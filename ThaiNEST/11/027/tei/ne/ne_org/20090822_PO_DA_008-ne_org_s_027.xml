<teiHeader>
<fileDesc>
<titleStmt>
  <title>'มาร์ค'ลงใต้ปราศรัยยาหอมขอเสียงให้ปชป.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 20:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15723  </bibl>
</sourceDesc>
</fileDesc>
</teiHeader>
<news>
<headline>'มาร์ค'ลงใต้ปราศรัยยาหอมขอเสียงให้<orgName>ปชป.</orgName></headline>
<lead></lead>
<neck></neck>
<body><p>วันนี้(20 ส.ค.) ผู้สื่อข่าวรายงานว่า นายอภิสิทธิ์ เวชชาชีวะ นายกรัฐมนตรี ในฐานะหัวหน้า<orgName>พรรคประชาธิปัตย์</orgName> พร้อมแกนนำ และ ส.ส.ของพรรคปราศรัยใหญ่ให้กับ นายธานี เทือกสุบรรณ ผู้สมัครรับเลือกตั้ง ส.ส. เขต 1 <orgName>จ.สุราษฎร์ธานี</orgName> โดยนายอภิสิทธิ์ กล่าวว่า เหตุผลที่ทั่วโลกจับตาการเลือกตั้งครั้งนี้ เพราะเป็นการต่อสู้ระหว่างพรรคประชาธิปัตย์ และฝ่ายค้านที่ต้องการพิสูจน์เสียงสนับสนุนของรัฐบาลว่ายังมั่นคงอยู่หรือไม่ ซึ่งตนก็ขอให้ประชาชนไปลงคะแนนเสียงในวันที่ 30 ส.ค.นี้ ให้กับ นายธานี ด้วย ทั้งนี้ ตนต้องขอบคุณประชาชนที่มารอฟังคำปราศรัย ขณะเดียวกัน ประชาชนอย่ากังวลในการเลือกผู้บัญชาการตำรวจแห่งชาติคนใหม่ ที่ยังไม่มีความเรียบร้อย ซึ่งเชื่อว่าในไม่ช้าจะมีความเรียบร้อย และกระแสข่าวความขัดแย้งระหว่างตน กับ นายสุเทพ เทือกสุบรรณ รองนายกรัฐมนตรี ในฐานะเลขาธิการ<orgName>พรรคประชาธิปัตย์</orgName> ก็สามารถเห็นต่างกันได้ แต่ตนเห็นว่า ที่ผ่านมา นายสุเทพ ก็ทำงานหนักเช่นเดียวกัน</p>
<p>ส่วนบรรยากาศในการปราศรัยครั้งนี้ มีประชาชนใน จ.สุราษฎร์ธานี มาฟังการปราศรัยใหญ่เป็นจำนวนมาก ขณะที่แกนนำของพรรคที่จะขึ้นปราศรัย อาทิ นายชวน หลีกภัย ประธาน<orgName>สภาที่ปรึกษาพรรคประชาธิปัตย์</orgName> นายไตรรงค์ สุวรรณคีรี ส.ส.สัดส่วน และ นายกรณ์ จาติกวณิช รมว.<orgName>คลัง</orgName>.</p></body>
</news>
