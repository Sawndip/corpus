<teiHeader>
<fileDesc>
<titleStmt>
  <title>รมช.มหาดไทย ยืนยัน "เนวินไ ไม่เกี่ยวข้องกับการตั้งปลัด มท.คนใหม่  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190118&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>รมช.<orgName>มหาดไทย</orgName> ยืนยัน "เนวิน"ไม่เกี่ยวข้องกับการตั้งปลัด <orgName>มท.</orgName>คนใหม่</headline>
<lead></lead>
<neck></neck>
<body><p>รัฐมนตรีช่วยว่าการ<orgName>กระทรวงมหาดไทย</orgName> ยืนยันนายเนวิน ชิดชอบ ไม่เกี่ยวข้องกับการตั้งปลัด<orgName>กระทรวงมหาดไทย</orgName>คนใหม่ พร้อมขอให้ใช้การทำงานพิสูจน์ นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName>และแกนนำ<orgName>พรรคภูมิใจไทย</orgName> กล่าวถึงการแต่งตั้งนายมานิต วัฒนเสน อธิบดี<orgName>กรมส่งเสริมการปกครองท้องถิ่น</orgName>เป็นปลัด<orgName>กระทรวงมหาดไทย</orgName> ซึ่งมีการวิจารณ์เรื่องความเชื่อมโยงทางการเมืองกับ<orgName>พรรคภูมิใจไทย</orgName>อย่างมาก ว่า เป็นธรรมดาที่จะมีการวิจารณ์ และเป็นเรื่องที่ปลัดคนใหม่ต้องพิสูจน์การทำงาน พร้อมยืนยันว่านายเนวิน ชิดชอบ อดีตกรรมการบริหาร<orgName>พรรคไทยรักไทย</orgName> ไม่ได้เข้ามาเกี่ยวข้องแต่เป็นการพิจารณาของนายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> และปฏิเสธไม่ได้เป็นการปูทางสู่การเลือกตั้งครั้งใหม่ แต่เป็นการแต่งตั้งตามกระบวนการซึ่งได้ตรวจสอบคุณสมบัติความเหมาะสมแล้ว นายบุญจงค์ ยังเชื่อว่า การแต่งตั้งดังกล่าว ข้าราชการในกระทรวงมหาดไทยเข้าใจ และจะสามารถทำงานร่วมกันให้เกิดประโยชน์ต่อประชาชนได้ โดยไม่เกิดปัญหาคลื่นใต้น้ำในกระทรวง พร้อมย้ำต้องใช้การทำงานเป็นเครื่องพิสูจน์ </p></body>
</news>
