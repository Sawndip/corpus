<teiHeader>
<fileDesc>
<titleStmt>
  <title>แก๊งแดงนัดป่วนปท.30สิงหาฯ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-21 19:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000095567  </bibl>
</sourceDesc>
</fileDesc>
</teiHeader>
<news>
<headline>แก๊ง<orgName>แดง</orgName>นัดป่วนปท.30สิงหาฯ</headline>
<lead></lead>
<neck></neck>
<body><p>นายวีระ มุสิกพงศ์ นายจตุพร พรหมพันธุ์ นายณัฐวุฒิ ใสยเกื้อ แกนนำ <orgName>นปช.</orgName>หรือ คนเสื้อแดงร่วมแถลงข่าว โดยนายณัฐวุฒิ กล่าวว่า <orgName>นปช.</orgName> มีมติจัดชุมนุมใหญ่วันที่ 30ส.ค.เวลา13.00 น. โดยจะตั้งขบวนที่ลานพระบรมรูปทรงม้า ก่อนเคลื่อนขบวนไปยังทำเนียบรัฐบาล เพื่อเรียกร้องให้นายอภิสิทธิ์ เวชชาชีวะ นายกรัฐมนตรี ยุบสภา เนื่องจากเห็นว่า นายอภิสิทธิ์ไม่มีศักยภาพในการพัฒนาและแก้ไขปัญหาประเทศ ปรากฎข่าวการทุจริต โครงการชุมชนพอเพียง รวมทั้งนายอภิสิทธิ์ ขาดภาวะความเป็นผู้นำ เห็นได้จาก การประชุม <orgName>ก.ต.ช.</orgName>คัดเลือก ผบ.<orgName>ตร.</orgName>คนใหม่ นายอภิสิทธิ์เป็นเพียง ตุ๊กตาคุณหนู ที่ผู้มีอำนาจจับมานั่งเป็นนายกฯเท่านั้น ไม่ได้มีอำนาจอย่างแท้จริง ไม่ได้รับความศรัทธาจากข้าราชการประจำ ประเทศไทยไม่ควรตกอยู่ในสภาพเช่นนี้ สิ่งเดียวที่นายอภิสิทธิ์ทำได้คือต้องยุบสภา</p>
<p>นายณัฐวุฒิ กล่าวว่าการประชุม <orgName>ก.ต.ช.</orgName>มีผู้ร่วมประชุมเพียง11คนยังถูกหักไม่เป็นท่าแล้วจะแก้ปัญหาประชาชนทั้งประเทศได้อย่างไร การประชุม<orgName>ก.ต.ช.</orgName>เมื่อ นายกฯ เสนอชื่อ ผบ.<orgName>ตร.</orgName>แต่ถูกคัดค้าน ที่ประชุมควรพิจารณาเลือก ผบ.<orgName>ตร.</orgName>คนใหม่ ไม่ใช่นายอภิสิทธิ์ ชิงปิดประชุมแล้วเดินไปถามคนที่บังคับว่า ผบ.<orgName>ตร.</orgName>เป็นคนอื่น ได้หรือไม่</p>
<p>นายณัฐวุฒิ กล่าวว่ารัฐบาลนายอภิสิทธิ์ไม่มีสิทธิขัดขวางหรือดึงการถวายฎีกา ให้เนิ่นนานออกไป เพราะหากกระทำเช่นนั้นจะถือว่ามีความพยายามจะแทรกแซงพระราชอำนาจ หลังจากวันที่ 30 ส.ค.หากยังไม่มีความคืบหน้าใดๆ เราจะล่ารายชื่อ ให้ได้10 ล้านรายชื่อเพื่อยื่นถอดถอน นายอภิสิทธิ์ นอกจากนี้วันที่ 26 ส.ค.(วันเกิด พล.อ.เปรม ติณสูลานนท์ ประธานองคมนตรีและรัฐบุรุษ) ถือเป็นวันสำคัญวันหนึ่งในการต่อสู้ระหว่างประธิปไตยและกลุ่มอำมาตย์ วันเดียวกันเมื่อปี 2551 <orgName>พันธมิตรประชาชนเพื่อประชาธิปไตย</orgName> เข้ายึดสถานีโทรทัศน์เอ็นบีที และเข้ายึดทำเนียบฯ และจากการประชุมร่วม<orgName>กลุ่ม นปช.</orgName>เห็นตรงกันว่าจะเรียกวันดังกล่าวว่า วันอำมาตยาทมิฬ ขอเรียกร้องให้พี่น้องร่วมแต่งชุดดำ เราจะดำทั้งแผ่นดินด้วยกัน</p>
<p>นายจตุพร กล่าวว่าทราบมาว่าเมื่อวันที่17ส.ค. ที่เราได้ยื่นถวายฎีกา แต่มี รองราชเลขาธิการฯมารับเรื่องแทน โดยนายอาสา สารสิน ราชเลขาธิการ ติดภารกิจ เรายังสงสัยอยู่ทำไมราชเลขาธิการไม่ออกมารับ แต่มารู้ว่าในวันเดียวกันนายอานันท์ ปันยารชุน เรียกนายอาสา ซึ่งเคยเป็นอดีต รมว.<orgName>ต่างประเทศ</orgName> สมัยรัฐบาลนายอานันท์ ไปตีกอล์ฟ ที่สนามโปโลคลับ และยังพูดกล่าวหาคน<orgName>เสื้อแดง</orgName> ตนเห็นว่าทำตัวไม่เหมาะสมกับวุฒิภาวะคนเป็นอดีตนายกรัฐมนตรี ที่ตนรู้เรื่องนี้เพราะสนามกอล์ฟโปโบคลับนั้นเป็น<orgName>เสื้อแดง</orgName>เขามาเล่าให้ฟัง</p>
<p>นายอานันท์คิดว่าตัวเองยังเป็นนายกฯอยู่หรืออย่างไร วันนี้นายอาสา ไม่ได้เป็นลูกน้อง แต่เป็นราชเลขาธิการ รับใช้ข้าพระบามสมเด็จพระเจ้าอยู่หัว จึงอยากเตือน นายอานันท์เอาไว้ อย่าลืมพี่น้องคน<orgName>เสื้อแดง</orgName>มีทั้งประเทศ </p></body>
</news>
