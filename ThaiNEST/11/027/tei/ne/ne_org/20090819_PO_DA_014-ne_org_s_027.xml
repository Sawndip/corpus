<teiHeader>
<fileDesc>
<titleStmt>
  <title>'ทักษิณ'ยันถูกลอบสังหารจริงคดีคาร์บอมบ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 19:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15184  </bibl>
</sourceDesc>
</fileDesc>
</teiHeader>
<news>
<headline>'ทักษิณ'ยันถูกลอบสังหารจริงคดีคาร์บอมบ์</headline>
<lead></lead>
<neck></neck>
<body><p>วันนี้(19 ส.ค.) ผู้สื่อข่าวรายงานว่า นายนพดล ปัทมะ อดีตที่ปรึกษากฎหมาย พ.ต.ท.ทักษิณ ชินวัตร อดีตนายกรัฐมนตรี กล่าวถึงกรณีที่ศาลทหารพิพากษาจำคุกผู้ต้องหาคดีคาร์บอมบ์ลอบสังหาร พ.ต.ท.ทักษิณ ในข้อหาร่วมกันมีวัตถุระเบิดที่นายทะเบียนไม่อนุญาต ร่วมกันเคลื่อนย้ายวัตถุระเบิด พกพาอาวุธไปในเมือง ตลอดจนร่วมกันมียุทธภัณฑ์ไว้ในครอบครองโดยผิดกฎหมาย ว่า  ตนได้พูดคุยเรื่องนี้กับ พ.ต.ท.ทักษิณ ซึ่งระบุว่าสิ่งนี้เป็นการยืนยันที่ท่านพูดอยู่เสมอว่า คาร์บอมบ์มีจริง พ.ต.ท.ทักษิณ จะถูกลอบสังหารจริงตั้งแต่สมัยที่เป็นนายกรัฐมนตรี ไม่ได้เป็นคาร์บ๊องตามที่เรียกกัน แม้ว่าศาลจะไม่รับฟ้องในข้อหาพยายามฆ่าผู้อื่นโดยไตร่ตรองไว้ก่อน  แต่การที่ศาลตัดสินลงโทษในข้อหาเคลื่อนย้ายวัตถุระเบิดก็เป็นสิ่งที่ยืนยันว่าความพยายามฆ่า พ.ต.ท.ทักษิณ มีอยู่จริงตามแผนบันได 4 ขั้นของ <orgName>คมช.</orgName> </p>
<p>อย่างไรก็ตาม ในกรณีที่<orgName>สำนักราชเลขาธิการ</orgName>ออกแถลงการณ์ โดยระบุว่า จะส่งเรื่องการถวายฎีกาของคน<orgName>เสื้อแดง</orgName>ในการขอพระราชทานอภัยโทษให้  พ.ต.ท.ทักษิณ ให้รัฐบาลถวายความเห็นประกอบพระราชดำรินั้น พ.ต.ท.ทักษิณ ไม่ได้แสดงความคิดเห็นในเรื่องดังกล่าว เนื่องจากต้องการปล่อยให้เป็นไปตามกระบวนการ.
</p></body>
</news>
