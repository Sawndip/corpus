<teiHeader>
<fileDesc>
<titleStmt>
  <title>รอง ปธ.สภาฯ เผย ผลตัดสินการประกวดออกแบบอาคารรัฐสภาแห่งใหม่ จะแล้วเสร็จต้น ธ.ค.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180250&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รอง ปธ.สภาฯ เผย ผลตัดสินการประกวดออกแบบอาคาร<orgName>รัฐสภา</orgName>แห่งใหม่ จะแล้วเสร็จต้น ธ.ค.นี้</headline>
<lead></lead>
<neck></neck>
<body><p>รองประธาน<orgName>สภาผู้แทนราษฎร</orgName>คนที่สอง เผย ผลการตัดสินการประกวดออกแบบอาคาร<orgName>รัฐสภา</orgName>แห่งใหม่ จะแล้วเสร็จในช่วงต้นเดือนธันวาคมนี้ โดยรัฐสภาจะมอบเงินรางวัล 1 ล้านบาทให้ผู้ผ่านการคัดเลือก 5 รายสุดท้าย นำไปพัฒนาแบบและจัดทำโมเดลรัฐสภา พันเอกอภิวันท์ วิริยะชัย รองประธาน<orgName>สภาผู้แทนราษฎร</orgName>คนที่สอง เปิดเผยภายหลังคณะกรรมการตัดสินการประกวดออกแบบอาคาร<orgName>รัฐสภา</orgName>แห่งใหม่ เชิญตัวแทนผู้ชนะการประกวดรอบแรกจำนวน 10 ราย มาจับสลากจัดลำดับการชี้แจงแนวความคิดการออกแบบ ว่า ในวันที่ 21 สิงหาคมนี้ ตั้งแต่เวลา 09.00 น.ทุกคนต้องนำเสนอรายละเอียดทั้งในรูปแบบพาวเวอร์พอยท์ และแอนนิเมชั่น ต่อคณะกรรมการตัดสิน คนละ 30 นาที แล้วคณะกรรมการจะซักถามรายละเอียด ข้อสงสัยประมาณ 15 นาที โดยในวันที่ 24 สิงหาคม คณะกรรมการจะตัดสินผู้ผ่านการคัดเลือกในรอบสุดท้ายให้เหลือ 5 ราย จากนั้นวันที่ 26 สิงหาคม จะเปิดโอกาสให้ผู้ได้รับคัดเลือกทั้ง 5 รายซักถามเพิ่มเติม โดยทางรัฐสภา จะมอบเงินรางวัลให้ผู้ผ่านการคัดเลือกนำไปพัฒนาแบบและจัดทำโมเดลรัฐสภารายละ 1 ล้านบาท และให้เวลากลับไปพัฒนาแบบเป็นระยะเวลา 2 เดือน จากนั้นจะตัดสินให้เหลือเพียง 1 รายเป็นผู้ชนะเลิศ และทำสัญญาให้บริษัทที่ชนะการประกวดกลับไปดำเนินการออกแบบรายละเอียดทั้งหมด ในระยะเวลา 5 เดือน ซึ่งรูปแบบของ<orgName>รัฐสภา</orgName>ใหม่จะเสร็จสมบูรณ์โดยละเอียดประมาณต้นเดือนธันวาคมนี้</p></body>
</news>
