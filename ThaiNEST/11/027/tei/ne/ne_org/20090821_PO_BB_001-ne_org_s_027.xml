<teiHeader>
<fileDesc>
<titleStmt>
  <title>พท.ชี้ก.ม.นิรโทษฯหวังโดดเดี่ยว”ทักษิณ”  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/21/news_29327031.php?news_id=29327031  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>ชี้ก.ม.นิรโทษฯหวังโดดเดี่ยว”ทักษิณ”</headline>
<lead>“<orgName>เพื่อไทย</orgName> “จวก ก.ม.นิรโทษกรรมของ “ภูมิใจไทย” มีเลศนัยแอบแฝง หวังโดดเดี่ยว “ทักษิณ” เตรียมส่งร่าง พ.ร.บ.ปรองดอง ประกบ ระบุหากจริงใจ ควรไปผลักดันในพรรคร่วมรัฐบาล “เฉลิม” แนะต้องเอาปมรัฐประหารเป็นตัวตั้ง</lead>
<neck></neck>
<body><p>นายศักดา คงเพชร ส.ส.<orgName>ร้อยเอ็ด</orgName> <orgName>พรรคเพื่อไทย</orgName> (<orgName>พท.</orgName>) แกนนำกลุ่มอีสานพัฒนา กล่าวถึงการเสนอร่าง พ.ร.บ.นิรโทษกรรมแก่ผู้ซึ่งกระทำความผิดเนื่องในการชุมนุมทางการเมืองของประชาชนระหว่างวันที่ 25 พ.ค.-3 ธ.ค.2551 และระหว่างวันที่ 26 มี.ค.-14 เม.ย.2552 พ.ศ. ...ของ<orgName>พรรคภูมิใจไทย</orgName> (<orgName>ภท.</orgName>) เพื่อนิรโทษกรรมให้ผู้ชุมนุม<orgName>กลุ่มเสื้อเหลือง</orgName> <orgName>เสื้อแดง</orgName> รวมถึงถึงเจ้าหน้าที่ของรัฐ ว่า เชื่อว่าการเสนอร่างดังกล่าวน่าจะมีเรื่องซับซ้อนซ่อนเร้น แอบแฝง ผลประโยชน์ทางการเมือง จะต้องมองเรื่องนี้ให้ลึกๆ อย่ามองแค่ชั้นเดียว และคิดว่าคงเป็นไปไม่ได้ที่จะไม่มีเรื่องผลประโยชน์มาเกี่ยวข้อง
“ส่วนตัวเชื่อว่าแนวโน้มการเสนอร่างฉบับนี้ ก็เพื่อต้องการโดดเดี่ยว พ.ต.ท. ทักษิณ ชินวัตร อดีตนายกรัฐมนตรี ไม่อยากให้กลับมา ขณะที่ในส่วนของทั้ง 111 กับ 109 คดียังไม่ถึงศาล มีเพียงคดีของ พ.ต.ท. ทักษิณ ที่ตัดสินไปแล้ว แต่การเสนอร่างแบบนี้เหมือนกับพวกคนทำความดี หรือผีที่กลัวพระ กลัวน้ำมนต์ เพราะคนพวกนี้ก็เป็นได้เพียงเหลือบหรือพวกบ้าอำนาจเท่านั้น”นายศักดา กล่าว</p>
<p>นายสงวน พงษ์มณี ส.ส.<orgName>ลำพูน</orgName> <orgName>พรรคเพื่อไทย</orgName> กล่าวว่า แม้ร่างที่<orgName>พรรคภูมิใจไทย</orgName>เสนอเจตนาต้องการปรองดองให้<orgName>เสื้อเหลือง</orgName> <orgName>เสื้อแดง</orgName> แต่ตนเชื่อว่ามีวาระซ่อนเร้น การจะออกกฎหมาย นิรโทษกรรมไม่ใช่การแก้ปัญหา หากมีเจตนาจริงใจในการแก้ไขปัญหาต้องแก้ไขเพิ่มเติมรัฐธรรมนูญ มาตรา 299 ที่เกี่ยวข้องในการรักษาอำนาจของ 9 องค์ที่เกี่ยวกับในรัฐธรรมนูญให้ครอบคลุม ถือเป็นหัวใจของความขัดแย้งซึ่งทั้งสีเหลือง สีแดง ล้วนเป็นผลพวงจากการปฏิวัติ</p>
<p>ส่วนนายวรวัจน์ เอื้ออภิญญกุล ส.ส.<orgName>แพร่</orgName> <orgName>พรรคเพื่อไทย</orgName> กล่าวว่า การเสนอร่างดังกล่าวของ<orgName>พรรคภูมิใจไทย</orgName> เพื่อกลบเกลื่อนปัญหาและเรื่องต่างๆ ที่ส่อไปในเรื่องไม่โปร่งใสทั้งปัญหางบประมาณของท้องถิ่น จึงพยายามหาเรื่องอื่นมากลบ เท่าที่ดูรายละเอียดของร่างเป็นการเขียนแบบลวกๆ เหมือนไม่ตั้งใจร่าง เพราะแม้กระทั่งพรรคร่วมรัฐบาลอย่าง<orgName>พรรคประชาธิปัตย์</orgName>ก็ยังไม่ทราบเรื่อง จู่ๆ ก็นำร่างแล้วดันเข้าสภา ไม่มีการหารือกับพรรครัฐบาลก่อน</p>
<p><orgName>พท.</orgName>เชื่อก.ม.นิรโทษมีเจตนาแอบแฝง</p>
<p>นายพีรพันธ์ พาลุสุข ส.ส.<orgName>ยโสธร</orgName> พร้อมด้วย นายไพจิต ศรีวรขาน ส.ส.<orgName>นครพนม</orgName> <orgName>พรรคเพื่อไทย</orgName> เปิดเผยภายหลังหารือกับ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> และวิปฝ่ายค้านถึงกรณีที่พรรคภูมิใจไทยเสนอร่าง พ.ร.บ. นิรโทษฯ โดยนายพีรพันธุ์ กล่าวว่า เชื่อว่า<orgName>พรรคภูมิใจไทย</orgName>มีจุดประสงค์แอบแฝง ซึ่งไม่เข้าใจว่า เหตุใดจึงเสนอร่าง พ.ร.บ.ดังกล่าวในช่วงเวลานี้</p>
<p>ทั้งนี้ หาก<orgName>พรรคภูมิใจไทย</orgName>มีความจริงใจ ที่ต้องการสร้างความสมานฉันท์ตามแนวทางนี้จริง ควรผลักดันให้เกิดความชัดเจนภายในพรรคร่วมรัฐบาลเสียก่อน ซึ่ง<orgName>พรรคเพื่อไทย</orgName>ไม่เชื่อว่า กฎหมายฉบับนี้จะแก้ไขปัญหาความขัดแย้งได้</p>
<p>ด้านนายไพจิต กล่าวว่า การเสนอร่างกฎหมายดังกล่าวเป็นเพียงแค่เกมการเมืองของพรรคหนึ่งเท่านั้น ซึ่งเห็นว่า ควรอย่างยิ่งที่ต้องใช้แนวทาง<orgName>คณะกรรมการสมานฉันท์เพื่อการปฏิรูปการเมือง และศึกษาแก้ไขรัฐธรรมนูญ</orgName> ที่เสนอให้มีการแก้ไขรัฐธรรมนูญใน 6 ประเด็น เนื่องจากเป็นการหลอมรวมความคิดของ ส.ส. และ ส.ว. ซึ่งจนถึงขณะนี้รัฐบาลยังไม่มีความชัดเจน ซึ่งเห็นได้ว่า เป็นเพียงความต้องการซื้อเวลาเท่านั้น</p>
<p>อย่างไรก็ตาม หากมีการบรรจุร่าง พ.ร.บ. นิรโทษกรรมเข้าสู่การพิจารณาในสภา พรรคเพื่อไทยก็จะเสนอให้มีการพิจารณาร่าง พ.ร.บ. ปรองดอง ที่ค้างอยู่ในวาระร่วมด้วย
เฉลิมชี้ต้องเอาปมรัฐประหารเป็นตัวตั้ง
</p>
<p>ส่วน ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> กล่าวว่า มีนัยที่สำคัญโดยเฉพาะห้วงเวลาที่จะนิรโทษกรรม และกลุ่มบุคคล ซึ่งมีความชัดเจนว่าไม่ใช่การนิรโทษกรรมตามปกติทั่วไป ส่วนตัวเห็นว่าในหลักการที่ต้องการสร้างความสมานฉันท์เป็นเรื่องที่ดี แต่การจะให้มีการนิรโทษกรรมนั้นต้องนำประเด็นการทำรัฐประหารเป็นตัวตั้ง เนื่องจากการกระทำดังกล่าวไม่เป็นที่ยอมรับ</p>
<p>“ชวรัตน์”ยันเพื่อความสมานฉันท์</p>
<p>ขณะที่ นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> และหัวหน้า<orgName>พรรคภูมิใจไทย</orgName> กล่าวยืนยันว่า ร่าง พ.ร.บ.นิรโทษกรรมฯ ที่<orgName>พรรคภูมิใจไทย</orgName>เสนอ เพื่อให้คนในชาติเกิดความสมานฉันท์ หากไม่ได้การตอบรับก็ไม่เป็นอะไร อย่างไรก็ตาม เรื่องนี้เป็นหน้าที่ของสภาเป็นผู้พิจารณา
เมื่อถามว่า หลายฝ่ายเกรงว่า พ.ร.บ.ฉบับนี้จะมีการสอดแทรกการนิรโทษกรรม นายชวรัตน์ กล่าวว่า ตรงนี้จะมีการตรวจสอบให้มีข้อบกพร่องน้อยที่สุด เพราะขณะนี้ที่เสนอ พ.ร.บ.ไป เป็นเพียงโครงร่างเท่านั้น ส่วนจะมีการแก้ไขเพิ่มเติมอย่างไร ก็เป็นหน้าที่ของผู้แทนฯ</p>
<p>“เสธ.หนั่น”ชี้ไม่ใช่ทางออกของปัญหา</p>
<p>ด้าน พล.ต.สนั่น ขจรประศาสน์ รองนายกรัฐมนตรี กล่าวว่า เรื่องนี้น่าจะคุยกันในส่วนของพรรคร่วมรัฐบาล <orgName>พรรคภูมิใจไทย</orgName>คงมีเจตนาดีที่ต้องการเห็นความปรองดองเกิดขึ้น คงไม่มีเจตนาร้าย
อย่างไรก็ตาม ยังไม่เห็นรายละเอียดของกฎหมาย จึงยังพูดอะไรไม่ได้ เบื้องต้นคิดว่าการเสนอกฎหมายอาจไม่ใช่ทางออกของปัญหา เพราะล่าสุดทราบว่า<orgName>พันธมิตร</orgName> และ <orgName>นปช.</orgName>ต่างประกาศไม่รับร่างกฎหมายดังกล่าวทั้งสองฝ่าย</p></body>
</news>
