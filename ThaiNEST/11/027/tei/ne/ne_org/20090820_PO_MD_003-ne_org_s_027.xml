<teiHeader>
<fileDesc>
<titleStmt>
  <title>มาร์คโยนเทือกดูฎีกา ซัดไอ้ตู่หยุดบิดเบือน  </title>
  <author>มาร์คโยนเทือกดูฎีกา ซัดไอ้ตู่หยุดบิดเบือน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-20 21:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094602  </bibl>
</sourceDesc>
</fileDesc>
</teiHeader>
<news>
<headline>มาร์คโยนเทือกดูฎีกา ซัดไอ้ตู่หยุดบิดเบือน</headline>
<lead></lead>
<neck></neck>
<body><p> นายอภิสิทธิ์ เวชชาชีวะ นายกรัฐมนตรี กล่าวถึงความคืบหน้าในการพิจารณาฎีกาขอพระราชทานอภัยโทษให้กับพ.ต.ท.ทักษิณ ชินวัตร ว่าโดยปกติเรื่องจะไม่มาถึงตน เพราะได้มอบหมายให้นาย สุเทพ เทือกสุบรรณ รองนายกรัฐมนตรี ซึ่งกำกับดูแล<orgName>กระทรวงยุติธรรม</orgName> และการฎีกาทั้งหมด ถ้าเรื่องมาถึงก็จะไปถึงที่นายสุเทพ และต้องส่งให้กระทรวงยุติธรรมไปดำเนินการ</p>
<p>ส่วนที่นายจตุพร พรหมพันธ์ แกนนำ<orgName>กลุ่มนปช.</orgName> ขู่ว่าจะออกมาเคลื่อนไหว หากรัฐบาลขัดขวางฎีกา นายอภิสิทธิ์ กล่าวว่า ทำไมจะไปขัดขวาง</p>
<p> "ทำไมประชาชนคนอื่นที่เขาเดือดร้อน และครอบครัวเขา เขียนอะไรมา และไม่ได้มีอะไรซับซ้อน เขาฎีกามาก็ใช้เวลา 60 วัน แล้วคุณจตุพรทำไมจะต้องมีสิทธิพิเศษเหนือคนอื่น และคนอื่นก็ไม่ต่ำกว่า 60 วันด้วย 60วันถือว่าเร็ว เพราะต้องมีการตรวจสอบอันนี้เป็นเรื่องปกติ ฉะนั้นขอความกรุณาอย่ากล่าวเท็จ ต่อสาธารณะ อย่าบิดเบือน เพราะขณะนี้ไม่มีอะไรเลยที่ไปขัดขวาง และผมได้บอกกับทุกคนที่เกี่ยวข้องตามกระบวนการว่า ปฏิบัติตามปกติ ปฏิบัติกับกรณีอื่นเช่นใด ก็ขอให้ปฏิบัติกับกรณีนี้เช่นนั้น" นายอภิสิทธิ์กล่าว</p>
<p>ทั้งนี้ นายจตุพร เป็นผู้ต้องหาที่ได้รับการประกันตัวมาโดยมีเงื่อนไข ไม่ให้ออกมาปลุกปั่น จึงอยากจะเตือนนายจตุพรในเรื่องนี้ด้วย</p>
<p> "ผมได้ฟ้องไป 2 คดีแล้ว ที่กล่าวเท็จเกี่ยวกับผม ซึ่งความจริงมากว่า 2 เรื่อง แต่มันจำเป็นเพราะไม่ยอมหยุด ฉะนั้นอย่าได้กล่าวเท็จต่อ และอยากให้ประชาชนใช้ดุลยพินิจหน่อย ที่กล่าวเท็จใส่ร้ายผมมากี่ครั้งๆ และต่อมาพิสูจน์ว่าไม่จริง ก็ไม่เคยมีความรู้สึกว่าจะหยุดพฤติกรรม" นายอภิสิทธิ์ กล่าว</p>
<p> เมื่อถามว่า คิดว่าเกิดอะไรขึ้นกับนักการเมืองต่อความรับผิดชอบที่ควรจะมีต่อสังคม นายอภิสิทธิ์ กล่าวว่านักการเมืองแต่ละคนไม่เหมือนกัน</p>
<p> ด้านนายสาทิตย์ วงศ์หนองเตย รัฐมนตรีประจำ<orgName>สำนักนายกรัฐมนตรี</orgName> กล่าวถึงเรื่องนี้ว่า ได้รับรายงานจากเลขาธิการ<orgName>คณะรัฐมนตรี</orgName>แล้วว่า ได้มีการส่งฎีกามาถึงแล้ว ซึ่งขั้นตอนหลังจากนี้ไป ทาง<orgName>สำนักเลขาธิการคณะรัฐมนตรี</orgName> จะจัดส่งให้กระทรวงยุติธรรมต่อไป ในกรณีที่ดูแล้วเป็นฎีกาขอพระราชทานอภัยโทษ</p>
<p> "รัฐบาลไม่มีเจตนาที่ไปไปถ่วงรั้งอะไร ทุกอย่างก็ว่าไปตามปกติ ตามกฎหมายธรรมดา ซึ่งต้องใช้เวลาตามปกติอยู่แล้ว ส่วนชุมนุมใหญ่หรือไม่ชุมนุมใหญ่ ผมว่าอย่าใช้วิธีการอย่างนี้เลย เพราะว่าทุกอย่างว่าไปตามกฎหมาย" นายสาทิตย์กล่าว และว่า หลังจากได้ข้อสรุปแล้ว กระทรวงยุติธรรมจะถวายคำแนะนำอย่างไร ก็จะมีการประชาสัมพันธ์ผ่านทางสื่อของรัฐให้ทราบ</p></body>
</news>
