<teiHeader>
<fileDesc>
<titleStmt>
  <title>'แม้ว'ทวิต ชวนแฟนคลับกินก๋วยเตี๋ยร้านประจำ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-23 18:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15874  </bibl>
</sourceDesc>
</fileDesc>
</teiHeader>
<news>
<headline>'แม้ว'ทวิต ชวนแฟนคลับกินก๋วยเตี๋ยร้านประจำ</headline>
<lead></lead>
<neck></neck>
<body><p>ผู้สื่อข่าวรายงานว่า ช่วงบ่ายวันนี้ (23 ส.ค.) พ.ต.ท.ทักษิณ ชินวัตร อดีตนายกรัฐมนตรี ได้โพสต์ข้อความผ่านทาง<orgName>เว็บไซต์ทวิตเตอร์</orgName> เชิญแฟนคลับผ่านทาง<orgName>ทวิตเตอร์</orgName>ว่า “พรุ่งนี้วันจันทร์ที่ 24 ส.ค. ตอนเที่ยงขอเชิญพี่น้องทวิตเตอร์มาทานก๋วยเตี๋ยวด้วยกันกับผม ที่ร้านก๋วยเตี๋ยวดงมูลเหล็ก พระราม 7 จะได้คุยกันนะครับ”</p>
<p>สำหรับที่มา ทราบว่า ก่อนหน้านี้เจ้าของร้านก๋วยเตี๋ยวเนื้อดงมูลเหล็ก ซึ่งเป็นอีกคนหนึ่งที่ชื่นชอบ พ.ต.ท.ทักษิณ และได้สนทนากับ พ.ต.ท.ทักษิณ ผ่านทาง<orgName>ทวิสเตอร์</orgName> โดยแสดงความคิดถึง อยากให้มีโอกาสกลับมาทานก๋วยเตี๋ยวเนื้อที่ร้าน พ.ต.ท.ทักษิณ จึงได้ขอเป็นการเลี้ยงก๋วยเตี๋ยวเนื้อขอบคุณแฟนคลับไปก่อน </p>
<p>ดังนั้น จะมีการปิดร้านเลี้ยงแฟนคลับ และ พ.ต.ท.ทักษิณ จะโฟนอิน หรืออาจใช้วิธีวีดีโอลิงค์ผ่านเทคนิคทางอินเตอร์เน็ต มาพูดคุยกับแฟนคลับด้วย สำหรับ พ.ต.ท.ทักษิณ ถือเป็นลูกค้าขาประจำของร้านก๊วยเตี๋ยวดังกล่าว ในขณะอยู่เมืองไทย.</p></body>
</news>
