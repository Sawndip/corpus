<teiHeader>
<fileDesc>
<titleStmt>
  <title>"นายชวน หลีกภัย" ขอให้ชาวสุราษฏร์ธานีสนใจลงคะแนนเลือกตั้ง ส.ส.เขต 1  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220153&tb=N255208&return=ok&news_headline="%b9%d2%c2%aa%c7%b9  </bibl>
</sourceDesc>
</fileDesc>
</teiHeader>
<news>
<headline>"นายชวน หลีกภัย" ขอให้ชาว<orgName>สุราษฏร์ธานี</orgName>สนใจลงคะแนนเลือกตั้ง ส.ส.เขต 1</headline>
<lead></lead>
<neck></neck>
<body><p>ประธาน<orgName>สภาที่ปรึกษาพรรคประชาธิปัตย์</orgName> ขอให้ชาว<orgName>สุราษฏร์ธานี</orgName>ให้ความสำคัญออกมาใช้สิทธิ์เลือกตั้งสมาชิก<orgName>สภาผู้แทนราษฎร</orgName> เขต 1 ขณะที่บรรยากาศการปราศรัยเป็นไปด้วยความเรียบร้อย นายชวน หลีกภัย ประธาน<orgName>สภาที่ปรึกษาพรรคประชาธิปัตย์</orgName> กล่าวในการปราศรัยหาเสียงช่วยนายธานี เทือกสุบรรณ ผู้สมัครรับเลือกตั้ง ส.ส. เขต 1 ของ<orgName>พรรคประชาธิปัตย์</orgName>ว่า รัฐบาลอาสาเข้ามาทำงานให้กับประชาชน จึงไม่จำเป็นต้องกลัวปัญหา แต่ต้องมีการเดินหน้าแก้ไข พร้อมมองว่าปัญหาในขณะนี้หากรัฐบาล และนายอภิสิทธิ์ เวชชาชีวะ นายกรัฐมนตรีไม่เข้ามาดูแล ตนเองก็ไม่แน่ใจว่าปัญหาจะมีมากแค่ไหน พร้อมขอให้ประชาชนอย่าตกใจกับปัญหาในขณะนี้ ทั้งปัญหาการแต่งตั้งผู้บัญชาการตำรวจแห่งชาติคนใหม่ ซึ่งจะเห็นได้ว่าเสียงของ<orgName>คณะกรรมการนโยบายตำรวจแห่งชาติ</orgName>หรือ <orgName>ก.ต.ช.</orgName> ที่มีปัญหานั้นก็เช่นเดียวกับการเลือกตั้งในขณะนี้ แม้จะเป็นเสียงเดียวก็ถือว่ามีความหมาย จึงอยากให้ประชาชนให้ความสำคัญในการออกมาใช้สิทธิ์ลงคะแนนเสียง ขณะที่บรรยากาศล่าสุดยังมีประชาชนให้ความสนใจฟังการปราศรัยจากแกนนำ<orgName>พรรคประชาธิปัตย์</orgName> และบรรยากาศเป็นไปด้วยความเรียบร้อยไม่มีเหตุการณ์วุ่นวายใดๆเกิดขึ้น</p></body>
</news>
