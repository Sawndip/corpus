<teiHeader>
<fileDesc>
<titleStmt>
  <title>กกต.เชียงใหม่พร้อมจัดการเลือกตั้งองค์การบริหารส่วนตำบล 80 แห่ง พร้อมกัน 6 กันยายนนี้ ทั้ง 24 อำเภอ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180204&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>กกต.เชียงใหม่</orgName>พร้อมจัดการเลือกตั้ง<orgName>องค์การบริหารส่วนตำบล</orgName> 80 แห่ง พร้อมกัน 6 กันยายนนี้ ทั้ง 24 อำเภอ</headline>
<lead></lead>
<neck></neck>
<body><p><orgName>กรรมการการเลือกตั้งจังหวัดเชียงใหม่</orgName> พร้อมจัดการเลือกตั้ง<orgName>องค์การบริหารส่วนตำบล</orgName> 80 แห่ง พร้อมกันในวันที่ 6 กันยายน นี้ ทั้ง 24 อำเภอ นายพงษ์พันธุ์ ริ้วทองทวี ผู้อำนวยการ<orgName>การเลือกตั้งประจำจังหวัดเชียงใหม่</orgName> กล่าวว่า <orgName>จังหวัดเชียงใหม่</orgName>มีความพร้อมการจัด<orgName>การเลือกตั้งองค์การบริหารส่วนตำบล</orgName>ที่กำลังจะครบวาระ 80 แห่งในจังหวัดเชียงใหม่ จากเดิม 121 แห่ง แต่อีก 40 แห่งได้ยกฐานะเป็นเทศบาล ในส่วนของ<orgName>องค์การบริหารส่วนตำบล</orgName>นั้นจะเลือกตั้งพร้อมกันในวันที่ 6 กันยายน นี้ ขณะนี้ได้รับสมัครผู้สมัครรับเลือกตั้งเรียบร้อยแล้ว มีผู้สมัครลงเลือกตั้งตำแหน่งนายก<orgName>องค์การบริหารส่วนตำบล</orgName> 180 คน ผู้สมัครสมาชิก<orgName>สภาองค์การบริหารส่วนตำบล</orgName> 4,022 คน มีคำสั่งไม่รับสมัคร 5 ราย เนื่องจากขาดคุณสมบัติและอยู่ระหว่างตรวจสอบคุณสมบัติอีกจำนวนหนึ่ง ล่าสุดได้ส่งชุดป้องปรามลงพื้นที่เนื่องจากมีการแข่งขันสูงและมีการเลือกตั้งทั้ง 24 อำเภอในจังหวัดเชียงใหม่ สำหรับการสมัครที่ผ่านมาพบว่ามีผู้สมัครตำแหน่งนายก<orgName>องค์การบริหารส่วนตำบล</orgName>เพียงคนเดียว 8 แห่ง ซึ่งจะต้องได้คะแนนอย่างน้อยร้อยละ 10 ของประชากรจึงจะได้รับเลือกตั้ง ส่วนที่หมู่ 3 บ้านสันนาเม็ง อำเภอสันทราย ไม่มีผู้สมัคร ซึ่งจะต้องเปิดรับสมัครจนกว่าจะมีผู้มาสมัครจึงจะดำเนินการเลือกตั้งได้ </p></body>
</news>
