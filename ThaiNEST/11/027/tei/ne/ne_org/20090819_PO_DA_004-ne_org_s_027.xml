<teiHeader>
<fileDesc>
<titleStmt>
  <title>มท.2ยัน'เนวิน'ไม่เกี่ยวตั้ง'ปลัดมท.'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 14:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15130  </bibl>
</sourceDesc>
</fileDesc>
</teiHeader>
<news>
<headline><orgName>มท.2</orgName>ยัน'เนวิน'ไม่เกี่ยวตั้ง'ปลัด<orgName>มท.</orgName>'</headline>
<lead></lead>
<neck>เชื่อไม่หน้าแตกชงกม.นิรโทษกรรม</neck>
<body><p>ที่ทำเนียบรัฐบาล เมื่อเวลา 11.00 น. วันนี้(19 ส.ค.) นายบุญจง วงศ์ไตรรัตน์ รมช.<orgName>มหาดไทย</orgName> ให้สัมภาษณ์ถึงเสียงวิพากษ์วิจารณ์มากในการแต่งตั้ง นายมานิต วัฒนเสน เป็นปลัด<orgName>กระทรวงมหาดไทย</orgName>คนใหม่ ว่า ตนยืนยันได้ 100% ว่านายเนวิน ชิดชอบ แกนนำ<orgName>พรรคภูมิใจไทย</orgName>ไม่มีส่วนเกี่ยวข้องในการพิจารณารายชื่อแต่อย่างใด เรื่องนี้ รมว.<orgName>มหาดไทย</orgName> เป็นผู้ดูแล โดยได้มีการตรวจสอบคุณสมบัติเรียบร้อยแล้วก่อนที่จะเสนอให้ <orgName>ครม.</orgName> ทราบ</p>
<p>เมื่อถามว่ากลัวหรือไม่ว่าจะเกิดคลื่นใต้น้ำและไม่ได้รับการยอมรับของข้าราชการ<orgName>กระทรวงมหาดไทย</orgName> เพราะถือเป็นครั้งแรกที่สิงห์ขาวได้ขึ้นมา นายบุญจง กล่าวว่า เป็นหน้าที่ของปลัดคนใหม่ที่จะต้องพิสูจน์ฝีมือในการทำงาน ซึ่งมีเวลาอยู่ปีเดียวก็เกษียณแล้ว เมื่อถามว่านายมานิตมีความเหมาะสมอย่างไรกับการบริหารของ<orgName>กระทรวงมหาดไทย</orgName>และสถานการณ์ของประเทศในขณะนี้ นายบุญจง กล่าวว่า คุณสมบัติได้หมด เป็นข้าราชการระดับ 10 และเป็นอธิบดีมาก่อน อีกทั้งเหลืออายุราชการแค่ปีเดียว ทั้งนี้ยืนยันว่าไม่ได้เป็นการทางเพื่อการเลือกตั้งครั้งต่อไป แต่เป็นการแต่งตั้งตามกระบวนการ เมื่อคนเก่าเกษียณก็ต้องตั้งคนใหม่ขึ้นมา
</p>
<p>นายบุญจง ให้สัมภาษณ์ถึงการเสนอร่าง พ.ร.บ.นิรโทษกรรม แก่ผู้ซึ่งกระทำความผิดเนื่องในการชุมนุมทางการเมืองของประชาชน ว่า เรื่องนี้เป็นแนวทางของส.ส.<orgName>พรรคภูมิใจไทย</orgName> ที่ใช้เอกสิทธิ์ความเป็น ส.ส. และเมื่อกฎหมายเข้าสู่สภาฯ ก็เป็นเอกสิทธิ์ของ ส.ส. แต่ละคนว่า จะเห็นเหมือนหรือต่างก็ได้ ซึ่งเชื่อว่าส่วนใหญ่คือต้องการเห็นความสมานฉันท์ ซึ่งทางออกหนึ่งคือการให้อภัยซึ่งกันและกัน </p>
<p>เมื่อถามว่าได้ถามความเห็นไปยังองค์กรอิสระก่อนหรือไม่ เพราะคดีต่าง ๆ กำลังอยู่ในการพิจารณาอยู่ นายบุญจง กล่าวว่า ยัง เพราะเป็นการเสนอกฎหมายตามความเห็นเบื้องต้นเท่านั้น ส่วนที่<orgName>กลุ่มเสื้อแดง</orgName>และ<orgName>เหลือง</orgName>เองก็ไม่เห็นด้วยนั้น ก็ถือเป็นสิทธิของแต่ละฝ่าย ในระบอบประชาธิปไตยจะให้เห็นเหมือนกันหมดไม่ได้ และไม่ใช่เป็นวิธีการที่หวังแยกมวลชนออกจากผู้บงการแต่ละสี แต่เป็นวิธีการที่จะให้เกิดความสงบ สันติ และสามัคคี เมื่อถามว่าหากกฎหมายนี้ไม่ผ่านจะถือว่าหน้าแตกหรือไม่ นายบุญจง กล่าวว่า “ไม่มีหน้าแตกครับ”.
</p></body>
</news>
