<teiHeader>
<fileDesc>
<titleStmt>
  <title>สวท.กำแพงเพชร จัดรายการรัฐสภาของเราสัญจร  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210138&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>สวท.กำแพงเพชร</orgName> จัดรายการรัฐสภาของเราสัญจร</headline>
<lead></lead>
<neck></neck>
<body><p><orgName>สวท.กำแพงเพชร</orgName> จัดรายการรัฐสภาของเราสัญจรในสถานศึกษา เสริมสร้างความรู้ให้เยาวชนได้เข้าใจระบบการเมืองการปกครองในระบบประชาธิปไตยอันมีพระมหากษัตริย์ทรงเป็นประมุข นายประดิษฐ์ รากะรินทร์ ผู้อำนวยการ<orgName>สถานีวิทยุกระจายเสียงแห่งประเทศไทย จ.กำแพงเพชร</orgName> กล่าวว่า ตามที่<orgName>สำนักงานเลขาธิการสภาผู้แทนราษฎร</orgName> ร่วมกับกรมประชาสัมพันธ์ให้ดำเนินการจัดรายการวิทยุท้องถิ่น รายการรัฐสภาของเรา ทาง<orgName>สถานีวิทยุกระจายเสียงแห่งประเทศไทย จ.กำแพงเพชร</orgName> ออกอากาศในช่วงเวลา 21.00-22.00 น. วันจันทร์ถึงวันศุกร์ เพื่อส่งเสริมให้เยาวชนเข้าใจมากยิ่งขึ้น เกี่ยวกับระบบการเมืองการปกครองในระบอบประชาธิปไตย อันมีพระมหากษัตริย์ทรงเป็นประมุข ตามระบบรัฐสภา จึงได้กำหนดจัดรายการรัฐสภาของเราสัญจรขึ้น ในโรงเรียนสังกัด<orgName>สำนักงานเขตพื้นที่การศึกษากำแพงเพชร เขต 1</orgName> ณ โรงเรียนเฉลิมพระเกียรติสมเด็จพระศรีนครินทร์กำแพงเพชร ในวันศุกร์ ที่ 21 สิงหาคม 2552 ระหว่างเวลา 09.30-11.30 น. โดยมีนายกฤช อาทิตย์แก้ว สมาชิก<orgName>วุฒิสภา จังหวัดกำแพงเพชร</orgName> เป็นวิทยากรบรรยาย ในหัวข้อเรื่อง ประชาธิปไตยระบบรัฐสภาสิ่งที่เยาวชนควรรู้ ซึ่งมีนักเรียนระดับชั้นมัธยมศึกษาตอนปลาย จำนวน 300 คน ร่วมรับฟัง </p></body>
</news>
