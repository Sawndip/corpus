<teiHeader>
<fileDesc>
<titleStmt>
  <title>ครม. มีมติแต่งตั้ง นายมานิต วัฒนเสน เป็นปลัด มท.คนใหม่  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180130&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName> มีมติแต่งตั้ง นายมานิต วัฒนเสน เป็นปลัด <orgName>มท.</orgName>คนใหม่</headline>
<lead></lead>
<neck></neck>
<body><p><orgName>คณะรัฐมนตรี</orgName> มีมติแต่งตั้ง นายมานิต วัฒนเสน เป็นปลัด<orgName>กระทรวงมหาดไทย</orgName>คนใหม่ ขณะที่ นายศุภชัย ใจสมุทร ยืนยัน นายมานิต มีความเหมาะสม พร้อมปฏิเสธ นายเนวิน ชิดชอบ ไม่เกี่ยวกับการคัดเลือก ที่ประชุม<orgName>คณะรัฐมนตรี</orgName>วันนี้ มีมติแต่งตั้งให้ นายมานิต วัฒนเสน อธิบดี<orgName>กรมส่งเสริมการปกครองท้องถิ่น</orgName> เป็นปลัด<orgName>กระทรวงมหาดไทย</orgName>คนใหม่ ตามที่รัฐมนตรีว่าการ<orgName>กระทรวงมหาดไทย</orgName>เสนอ ซึ่งนายมานิตจะมาทำหน้าที่แทนนายวิชัย ศรีขวัญ ปลัด<orgName>กระทรวงมหาดไทย</orgName>คนปัจจุบัน ที่จะเกษียณอายุราชการในวันที่ 30 กันยายนนี้ โดยนายมานิตถือว่าเป็นบุคคลที่มีความใกล้ชิดกับนายเนวิน ชิดชอบ ด้านนายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> ในฐานะโฆษก<orgName>กระทรวงมหาดไทย</orgName> เปิดเผยว่า รัฐมนตรีว่าการ<orgName>กระทรวงมหาดไทย</orgName> พิจารณาแต่งตั้งนายมานิต เพราะเห็นว่ามีคุณสมบัติที่เหมาะสม และสามารถสนองนโยบายการทำงานของกระทรวงได้ โดยยืนยันว่า นายเนวินไม่ได้เกี่ยวข้องกับการคัดเลือกบุคคลและไม่ใช่เป็นการวางรากฐานของ<orgName>พรรคภูมิใจไทย</orgName> เพื่อการเลือกตั้งครั้งหน้า ทั้งนี้มั่นใจว่า จะไม่มีกระแสคลื่นใต้น้ำภายในกระทรวงมหาดไทย และมั่นใจว่า ผู้ว่าราชการจังหวัดทุกจังหวัด จะไม่คัดค้านการแต่งตั้งนายมานิต เพราะทุกฝ่ายสามารถทำงานร่วมกันได้ตามความรับผิดชอบของตนเอง โดยไม่มีความขัดแย้ง นอกจากนี้ นายศุภชัย กล่าวอีกว่า <orgName>กระทรวงมหาดไทย</orgName> ยังเปิดให้ประชาชนลงชื่อคัดค้านการถวายฎีกาขอพระราชทานอภัยโทษให้ พันตำรวจโททักษิณ ชินวัตร อดีตนายกรัฐมนตรี </p></body>
</news>
