<teiHeader>
<fileDesc>
<titleStmt>
  <title>สมาคมวิชาชีพสาธารณสุข ยื่น 2 พรบ.เป็นวาระเร่งด่วน  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190243&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>สมาคมวิชาชีพสาธารณสุข</orgName> ยื่น 2 พรบ.เป็นวาระเร่งด่วน</headline>
<lead></lead>
<neck></neck>
<body><p>ตัวแทน<orgName>สมาคมวิชาชีพสาธารณสุข</orgName> ยื่นหนังสือเรียกร้องให้นำร่าง พระราชบัญญัติ เกี่ยวกับสาธารณสุข 2 ฉบับเป็นวาระเร่งด่วน หลังเคยเรียกร้องมาก่อนหน้านี้ แต่ยังไม่มีการพิจารณา กลุ่มตัวแทนผู้ประกอบวิชาชีพสาธารณสุข 76 จังหวัดทั่วประเทศ นำโดย นายไพศาล บางชวด นายก<orgName>สมาคมวิชาชีพสาธารณสุข</orgName> เดินทางมาที่รัฐสภา เพื่อยื่นหนังสือต่อนายชัย ชิดชอบ ประธาน<orgName>สภาผู้แทนราษฎร</orgName> และนายอภิสิทธิ์ เวชชาชีวะ นากยกรัฐมนตรี ให้เร่งผลักดันร่าง พระราชบัญญัติส่งเสริมสุขภาพและการป้องกันโรคแห่งชาติ และ พระราชบัญญัติวิชาชีพการสาธารณสุข เข้าเป็นวาระเร่งด่วน ซึ่งก่อนหน้านี้สมาคมเคยยื่นเรื่องให้เร่งรัดพระราชบัญญัติดังกล่าวมาแล้วแต่ยังไม่มีการพิจารณา โดยนายอภิสิทธิ์ เวชชาชีวะ นายกรัฐมนตรี พร้อมด้วย นายวิทยา แก้วภราดัย รัฐนตรีว่าการ<orgName>กระทรวงสาธารณสุข</orgName> ออกไปรับหนังสือ และรับปากที่จะเร่งดำเนินการ ขณะที่กลุ่มผู้ชุมนุมยืนยันว่า การเดินทางมาครั้งนี้ไม่ใช่การประท้วง แต่เป็นการแสดงออกของตัวแทนสาธารณสุขจำนวนมาก จึงทำให้การจราจรติดขัด แต่เมื่อได้ยื่นหนังสือต่อนายกรัฐมนตรีแล้วได้ดินทางกลับทันที  </p></body>
</news>
