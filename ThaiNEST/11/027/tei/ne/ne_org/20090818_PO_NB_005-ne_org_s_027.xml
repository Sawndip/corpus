<teiHeader>
<fileDesc>
<titleStmt>
  <title>ครม.เห็นชอบร่าง พ.ร.บ การบริหารจังหวัดชายแดนใต้ และให้ ศอ.บต. เป็นส่วนราชการถาวร  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180211&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>เห็นชอบร่าง พ.ร.บ การบริหารจังหวัดชายแดนใต้ และให้ <orgName>ศอ.บต.</orgName> เป็นส่วนราชการถาวร</headline>
<lead></lead>
<neck></neck>
<body><p><orgName>คณะรัฐมนตรี</orgName> เห็นชอบร่างพระราชบัญญัติการบริหารจังหวัดชายแดนภาคใต้ และให้ <orgName>ศอ.บต.</orgName> เป็นส่วนราชการถาวร มีเลขาธิการ <orgName>ศอ.บต.</orgName>เทียบเท่าปลัดกระทรวง นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> กล่าวว่า ที่ประชุม<orgName>คณะรัฐมนตรี</orgName> เห็นชอบร่างพระราชบัญญัติการบริหารจังหวัดชายแดนภาคใต้ โดยให้มี<orgName>ศูนย์อำนวยการบริหารจังหวัดชายแดนภาคใต้</orgName> หรือ <orgName>ศอ.บต.</orgName>เป็นส่วนราชการถาวร ภายใต้การบังคับบัญชาของนายกรัฐมนตรี มีเลขาธิการ <orgName>ศอ.บต.</orgName>เทียบเท่าปลัดกระทรวง ทั้งนี้เลขา <orgName>ศอ.บต.</orgName>จะต้องรายงานและขึ้นตรงต่อรัฐมนตรีว่าการ<orgName>กระทรวงมหาดไทย</orgName> โดยมีเนื้อหากำหนดยุทธศาสตร์แก้ไขปัญหาจังหวัดชายแดนภาคใต้อย่างเป็นเอกภาพและมีความเชื่อมโยงทางนโยบายและยุทธศาสตร์ด้านความมั่นคง และอนุมัติการให้สิทธิประโยชน์แก่พนักงานราชการที่ปฏิบัติงานในพื้นที่จังหวัดชายแดนภาคใต้ ได้แก่ <orgName>จังหวัดนราธิวาส</orgName> <orgName>ปัตตานี</orgName> <orgName>ยะลา</orgName> <orgName>สตูล</orgName> และ อำเภอเทพา สะบ้าย้อย นาทวี จะนะ จังหวัดสงขลา ให้ได้รับเป็นกรณีพิเศษนอกเหนือจากระเบียบสำนักนายกรัฐมนตรีและประกาศ คพร.กำหนด เพื่อเป็นขวัญและกำลังใจในการปฏิบัติหน้าที่ นอกจากนี้ <orgName>คณะรัฐมนตรี</orgName> ยังได้อนุมัติตามที่<orgName>กระทรวงกลาโหม</orgName>เสนอขอรับการสนับสนุนงบประมาณรายจ่ายประจำปี 2553 เพิ่มเติมจำนวน 87 ล้านบาท เพื่อเพิ่มเงินสงเคราะห์รายเดือนของทหารผ่านศึกและครอบครัว โดยเป็นเงินผดุงเกียรติทหารผ่านศึกพิการบัตรชั้นที่ 1 จำนวน 36 ล้านบาท ปรับเพิ่มจากเดิมเดือนละ 2 พันบาทเป็นเดือนละ 3 พันบาท จำนวนทั้งสิ้น 3,005 คน และเงินช่วยเหลือรายเดือนครอบครัวทหารผ่านศึกบัตรชั้นที่ 1 จำนวน 51 ล้านบาท ปรับเพิ่มจากเดิมเดือนละ 1,818 บาท เป็นเดือนละ 2,500 บาท จำนวนทั้งสิ้น 6,255 ครอบครัว ให้มีผลตั้งแต่วันที่ 1 ตุลาคม 2552 เป็นต้นไป รองโฆษกประจำ<orgName>สำนักนายกรัฐมนตรี</orgName> กล่าวอีกว่า <orgName>ครม.</orgName> ยังเห็นชอบให้<orgName>กระทรวงการต่างประเทศ</orgName>จัดตั้งกงสุลฮัจย์ ประจำประเทศซาอุดิอาระเบีย เพื่ออำนวยความสะดวกและแก้ไขปัญหาให้กับคน<orgName>ไทย</orgName>ที่เดินทางไปประกอบพิธีฮัจย์ พร้อมให้<orgName>กระทรวงวัฒนธรรม</orgName> <orgName>กระทรวงการต่างประเทศ</orgName> <orgName>ศอ.บต.</orgName> ร่วมกันพิจารณาจัดตั้งสำนักกิจการฮัจย์ประเทศไทย ในพื้นที่จังหวัดชายแดนภาคใต้เพื่อดูแลกิจการฮัจย์ในภาพรวมของประเทศ </p></body>
</news>
