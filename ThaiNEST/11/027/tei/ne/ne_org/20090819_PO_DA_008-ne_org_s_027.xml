<teiHeader>
<fileDesc>
<titleStmt>
  <title>กมธ.งบฯรุมจวกคนคุมยาสูบ-หวย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 06:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14979  </bibl>
</sourceDesc>
</fileDesc>
</teiHeader>
<news>
<headline><orgName>กมธ.</orgName>งบฯรุมจวกคนคุมยาสูบ-หวย</headline>
<lead></lead>
<neck></neck>
<body><p>ที่รัฐสภา เมื่อวันที่ 18 ส.ค. ที่ประชุมคณะกรรมาธิการพิจารณาร่าง พ.ร.บ. งบประมาณรายจ่ายประจำปีงบประมาณ 2553 ได้ซักถามเรื่องการย้ายโรงงานยาสูบในช่วงการพิจารณางบประมาณของโรงงานยาสูบ เพราะได้รับข้อมูลความไม่ชอบมาพากลและให้ส่งเอกสารชี้แจงให้กรรมาธิการฯ ทราบด้วย ซึ่งนายประจวบ ตันตินนท์ ผู้อำนวยการยาสูบ ชี้แจงว่า บริษัทที่ปรึกษาได้วิเคราะห์ความเหมาะสมว่าโรงงานยาสูบควรอยู่ในภาคกลางเพราะใกล้กับตลาดใหญ่ ขนส่งง่ายกว่าที่อื่น</p>
<p>จากนั้นที่ประชุมได้พิจารณางบประมาณของ<orgName>สำนักงานสลากกินแบ่งรัฐบาล</orgName> ซึ่งคณะกรรมาธิการฯ ซักถามถึงการขายราคาสลากกินแบ่งรัฐบาลที่ขายเกินราคาที่กำหนด ซึ่งนายวันชัย สุระกุล ผู้อำนวยการ<orgName>สำนักงานสลากกินแบ่งรัฐบาล</orgName> ชี้แจงสรุปว่า กฎหมายในขณะนี้แก้ปัญหาไม่ได้ เพราะ<orgName>เมืองไทย</orgName>มีเลขดัง เลขฮิต ประชาชนจึงต้องการมาก แต่ได้จับกุมและตัดโควตาไปบ้างแล้ว ทั้งนี้การแก้ปัญหาคือเพิ่มสลากอีกจำนวน 4 ล้านฉบับ.</p></body>
</news>
