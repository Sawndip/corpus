<teiHeader>
<fileDesc>
<titleStmt>
  <title>กกต.จันทบุรี พร้อม จัดการเลือกตั้งท้องถิ่น ในวันที่ 6 ก.ย. นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210207&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กกต.จันทบุรี</orgName> พร้อม จัดการเลือกตั้งท้องถิ่น ในวันที่ 6 ก.ย. นี้</headline>
<lead></lead>
<neck></neck>
<body><p><orgName>สำนักงานคณะกรรมการการเลือกตั้งจังหวัดจันทบุรี</orgName> เตรียมพร้อม รับมือการเลือกตั้ง<orgName>องค์การบริหารส่วนตำบล</orgName> ในวันที่ 6 กันยายน นี้ คาดว่าจะมีผู้มาใช้สิทธิ์เลือกตั้งครั้งนี้ไม่น้อยกว่าร้อยละ 80 นายประเทือง โฉมงาม ผู้อำนวยการ<orgName>การเลือกตั้งประจำจังหวัดจันทบุรี</orgName> เปิดเผยว่า ในวันอาทิตย์ที่ 6 กันยายน 2552 จะเป็นวันเลือกตั้งของ<orgName>องค์กรปกครองส่วนท้องถิ่น</orgName>ที่ครบวาระในปี พ.ศ.2552 รวม 20 <orgName>อบต.</orgName> โดยมีการเลือกตั้ง นายก <orgName>อบต.</orgName> 18 แห่ง และสมาชิกสภา <orgName>อบต.</orgName> 20 แห่ง (เฉพาะ <orgName>อบต.โขมง</orgName>และ <orgName>อบต.คลองขุด</orgName> เลือกตั้งเฉพาะสมาชิก) ในการสมัครเข้ารับการเลือกตั้งครั้งนี้ มีผู้สมัครนายก <orgName>อบต.</orgName> รวม 32 คน และผู้สมัครสมาชิก รวม 658 คน ทั้งนี้ได้มีการจัดอบรมวิทยากรการเลือกตั้งท้องถิ่น หรือ <orgName>วกถ.</orgName> เพื่อจัดอบรมกรรมการประจำหน่วยและกรรมการนับคะแนนใกล้วันเลือกตั้ง โดยเฉพาะอย่างยิ่งการเชิญผู้สมัครทุกคนร่วมโครงการการเลือกตั้งเชิงสมานฉันท์ เพื่อให้ความรู้ข้อกฎหมาย กฎกติกาในการหาเสียงเลือกตั้งพร้อมกล่าวคำปฏิญาณตนและลงสัตยาบรรณร่วมกัน ว่าจะปฏิบัติตามกฎหมายและจะไม่ซื้อสิทธิซื้อเสียงหรือใส่ร้ายป้ายสีกัน นอกจากนี้ยังได้จัดอบรมผู้แทนองค์กรเอกชนเป็นอาสาสมัครตรวจสอบการเลือกตั้ง และช่วยรณรงค์การเลือกตั้งร่วมกับสถานศึกษาต่างๆ ครอบคลุมทุกพื้นที่ รวมถึงการจัดทำค่ายเยาวชนประชาธิปไตย เพื่อให้เยาวชนในพื้นที่ที่มีการเลือกตั้งได้มีส่วนร่วมในการรณรงค์การเลือกตั้งอีกทางหนึ่งด้วย นายประเทือง กล่าวอีกว่า ทั้งนี้ยังได้จัดชุดป้องปรามหาข่าวลงครบทุกพื้นที่ เพื่อให้การเลือกตั้งครั้งนี้เป็นไปโดยสุจริตและเที่ยงธรรมอย่างแท้จริง คาดว่าจะมีผู้มาใช้สิทธิเลือกตั้งไม่น้อยกว่าร้อยละ 80 และบัตรเสียไม่เกินร้อยละ 3 </p></body>
</news>
