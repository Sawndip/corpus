<teiHeader>
<fileDesc>
<titleStmt>
  <title>นายกฯ ระบุ จะเสนอชื่อ "พล.ต.อ.ปทีป ตันประเสริฐ " เป็น ผบ.ตร.คนใหม่ อีกครั้ง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220028&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ จะเสนอชื่อ "พล.ต.อ.ปทีป ตันประเสริฐ " เป็น ผบ.<orgName>ตร.</orgName>คนใหม่ อีกครั้ง</headline>
<lead></lead>
<neck></neck>
<body><p>นายกรัฐมนตรี เสนอชื่อ พล.ต.อ.ปทีป ตันประเสริฐ เป็นผู้บัญชาการ<orgName>ตำรวจแห่งชาติ</orgName>คนใหม่ ยืนยัน ไม่ขัดต่อกฎหมาย พร้อมเชื่อตำรวจสามารถดูแลการชุมนุมของ<orgName>กลุ่มคนเสื้อแดง</orgName>ซึ่งจะนัดชุมนุมในสัปดาห์หน้าได้ นายอภิสิทธิ์ เวชชาชีวะ นายกรัฐมนตรี กล่าวก่อนเดินทางลงพื้นที่เกาะสมุย จังหวัดสุราษฎร์ธานี ว่า ยังไม่มีการนัดประชุม<orgName>คณะกรรมการนโยบายตำรวจแห่งชาติ</orgName> (<orgName>ก.ต.ช.</orgName>)ในการคัดเลือกผู้มาดำรงตำแหน่งผู้บัญชาการ<orgName>ตำรวจแห่งชาติ</orgName>คนใหม่ ซึ่งการนัดประชุมต้องดูความเหมาะสม ว่ามีคณะกรรมการคนใดติดภารกิจหรือสามารถส่งตัวแทนเข้าร่วมประชุมแทนได้ โดยที่ผ่านมาได้หารือกับ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) ว่ามีความจำเป็นจะต้องเร่งหา ผบ.<orgName>ตร.</orgName>คนใหม่หรือไม่ โดยได้รับคำตอบว่าไม่มีความจำเป็นที่ต้องเร่งสรรหา ส่วนรายชื่อ ผบ.<orgName>ตร.</orgName>คนใหม่นั้น ตนเองจะเสนอชื่อของ พล.ต.อ.ปทีป ตันประเสริฐ จเร<orgName>ตำรวจแห่งชาติ</orgName> อีกครั้ง ทั้งนี้เห็นว่าการเสนอรายชื่อซ้ำนั้นไม่ขัดต่อกฎหมาย นอกจากนี้นายกรัฐมนตรี ยังกล่าวถึงกรณีที่<orgName>กลุ่มคนเสื้อแดง</orgName>จะนัดชุมนุมในสัปดาห์หน้า โดยเชื่อว่า พล.ต.อ.พัชรวาท สามารถทำหน้าที่ในการดูแลความเรียบร้อยได้ ถึงแม้ว่ายังไม่มีรายชื่อ ผบ.<orgName>ตร.</orgName>คนใหม่ก็ตาม </p></body>
</news>
