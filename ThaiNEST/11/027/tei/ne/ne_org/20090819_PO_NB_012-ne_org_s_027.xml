<teiHeader>
<fileDesc>
<titleStmt>
  <title>ส.ส.ปชป.เรียกร้องต่อที่ประชุมสภาฯ  ขอให้นายกฯ ตรวจสอบการแต่งตั้งนายตำรวจชั้นประทวน ที่มีบุตรสาว ผบ.ตร.ด้วย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190324&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.<orgName>ปชป.</orgName>เรียกร้องต่อที่ประชุมสภาฯ  ขอให้นายกฯ ตรวจสอบการแต่งตั้งนายตำรวจชั้นประทวน ที่มีบุตรสาว ผบ.<orgName>ตร.</orgName>ด้วย</headline>
<lead></lead>
<neck></neck>
<body><p>ส.ส.<orgName>พรรคประชาธิปัตย์</orgName> เรียกร้องต่อที่ประชุม<orgName>สภาผู้แทนราษฎร</orgName> โดยขอให้นายกรัฐมนตรีตรวจสอบกรณีการแต่งตั้งนายตำรวจชั้นสัญญาบัตร ที่มีบุตรสาวของ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> ได้รับการแต่งตั้งด้วย การประชุม<orgName>สภาผู้แทนราษฎร</orgName> สมัยสามัญนิติบัญญัติวันนี้(19 ส.ค.52) เริ่มเวลา 13.30 น. มี นายชัย ชิดชอบ ประธาน<orgName>สภาผู้แทนราษฎร</orgName> ทำหน้าที่ประธานการประชุม โดยก่อนเข้าสู่วาระการประชุมเป็นการหารือของสมาชิกถึงปัญหาสลากกินแบ่งรัฐบาลที่มีราคาสูงมาก โดย น.พ.ประสิทธิ์ ชัยวิรัตนะ ส.ส.<orgName>ชัยภูมิ</orgName> <orgName>พรรคเพื่อไทย</orgName> ระบุว่า ขณะนี้สลากกินแบ่งรัฐบาลมีราคาสูงมาก เอารัดเอาเปรียบและส่อว่ามีการทุจริต โดยต้นทุนคู่ละ 72 บาท แต่ขายที่ราคา 110 - 120 บาทต่อคู่ จึงขอถามไปยังผู้มีอำนาจดูแลตรวจสอบว่ามีการทุจริตหรือไม่ รวมทั้งขอให้นายกรัฐมนตรีเข้าไปดูแลเรื่องนี้ด้วย นอกจากนี้ นายวัชระ เพชรทอง ส.ส.<orgName>กรุงเทพมหานคร</orgName> <orgName>พรรคประชาธิปัตย์</orgName> ได้หารือกรณีมีนายตำรวจชั้นประทวนยื่นจดหมายร้องเรียน<orgName>คณะกรรมาธิการพัฒนาการเมือง</orgName> การสื่อสารมวลชน และการมีส่วนร่วมของประชาชน <orgName>สภาผู้แทนราษฎร</orgName> เพื่อขอให้สอบสวนกรณีที่นายตำรวจชั้นประทวน ใช้วุฒิระดับปริญญาโทสอบเป็นข้าราชการตำรวจสัญญาบัตร ตั้งแต่ปี 2550 จำนวน 423 อัตรา โดยเฉพาะกรณีการแต่งตั้งบุตรสาวของ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> และบุตรชายของ พล.ต.ท.ชัชจ์ กุลดิลก อดีตรองเลขาธิการ<orgName>พรรคพลังประชาชน</orgName> โดยตั้งข้อสงสัยว่าเรื่องการแต่งตั้งดังกล่าวว่าอาจไม่เป็นธรรมจึงขอให้นายกรัฐมนตรีตรวจสอบเรื่องนี้ จากนั้น เมื่อเข้าสู่วาระที่ประชุมได้พิจารณารายงานการพิจารณาของคณะกรรมาธิการวิสามัญตรวจสอบคุณสมบัติผู้ได้รับการเสนอชื่อเป็นกรรมการผู้ทรงคุณวุฒิในคณะกรรมการป้องกันและปราบปรามการฟอกเงิน หรือ ป.ป.ง. ซึ่งมีผู้เสนอชื่อ จำนวน 9 คน โดยที่ประชุมคณะกรรมาธิการฯ ได้มีมติเลือก นางรวีพร คูหิรัญ เป็นผู้ทรงคุณวุฒิ เนื่องจากผู้เสนอชื่ออีก 8 คน ได้มีหนังสือขอถอนตัวพร้อมกัน โดยให้เหตุผลในลักษณะเดียวกันว่าเพื่อความรวดเร็วและเรียบร้อย ทำให้ ส.ส. ทั้งฝ่ายค้านและรัฐบาล ท้วงติงโดยตั้งข้อสังเกตเรื่องดังกล่าวว่า มีการล็อคตัวบุคคลในชั้นของกรรมาธิการหรือไม่ เหตุใดจึงไม่มีการเปิดให้เสนอชื่อเพิ่มเติมจึงต้องการให้คณะกรรมาธิการชี้แจงรายละเอียด ด้าน นายธนา ชีระวินิจ ในฐานะกรรมาธิการฯ ชี้แจงว่า กรรมาธิการฯ ได้พิจารณาคุณสมบัติของผู้ถูกเสนอชื่อควบคู่ไปกับข้อกฎหมายอย่างถูกต้องตามขั้นตอน ยืนยันไม่มีใครในรัฐบาลเข้าไปแทรกแซงหรือกดดันการถอนตัวออกจากการถูกเสนอชื่อเป็นผู้ทรงคุณวุฒิทั้ง 8 คน อย่างไรก็ตามในการลงมติปรากฏว่า ที่ประชุมมีมติไม่เห็นชอบ นางรวีพร เป็นผู้ทรงคุณวุฒิ คณะกรรมการ ป.ป.ง.ด้วยเสียง 231 ต่อ 142 และงดออกเสียง 2 เสียง จากนั้น จึงเข้าสู่การพิจารณาวาระเรื่องด่วนพิจารณายืนยันการอนุมัติพระราชกำหนดแก้ไขเพิ่มเติมพระราชบัญญัติพิกัดอัตราภาษีสรรพสามิต ที่คณะรัฐมนตรีเป็นผู้เสนอโดยมีเนื้อหาสำคัญในการขยายเพดานการจัดเก็บภาษีน้ำมัน จาก 5 บาท เป็น 10 บาท หลังจากที่วุฒิสภา มีมติไม่เห็นชอบร่างพระราชกำหนดดังกล่าว </p></body>
</news>
