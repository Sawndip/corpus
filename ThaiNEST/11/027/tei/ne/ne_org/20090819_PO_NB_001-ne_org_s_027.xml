<teiHeader>
<fileDesc>
<titleStmt>
  <title>นักการเมือง ข้าราชการ ร่วมอวยพรวันเกิดครบรอบ 77 ปี อดีตหัวหน้าพรรคชาติไทย อย่างคึกคัก  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190241&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นักการเมือง ข้าราชการ ร่วมอวยพรวันเกิดครบรอบ 77 ปี อดีตหัวหน้า<orgName>พรรคชาติไทย</orgName> อย่างคึกคัก</headline>
<lead></lead>
<neck></neck>
<body><p>นักการเมือง ข้าราชการ ร่วมอวยพรวันเกิดครบรอบ 77 ปี อดีตหัวหน้า<orgName>พรรคชาติไทย</orgName> อย่างคึกคัก ขณะที่เจ้าตัว ระบุ หากการเมืองดีประเทศก็ดีและถ้ารัฐบาลใช้การประนีประนอมจะอยู่ได้ถึง 8 ปี นายบรรหาร ศิลปอาชา อดีตหัวหน้า<orgName>พรรคชาติไทย</orgName> เปิดบ้านพักย่านถนนจรัญสนิทวงศ์ให้นักการเมือง ข้าราชการ และบุคคลใกล้ชิด เข้าอวยพรเนื่องในวันเกิดครบรอบปีที่ 77 ซึ่งบรรยากาศก็เป็นไปอย่างคึกคัก โดยบุคคลสำคัญจากทุกวงการเดินทางมาถึงตั้งแต่ช่วงเช้าทั้ง รัฐมนตรีและสส.ของ<orgName>พรรคชาติไทยพัฒนา</orgName> นายชวรัตน์ ชาญวีรกูล หัวหน้า<orgName>พรรคภูมิใจไทย</orgName>และรัฐมนตรีว่าการ<orgName>กระทรวงมหาดไทย</orgName> นายเนวิน ชิดชอบ นายอภิสิทธิ์ เวชชาชีวะ นายกรัฐมนตรี และนายสุเทพ เทือกสุบรรณ รองนายกรัฐมนตรี นอกจากนี้แกนนำ<orgName>พรรคเพื่อไทย</orgName> ทั้งนายสมชาย วงศ์สวัสดิ์ คุณหญิงสุดารัตน์ เกยุราพันธ์ นายยงยุทธ วิชัยดิษฐ์ ต่างก็พร้อมใจกันมาร่วมอวยพรกันอย่างพร้อมเพียง อดีตหัวหน้า<orgName>พรรคชาติไทย</orgName> กล่าวด้วยว่า ฝากพรรคและตนเองให้แกนนำพรรคร่วมรัฐบาลที่มาอวยพรและนายเนวิน ช่วยดูแลด้วย โดยเฉพาะนายเนวิน เป็นบุคคลที่ถือเป็นคนที่มีวิสัยทัศน์ มีความรู้ความสามารถ และขอให้อยู่ช่วยบ้านเมืองต่อไป รวมทั้งในวันที่ 21 กันยายน นี้ ขอให้หลุดพ้นข้อกล่าวหาจากคดีทุจริตกล้ายางด้วย พร้อมกันนี้ยังแนะนำนายกรัฐมนตรีว่าหากมีการประนีประนอม เชื่อว่ารัฐบาลชุดนี้จะอยู่ได้ถึง 8 ปี</p></body>
</news>
