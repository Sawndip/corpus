<teiHeader>
<fileDesc>
<titleStmt>
  <title>อภิสิทธิ์ดันซ้ำ'ปทีป'นั่งผบ.ตร. มอบภารกิจ'นิพนธ์'แก้ปัญหา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/23/news_29338962.php?news_id=29338962  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์ดันซ้ำ'ปทีป'นั่งผบ.<orgName>ตร.</orgName> มอบภารกิจ'นิพนธ์'แก้ปัญหา</headline>
<lead>นายกฯ ดอดเข้าบ้าน "นิพนธ์ พร้อมพันธุ์" อีก เล็งหาจังหวะเสนอชื่อ "พล.ต.อ.ปทีป" นั่งผบ.<orgName>ตร.</orgName>ซ้ำ "อภิสิทธิ์" พูดเป็นปริศนา "พัชรวาท" อาจไม่ได้เลือก ผบ.<orgName>ตร.</orgName> ด้านลูก<orgName>พรรค ปชป.</orgName>ชี้ปัญหา "ผบ.<orgName>ตร.</orgName>ใหม่” เคลียร์แล้ว หลังนายกฯ มอบภารกิจลับให้ “นิพนธ์” สางปัญหา <orgName>พันธมิตรฯ</orgName> จี้ปลด "สุเทพ-นิพนธ์" ปูดแผน "<orgName>ภูมิใจไทย</orgName>" ดัน "จุมพล" ขึ้น ผบ.<orgName>ตร.</orgName> หวังคุม "<orgName>มท.</orgName>-<orgName>กองทัพ</orgName>-<orgName>ตร.</orgName>" ฟื้นระบอบทักษิณ กลุ่ม 40 ส.ว.แนะใช้ไม้แข็งจัดการ <orgName>ก.ต.ช.</orgName></lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ได้เข้าไปหารือกับ นายนิพนธ์ พร้อมพันธุ์ เลขาธิการนายกรัฐมนตรี เป็นวันที่สอง ที่บ้านพักในซอยสุขุมวิท 53 เช้าวานนี้ (22 ส.ค.) เกี่ยวกับปัญหาการแต่งตั้งผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) คนใหม่ หลังจากเมื่อวันที่ 21 ส.ค.ได้เข้าไปหารือมาแล้วครั้งหนึ่ง โดยใช้เวลาหารือราว 1 ชั่วโมง
หลังจากนั้น เวลา 09.00 น. นายอภิสิทธิ์ได้เดินทางไปยังท่าอากาศยานสุวรรณภูมิ เพื่อขึ้นเครื่องบินลงไปช่วยผู้สมัครรับเลือกตั้งซ่อม ส.ส.<orgName>สุราษฎร์ธานี</orgName> <orgName>พรรคประชาธิปัตย์</orgName> หาเสียงเลือกตั้งซ่อมแทนตำแหน่งที่ว่างลงของ นายสุเทพ เทือกสุบรรณ รองนายกรัฐมนตรี</p>
<p>นายกฯ ให้สัมภาษณ์ถึงการนัดประชุม<orgName>คณะกรรมการนโยบายตำรวจแห่งชาติ</orgName> (<orgName>ก.ต.ช.</orgName>) ในสัปดาห์หน้าเพื่อเลือก ผบ.<orgName>ตร.</orgName>คนใหม่ ว่า ไม่มีความจำเป็นต้องรีบ ขณะนี้ยังไม่ได้กำหนดวันประชุม อีกทั้งเท่าที่ดูข้อเท็จจริงพบว่า <orgName>คณะกรรมการข้าราชการตำรวจ</orgName> (<orgName>ก.ตร.</orgName>) สามารถดำเนินการในส่วนของ <orgName>ก.ตร.</orgName>ได้
ส่วนกระแสข่าวจะมีการนัดประชุมในวันที่ 27 ส.ค.นี้นั้น นายอภิสิทธิ์ กล่าวว่า ไม่ได้นัด อีกทั้งในระหว่างวันที่ 26-27 ส.ค.ก็มีการประชุมสภาเพื่อพิจารณาร่าง พ.ร.บ.รายจ่ายประจำปี 2553 วาระ 2 ไม่จำเป็นต้องรีบ เพราะแค่ตำแหน่งเดียวเมื่อไรก็ได้</p>
<p>ผู้สื่อข่าวถามว่า การสรรหาตัว ผบ.<orgName>ตร.</orgName>คนใหม่จำเป็นต้องได้ทันในวันที่ 1 ก.ย.หรือไม่ นายกฯ กล่าวว่า ไม่จำเป็น ได้ตรวจสอบเรื่องนี้อีกครั้งแล้ว เป็นเฉพาะในส่วนของรอง ผบ.<orgName>ตร.</orgName>ที่ต้องเป็นไปตามกฎ <orgName>ก.ตร.</orgName>ก็เป็นหน้าที่ของ <orgName>ก.ตร.</orgName>ไป อีกทั้งได้สอบถาม ผบ.<orgName>ตร.</orgName>ว่าตำแหน่ง ผบ.<orgName>ตร.</orgName>ต้องเสร็จก่อน <orgName>ก.ตร.</orgName>หรือไม่ พล.ต.อ.พัชรวาท วงษ์สุวรรณ ยืนยันว่าไม่จำเป็น ซึ่งถ้ามีความเหมาะสมเมื่อไรก็จะนัดประชุม <orgName>ก.ต.ช.</orgName> เพราะขณะนี้มีกรรมการบางส่วนเดินทางไปต่างประเทศ จึงต้องไปดูข้อกฎหมายว่าการประชุมเป็นเรื่องเฉพาะตัว หรือสามารถมอบหมายได้</p>
<p>นายกฯเล็งเสนอชื่อ"ปทีป"นั่งผบ.<orgName>ตร.</orgName>ซ้ำ</p>
<p>มื่อถามย้ำว่า จะยังเสนอชื่อ พล.ต.อ.ปทีป ตันประเสริฐ จเรตำรวจแห่งชาติ เป็น ผบ.<orgName>ตร.</orgName>คนใหม่ ตามเดิมหรือไม่ นายอภิสิทธิ์ กล่าวว่า "กระบวนการยังไม่เสร็จ เดี๋ยวถึงเวลาจะเสนอชื่อต่อที่ประชุม <orgName>ก.ต.ช.</orgName>เอง" ส่วนที่ <orgName>ก.ต.ช.</orgName>บางคนระบุว่าชื่อ พล.ต.อ.ปทีป ถูกตีตกไปแล้วไม่สามารถเสนอซ้ำได้อีก นายอภิสิทธิ์ กล่าวว่า ไม่จริง ในอดีตเคยเกิดขึ้นแล้ว ไม่ถือว่าตก กฎหมายบอกว่านายกฯ เป็นผู้เสนอชื่อให้ <orgName>ก.ต.ช.</orgName>มีมติเห็นชอบ
ส่วนการลงพื้นที่ จ.สุราษฎร์ธานี จะพูดคุยทำความเข้าใจกับ นายสุเทพ เทือกสุบรรณ รองนายกรัฐมนตรี หลังเกิดกระแสข่าวการไม่ลงรอยกันในเรื่องของการเสนอชื่อ ผบ.<orgName>ตร.</orgName>หรือไม่ นายอภิสิทธิ์กล่าวว่า ต้องคุยกันอยู่แล้ว</p>
<p>พูดปริศนา"พัชรวาท"อาจไม่ได้เลือกผบ.<orgName>ตร.</orgName></p>
<p>นายกฯ ยังกล่าวถึงกระแสข่าวการสั่งย้าย พล.ต.อ.พัชรวาท วงษ์สุวรรณ ผบ.<orgName>ตร.</orgName>มาช่วยราชการสำนักนายกรัฐมนตรี ว่า “ผมยังไม่เคยมีความคิดนี้ ซึ่งหลังจากการประชุม <orgName>ก.ต.ช.</orgName>ก็ยังไม่ได้คุยกับ พล.ต.อ.พัชรวาท และขณะนี้ยังไม่มีอะไรเพิ่มเติม” เมื่อถามว่า การเลือก ผบ.<orgName>ตร.</orgName>คนใหม่ พล.ต.อ.พัชรวาท จะยังได้ลงมติเลือก ผบ.<orgName>ตร.</orgName>คนใหม่ด้วยหรือไม่ นายกฯ กล่าวว่า “ก็ขึ้นอยู่กับว่าจะเลือกเมื่อไร อย่างไร”
เมื่อถามย้ำว่า ถ้าเป็น <orgName>ก.ต.ช.</orgName>อยู่ก็ยังมีสิทธิเลือกใช่หรือไม่ นายกฯ ระบุว่า “ถ้า พล.ต.อ.พัชรวาท ยังเป็น <orgName>ก.ต.ช.</orgName>ก็ยังมีสิทธิ เพราะตามกฎ <orgName>ก.ต.ช.</orgName>เฉพาะคนมีส่วนได้เสีย หมายถึง พล.ต.อ.ทุกคน ยกเว้นท่านพัชรวาทที่กำลังจะเกษียณก็ต้องออกไป เพราะต่ออายุไม่ได้อยู่แล้ว”</p>
<p>"อาคม"เชื่อนายกฯเสนอชื่อ"ปทีป"อีก</p>
<p>นายอาคม เอ่งฉ้วน ส.ส.<orgName>กระบี่</orgName> กล่าวถึงสถานการณ์ทางการเมืองขณะนี้ว่า หากการพิจารณาร่าง พ.ร.บ.งบประมาณรายจ่ายประจำปี 2553 ผ่านสภาในวันที่ 27 ส.ค.นี้ เชื่อว่าจะไม่มีการยุบสภาแน่นอน ส่วนปัญหาการแต่งตั้ง ผบ.<orgName>ตร.</orgName>คงไม่น่าวิตกแล้ว เพราะทราบมาว่าในคืนวันที่ 19 ส.ค. หลังการประชุม <orgName>ก.ต.ช.</orgName> นายอภิสิทธิ์ได้มอบหมายให้นายนิพนธ์ไปทำภารกิจหนึ่งอย่าง ซึ่งเช้าวันที่ 20 ส.ค. นายนิพนธ์นำซองน้ำตาลมารายงานต่อนายอภิสิทธิ์ ซึ่งนายอภิสิทธิ์ก็มีสีหน้ายิ้มแย้ม จึงมั่นใจว่าปัญหาจะได้รับการแก้ไขในเร็วๆ นี้
ผู้สื่อข่าวถามว่า ยังยืนยันว่านายอภิสิทธิ์จะยังคงยืนยันเสนอชื่อ พล.ต.อ.ปทีป เหมือนเดิมหรือไม่ นายอาคม กล่าวว่า แน่นอน นายอภิสิทธิ์ต้องเสนอคนเดียว เพราะเป็นผู้มีอำนาจเต็ม ไม่อย่างนั้นจะถูกหาว่ากลับไปกลับมา</p>
<p><orgName>ปชป.</orgName>เปิดรับจ.ม.ฟังความเห็นตั้งผบ.ตร.</p>
<p>นายบุญยอด สุขถิ่นไทย รองโฆษก<orgName>พรรคประชาธิปัตย์</orgName> กล่าวถึงข่าวความขัดแย้งในการสรรหา ผบ.<orgName>ตร.</orgName>ว่า จากกระแสข่าวดังกล่าวทำให้มีประชาชนโทรศัพท์เข้ามาที่พรรคเป็นจำนวนมาก และมีหลายสายให้กำลังใจนายกฯ เพื่อให้เกิดการสรรหาที่เหมาะสมที่สุด ดังนั้นจึงขอให้ประชาชนที่ต้องการแสดงความคิดเห็นเกี่ยวกับการแต่งตั้ง ผบ.<orgName>ตร.</orgName>เขียนจดหมายหรือไปรษณียบัตรส่งมาที่พรรคประชาธิปัตย์ เลขที่ 67 ถนนเศรษฐศิริ แขวงสามเสนใน เขตพญาไท กทม.10400 เพื่อจะรวบรวมนำส่งข้อมูล และความคิดเห็นในเรื่องนี้ส่งให้นายกฯ ต่อไป</p>
<p>กลุ่ม40ส.ว.ยุนายกฯใช้ไม้แข็งจัดการ<orgName>ก.ต.ช.</orgName></p>
<p>นายสมชาย แสวงการ ส.ว.สรรหา แกนนำกลุ่ม 40 ส.ว. กล่าวถึงการแต่งตั้ง ผบ.<orgName>ตร.</orgName>ว่า ถือเป็นความท้าทายภาวะความเป็นผู้นำของนายอภิสิทธิ์ ทั้งที่การแต่งตั้ง ผบ.<orgName>ตร.</orgName>ถือเป็นอำนาจของนายกฯ โดยตรง ดังนั้นนายอภิสิทธิ์จะต้องมีความเด็ดขาด
"การเสนอบุคคลที่จะเป็น ผบ.<orgName>ตร.</orgName>คนใหม่ แต่ <orgName>ก.ต.ช.</orgName>กลับไม่เห็นชอบ ถือเป็นการบั่นทอนอำนาจของนายกฯ อย่างชัดเจน ตรงนี้นายอภิสิทธิ์ต้องเด็ดขาด แสดงภาวะความเป็นผู้นำออกมา ถ้านายกฯ ยังไม่สามารถจัดการเรื่องนี้ได้ ก็ไม่สมควรอยู่ในตำแหน่งนายกฯ ควรลาออกไปเสีย"</p>
<p><orgName>พธม.</orgName>จับตาดัน"จุมพล"ฟื้นระบอบทักษิณ</p>
<p>นายสุริยะใส กตะศิลา ผู้ประสานงาน<orgName>กลุ่มพันธมิตรประชาชนเพื่อประชาธิปไตย</orgName> (<orgName>พธม.</orgName>) กล่าวถึงการเลือก ผบ.<orgName>ตร.</orgName>คนใหม่ว่า ปรากฏการณ์หักดิบนายอภิสิทธิ์กลางที่ประชุม <orgName>ก.ต.ช.</orgName> แสดงให้เห็นว่านักเลือกตั้งกลุ่มนายเนวิน ต้องการยึดอำนาจใน สตช. หลังสร้างเครือข่ายกับกองทัพ และควบคุมอำนาจฝ่ายปกครองโดยตั้งคนของตนเป็นปลัด<orgName>กระทรวงมหาดไทย</orgName> เป็นการสถาปนาอำนาจใหม่ที่มีลักษณะรัฐซ้อนรัฐ
นายสุริยะใส กล่าวอีกว่า เมื่อวางขุมกำลังอำนาจทั้งประเทศก็จะบีบให้นายอภิสิทธิ์ยุบสภาเลือกตั้งใหม่กลับมาเป็นแกนนำรัฐบาลเสียเอง และหากนักเลือกตั้งกลุ่มนี้ผลักดัน พล.ต.อ.จุมพล มั่นหมาย เพื่อนของ พ.ต.ท.ทักษิณ ชินวัตร เป็น ผบ.<orgName>ตร.</orgName>สำเร็จ เท่ากับว่าอำนาจใหม่ที่จะสถาปนาขึ้นมี พ.ต.ท.ทักษิณ เป็นหุ้นส่วนอยู่ด้วย โดยมี พล.ต.อ.จุมพล เป็นสะพานเชื่อมเข้ามา ส่วน<orgName>พรรคประชาธิปัตย์</orgName>จะถูกเขี่ยพ้นกระดานใหม่</p>
<p>"ปฐมพงษ์"ยุปลด"สุเทพ-เลขาฯนายกฯ"</p>
<p>พล.อ.ปฐมพงษ์ เกษรศุกร์ อดีตประธานที่ปรึกษา<orgName>กองบัญชาการกองทัพไทย</orgName> และที่ปรึกษา<orgName>กลุ่มพันธมิตรประชาชนเพื่อประชาธิปไตย</orgName> กล่าวผ่านรายการ “ลับ ลวง พราง เรดิโอ” ถึงปัญหาการแต่งตั้ง ผบ.<orgName>ตร.</orgName>คนใหม่ว่า ต้องยอมรับว่านายสุเทพซึ่งตามข่าวหนังสือพิมพ์ระบุว่าร่วมมือกับพวกผู้นำกองทัพ นายเนวิน ชิดชอบ และอดีตผู้นำกองทัพ ตั้งรัฐบาลขึ้นมา ซึ่งนายสุเทพก็ให้สัมภาษณ์เองว่าเป็นผู้ประสานงาน
เมื่อถามว่า นายกฯ ควรทำอย่างไรกับทั้ง 2 คน ควรปรับออกหรือไม่ พล.อ.ปฐมพงษ์ กล่าวว่า "อย่าปรับเลย ควรปลดออกจากรองนายกรัฐมนตรีและเลขาธิการนายกรัฐมนตรี เพราะทำให้นายกรัฐมนตรีสูญเสียคุณลักษณะของผู้นำ ถ้ารักประเทศชาติจริง และจริงใจกับนายกรัฐมนตรี ต้องทำให้นายกรัฐมนตรีเป็นผู้นำที่ประชาชนและคนในชาติศรัทธา รวมถึงต่างชาติศรัทธาด้วย เพราะไม่เช่นนั้นโอกาสจะนำพาประเทศชาติผ่านวิกฤติก็ไม่ได้ นายกรัฐมนตรีเป็นคนฉลาด แต่คนรอบข้างไม่ให้ข้อมูลที่ดีพอ ท่านอาจจะเป๋ไปได้"</p>
<p>"สุรพงษ์"เย้ยนายกฯ"หมดภาวะผู้นำ"</p>
<p>นายสุรพงษ์ โตวิจักษณ์ชัยกุล ส.ส.<orgName>เชียงใหม่</orgName> <orgName>พรรคเพื่อไทย</orgName> กล่าวว่า สภาพของนายอภิสิทธิ์ตอนนี้เรียกว่าหมดสภาวะผู้นำแล้ว ซึ่งเหมือนคนป่วยที่หมดสภาพแล้ว เพราะขนาดนายชวรัตน์ ชาญวีรกูล ซึ่งเป็น รมว.<orgName>มหาดไทย</orgName> และหัวหน้า<orgName>พรรคภูมิใจไทย</orgName> ก็ยังโหวตสวนผู้ดำรงตำแหน่ง ผบ.<orgName>ตร.</orgName> และมีอาการหนักจนทำให้ผู้ใหญ่ในพรรคและ ส.ส.ต้องมาให้กำลังใจ เหมือนคนป่วยใกล้ตายที่ต้องการกำลังใจจากญาติคนใกล้ชิด</p>
<p>ขณะที่นายประชา ประสพดี ส.ส.<orgName>สมุทรปราการ</orgName> <orgName>พรรคเพื่อไทย</orgName> กล่าวว่า นายอภิสิทธิ์ได้สร้างความเคลือบแคลงแตกแยกในวงการตำรวจ ตลอดจนระบบราชการอย่างรุนแรง และลามไปสู่ความขัดแย้งในพรรคร่วมรัฐบาลจนเสถียรภาพรัฐบาลสั่นคลอนลงเรื่อยๆ และกรณีล่าสุดในการหาตัว ผบ.<orgName>ตร.</orgName>คนใหม่ ซึ่งนายอภิสิทธิ์โหวตแพ้ในที่ประชุม <orgName>ก.ต.ช.</orgName>นั้น เหมือนโดนตบหน้าฉาดใหญ่ สะท้อนให้เห็นถึงความอ่อนด้อยในเชิงบริหาร ภาวะผู้นำมีปัญหา</p>
<p>ส่วนข่าวลือเรื่องการยุบสภาที่เกิดขึ้น นายประชากล่าวว่า หลายฝ่ายค่อนข้างให้น้ำหนัก เนื่องจากถึงทางตันแล้ว การบริหารของรัฐบาลล้มเหลว มีแต่ความขัดแย้ง ข่าวการทุจริต ส่วนตัวได้ยินมาว่าทหารกำลังหารือกันอย่างลับๆ คิดเรื่องปฏิวัติอยู่ ฉะนั้นจึงขอเตือนว่ารัฐบาลควรรีบตัดสินใจทำอะไรให้ดีขึ้นมาบ้าง</p>
<p>นายกฯปราศรัยย้ำไม่กังวลปัญหาตั้งผบ.<orgName>ตร.</orgName></p>
<p>ที่บริเวณสนามหน้าศาลากลางจังหวัดสุราษฎร์ธานี เย็นวันเดียวกัน นายอภิสิทธิ์ได้ปราศรัยหาเสียงช่วย นายธานี เทือกสุบรรณ น้องชายนายสุเทพ ที่สมัครเลือกตั้งซ่อม ส.ส.เขต 1 โดยมีประชาชนนับหมื่นคนมาฟังปราศรัย นายกฯ ย้ำถึงปัญหาการแต่งตั้ง ผบ.<orgName>ตร.</orgName>ว่า ไม่น่ากังวล หากวันนี้ไม่เรียบร้อย เดี๋ยวพรุ่งนี้ก็คงจะเรียบร้อยดี
ส่วนที่มีข่าวขัดแย้งกับนายสุเทพนั้น นายกฯ กล่าวติดตลกว่า "รองนายกฯ หรือที่บังอาจจะทะเลาะกับผม หากทะเลาะก็ทะเลาะเรื่องความหล่ออย่างเดียว เพราะระหว่างที่นั่งรถแห่ในตัวเมืองสุราษฎร์ธานี ประชาชนพูดกันว่าหล่อ นายสุเทพก็บอกว่าหมายถึงใคร" ทำเอาประชาชนที่มาฟังปราศรัยพากันปรบมือชอบใจ
นายกฯ กล่าวต่ออีกว่า การทำงานกับคนหมู่มากจะให้เห็นพ้องต้องกันหมดคงไม่ได้ แต่ยืนยันว่าทุกคนร่วมมือกันทำงานอย่างเต็มที่
</p></body>
</news>
