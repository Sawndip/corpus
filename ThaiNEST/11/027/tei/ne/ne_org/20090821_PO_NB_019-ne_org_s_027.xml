<teiHeader>
<fileDesc>
<titleStmt>
  <title>ส.ส.ปชป.ทยอยรวมตัว ณ ที่ทำการพรรค ให้กำลังใจนายกรัฐมนตรี  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208210057&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.<orgName>ปชป.</orgName>ทยอยรวมตัว ณ ที่ทำการพรรค ให้กำลังใจนายกรัฐมนตรี</headline>
<lead></lead>
<neck></neck>
<body><p>ส.ส.<orgName>พรรคประชาธิปัตย์</orgName> ทยอยรวมตัวกัน ณ ที่ทำการพรรค เพื่อให้กำลังใจนายกรัฐมนตรี ขณะที่ ประธาน<orgName>สภาที่ปรึกษาพรรคประชาธิปัตย์</orgName> เชื่อ นายกรัฐมนตรี จะผ่านพ้นปัญหาที่เกิดขึ้นได้เพราะเป็นคนเข้มแข็ง บรรยากาศ ณ ที่ทำการ<orgName>พรรคประชาธิปัตย์</orgName> เริ่มคึกคัก หลังมีแกนนำพรรคและ ส.ส.ทยอยเดินทางมารวมตัวกัน เพื่อเข้าให้กำลังใจ นายอภิสิทธิ์ เวชชาชีวะ นายกรัฐมนตรี หลังจากวานนี้ (20 ส.ค.52) <orgName>คณะกรรมการนโยบายตำรวจแห่งชาติ</orgName> หรือ <orgName>ก.ต.ช.</orgName>เลื่อนการสรรหาผู้บัญชาการ<orgName>ตำรวจแห่งชาติ</orgName>คนใหม่ รวมถึงกระแสข่าวการยุบสภา ทั้งนี้ เบื้องต้นมีรายงานข่าวว่า นายกรัฐมนตรี จะเข้าพบ นายชวน หลีกภัย ประธาน<orgName>สภาที่ปรึกษาพรรคประชาธิปัตย์</orgName> ขณะเดียวกัน พลตำรวจโท อัศวิน ขวัญเมือง ผู้ช่วยผู้บัญชาการ<orgName>ตำรวจแห่งชาติ</orgName> และ พลเอก มงคล อัมพรพิสิฏฐ์ อดีตผู้บัญชาการทหารสูงสุด ก็จะเดินทางมารอเข้าพบ นายชวน หลีกภัย เช่นเดียวกัน ด้าน นายชวน หลีกภัย เปิดเผยว่า ยังไม่ได้ยินกระแสข่าวการยุบสภา ส่วนการเลือกผู้บัญชาการ<orgName>ตำรวจแห่งชาติ</orgName>คนใหม่ ที่เป็นปัญหาก็เป็นสถานการณ์ที่นายกรัฐมนตรีคาดไม่ถึง แต่เชื่อว่า จะสามารถผ่านพ้นไปได้ เพราะนายกรัฐมนตรีเป็นคนเข้มแข็ง ส่วนการให้กำลังใจของลูกพรรคก็เป็นไปตามปกติไม่มีแรงกดดันภายในพรรคแต่อย่างใด </p></body>
</news>
