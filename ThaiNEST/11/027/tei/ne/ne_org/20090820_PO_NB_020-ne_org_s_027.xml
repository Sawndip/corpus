<teiHeader>
<fileDesc>
<titleStmt>
  <title>นายกฯ ยืนยัน การยื่นกฎหมายนิรโทษกรรมผู้ชุมนุมทางการเมืองต้องทำด้วยความรอบคอบ  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190212&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน การยื่นกฎหมายนิรโทษกรรมผู้ชุมนุมทางการเมืองต้องทำด้วยความรอบคอบ</headline>
<lead></lead>
<neck></neck>
<body><p>นายกรัฐมนตรี ยืนยัน การยื่นกฎหมายนิรโทษกรรมผู้ชุมนุมทางการเมืองสามารถทำได้ แต่ต้องรอบคอบ มีเหตุผล และสุดท้ายสภาจะเป็นผู้ตัดสิน นายอภิสิทธิ์ เวชชาชีวะ นายกรัฐมนตรี กล่าวว่า การที่<orgName>พรรคภูมิใจไทย</orgName> เสนอร่าง พ.ร.บ.นิรโทษกรรมให้กับกลุ่มผู้ชุมนุมทางการเมืองในวันนี้ เป็นเครื่องมือหนึ่งที่ ส.ส.สามารถทำได้ แต่ไม่ใช่กฎหมายของรัฐบาล ซึ่งกฎหมายดังกล่าวเป็นกฎหมายพิเศษ การดำเนินการจึงต้องพิจารณาอย่างรอบคอบ และคำนึงถึงเหตุผล ซึ่งเป็นดุลพินิจของนายชัย ชิดชอบ ประธานสภาฯ ที่จะบรรจุเป็นวาระเร่งด่วน แต่ท้ายที่สุดต้องเป็นเรื่องของสภาที่จะตัดสิน นายกรัฐมนตรี ยังย้ำว่า รัฐบาลไม่ขัดขวาง ขั้นตอนการพิจารณาฎีกาของ<orgName>กลุ่มคนเสื้อแดง</orgName> ตามที่นายจตุพร พรหมพันธ์ แกนนำคน<orgName>เสื้อแดง</orgName>ระบุ โดยยืนยันว่าระยะเวลา 60 วันในการตรวจสอบเป็นขั้นตอนปกติ จึงขอให้นายจตุพรยุติการกล่าวเท็จกับประชาชน ซึ่งเรื่องนี้ได้มอบหมายให้นายสุเทพ เทือกสุบรรณ รองนายกรัฐมนตรีด้านความมั่นคงดูแล</p></body>
</news>
