<teiHeader>
<fileDesc>
<titleStmt>
  <title>กกต.เลื่อนฟัน44ส.ส.วรรณรัตน์ยันไม่ผิด-มานิตเชื่อรอด  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-08-18 19:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094058  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>เลื่อนฟัน44ส.ส.วรรณรัตน์ยันไม่ผิด-มานิตเชื่อรอด</headline>
<lead></lead>
<neck></neck>
<body><p>นายสุทธิพล ทวีชัยการ เลขาธิการ <orgName>กกต.</orgName> แถลงหลังการประชุม <orgName>กกต.</orgName> วานนี้ (18 ส.ค.)ว่า ที่ประชุมได้มีการพิจารณารายงานผลการสอบสวนของคณะกรรมการไต่สวนฯ กรณีที่นายเรืองไกร ลีกิจวัฒนะ ส.ว.สรรหา และนายสมคิด หอมเนตร นักวิชาการอิสระ ขอให้ <orgName>กกต.</orgName>ตรวจสอบสมาชิกภาพความเป็น ส.ส.สิ้นสุดลงตามรัฐธรรมนูญมาตรา 106 (6) ของ 44 ส.ส. เนื่องจากถือครองหุ้นต้องห้ามในธุรกิจสื่อฯ และบริษัท ที่เป็นคู่สัญญาสัมปทานกับรัฐ ขัดรัฐธรรมนูญ มาตรา 48 และมาตรา 265 โดยมีมติ ให้เลขาคณะกรรมการไต่สวนฯ ไปดำเนินการปรับปรุงรายละเอียดต่างๆ ให้เรียบร้อย โดยเฉพาะในเรื่องของการจัดกลุ่มว่าบริษัทใดบ้างที่เป็นบริษัทเข้าข่ายห้าม ส.ส. ,ส.ว.เข้าไปถือครองหุ้นเพิ่มเติม จากเดิม 18 บริษัท ที่ <orgName>กกต.</orgName>ได้เคยมีมติไว้ บริษัทใดบ้างที่ ส.ส.ผู้ถูกร้องเข้าไปถือหุ้นกู้ หุ้นสามัญ และบริษัทใดบ้างที่พบว่าคู่สมรสของ ผู้ถูกร้องเข้าไปถือหุ้น และเข้าข่ายลักษณะต้องห้าม ทั้งนี้ให้ดำเนินการโดยเร็วและเสนอต่อประธาน <orgName>กกต.</orgName>ภายในวันที่ 25 ส.ค.นี้</p>
<p>นายสุทธิพล กล่าวว่า ในการพิจารณาของที่ประชุมฯหลังคณะกรรมการไต่สวนฯได้นำเสนอ รายงานแล้ว ก็มีคำถามมากมายในประเด็นดังกล่าวจากที่ประชุม รวมทั้งคณะกรรมการไต่สวนฯ ก็มีการเสนอเอกสารเพิ่มเติม โดยเป็นเอกสารของผู้ถูกร้องที่เสนอเข้ามา ประกอบกับบริษัทที่คณะกรรมการไต่สวนฯ ตรวจสอบนั้นมีจำนวนมากถึง 753 บริษัท และคณะกรรมการไต่สวนฯ ก็ยอมรับว่า มีข้อความของรายงานที่มีความคลาดเคลื่อน ต้องการปรับปรุง ที่ประชุม <orgName>กกต.</orgName>จึงเห็นว่าหากเอกสารไม่ชัดเจนครบถ้วนก็จะมีผลต่อการวินิจฉัย</p>
<p>ขอยืนยันว่าเรื่องนี้ <orgName>กกต.</orgName>ไม่ได้ต้องการที่จะยื้อเวลาแต่อย่างใด อีกทั้งการที่ให้ เลขาคณะกรรมการไต่สวนไปดำเนินการดังกล่าวก็ไม่มีผลต่อการเปลี่ยนแปลงมติของ คณะกรรมการไต่สวนฯ ที่มีมติแล้ว</p>
<p>นายสุทธิพล กล่าวว่าประธาน <orgName>กกต.</orgName>ได้กำชับให้เลขาฯของคณะกรรมการไต่สวนฯ เสนอรายงานที่มีการปรับปรุงใหม่ภายในช่วงเช้าวันอังคารที่ 25 ส.ค.เพื่อที่จะได้นำเสนอ <orgName>กกต.</orgName>ในการประชุมวันเดียวกัน เพื่อที่ประชุมก็ได้พิจารณาว่าจะดำเนินการอย่างไร หากรายงานมีความครบถ้วนก็จะให้ <orgName>กกต.</orgName>นำไปศึกษาเป็นเวลา 7 วัน ก่อนที่นัดวันลงมติอีกครั้งในวันดังกล่าว</p>
<p>ขอยืนยันว่าเรื่องนี้ <orgName>กกต.</orgName>ไม่ได้ต้องการที่จะยื้อเวลาแต่อย่างใด อีกทั้งการที่ให้ เลขาคณะกรรมการไต่สวนไปดำเนินการดังกล่าวก็ไม่มีผลต่อการเปลี่ยนแปลงมติของ คณะกรรมการไต่สวนฯ ที่มีมติแล้ว</p>
<p> นายสุทธิพล กล่าวว่าประธาน <orgName>กกต.</orgName>ได้กำชับให้เลขาฯของคณะกรรมการไต่สวนฯ เสนอรายงานที่มีการปรับปรุงใหม่ภายในช่วงเช้าวันอังคารที่ 25 ส.ค.เพื่อที่จะได้นำเสนอ <orgName>กกต.</orgName>ในการประชุมวันเดียวกัน เพื่อที่ประชุมก็ได้พิจารณาว่าจะดำเนินการอย่างไร หากรายงานมีความครบถ้วนก็จะให้ <orgName>กกต.</orgName>นำไปศึกษาเป็นเวลา 7 วัน ก่อนที่นัดวันลงมติอีกครั้งในวันดังกล่าว</p>
<p>ผู้สื่อข่าวรายงานว่า กรณีนี้หลังจาก<orgName>กกต.</orgName>ได้พิจารณารายงานผลการตรวจสอบ ของคณะกรรมการไต่สวนครั้งแรกเมื่อวันที่ 23 มิ.ย. จนถึงวันที่18 ส.ค. เป็นเวลาเกือบ 2 เดือนแล้ว แต่กกต.ก็ยังไม่สามารถหาข้อสรุปได้ ทั้งที่มีการระบุว่าได้กำชับกับคณะกรรมการไต่สวนตลอดช่วงของการขอขยายเวลารวม 2 ครั้ง 30 วันว่าให้มีการจัดหมวดหมู่ประเภทของหุ้นให้ชัดเจนแล้ว ทำให้มีการตั้งข้อสังเกตว่าเหตุที่ <orgName>กกต.</orgName>ยังไม่มีมติเรื่องดังกล่าวไม่น่าจะเป็นมาจากข้ออ้างดังล่าว แต่น่าจะเป็นเพราะต้องการ รอความชัดเจนระดับหนึ่งจากศาลปกครองที่รับพิจารณากรณี <orgName>กกต.</orgName>มีมติว่า 16 ส.ว. ถือหุ้นเข้าข่ายทำให้สมาชิกภาพสิ้นสุดลงมากกว่า</p>
<p>นพ.วรรณรัตน์ ชาญนุกูล รมว.<orgName>พลังงาน</orgName> และหัวหน้า<orgName>พรรครวมใจไทยชาติพัฒนา</orgName> ซึ่งเป็นหนึ่งใน 44 ส.ส. ที่ถูก <orgName>กกต.</orgName>ตรวจสอบคุณสมบัติการถือครองหุ้นกิจการสื่อและบริษัทที่ได้รับสัมปทานจากภาครัฐ กล่าวว่า คิดว่าไม่น่าจะมีปัญหา เพราะตนเคยถือหุ้นไม่ขัดตามมาตรา 48 ประกอบ มาตรา 265 (2) (4) แห่งรัฐธรรมนูญ โดย ดังนั้นจึงมั่นใจว่าตนไม่ผิด</p>
<p>ด้านนายมานิต นพอมรบดี รมช.<orgName>สาธารณสุข</orgName> และส.ส.<orgName>ราชบุรี</orgName> <orgName>พรรคภูมิใจไทย</orgName> กล่าวว่า ตนคงต้องรอดูผลจากทาง <orgName>กกต.</orgName> เพราะมีรายชื่อทั้งหมดอยู่ตรงนั้น  อย่างไรก็ตามหากผลจากการวินิจฉัยของ<orgName>กกต.</orgName>จะออกมาเป็นอย่างไรเราต้องรับฟังและน้อมรับ และคงต้องว่ากันต่อไป  </p>
<p> ผู้สื่อข่าวถามว่าแสดงว่ายอมรับผลจาก<orgName>กกต.</orgName> นายมานิต กล่าวว่า คงต้องรอ เพราะอาจจะรอดก็ได้ เมื่อถามว่ามีการเตรียมแผน 2 ไว้อย่างไรบ้าง นายมานิต  กล่าวว่า ในส่วนของพรรคมีขั้นตอนอยู่แล้ว แต่คงต้องมาวิเคราะห์กันในรายละเอียดอีกครั้ง ซึ่งไม่แน่ใจว่าทาง<orgName>กกต.</orgName>จะเลื่อนการพิจารณาไปอีกหรือไม่</p></body>
</news>
