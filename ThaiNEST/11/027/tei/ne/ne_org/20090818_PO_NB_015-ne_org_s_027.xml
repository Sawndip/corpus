<teiHeader>
<fileDesc>
<titleStmt>
  <title>พรรคภูมิใจไทย  เตรียมเสนอร่าง พรบ.นิรโทษกรรมให้กลุ่มผู้ชุมทางการเมือง  เข้าสภาฯ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180206&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>พรรคภูมิใจไทย</orgName> เตรียมเสนอร่าง พรบ.นิรโทษกรรมให้กลุ่มผู้ชุมทางการเมือง เข้าสภาฯ</headline>
<lead></lead>
<neck></neck>
<body><p><orgName>พรรคภูมิใจไทย</orgName> แถลง เตรียมเสนอ พระราชบัญญัตินิรโทษกรรมกลุ่มผู้ชุมนุมทางการเมือง ทั้ง<orgName>กลุ่มพันธมิตรประชาชนเพื่อประชาธิปไตย</orgName> และ<orgName>กลุ่มแนวร่วมประชาธิปไตยต่อต้านเผด็จแห่งชาติ</orgName> เข้าสภาผู้แทนราษฎรในวันพรุ่งนี้ นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> ในฐานะหัวหน้า<orgName>พรรคภูมิใจไทย</orgName> แถลงหลังมีการประชุมพรรค กรณีพรรคมีมติ ยกร่างพระราชบัญญัตินิรโทษกรรมแก่ผู้กระทำผิดเนื่องในการชุมนุมทางการเมืองของประชาชนระหว่างวันที่ 26 พฤษภาคม ถึงวันที่ 3 ธันวาคม 2551 และ ระหว่างวันที่ 26 มีนาคม ถึง14 เมษายน 2552 หรือ พระราชบัญญัตินิรโทษกรรมกลุ่มผู้ชุมทางการเมือง ทั้ง<orgName>กลุ่มพันธมิตรประชาชนเพื่อประชาธิปไตย</orgName> และ<orgName>กลุ่มแนวร่วมประชาธิปไตยต่อต้านเผด็จแห่งชาติ</orgName> หรือ <orgName>นปช.</orgName> ว่าจะเสนอร่างดังกล่าวเข้าสู่ที่ประชุม<orgName>สภาผู้แทนราษฏร</orgName>ในวันพรุ่งนี้ เนื่องจากเห็นว่าขณะนี้<orgName>ประเทศไทย</orgName>มีความขัดแย้งทางความคิดทำให้ประชาชนแตกแยก และอาจส่งผลให้เกิดการเผชิญหน้าที่รุนแรงทางการเมือง เศรษฐกิจและสังคม ของประเทศในอนาคต จึงเห็นควรให้นิรโทษกรรมประชาชน เจ้าหน้าที่รัฐที่ถูกดำเนินคดีในช่วงเวลาดังกล่าว เพื่อฟื้นฟูความสามัคคีให้กลับคืนมาในประเทศ นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName> ในฐานะรองหัวหน้าพรรคภูมิใจไทย ยืนยันว่าร่าง พระราชบัญญัติดังกล่าวไม่ได้ส่งเสริมให้ประชาชนกระทำความผิด ซึ่ง พระราชบัญญัติดังกล่าวไม่ได้ครอบคลุมไปถึงนักการเมืองที่ถูกตัดสิทธิ์ทางการเมืองจากคดียุบพรรค และคดีหมิ่นพระบรมเดชานุภาพ ทั้งนี้พรรคไม่ได้มองว่าเป็นการแก้ปัญหาที่ปลายเหตุแต่เป็นจุดเริ่มต้นของการแก้ปัญหา</p></body>
</news>
