<teiHeader>
<fileDesc>
<titleStmt>
  <title>นายกฯยืนยัน ไม่มีความขัดแย้งกับรองนายกรัฐมนตรีด้านความมันคง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220039&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯยืนยัน ไม่มีความขัดแย้งกับรองนายกรัฐมนตรีด้านความมันคง</headline>
<lead></lead>
<neck></neck>
<body><p>นายกรัฐมนตรี ยืนยัน ไม่มีความขัดแย้งกับรองนายกรัฐมนตรีด้านความมันคง สามารถทำงานร่วมกันได้ เชื่อกรณีสมาชิก<orgName>สภาผู้แทนราษฎร</orgName> 30 คนของ<orgName>พรรคประชาธิปัตย์</orgName> เรียกร้องให้รัฐมนตรีว่าการ<orgName>กระทรวงมหาดไทย</orgName> ลาออกจากตำแหน่งในคณะกรรมการนโยบายตำรวจแห่งชาติ จะไม่กระทบความสัมพันธ์กับพรรคร่วมรัฐบาล นายอภิสิทธิ์ เวชชาชีวะ นายกรัฐมนตรี กล่าวถึงกระแสความขัดแย้งระหว่างตนเองกับ นายสุเทพ เทือกสุบรรณ รองนายกรัฐมนตรีด้านความมันคง กรณี มีความเห็นแตกต่างการเสนอชื่อผู้บัญชาการ<orgName>ตำรวจแห่งชาติ</orgName>คนใหม่ โดยยืนยัน ว่า ไม่ได้มีความขัดแย้ง ซึ่งได้ทำงานร่วมกันเป็นปกติ และไม่มีอะไรที่ต้องปรับความเข้าใจกัน ส่วนความคิดเห็นที่แตกต่างกันก็ยืนยันว่า สามารถพูดคุยได้ทุกเรื่อง เพราะบ้านเมืองมีปัญหาที่ต้องแก้ไข ทั้งปัญหาเศรษฐกิจ ปัญหาในพื้นที่ภาคใต้ และปัญหายาเสพติด ส่วนกรณีที่ ส.ส.<orgName>พรรคประชาธิปัตย์</orgName> 30 คน ออกมาเรียกร้องให้นายชวรัตน์ ชาญวีระกูล รัฐมนตรีว่าการ<orgName>กระทรวงมหาดไทย</orgName> ลาออกจากตำแหน่งคณะกรรมการในสำนักงานคณะกรรมการนโยบายตำรวจแห่งชาติ (ก.ต.ช.) เป็นเพียงการแสดงความคิดเห็นของ ส.ส.บางส่วน เชื่อว่าหลังจากนี้จะไม่เกิดเหตุการณ์นั้นขึ้น พร้อมเชื่อว่าจะไม่กระทบความสัมพันธ์กับพรรคร่วมรัฐบาล นายกรัฐมนตรี ยังกล่าวถึงปัญหาความขัดแย้งในตลาดสดคลองเตย ว่า ได้กำชับเจ้าหน้าที่ตำรวจทำงานในเชิงลึก ดูแลความเรียบร้อยไม่ให้เกิดการปะทะจนเกิดเหตุรุนแรงขึ้น  </p></body>
</news>
