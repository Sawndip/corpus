<teiHeader>
<fileDesc>
<titleStmt>
  <title>กกต.  นัดพิจารณาลงมติกรณี 44 ส.ส.ถือครองหุ้นในกิจการสื่อ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180040&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>  นัดพิจารณาลงมติกรณี 44 ส.ส.ถือครองหุ้นในกิจการสื่อ</headline>
<lead></lead>
<neck></neck>
<body><p><orgName>คณะกรรมการการเลือกตั้ง</orgName> นัดพิจารณาลงมติกรณี 44 ส.ส.ถือครองหุ้นในกิจการสื่อ และบริษัทที่รับสัมปทานจากรัฐจาก 8 พรรคการเมืองวันนี้ สำหรับวันนี้ที่ <orgName>สำนักงานคณะกรรมการการเลือกตั้ง</orgName> หรือ <orgName>กกต.</orgName> ในเวลา 10.00 น. <orgName>คณะกรรมการการเลือกตั้ง</orgName> จะนัดพิจารณาเพื่อลงมติ กรณีที่ ส.ส. 44 คน อาจมีคุณสมบัติที่ขัดต่อรัฐธรรมนูญ จากการถือครองหุ้นในกิจการสื่อและบริษัทที่รับสัมปทานจากรัฐ ทั้งนี้ ส.ส. ทั้ง 44 คน มาจากพรรคการเมือง 8 พรรค ทั้งจากรัฐบาลและฝ่ายค้าน ประกอบด้วย <orgName>พรรคชาติไทยพัฒนา</orgName> 3 คน <orgName>พรรคเพื่อแผ่นดิน</orgName> 8 คน <orgName>พรรคภูมิใจไทย</orgName> 3 คน <orgName>พรรคกิจสังคม</orgName> 1 คน <orgName>พรรครวมใจไทยชาติพัฒนา</orgName> 2 คน <orgName>พรรคประชาธิปัตย์</orgName> 1 คน <orgName>พรรคเพื่อไทย</orgName> 23 คน และ<orgName>พรรคประชาราช</orgName> 3 คน อย่างไรก็ตามจากจำนวน ส.ส. ทั้ง 44 คน เป็นผู้ที่ดำรงตำแหน่งเป็นรัฐมนตรีในรัฐบาลชุดปัจจุบันด้วย จำนวน 6 คน ด้านนายมานิต นพอมรบดี รัฐมนตรีช่วยว่าการ<orgName>กระทรวงสาธารณสุข</orgName> ซึ่งเป็น 1 ใน ส.ส. 44 คน และรัฐมนตรีที่จะถูกพิจารณาด้วย กล่าวว่า ต้องรอดูผลการพิจารณาจาก <orgName>กกต.</orgName>ก่อน ว่าจะออกมาอย่างไร ซึ่งบ่ายนี้คงจะทราบผล แต่ส่วนตัวได้มีการส่งคำชี้แจงในขั้นตอนต่าง ๆ ให้กับ <orgName>กกต.</orgName> ไปแล้ว หากผลออกมาเป็นอย่างไร เชื่อว่า <orgName>พรรคภูมิใจไทย</orgName>จะเตรียมมาตรการรองรับ อย่างไรก็ตาม ส่วนตัวเห็นว่าอยากให้รอผลการพิจาณาจาก <orgName>กกต.</orgName> ก่อนแล้วค่อยวิเคราะห์อีกครั้งว่าจะดำเนินการอย่างไรต่อไป </p></body>
</news>
