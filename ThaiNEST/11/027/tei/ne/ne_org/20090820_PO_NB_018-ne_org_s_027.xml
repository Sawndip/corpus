<teiHeader>
<fileDesc>
<titleStmt>
  <title>ผู้ค้าตลาดสดคลองเตยร้องคณะกรรมการ ป.ป.ช. กรณี เจ้าหน้าที่ตำรวจ สน.ท่าเรือละเว้นการปฏิบัติหน้าที่  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200098&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้ค้าตลาดสดคลองเตยร้อง<orgName>คณะกรรมการ ป.ป.ช.</orgName> กรณี เจ้าหน้าที่ตำรวจ <orgName>สน.ท่าเรือ</orgName>ละเว้นการปฏิบัติหน้าที่</headline>
<lead></lead>
<neck></neck>
<body><p>ผู้ค้าตลาดสดคลองเตยร้อง<orgName>คณะกรรมการ ป.ป.ช.</orgName> กรณี เจ้าหน้าที่ตำรวจ <orgName>สน.ท่าเรือ</orgName>ละเว้นการปฏิบัติหน้าที่ ปล่อยให้เกิดเหตุปะทะระหว่างผู้ค้าและเจ้าหน้าที่บริษัทลีเกิ้ล นางขนิษฐา บุญเจริญ ตัวแทนผู้ค้าตลาดสดคลองเตย พร้อมด้วยผู้ค้าตลาด 4 ประมาณ 70 คน รวมตัวเดินทางยื่นหลักฐานตรวจเพิ่มเติมเกี่ยวกับการประมูลโครงการพัฒนาพื้นที่ตลาดคลองเตย ของ<orgName>บริษัท ลีเกิ้ล โฟรเฟสชั่นแนล จำกัด</orgName> ต่อ<orgName>คณะกรรมการป้องกันและปราบปรามการทุจริตแห่งชาติ</orgName>หรือ <orgName>ป.ป.ช.</orgName> พร้อมยื่นเรื่องร้องทุกข์เจ้าหน้า<orgName>สถานีตำรวจท่าเรือ</orgName> ในข้อหาละเว้นการปฏิบัติหน้าที่จากเหตุการณ์การปะทะกันระหว่างเจ้าหน้าที่ของ<orgName>บริษัทลีเกิ้ล</orgName> และผู้ค้าในตลาดคลองเตยเมื่อวานที่ผ่านมา จนเป็นเหตุให้มีผู้ได้รับบาดเจ็บหลายราย โดยเจ้าหน้าที่ตำรวจ <orgName>สน.ท่าเรือ</orgName>และชุดปราบจลาจลหลายร้อยนายที่นำกำลังเข้าไปดูแลความเรียบร้อยบริเวณตลาดสดคลองเตย ไม่เข้าทำการระงับเหตุหรือเข้าปราบปราม ทั้งนี้ตั้งข้อสังเกตว่าเจ้าหน้าที่ตำรวจที่มีส่วนรับผิดชอบประกอบด้วย พล.ต.อ. วัชรพงศ์ ดำรงศรี ผู้กำกับ <orgName>สน.ท่าเรือ</orgName> พล.ต.ต. สมเกียรติ ภาชนะกาญจน์ พนักงานสืบสวนสอบสวน <orgName>สน.ท่าเรือ</orgName> และ พล. ต.ต. โชคชัย ดีประเสริฐวิทย์ ผู้บังคับการ<orgName>ตำรวจนครบาล5</orgName> ร่วมมือและให้การสนับสนุนให้ใช้ความรุนแรงกับผู้ค้า นอกจากนี้ยังเรียกร้องให้แต่งตั้งเจ้าหน้าที่ตำรวจที่มีความเป็นกลางและยุติธรรมเข้ามาดูแลความเรียบร้อยแทน ขณะเดียวกันในวันพรุ่งนี้ตัวแทนผู้ค้าตลาดสดคลองเตยจะเดินทางยื่นหนังสือร้องเรียนต่อนายอภิสิทธิ์ เวชชาชีวะ นายกรัฐมนตรีให้เร่งดำเนินการแก้ไขปัญหาความขัดแย้งที่ยืดเยื้อมานานในตลาดคลองเตยด้วย </p></body>
</news>
