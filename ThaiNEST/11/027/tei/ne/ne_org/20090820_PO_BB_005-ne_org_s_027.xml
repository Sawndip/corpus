<teiHeader>
<fileDesc>
<titleStmt>
  <title>พิพากษา"หวยบนดิน"30ก.ย. ศาลห้าม47จำเลยออกนอกปท.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/20/news_29319987.php?news_id=29319987  </bibl>
</sourceDesc>
</fileDesc>
</teiHeader>
<news>
<headline>พิพากษา"หวยบนดิน"30ก.ย. ศาลห้าม47จำเลยออกนอกปท.</headline>
<lead><orgName>ศาลฎีกาฯ นักการเมือง</orgName> นัดพิพากษาทุจริตหวยบนดิน 30 ก.ย. ให้โอกาสคู่ความยื่นแถลงปิดคดีภายใน 24 ก.ย. พร้อมสั่งห้ามจำเลยทั้ง 47 คน ออกนอกประเทศ ส่วนคดี <orgName>นปช.</orgName>ป่วนหน้าบ้านสี่เสาฯ อสส.สั่งฟ้อง 10 แกนนำแล้ว รอนัดรายงานตัวยื่นฟ้องศาล หากเบี้ยวเล็งให้ตำรวจออกหมายจับ</lead>
<neck></neck>
<body><p>ที่ศาลฎีกาแผนกคดีอาญาผู้ดำรงตำแหน่งทางการเมือง สนามหลวง วานนี้ (19 ส.ค.) เมื่อเวลา 09.30 น. นายสบโชค สุขารมณ์ รองประธาน<orgName>ศาลฎีกาฯ</orgName> เจ้าของสำนวนคดีทุจริตโครงการออกสลากเลขท้าย 2 ตัว 3 ตัว (หวยบนดิน) พร้อม<orgName>องค์คณะผู้พิพากษา</orgName>รวม 9 คน ไต่สวนพยานจำเลยนัดสุดท้าย คดีหมายเลขดำ อม.1
2551 ที่คณะกรรมการป้องกันและปราบปรามการทุจริตแห่งชาติ (ป.ป.ช.) เป็นโจทก์ยื่นฟ้อง พ.ต.ท.ทักษิณ ชินวัตร อดีตนายกรัฐมนตรี (ศาลสั่งจำหน่ายคดีออกจากสารบบความชั่วคราวเนื่องจากหนีคดี) จำเลยที่ 1 คณะรัฐมนตรี (ครม.) ชุดรัฐบาล พ.ต.ท.ทักษิณ จำเลยที่ 2- 30 และผู้บริหาร<orgName>สำนักงานสลากกินแบ่งรัฐบาล</orgName> ร่วมเป็นจำเลยที่ 31-47
ในความผิดฐานปฏิบัติหน้าที่มิชอบกรณีที่ร่วมกันมีมติ <orgName>ครม.</orgName> เมื่อวันที่ 8 ก.ค. 2546 ให้ดำเนินการออกสลากหวยบนดินตั้งแต่งวดวันที่ 1 ส.ค. 2546- พ.ย. 2549 ร่วมกันยักยอกทรัพย์และละเว้นการเรียกเก็บภาษี ตามประมวลกฎหมายอาญา มาตรา 147,152-154,157 และความผิดตาม พ.ร.บ.ว่าด้วยความผิดของพนักงานในองค์การหรือหน่วยงานของรัฐ พ.ศ. 2502 ซึ่ง <orgName>ป.ป.ช.</orgName> ขอให้ศาลสั่ง จำเลยทั้งหมดร่วมกันชดใช้เงิน 14,862,254,865.94 บาท คืนให้<orgName>กระทรวงการคลัง</orgName> <orgName>กระทรวงมหาดไทย</orgName> และ<orgName>กรุงเทพมหานคร</orgName> ในฐานะผู้เสียหายด้วย</p>
<p>โดยทนายความจำเลยนำพยานเข้าไต่สวนรวม 3 ปาก ประกอบด้วย นางกุลธารินทร์ หรือยุวดี บุญครอง อดีตกรรมการผู้จัดการ<orgName>บริษัท มีเดีย ออฟ มีเดียส์ จำกัด</orgName> นางชวนพิศ ฉายเหมือนวงศ์ อดีตผู้ว่าการ<orgName>การเคหะแห่งชาติ</orgName> และนายปราโมชน์ ทับนาโคก ลูกจ้างประจำ<orgName>สำนักเลขาธิการนายกรัฐมนตรี</orgName> ทั้งนี้ภายหลังไต่สวนพยานทั้ง 3 ปากแล้ว ทนายความจำเลย แถลงหมดพยาน ศาลจึงนัดฟังคำพิพากษาในวันที่ 30 ก.ย.นี้ เวลา 14.00 น. และให้โจทก์ จำเลย ยื่นคำแถลงปิดคดีภายในวันที่ 24 ก.ย.นี้ โดย<orgName>ศาลฎีกาฯ</orgName> ยังได้มีคำสั่งกำชับจำเลยทั้ง 47 คน ห้ามเดินทางออกนอกประเทศ จนกว่าจะฟังคำพิพากษาด้วย</p>
<p>ผู้สื่อข่าวว่า ภายหลังที่ศาลดำเนินกระบวนการไต่สวนเสร็จสิ้น นายพงศ์เทพ เทพกาญจนา อดีต รมว.<orgName>ยุติธรรม</orgName> และโฆษกประจำตัว พ.ต.ท.ทักษิณ จำเลยที่ 24 ซึ่งร่วมฟังการพิจารณา เดินออกมาจากห้องพิจารณาคดีด้วยสีหน้าเคร่งเครียดโดยไม่ให้สัมภาษณ์</p>
<p>ผู้สื่อข่าวรายงานด้วยว่า คดีนี้เป็นคดีแรกที่ <orgName>คณะกรรมการตรวจสอบการกระทำที่ก่อให้เกิดความเสียหายแก่รัฐ</orgName> (<orgName>คตส.</orgName>) ใช้สิทธิยื่นฟ้องคดีต่อ<orgName>ศาลฎีกาแผนกคดีอาญาผู้ดำรงตำแหน่งทางการเมือง</orgName>เอง หลังจากที่<orgName>อัยการสูงสุด</orgName>ไม่พิจารณายื่นฟ้องให้ เนื่องจากเห็นว่าคดีนี้มีข้อไม่สมบูรณ์ โดย <orgName>คตส.</orgName>ยื่นฟ้องเมื่อวันที่ 10 มี.ค. 2551 และเริ่มไต่สวนพยานโจทก์ จำเลย ตั้งแต่วันที่ 31 มี.ค.จนถึง 19 ส.ค.นี้ รวมเวลาพิจารณาคดีเกือบ 6 เดือน โดยศาลมีคำสั่งออกหมายจับ พ.ต.ท.ทักษิณ จำเลยที่ 1 ซึ่งหลบหนีอยู่ในต่างประเทศ ทั้งนี้คดีดังกล่าวเมื่อ <orgName>คตส.</orgName>หมดวาระลงเมื่อวันที่ 30 มิ.ย. 2552 <orgName>ป.ป.ช.</orgName> จึงได้เข้ามาเป็นโจทก์แทน</p>
<p>ขณะที่พยานโจทก์ที่ <orgName>ป.ป.ช.</orgName> นำเข้าไต่สวน เช่น นายอุดม เฟื่องฟุ้ง ประธาน<orgName>อนุกรรมการ คตส.</orgName> ม.ร.ว.ปรีดิยาธร เทวกุล อดีตรองนายกฯ และ รมว.<orgName>คลัง</orgName> ในสมัยรัฐบาล พล.อ.สุรยุทธ์ จุลานนท์ นายสถิตย์ ลิ่มพงศ์พันธุ์ ปลัด<orgName>กระทรวงการคลัง</orgName> และพยานโจทก์ปากอื่นๆ รวม 20 ปาก
ส่วนฝ่ายจำเลยมี พล.อ.ชวลิต ยงใจยุทธ อดีตรองนายกฯ จำเลยที่ 2 นายวิษณุ เครืองาม อดีตรองนายกฯ จำเลยที่ 7
นายจาตุรนต์ ฉายแสง อดีตรองนายกฯ จำเลยที่ 4 ร.ต.อ.ปุระชัย เปี่ยมสมบูรณ์ อดีตรองนายกฯ จำเลยที่ 6 นายพงศ์เทพ เทพกาญจนา อดีต รมว.<orgName>ยุติธรรม</orgName> จำเลยที่ 24 คุณหญิงสุดารัตน์ เกยุราพันธุ์ อดีต รมว.<orgName>สาธารณสุข</orgName> จำเลยที่ 28 นายวราเทพ รัตนากร อดีต รมช.<orgName>คลัง</orgName> นายวันมูหะมัดนอร์ มะทา อดีต รมว.<orgName>มหาดไทย</orgName> จำเลยที่ 23
นายชัยวัฒน์ พสกภักดี อดีตผู้อำนวยการ<orgName>กองสลากกินแบ่งรัฐบาล</orgName> จำเลยที่ 42 นายสมใจนึก เองตระกูล อดีตปลัด<orgName>กระทรวงการคลัง</orgName> จำเลยที่ 31 พล.ต.อ.อิสระพันธ์ สนิทวงศ์ ณ อยุธยา อดีตผู้ช่วยผู้บัญชาการ<orgName>ตำรวจแห่งชาติ</orgName> (ผช.ผบ.<orgName>ตร.</orgName>) ในฐานะ<orgName>คณะกรรมการกองสลาก</orgName> จำเลยที่ 47 นางจรวยพร ธรณินทร์ อดีตปลัด<orgName>กระทรวงศึกษาธิการ</orgName> และอดีตกรรมการยุทธศาสตร์ ไต่สวนร่วมกับพยานปากอื่นๆ รวม 50-60 ปาก</p>
<p><orgName>อสส.</orgName>สั่งฟ้อง<orgName>นปช.</orgName>บุกบ้านสี่เสาฯ</p>
<p>ส่วนคดีที่<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> (<orgName>นปช.</orgName>) ชุมนุมก่อความวุ่นวายที่หน้าบ้านสี่เสาเทเวศร์ ของ พล.อ.เปรม ติณสูลานนท์ ประธานองคมนตรีและรัฐบุรุษ เมื่อคืนวันที่ 22 ก.ค. 2550 ล่าสุด นายกายสิทธิ์ พิศวงปราการ อธิบดี<orgName>อัยการฝ่ายคดีอาญา</orgName> เปิดเผยว่า หลังจากที่นายชัยเกษม นิติสิริ <orgName>อัยการสูงสุด</orgName> มีความเห็นชี้ขาดสั่งฟ้องผู้ต้องหาทั้งหมด หลังจากที่ ผบ.<orgName>ตร.</orgName> มีความเห็นแย้งยืนยันสมควรฟ้องผู้ต้องหาแล้ว พนักงานอัยการคดีอาญา 10 ซึ่งรับผิดชอบสำนวนนี้ตั้งแต่ต้น ได้รับสำนวนและความเห็นชี้ขาดของอัยการสูงสุดเมื่อวันที่ 14 ส.ค.ที่ผ่านมา โดยขณะนี้อยู่ระหว่างการตรวจเอกสารและการกำหนดวันนัดให้แกนนำ<orgName>นปช.</orgName> และผู้ร่วมชุมนุม ผู้ต้องหา มาฟังการสั่งคดีและนำตัวไปยื่นฟ้องต่อ<orgName>ศาลอาญา</orgName></p>
“คำสั่งชี้ขาดของ<orgName>อัยการสูงสุด</orgName> ถือเป็นที่สุดแล้ว ดังนั้นเมื่อนัด<orgName>กลุ่ม นปช.</orgName> มารายงานตัว ก็สามารถนำตัวยื่นฟ้องต่อศาลได้ทันที แต่ถ้าอัยการกำหนดวันนัด และผู้ต้องหารับทราบแล้วไม่มาโดยไม่แจ้งเหตุ อัยการก็จะให้พนักงานสอบสวนดำเนินการขออนุมัติหมายจับติดตามตัวมาฟ้องต่อไป”
<p>ขณะที่ นายคารม พลทะกลาง ทนายความแกนนำ <orgName>นปช.</orgName> กล่าวว่า ที่ผ่านมารับทราบข่าวว่า<orgName>อัยการสูงสุด</orgName> มีความเห็นให้ฟ้อง แต่จนถึงขณะนี้ยังไม่ได้รับแจ้งจากอัยการหรือพนักงานสอบสวนให้เข้ารายงานตัวเพื่อฟังคำสั่งและนำตัวไปยื่นฟ้อง อย่างไรก็ดีคงต้องรอหมายแจ้งอย่างเป็นทางการว่าอัยการนัดฟังคำสั่งเมื่อใด</p>
<p>เลื่อนคดีฝ่าฝืนพ.ร.ก.ฉุกเฉิน-สงกรานต์</p>
<p>ทั้งนี้ นายคารม กล่าวถึงคดีที่นายวีระ มุสิกพงศ์ นายจตุพร พรหมพันธุ์ ส.ส.สัดส่วน<orgName>พรรคเพื่อไทย</orgName> กับพวกซึ่งเป็นแกนนำ <orgName>นปช.</orgName> รวม 14 คน ตกเป็นผู้ต้องหาคดีร่วมกันตั้งแต่ 10 คนขึ้นไปก่อความวุ่นวายในบ้านเมืองจากการชุมนุมคน<orgName>เสื้อแดง</orgName>และฝ่าฝืน พ.ร.ก.บริหารราชการในสถานการณ์ฉุกเฉิน พ.ศ. 2548 ตั้งแต่วันที่ 26 มี.ค. จนถึงช่วงสงกรานต์เดือนเม.ย. 2552 ที่ผ่านมาว่า ตามที่อัยการฝ่ายคดีอาญา 10 นัดสั่งคดีนั้น ในวันที่ 20 ส.ค. แกนนำ <orgName>นปช.</orgName> ผู้ต้องหาจะเดินทางมารายงานตัวต่ออัยการ แต่การสั่งคดีคงจะต้องเลื่อนออกไปก่อนเนื่องการสอบสวนเพิ่มเติมยังไม่แล้วเสร็จ</p>
<p>ผู้สื่อข่าวรายงานว่า สำหรับคดีบุกบ้านสี่เสาเทเวศร์ ตามสำนวนพยานหลักฐาน พนักงานสอบสวนมีความเห็นสมควรสั่งฟ้องแกนนำ <orgName>นปช.</orgName> มี 10 คน ได้แก่ นายวีระ มุสิกพงศ์ นายจตุพร พรหมพันธุ์ นายจักรภพ เพ็ญแข นายณัฐวุฒิ ใสยเกื้อ นายวิภูแถลง พัฒนภูมิไทย นพ.เหวง โตจิราการ พ.อ.อภิวันท์ แก้วนพจิตร นายจรัล ดิษฐาอภิชัย นายมานิตย์ จิตต์จันทร์กลับ และนายนพรุจ วรชิตวุฒิกุล ข้อหามั่วสุมกันตั้งแต่ 10 คนขึ้นไป ใช้กำลังประทุษร้าย หรือกระทำการอย่างหนึ่งอย่างใดให้เกิดการวุ่นวายขึ้นในบ้านเมือง เมื่อเจ้าพนักงานสั่งให้เลิกแล้วไม่เลิก และร่วมกันเดินแถว เดินเป็นขบวนใดๆ ในลักษณะที่เป็นการกีดขวางการจราจรโดยไม่ได้รับอนุญาตจากเจ้าพนักงานจราจร และร่วมกันกระทำการโฆษณาโดยใช้เครื่องขยายเสียงโดยไม่ได้รับอนุญาตจากเจ้าพนักงาน รวมทั้งผู้ร่วมชุมนุมอีก 5 คน</p>
<p>ศาลรับฟ้องคดี “ชาญชัย” หมิ่น “ปิยะพันธ์”</p>
<p>วันเดียวกันนี้ ที่ศาลอาญา ถนนรัชดาภิเษก เมื่อเวลา 13.30 น. ศาลนัดฟังคำสั่งคดีหมายเลขดำ อ.1944
2552 ที่นายปิยะพันธ์ จัมปาสุต ประธาน<orgName>คณะกรรมการบริหารองค์การขนส่งมวลชนกรุงเทพ</orgName> (<orgName>ขสมก.</orgName>) เป็นโจทก์ ยื่นฟ้อง นายชาญชัย อิสระเสนารักษ์ ส.ส.<orgName>นครนายก</orgName> <orgName>พรรคประชาธิปัตย์</orgName> และ รองประธาน<orgName>กรรมาธิการป้องกันและปราบปรามการทุจริตแห่งชาติ</orgName> <orgName>สภาผู้แทนราษฎร</orgName> เป็นจำเลย ในความผิดฐานหมิ่นประมาทโดยการโฆษณาตามประมวลกฎหมายอาญา มาตรา 326, 328</p>
<p>กรณีเมื่อวันที่ 2-3 มิ.ย. ที่ผ่านมา ที่นายชาญชัยให้สัมภาษณ์สื่อมวลชนที่อาคารรัฐสภา ภายหลังการประชุมกรรมาธิการเพื่อพิจารณาเรื่องตรวจสอบการเช่ารถเมล์ปรับอากาศเอ็นจีวี<orgName>ขสมก.</orgName> 4,000 คัน ทำนองว่ามีหลักฐานว่าโจทก์มีส่วนร่วมทุจริต และยังไม่เคารพสภา หลังจากไม่เข้าชี้แจงตามคำเชิญกรรมาธิการฯ</p>
<p>ศาลพิเคราะห์พยานหลักฐานในชั้นไต่สวนพยานโจทก์แล้ว เห็นว่าคดีมีมูลจึงให้ประทับรับฟ้องคดีไว้เพื่อมีคำพิพากษาต่อไป แต่เนื่องจากจำเลยเป็น ส.ส. และขณะนี้อยู่ระหว่างประชุมสภาสมัยสามัญนิติบัญญัติ ปี 2552 ตั้งแต่วันที่ 1 ส.ค. เป็นต้นมา จึงให้มีหนังสือแจ้ง<orgName>สำนักงานศาลยุติธรรม</orgName>ส่งหนังสือแจ้งรัฐสภาเพื่อดำเนินการขอตัวจำเลยมาดำเนินคดีต่อไป โดยนัดคู่ความเพื่อแถลงเปิดคดีในวันที่ 23 พ.ย. นี้ เวลา 09.00 น.
</p></body>
</news>
