<teiHeader>
<fileDesc>
<titleStmt>
  <title>แห่เบิร์ดเดย์'บรรหาร' ครบ 77 ปี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 09:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15027  </bibl>
</sourceDesc>
</fileDesc>
</teiHeader>
<news>
<headline>แห่เบิร์ดเดย์'บรรหาร' ครบ 77 ปี</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (19 ส.ค.) บรรยากาศภายในบ้านพักของ นายบรรหาร ศิลปอาชา อดีตหัวหน้า<orgName>พรรคชาติไทย</orgName> ย่านจรัญสนิทวงศ์ เมื่อช่วงเช้าเป็นไปอย่างคึกคัก เนื่องจาก เป็นวันคล้ายวันเกิดครบรอบ 77 ปี ของอดีตหัวหน้า<orgName>พรรคชาติไทย</orgName> โดย นายบรรหาร เปิดบ้านพักตั้งแต่ช่วงเช้าตรู่ เพื่อให้ผู้ใกล้ชิดเข้าอวยพรในวันคล้ายวันเกิด โดยมีข้าราชการจากหน่วยงานต่าง ๆ พ่อค้า และประชาชน จาก จ.สุพรรณบุรี เข้าร่วมอวยพรจำนวนมาก </p>
<p>ขณะที่ นายชุมพล ศิลปอาชา รมว.<orgName>ท่องเที่ยวและกีฬา</orgName> และหัวหน้า<orgName>พรรคชาติไทยพัฒนา</orgName> นำเจ้าหน้าที่ระดับสูงของกระทรวง เข้าร่วมอวยพรด้วย ทั้งนี้ นายบรรหาร ได้มอบของที่ระลึกเป็นถุงผ้า 'อะเมซซิ่ง ไทยแลนด์' ของการท่องเที่ยวแห่งประเทศไทย ซึ่งภายในบรรจุข้าวหอมมะลิ ขนมสาลี่ และหนังสือแนะนำสถานที่ท่องเที่ยวของ จ.สุพรรณบุรี ให้ผู้มาร่วมงานด้วย </p>
<p>ต่อมา นายสุเทพ เทือกสุบรรณ รองนายกรัฐมนตรี เข้าอวยพรวันคล้ายวันเกิด พร้อมแจ้งว่า ช่วงเที่ยง นายอภิสิทธิ์ เวชชาชีวะ นายกฯ จะเดินทางมาร่วมอวยพรเช่นกัน.
</p></body>
</news>
