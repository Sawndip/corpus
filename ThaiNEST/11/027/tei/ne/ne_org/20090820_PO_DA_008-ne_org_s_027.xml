<teiHeader>
<fileDesc>
<titleStmt>
  <title>ปชป.ร้องย้ายนอภ.แกลง หวั่นมีวาระซ่อนเร้น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-20 14:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15355  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>ร้องย้าย<orgName>นอภ.</orgName>แกลง หวั่นมีวาระซ่อนเร้น</headline>
<lead></lead>
<neck>โวยกลางสภา <orgName>ตร.</orgName>-ทหารบุกค้น <orgName>สนง.รักเชียงใหม่51</orgName></neck>
<body><p>ที่รัฐสภา ในการประชุม<orgName>สภาผู้แทนราษฎร</orgName> วันนี้(20 ส.ค.) มีนายชัย ชิดชอบ ประธาน<orgName>สภาผู้แทนราษฎร</orgName> เป็นประธาน โดยก่อนเข้าสู่ระเบียบวาระการประชุม นายธารา ปิตุเตชะ ส.ส.<orgName>ระยอง</orgName> <orgName>พรรคประชาธิปัตย์</orgName> ได้หารือว่า มีชาวบ้านร้องเรียนปัญหาการโยกย้ายนายอำเภอไม่เป็นธรรม ที่ อ.แกลง จ.ระยอง ซึ่งนายอำเภอคนนี้ไม่มีประวัติด่างพร้อย และช่วยแก้ปัญหาให้เกษตรกรอย่างดี แต่ทำงานได้ 7 เดือน ก็ถูกย้ายไปอำเภออื่น ทั้งที่ไม่ใช่ฤดูกาลโยกย้ายถือเป็นความผิดปกติ มีวาระซ่อนเร้น ทำให้ข้าราชการเสียขวัญ เพราะแสดงให้เห็นถึงความไร้หลักการ ไร้ธรรมภิบาล ประชาชนในพื้นที่สงสัยเป็นการโยกย้ายที่เป็นประโยชน์ต่อบุคคลใดบุคคลหนึ่งหรือไม่ จึงอยากให้ประธานทำหนังสือไปยังอธิบดี<orgName>กรมการปกครอง</orgName>เพื่อสอบถามถึงหลักเกณฑ์การและเหตุผลในการโยกย้ายครั้งนี้ </p>
<p>ด้านนายสถาพร มณีรัตน์ ส.ส.<orgName>ลำพูน</orgName> <orgName>พรรคเพื่อไทย</orgName> ได้หารือต่อที่ประชุมว่า เจ้าหน้าที่ตำรวจและทหารได้สนธิกำลังจำนวนเกือบ 2,000นาย เข้าไปตรวจค้นที่สถานีวิทยุชุมนุม 92.5 และโรงแรมแกรนด์วโรรส ซึ่งเป็นสำนักงานของ ”<orgName>กลุ่มรักเชียงใหม่ 51</orgName>” ซึ่งเป็นกลุ่มประชาชน จาก <orgName>จ.เชียงใหม่</orgName>และ<orgName>ลำพูน</orgName> ที่ทำกิจกรรมทางการเมืองเคลื่อนไหวให้ความรู้ประชาชน ถือเป็นการละเมิดสิทธิ์ของประชาชนในการแสดงออกทางการเมือง ย่อมได้รับการคุ้มครองตามรัฐธรรมนูญมาตรา 30 จึงขอฝากนายกรัฐมนตรีให้ดำเนินการสอบสวนการดำเนินการดังกล่าวอย่างเร่งด่วนว่าเป็นการกระทำที่เกินกว่าเหตุหรือไม่ ใช้ 2 มาตรฐานหรือไม่ เพราะประชาชนเชื่อโดยสุจริตใจว่าเขาสามารถชุมนุมอย่างสงบเรียบร้อย ย่อมได้รับการคุ้มครอง.
</p></body>
</news>
