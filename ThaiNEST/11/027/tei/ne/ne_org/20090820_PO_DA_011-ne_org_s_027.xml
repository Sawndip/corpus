<teiHeader>
<fileDesc>
<titleStmt>
  <title>ปทีป-จุมพล เบียดกันสูสีเก้าอี้ ผบ.ตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-20 21:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15186  </bibl>
</sourceDesc>
</fileDesc>
</teiHeader>
<news>
<headline>ปทีป-จุมพล เบียดกันสูสีเก้าอี้ ผบ.<orgName>ตร.</orgName></headline>
<lead></lead>
<neck></neck>
<body><p>ผู้สื่อข่าวรายงานว่า การประชุม<orgName>คณะกรรมการนโยบายตำรวจแห่งชาติ</orgName> (<orgName>กตช.</orgName>)ในวันพรุ่งนี้ ( 20 ส.ค.) จะมีการเสนอ ชื่อ ผบ.<orgName>ตร.</orgName>คนใหม่ โดยแคนดิเดต ผบ.<orgName>ตร.</orgName>คนใหม่ ที่หลายฝ่ายคาดการณ์กันไว้ ล่าสุดโค้งสุดท้ายเหลือเพียง 2 คน คือ พล.ต.อ.ปทีป ตันประเสริฐ จเร<orgName>ตำรวจแห่งชาติ</orgName> อาวุโสอันดับ 2 และเป็นเต็ง 1 กับ พล.ต.อ.จุมพล มั่นหมาย อาวุโสอันดับ 4 ในขณะที่บรรยากาศในแวดวงสีกากี ต่างฝ่าย ต่างลุ้นกันสุดๆ โดยเจ้าหน้าที่ตำรวจทั่วประเทศต่างจับตาอย่างไม่กระพริบ ว่าใครจะมาคว้าตำแหน่งผู้นำคนใหม่ </p>
<p>ด้าน นายอภิสิทธิ์ เวชชาชีวะ นายกรัฐมนตรี ให้สัมภาษณ์ถึงการเชิญ พล.ต.อ.พัชรวาท วงษ์สุวรรณ ผบ.<orgName>ตร.</orgName>เข้าพบว่า อยากจะฟังความคิดเห็นของ พล.ต.อ.พัชรวาท และ รอง ผบ.<orgName>ตร.</orgName>และอีกหลายๆท่านจะได้มีข้อมูลในเรื่องการดำเนินการเรื่อง ผบ.<orgName>ตร.</orgName>คนใหม่ ต่อไป  ซึ่งตนยังไม่ได้ตัดสินใจ เมื่อถามว่าบุคคลที่ถูกเชิญมาเป็นแคนดิเดต ผบ.<orgName>ตร.</orgName>ทั้งหมดใช่หรือไม่  นายอภิสิทธิ์ กล่าวว่า ตนไม่ได้พูดว่าเป็นแคนดิเดตหรือไม่เป็นแคนดิเดตเพราะบางคนก็จะส่งข้อมูลมาถึงตนอยู่แล้ว แต่บางคนตนก็อยากจะฟังความคิดเห็นก็เชิญมา ผู้สื่อข่าวถามว่าการประชุม<orgName>คณะกรรมการนโยบายตำรวจแห่งชาติ</orgName> (<orgName>กตช.</orgName>)ในวันพรุ่งนี้ ( 20 ส.ค.) จะได้ชื่อ ผบ.<orgName>ตร.</orgName>คนใหม่ใช่หรือไม่ นายกรัฐมนตรี กล่าวว่า “ก็คาดว่าอย่างนั้น” เมื่อถามว่านายกรัฐมนตรี เป็นคนที่ตัดสินใจเป็นคนสุดท้ายใช่หรือไม่ นายกรัฐมนตรี กล่าวว่า มันเป็นอำนาจหน้าที่ของตนตามกฎหมาย ตนต้องเป็นคนเสนอชื่อ และ <orgName>ก.ตช.</orgName>จะเป็นคนลงมติ</p>
<p>เมื่อถามว่า นายกรัฐมนตรี จะพิจารณาจากความมีอาวุโสเป็นหลักใช่หรือไม่นั้น ตนจะดูประกอบกันหลายอย่างและเป้าหมายสูงสุดคือทำอย่างไรจะให้บ้านเมืองอยู่ในความสงบเรียบร้อย และ<orgName>สำนักงานตำรวจแห่งชาติ</orgName>(<orgName>สตช.</orgName>)สามารถปฏิบัติภารกิจได้อย่างมีประสิทธิภาพมากที่สุด สำคัญที่สุดคือการบริการประชาชนและการทำให้ประชาชนมีความมั่นใจและอุ่นใจว่าบ้านเมืองสงบเรียบร้อยถือเป็นสิ่งสำคัญที่สุด แต่แน่นอนบุคคลที่จะก้าวมาสู่ตำแหน่งที่อยู่ในข่ายที่มีโอกาสจะได้รับแต่งตั้งก็มีประสบการณ์มีความรู้ทั้งสิ้นก็จะต้องมาดูในแง่มุมที่มีความเหมาะสมกับสถานการณ์ </p>
<p>ผู้สื่อข่าวรายงานว่า เมื่อเวลา 13.00 น.ที่รัฐสภา ห้องรับรองนายกฯ นายอภิสิทธิ์ เวชชาชีวะ นายกรัฐมนตรี ได้เรียก พล.ต.อ.ปทีป ตันประเสริฐ จเร<orgName>ตำรวจแห่งชาติ</orgName> ให้เข้าพบ เพื่อแสดงวิสัยทัศน์ก่อนที่จะตัดสินใจเลือกบุคคลที่จะดำรงตำแหน่ง ผบ.<orgName>ตร.</orgName>ในวันที่ 20 ส.ค.นี้ โดยใช้เวลาประมาณ 15 นาที เท่านั้น.</p></body>
</news>
