<teiHeader>
<fileDesc>
<titleStmt>
  <title>ผอ.กกต. สุราษฏร์ธานีพร้อมจัดการเลือกตั้งซ่อม ส.ส.เขต 1  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220098&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผอ.<orgName>กกต. สุราษฏร์ธานี</orgName>พร้อมจัดการเลือกตั้งซ่อม ส.ส.เขต 1</headline>
<lead></lead>
<neck></neck>
<body><p>ผู้อำนวยการ<orgName>การเลือกตั้งจังหวัดสุราษฏร์ธานี</orgName> พร้อมจัดการเลือกตั้งซ่อม ส.ส.เขต 1<orgName>จังหวัดสุราษฎร์ธานี</orgName> คาดจะมีประชาชนใช้สิทธิ์ลงคะแนนถึงร้อยละ 60 นายธงชัย วรรณธนะพิศิษฐ์ ผู้อำนวยการการเลือกตั้ง หรือ <orgName>กกต. ประจำจังหวัดสุราษฏร์ธานี</orgName> กล่าวถึงการเลือกตั้งซ่อมล่วงหน้า ส.ส. เขต 1 <orgName>จังหวัดสุราษฏร์ธานี</orgName> แทนนายสุเทพ เทือกสุบรรณ รองนายกรัฐมนตรีด้านความมั่นคงที่ลาออก ว่า <orgName>กกต.</orgName> มีความพร้อมจัดการเลือกตั้งทั้งการเลือกตั้งล่วงหน้าในวันที่ 22-23 สิงหาคม และเลือกตั้งจริงในวันที่ 30 สิงหาคม ทั้งในส่วนของอุปกรณ์ หีบบัตรลงคะแนน และเจ้าหน้าที่ประจำหน่วยเลือกตั้ง ซึ่งการทำงานเป็นไปด้วยความเรียบร้อยแม้ว่าจะมีการจัดการเลือกตั้งอย่างกระชั้นชิด โดยวันนี้(22 ส.ค.)ประชาชนเดินทางมาใช้สิทธิ์อย่างต่อเนื่อง คาดว่าจะมีผู้มาใช้สิทธิ์เลือกตั้งล่วงหน้า 2 วัน ประมาณ 1,400-1,500 คน และคาดว่าประชาชนจะมาใช้สิทธิ์ลงคะแนนถึงร้อยละ 60 แม้การเลือกตั้งครั้งที่ผ่านมา เมื่อวันที่ 23 ธันวาคม 2550 จะมีผู้มาใช้สิทธิ์ถึงร้อยละ 75 ก็ตาม เพราะมีการเลือกตั้งบ่อยอาจทำให้ประชาชนลดความกระตือรือร้นในการไปลงคะแนน ทั้งนี้ผู้ที่จะมาใช้สิทธิ์เลือกตั้งล่วงหน้าจะต้องตอบแบบสอบถามสาเหตุของการไม่ไปลงคะแนนในวันเลือกตั้งจริงด้วย นายธงชัย กล่าวอีกว่า จนถึงขณะนี้ยังไม่พบเรื่องร้องเรียนการทุจริตเลือกตั้ง นอกจากนี้ในพื้นที่เลือกตั้ง เขต 1 ของ<orgName>จังหวัดสุราษฎร์ธานี</orgName> ไม่ได้เป็นพื้นที่ที่มีการแข่งขันสูงเหมือนพื้นที่ภาคตะวันออกเฉียงเหนือ จึงเชื่อว่าไม่น่าจะมีเหตุรุนแรงเกิดขึ้น  </p></body>
</news>
