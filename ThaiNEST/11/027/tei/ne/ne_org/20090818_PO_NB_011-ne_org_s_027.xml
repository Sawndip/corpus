<teiHeader>
<fileDesc>
<titleStmt>
  <title>ตร.ชั้นประทวน ร้องเรียนต่อสภาฯ ไม่ได้รับความเป็นธรรมในการเลื่อนชั้นสัญญาบัตร  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180091&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>ตร.</orgName>ชั้นประทวน ร้องเรียนต่อสภาฯ ไม่ได้รับความเป็นธรรมในการเลื่อนชั้นสัญญาบัตร</headline>
<lead></lead>
<neck></neck>
<body><p>ตำรวจชั้นประทวน ร้องเรียนต่อ<orgName>สภาผู้แทนราษฎร</orgName> หลังไม่ได้รับความเป็นธรรมในการเลื่อนชั้นสัญญาบัตร ทั้งที่มีการสอบขึ้นบัญชีไว้ พร้อมระบุ บุตรสาว ผู้บัญชาการ<orgName>ตำรวจแห่งชาติ</orgName> ได้เลื่อนเป็นสัญญาบัตรด้วยทั้งที่ไม่ได้อยู่ในบัญชี ดาบตำรวจรัฐภูมิ โพธิ์ศรีดา ผู้บังคับหมู่<orgName>สถานีตำรวจภูธรเมืองราชบุรี</orgName> พร้อมตำรวจชั้นประทวนจำนวนหนึ่ง ที่ได้รับการขึ้นบัญชี ให้เลื่อนชั้นเป็นสัญญาบัตร เข้าร้องเรียนต่อ นายวัชระ เพชรทอง โฆษกคณะอนุกรรมาธิการการมีส่วนร่วมของประชาชนและการตรวจสอบการใช้อำนาจรัฐ <orgName>สภาผู้แทนราษฎร</orgName>เพื่อขอความเป็นธรรม และให้มีการตรวจสอบคำสั่งแต่งตั้งตำรวจชั้นประทวนขึ้นเป็นสัญญาบัตรโดยมีคำสั่งจาก ผู้บัญชาการ<orgName>ตำรวจแห่งชาติ</orgName> ทั้งนี้เนื่องจากเห็นว่า มีการดำเนินการที่ไม่เป็นธรรมต่อตำรวจชั้นประทวนที่ได้รับการขึ้นบัญชีไว้จำนวน 423 นาย เพราะมีการแต่งตั้งบุคคลภายนอกและไม่ได้ผ่านการสอบขึ้นเป็นตำรวจชั้นสัญญาบัตรเป็นจำนวนมาก และในจำนวนนั้น มีบุตรสาวของพล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> คือสิบตำรวจตรีหญิงนวพร วงษ์สุวรรณ ด้วย ดาบตำรวจรัฐภูมิ กล่าวอีกว่า ที่ผ่านมาได้ยื่นเรื่องให้หลายหน่วยงานที่เกียวข้องให้ตรวจวสอบแล้ว แต่ไม่มีความคืบหน้า ดังนั้นจึงเรียกร้องขอความเป็นธรรมจากสภาผู้แทนราษฎร และวันพรุ่งนี้จะเข้ายื่นให้ <orgName>สำนักงานคณะกรรมการป้องกันและปราบปรามการทุจริตแห่งชาติ</orgName>หรือ <orgName>ป.ป.ช.</orgName> ตรวจสอบ การปฏิบัติหน้าที่ของ ผบ.<orgName>ตร.</orgName> ด้วย </p></body>
</news>
