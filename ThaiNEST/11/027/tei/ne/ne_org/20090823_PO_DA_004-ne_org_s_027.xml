<teiHeader>
<fileDesc>
<titleStmt>
  <title>โฆษก ปชป.ระบุพรรคร่วมยังเหนียวแน่น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-23 13:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15855  </bibl>
</sourceDesc>
</fileDesc>
</teiHeader>
<news>
<headline>โฆษก <orgName>ปชป.</orgName>ระบุพรรคร่วมยังเหนียวแน่น</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (23 ส.ค.) ที่พรรคประชาธิปัตย์ นายบุรณัชย์ สมุทรักษ์ โฆษก<orgName>พรรคประชาธิปัตย์</orgName> แถลงภายหลังการประชุม<orgName>คณะกรรมการปฎบัติการทางการเมือง</orgName>ของ<orgName>พรรคประชาธิปัตย์</orgName> โดยกล่าวถึง กรณีการแต่งตั้ง ผบ.<orgName>ตร.</orgName>ที่มีหลายฝ่ายจับตามองมีความขัดแย้งภายในพรรคร่วมรัฐบาลว่า ยืนยันว่า <orgName>พรรคประชาธิปัตย์</orgName>และพรรคร่วมรัฐบาลไม่มีความขัดแย้ง และเราก็สนับสนุนนายกรัฐมนตรีในการสรรหาบุคคลที่เหมาะสมมาดำรงตำแหน่ง ผบ.<orgName>ตร.</orgName>คนใหม่ ที่ยึดหลัก 3 ข้อ คือ 1.ปลอดจากการแทรกแซงทางการเมือง 2.ระบบคุณธรรม 3.ให้องค์กรเป็นที่พึ่งหลักของประชาชนได้ ทั้งนี้ ยืนยันว่า ที่ผ่านมาทั้ง นายกฯ นายนิพนธ์ พร้อมพันธุ์ เลขาธิการนายกฯ นายสุเทพ เทือกสุบรรณ รองนายกฯ และหัวหน้าพรรคร่วมรัฐบาลทุกคน ได้รับฟังความคิดเห็นมาตลอด</p>
<p>โฆษก<orgName>พรรคประชาธิปัตย์</orgName> กล่าวต่อว่า ไม่อยากให้มีความสับสนเข้าใจผิดว่า นายกฯ เป็นผู้นำที่อ่อนแอต่อการใช้อำนาจ เพราะที่ผ่านมานายกฯ มีความชอบธรรม และมีอำนาจคู่กันอยู่แล้ว ถ้า นายอภิสิทธิ์ เป็นผู้นำ “อำนาจนิยม” เหตุการณ์ที่เกิดในช่วงสงกรานต์ก็อาจจบลงด้วยการนองเลือด ซึ่งนายกฯ ยึดประโยชน์ส่วนรวม จะใช้อำนาจด้วยความเป็นธรรมโดยไม่เป็นเผด็จการ </p>
<p>“ทั้งนี้ ความเห็นของบุคคลในพรรค ไม่ได้เกิดเสียงแตกอย่างที่หลายฝ่ายเข้าใจ โดยกระบวนการสรรหาบุคคลเป็น ผบ.<orgName>ตร.</orgName>ยังคงเดินหน้าต่อไป โดยนายกฯ มีสิทธิ์เสนอชื่อบุคคลที่เห็นว่า เหมาะสม เพื่อให้<orgName>คณะกรรมการนโยบายตำรวจแห่งชาติ</orgName> (<orgName>ก.ต.ช.</orgName>) พิจารณาเห็นชอบตามที่กฎหมายได้ระบุไว้ โดยอาจเป็นบุคคลเดิม หรืออาจเปลี่ยนแปลงตามความเหมาะสม ทั้งนี้ นายกฯ เป็นบุคคลที่ยึดมั่นในระบอบประชาธิปไตย เคารพ และรับฟังความคิดเห็นผู้อื่นเสมอ จึงมั่นใจว่า บุคคลที่นายกฯ นำเสนอ ไม่ว่าจะเป็นบุคคลเดิมหรือไม่ ก็เป็นผู้ที่เหมาะสมแล้ว” โฆษก<orgName>พรรคประชาธิปัตย์</orgName> กล่าว.</p></body>
</news>
