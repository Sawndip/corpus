<teiHeader>
<fileDesc>
<titleStmt>
  <title>หักนายกฯโหวตคว่ำ"ปทีป"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/21/news_29327026.php?news_id=29327026  </bibl>
</sourceDesc>
</fileDesc>
</teiHeader>
<news>
<headline>หักนายกฯโหวตคว่ำ"ปทีป"</headline>
<lead><orgName>ก.ต.ช.</orgName>หักนายกฯ โหวตไม่เอา “ปทีป ตันประเสริฐ” ขึ้นเป็นผบ.<orgName>ตร.</orgName>คนใหม่ตามที่เสนอ เผย “อภิสิทธิ์” เครียดพ่าย 5:4 สั่งเลื่อนประชุมไม่มีกำหนด ส่งผล “จุมพล” จ่อนั่งแม่ทัพสีกากี เหตุ <orgName>ก.ต.ช.</orgName>เสียงส่วนใหญ่สนับสนุน จับตานายกฯผ่าทางตันดัน “วิเชียร” เป็นตาอยู่ ศึกชิงเก้าอี้เบอร์หนึ่งกรมปทุมวันฝุ่นตลบ “คนสนิทมาร์ค” โผล่ล็อบบี้ถึง<orgName>มหาดไทย</orgName></lead>
<neck></neck>
<body><p>การประชุม<orgName>คณะกรรมการนโยบายตำรวจแห่งชาติ</orgName> (<orgName>ก.ต.ช.</orgName>) ที่ทำเนียบรัฐบาล เมื่อวานนี้ (20 ส.ค.) ซึ่ง นายอภิสิทธิ์ เวชชาชีวะ นายกรัฐมนตรีเป็นประธาน และมีวาระสำคัญคือพิจารณาแต่งตั้งผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) คนใหม่ แทน พล.ต.อ.พัชรวาท วงษ์สุวรรณ ที่กำลังจะเกษียณอายุราชการ ต้องเลื่อนออกไปอย่างไม่มีกำหนด เมื่อที่ประชุมยังไม่สามารถหาข้อยุติเรื่องตัวบุคคลที่จะมาดำรงตำแหน่ง ผบ.<orgName>ตร.</orgName>คนใหม่ได้
</p>
<p>พล.ต.อ.สุเทพ ธรรมรักษ์ <orgName>ก.ต.ช.</orgName>ผู้ทรงคุณวุฒิ กล่าวภายหลังการประชุมว่า ที่ประชุมเห็นด้วยที่จะให้เลื่อนการสรรหาผู้ที่เหมาะสมเป็น ผบ.<orgName>ตร.</orgName>คนใหม่ออกไปก่อน โดยให้นายกรัฐมนตรีเป็นผู้นัดเวลาอีกครั้งหนึ่ง โดยในการประชุมนายกรัฐมนตรีได้เสนอชื่อบุคคลที่เหมาะสมเป็น ผบ.<orgName>ตร.</orgName>แล้ว แต่ที่ประชุมเห็นว่าข้อมูลข้อเท็จจริงยังไม่เพียงพอ เนื่องจากขณะนี้ภายใน<orgName>สำนักงานตำรวจแห่งชาติ</orgName> (<orgName>ตร.</orgName>) มีปัญหามาก จึงต้องใช้เวลาในการพิจารณาอย่างรอบคอบ
“การเลื่อนครั้งนี้ไม่ได้เป็นการวีโต้หรือไม่ให้เกียรตินายกฯที่มีการเสนอชื่อบุคคลเข้ามา แต่ในที่ประชุมได้มีการเสนอชื่อผู้ที่เหมาะสมเข้ามาถึง 9 คน ดังนั้นจึงต้องหาความเห็นที่เหมาะสมที่สุด” พล.ต.อ.สุเทพ ระบุ</p>
<p>แหล่งข่าวซึ่งเป็นหนึ่งในกรรมการ <orgName>ก.ต.ช.</orgName> เปิดเผยกับ “<orgName>กรุงเทพธุรกิจ</orgName>” ว่า นายกฯได้เสนอชื่อ พล.ต.อ.ปทีป ตันประเสริฐ จเร<orgName>ตำรวจแห่งชาติ</orgName> ขึ้นเป็น ผบ.<orgName>ตร.</orgName>คนใหม่ โดยอภิปรายว่าเท่าที่ฟังเสียงจากสังคม ส่วนใหญ่จะสนับสนุนนายตำรวจ 2 คน คือ พล.ต.อ.ปทีป และ พล.ต.อ.จุมพล มั่นหมาย รองผบ.<orgName>ตร.</orgName> ตนจึงเรียกทั้งสองคนมาพูดคุยเพื่อรับฟังความคิดเห็น และเสาะหาข้อมูลเพิ่มเติม</p>
<p>ทั้งนี้ ทราบว่าทั้งสองมีจุดเด่นคนละด้าน โดย พล.ต.อ.จุมพล เด่นด้านการสืบสวนสอบสวน มีผลงานด้านการปราบปรามมากมาย ขณะที่ พล.ต.อ.ปทีป มีจุดเด่นในแง่การดำเนินนโยบาย และน่าจะเหมาะสมกว่าในสถานการณ์การเมืองที่ละเอียดอ่อนเช่นนี้ อีกทั้งยังเคยทำหน้าที่รักษาราชการแทน ผบ.<orgName>ตร.</orgName>ในช่วงรัฐบาล นายสมชาย วงศ์สวัสดิ์ ซึ่งก็ไม่มีปัญหาใดๆ
“จากนั้นนายกฯได้เสนอชื่อ พล.ต.อ.ปทีป ขึ้นเป็น ผบ.<orgName>ตร.</orgName> ปรากฏว่า <orgName>ก.ต.ช.</orgName>หลายคนได้อภิปรายถึงความเหมาะสม โดยเฉพาะประสบการณ์ในงานสืบสวนสอบสวนที่น่าจะมีปัญหา แต่นายกฯยืนยันว่าทราบประเด็นนี้ดี และได้พิจารณามาอย่างรอบคอบแล้ว สุดท้ายจึงให้โหวต ปรากฏว่าที่ประชุมมีมติ 5:4 ไม่เห็นด้วยกับการเสนอชื่อ พล.ต.อ.ปทีป ทำให้นายกฯต้องสั่งปิดประชุม” แหล่งข่าว ระบุ</p>
<p>เปิดโครงสร้าง <orgName>ก.ต.ช.</orgName>-พัชรวาทเอาคืน</p>
<p>ทั้งนี้ องค์ประกอบของ ก.ต.ช. มีทั้งสิ้น 11 คน แบ่งเป็น <orgName>ก.ต.ช.</orgName>โดยตำแหน่ง 7 คน ได้แก่ นายกรัฐมนตรี รมว.<orgName>มหาดไทย</orgName> (นายชวรัตน์ ชาญวีรกูล) รมว.<orgName>ยุติธรรม</orgName> (นายพีระพันธุ์ สาลีรัฐวิภาค) ปลัด<orgName>กระทรวงมหาดไทย</orgName> (นายวิชัย ศรีขวัญ) ปลัด<orgName>กระทรวงยุติธรรม</orgName> (นายกิตติพงษ์ กิตยารักษ์) เลขาธิการ<orgName>สภาความมั่นคงแห่งชาติ</orgName> (นายถวิล เปลี่ยนศรี) และ ผบ.<orgName>ตร.</orgName> (พล.ต.อ.พัชรวาท)
ที่เหลืออีก 4 คนคือ <orgName>ก.ต.ช.</orgName>ผู้ทรงคุณวุฒิ ได้แก่ นายเรวัติ ฉ่ำเฉลิม อดีตรอง<orgName>อัยการสูงสุด</orgName> เป็นผู้ทรงคุณวุฒิด้านกฎหมาย นายนพดล อินนา อดีตเลขานุการของ ร.ต.อ.ปุระชัย เปี่ยมสมบูรณ์ สมัยดำรงตำแหน่ง รมว.<orgName>ยุติธรรม</orgName> เป็นผู้ทรงคุณวุฒิด้านพัฒนาองค์กร นายปิยพันธุ์ นิมมานเหมินท์ เป็นผู้ทรงคุณวุฒิด้านการงบประมาณ และ พล.ต.อ.สุเทพ ธรรมรักษ์ เป็นผู้ทรงคุณวุฒิด้านการวางแผนหรือการบริหารและจัดการ</p>
<p>แหล่งข่าว เผยด้วยว่า มติที่ประชุม <orgName>ก.ต.ช.</orgName> 5:4 นั้น นายกรัฐมนตรีไม่ได้ลงคะแนน ส่วน นายนพดล อินนา ของดออกเสียง โดย 4 คะแนนที่สนับสนุน พล.ต.อ.ปทีป ตามที่นายกฯเสนอคือ รมว.<orgName>ยุติธรรม</orgName> ปลัด<orgName>กระทรวงยุติธรรม</orgName> นายเรวัติ และนายปิยพันธุ์ ขณะที่ พล.ต.อ.พัชรวาท ซึ่งถูกฝ่ายการเมืองบีบให้ลาพักราชการถึง 2 ครั้งในรอบ 1 เดือนได้อภิปรายคัดค้าน พล.ต.อ.ปทีป อย่างชัดเจน โดยมีเสียงสนับสนุน 5 เสียงจาก นายชวรัตน์ นายวิชัย พล.ต.อ.สุเทพ และเลขาธิการ<orgName>สภาความมั่นคงแห่งชาติ</orgName>
อย่างไรก็ดี มีข่าวอีกกระแสหนึ่งว่า นายเรวัติคือผู้ที่โหวตคัดค้าน พล.ต.อ.ปทีป ขณะที่เลขาธิการ<orgName>สภาความมั่นคงแห่งชาติ</orgName>คือผู้ที่โหวตสนับสนุน</p>
<p>“จุมพล”จ่อนั่งผบ.<orgName>ตร.</orgName>-จับตา”วิเชียร”</p>
<p>“การโหวตครั้งนี้เท่ากับ <orgName>ก.ต.ช.</orgName>ไม่เห็นด้วยกับชื่อที่นายกฯเสนอ ก็ต้องรอดูว่านายกฯจะดำเนินการอย่างไรต่อไป และจะนัดประชุม <orgName>ก.ต.ช.</orgName>อีกครั้งเมื่อไร ซึ่งขณะนี้ยังไม่ทราบ”
รายงานข่าวแจ้งด้วยว่า <orgName>ก.ต.ช.</orgName>ที่อภิปรายคัดค้าน พล.ต.อ.ปทีป ส่วนใหญ่แสดงท่าทีสนับสนุน พล.ต.อ.จุมพล ฉะนั้นหากนายกฯไม่สามารถล็อบบี้ <orgName>ก.ต.ช.</orgName>ที่เหลือได้ในช่วงรอการประชุมครั้งต่อไป ก็มีโอกาสสูงที่ พล.ต.อ.จุมพล จะขึ้นดำรงตำแหน่ง ผบ.<orgName>ตร.</orgName>คนใหม่ แต่ก็ยังมีบางฝ่ายวิเคราะห์ว่า นายกฯอาจผ่าทางตันด้วยการเสนอชื่อ พล.ต.อ.วิเชียร พจน์โพธิ์ศรี ที่ปรึกษา (สบ 10) เป็น ผบ.<orgName>ตร.</orgName>แทนในฐานะคนกลาง</p>
<p>นายกฯเรียกทีมกฎหมายถกเครียด</p>
<p>ภายหลังการประชุม <orgName>ก.ต.ช.</orgName> นายกรัฐมนตรี แสดงอาการเครียดอย่างหนัก โดยยกเลิกภารกิจในช่วงหัวค่ำทั้งหมด ไม่ว่าจะเป็นการไปร่วมงานดินเนอร์ทอล์ค “วันพาณิชย์ “ ในเวลา 18.30 น. และงานมอบรางวัลรัฐวิสาหกิจดีเด่น ในเวลา 19.00 น. ซึ่งทั้งสองงานจัดที่โรงแรมเซ็ลทาราแกรนด์ โดยนายกฯ เก็บตัวเงียบอยู่ในตึกไทยคู่ฟ้า กระทั่งเวลา 20.00 น.จึงเดินทางกลับบ้าน โดยมีข่าวว่าก่อนกลับได้เรียกทีมกฎหมายเข้าหารือด้วย</p>
<p>นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName> กล่าวว่า นายกฯ จะแถลงผลการประชุม <orgName>ก.ต.ช.</orgName>ด้วยตัวเองอย่างเป็นทางการในเวลา 08.00 น. วันที่ 21 ส.ค. ระหว่างไปปฏิบัติภารกิจที่ศูนย์การประชุมแห่งชาติสิริกิติ์</p>
<p>“ศิริโชค”บุก<orgName>มหาดไทย</orgName>ล็อบบี้หนุน”ปทึป”</p>
<p>ตลอดวานนี้ มีการเคลื่อนไหวของฝ่ายการเมืองเพื่อล็อบบี้ <orgName>ก.ต.ช.</orgName>ให้เลือก ผบ.<orgName>ตร.</orgName>คนใหม่ตามที่ฝ่ายตนเองต้องการ โดยมีรายงานจาก<orgName>กระทรวงมหาดไทย</orgName>ว่า นายศิริโชค โสภา ส.ส.<orgName>สงขลา</orgName> <orgName>พรรคประชาธิปัตย์</orgName> คนสนิทของนายกรัฐมนตรี พยายามประสานงานให้ฝ่ายการเมืองที่เป็น <orgName>ก.ต.ช.</orgName>โดยตำแหน่งสนับสนุน พล.ต.อ.ปทีป ขึ้นเป็น ผบ.<orgName>ตร.</orgName>คนใหม่ โดยได้นำ ส.ส.<orgName>พรรคประชาธิปัตย์</orgName>จำนวนหนึ่งเดินทางไปที่กระทรวงมหาดไทยก่อนที่นายชวรัตน์ จะเดินทางไปประชุม <orgName>ก.ต.ช.</orgName></p>
<p>โพลล์สีกากีหนุน”จุมพล”เหนือ”ปทีป”</p>
<p>วันเดียวกัน นายนพดล กรรณิกา ผู้อำนวยการ<orgName>สำนักวิจัยเอแบคโพลล์</orgName> <orgName>มหาวิทยาลัยอัสสัมชัญ</orgName> ได้แถลงผลสำรวจความคิดเห็น “เอแบคเรียลไทม์โพลล์” ในหัวข้อ “ถามใจตำรวจ หนุนใครเป็นผู้บัญชาการ<orgName>ตำรวจแห่งชาติ</orgName> (ผบ.ตร.) คนต่อไป” โดยสำรวจจากเจ้าหน้าที่ตำรวจทั่วประเทศจำนวนทั้งสิ้น 1,031 นาย ในวันที่ 19 ส.ค.
ผลสำรวจพบว่า ตำรวจชั้นประทวนส่วนใหญ่ หรือร้อยละ 60.7 และตำรวจชั้นสัญญาบัตรร้อยละ 58.3 สนับสนุน พล.ต.อ.จุมพล ขึ้นเป็น ผบ.<orgName>ตร.</orgName>คนใหม่ ขณะที่ตำรวจชั้นสัญญาบัตรร้อยละ 58.6 และตำรวจชั้นประทวนร้อยละ 49.9 สนับสนุน พล.ต.อ.ปทีป ขึ้นเป็น ผบ.<orgName>ตร.</orgName> ส่วน พล.ต.อ.วิเชียร ได้รับเสียงสนับสนุนจากตำรวจชั้นประทวน ร้อยละ 29.7 และจากตำรวจชั้นสัญญาบัตร ร้อยละ 36.7</p>
<p>นายกฯสวน”เฉลิม”ด่าบ้าอำนาจ</p>
<p>ด้านปัญหาอันสืบเนื่องจากกรณีนายกฯแต่งตั้ง พล.ต.อ.วิเชียร ให้ทำหน้าที่รักษาราชการแทน ผบ.<orgName>ตร.</orgName> ในช่วงที่ พล.ต.อ.พัชรวาท เดินทางไปประเทศจีน และปฏิบัติราชการในจังหวัดชายแดนภาคใต้นั้น ปรากฏว่าล่าสุดในการประชุมสภาผู้แทนราษฎรเมื่อวานนี้ ร.ต.อ.เฉลิม อยู่บำรุง ส.ส.สัดส่วน <orgName>พรรคเพื่อไทย</orgName> ได้ตั้งกระทู้ถามสด ถามนายกฯในเรื่องดังกล่าว</p>
<p>ร.ต.อ.เฉลิม อภิปรายว่า การตั้ง พล.ต.อ. วิเชียร ซึ่งเป็นที่ปรึกษา (สบ 10) ทำหน้าที่รักษาราชการแทน ผบ.<orgName>ตร.</orgName> ไม่เคยมีธรรมเนียมปฏิบัติมาก่อน ถือว่าขัดหลักนิติธรรมและนิติรัฐ เพราะการตั้งรักษาการแทนต้องมีระดับอาวุโสเป็นสำคัญ การที่นายกฯทำเช่นนี้เป็นลักษณะของบ้าอำนาจ ทำให้เหมือนกับมี ผบ.ตร. 2 คน นอกจากนั้นการเลื่อนประกาศพระราชกฤษฎีกาแบ่งส่วนราชการ<orgName>สำนักงานตำรวจแห่งชาติ</orgName> พ.ศ.2552 (โครงสร้างตำรวจใหม่) ในราชกิจจานุเบกษา ก็ส่อขัดรัฐธรรมนูญมาตรา 195 วรรค 2 ที่กำหนดให้กฎหมายที่ทรงลงพระปรมาภิไธยแล้ว หรือถือเสมือนหนึ่งว่าได้ทรงลงพระปรมาภิไธยแล้ว ให้ประกาศในราชกิจจานุเบกษาโดยพลันด้วย</p>
<p>นายกรัฐมนตรี ลุกขึ้นชี้แจงว่า พระราชบัญญัติตำรวจแห่งชาติ พ.ศ.2547 มีบทบัญญัติเรื่องการรักษาราชการแทนตามมาตรา 72 ระบุไว้ชัดเจนว่าเป็นอำนาจของนายกฯ การแต่งตั้งไม่ได้จำกัดเฉพาะการเดินทางไปต่างประเทศเท่านั้น และไม่จำเป็นต้องเรียงลำดับตามอาวุโส จึงเห็นว่าการแต่งตั้งรักษาราชการแทน ผบ.<orgName>ตร.</orgName>ไม่ได้ขัดหลักนิติรัฐและนิติธรรมแต่อย่างใด
“ในอดีตมีนายกฯอย่างน้อย 2 คนคือ พล.อ.สุรยุทธ์ จุลานนท์ และนายสมชาย วงศ์สวัสดิ์ เคยแต่งตั้ง พล.ต.อ.เสรีพิสุทธิ์
เตมียาเวส และ พล.ต.อ.ปทีป ตันประเสริฐ ซึ่งเป็นจเร<orgName>ตำรวจแห่งชาติ</orgName> รักษาราชการแทน ผบ.ตร. เช่นกัน ซึ่งทั้ง 2 กรณีก็ไม่มีใครว่าเป็นการดำเนินการที่ลุแก่อำนาจเลย” นายอภิสิทธิ์ กล่าว</p>
<p>“ศิริโชค”โบ้ยลายเซ็นฝากตำรวจของปลอม</p>
<p>ส่วนความคืบหน้ากรณี นายศิริโชค โสภา ส.ส.<orgName>สงขลา</orgName> <orgName>พรรคประชาธิปัตย์</orgName> คนสนิทของนายกฯ ออกมาเปิดโปงขบวนการวิ่งเต้นซื้อขายตำแหน่ง แต่ภายหลังกลับมีหลักฐานนามบัตรพร้อมลายเซ็นของนายศิริโชค เซ็นฝากตำรวจในการแต่งตั้งโยกย้ายนั้น
ล่สุด นายศิริโชค ออกมาชี้แจงพร้อมนำลายเซ็นในพาสปอร์ตและเอกสารราชการอื่นๆ มาแสดง ว่า เคยบอกแล้วว่าจะมีวิชามารโดยคนที่เรียกว่าโจรในเครื่องแบบ แต่ข้อเท็จจริงไม่มีอะไร เพราะลายเซ็นที่ปรากฎเป็นลายเซ็นปลอม ลายเซ็นของเขาใช้เป็นภาษาอังกฤษเท่านั้น โดยได้ใช้ลายเซ็นนี้เซ็นรับเงินเดือน ส.ส.ตั้งแต่ปี 2551 และใช้เซ็นในเอกสารราชการด้วย จึงชัดเจนอยู่แล้วว่าเป็นวิธีการที่ใช้ทำลายกันทางการเมือง โดยนำมาปล่อยในช่วงที่มีการแต่งตั้ง ผบ.<orgName>ตร.</orgName></p>
<p>“ธานี”มั่นใจจับมือยิงสนธิได้ก่อนเกษียณ</p>
<p>วันเดียวกัน พล.ต.อ.ธานี สมบูรณ์ทรัพย์ รองผบ.<orgName>ตร.</orgName> ในฐานะผู้หัวหน้าคณะพนักงานสืบสวนสอบสวนคดีลอบยิงนายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ได้เรียกประชุมคณะทำงาน ก่อนจะเปิดเผยว่า มีคนร้ายอยู่ในข่ายที่จะออกหมายจับอีกหลายคน แต่ยังบอกไม่ได้ และได้ตั้งชุดติดตามผู้ต้องหาอีก 1 ชุด เพื่อจับกุม ส.อ.สมชาย หรือ บู่ บุญนาค ทหารสังกัด<orgName>กองร้อยกองบังคับการกรมรบพิเศษที่ 3</orgName> <orgName>ค่ายเอราวัณ จ.ลพบุรี</orgName> หนึ่งในผู้ต้องหาที่ถูกออกหมายจับไปแล้ว
“ผมเหลือเวลาอีก 40 กว่าวัน ถ้าทำงานกันอย่างนี้ และมีความคืบหน้าเรื่อยๆ อย่างนี้ ก็น่าจะได้ผล” พล.ต.อ.ธานี ตอบข้อถามของผู้สื่อข่าวที่ว่าจะจับกุมผู้ต้องหาได้ก่อนเกษียณอายุราชการหรือไม่
</p></body>
</news>
