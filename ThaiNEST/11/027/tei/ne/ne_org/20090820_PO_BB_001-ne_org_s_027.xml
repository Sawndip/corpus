<teiHeader>
<fileDesc>
<titleStmt>
  <title>อภิสิทธิ์รับมี"คนในใจ"-ตั้งผบ.ตร.ใหม่วันนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/20/news_29319985.php?news_id=29319985  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์รับมี"คนในใจ"-ตั้งผบ.<orgName>ตร.</orgName>ใหม่วันนี้</headline>
<lead>“อภิสิทธิ์” เรียกแคนดิเดท ผบ.<orgName>ตร.</orgName>เข้าแสดงวิสัยทัศน์เรียงตัว ก่อนเสนอชื่อเข้าที่ประชุม <orgName>ก.ต.ช.</orgName>ตั้งแม่ทัพสีกากีคนใหม่วันนี้ ยอมรับมี “คนในใจ” พิจารณาอาวุโสควบคู่ความรู้ความสามารถ มั่นใจประกาศชื่อแล้วไม่มีกระแสคัดค้าน ดักคอเป็นผู้ใหญ่กันแล้วต้องมีวินัย ด้านตำรวจประทวนรุกต่อ ร้อง <orgName>ป.ป.ช.</orgName>สอบ “พัชรวาท” ตั้งลูกสาวข้ามหัวติดดาว ลูกชาย “ชัจจ์” ชื่อโผล่ เจ้าตัวโวยขู่ฟ้องปกป้องศักดิ์ศรีลูก</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี เรียกนายตำรวจที่อยู่ในข่ายได้รับการเสนอชื่อเป็นผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) คนใหม่แทน พล.ต.อ.พัชรวาท วงษ์สุวรรณ ที่กำลังจะเกษียณอายุราชการ เข้าแสดงวิสัยทัศน์เรียงตัวตั้งแต่
เช้าเมื่อวานนี้</p>
<p>โดยเมื่อเวลา 07.25 น. พล.ต.อ.พัชรวาทเดินทางเข้าพบนายกรัฐมนตรี จากนั้นเวลา 08.20 น. พล.ต.อ.จุมพล มั่นหมาย รอง ผบ.<orgName>ตร.</orgName> เดินทางเข้าแสดงวิสัยทัศน์ ตามด้วย พล.ต.อ.เพรียวพันธ์ ดามาพงศ์ รอง ผบ.<orgName>ตร.</orgName>อาวุโสอันดับ 1 และ พล.ต.อ.วิเชียร พจน์โพธิ์ศรี ที่ปรึกษา (สบ 10) ซึ่งเคยทำหน้าที่รักษาราชการแทน ผบ.ตร. 2 ครั้งในช่วง 2 สัปดาห์ที่ผ่านมา</p>
<p>ต่อมาในช่วงบ่าย นายกฯ เรียก พล.ต.อ. ปทีป ตันประเสริฐ จเร<orgName>ตำรวจแห่งชาติ</orgName> เข้าพบที่อาคารรัฐสภา เพื่อแสดงวิสัยทัศน์ ใช้เวลาประมาณ 40 นาที
นายอภิสิทธิ์ กล่าวว่า ที่เรียก ผบ.<orgName>ตร.</orgName>และนายตำรวจระดับรอง ผบ.<orgName>ตร.</orgName>เข้าพบ ก็เพราะอยากฟังความคิดเห็นของ ผบ.<orgName>ตร.</orgName> และรอง ผบ.<orgName>ตร.</orgName>หลายๆ คนเพื่อจะได้มีข้อมูลในการเลือก ผบ.<orgName>ตร.</orgName>คนใหม่ แต่ไม่ได้พูดว่าใครเป็นแคนดิเดท เพราะบางคนส่งข้อมูลมาอยู่แล้ว และบางคนก็อยากฟังความคิดเห็นเพิ่มเติม ซึ่งการประชุม <orgName>ก.ต.ช.</orgName>ในวันที่ 20 ส.ค. คาดว่าจะได้ชื่อ ผบ.<orgName>ตร.</orgName> คนใหม่</p>
<p>ผู้สื่อข่าวถามว่า มีอะไรเป็นข้อกังวลใจหรือไม่ เพราะข่าวที่ออกมาระบุว่าอาจมีปัญหาในการเสนอชื่อ ผบ.<orgName>ตร.</orgName>คนใหม่ เพราะในพรรคประชาธิปัตย์และแกนนำรัฐบาลเองก็ยังเห็นไม่ตรงกัน นายอภิสิทธิ์กล่าวว่า ใครจะไปรู้ว่ามีหรือไม่มีปัญหา เพราะยังไม่ถึงวาระ และยังไม่ได้บอกใครว่าจะเสนอชื่อใคร ซึ่งการตัดสินใจเป็นอำนาจหน้าที่ของตนตามกฎหมายที่จะต้องเป็นคนเสนอชื่อ ผบ.<orgName>ตร.</orgName> และ <orgName>ก.ต.ช.</orgName>เป็นผู้ลงมติ
“เราจะดูอาวุโสและความรู้ความสามารถประกอบกัน จริงๆ แล้วเป้าหมายสูงสุดคือต้องทำอย่างไรให้บ้านเมืองอยู่ในความสงบเรียบร้อย และ<orgName>สำนักงานตำรวจแห่งชาติ</orgName>สามารถปฏิบัติภารกิจได้อย่างมีประสิทธิภาพมากที่สุด สิ่งสำคัญคือการบริการประชาชน และให้ประชาชนมีความมั่นใจ อุ่นใจว่าบ้านเมืองสงบเรียบร้อย อันนั้นคือสิ่งสำคัญที่สุด”
เมื่อซักว่า มีบุคคลในใจแล้วหรือไม่ นายอภิสิทธิ์กล่าวว่า มีคนที่คิดว่ามีศักยภาพที่จะเป็นได้หลายคน และเชื่อว่าหลังได้ ผบ.<orgName>ตร.</orgName>คนใหม่ จะไม่มีปัญหาการต่อต้าน เพราะทุกคนเป็นผู้ใหญ่และมีวินัย ส่วนข่าวที่ว่า ส.ส.<orgName>พรรคประชาธิปัตย์</orgName> เสนอชื่อนายตำรวจบางคนเป็น ผบ.<orgName>ตร.</orgName>นั้น ยืนยันว่าไม่มี</p>
<p>ดาบตำรวจลุยร้อง <orgName>ป.ป.ช.</orgName>สอบพัชรวาท</p>
<p>วันเดียวกัน ด.ต.รัฐภูมิ โพธิ์ศรีดา ผู้บังคับหมู่ <orgName>สภ.เมืองราชบุรี</orgName> เดินทางไปยื่นหนังสือร้องเรียนต่อ<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) ผ่านเจ้าหน้าที่ประจำ<orgName>สำนักงาน ป.ป.ช.</orgName> กรณีไม่ได้รับความเป็นธรรมเกี่ยวกับการแต่งตั้งตำรวจชั้นประทวนขึ้นเป็นนายตำรวจชั้นสัญญาบัตร พร้อมร้องเรียนกล่าวหา พล.ต.อ.พัชรวาท ว่าปฏิบัติหน้าที่โดยมิชอบ กรณีแต่งตั้ง ส.ต.ต.หญิงนวพร วงษ์สุวรรณ ผบ.หมู่ฝ่ายการต่างประเทศ กองการต่างประเทศ ซึ่งเป็นบุตรสาว ขึ้นเป็นตำรวจชั้นสัญญาบัตรโดยไม่ผ่านการสอบ</p>
<p>นอกจากกรณีของ ส.ต.ต.หญิงนวพร แล้ว ยังมีการมอบหลักฐานเกี่ยวกับการแต่งตั้ง ส.ต.ต.ทรงพันธ์ กุลดิลก ลูกชายของ พล.ต.ท. ชัจจ์ กุลดิลก อดีตผู้บัญชาการตำรวจสอบสวนกลาง (อดีต ผบช.ก.) ซึ่งเคยเป็นผู้สมัคร ส.ส.และแกนนำพรรคพลังประชาชนด้วย
ด.ต.รัฐภูมิ กล่าวว่า เรื่องนี้ไม่ใช่เรื่องการเมือง และไม่มีใบสั่ง เพียงแต่ต้องการเรียกร้องความเป็นธรรม เพราะยังมีตำรวจชั้นประทวนที่มีสิทธิได้รับแต่งตั้งขึ้นเป็นสัญญาบัตรและขึ้นบัญชีค้างอยู่อีกถึง 423 คน แต่<orgName>สำนักงานตำรวจแห่งชาติ</orgName>กลับตั้งคนนอกเข้าเป็นตำรวจชั้นสัญญาบัตรถึงกว่า 3,000 คน รวมทั้งลูกสาวของ พล.ต.อ. พัชรวาท ด้วย
“ชัจจ์”ฉุนกล่าวหาลูกชายขู่ฟ้อง</p>
<p>ด้าน พล.ต.ท.ชัจจ์ บิดาของ ส.ต.ต.กุลพันธ์ กุลดิลก ซึ่งถูกตำรวจชั้นประทวนร้องเรียนในครั้งนี้ด้วย กล่าวว่า บุตรชายเรียนจบปริญญาโทด้านรัฐศาสตร์มาจากประเทศอังกฤษ และอยากเป็นตำรวจจึงมาสมัครตามขั้นตอนในประเภทวุฒิการศึกษาที่ขาดแคลน ซึ่งเป็นกลุ่มที่มีความรู้ความเชี่ยวชาญที่<orgName>สำนักงานตำรวจแห่งชาติ</orgName> (<orgName>ตร.</orgName>) ต้องการ โดยบุตรชายมีความรู้เชี่ยวชาญด้านภาษา ทาง <orgName>ตร.</orgName>ต้องการให้มาเป็นล่ามเพื่อประสานงานกับตำรวจสากล ทุกอย่างเป็นไปตามระบบ แต่ที่มีการร้องเรียนคาดว่าเด็กกลุ่มนี้ (ตำรวจชั้นประทวนที่ออกมาร้องเรียน) ไม่รู้ระบบ จึงถูกยุแหย่จัดฉากให้ออกมาเคลื่อนไหว
“พอมีข่าวออกมา ผมได้คุยกับลูกชายแล้ว เดิมเขามาปรึกษาว่าต้องการจะลาออกไปเรียนต่อปริญญาเอก พอมาเจอเรื่องนี้เข้าไปอีกเลยยิ่งอยากออก แต่ผมบอกว่าอย่าไปกลัว อะไรจะเกิดมันก็ต้องเกิด ในเมื่อเราไม่ได้ทำอะไรผิดก็ไม่ต้องไปกลัว ถ้าใครมาว่าลูกโดยไม่ตรงกับข้อเท็จจริง ผมจะฟ้องให้ เรื่องนี้คิดว่าเป็นขบวนการที่พยายามดิสเครดิตผมที่ออกมาวิจารณ์เรื่องการแทรกแซงในองค์กรตำรวจ” พล.ต.ท.ชัจจ์ ระบุ</p></body>
</news>
