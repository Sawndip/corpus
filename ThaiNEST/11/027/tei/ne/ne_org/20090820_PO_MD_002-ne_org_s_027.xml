<teiHeader>
<fileDesc>
<titleStmt>
  <title>พัชรวาทยอมให้การปปช. ปากสุดท้ายคดี7ตุลาเลือด  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-20 20:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094600  </bibl>
</sourceDesc>
</fileDesc>
</teiHeader>
<news>
<headline>พัชรวาทยอมให้การ<orgName>ปปช.</orgName> ปากสุดท้ายคดี7ตุลาเลือด</headline>
<lead></lead>
<neck></neck>
<body><p> เมื่อเวลา 09.45 น. วานนี้ (19ส.ค.) พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) เดินทางเข้าชี้แจงแก้ข้อกล่าวหาความผิดวินัยร้ายแรง และความผิดทางอาญา ในคดีการสลายการชุมนุมของ<orgName>กลุ่มพันธมิตรประชาชนเพื่อประชาธิปไตย</orgName> เมื่อวันที่ 7 ตุลาคม 2551 ด้วยตนเอง ต่อ<orgName>คณะกรรมการป้องกันและปราบปรามการทุจริตแห่งชาติ</orgName>(<orgName>ป.ป.ช.</orgName>) ชุดที่มีนายวิชา มหาคุณ กรรมการ <orgName>ป.ป.ช.</orgName>ในฐานะผู้รับผิดชอบสำนวนคดี โดยใช้เวลาในการชี้แจงกว่า 3 ชั่วโมงครึ่ง</p>
<p>ภายหลังการเข้าชี้แจง พ.ต.อ.พัชรวาท เดินออกมาด้วยสีหน้าที่ยิ้มแย้ม พร้อมทั้งปฏิเสธที่จะตอบคำถามสื่อมวลชนเรื่องความชัดเจนเรื่องผู้บัญชาการ<orgName>ตำรวจแห่งชา</orgName>ติคนใหม่ หลังจากนั้นได้ขึ้นรถส่วนตัวเดินทางออกไป</p>
<p> นายวิชา มหาคุณ กรรมการ <orgName>ป.ป.ช.</orgName> ในฐานะผู้รับผิดชอบสำนวนไต่สวนคดีนี้ เปิดเผย ว่า การไต่สวนเป็นไปด้วยความเรียบร้อย ซึ่งพล.ต.อ.พัชรวาท ก็ชี้แจงได้ชัดเจนมาก มีท่าทีที่พร้อมจะให้ความร่วมมือ และให้ข้อมูลด้านต่างๆ โดยขณะนี้ต้องรอให้ พล.ต.อ.พัชรวาท ยื่นแก้ข้อกล่าวหาเป็นลายลักษณ์อักษร และตนยังไม่สามารถกล่าวว่า ผิดหรือไม่ผิดได้ ต่อจากนี้จะเป็นกระบวนการดำเนินการตามขั้นตอนของคณะอนุกรรมการ<orgName>ป.ป.ช.</orgName> ซึ่งยืนยันว่าจะสรุปคดีให้เร็วที่สุด</p>
<p> ทั้งนี้ มีผู้ถูกกล่าวหาในคดีการสลายการชุมนุม เมื่อวันที่ 7 ต.ค.51 ทั้งหมดจำนวน 9 คน ซึ่ง พ.ต.อ.พัชวาท เป็นหนึ่งในผู้ถูกกล่าวหา และเดินทางเข้าชี้แจงแก้ข้อกล่าวหาเป็นปากสุดท้าย ก่อนที่<orgName>คณะกรรมการป.ป.ช.</orgName>จะสรุปสำนวนเพื่อชี้มูลความผิดผู้เกี่ยวข้องต่อไป</p>
<p> **รถ ผบ.<orgName>ตร.</orgName>ฉุนขับปาดหน้านักข่าว**</p>
<p>วันเดียวกันมีผู้สื่อส่วนหนึ่งติดตามทำข่าว พล.ต.อ.พัชรวาท วงษ์สุวรรณ ผบ.<orgName>ตร.</orgName>ให้การต่อ<orgName>คณะกรรมการป้องกันและปราบปรามการทุจริตแห่งชาติ</orgName>(<orgName>ป.ป.ช.</orgName>) เมื่อ ผบ.<orgName>ตร.</orgName>ออกจาก <orgName>ป.ป.ช.</orgName>ก็ขับรถตามรถตู้ ยี่ห้อเบนซ์เวนโต้ สีบรอนซ์ ของ ผบ.<orgName>ตร.</orgName>ออกไป โดยก่อนหน้านั้นผู้สื่อข่าวได้สอบถามนายตำรวจติดตามของ พล.ต.อ.พัชรวาท ว่าจะไปไหน เข้า<orgName>สำนักงานตำรวจแห่งชาติ</orgName>หรือไม่ แต่ได้รับคำตอบว่าไม่ทราบ ทีมข่าวจึงขับรถตาม โดยรถของ ผบ.<orgName>ตร.</orgName>มุ่งหน้าขึ้นทางด่วนยมราช ระหว่างอยู่บนทางด่วนเหมือนรถของ ผบ.<orgName>ตร.</orgName>จะทราบว่ามีรถข่าวของผู้สื่อข่าวขับตาม จึงได้ขับหนีเบี่ยงเลนไปมา</p>
<p>รายงานข่าวระบุว่า กระทั่งลงทางด่วนดินแดงสู่ถนนเส้นวิภาวดี รังสิต รถของ พล.ต.อ.พัชรวาท ขับในช่องทางที่จะตรงเข้าขึ้นโทลเวย์ สักพักรถของ พล.ต.อ.พัชรวาท ซึ่งอยู่ด้านหน้าก็ขับปาดหน้ารถของผู้สื่อข่าวกระชั้นชิด เปลี่ยนเลนชิดในสุด ก่อนรถตู้คันดังกล่าวจะจอดข้างทาง และเปิดไฟกระพริบ ส่งสัญญาณให้รถข่าวไปก่อน </p></body>
</news>
