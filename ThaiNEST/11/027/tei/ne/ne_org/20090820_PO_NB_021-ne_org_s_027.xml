<teiHeader>
<fileDesc>
<titleStmt>
  <title>กลุ่มคนเสื้อแดงไม่รับข้อเสนอกฎหมายนิรโทษกรรมของพรรคภูมิใจไทย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190254&tb=N255208&return=ok  </bibl>
</sourceDesc>
</fileDesc>
</teiHeader>
<news>
<headline><orgName>กลุ่มคนเสื้อแดง</orgName>ไม่รับข้อเสนอกฎหมายนิรโทษกรรมของ<orgName>พรรคภูมิใจไทย</orgName></headline>
<lead></lead>
<neck></neck>
<body><p><orgName>กลุ่มคนเสื้อแดง</orgName>ไม่รับข้อเสนอกฎหมายนิรโทษกรรมของ<orgName>พรรคภูมิใจไทย</orgName> อ้างคดีของคน<orgName>เสื้อแดง</orgName>และคน<orgName>เสื้อเหลือง</orgName>ไม่สามารถนำมาแลกเปลี่ยนกันได้ นายจตุพร พรหมพันธุ์ ส.ส.สัดส่วน <orgName>พรรคเพื่อไทย</orgName> แกนนำกลุ่มคนเสื้อแดง แสดงความไม่เห็นด้วยกับข้อเสนอของ<orgName>พรรคภูมิใจไทย</orgName>ที่ให้มีการออกร่าง พ.ร.บ.นิรโทษกรรมให้กับผู้ชุมนุมทางการเมืองทั้ง<orgName>เสื้อเหลือง</orgName>และ<orgName>เสื้อแดง</orgName> โดยระบุว่า แม้<orgName>พรรคภูมิใจไทย</orgName>จะเสนอแนวทางดังกล่าว แต่<orgName>กระทรวงมหาดไทย</orgName>ยังคงตั้งโต๊ะคัดค้านการถวายฎีกาของคน<orgName>เสื้อแดง</orgName> ซึ่งถือเป็นการขัดแย้งในตัวเอง และไม่ทราบว่าข้อเสนอดังกล่าวมาจากการแลกเปลี่ยนเงื่อนไขใดๆ หรือไม่ อีกทั้งคดีของคน<orgName>เสื้อแดง</orgName>และคน<orgName>เสื้อเหลือง</orgName>ไม่สามารถนำมาแลกเปลี่ยนกันได้ โดยมีกลุ่มคนเสื้อน้ำเงินพยายามเป็นตัวกลาง นายจตุพร ยังกล่าวถึงการถวายฎีกาว่า รัฐบาลกำลังเข้าใจผิดว่ามีสิทธิ์ระงับหรือดึงเรื่องดังกล่าว ทั้งที่มีหน้าที่เพียงถวายความเห็นประกอบเท่านั้น อย่างไรก็ตามเห็นว่า รัฐบาลกำลังนำเรื่องนี้เป็นเครื่องมือทางการเมือง เพื่อกลบกระแสการบริหารงานที่ล้มเหลวของรัฐบาล </p></body>
</news>
