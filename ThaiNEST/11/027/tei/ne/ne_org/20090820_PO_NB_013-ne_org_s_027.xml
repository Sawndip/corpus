<teiHeader>
<fileDesc>
<titleStmt>
  <title>"อลงกรณ์" ยันไม่มีความขัดแย้งตั้งปลัดพาณิชย์  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208260069&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"อลงกรณ์" ยันไม่มีความขัดแย้งตั้งปลัด<orgName>พาณิชย์</orgName></headline>
<lead></lead>
<neck></neck>
<body><p>รัฐมนตรีช่วยว่าการ<orgName>กระทรวงพาณิชย์</orgName> ยืนยันไม่มีปัญหาการแต่งตั้งปลัด<orgName>กระทรวงพาณิชย์</orgName>คนใหม่ ระบุเหตุที่ไม่มีการแต่งตั้งเพราะต้องการพิจารณาทุกตำแหน่งในคราวเดียวกัน นายอลงกรณ์ พลบุตร รัฐมนตรีช่วยว่าการ<orgName>กระทรวงพาณิชย์</orgName> กล่าวถึงการประชุมคณะรัฐมนตรีวานนี้ (25 ส.ค.) ที่ไม่มีการพิจารณาแต่งตั้งปลัด<orgName>กระทรวงพาณิชย์</orgName>ว่า เนื่องจากบรรจุเข้าสู่ระเบียบวาระจรไม่ทัน และ<orgName>กระทรวงพาณิชย์</orgName>ต้องการพิจารณาแต่งตั้งโยกย้ายข้าราชทุกตำแหน่งพร้อมกันในคราวเดียว ซึ่งไม่ได้มีปัญหาหรือความขัดแย้ง และไม่ได้มีการต่อรองใดๆ เพราะทั้งในส่วนของ<orgName>พรรคภูมิใจไทย</orgName>และ<orgName>พรรคประชาธิปัตย์</orgName> ต่างก็เป็นพรรคแกนนำรัฐบาลด้วยกันทั้งคู่ อีกทั้งยังถือเป็นการบริหารงานในรูปแบบใหม่ ซึ่งกระแสข่าวที่ออกมาเป็นเพียงข่าว และคาดว่าอีกไม่เกิน 2 สัปดาห์ ทุกอย่างน่าจะเรียบร้อย นายอลงกรณ์ กล่าวด้วยว่า ขณะนี้เศรษฐกิจของประเทศได้ผ่านพ้นช่วงต่ำสุดไปแล้ว และกำลังจะฟื้นตัวในอีก 2 ไตรมาสข้างหน้า ดังนั้น จึงเรียกร้องให้ พ.ต.ท.ทักษิณ ชินวัตร อดีตนายกรัฐมนตรีหยุดเคลื่อนไหว ส่วนการชุมนุมของกลุ่มคนเสื้อแดง ไม่อยากให้ใช้ความรุนแรง ไม่เช่นนั้นประเทศจะบอบช้ำมากขึ้น  </p></body>
</news>
