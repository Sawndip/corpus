<teiHeader>
<fileDesc>
<titleStmt>
  <title>ปชป.เล็งบีบ4สมาชิกเอี่ยวชุมชนพอเพียงฉาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 16:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15706  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>เล็งบีบ4สมาชิกเอี่ยวชุมชนพอเพียงฉาว</headline>
<lead></lead>
<neck></neck>
<body><p>ที่ท่าอากาศยานสุวรรณภูมิ วันนี้(22 ส.ค.) ผู้สื่อข่าวรายงานว่า คุณหญิงกัลยา โสภณพนิช รมว.<orgName>วิทยาศาสตร์และเทคโนโลยี</orgName> และส.ส.<orgName>กทม.</orgName><orgName>พรรคประชาธิปัตย์</orgName> กล่าวถึงกรณีที่<orgName>คณะกรรมกาสอบสวนข้อเท็จจริงโครงการเศรษฐกิจพอเพียงเพื่อยกระดับชุมชน</orgName> <orgName>พรรคประชาธิปัตย์</orgName> ที่มีนายเจริญ คันธวงศ์ ส.ส.<orgName>กทม.</orgName><orgName>พรรคประชาธิปัตย์</orgName> เป็นประธาน สรุปผลสอบว่ามี ส.ข.และสมาชิกพรรครวม 4 คน ร่วมมือกับภาคเอกชนดำเนินการอย่างไม่โปร่งใสในการเสนอโครงการ ว่า ตนไม่คิดว่าจะเป็นปัญหาให้กระทบต่อฐานเสียงใน กทม. แต่ถ้ารู้ว่าใครทำผิด ก็ต้องจัดการ ทุกองค์กรต้องมีคนนอกลู่นอกทางบ้างเป็นเรื่องปกติ เมื่อถามว่ามาตรการในการลงโทษที่จะถึงขั้นขับออกจากการเป็นสมาชิกพรรคเลยหรือไม่ คุณหญิงกัลยา กล่าวว่า ขณะนี้ก็มีการตั้งคณะกรรมการขึ้นตรวจสอบแล้ว ซึ่งการลงโทษก็มีลำดับขั้นตอน เริ่มจากไม่ส่งลงสมัครรับเลือกตั้งไปถึงขั้นการขับออกจากการเป็นสมาชิกพรรค อย่างไรก็ตาม เท่าที่อยู่กับ<orgName>พรรคประชาธิปัตย์</orgName>มานาน พรรคจะให้คนที่มีปัญหาพิจารณาตัวเอง แต่ถ้ารู้ว่าเป็นปัญหาใหญ่ เราก็ต้องจัดการ.
</p></body>
</news>
