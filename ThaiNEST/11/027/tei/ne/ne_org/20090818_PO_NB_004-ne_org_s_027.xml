<teiHeader>
<fileDesc>
<titleStmt>
  <title>นายกฯ ยืนยันไม่มีการล้มฎีกาช่วย "ทักษิณ"  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180156&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยันไม่มีการล้มฎีกาช่วย "ทักษิณ"</headline>
<lead></lead>
<neck></neck>
<body><p>นายกรัฐมนตรี เปิดเผย ไม่มีการหารือเรื่องการถวายฎีกาขอพระราชทานอภัยโทษให้ พันตำรวจโททักษิณ ชินวัตร ในการประชุมคณะรัฐมนตรี และยืนยัน ไม่มีการยับยั้งหรือล้มฎีกา นายอภิสิทธิ์ เวชชาชีวะ นายกรัฐมนตรี เปิดเผยว่า ที่ประชุม<orgName>คณะรัฐมนตรี</orgName> ไม่มีการหารือเรื่องการถวายฎีกาขอพระราชทานอภัยโทษให้พันตำรวจโททักษิณ ชินวัตร อดีตนายกรัฐมนตรี เพราะเห็นว่าเหมือนการถวายฎีกาทั่วไป ที่ทาง<orgName>สำนักราชเลขาธิการ</orgName> จะส่งเรื่องมาให้<orgName>สำนักเลขาธิการคณะรัฐมนตรี</orgName>พิจารณาว่าฎีกาดังกล่าวเป็นประเภทใด และส่งต่อไปยังหน่วยงานของรัฐบาลที่รับผิดชอบโดยตรงเพื่อสรุปความเห็น และส่งกลับไปยัง<orgName>สำนักราชเลขาธิการ</orgName> ทั้งนี้ ยืนยันว่า รัฐบาลจะปฏิบัติอย่างตรงไปตรงมา โดยไม่มีการยับยั้งหรือล้มฎีกาดังกล่าว แต่การตรวจสอบต้องใช้ระยะเวลานานกว่าการถวายฎีกาทั่วไป เพราะมีรายละเอียดและชื่อของประชาชนเป็นจำนวนมาก โดยคาดว่าจะไม่ทันวันที่ 26 สิงหาคมนี้ ตามที่<orgName>กลุ่มคนเสื้อแดง</orgName>เรียกร้อง อย่างไรก็ตาม นายกรัฐมนตรี ยังขอความร่วมมือผู้ที่ถวายฎีกาดังกล่าว อย่าบิดเบือนข้อเท็จจริง และขอความร่วมมือสรุปข้อเท็จจริงส่งให้รัฐบาลประกอบการพิจารณาด้วย เพื่อเป็นการสร้างความสบายใจให้กับประชาชน</p></body>
</news>
