<teiHeader>
<fileDesc>
<titleStmt>
  <title>ส.ส.พรรคเพื่อไทย ระบุการลาออกของ"กอร์ปศักดิ์"จากโครงการชุมชมพอเพียง เป็นเพียงการลดแรงเสียดทานจากสังคม  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208200068&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.<orgName>พรรคเพื่อไทย</orgName> ระบุการลาออกของ"กอร์ปศักดิ์"จากโครงการชุมชมพอเพียง เป็นเพียงการลดแรงเสียดทานจากสังคม</headline>
<lead></lead>
<neck></neck>
<body><p>ส.ส.<orgName>พรรคเพื่อไทย</orgName> ระบุ การลาออกของรองนายกรัฐมนตรีจากโครงการชุมชมพอเพียงเป็นเพียงการลดแรงเสียดทานจากสังคม ไม่ใช่เป็นการแก้ปัญหาการทุจริตที่เกิดขึ้น นาวาอากาศเอกอนุดิษฐ์ นาครทรรพ ส.ส.<orgName>กรุงเทพมหานคร</orgName> <orgName>พรรคเพื่อไทย</orgName> กล่าวว่า การลาออกจากการเป็นประธานโครงการชุมชนพอเพียงของ นายกอร์ปศักดิ์ สภาวสุ รองนายกรัฐมนตรี ไม่มีผลต่อการแก้ไขปัญหาการทุจริตโครงการ เนื่องจากขณะนี้ยังมีชื่อ นายประโภชฌ์ สภาวสุ น้องชายนายกอร์ปศักดิ์ เป็นประธานกลุ่มภาระกิจทั้งในส่วนการสรุปผลและพิจารณาโครงการ และกลุ่มงบประมาณ ดังนั้นการที่นายมีชัย วีระไวทยะ มาเป็นประธานโครงการนี้ก็ยังไม่มีอำนาจเพราะผู้ตั้งเรื่องในการพิจารณายังเป็นเครือญาติของนายกอร์ปศักดิ์ ดังนั้น การลาออกของนายกอร์ปศักดิ์ ถือเป็นการลดแรงเสียดทานในสังคม ด้านนายการุณ โหสกุล ยืนยัน พรรคฝ่ายค้านให้การสนับสนุนโครงการนี้ เพราะเป็นโครงการที่เป็นประโยชน์ แต่เจ้าหน้าที่ตำรวจควรออกหมายเรียกนายสุมิท แช่มประสิทธิ์ ผอ.<orgName>สำนักงานชุมชนพอเพียง</orgName> และนายประโภชน์ สภาวสุ มาให้ปากคำ เพราะการดำเนินการอาจเข้าข่ายหลอกลวงประชาชน ขณะที่นายจิรายุ ห่วงทรัพย์ รองโฆษก<orgName>พรรคเพื่อไทย</orgName> เรียกร้องให้นายมีชัย วีระไวทยะ ตรวจสอบโครงการหากพบว่า มีผู้ทำผิดไม่ว่าจะเป็นนายกอร์ปศักดิ์ หรือนายสุมิท ให้เอาผิดทันที พร้อมเรียกร้องให้รัฐบาลหยุดการโฆษณาโครงการชุมนุมพอเพียงผ่านสื่อต่างๆเพราะโครงการดังกล่าวยังไม่ประสบผลสำเร็จ จึงเป็นการโฆษณาที่เข้าข่ายหลอกลวงประชาชน 
 
</p></body>
</news>
