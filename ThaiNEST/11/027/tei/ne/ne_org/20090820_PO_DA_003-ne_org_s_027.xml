<teiHeader>
<fileDesc>
<titleStmt>
  <title>โพลชี้ ตร.หนุน'จุมพล-ปทีบ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-20 16:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15253  </bibl>
</sourceDesc>
</fileDesc>
</teiHeader>
<news>
<headline>โพลชี้ <orgName>ตร.</orgName>หนุน'จุมพล-ปทีบ'</headline>
<lead>บรรยากาศคึก! ลุ้น ผบ.<orgName>ตร.</orgName>คนใหม่</lead>
<neck>สื่อทุกแขนงแห่รายงานความเคลื่อนไหว สรรหา ผบ.<orgName>ตร.</orgName>คนที่ 7 คึกคัก</neck>
<body><p>เมื่อเวลา 16.00 น. ที่ทำเนียบรัฐบาล ผู้สื่อข่าวรายงานว่า นายอภิสิทธิ์ เวชชาชีวะ นายกรัฐมนตรี ได้เดินทางมาเป็นประธานการประชุม <orgName>ก.ต.ช.</orgName> เพื่อเลือก ผบ.<orgName>ตร.</orgName>คนใหม่ แทน พล.ต.อ.พัชรวาท วงษ์สุวรรณ ผบ.<orgName>ตร.</orgName> ที่จะเกษียณอายุราชการ บรรยากาศเต็มไปด้วยความคึกคักของสื่อมวลชนทุกแขนงที่แห่ไปทำข่าว รวมทั้งการลุ้นระทึกของเหล่าคนสีกากี.
</p>
<p>'ปทีป'ยันรอผล 'จุมพล'แถลงจับยา</p>
<p>'ปทีป' ยันรอผลเย็นนี้ ส่วน 'จุมพล' เดินสายแถลงข่าวจับยา 'วิเชียร' เผยไม่คาดหวังตำแหน่ง ผบ.<orgName>ตร.</orgName> </p>
<p>เมื่อเวลา 10.00 น. ที่สำนักงานตำรวจแห่งชาติ บรรยากาศภายในสำนักงานของ พล.ต.อ.จุมพล มั่นหมาย รองผบ.<orgName>ตร.</orgName> อาคาร 1 ชั้น 5 แคนดิเดตคนสำคัญ เป็นไปอย่างเงียบเหงา เนื่องจาก พล.ต.อ.จุมพล ไปแถลงข่าวที่<orgName>กองบัญชาการตำรวจภุธรภาค</orgName> 1</p>
<p>ขณะที่บรรยากาศภายในสำนักงาน พล.ต.อ.ปทีป ตันประเสริฐ จเรตำรวจแห่งชาติ (จตช.) อาคาร 1 ชั้น 6 มีผู้ใต้บังคับบัญชา รวมถึงคนสนิท มาคอยให้กำลังใจ โดย พล.ต.อ.ปทีป เดินทางเข้าทำงานตั้งแต่เช้า ได้ออกมาทักทายผู้สื่อข่าวด้วยสีหน้ายิ้มแย้มแจ่มใส พร้อมกล่าวว่า อยู่ทำงานตามปกติ คงไม่มีอะไร เพราะตอนนี้ยังไม่ทราบอะไร ตอนเย็นค่อยว่ากันอีกที จากนั้นขอเข้าไปทำงานต่อภายในห้องทำงาน </p>
<p>ผู้สื่อข่าวรายงานว่า พล.ต.อ.วิเชียร พจน์โพธิ์ศรี ที่ปรึกษา (สบ 10) กล่าวว่า เมื่อช่วงเช้าที่ผ่านมา ได้เข้าร่วมการประชุมสัมนาเกี่ยวกับการป้องกันอุบัติเหตุจราจร ซึ่งจัดโดย<orgName>กรมป้องกันและบรรเทาสาธารณภัย</orgName> โดยมี นายอภิสิทธิ์ เวชชาชีวะ นายกรัฐมนตรี เป็นประธาน ซึ่งท่านได้ให้นโยบายเฉพาะเรื่องที่เกี่ยวกับการลดอุบัติเหตุจราจร ไม่มีการพูดคุยถึงการประชุม <orgName>กตช.</orgName> ซึ่งจะเป็นอย่างไรต้องรอฟังผลการประชุม ส่วนตัวพร้อมทำหน้าที่ หากผู้บัญชามอบหมายให้ทำอะไร ก็ยินดีปฏิบัติ </p>
<p>นอกจากนี้ พล.ต.อ.วิเชียร กล่าวว่า ที่ผ่านมารู้สึกเป็นเกียรติที่ นายกฯ เคยมอบหมายให้รักษาราชการแทนผู้บัญชาการ<orgName>ตำรวจแห่งชาติ</orgName>ถึง 2 ครั้ง ส่วนกรณีที่ นายกฯ ไม่ได้เรียกเข้าไปแสดงวิสัยทัศน์วานนี้ ถือว่า ไม่ผิดปกติแต่อย่างใด เพราะช่วงการรักษาราชการแทน ผบ.<orgName>ตร.</orgName>ที่ผ่านมา ได้มีโอกาสพบปะพูดคุยกับท่านหลายครั้ง อย่างไรก็ตาม ส่วนตัวไม่ได้คาดหวังถึงตำแหน่ง ผบ.<orgName>ตร.</orgName>    </p>
<p>ขณะเดียวกัน มีรายงานว่า บรรยากาศภายในสำนักงานตำรวจแห่งชาติ ต่างมีการวิพากษ์วิจารณ์ถึงการประชุม <orgName>กตช.</orgName> ที่จะมีขึ้นเวลา 16.00 น. วันนี้ โดยคาดการณ์กันว่า ระหว่าง พล.ต.อ.ปทีป และพล.ต.อ.จุมพล ใครจะก้าวขึ้นมาเป็น ผบ.<orgName>ตร.</orgName>คนที่ 7 นอกจากนี้ ยังมีข่าวลือเกี่ยวกับเรื่องนี้ออกมาจำนวนมาก.
</p>
<p>โพลชี้ <orgName>ตร.</orgName>หนุน'จุมพล-ปทีบ' </p>
<p>เอแบคโพลล์ เผย ชั้นประทวนหนุน 'จุมพล' ชั้นสัญญาบัตรหนุน 'ปทีป' คั่ว ผบ.<orgName>ตร.</orgName>คนใหม่ </p>
<p>ผู้สื่อข่าวรายงานว่า ดร.นพดล กรรณิกา ผอ.<orgName>สำนักวิจัยเอแบคโพลล์ มหาวิทยาลัยอัสสัมชัญ</orgName> เปิดเผยผลวิจัย “เอแบคเรียลไทม์โพล” ด้วยวิธีการสุ่มตัวอย่างเชิงระบบจากบัญชีรายชื่อ เรื่อง ถามใจตำรวจ หนุนใครเป็นผู้บัญชาการ<orgName>ตำรวจแห่งชาติ</orgName>คนต่อไป กรณีศึกษาเจ้าหน้าที่ตำรวจทั่วประเทศ จำนวน 1,031 นาย ดำเนินการสำรวจในวันที่ 19 ส.ค.52 ผลการสำรวจเมื่อสอบถามความคิดเห็นตำรวจ เกี่ยวกับคุณสมบัติผู้บัญชาการ<orgName>ตำรวจแห่งชาติ</orgName>คนใหม่ที่ต้องการ พบว่า ร้อยละ 100.0 ระบุ ต้องปกป้องสถาบันสูงสุดของประเทศ รองลงมา คือ ร้อยละ 99.3 ระบุ ต้องมีความซื่อสัตย์สุจริต ร้อยละ 99.0 ระบุ เป็นนักพัฒนาระบบงานตำรวจ เพื่ออำนวยความยุติธรรมแก่ประชาชน ร้อยละ 98.5 ระบุ ดูแลผู้ใต้บังคับบัญชาอย่างทั่วถึง ร้อยละ 97.8 ระบุ กล้าคิดกล้าทำ ร้อยละ 97.4 ระบุ เป็นกลางไม่ฝักใฝ่ฝ่ายการเมือง</p>
<p>นอกจากนี้ พบว่า ร้อยละ 96.6 ระบุ ผู้บัญชาการ<orgName>ตำรวจแห่งชาติ</orgName>คนใหม่ควรรู้จักประนีประนอม แก้ปัญหาความขัดแย้งของคนในชาติได้ ร้อยละ 96.6 เมื่อถามถึง การสนับสนุนผู้ที่จะขึ้นเป็นผู้บัญชาการ<orgName>ตำรวจแห่งชาติ</orgName>คนใหม่ต่อจาก พล.ต.อ.พัชรวาท ตำรวจผู้ตอบสามารถจะสนับสนุน ได้มากกว่า 1 ชื่อ พบประเด็นสำคัญ คือ ตำรวจชั้นประทวนส่วนใหญ่ หรือร้อยละ 60.7 และชั้นสัญญาบัตร ร้อยละ 58.3 สนับสนุน พล.ต.อ.จุมพล มั่นหมาย อย่างไรก็ตาม จำนวนที่ไม่แตกต่างกันของตำรวจชั้นสัญญาบัตร คือ ร้อยละ 58.6  และชั้นประทวนร้อยละ 49.9 สนับสนุน พล.ต.อ.ปทีป ตันประเสริฐ.</p>
<p>ลุ้นระทึก!'ปทีป-จุมพล'ใคร ผบ.<orgName>ตร.</orgName>ใหม่</p>
<p>นายกฯ เตรียมเป็น ปธ.<orgName>ก.ตช.</orgName> เลือก ผบ.<orgName>ตร.</orgName>ใหม่ 'ปทีป-จุมพล' สูสี 'สุเทพ' โยน <orgName>กตช.</orgName>ชี้ขาดเลือก ผบ.<orgName>ตร.</orgName>ใหม่</p>
<p>ผู้สื่อข่าวรายงานว่า วันนี้ (20 ส.ค.) นายอภิสิทธิ์ เวชชาชีวะ นายกรัฐมนตรี เตรียมนั่งเป็นประธานการประชุม<orgName>คณะกรรมการนโยบายตำรวจแห่งชาติ</orgName> (<orgName>ก.ตช.</orgName>) ในเวลา 16.00 น. วันนี้ ที่จะมีวาระสำคัญในการมีข้อสรุปการคัดเลือกบุคคลที่เหมาะสม มาดำรงตำแหน่งผู้บัญชาการตำรวจแห่งชาติคนต่อไป แทน พล.ต.อ.พัชรวาท วงษ์สุวรรณ ผบ.<orgName>ตร.</orgName>คนปัจจุบัน ที่จะเกษียณอายุราชการในเดือน ต.ค.นี้ </p>
<p>โดยมีตัวเต็งที่ได้รับการจับตามองหลายคน อาทิ พล.ต.อ.ปทีป ตันประเสริฐ จเรตำรวจ และ พล.ต.อ.จุมพล มั่นหมาย รอง ผบ.<orgName>ตร.</orgName></p>
<p>ด้าน นายสุเทพ เทือกสุบรรณ รองนายกฯ ฝ่ายความมั่นคง ปฏิเสธที่จะกล่าวถึงความอาวุโสสูงสุดของ พล.ต.อ.เพรียวพันธ์ ดามาพงศ์ รอง ผบ.<orgName>ตร.</orgName> ที่จะมีการนำมาพิจารณาในการประชุม <orgName>กตช.</orgName> ในวันนี้หรือไม่ โดย นายสุเทพ กล่าวว่า การคัดเลือกผู้บัญชาการตำรวจแห่งชาติ เป็นอำนาจหน้าที่ของ <orgName>กตช.</orgName> ที่จะพิจารณาคัดเลือกจากความเหมาะสม.</p></body>
</news>
