<teiHeader>
<fileDesc>
<titleStmt>
  <title>'เทพเทือก'ถอย รอ'มาร์ค'ตั้ง ผบ.ตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 21:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14961  </bibl>
</sourceDesc>
</fileDesc>
</teiHeader>
<news>
<headline>'เทพเทือก'ถอย รอ'มาร์ค'ตั้ง ผบ.<orgName>ตร.</orgName></headline>
<lead></lead>
<neck></neck>
<body><p>วันนี้(18 ส.ค.) นายสุเทพ เทือกสุบรรณ รองนายกรัฐมนตรีฝ่ายความมั่นคง ให้สัมภาษณ์ถึงกรณีที่ ผบ.<orgName>ตร.</orgName>เดินทางกลับจากปฏิบัติราชการในจังหวัดชายแดนภาคใต้ว่า วันเดียวกันนี้คงจะได้มารายงานตัวกับตน เมื่อถามว่า รัฐบาลจะส่ง ผบ.<orgName>ตร.</orgName>ไปปฏิบัติราชการที่ไหนอีกหรือไม่ นายสุเทพ กล่าวว่า จะให้ไปไหนอีก เพราะผบ.<orgName>ตร.</orgName>ต้องเตรียมตัว ทั้งเอกสาร สำนวน และหลักฐานมาชี้แจงคดีสลายม็อบเมื่อวันที่ 7 ต.ค.51 ต่อ<orgName>คณะกรรมการป.ป.ช.</orgName> สำหรับการพิจารณาคัดเลือกบุคคลที่จะมาดำรงตำแหน่งผบ.<orgName>ตร.</orgName>คนใหม่นั้น ตนไม่มีส่วนในการคัดเลือก เพราะตามกฎหมายอำนาจในการคัดเลือกผบ.<orgName>ตร.</orgName> เป็นอำนาจของ<orgName>คณะกรรมการ ก.ตช.</orgName> ซึ่งมีนายกรัฐมนตรีเป็นประธาน</p>
<p>ผู้สื่อข่าวถามถึงกระแสข่าวว่านายกรัฐมนตรีสนับสนุน พล.ต.อ.ปทีป ตันประเสริฐ จเรตำรวจแห่งชาติ ขึ้นเป็นผบ.<orgName>ตร.</orgName>คนใหม่ ในฐานะรองนายกฯที่กำกับดูแล <orgName>สตช.</orgName>จะขัดข้องหรือไม่ นายสุเทพ หัวเราะพร้อมกับกล่าวว่า “ผมเป็นรองนายกฯ คุณเคยเป็นรองใครหรือไม่ เพราะต้องฟังผู้บังคับบัญชาว่าจะทำอย่างไร จะสั่งซ้ายหัน ขวาหัน ผมก็พร้อม”.
</p></body>
</news>
