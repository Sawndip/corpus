<teiHeader>
<fileDesc>
<titleStmt>
  <title>ครม.อนุมัติงบฯ  2 แสนล้าน ดำเนินโครงการไทยเข้มแข็ง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180136&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>อนุมัติงบฯ 2 แสนล้าน ดำเนินโครงการไทยเข้มแข็ง</headline>
<lead></lead>
<neck></neck>
<body><p><orgName>คณะรัฐมนตรี</orgName> อนุมัติงบประมาณ 2 แสนล้านบาท ดำเนินโครงการไทยเข้มแข็ง มั่นใจช่วยฟื้นเศรษฐกิจ นายอภิสิทธิ์ เวชชาชีวะ นายกรัฐมนตรี กล่าวว่า คณะรัฐมนตรีอนุมัติงบประมาณจำนวน 2 แสนล้านบาท เพื่อดำเนินโครงการไทยเข้มแข็ง ตามที่พระราชกำหนดให้อำนาจ<orgName>กระทรวงการคลัง</orgName>กู้เงิน จำนวน 4 แสนล้านบาท เพื่อใช้ดำเนินโครงการกว่า 400 โครงการ ครอบคลุมทุกกระทรวง โดยในปีงบประมาณ 2552 จะใช้งบลงทุน 27,000 ล้านบาท ส่วนที่เหลือจะใช้ลงทุนในปีงบประมาณ 2553 ด้านนายกรณ์ จาติกวณิช รัฐมนตรีว่าการ<orgName>กระทรวงการคลัง</orgName>กล่าวว่า ในส่วนของ<orgName>กระทรวงการคลัง</orgName>จะนำเม็ดเงินที่ได้รับการจัดสรร ไปเพิ่มทุนให้กับสถาบันการเงินของรัฐ ในการปล่อยสินเชื่อให้กับภาคธุรกิจทุกขนาดทั่วประเทศ ขณะที่<orgName>กระทรวงคมนาคม</orgName>จะนำไปใช้ในโครงการต่างๆ เช่น โครงการถนนไร้ฝุ่น ทั้งนี้เชื่อว่าเม็ดเงินดังกล่าวจะช่วยฟื้นฟูเศรษฐกิจในประเทศได้ นอกจากนี้ นายกรณ์ กล่าวว่า ขณะนี้สภาวะเศรษฐกิจเริ่มส่งสัญญาณฟื้นตัว และมีการจัดเก็บภาษีเพิ่มขึ้น รัฐจึงไม่จำเป็นจะต้องชดเชยเงินคงคลังจำนวน 2 แสนล้านบาท แต่ชดเชยแค่ 1 แสนล้านบาทเท่านั้น </p></body>
</news>
