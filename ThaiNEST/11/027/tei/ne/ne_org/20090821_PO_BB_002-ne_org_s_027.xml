<teiHeader>
<fileDesc>
<titleStmt>
  <title>สภาทนายฯชี้ไร้ก.ม.รับรองสิทธิ  "เสื้อแดง"ยื่นฎีกาช่วย"ทักษิณ"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/21/news_29327030.php?news_id=29327030  </bibl>
</sourceDesc>
</fileDesc>
</teiHeader>
<news>
<headline>สภาทนายฯชี้ไร้ก.ม.รับรองสิทธิ  "<orgName>เสื้อแดง</orgName>"ยื่นฎีกาช่วย"ทักษิณ"</headline>
<lead><orgName>สภาทนายความ</orgName>ออกแถลงการณ์เรื่องการยื่นฎีกาขอรับพระราชทานอภัยโทษ</lead>
<neck></neck>
<body><p>ขณะนี้เป็นผู้แจ้งชัดว่าคนที่นิยมในตัวพ.ต.ท.ทักษิณ ชินวัตร ได้ยื่นคำร้องต่อ<orgName>สำนักราชเลขาธิการ</orgName> เพื่อขอรับพระราชทานความเป็นธรรมในรูปของการทูลเกล้าฯ ถวายฎีกาเพื่อขอพระราชทานอภัยโทษ ให้แก่ พ.ต.ท.ทักษิณ ที่ต้องคำพิพากษาจำคุก 2 ปี <orgName>สภาทนายความ</orgName> ได้รับฟังข้อเท็จจริง รวมถึงบทวิพากษ์ของการดำเนินการของกลุ่มผู้ยื่นคำขอ เห็นสมควรที่จะเผยแพร่ความรู้ทางกฎหมายให้แก่ประชาชนเพื่อทราบเกี่ยวกับพระราชอำนาจของพระมหากษัตริย์ที่ทรงไว้ซึ่งการพระราชทานอภัยโทษ ดังต่อไปนี้</p>
<p>1. นับตั้งแต่สมัยสมบูรณาญาสิทธิราชย์ จนถึงการเปลี่ยนแปลงการปกครองในระบอบประชาธิปไตย อันมีพระมหากษัตริย์ทรงเป็นประมุขในปัจจุบัน พระราชอำนาจในการพระราชทานอภัยโทษนั้นเป็นเรื่องพระราชอำนาจของพระมหากษัตริย์โดยเฉพาะของพระราชประเพณีของราชอาณาจักร<orgName>ไทย</orgName> โดยต่อมาได้กำหนดไว้ในรัฐธรรมนูญทุกฉบับยกเว้นแต่ฉบับชั่วคราวและแก้ไขเพิ่มเติม และต้องเป็นไปตามระเบียบการทูลเกล้าฯ ถวายฎีกาตามพระราชกฤษฎีกาที่วางระเบียบการทูลเกล้าฯ ถวายฎีกา พ.ศ. 2457 ไว้ และฎีกาจะทูลเกล้าฯ ถวายโดยตรงและที่จะทรงรับไว้วินิจฉัยนั้น ต้องเป็นการขอพระราชทานพระมหากรุณาลดหย่อนผ่อนโทษที่ศาลได้วางบทลงโทษแล้ว แต่ไม่ใช่โต้แย้งคำพิพากษาของศาล ซึ่งพระราชกฤษฎีกาดังกล่าว ยังมีผลบังคับใช้เช่นเดียวกับกฎหมายอื่น เช่น พ.ร.บ.ศุลกากร พ.ศ. 2469 และ พ.ร.บ.ลักษณะปกครองท้องถิ่น พ.ศ. 2457 สำหรับรัฐธรรมนูญฉบับปัจจุบันได้กำหนดไว้ในมาตรา 191 ก็สอดคล้องกับหลักทศพิธราชธรรม ในข้อที่ 1 ทานํ คือ การให้ซึ่งรวมถึงการให้อภัยทานที่พระมหากษัตริย์ได้ทรงให้อภัยทานตามราชประเพณีนิยมมาโดยตลอด</p>
<p>2. จากจารีตประเพณีและบทบัญญัติรัฐธรรมนูญที่นับต่อเนื่องมา การพระราชทานอภัยโทษไม่ใช่สิทธิของนักโทษหรือผู้หลบหนีคำพิพากษาของศาลที่ถึงที่สุดแล้ว เพราะไม่มีกฎหมายฉบับใดรองรับถึงสิทธิเช่นว่านั้น แม้แต่ปฏิญญาสากลว่าด้วยสิทธิมนุษยชนแห่งสหประชาชาติ และกติการะหว่างประเทศว่าด้วยสิทธิพลเมืองและสิทธิทางการเมือง คงมีแต่เรื่องขอลดโทษการประหารชีวิตเท่านั้น ที่<orgName>องค์การสหประชาชาติ</orgName>สนับสนุนให้มีการยกเลิก
รูปแบบการปกครองในระบอบประชาธิปไตยของ<orgName>ไทย</orgName>ที่พัฒนาจากหลักสากลโดยมีพระมหากษัตริย์ทรงเป็นประมุข จึงเป็นลักษณะพิเศษที่ปวงชนชาว<orgName>ไทย</orgName>น้อมรับพระราชอำนาจของพระมหากษัตริย์ด้วยความยินดี และได้นำมาบัญญัติไว้ในรัฐธรรมนูญทุกฉบับ ดังนั้น เมื่อการขอพระราชทานอภัยโทษไม่ใช่สิทธิ และไม่เป็นไปตามจารีตประเพณีตามตัวบทกฎหมายของ<orgName>ประเทศไทย</orgName> การที่อ้างว่าการขอหรือการถวายฎีกานั้นเป็นสิทธิของตนหรือของคนใดคนหนึ่งจึงเป็นการตีความเอาเองทั้งสิ้น เพราะหากถือว่ามีสิทธิโดยโต้แย้งคำพิพากษาของศาลโดยมิชอบแล้ว ความปั่นป่วนในบ้านเมืองก็จะเกิดขึ้น บรรดาผู้ที่ต้องโทษทั้งหลายตามคำพิพากษาที่ได้รับโทษอยู่ในขณะนี้จึงอ้างสิทธิที่ไม่ต้องขอรับโทษโดยอ้างว่ากระบวนการยุติธรรมที่ตนเองเห็นว่าไม่ชอบได้ จึงเป็นเรื่องที่เป็นไปไม่ได้ในทุกสังคมประชาธิปไตยที่ต้องมีการบังคับใช้กฎหมายให้สอดคล้องกับหลักนิติธรรม</p>
<p>3. เมื่อเปรียบเทียบกับการร้องขอปล่อยตัวนางออง ซาน ซูจี จาก<orgName>รัฐบาลพม่า</orgName> หรือกรณีนักต่อสู้เพื่อเสรีภาพชาวจีน ที่เรียกร้องความเป็นธรรมและเสรีภาพจาก<orgName>รัฐบาลประเทศจีน</orgName> ก็ดี ในกรณีเรื่องดังกล่าวนั้น ต่างกับกรณีของ พ.ต.ท.ทักษิณ โดยสิ้นเชิง เพราะไม่ใช่เป็นเรื่องที่ประพฤติมิชอบหรือเกี่ยวกับการทุจริตขัดกับผลประโยชน์ของรัฐที่ไม่มีประเทศใดในโลกยอมรับ แม้กระทั่งในประเทศจีน ซึ่งใช้กฎหมายสังคมนิยม ก็กำหนดโทษประหารชีวิตเช่นเดียวกับหลายประเทศ ที่ประสบปัญหาเรื่องคอร์รัปชัน และการประพฤติมิชอบของนักการเมือง</p>
<p>4. ดังนั้น แม้จะพยายามตีความไปเองว่าตนเองมีสิทธิซึ่งความจริงไม่มีตามที่ได้อธิบายไว้ข้างต้นแล้ว และหากจะใช้สิทธิซึ่งคิดว่ามีอยู่นั้นก็ตามต้องกระทำโดยสุจริต การเกณฑ์ผู้คนหรือสนับสนุนทั้งทางตรงและทางอ้อมให้มีผู้ลงชื่อเพื่อสำแดงว่ามีผู้รักและสนับสนุนตัวเองมากเป็นล้านๆ ชื่อนั้นไม่ได้มีความหมายอะไรมาก เพราะหากมีรายชื่อใดรายชื่อหนึ่งซึ่งไม่สุจริตจะทำให้ผลของการระดมรายชื่อนั้นไม่อาจจะใช้ได้ เพราะหากเป็นการใช้สิทธิรวมกันของทุกคน ทุกคนก็ต้องทำการโดยสุจริต แต่การที่บุคคลรวมกลุ่มกันและสนับสนุนให้มีการไม่ยอมรับคำพิพากษาเพื่อประโยชน์ของบุคคลที่หลบหนีไปนั้น ย่อมแสดงให้เห็นถึงเจตนารมณ์ที่แฝงเร้นอยู่ด้วยความไม่ชอบธรรมและเป็นเรื่องที่รัฐบาลจะต้องดำเนินการตรวจสอบเรื่องของการแอบอ้างเช่นว่านั้นว่าเป็นไปโดยสุจริตตามหลักกฎหมายทั่วไปหรือไม่ หากไม่สุจริตก็ไม่พึงที่จะรับไว้พิจารณาเช่นกัน
เมื่อ<orgName>สำนักราชเลขาธิการ</orgName>ได้รับคำขอไว้แล้ว คงเป็นเรื่องของรัฐบาลที่จะต้องพิจารณาให้รอบคอบว่าจะดำเนินการอย่างไร เพราะการรับและส่งผ่านให้รัฐบาลเช่นนี้เป็นกรณีที่ถือปฏิบัติกันอยู่เสมอมา และที่สำคัญคือยังไม่อาจถือได้ว่าความทราบฝ่าละอองธุลีพระบาทแล้ว เพราะจำเป็นต้องมีการตรวจสอบความถูกต้องก่อน ดังนั้นการสื่อข่าวให้แก่ต่างประเทศต้องระมัดระวังให้ดี และให้ทำความเข้าใจให้ถูกต้องว่ายังไม่เป็นกรณีการทูลเกล้าฯ ถวายฎีกาที่ความทราบฝ่าละอองธุลีพระบาทแล้ว การระดมรายชื่อมากมายไม่มีความหมายอะไรนอกจากจะแย่งพื้นที่ในการออกข่าวของการยื่นคำขอไปจากรัฐบาล</p>
<p>5. <orgName>สภาทนายความ</orgName>ได้รับคำร้องทุกข์ซึ่งสำนักราชเลขาธิการได้ส่งให้พิจารณาให้ความช่วยเหลือแก่ผู้ที่ร้องทุกข์ว่าไม่ได้รับความเป็นธรรมจากการบังคับคดีของเจ้าหนี้ รวมทั้งการต่อสู้คดีในชั้นศาล แต่คดีดังกล่าวนั้นถึงที่สุดแล้ว กรณีนี้จึงไม่อาจจะรับฟังเป็นอย่างอื่นได้ เพราะคำพิพากษานั้นกระทำในนามพระปรมาภิไธยของพระบาทสมเด็จพระเจ้าอยู่หัว เป็นอำนาจตุลาการที่ถ่วงดุลอำนาจบริหารและอำนาจนิติบัญญัติในการบริหารและบังคับใช้กฎหมายที่สอดคล้องกับระบอบประชาธิปไตย จึงไม่อาจจะแก้ไขเป็นอย่างอื่นได้ นอกจากจะต้องกราบบังคมทูลถวายความคิดเห็นผ่านสำนักราชเลขาธิการ ว่า กรณีมีทางเดียวที่จะต้องเจรจากับเจ้าหน้าที่เพื่อขอลดหย่อนผ่อนปรนการบังคับตามคำพิพากษา</p>
<p>กรณีของ พ.ต.ท.ทักษิณ ชินวัตร ซึ่งเป็นคดีอาญาที่ถึงที่สุดแล้วก็เช่นเดียวกัน ข้อเท็จจริงที่ฟังเป็นที่ยุติเช่นนี้ไม่อาจจะแปลเป็นอย่างอื่นได้ หากผู้ต้องคำพิพากษาถึงที่สุดประสงค์จะขอรับพระราชทานอภัยโทษจริง โดยผ่านกระบวนการที่ชอบด้วยกฎหมายต้องเป็นผู้ที่ยอมรับผิดรับผลของคำพิพากษาด้วยความเต็มใจ ต้องยอมรับระบบศาลยุติธรรมและคำพิพากษาก่อน</p></body>
</news>
