<teiHeader>
<fileDesc>
<titleStmt>
  <title>อสส.สั่งฟ้องนปช.บุกบ้าน'ป๋าเปรม'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 18:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15170  </bibl>
</sourceDesc>
</fileDesc>
</teiHeader>
<news>
<headline><orgName>อสส.</orgName>สั่งฟ้อง<orgName>นปช.</orgName>บุกบ้าน'ป๋าเปรม'</headline>
<lead></lead>
<neck></neck>
<body><p>วันนี้ ( 19 ส.ค.)  นายกายสิทธิ์ พิศวงปราการ อธิบดีอัยการฝ่ายคดีอาญา กล่าวถึงคดีที่<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> (<orgName>นปช.</orgName>) ชุมนุมก่อความวุ่นวายที่หน้าบ้านสี่เสาเทเวศร์ ของ พล.อ.เปรม ติณสูลานนท์ ประธานองคมนตรีและรัฐบุรุษ เมื่อคืนวันที่ 22 ก.ค.50 ว่า คดีนี้ นายชัยเกษม นิติสิริ <orgName>อัยการสูงสุด</orgName> มีความเห็นชี้ขาดสั่งฟ้องผู้ต้องหาทั้งหมด หลังจากที่ ผบ.<orgName>ตร.</orgName> มีความเห็นแย้งของพนักงานอัยการคดีอาญา 10 ที่สั่งไม่ฟ้อง ซึ่งขณะนี้อัยการได้รับสำนวนและความเห็นชี้ขาดของอัยการสูงสุดเมื่อวันที่ 14 ส.ค.ที่ผ่านมา โดยขณะนี้อยู่ระหว่างการตรวจเอกสารและการกำหนดวันนัดให้แกนนำ <orgName>นปช.</orgName> และผู้ร่วมชุมนุม ผู้ต้องหา มาฟังการสั่งคดีและนำตัวไปยื่นฟ้องต่อศาลอาญา</p>
<p>'คำสั่งชี้ขาดของ<orgName>อัยการสูงสุด</orgName> ถือเป็นที่สุด เมื่อนัด<orgName>กลุ่ม นปช.</orgName> มารายงานตัวได้ ก็สามารถนำตัวยื่นฟ้องต่อศาลได้ทันที แต่ถ้าอัยการกำหนดวันนัด และผู้ต้องหารับทราบแล้วไม่มาโดยไม่แจ้งเหตุ อัยการก็จะให้พนักงานสอบสวนดำเนินการขออนุมัติหมายจับติดตามตัวมาฟ้องต่อไป' อธิบดีอัยการคดีอาญา กล่าว.</p></body>
</news>
