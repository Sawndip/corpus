<teiHeader>
<fileDesc>
<titleStmt>
  <title>นายกฯ ยืนยัน การประชุม ก.ต.ช.พรุ่งนี้จะได้ตัว ผบ.ตร.คนใหม่  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190190&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน การประชุม <orgName>ก.ต.ช.</orgName>พรุ่งนี้จะได้ตัว ผบ.<orgName>ตร.</orgName>คนใหม่</headline>
<lead></lead>
<neck></neck>
<body><p>นายกรัฐมนตรี เชิญผู้บัญชาการ<orgName>ตำรวจแห่งชาติ</orgName>เข้าพบ เพื่อขอข้อมูลประกอบการตัดสินใจเลือกผู้บัญชาการ<orgName>ตำรวจแห่งชาติ</orgName>คนใหม่ ยืนยัน การประชุม <orgName>ก.ต.ช.</orgName>พรุ่งนี้ จะได้ตัวผู้บัญชาการ<orgName>ตำรวจแห่งชาติ</orgName>คนใหม่ นายอภิสิทธิ์ เวชชาชีวะ นายกรัฐมนตรี เปิดเผยว่า การเชิญ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> มาเข้าพบในวันนี้ เพื่อขอข้อมูลประกอบการพิจารณาในการคัดเลือกผู้ที่จะมาดำรงตำแหน่งผู้บัญชาการ<orgName>ตำรวจแห่งชาติ</orgName>คนใหม่ โดยได้เชิญรองผู้บัญชาการ<orgName>ตำรวจแห่งชาติ</orgName>และตำรวจอีกหลายคนมาเพื่อขอความเห็นด้วย โดยยืนยันว่าในการประชุม<orgName>คณะกรรมการนโยบายตำรวจแห่งชาติ</orgName> (<orgName>ก.ต.ช.</orgName>) วันพรุ่งนี้ จะได้ข้อสรุป ส่วนตัวจะพิจารณาทั้งความอาวุโส และศักยภาพในการทำงาน เพราะเห็นว่า ผู้ที่มาเป็นผู้บัญชาการตำรวจแห่งชาติต้องรับภาระหนักมาก และต้องได้รับความเชื่อมั่นจากสังคม โดยมั่นใจว่าหลังได้ข้อสรุปแล้ว จะไม่มีการทักท้วงแสดงความไม่พอใจ เพราะทุกคนเป็นผู้ใหญ่และมีวินัย นอกจากนี้นายกรัฐมนตรี ยังกล่าวถึงกรณีที่นายกอร์ปศักดิ์ สภาวสุ รองนายกรัฐมนตรีด้านเศรษฐกิจ ลาออกจากการเป็นประธานโครงการชุมชนพอเพียงนั้น เป็นเรื่องที่ถูกต้องแล้ว เนื่องจากหากทำงานแล้วมีปัญหา ก็ควรให้บุคคลอื่นที่เหมาะสมมาทำหน้าที่แทน และโครงการนี้ควรจะมีต่อไปเพราะเป็นโครงการที่ดี </p></body>
</news>
