<teiHeader>
<fileDesc>
<titleStmt>
  <title>'บิ๊กป๊อก'เผยไม่ได้สั่งอะไรพิเศษเสื้อแดงชุมนุม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-23 13:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15854  </bibl>
</sourceDesc>
</fileDesc>
</teiHeader>
<news>
<headline>'บิ๊กป๊อก'เผยไม่ได้สั่งอะไรพิเศษ<orgName>เสื้อแดง</orgName>ชุมนุม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (23 ส.ค.) ที่ท่าอากาศยานสุวรรณภูมิ พล.อ.อนุพงษ์ เผ่าจินดา ผู้บัญชาการ<orgName>ทหารบก</orgName> (ผบ.<orgName>ทบ.</orgName>) ให้สัมภาษณ์ก่อนออกเดินทางไปปฏิบัติภารกิจที่กรุงโตเกียว ประเทศญี่ปุ่น เพื่อร่วมประชุมผู้บัญชาการทหารบกภาคพื้นเอเชีย-แปซิฟิค ถึงการชุมนุมของ<orgName>กลุ่มคนเสื้อแดง</orgName> วันที่ 30 ส.ค.ว่า ไม่ได้สั่งการอะไรเป็นพิเศษ ทุกอย่างเป็นไปตามปกติ มีเจ้าหน้าที่ตำรวจเป็นผู้รับผิดชอบหลัก แต่ได้จัดกำลังทหารไว้เพื่อสนับสนุนการปฏิบัติงานแล้ว อย่างไรก็ตาม ระหว่างที่ปฏิบัติภารกิจต่างประเทศ ได้มอบให้ พล.อ.จิรเดช คชรัตน์ รองผู้บัญชาการ<orgName>ทหารบก</orgName> เป็นผู้ดูแลสั่งการแทน </p>
<p>เมื่อถามว่า เกรงหรือไม่ว่า การชุมนุมในวันที่ 30 ส.ค.จะซ้ำรอยเหตุการณ์เดือน เม.ย. พล.อ.อนุพงษ์ กล่าวว่า ไม่เป็นไร ยังไม่ถึงวันดังกล่าว</p>
<p>ส่วนที่<orgName>กลุ่มคนเสื้อแดง</orgName>นัดรวมตัวเพื่อแต่งชุดดำในวันที่ 26 ส.ค. ซึ่งเป็นวันคล้ายวันเกิด พล.อ.เปรม นั้น พล.อ.อนุพงษ์ กล่าวว่า ต้องไปถามกลุ่มคนดังกล่าว ส่วนตัวได้เดินทางเข้าอวยพร พล.อ.เปรม แล้ว และได้แจ้งให้ทราบว่า ติดภารกิจต่างประเทศ ซึ่ง พล.อ.เปรม ไม่ได้ฝากอะไรเป็นพิเศษ.
</p></body>
</news>
