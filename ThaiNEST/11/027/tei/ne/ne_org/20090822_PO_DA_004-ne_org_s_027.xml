<teiHeader>
<fileDesc>
<titleStmt>
  <title>'มาร์ค' ดอดพบ 'นิพนธ์' ถกข้อมูลลับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-22 16:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15707  </bibl>
</sourceDesc>
</fileDesc>
</teiHeader>
<news>
<headline>'มาร์ค' ดอดพบ 'นิพนธ์' ถกข้อมูลลับ</headline>
<lead></lead>
<neck></neck>
<body><p>วันนี้(22 ส.ค.) ผู้สื่อข่าวรายงานว่า นายอภิสิทธิ์ เวชชาชีวะ นายกรัฐมนตรี ได้เดินทางออกจากบ้านพักภายในซอยสุขุมวิท 31 ไปยังบ้านพักของนายนิพนธ์ พร้อมพันธุ์ เลขาธิการนายกรัฐมนตรี และรองหัวหน้า<orgName>พรรคประชาธิปัตย์</orgName> ภายในซอยสุขุมวิท 53 เป็นวันที่ 2 หลังจากที่นายอภิสิทธิ์ ได้เคยไปพูดคุยกับนายนิพนธ์ มาแล้วเมื่อวันที่ 21 ส.ค.ที่ผ่านมา โดยการพบปะครั้งล่าสุดนี้ใช้เวลาประมาณ 1 ชั่วโมง</p>
<p>ต่อมา นายอภิสิทธิ์ ได้ให้สัมภาษณ์ถึงข่าวการนัดประชุม <orgName>ก.ต.ช.</orgName> ในวันที่ 27 ส.ค.นี้ เพื่อเลือก ผบ.<orgName>ตร.</orgName>คนใหม่ ว่า ตนไม่ได้นัด อีกทั้งมีการประชุมสภาฯในวันที่ 26- 27 ส.ค.นี้ จึงไม่มีความจำเป็นต้องรีบ ขณะนี้จึงยังไม่ได้กำหนดวันประชุม <orgName>ก.ต.ช.</orgName> รวมทั้งเท่าที่ดูข้อเท็จจริง พบว่า <orgName>ก.ตร.</orgName>สามารถดำเนินการในส่วนของ <orgName>ก.ตร.</orgName>ได้</p>
<p>เมื่อถามว่ายังยืนยันว่าจะเสนอชื่อ พล.ต.อ.ปทีป ตันประเสริฐ จเร<orgName>ตำรวจแห่งชาติ</orgName> ขึ้นเป็น ผบ.<orgName>ตร.</orgName>คนใหม่ นายอภิสิทธิ์ กล่าวว่า กระบวนการยังไม่เสร็จ เมื่อถึงเวลา ตนจะเสนอชื่อต่อที่ประชุม <orgName>ก.ต.ช.</orgName>เอง ส่วนที่มีกรรมการฯบางคนระบุว่าชื่อของ พล.ต.อ.ปทีป ถูกตีตกไปแล้วจึงไม่สามารถถูกเสนอชื่อซ้ำได้อีกนั้น ตนยืนยันว่าไม่จริง เพราะในอดีตเคยเกิดขึ้นแบบนี้แล้ว ไม่ถือว่าตก เนื่องจากกฎหมายบอกว่านายกรัฐมนตรี เป็นผู้เสนอชื่อ เพื่อให้ <orgName>ก.ต.ช.</orgName>มีมติเห็นชอบ</p>
<p>ผู้สื่อข่าวถามว่า จริงหรือไม่ที่นายชวรัตน์ ชาญวีรกูล รมว.<orgName>มหาดไทย</orgName> และหัวหน้า<orgName>พรรคภูมิใจไทย</orgName> ระบุในที่ประชุม <orgName>ก.ต.ช.</orgName>ว่าต้องผลักดัน พล.ต.อ.จุมพล มั่นหมาย รอง ผบ.<orgName>ตร.</orgName> ให้เป็น ผบ.<orgName>ตร.</orgName>คนใหม่ เพราะมีเหตุผลสำคัญ แต่นายกฯ ตรวจสอบแล้วพบว่าเป็นข้อมูลที่คลาดเคลื่อน นายอภิสิทธิ์ ยิ้มแต่ไม่ตอบคำถาม เมื่อถามย้ำอีกว่านายกฯ ได้ตรวจสอบข้อเท็จจริงมาจากบ้านนายนิพนธ์ แล้วใช่หรือไม่ นายกรัฐมนตรี ก็ไม่ยอมตอบคำถามดังกล่าวอีก เมื่อถามถึงข่าวการสั่งย้าย พล.ต.อ.พัชรวาท วงษ์สุวรรณ ผบ.<orgName>ตร.</orgName> มาช่วยราชการสำนักนายกรัฐมนตรี นายอภิสิทธิ์ กล่าวว่า ยังไม่เคยมีความคิดนี้  ซึ่งหลังจากการประชุมก็ยังไม่ได้คุยกับ พล.ต.อ.พัชรวาทและขณะนี้ยังไม่มีอะไรเพิ่มเติม.</p></body>
</news>
