<teiHeader>
<fileDesc>
<titleStmt>
  <title>มติกกต.ยุติเรื่องบ้านเลขที่111ช่วยจัดตั้งรบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 14:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=15133  </bibl>
</sourceDesc>
</fileDesc>
</teiHeader>
<news>
<headline>มติ<orgName>กกต.</orgName>ยุติเรื่องบ้านเลขที่111ช่วยจัดตั้งรบ.</headline>
<lead></lead>
<neck></neck>
<body><p>วันนี้(19 ส.ค.) ที่สำนักงานคณะกรรมการการเลือกตั้ง นายสุทธิพล ทวีชัยการ เลขาธิการ<orgName>คณะกรรมการการเลือกตั้ง</orgName>(<orgName>กกต.</orgName>) แถลงข่าวภายหลังการประชุม<orgName>กรรมการการเลือกตั้ง</orgName> (<orgName>กกต.</orgName>) ว่า ที่ประชุมได้มีมติเป็นเอกฉันท์ ให้ยุติเรื่องของนายพิชา พิจิตรศิลป์ ประธานชมรมกฎหมายภิวัฒน์และเครือข่าย ที่ร้องให้<orgName>กกต.</orgName>ยุบ<orgName>พรรคประชาธิปัตย์</orgName> และเพิกถอนสิทธิเลือกตั้งกรรมการบริหาร<orgName>พรรคประชาธิปัตย์</orgName> ที่รับการสนับสนุนจากบุคคลที่เพิกถอนสิทธิเลือกตั้ง มาช่วยจัดตั้งรัฐบาล เช่น นายเนวิน ชิดชอบ นายบรรหาร ศิลปอาชา นายสมศักดิ์-นางอนงค์วรรณ เทพสุทิน นายสุวัจน์ ลิปตพัลลภ นายสรอรรถ กลิ่นประชุม ทั้งนี้ที่ประชุมพิจารณาและเห็นว่า หนังสือร้องเรียนของนายพิชา ฉบับลงวันที่ 21 พ.ค.52 เป็นการร้องเรียนในประเด็นเดิมที่ นายสุรพงษ์ โตวิจักษณ์ชัยกุล ส.ส.<orgName>เชียงใหม่พรรคเพื่อไทย</orgName> เคยร้องมาแล้ว ประกอบกับ กกต.ได้มีมติให้ยุติเรื่อง ซึ่งเป็นเรื่องเดียวกับที่นายพิชา เคยร้องมาแล้ว และไม่มีหลักฐานหรือข้อเท็จจริงใหม่ที่แต่ต่างไปจากเดิม จนเป็นเหตุต้องให้คำวินิจฉัยเปลี่ยนแปลง จึงเห็นควรให้ยุติเรื่อง ทั้งนี้การกระทำดังกล่าวไม่เป็นการฝ่าฝืนตามมาตรา 2,3,65,68,122,126 ของรัฐธรรมนูญ หรือขัดต่อมาตรา 94 พ.ร.บ.ประกอบรัฐธรรมนูญว่าด้วยพรรคการเมือง จึงไม่ต้องส่งเรื่องไปยังอัยการสูงสุด เพื่อให้ยื่นคำร้อง<orgName>ศาลรัฐธรรมนูญ</orgName>ต้องสั่งยุบพรรค.</p></body>
</news>
