<teiHeader>
<fileDesc>
<titleStmt>
  <title>รัฐฯ"ไม่ล้วงลูก"กก.พิจารณาฎีกานปช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-19 06:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=14968  </bibl>
</sourceDesc>
</fileDesc>
</teiHeader>
<news>
<headline>รัฐฯ"ไม่ล้วงลูก"กก.พิจารณาฎีกานปช.</headline>
<lead></lead>
<neck></neck>
<body><p>“ทักษิณ” แถลงขอบคุณ “คน<orgName>เสื้อแดง</orgName>” ถวายฎีกาเสร็จสิ้น ลั่นไม่ยอมรับกฎเกณฑ์เครือข่ายคณะรัฐประหาร โวยกลไกรัฐตีความ-ใช้กฎหมายทำลายปฏิปักษ์ทางการเมือง ลั่นรัฐบาลต้องเลิกการกระทำที่เป็นอุปสรรคต่อการสมานฉันท์ก่อนสายเกินไป นายกฯ ระบุรัฐบาลมีหน้าที่ให้ความเห็น<orgName>สำนักราชเลขาฯ</orgName> เท่านั้น ยันปฏิบัติมาตรฐานเดียวกับการถวายฎีกาทั่วไป ด้าน “เทพเทือก” ย้ำไม่ตัดตอน-ไม่แทรกแซง ปล่อยให้เป็นหน้าที่ของคณะกรรมการฯ “สาทิตย์” ฟันธง “แม้ว” ยังไม่หยุดประเมินจาก “โฟนอิน” มีเจตนาแอบแฝง ปลัด<orgName>ยธ.</orgName>เผยยังไม่เห็นรายละเอียดฎีกา ย้ำจำนวนไม่สำคัญเท่าเงื่อนไข “นครบาล” เร่งถกข้อกฎหมาย พิจารณาถอนประกันแกนนำ<orgName>เสื้อแดง</orgName> หากพบผิดเงื่อนไข</p>
<p>ตามที่<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> (<orgName>นปช.</orgName>) หรือ<orgName>กลุ่มคนเสื้อแดง</orgName> นัดชุมนุมกันที่ท้องสนามหลวง เมื่อวันที่ 17 ส.ค. เพื่อนำรายชื่อคนไทยทั้งสิ้น 3,532,900   คน ยื่น ทูลเกล้าฯ ถวายฎีกาขอพระราชทาน อภัยโทษให้ พ.ต.ท.ทักษิณ ชินวัตร อดีตนายกรัฐมนตรี ผ่านทาง<orgName>สำนักราชเลขาธิการ</orgName> ต่อมา<orgName>สำนักราชเลขาธิการ</orgName> ออกแถลงการณ์ชี้แจงขั้นตอนปฏิบัติว่า การทูลเกล้าฯ ถวายฎีกาเกี่ยวกับการขอพระราชทาน อภัย โทษ การขอพระราชทานความเป็นธรรม และการขอพระราชทานความช่วยเหลือ สำนักราชเลขาธิการ ต้องส่ง  ฎีกาทุกเรื่องให้รัฐบาลพิจารณาถวายความเห็นประกอบพระราชดำริต่อไปนั้น</p>
<p>ความคืบหน้า เมื่อเวลา 09.30 น. วันที่ 18 ส.ค. ที่ทำเนียบรัฐบาล นายสุเทพ เทือกสุบรรณ รองนายกรัฐมนตรีฝ่ายความมั่นคง ให้ สัมภาษณ์ถึงกรณีที่<orgName>สำนักราชเลขาธิการ</orgName> ระบุว่า หลังจาก<orgName>กลุ่มคนเสื้อแดง</orgName>ยื่นถวายฎีกาแล้ว ต้อง ให้เป็นไปตามขั้นตอน โดยให้รัฐบาลพิจารณา ถวายความเห็นประกอบว่า เป็นวิธีการตามปกติ รัฐบาลมีหน้าที่ตรวจสอบข้อมูล ข้อเท็จจริง และเหตุผล กรณีที่มีผู้ยื่นฎีกาจะแยกเป็นสองส่วนคือ ฎีกาที่ประชาชนได้รับความเดือดร้อนเรื่องต่าง ๆ และฎีกาของผู้ต้องโทษ และขอพระราชทาน อภัยโทษ คือ ติดคุกรับโทษในระยะหนึ่ง เมื่อทำตัวดีสำนึกผิด ก็ทำเรื่องถวายฎีกาได้ ผ่านทางผู้บัญชาการเรือนจำ ทำเรื่องถึงกรมราชทัณฑ์ ทาง <orgName>กรมราชทัณฑ์</orgName>จะมีกรรมการพิจารณาว่าเข้าหลัก เกณฑ์กติกาที่กฎหมายบัญญัติไว้หรือไม่ จากนั้น จึงจะส่งเรื่องให้<orgName>กระทรวงยุติธรรม</orgName> เมื่อกระทรวงตรวจสอบแล้วก็จะส่งเรื่องมาที่สำนักนายกรัฐมนตรี   ขั้นตอนสุดท้ายคือ นายกรัฐมนตรี หรือรัฐมนตรี  ที่ได้รับมอบหมาย ทำหนังสือกราบบังคมทูล โดยสรุปเหตุผล ข้อกฎหมาย ข้อเท็จจริง ทุกอย่าง ทุกประการ ตั้งแต่ความเห็นของเรือนจำ <orgName>กรมราชทัณฑ์</orgName> <orgName>กระทรวงยุติธรรม</orgName> และความเห็นรัฐบาลถวายขึ้นไป       </p>
<p>นายสุเทพ กล่าวต่อว่า กรณี<orgName>กลุ่มคนเสื้อแดง</orgName>ก็เช่นเดียวกัน เมื่อได้รับเรื่องจาก<orgName>สำนักราชเลขาธิการ</orgName> ต้องส่งกลับไปให้<orgName>กระทรวงยุติธรรม</orgName>ดำเนินการ <orgName>กระทรวงยุติธรรม</orgName>ต้องตรวจสอบอย่างละเอียด อาจตั้งคณะกรรมการขึ้นมาเป็นพิเศษ เพราะเรื่องนี้อยู่ในความสนใจของประชาชน ต้องให้คนที่มีความรู้ ความเข้าใจเรื่องนี้จริง ๆ มาดำเนินการ จากนั้นต้องทำความเห็นเบื้องต้นมายังรัฐบาล ถึงตอนนั้นถ้าเรื่องมาถึงตนต้องพิจารณาไปตามขั้นตอน ผู้สื่อข่าวถามว่า ขั้นตอนที่กล่าวมาทั้งหมดจะใช้เวลานานเท่าไหร่ นายสุเทพ กล่าวว่า คงบอกไม่ได้ ขึ้นอยู่กับคณะกรรมการที่<orgName>กระทรวงยุติธรรม</orgName>จะแต่งตั้งขึ้นว่าจะพิจารณาอย่างไร       </p>
<p>เมื่อถามว่า กังวลหรือไม่ว่าหากฎีกาที่ยื่นไม่ผ่านขั้นตอนของรัฐบาลไปถึงพระองค์ท่าน เนื่องจาก<orgName>กลุ่มคนเสื้อแดง</orgName>บางคนระบุว่าเป็นเพราะรัฐบาลสกัดกั้น และเกรงหรือไม่ว่าจะมีการปลุกระดมมวลชนขึ้นมา นายสุเทพ กล่าวว่า ไม่กังวล และไม่อยากให้ประชาชนกังวล ทุกคนต้องเคารพกฎเกณฑ์ กติกาของบ้านเมือง คน<orgName>เสื้อแดง</orgName>ก็ต้องเคารพ ยืนยันว่าเรื่องนี้ไม่มีใครคิดกลั่นแกล้ง หรือหาเรื่องใคร ตนจะดูแลหน่วยงานที่อยู่ในความ  รับผิดชอบ พูดความจริงกับประชาชนทุกเรื่อง และแถลงข้อเท็จจริงทุกประการ ยืนยันว่าทุกอย่างจะเป็นไปด้วยความโปร่งใส ประชาชนเจ้าของประเทศไทยจะได้ทราบไปพร้อม ๆ กัน   </p>
<p>ด้านนายสาทิตย์ วงศ์หนองเตย รมต. ประจำ<orgName>สำนักนายกรัฐมนตรี</orgName> ให้สัมภาษณ์ก่อนการประชุม<orgName>ครม.</orgName>ว่าขั้นตอนจากนี้ไป <orgName>สำนักราชเลขาธิ การ</orgName>จะส่งหนังสือทั้งหมดมาที่<orgName>สำนักเลขาธิการคณะรัฐมนตรี</orgName> ซึ่งต้องหารือกันอย่างใกล้ชิดเพื่อกำหนดแนววิธีปฏิบัติให้เป็นไปตาม พ.ร.บ. ประมวลกฎหมายวิธีพิจารณาความอาญา ผู้สื่อข่าวถามว่าค่อนข้างชัดเจนแล้วว่าการยื่นถวายฎีกาครั้งนี้ไม่เข้าขั้นตอนตามกฎหมาย เป็นไปได้หรือไม่ว่ารัฐบาลจะยุติเรื่องโดยไม่นำส่งกลับไปยัง<orgName>สำนักราชเลขาธิการ</orgName> นายสาทิตย์ กล่าวว่าอย่าเพิ่งพูดไปก่อนจนกว่าจะตรวจสอบรายละเอียดของเอกสารทั้งหมดว่าเป็นไปตามองค์ประกอบกฎหมายหรือไม่ เมื่อถามว่ารัฐบาลจะทำอย่างไร หากในวันที่ 26 ส.ค.นี้ กลุ่มเสื้อแดงนัดชุมนุมใหญ่จะนำประเด็นดังกล่าวไปปลุกระดมยกระดับขับไล่รัฐบาล นายสาทิตย์ กล่าวว่า ที่ผ่านมา<orgName>กลุ่มเสื้อแดง</orgName>ประกาศว่าหลังยื่นฎีกาแล้วจะยุติการเคลื่อนไหว ก็ขอให้เป็นไปตามนั้น เท่าที่ดูการโฟนอินของพ.ต.ท.ทักษิณ ประเมินว่าเหตุการณ์ยังไม่จบง่าย ๆ เพราะเป้าหมายจริง คือการเดินหน้าต่อ เมื่อถามว่าจะเป็น “สิงหาอันตราย” หรือไม่ นายสาทิตย์ กล่าวว่า มีการขู่ไว้ซึ่งมันไม่มีผลดีอะไรเลย</p>
<p>ต่อมาช่วงบ่าย นายอภิสิทธิ์ เวชชาชีวะ นายกรัฐมนตรี แถลงภายหลังการประชุม<orgName>ครม.</orgName>ว่าในการประชุม <orgName>ครม.</orgName>ไม่ได้หยิบยกเรื่องการถวาย ฎีกาของ<orgName>กลุ่มคนเสื้อแดง</orgName>มาหารือ แต่แนวทางปฏิบัติคือ<orgName>สำนักราชเลขาธิการ</orgName>จะต้องส่งเรื่องมาให้  <orgName>สำนักเลขาธิการคณะรัฐมนตรี</orgName> เพื่อนำเสนอให้นาย  สุเทพ เทือกสุบรรณ รองนายกฯ และได้รับมอบหมายให้ดูแลเรื่องการถวายฎีกาทุกเรื่อง เพื่อตรวจสอบว่าเป็นฎีกาประเภทไหน และส่งให้หน่วย  งานที่รับผิดชอบไปดำเนินการต่อไป เท่าที่ดูน่าจะ  เป็นฎีกาขอพระราชทานอภัยโทษ ซึ่งคงต้องเป็น   <orgName>กระทรวงยุติธรรม</orgName>เป็นผู้พิจารณาในส่วนของรัฐบาลมีหน้าที่ให้ความเห็นไปยัง<orgName>สำนักราชเลขาธิการ</orgName> เพื่อดำเนินการตามกระบวนการต่อไป  </p>
<p>ผู้สื่อข่าวถามว่า <orgName>กลุ่มคนเสื้อแดง</orgName>ประกาศว่าจะชุมนุมใหญ่อีกครั้งในวันที่ 26 ส.ค. เพื่อทวงถามเรื่องนี้ นายกฯ กล่าวว่า เท่าที่สอบถาม การตรวจสอบต้องใช้เวลามาก ดังนั้นอย่างไรก็ไม่ทันวันที่ 26 ส.ค.ส่วนที่<orgName>กลุ่มคนเสื้อแดง</orgName>ระบุว่ารัฐบาลพยายามขัดขวาง และเตะถ่วงการยื่นถวายฎีกา นายกฯ กล่าวว่า ไม่มีกรณีเช่นนั้นเกิดขึ้น กรุณาอย่าบิดเบือนข้อเท็จจริง รัฐบาลทำอย่างนั้นไม่ได้ เมื่อรัฐบาลมีหน้าที่ก็ต้องทำตามหน้าที่ เมื่อถามว่าคิดว่าสถานการณ์ในช่วงนี้เป็นสถาน การณ์เปราะบางที่อาจจะมีการปลุกระดมกันหรือไม่ นายกฯ กล่าวว่า อย่าไปหลงเชื่อ รัฐบาลทำอย่างตรงไปตรงมาตามหลักเกณฑ์ทุกประการ     </p>
<p>ด้านนายกิตติพงษ์ กิตยารักษ์ ปลัด<orgName>กระทรวงยุติธรรม</orgName> กล่าวถึงความคืบหน้าหลังกลุ่มคนเสื้อแดงถวายฎีกาให้ พ.ต.ท.ทักษิณ ว่าขณะนี้ทราบแค่รัฐบาลจะส่งเรื่องต่อมาให้ แต่ยังไม่เห็นรายละเอียดของฎีกาว่าเป็นฎีการ้องทุกข์ หรือฎีกาขอพระราชทานอภัยโทษ แต่หากจะส่งเรื่องมา ก็ต้องส่งให้<orgName>กรมราชทัณฑ์</orgName>ไปพิจารณาคำร้องว่าเข้าหลักเกณฑ์หรือไม่ ผู้ร้องเป็นผู้มีสิทธิหรือมีส่วนเกี่ยวข้องกับผู้ถวายฎีกาให้หรือไม่ แล้วจึงจะพิจารณาเนื้อหาว่าสมควรถวายฎีกาหรือไม่ ซึ่ง<orgName>กรมราชทัณฑ์</orgName>จะเป็นผู้ทำความเห็นเสนอต่อ รมว. <orgName>ยุติธรรม</orgName> ทั้งนี้ต้องตรวจสอบเนื้อหาเบื้องต้นทั้งหมด รวมถึงตรวจสอบรายชื่อซึ่งมีจำนวนมากก่อน หากเห็นรายชื่อแล้วคงพิจารณาเร็วขึ้น  โดยเฉพาะกรณีฎีกาขอพระราชทานอภัยโทษชัดเจนว่าผู้ร้องต้องเป็นผู้ที่มีส่วนเกี่ยวข้อง ยืนยันว่าความสำคัญของฎีกาไม่ได้อยู่ที่จำนวน แต่ขึ้นอยู่กับเงื่อนไขของกฎหมายมากกว่า              </p>
<p>ที่กองบัญชาการตำรวจนครบาล (บช.น.) พล.ต.ท.วรพงษ์ ชิวปรีชา ผบช.น.กล่าวว่า คณะทำงานสอบสวนดำเนินคดีกับแกนนำผู้ชุมนุม<orgName>เสื้อแดง</orgName> (<orgName>นปช.</orgName>) ในส่วนของนครบาลอยู่ระหว่างพิจารณารายละเอียดพฤติการณ์การยื่นรายชื่อถวายฎีกาอภัยโทษเมื่อวันที่ 17 ส.ค.ที่ผ่านมา ว่าเข้าข่ายผิดเงื่อนไขการยื่นถอดถอนประกันตัวแกนนำ <orgName>นปช.</orgName>ที่ถูกดำเนินคดีข้อหามั่วสุมตั้งแต่ 10 คน ขึ้นไปก่อความวุ่นวายในบ้านเมือง และข้อหาอื่น ๆ จากเหตุการณ์สงกรานต์เดือด ตามที่มีการดำเนินคดีไปก่อนหน้านี้หรือไม่ เพื่อรายงานไปยัง<orgName>ตร.</orgName> พิจารณาในเรื่องการถอนประกันตัวแกนนำ <orgName>นปช.</orgName> ชั่วคราว หากพิจารณาแล้วเห็นว่ายังไม่ผิดเงื่อนไขก็ทำได้ แต่หากตร.เห็นว่าไม่เหมาะสมก็ จะต้องเสนอต่อศาลพิจารณาเรื่องการถอนประกันต่อไป    </p>
<p>ผู้สื่อข่าวรายงานว่า พ.ต.ท.ทักษิณ ชินวัตร อดีตนายกรัฐมนตรี ได้ออกแถลงการณ์ฉบับที่ 4/5 ผ่านทางนายนพดล ปัทมะ ที่ปรึกษาฝ่ายกฎหมาย มีใจความสรุปว่า “ผมขอขอบคุณพี่น้องผู้รักประชาธิปไตย และความเป็นธรรม ที่ได้ร่วมลงชื่อถวายฎีกาต่อพระบาทสมเด็จพระเจ้าอยู่หัว จน แล้วเสร็จ การดำเนินการดังกล่าวกระทำโดยพี่น้องประชาชนที่เทิดทูนสถาบัน จงรักภักดีต่อองค์พระบาทสมเด็จพระเจ้าอยู่หัว ยืนยันว่าข้อกล่าวหาเรื่องคดีที่ดินรัชดาฯ เป็นคดีที่ผู้เป็นปฏิปักษ์ทางการเมืองของผมยัดเยียดให้หลังการรัฐประหารของคณะทหารกลุ่มหนึ่ง ที่ลบล้างเสียงของประชาชนมากกว่าสิบล้านคนทั่วประเทศที่สนับสนุนรัฐบาล การกระทำที่ประทุษร้ายต่อประชาธิปไตยในครั้งนั้นได้ทำลายชาติไทยอย่างย่อยยับมาจนปัจจุบัน”</p>
<p>แถลงการณ์ระบุอีกว่า ตนไม่ใช่ผู้หนีคดี เพราะไม่ยอมรับการกระทำรัฐประหาร ตนไม่ยอมรับกฎเกณฑ์ที่กำหนดโดยบุคคลเหล่านี้ ไม่ยอมรับการยัดเยียดข้อกล่าวหาของผู้ยึดอำนาจ ไม่ยอมรับกระบวนการยุติธรรมที่คณะผู้ยึดอำนาจหยิบยื่นให้ ประชาชนทั้งประเทศทราบดีว่าการซื้อที่ดินรัชดาฯนั้น ได้ซื้อโดยการยื่นประมูลราคาสูงสุดต่อกองทุนฟื้นฟูฯ ตนในฐานะนายกฯ ไม่ได้ใช้อำนาจใด ๆ เพื่อเอื้อประโยชน์ต่อผู้ซื้อ การประมูลได้กระทำโดยสุจริตเพราะหน่วยงานของรัฐยืนยันว่าภรรยานายกฯ ยื่นประมูลเพื่อสู้ราคาได้  เรื่องนี้ไม่มีการ ทุจริตคอร์รัปชั่น แต่มีการบิดเบือนว่าตนทุจริต ซึ่งเป็นความเท็จ</p>
<p>“ประเทศไทยยากจะเดินหน้าต่อไปได้ ถ้าไม่มีความปรองดองของคนในชาติ ความปรองดองจะเกิดขึ้นไม่ได้ ถ้ายังไม่มีประชาธิปไตยที่แท้จริงและความยุติธรรมในสังคม และความยุติธรรมจะเกิดขึ้นไม่ได้ถ้ามีการใช้กฎหมายอย่างไม่เท่าเทียมและเลือกปฏิบัติ เพราะขณะนี้กลไกของรัฐได้ตีความและใช้กฎหมายเพื่อเป็นเครื่องมือทำลาย ผู้เป็นปฏิปักษ์ทางการเมืองเท่านั้น ผมอยากเห็นประชาธิปไตยที่แท้จริง อยากเห็นความปรองดอง ความเป็นธรรม และความสุขของคน<orgName>ไทย</orgName>ทุกฝ่าย ทุกสี รัฐบาลต้องเลิกการกระทำที่เป็นอุปสรรคต่อการสมานฉันท์ รัฐบาลต้องทำมากกว่าพูด รัฐบาลต้องตระหนักว่าบ้านเมืองอยู่ภายใต้รัฐธรรมนูญ ที่เป็นผลพวงของการยึดอำนาจและไม่เป็นประชาธิปไตย เราต้องเริ่มคิดและทำอย่างจริงจังเพื่อสร้างความปรองดองให้เกิดขึ้นให้ได้ ก่อนที่ทุกสิ่งทุก อย่างจะสายเกินไป ผมรักประเทศไทย และพร้อมที่จะร่วมกันสร้างความปรองดอง เพื่อถวายเป็นพระราชกุศลแด่องค์พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ล้นเกล้าชาว<orgName>ไทย</orgName>”</p>
<p>นายพนิช วิกิตเศรษฐ์ ผู้ช่วย รมว.<orgName>ต่างประเทศ</orgName> เปิดเผยว่า ทางการ<orgName>สหรัฐอาหรับเอมิเรตส์</orgName> (<orgName>ยูเออี</orgName>) ได้แสดงความกังวล หลังจากที่ พ.ต.ท.ทักษิณ โฟนอินมายังเวทีคน<orgName>เสื้อแดง</orgName>ที่ท้องสนามหลวงเมื่อวันที่ 17 ส.ค.ที่ผ่านมา ในช่วงก่อนที่จะมีการถวายฎีกา เพราะจากรายงานข่าวระบุว่า พ.ต.ท.ทักษิณ โฟนอินมาจากนคร  ดูไบ ซึ่งเท่ากับใช้<orgName>ยูเออี</orgName>เป็นฐานขับเคลื่อนทาง การเมือง ทั้งที่ก่อนหน้านี้ <orgName>รัฐบาลยูเออี</orgName>ได้เชิญ พ.ต.ท.ทักษิณ เข้าไปพูดคุยไม่ให้ขับเคลื่อนทางการเมือง โดย<orgName>รัฐบาลยูเออี</orgName>ได้ส่งหลักฐานเอกสารมาให้กับ<orgName>ทางการไทย</orgName>แล้ว การเคลื่อนไหวดังกล่าวเท่ากับว่า พ.ต.ท.ทักษิณ ไม่ดำเนินการตามที่รับปากกับ<orgName>รัฐบาลยูเออี</orgName> ดังนั้นสิ่งที่<orgName>รัฐบาลยูเออี</orgName>จะต้องดำเนินการต่อกรณีที่เกิดขึ้นเพื่อไม่ให้เกิดผลกระทบต่อสัมพันธภาพระหว่าง<orgName>ไทย</orgName>กับ<orgName>ยูเออี</orgName> นอกจากนี้ยังมีอีกหลายประเทศที่ พ.ต.ท.ทักษิณ เดินทางไป ได้แสดงความกังวลมายัง<orgName>รัฐบาลไทย</orgName> และบอกชัดเจนว่าได้พยายามขอร้อง พ.ต.ท. ทักษิณ แล้ว</p></body>
</news>
