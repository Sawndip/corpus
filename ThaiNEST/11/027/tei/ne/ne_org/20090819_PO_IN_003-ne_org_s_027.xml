<teiHeader>
<fileDesc>
<titleStmt>
  <title>ภท.ยื่นร่างพรบ.นิรโทษกรรมให้สภาแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-19 11:37:52  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=185912  </bibl>
</sourceDesc>
</fileDesc>
</teiHeader>
<news>
<headline><orgName>ภท.</orgName>ยื่นร่างพรบ.นิรโทษกรรมให้สภาแล้ว</headline>
<lead><orgName>พรรคภูมิใจไทย</orgName> นำ ร่าง พรบ.นิรโทษกรรมเสนอให้ ประธาน<orgName>สภาผู้แทนราษฎร</orgName>แล้ว เพื่อเตรียมบรรจุเป็นวาระประชุมพรุ่งนี้</lead>
<neck></neck>
<body><p>นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName> ในฐานะ รองหัวหน้า<orgName>พรรคภูมิใจไทย</orgName> พร้อมด้วย นางพรทิวา นาคาศัย รัฐมนตรีว่าการ<orgName>กระทรวงพาณิชย์</orgName> และ ส.ส.ของ<orgName>พรรคภูมิใจไทย</orgName> เข้ายื่นหนังสือร่างพระราชบัญญัติ นิรโทษกรรมกลุ่มผู้ชุมนุมทางการเมือง ในระหว่างวันที่ 25 พ.ย. ถึง 3 ธ.ค. 2551 และ ระหว่างวันที่ 26 มี.ค. ถึง 14 เม.ย. 2552 ต่อ นายชัย ชิดชอบ ประธาน<orgName>สภาผู้แทนราษฎร</orgName> โดยยืนยันว่า ร่าง พ.ร.บ.ดังกล่าว ไม่มีนัยอื่นๆ แอบแฝง เพียงแต่ ต้องการสร้างความสมานฉันท์ให้เกิดกับประเทศ ซึ่งร่างพระราชบัญญัติ ระบุชัดว่า เป็นการนิรโทษกรรมเฉพาะการชุมนุม ของ<orgName>กลุ่มพันธมิตรประชาชนเพื่อประชาธิปไตย</orgName> และ <orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> รวมถึง เจ้าหน้าที่ที่ดูแลการชุมนุมทั้งหมด ไม่ได้รวมถึงการนิรโทษกรรมให้กับนักการเมืองที่ถูกตัดสิทธิ์ ไม่ว่าจะเป็น บ้านเลขที่ 111 หรือ 109 แต่อย่างใด</p>
<p>ขณะที่ นายชัย ชิดชอบ ประธาน<orgName>สภาผู้แทนราษฎร</orgName> กล่าวว่า จะรับร่างพระราชบัญญัติดังกล่าวไปตรวจสอบตามกระบวนการ ซึ่งคาดว่า ในวันพรุ่งนี้ จะสามารถบรรจุเข้าในระเบียบวาระได้ เพราะถือว่าเป็นเรื่องด่วนที่สุด ทั้งนี้ ต้องรอดูมติของที่ประชุมว่าจะเห็นชอบให้เลื่อนวาระดังกล่าวมาพิจารณาก่อนหรือไม่</p></body>
</news>
