<teiHeader>
<fileDesc>
<titleStmt>
  <title>กมธ.สรุปผลสอบส.ก.ผลาญงบ51-ชงป.ป.ช.-สตง.ฟัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/21/news_29327028.php?news_id=29327028  </bibl>
</sourceDesc>
</fileDesc>
</teiHeader>
<news>
<headline><orgName>กมธ.</orgName>สรุปผลสอบ<orgName>ส.ก.</orgName>ผลาญงบ51-ชง<orgName>ป.ป.ช.</orgName>-<orgName>สตง.</orgName>ฟัน</headline>
<lead><orgName>กมธ.</orgName><orgName>ป.ป.ช.</orgName> เชิญ “สุขุมพันธุ์” แจงการใช้งบประมาณปี 2551 ของ <orgName>กทม.</orgName> หลังจากสรุปผลตรวจสอบพบว่าปล่อยให้ <orgName>ส.ก.</orgName> ถลุงงบ 5 โครงการไม่โปร่งใส ส่อไปในทางทุจริตจนถูกร้องเรียน โดยเฉพาะโครงการจัดซื้อจัดจ้าง ทัวร์นอกดูงาน “วิลาศ” เผยชงเรื่องเข้า <orgName>สตง.</orgName>-<orgName>ป.ป.ช.</orgName> ภายในเดือนก.ย.นี้ ด้านผู้ว่าฯ<orgName>กทม.</orgName>ขอข้อมูลตรวจสอบภายใน แต่ยังไม่ตั้งกรรมการสอบ</lead>
<neck></neck>
<body><p><orgName>คณะกรรมาธิการป้องกันและปราบปรามการทุจริตและประพฤติมิชอบ</orgName> (<orgName>กมธ.ป.ป.ช.</orgName>) <orgName>สภาผู้แทนราษฎร</orgName> ซึ่งมี นายวิลาศ จันทร์พิทักษ์ ส.ส.<orgName>กทม.</orgName><orgName>พรรคประชาธิปัตย์</orgName> เป็นประธานการประชุมพิจารณาเรื่องร้องเรียนการใช้จ่ายงบประมาณของกรุงเทพมหานคร (กทม.) เมื่อปี 2551 เป็นนัดสุดท้าย โดยมีประเด็นร้องเรียนว่า สมาชิกสภากรุงเทพมหานคร (ส.ก.) ใช้งบอย่างไม่โปร่งใสใน 5 โครงการ ประกอบด้วย1.การจัดซื้อถังดับเพลิงแพงเกินจริง 2.การจัดซื้อของขวัญวันเด็กแพงและไม่มีคุณภาพ 3.การจัดซื้อแว่นตาที่ไม่ได้มาตรฐานและแพงเกินจริง 4.การจัดซื้อสื่อการเรียนการสอนเพื่อแจกจ่ายแก่สถานศึกษาของสำนักงานเขต และ 5.การเดินทางไปสัมมนาศึกษาดูงานภายในประเทศและต่างประเทศของ ส.ก.</p>
<p>ทั้งนี้ <orgName>กมธ.</orgName><orgName>ป.ป.ช.</orgName>ได้เชิญ ม.ร.ว.สุขุมพันธุ์ บริพัตร ผู้ว่าฯ <orgName>กทม.</orgName> นายพงศ์ศักติฐ์ เสมสันต์ ปลัด <orgName>กทม.</orgName> นางนินนาท ชลิตานนท์ นางเพียงใจ วิศรุตรัตน์ รองปลัด <orgName>กทม.</orgName> และ น.ส.สุทิพย์ ทิพย์สุวรรณ์ รองผู้อำนวยการ (ผอ.) <orgName>สำนักงบประมาณ กทม.</orgName> รักษาการ ผอ.<orgName>สำนักงบประมาณฯ</orgName> มารับทราบผลการสอบข้อเท็จจริงของ <orgName>กมธ.ป.ป.ช.</orgName>เบื้องต้นด้วย
พร้อมกันนี้ นายวิลาศ ได้เรียกร้องให้คณะผู้บริหาร<orgName>กทม.</orgName>ตรวจสอบการใช้งบประมาณ และทำข้อบัญญัติกรุงเทพมหานครเรื่องงบประมาณปี 2553 ให้มีความรัดกุมอย่าหละหลวมจนทำให้เกิดช่องว่างในการแสวงหาผลประโยชน์ รวมไปถึงการอนุมัติงบ ต้องเป็นไปอย่างสมเหตุสมผล และควรปรับปรุงการทำงานของ<orgName>สำนักงบประมาณ</orgName>ด้วย เพราะหากยังคงปล่อยให้มีการผลาญงบอย่างที่ผ่านมา จะทำให้สูญเสียผลประโยชน์จำนวนมาก</p>
<p>สรุปเรื่องส่งให้<orgName>ป.ป.ช.</orgName>-<orgName>สตง.</orgName>ชี้มูล</p>
<p>นายวิลาศ ระบุว่า จากการตรวจสอบของ <orgName>กมธ.ป.ป.ช.</orgName> ที่ผ่านมา แม้จะสกัดการโกงได้ ก็ยังคงพบว่ามีความพยายาม และขบวนการโกงยังคงมีอยู่ ซึ่ง <orgName>กมธ.ป.ป.ช.</orgName>เตรียมจะสรุปเรื่องร้องเรียนที่ได้ตรวจสอบแล้ว ส่งไปให้<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) และ <orgName>สำนักงานการตรวจเงินแผ่นดิน</orgName> (<orgName>สตง.</orgName>) พิจารณาชี้มูลความผิดข้าราชการที่เกี่ยวข้องต่อไป คาดว่า กมธ.จะดำเนินการแล้วเสร็จในเดือนก.ย.นี้</p>
<p>ขอข้อมูลกมธ.-ยังกั๊กตั้งกรรมการสอบ</p>
<p>ด้าน ม.ร.ว.สุขุมพันธุ์ กล่าวต่อที่ประชุม <orgName>กมธ.ป.ป.ช.</orgName> โดยยืนยันว่า การจัดทำงบประมาณปี 2553 จะไม่มีการอนุมัติงบประมาณเพื่อดำเนินการโครงการอย่างที่มีเรื่องร้องเรียนอีก ซึ่งในหลักการใช้งบประมาณจะต้องเป็นไปตามนโยบายของผู้ว่าฯ <orgName>กทม.</orgName> ทั้งนี้ข้อมูลที่ทาง <orgName>กมธ.ป.ป.ช.</orgName>ได้สอบสวนนั้น ตนจะนำไปดำเนินการตรวจสอบข้อเท็จจริงต่อไป พร้อมทั้งยืนยันว่าการใช้งบประมาณปี 2553 กทม.จะไม่ทำให้ <orgName>กมธ.ป.ป.ช.</orgName>กังวล และเสียเวลาตามตรวจสอบ <orgName>กทม.</orgName>อีกต่อไป</p>
<p>ผู้ว่าฯ กทม.ยังกล่าวภายหลังเข้าพบ<orgName>กมธ.ป.ป.ช.</orgName>ว่า เบื้องต้น ตนจะประสานเป็นการส่วนตัวกับทางประธาน<orgName>กมธ.ป.ป.ช.</orgName>เพื่อขอข้อมูลรายละเอียดเชิงลึก ในเรื่องที่ถูกร้องเรียน เพื่อนำมาดำเนินการตรวจสอบ ซึ่งอาจจะเป็นเอกสารชุดเดียวที่<orgName>กมธ.ป.ป.ช.</orgName>ส่งไปยัง <orgName>สตง.</orgName> และ<orgName>ป.ป.ช.</orgName>หากไม่มีข้อมูลที่ปกปิด
ส่วนจะถึงขั้นตั้งกรรมการสอบสวนข้าราชการ ที่มีส่วนเกี่ยวข้องด้วยหรือไม่ คงต้องหารือกับทางปลัด<orgName>กทม.</orgName>อีกครั้ง ทั้งนี้ ในส่วนมาตรการการจัดซื้อจัดจ้าง ที่ <orgName>กมธ.ป.ป.ช.</orgName>ระบุว่าพบการทุจริตในส่วนของการแบ่งการจัดซื้อจัดจ้างมาที่สำนักงานเขตนั้น เบื้องต้นคงไม่มีการแก้ไข เนื่องจากเป็นไปตามกฎหมายกระจายอำนาจ</p>
<p>กมธ.ชำแหละผลาญงบดูงาน<orgName>ตปท.</orgName></p>
<p>ผู้สื่อข่าวรายงานว่า ก่อนที่จะสรุปผลการพิจารณาและแจ้งให้ผู้บริหาร <orgName>กทม.</orgName>ทราบนั้น ในการประชุมของ <orgName>กมธ.ป.ป.ช.</orgName> เมื่อวันที่ 13 ส.ค. ที่ผ่านมา <orgName>กมธ.ป.ป.ช.</orgName>ได้เชิญนางจินตนา สุรินทร์ศิริรัฐ เลขานุการสภา <orgName>กทม.</orgName>พร้อมทั้งผู้ช่วย และเจ้าหน้าที่วิเคราะห์นโยบายและแผน เจ้าหน้าที่วิเทศสัมพันธ์ เจ้าหน้าที่พัสดุ มาชี้แจงโครงการสัมมนาดูงานต่างประเทศ
โดยประธาน <orgName>กมธ.</orgName>ได้สอบถามถึงการเดินทางไปศึกษาดูงานด้านการจัดการจราจรที่ประเทศสหรัฐอเมริกาและประเทศญี่ปุ่น ซึ่ง <orgName>กมธ.</orgName>มีหลักฐานที่เป็นข้อสงสัยว่า เหตุใดจึงมีบุคคลภายนอกที่ไม่ได้สังกัด <orgName>กทม.</orgName>ร่วมเดินทางไปด้วย คือ รองผู้ว่าการ<orgName>การเคหะแห่งชาติ</orgName> อุตสาหกรรม<orgName>จังหวัดกระบี่</orgName> ซึ่ง <orgName>กมธ.</orgName>ได้ตั้งข้อสังเกตเพิ่มเติมว่า เป็นที่มาของความไม่โปร่งใสในการอนุมัติการใช้งบในการเดินทางครั้งนี้</p>
<p>เลขาฯแจงอำนาจผู้ว่าฯอนุมัติดูงาน<orgName>ตปท.</orgName></p>
<p>นอกจากนี้ <orgName>กมธ.</orgName>ยังพบว่าการอนุมัติโครงการเดินทางไปศึกษาดูงานยังต่างประเทศ มีการเรียกรับผลประโยชน์สูงถึงร้อยละ 25 จึงขอให้เลขาฯ<orgName>สภากทม.</orgName>ชี้แจงข้อเท็จจริงเกี่ยวกับกระบวนการและขั้นตอนอนุมัติ ซึ่งนางจินตนาอธิบายว่า เรื่องดังกล่าวเป็นความประสงค์ของ<orgName>คณะกรรมการสภากทม.</orgName>ให้ทางฝ่ายเลขาฯ <orgName>สภากทม.</orgName>ดำเนินการตามระเบียบ<orgName>กทม.</orgName>เพื่อเสนอความเป็นชอบต่อประธาน<orgName>สภากทม.</orgName>ในเบื้องต้น จากนั้นก็ดำเนินการตามลำดับชั้น เพื่อเสนอความเป็นไปยังผู้ว่าฯ <orgName>กทม.</orgName>เพื่อพิจารณา
<orgName>กมธ.</orgName>จึงได้ขอให้จัดส่งเอกสารหลักฐานเกี่ยวกับการเดินทางไปศึกษาดูงานต่างประเทศทั้งหมดมาให้ดูการวางกรอบ กฎเกณฑ์ เงื่อนไข การดำเนินงานอย่างไร และหลังจากศึกษาดูงานแล้วได้ทำรายงานสรุปหรือไม่ หากมีให้ส่งให้<orgName>กมธ.</orgName>ด้วย</p>
<p>ซัดซี 9 ผลาญงบ “ตั๋วชั้นธุรกิจ-ที่พัก”</p>
<p>นอกจากนี้ ประธาน <orgName>กมธ.</orgName>ยังตั้งข้อสังเกตถึงความไม่โปร่งใสเพิ่มเติม คือ ในการเดินทางไปศึกษาดูงานต่างประเทศ พบว่ามีข้าราชการระดับผู้อำนวยการสำนักต่างๆ หรือระดับ 9 ขึ้นไป ร่วมเดินทางไปกับคณะด้วยทุกครั้ง ซึ่งจะมีการใช้จ่ายงบประมาณ มีการเบิกจ่ายเงินที่สูงขึ้น ทั้งค่าตั๋วโดยสารก็ใช้อัตราชั้นธุรกิจ รวมทั้งค่าที่พักที่ราคาค่อนข้างสูง ทำให้การใช้จ่ายงบประมาณสูงมาก</p>
<p>ประธาน <orgName>กมธ.</orgName>ได้สอบถามเลขาฯ <orgName>สภากทม.</orgName>ถึงการตรวจสอบใบเสร็จค่าที่พักในการไปศึกษาดูงานที่ประเทศจีนด้วยว่า มีการอนุมัติเบิกจ่ายเงินที่เกินราคาที่เป็นจริง และก่อนไปจะต้องทำหนังสือขออนุญาตไปศึกษาดูงานในประเทศนั้นๆ หรือไม่ ซึ่ง <orgName>กมธ.</orgName>ขอเอกสารเพิ่มเติมคือ ระเบียบการเดินทางไปศึกษาดูงานต่างประเทศของ<orgName>กทม.</orgName> และขอทราบหลักเกณฑ์การคัดสรรบุคลากร</p>
<p>กังขาปลอมใบเสร็จที่พัก-แพงเกินจริง</p>
<p>ขณะที่ <orgName>กมธ.</orgName>หลายคน ได้สอบถามข้อเท็จจริงและตั้งข้อสังเกตในการเดินทางไปศึกษาดูงานต่างประเทศของ<orgName>สภากทม.</orgName>ที่ผ่านมา พบว่าเกิดปัญหาการทุจริตในการปลอมแปลงเอกสารหลักฐานการเข้าพักในโรงแรมไม่ตรงกับความเป็นจริง เป็นการเบิกค่าที่พักมากกว่าที่มีการพักจริง และนายวิลาศ ได้สอบถามข้อเท็จจริงผู้ชี้แจงด้วยว่า เคยมีเอกสารการห้ามเดินทางไปศึกษาดูงานยังประเทศใดบ้าง เพราะเคยมีข่าวว่าทาง <orgName>ส.ก.</orgName>มีส่วนร่วมในการปลอมแปลงเอกสารด้านที่พักและหนังสือรับรองการเดินทาง</p>
<p>ขอให้แจงกรณีคนนอกร่วมคณะ</p>
<p>นอกจากนี้ <orgName>กมธ.</orgName>ได้ตั้งข้อสังเกตเพิ่มเติมถึงความไม่เหมาะสมของบุคคลที่ร่วมคณะกับภารกิจในการดูงาน เช่น การไปดูงานด้านการแก้ไขปัญหายาเสพติด ณ ประเทศไอร์แลนด์ และอิตาลี ที่นำบุคคลนอกสังกัดกทม.คือ ตำรวจจราจร และทันตแพทย์ไปด้วย และการศึกษาดูงานด้านการท่องเที่ยวและกีฬาที่แอฟริกาใต้ เชิญบุคคลภายนอกคือ อัยการ และทันตแพทย์ ร่วมคณะไปด้วยเช่นกัน ขณะที่เลขาฯ<orgName>สภากทม.</orgName>ชี้แจงว่า การนำบุคคลภายนอกหน่วยงานไปดูงานด้านต่างๆ จะมีหนังสืออนุญาตจากต้นสังกัด</p>
<p>เทียบงบ<orgName>ส.ก.</orgName>รายคนมากกว่า<orgName>กมธ.</orgName></p>
<p>ทั้งนี้ในตอนท้าย ประธาน <orgName>กมธ.</orgName>ได้ตั้งข้อสังเกตเกี่ยวกับการปฏิบัติงานของ<orgName>สภากทม.</orgName>ที่ส่อไปในทางทุจริตเพิ่มเติมคือ 1.จากเอกสารหลักฐานที่ส่งมายัง<orgName>คณะกมธ.</orgName>เป็นการส่งเสริม สนับสนุน การปลอมแปลงเอกสาร 2.กรณีที่<orgName>ส.ก.</orgName>มีงบประมาณในการไปศึกษาดูงานต่างประเทศ ซึ่งทาง<orgName>ส.ก.</orgName>แต่ละคนจะได้รับเงินงบประมาณ 3 ล้านบาท และยังมีงบในการสนับสนุนบุคลากรในด้านต่างๆ เป็นคณะติดตามประจำตัว <orgName>ส.ก.</orgName>อีกคนละ 3 ล้านบาท ซึ่งถ้าเปรียบเทียบกับงบประมาณการศึกษาดูงานต่างประเทศของ<orgName>คณะกมธ.</orgName>ในสภา จำนวน 35 คณะ แต่ละคณะจะมีงบเพียง 3 ล้านบาทเท่านั้น และได้ตั้งคำถามทิ้งท้ายว่าการใช้งบศึกษาดูงานต่างประเทศของ<orgName>กทม.</orgName>แต่ละครั้ง คุ้มค่าหรือไม่</p></body>
</news>
