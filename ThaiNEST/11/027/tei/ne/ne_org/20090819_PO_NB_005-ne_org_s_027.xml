<teiHeader>
<fileDesc>
<titleStmt>
  <title>บรรยากาศงานวันเกิดครบ 77 ปี "บรรหาร" คึกคัก มีนักการเมือง ประชาชนร่วมอวยพรจำนวนมาก  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208190036&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>บรรยากาศงานวันเกิดครบ 77 ปี "บรรหาร" คึกคัก มีนักการเมือง ประชาชนร่วมอวยพรจำนวนมาก</headline>
<lead></lead>
<neck></neck>
<body><p>บรรยากาศงานคล้ายวันเกิดครบรอบ 77 ปี ของนายบรรหาร ศิลปอาชา เป็นไปอย่างคึกคัก มีผู้มาร่วมงานจำนวนมาก จนเกือบทำให้<orgName>ถนนจรัญสนิทวงศ์</orgName>เกือบเป็นอัมพาต บรรยากาศงานคล้ายวันเกิดครบรอบ 77 ปี ที่บ้านพักย่านจรัญสนิทวงศ์ของนายบรรหาร ศิลปอาชา อดีตหัวหน้า<orgName>พรรคชาติไทย</orgName>เป็นไปอย่างคึกคัก ตั้งแต่ช่วงเช้า โดยมีประชาชน ข้าราชการประจำจากหน่วยงานต่าง ๆ และผู้มีชื่อเสียงทางสังคมเดินทางมาร่วมมอบกระเช้าดอกไม้และของขวัญต่อแถวอวยพรเป็นจำนวนมาก และเมื่อเวลา 08.30 น. นายสุเทพ เทือกสุบรรณ รองนายกรัฐมนตรีด้านความมั่นคง ได้เดินทางมามอบกระเช้าดอกไม้อวยพรให้นายบรรหารด้วย โดยนายสุเทพ กล่าวว่า นายอภิสิทธิ์ เวชชาชีวะ นายกรัฐมนตรี จะเดินทางมาร่วมแสดงความยินดีช่วงกลางวัน ทั้งนี้ นายบรรหาร ศิลปอาชา ได้มอบถุงกระเป๋า<orgName>เมืองไทย</orgName>ใคร ๆ ก็รัก ให้เป็นของที่ระลึกสำหรับผู้มาอวยพรวันเกิดทุกคน และได้ขอตัวพักผ่อนในเวลา 09.00 น. ขณะที่บรรยากาศโดยรอบที่พักยังคงคึกคัก ด้วยผู้ที่มาร่วมงานและสื่อมวลชน รวมถึงบริเวณด้านหน้างานมีการตั้งโต๊ะบริจาคเข้า<orgName>มูลนิธิ บรรหาร-แจ่มใจ ศิลปอาชา</orgName> อีกด้วย</p></body>
</news>
