<teiHeader>
<fileDesc>
<titleStmt>
  <title>นายกฯ ถึง จ.สุราษฎร์ธานีแล้ว เพื่อช่วยผู้สมัครหาเสียงเลือกตั้งซ่อม ส.ส.เขต 1  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208220058&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ถึง จ.สุราษฎร์ธานีแล้ว เพื่อช่วยผู้สมัครหาเสียงเลือกตั้งซ่อม ส.ส.เขต 1</headline>
<lead></lead>
<neck></neck>
<body><p>นายกรัฐมนตรี เดินทางถึงจังหวัดสุราษฎร์ธานีแล้ว เพื่อช่วยผู้สมัครหาเสียงเลือกตั้งซ่อม<orgName>จังหวัดสุราษฎร์ธานี</orgName> พร้อมร่วมรับประทานอาหารกลางวันกับเลขาธิการ<orgName>พรรคประชาธิปัตย์</orgName>และแกนนำพรรคคนอื่นๆ นายอภิสิทธิ์ เวชชาชีวะ นายกรัฐมนตรี ในฐานะหัวหน้า<orgName>พรรคประชาธิปัตย์</orgName> พร้อมด้วยแกนนำพรรค อาทิ นายบัญญัติ บรรทัดฐาน รองประธาน<orgName>สภาที่ปรึกษาพรรคประชาธิปัตย์</orgName> นายจุรินทร์ ลักษณวิศิษฏ์ รัฐมนตรีว่าการ<orgName>กระทรวงศึกษาธิการ</orgName> เดินทางถึงจังหวัดสุราษร์ธานีแล้ว เมื่อเวลาประมาณ 10.50 น.ที่ผ่านมา เพื่อลงพื้นที่ช่วยรณรงค์หาเสียงให้กับผู้ลงสมัครรับเลือกตั้งซ่อม ส.ส. เขต 1 <orgName>จังหวัดสุราษฎร์ธานี</orgName>ของพรรค โดยนายกรัฐมนตรี มีกำหนดการร่วมรับประทานอาหารกลางวันกับนายสุเทพ เทือกสุบรรณ รองนายกรัฐมนตรีด้านความมั่นคง ในฐานะเลขาธิการ<orgName>พรรคประชาธิปัตย์</orgName> รวมถึงผู้สมัครและแกนนำพรรคคนอื่นๆ ที่บ้านพักของนายสุเทพ หลังจากนั้น เวลา 13.00 น. จะเป็นประธานเปิดเทศบาลท่าคลองใหม่ อ.กาญจนดิษฐ์ เวลา 14.00 น. จะร่วมขึ้นรถแห่พร้อมแกนนำและผู้สมัครพบปะประชาชนในเขตเทศบาลเมืองสุราษฎร์ธานี และในเวลา 17.00-22.00 น.วันนี้ จะมีการปราศรัยใหญ่ครั้งแรกที่สนามหน้าศาลากลางจังหวัดสุราษฎร์ธานี ซึ่งทางเจ้าหน้าที่ได้จัดเตรียมสถานที่ไว้รองรับและอำนวยความสะดวกให้กับประชาชนที่จะมารับฟังการปราศรัย 
 
</p></body>
</news>
