<teiHeader>
<fileDesc>
<titleStmt>
  <title>ปชป.แฉเด็กคนพท.เอี่ยวทุจริต  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-21 19:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000095566  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>แฉเด็กคน<orgName>พท.</orgName>เอี่ยวทุจริต</headline>
<lead></lead>
<neck></neck>
<body><p>นายเจริญ คันธวงศ์ ส.ส.สัดส่วน<orgName>พรรคประชาธิปัตย์</orgName> ในฐานะประธาน<orgName>คณะกรรมการตรวจสอบทุจริตโครงการชุมชนพอเพียง</orgName> <orgName>พรรคประชาธิปัตย์</orgName> นายนิพิฎฐ์ อินทรสมบัติ ส.ส.<orgName>พัทลุง</orgName> และนายอรรถวิชญ์ สุวรรณภักดี ส.ส.<orgName>กทม.</orgName> ในฐานะ<orgName>คณะกรรมการตรวจสอบทุจริตฯ</orgName> ร่วมกันแถลงข่าวผลสรุปของการตรวจสอบ</p>
<p>นายเจริญ กล่าวว่า จากการสอบสวนผู้เกี่ยวข้องจำนวน 6 คนได้ผลสรุปว่า น่าจะมีความไม่โปร่งใสเกิดขึ้นในโครงการนี้ดังต่อไปนี้ 1. สินค้าของโครงการนี้ไม่มีคู่แข่งขัน 2. การเบิกเงินค่าสินค้าทำได้รวดเร็วมาก เพราะรู้ว่าเงินอนุมัติเมื่อไหร่ 3. สินค้าที่อนุมัติบางอย่างเกินกว่าราคาจริง แต่มีการแถมสินค้าอื่นที่ไม่เหมาะกับเศรษฐกิจพอเพียง พฤติกรรมอย่างนี้ทาง<orgName>สำนักงานเศรษฐกิจพอเพียง เพื่อยกระดับเพื่อยกระดับชุมชน</orgName>(<orgName>สพช.</orgName>)ทราบ แต่กลับไม่หาทางยับยั้งแก้ไขให้ถูกต้อง</p>
<p>นายเจริญ กล่าวว่า สำหรับสมาชิกพรรคที่เข้าไปเกี่ยวข้องปรากฏตามหลักฐานมีอยู่ 4 คน โดยร่วมมือกับบริษัท และกรรมการชุมชนเพื่อขายสินค้า แต่ไม่มีข้อเท็จจริงสนับสนุนว่าได้รับประโยชน์ในการกระทำดังกล่าวแต่อย่างใด ซึ่งกรรมการสอบสวนเห็นว่าเป็นพฤติกรรมที่ไม่เหมาะสม เนื่องจากสมาชิกพรรคกลุ่มดังกล่าวรู้จักกับกรรมการชุมชนเป็นอย่างดี จึงมีการโน้มน้าวให้ชุมชนตัดสินใจเสนอโครงการลักษณะดังกล่าว ซึ่งอาจจะนำมาซึ่งความเสียหายแก่พรรคได้</p>
<p>ประธาน<orgName>คณะกรรมการตรวจสอบทุจริตฯ</orgName> กล่าวว่าตนไม่สามารถระบุชื่อได้ เพราะจะเข้าข่ายผิดกฎหมาย ซึ่งเป็นระบบ ส.ข.และสมาชิกพรรคระดับธรรมดา แต่ระดับใหญ่กว่านั้นยังไม่พบ</p>
<p>ผู้สื่อข่าวถามว่า พบคนตระกูล สภาวสุ เข้าไปเกี่ยวข้องหรือไม่ ประธาน<orgName>คณะกรรมการตรวจสอบทุจริตฯ</orgName> กล่าวว่า ยังไม่พบ เมื่อถามต่อว่า ไม่มีการโยงไปถึงคนตระกูลนี้หรือไม่ นายเจริญ กล่าวว่า ไม่พบ</p>
<p>ด้านนายอรรถวิชญ์ กล่าวว่า เป็นการอ้างชื่อนายกอร์ปศักดิ์ สภาวสุ รองนายกรัฐมนตรี ไปหากิน ซึ่งได้เปิดเผยมาแล้วว่าคนที่อ้างชื่อมีความเกี่ยวพันกับส.ส. ของ<orgName>พรรคเพื่อไทย</orgName> แต่ไม่สามารถเปิดเผยชื่อได้ว่าเป็นใคร แต่ได้แจ้งความ ดำเนินคดีแล้ว ซึ่งนายกอร์ปศักดิ์และนายประโภชน์ สภาวสุ รอง ผอ.<orgName>สพช.</orgName> น้องชายนายกอร์ปศักดิ์ ก็ได้ลาออกไปแล้วเช่นกัน อย่างไรก็ตาม คงเป็นที่ประจักษ์ในอนาคตต่อไปว่า โครงการนี้จะเป็นโครงการที่ภาคการเมืองเข้าไปเกี่ยวข้อง และยืนยันว่าจะไม่หยุดยั้งโครงการชุมชนพอเพียง และจะไม่หยุดยั้งในการที่จะให้ประชาชนเข้าถึงโครงการเพื่อพัฒนาชุมชนของตัวเอง</p>
<p>ส่วนนายนิพิฎฐ์ กล่าวเสริมว่า ที่เราสอบสวนมาทั้งหมดความไม่โปร่งใส เกิดมาจากการบรรจุสินค้าเหล่านี้เข้าโครงการ ซึ่งมีสินค้าประมาณ 6 - 7 ชนิด เมื่อตัวสินค้าถูกบรรจุในตัวโครงการเศรษฐกิจพอเพียงแล้ว หลังจากนั้นก็เป็นกระบวนการขายสินค้า เมื่อรู้จักคนในชุมชนมากก็ขายสินค้าได้มากกำไรก็มาก กระบวนการทุจริตได้เริ่มตั้งแต่การบรรจุสินค้าเข้าสู่โครงการ</p>
<p> ทั้งนี้สมาชิกพรรคได้ร่วมกับพนักงานบริษัท เพื่อเข้าไปติดต่อเพื่อขายสินค้า เท่านั้นเอง ซึ่งต้องมีคณะกรรมการขึ้นมาอีกหนึ่งชุดเพื่อดูว่า ความผิดที่ระบุถึงร้ายแรงขนาดไหน ตั้งแต่ตักเตือน ลบชื่อขับออกจากพรรค ส่วนหากจะมีเจ้าหน้าที่ของรัฐเข้าไปมีส่วนทุจริตก็ต้องเป็นคำสั่งของนายกรัฐมนตรี</p>
<p> อย่างไรก็ตาม คณะกรรมการไม่ได้สรุปว่า 4 คนดังกล่าวทุจริต แต่มีพฤติกรรมบางส่วนที่นำสินค้าไปขายกับชุมชนไม่ได้บอกว่ามาจากโครงการไหน การปกปิดข้อความอย่างนี้ทำให้ชุมชนหลงเชื่อแล้วเสนอโครงการเหล่านี้เข้าไป</p>
<p> นายนิพิฏฐ์ กล่าวว่า ถ้าหากมีการทุจริตก็อยู่ขั้นตอนบรรจุสินค้านี้เข้าสู่โครงการ เมื่อบรรจุสินค้าแล้วในกระบวนการขายไม่น่าจะทุจริต เราไม่มีอำนาจสอบสวนลึกไป มากกว่านี้ เพราะอำนาจตามที่ได้รับคำสั่งมาให้สอบสวนเฉพาะสมาชิกพรรคเท่านั้น</p>
<p> ผู้สื่อข่าวถามว่า แล้วจะเอาตัวคนก่อการมาได้อย่างไร นายนิพิฏฐ์ กล่าวว่า ต้องตั้งกรรมการของรัฐบาลขึ้นมาอีกชุดหนึ่ง เพราะเราไม่มีอำนาจไปสอบสวนบุคคลอื่น ซึ่งเราได้พิมพ์เอกสารสรุปผลการสอบสวน เพื่อส่งให้กับนายกรัฐมนตรีแล้ว</p></body>
</news>
