<teiHeader>
<fileDesc>
<titleStmt>
  <title>รัฐบาลดันพ.ร.ก.ภาษีสรรพาสิต  </title>
  <author>รัฐบาลดันพ.ร.ก.ภาษีสรรพาสิต  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-21 20:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000094597  </bibl>
</sourceDesc>
</fileDesc>
</teiHeader>
<news>
<headline>รัฐบาลดันพ.ร.ก.ภาษีสรรพาสิต</headline>
<lead></lead>
<neck></neck>
<body><p>ผู้สื่อข่าวรายงานจากรัฐสภาว่า เมื่อเวลา 17.30 น.วานนี้ (19ส.ค.) ในการประชุม<orgName>สภาผู้แทนราษฎร</orgName> ที่มีนายสามารถ แก้วมีชัย รองประธาน<orgName>สภาผู้แทนราษฎร</orgName> ทำหน้าที่ประธานที่ประชุมได้เข้าสู่การพิจารณาเรื่องด่วน คือ การยืนยันการอนุมัติพระราชกำหนดแก้ไขเพิ่มเติมพระราชบัญญัติพิกัดอัตราภาษีสรรพสามิต พ.ศ.2527 (ฉบับที่ 5) พ.ศ.2552 ตามรัฐธรรมนูญมาตรา 184 ซึ่งที่ประชุม<orgName>วุฒิสภา</orgName>มีมติคว่ำไปแล้วนั้น</p>
<p>ปรากฎว่า ส.ส.ของ<orgName>พรรคเพื่อไทย</orgName> ได้ลุกขึ้นสอบถามประธานว่า เหตุใดเรื่องสำคัญเช่นนี้จึงไม่มีการถ่ายทอดสดทางสถานีโทรทัศน์ให้ประชาชนที่สนใจได้รับทราบ โดยนายวรวัจน์ เอื้ออภิญญกุล ส.ส.<orgName>แพร่</orgName> <orgName>พรรคเพื่อไทย</orgName> กล่าวว่า ขณะนี้ประชาชนทุกคนอยากรู้ว่ารัฐบาลยังมีการเก็บภาษีน้ำมันอยู่อีกหรือไม่ เนื่องจากที่ผ่านมา<orgName>วุฒิสภา</orgName> ก็ไม่เห็นด้วยกับพระราชกำหนดฉบับนี้</p>
<p>ทั้งนี้ นายสามารถ ได้พยายามให้ทั้งสองฝ่ายตกลงกันโดยสั่งพักการประชุมเป็นเวลา 10 นาที ทั้งนี้หลังจากเปิดการประชุมขึ้นอีกครั้ง แต่ละฝ่ายก็ยังคงยืนยันเช่นเดิม โดยฝ่ายรัฐบาลขอให้ที่ประชุมพิจารณาไปเลย ขณะที่ฝ่ายค้านขอให้เลื่อนการพิจารณาออกไปก่อน เพื่อให้มีการถ่ายทอดสดซึ่งนายประเสริฐ จันทรรวงทอง ส.ส.<orgName>นครราชสีมา</orgName> <orgName>พรรคเพื่อไทย</orgName> ได้เสนอญัตติให้เลื่อนการพิจารณา พ.ร.ก.นี้ออกไปก่อน</p>
<p>ขณะที่นางผ่องศรี ธาราภูมิ ส.ส.<orgName>ลพบุรี</orgName> <orgName>พรรคประชาธิปัตย์</orgName> เสนอให้พิจารณาตามระเบียบวาระโดยให้เหตุผลว่า การพิจารณายืนยัน พ.ร.ก.รัฐธรรมนูญกำหนดให้ต้องนำมายืนยันทันทีที่เปิดสมัยประชุม ในที่สุด ที่ประชุมเสียงส่วนใหญ่มีมติให้ดำเนินการประชุมตามระเบียบวาระด้วย คะแนนเสียง 239 ต่อ 129 งดออกเสียง 2 ไม่ลงคะแนน 5</p>
<p>จากนั้น นพ.พฤฒิชัย ดำรงรัตน์ รมช.<orgName>คลัง</orgName> ได้เสนอ ร่าง พ.ร.ก.แก้ไขเพิ่มเติมพระราชบัญญัติพิกัดภาษีสรรพสามิต ทันที ว่า รัฐบาลมีความจำเป็นที่ต้องยืนยันการออก พ.ร.ก.ฉบับนี้เพราะมีสาระสำคัญในการกำหนดราคาภาษีน้ำมัน ของเหลว และแก๊ส ที่คล้ายๆกัน เนื่องจากอัตราการจัดเก็บภาษีน้ำมันได้ใช้มาเป็นเวลา 18 ปีแล้ว ทำให้อัตราภาษีไม่เหมาะสมกับภาวะการเปลี่ยนแปลงของราคาน้ำมันโลก ก่อนตรา พ.ร.ก.นี้ <orgName>กรมสรรพสามิต</orgName>ได้จัดเก็บภาษีน้ำมันทั้งเบนซิน และดีเซลในอัตราลิตรละ 5 บาทโดยน้ำมันทั้งสองชนิดมีการปริโภคในอัตราที่สูง รัฐบาลจำเป็นต้องเก็บอัตราภาษีน้ำมันที่เหมาะสมเพื่อรักษาความสมดุลในการหารายได้ของรัฐและรักษาเสถียรภาพของประเทศ จึงจำเป็นต้องออก พ.ร.ก.ฉบับนี้ เพื่อขยายอัตราภาษีน้ำมันเบนซินและดีเซล โดยจะจัดเก็บในอัตราที่ต่ำกว่าภาษีที่กำหนดไว้ และให้เหมาะสมกับสถานการณ์ที่เปลี่ยนแปลงไป จึงขอให้สภาฯยืนยันการอนุมัติ พ.ร.ก.นี้เพื่อให้มีผลบังคับใช้ต่อไป</p>
<P> ด้านนายพิเชษฐ์ เชื้อเมืองพาน ส.ส.<orgName>เชียงราย</orgName> <orgName>พรรคเพื่อไทย</orgName> ได้ลุกขึ้นประกาศกลางสภาฯว่า ตน และชาวบ้าน รับไม่ได้กับสิ่งที่รัฐบาลดำเนินการ จึงขอออกจากห้องประชุม ไม่ขอร่วมพิจารณาพระราชกำหนดฉบับนี้</p>
<p> จากนั้น ที่ประชุมได้เปิดโอกาสให้สมาชิกได้อภิปรายกันอย่างกว้างขวาง โดย ฝ่ายค้านได้อภิปรายไม่เห็นด้วยกับการออก พ.ร.ก.ฉบับนี้ และยังได้เสนอขอให้รัฐบาลถอนร่างฯออกไป พร้อมเรียกร้องให้ รมว.<orgName>คลัง</orgName> เพื่อแสดงความรับผิดชอบเนื่องจากกฎหมาย พ.ร.ก.ฉบับนี้มีการบังคับใช้ไปแล้ว แต่ถูก<orgName>วุฒิสภา</orgName>คว่ำ</p>
<p>   ขณะที่ ส.ส.ฝ่ายรัฐบาลทยอยอภิปรายสนับสนุน แต่ในที่สุดเสียงส่วนใหญ่ก้มีมติเห็นชอบตามร่าง พ.ร.ก. ฉบับนี้  </p></body>
</news>
