<teiHeader>
<fileDesc>
<titleStmt>
  <title>ตร.ติดกล้อง-ส่งหน่วยสืบซุ่มดักจับมืองัดรถเมียทนายสมชาย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-15 11:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000067239  </bibl>
</sourceDesc>
</fileDesc>
</teiHeader>
<news>
<headline>ตร.ติดกล้อง-ส่งหน่วยสืบซุ่มดักจับมืองัดรถเมีย<persName>ทนายสมชาย</persName>!</headline>
<lead>ตำรวจบางยี่เรือ ยังไม่ได้เบาะแสคนร้ายงัดแงะรถเมีย<persName>ทนายสมชาย</persName> เผย พฐ.ตรวจลายนิ้วมือแฝงไม่พบมีประวัติก่ออาชญากรรม ส่งฝ่ายสืบซุ่มสังเกตการณ์ แถมติดตั้งวงจรปิดพื้นที่ใกล้เคียงจุดเกิดเหตุ มุ่งปมลักทรัพย์-ข่มขู่คุกคามคลี่คลายคดี ยังไม่ฟันธงคนร้ายกลุ่มใด</lead>
<neck></neck>
<body><p>จากกรณีที่ <persName>นางอังคณา นีละไพจิตร</persName> ภรรยาของ<persName>ทนายสมชาย นีละไพจิตร</persName> ถูกคนร้ายงัดรถเก๋งยี่ห้อฮอนด้า แอคคอร์ด สีบรอนซ์ทอง หมายเลขทะเบียน พย 8574 กทม. เมื่อวันที่ 11 มิ.ย.ที่ผ่านมา สภาพรถที่บริเวณกระจกหูช้างข้างขวามีร่องรอยการงัดแงะ ภายในรถพบว่ามีร่องรอยการรื้อค้นทรัพย์สิน มีกระเป๋าเอกสารหายไป ที่บริเวณหน้าบ้านเลขที่ 73/5 ซอยอิสรภาพ 11 แขวงหิรัญรูจี เขตธนบุรี กทม. นั้น</p>
       
       <p>วันนี้ (15 มิ.ย.) เมื่อเวลา 10.00 น. <persName>พ.ต.ท.สมชัย สนสกุล</persName> สว.สส.สน.บางยี่เรือ เปิดเผยว่าขณะยังไม่ได้เบาะแสคนร้าย อีกทั้งผลพิสูจน์ลายนิ้วมือแฝงของ พฐ.ไม่พบประวัติลายนิ้วมือที่พบมีการก่ออาชญกรรม ซึ่งหลังเกิดเหตุได้สอบพยานไปแล้ว 1 ปาก คือ<persName>นางอังคณา นีละไพจิตร</persName> พร้อมทั้งได้ส่งเจ้าหน้าที่สายตรวจฝ่ายสืบสวนเข้าซุ้มสังเกตการณ์จุดเกิดเหตุ และได้ติดตั้งกล้องวงจรปิดบริเวณใกล้เคียงจุดเกิดเหตุ</p>
       
       <p>อย่างไรก็ตาม เจ้าหน้าที่ตำรวจยังมุ่ง 2 ประเด็นก่อเหตุ คือ ลักทรัพย์ ข่มขู่คุกคาม ซึ่งตนยังไม่กล้าชี้ชัดว่าคนร้ายเป็นคนกลุ่มใด จะต้องสืบหาพยานหลักฐานให้ชัดเจนก่อน ส่วนตัวมองว่าคนร้ายไม่น่ามุ่งหวังทรัพย์สิน เนื่องจากก่อนหน้านี้เมื่อวันที่ 7 มิ.ย. คนร้ายก็ได้ก่อเหตุงัดรถเก๋งซีวิคของ<persName>ทนายสมชาย</persName>ในครั้งแรกไปแล้วซึ่งก็ไม่ได้ทรัพย์ไป
       
       <p>“ผมว่าคนร้ายทำมาแล้วครั้งหนึ่งไม่น่ามีอะไรเป็นเหตุจูงใจให้ทำซ้ำ เพราะทรัพย์สินอะไรก็ไม่ได้หายไปทั้งสองครั้ง มีกระเป๋าเอกสารที่หายไป อีกทั้งในพื้นที่ใกล้เคียงบ้านของนางอังคณา ก็มีรถราคาแพงจอดอยู่หลายคัน ซึ่งถ้าเป็นกลุ่มวัยรุ่นหวังทรัพย์ไม่น่ากลับมาทำอีกครั้งในระยะห่างกันเพียง 3 วัน และสื่อก็ลงข่าวกันครึกโครม” <persName>พ.ต.ท.สมชัย</persName> กล่าว</p></body>
</news>
