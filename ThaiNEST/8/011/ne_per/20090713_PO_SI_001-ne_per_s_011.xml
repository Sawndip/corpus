<teiHeader>
<fileDesc>
<titleStmt>
  <title>มาร์คปัดทหารบีบเช็คบิล “กษิต” /“บิ๊กป๊อก”โต้กองทัพชักใย/มาร์คปูดป่วนถกอาเซียน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=41909  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>ปัดทหารบีบเช็คบิล “<persName>กษิต</persName>” /“<persName>บิ๊กป๊อก</persName>”โต้กองทัพชักใย/<persName>มาร์ค</persName>ปูดป่วนถกอาเซียน</headline>
<lead>“<persName>บิ๊กป๊อก</persName>”ฉุน หลังโดนซักเรื่อง “<persName>กษิต</persName>” ลั่นไม่เคยยุ่งการเมือง นายกฯปัดทหารกดดัน ปลด “<persName>กษิต</persName>” พร้อมถกยาวหลังกลับประเทศ ยันกฎเหล็กยังอยู่ แต่ยังไม่ถึงเวลาปรับ ปชป.ป้องรบ.เลือกปฏิบัติ ชี้รอพิสูจน์พฤติกรรมในชั้นศาล “เพื่อไทย”เตรียมยื่นหนังสือจริยธรรม ขรก.การเมืองให้ “<persName>อภิสิทธิ์</persName>”อ่าน ถามคนไทยรับได้หรือไม่ “นายกฯอุ้ม<persName>กษิต</persName>” ขู่บุกร้องถึงที่ประชุมรมต.อาเซียน รบ.พอใจผลลงพื้นที่บุรีรัมย์ ประชาชนตอบรับดี เหน็บรัฐบาลเก่าทำโครงการเร็วแต่ล้มเหลว “<persName>อภิสิทธ์</persName>”แฉมีกลุ่มคนขวางรัฐบาลทำงาน-ลงพื้นที่ หวังผลเปลี่ยนแปลงการเมืองเพื่อ “<persName>ทักษิณ</persName>” ขณะที่โพลชี้ประชาชนร้อยละ 54.5 หนุนอภัยโทษนักการเมืองที่ต้องคดีทุจริต โดยเฉพาะอีสานเห็นด้วยมากที่สุด</lead>
<neck></neck>
<body><p>เมื่อวันที่ 12 ก.ค.52 <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ “เชื่อมั่นประเทศไทยกับ<persName>นายกฯอภิสิทธิ์</persName>” ถึงการลงพื้นที่ จ.บุรีรัมย์ว่า ไม่ได้มีสัญญาณอะไรเป็นพิเศษ ซึ่งประเทศไทยกำลังลงทุนครั้งใหญ่ จึงต้องการลงไปดูพื้นที่ ส่วนที่มองกันว่าโครงการในหลายพื้นที่เหมือนกับเป็นการหาเสียงเท่านั้น ทำซากทิ้งไว้ แล้วก็ไม่เป็นจริงนั้น เป็นเจตนาดีของรัฐบาลทุกชุด เพียงแต่ไม่เกิดความอดทน อยากเห็นผลเร็ว บางทีอาจใช้เวลานานกว่าจะสำเร็จ กับคนที่ทำงานเร็ว 10 ครั้ง แต่ล้มเหลว บางทีก็กลายเป็นปัญหาที่เป็นมรดกตกทอดให้คนอื่น ต้องมาแก้ ทั้งนี้ จากการประเมินผล โดยรวมพึ่งพอใจที่ได้ติดตามงานไทยเข้มแข็ง ประชาชนมีความตื่นตัว ที่จะให้งานเหล่านี้เกิดขึ้น และได้รับเสียงตอบรับที่ได้มาจากประชาชนจริงๆ ไม่ใช่การจัดตั้ง</p>
<p>นายกฯ กล่าวถึงการประชุมอาเซียนที่จ.ภูเก็ตว่า เป็นการประชุมระดับรัฐมนตรี ที่เป็นเรื่องของความมั่นคงและเรื่องอื่นๆ จึงขอให้พี่น้องประชาชนคนไทยเป็นเจ้าภาพที่ดี เพราะจะเป็นตัวกระตุ้นในเรื่องของการท่องเที่ยวได้เป็นอย่างดี ทั้งนี้จากการข่าวที่ได้มีการติดตามมา พบว่ายังจะมีบุคคลบางกลุ่มที่พยายามที่จะจัดกิจกรรมในลักษณะที่จะให้เกิดผลกระทบ หรือขัดขวางการประชุม เหมือนกับที่เคยเกิดขึ้นที่พัทยา ดังนั้น รัฐบาลจึงมีความจำเป็นที่จะต้องประกาศพื้นที่ภูเก็ตและรอบๆ เป็นพื้นที่ความมั่นคง และได้ใช้อำนาจตามกฎหมายความมั่นคง ปี 2551 เข้าไปดำเนินการ</p>
<p>นอกจากนี้ <persName>นายอภิสิทธิ์</persName> ยังกล่าวถึงกรณี<persName>นายกษิต ภิรมย์</persName> รมว.ต่างประเทศ ที่ถูกออกหมายเรียกในคดียึดสนามบินสุวรรณภูมิ และสนามบินดอนเมืองว่า ที่ผ่านมา <persName>นายกษิต</persName> ปฏิบัติงานและประสานงานต่างๆ เรื่องการต่างประเทศได้ดีมาตลอด และก็ต้องการให้ทำไปจนสิ้นสุด ส่วนที่พูดถึงกฎเหล็ก 9 ข้อที่ตั้งไว้ตั้งแต่มาเป็นรัฐบาล หากรัฐมนตรีในคณะคนใดทำผิดกฎหมาย ก็จะไม่รอให้คดีความต่างๆ ถึงที่สิ้นสุดนั้น ยืนยันยังรักษามาตรฐานกฎเหล็ก 9 ข้ออยู่เหมือนเดิม เพียงแต่กรณีของ<persName>นายกษิต</persName> ยังอยู่ในแค่ชั้นออกหมายเรียก ซึ่ง<persName>นายกษิต</persName>แสดงตัวต่อสู้คดีและไปรายงานตัวแล้ว จึงไม่จำเป็นต้องปรับให้พ้นจากตำแหน่งรัฐมนตรี (อ่านรายละเอียดหน้า 3)</p>
<p><persName>นายอภิสิทธิ์</persName> ให้สัมภาษณ์ถึงกรณีที่มีกระแสข่าว มีกลุ่มทหารกดดันให้<persName>นายกษิต</persName> ลาออกจากตำแหน่งว่า เข้าใจว่ามีรายงานข่าวก่อนหน้านี้ที่มีการพูดแสดงความคิดเห็นเกี่ยวกับ<persName>นายกษิต</persName> คงไม่มีอะไรมากกว่านั้น ทั้งนี้ รอ <persName>นายกษิต</persName> กลับมาคงคุยกันยาว</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า รัฐบาลและนายกฯไม่ได้เลือกปฎิบัติต่อกรณีของ<persName>นายกษิต</persName> และรัฐบาลพร้อมที่จะให้<persName>นายกษิต</persName> ได้พิสูจน์ความเป็นธรรมอย่างเต็มที่ หากรัฐบาลเลือกปฏิบัติจริง<persName>นายกษิต</persName> ก็คงไม่ถูกออกหมายเรียกจากเจ้าหน้าที่ตำรวจ ทั้งหมดจะต้องไปพิสูจน์กันในชั้นศาลว่า รัฐบาลจะมีความจริงใจหรือเลือกปฏิบัติหรือไม่ จึงอยากให้ประชาชนทุกฝ่ายได้พิสูจน์พฤติกรรมของรัฐบาล </p>
<p>ด้าน <persName>พล.อ.อนุพงษ์ เผ่าจินดา</persName> ผบ.ทบ. กล่าวอย่างมีอารมณ์ถึงกรณีที่<persName>นายกษิต</persName> ระบุว่า มีกลุ่มนายทหารออกมาเสนอให้นายกฯออกจากตำแหน่งว่า “เรื่องนี้อย่ามาถามผมผมไม่มีความเห็น และขอให้ฟังกันชัดๆ ผมไม่เคยเข้าไปยุ่งเกี่ยวกับการเมือง พวกหนังสือพิมพ์เป็นคนเขียนก็ให้ไปถามกันเองก็แล้วกัน ผมไม่เกี่ยว” </p>
<p>ที่พรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงถึงกรณีนายกฯยังคงสนับสนุน<persName>นายกษิต</persName> ให้อยู่ในตำแหน่งต่อไปว่า ระเบียบสำนักนายกฯว่าด้วยจริยธรรมข้าราชการการเมือง สมัยรัฐบาล<persName>นายชวน หลีกภัย</persName> ลงนามเมื่อปี 2543 และ ฉบับที่<persName>นายสมัคร สุนทรเวช</persName> ลงนามเมื่อปี 2551 ระบุถึงการปฏิบัติตัวของนายกฯและรัฐมนตรี ไม่มีสิทธิเหนือประชาชน และยิ่งหากรัฐมนตรีคนใดต้องคดียังอยู่ในตำแหน่ง หากอยู่ต่อไปจะไม่สง่างาม ดังนั้นวันที่ 13 ก.ค.นี้ จะส่งตัวแทนไปมอบหนังสือดังกล่าวให้<persName>นายอภิสิทธิ์</persName> ซึ่งอยากเห็นมาตรฐานของรัฐบาลและพรรคประชาธิปัตย์ </p>
<p>“ที่นายกฯยังอุ้มนายกษิต ไม่รู้ว่าเอาศักดิ์ศรีประเทศและของคนไทยทั้งชาติแลกกับคนๆ เดียวหรือ จะตอบต่างชาติอย่างไร จะเรียกว่าเป็น 2 หรือ 3 มาตรฐานได้หรือไม่ อย่างไรก็ตาม การประชุมอาเซียน ที่จ.ภูเก็ต วันที่17-23ก.ค.นี้ จะไม่เดินทางไปป่วนแน่นอน แต่หากพรรคมีมติให้ไปยื่นหนังสือ ก็จะไปไม่เกิน 5 คนตามกฎหมายกำหนด ถ้าวันนั้นมีกลุ่มเสื้อแดงไปป่วน ไม่ใช่พวกผมแน่นอน แต่เป็นเสื้อแดงปลอม เพื่อป้ายโยนขี้มาให้พรรคเพื่อไทย”</p>
<p>วันเดียวกัน ที่โรงแรมดิเอมเมอรัลด์ <persName>นายอภิสิทธิ์</persName> ในฐานะหัวหน้าพรรคประชาธิปัตย์ กล่าวระหว่างเป็นประธานเปิดการสัมมนาสาขาพรรคประชาธิปัตย์กทม. ตอนหนึ่งว่า พรรคมีโอกาสเข้าไปบริหารประเทศ เริ่มจากภาวะที่ประเทศมีความวุ่นวายสับสน ไม่มีทางออกเกิดปัญหารุมเร้า รวมทั้งเรื่องเศรษฐกิจ เราก็พยายามทำให้เกิดความมั่นคง แต่ตอนนี้ยังไม่สำเร็จลุล่วง เพราะมีคนบางกลุ่มคัดค้านต่อต้านการทำงาน และการลงพื้นที่ของรัฐบาล โดยมีเป้าหมายที่จะเปลี่ยนแปลงทางการเมือง และเพื่อ<persName>พ.ต.ท.ทักษิณ</persName> ดังนั้นจะให้บ้านเมืองเรียบร้อย 100% คงไม่ได้นอกจากนี้ การที่เขาขัดขวางการทำงานของรัฐบาล เพราะกลัวว่ารัฐบาลจะไปชี้แจงให้ประชาชนได้รับทราบข้อเท็จจริง เพราะถ้าเขาไม่กลัวจะมาขัดขวางทำไม ยืนยันว่าจะลงไปทุกพื้นที่ อีสานเพิ่งไปมาต่อจากนี้ก็จะไปภาคเหนือ </p>
<p>ขณะที่ <persName>ดร.นพดล กรรณิกา</persName> ผอ.สำนักวิจัยเอแบคโพลล์ มหาวิทยาลัยอัสสัมชัญ เปิดเผยผลวิจัยเชิงสำรวจภาคสนาม เรื่อง “ประชาชนคิดอย่างไรต่อ แนวคิดอภัยโทษคดีความต่างๆ ที่เกี่ยวกับการทุจริตคอรัปชั่นของนักการเมือง” พบว่า ประชาชนส่วนใหญ่ ร้อยละ 54.5 ไม่เห็นด้วย มีเพียงร้อยละ 45.5 ที่เห็นด้วย </p>
<p>ทั้งนี้เมื่อจำแนกตามภูมิภาค พบว่า ประชาชนในภาคตะวันออกเฉียงเหนือ ร้อยละ 60.0 เห็นด้วยกับการให้อภัยโทษ รวมทั้งคนกรุงเทพฯ ร้อยละ 48.5 ก็เห็นด้วย แต่ประชาชนในภาคใต้ร้อยละ 80.6 ไม่เห็นด้วย มีเพียงร้อยละ 19.4 ที่เห็นด้วย</p></body>
</news>
