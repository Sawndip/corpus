<teiHeader>
<fileDesc>
<titleStmt>
  <title>กูรูชี้เทรนด์อีคอมเมิร์ซหันหา"ไอเดีย"  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090603/47741/%e0%b8%81%e0%b8%b9%e0%b8%a3%e0%b8%b9%e0%b8%8a%e0%b8%b5%e0%b9%89%e0%b9%80%e0%b8%97%e0%b8%a3%e0%b8%99%e0%b8%94%e0%b9%8c%e0%b8%ad%e0%b8%b5%e0%b8%84%e0%b8%ad%e0%b8%a1%e0%b9%80%e0%b8%a1%e0%b8%b4%e0%b8%a3%e0%b9%8c%e0%b8%8b%e0%b8%ab%e0%b8%b1%e0%b8%99%e0%b8%ab%e0%b8%b2%e0%b9%84%e0%b8%ad%e0%b9%80%e0%b8%94%e0%b8%b5%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>กูรูชี้เทรนด์อีคอมเมิร์ซหันหา"ไอเดีย"</headline>
<lead>ผู้เชี่ยวชาญวงการอีคอมเมิร์ซ ชี้แนวโน้มตลาดเปลี่ยนเป็นธุรกิจขายไอเดียมากขึ้นประเมินอัตราเว็บขายของ เกิดเร็ว-ตายไวพุ่งสูง เหตุจุดขายไม่แตกต่าง</lead>
<neck></neck>
<body><p><persName>นายสิทธิเดช ลีมัคเดช</persName> กรรมการผู้จัดการ ศูนย์พาณิชย์อิเล็กทรอนิกส์ พระราม 9 กล่าวว่า แนวโน้มการเติบโตของธุรกิจพาณิชย์อิเล็กทรอนิกส์ หรือ อีคอมเมิร์ซ ในสภาพเศรษฐกิจขณะนี้มีโอกาสขยายตัวได้สูงขึ้น ทั้งจำนวนร้านค้าออนไลน์ และมูลค่าการซื้อขาย ซึ่งคาดว่าจะมีเงินหมุนเวียนไม่ต่ำกว่าหลักหมื่นล้านบาท ต่อเนื่องในช่วงครึ่งปีหลัง</p>
<p>แต่จะเริ่มเห็นการเปลี่ยนแปลงรูปแบบการขาย โดยเปลี่ยนเป็น "บิสซิเนส ไอเดีย" มากขึ้น ซึ่งจะเน้นการสร้างความแตกต่าง และแนวคิดที่ไม่ใช่แค่การเปิดเว็บไซต์ขายของเท่านั้น</p>
<p>เขาระบุว่า อีคอมเมิร์ซใน ช่วงที่ผ่านมามีอัตราการขยายตัวสูง และมีจำนวนเว็บไซต์ใหม่เกิดขึ้นจำนวนมากทุกวัน แต่ในจำนวนนี้มากกว่า 80% ล้มเหลว และปิดตัวลงเร็ว เนื่องจากเกิดการลอกเลียนแบบ รวมทั้งการขายตัดราคากัน</p>
<p>"เศรษฐกิจแบบนี้เว็บอีคอมเมิร์ซเยอะขึ้น แต่คุณภาพไม่รู้ แต่ที่แน่ๆ โมเดลเดิมอาจจะอยู่ไม่ได้แล้วตอนนี้ เพราะอีคอมเมิร์ซแบบ เดิม คือ เปิดเว็บขายของอย่างเดียว ไม่มีความแตกต่างจากร้านค้าปกติ บางทีลูกค้ายังสามารถซื้อของบางอย่างจากร้านสะดวกซื้อได้ทันที โดยไม่ต้องเข้าเว็บมาหาเรา ซึ่งทำให้อีคอมเมิร์ซยุคนี้ต้องเริ่มเปลี่ยนแนวคิด" <persName>นายสิทธิเดช</persName>กล่าว</p>
<p>พร้อมกับแนะว่า ผู้ประกอบการอีคอมเมิร์ซจำ เป็นต้องมองข้ามรูปแบบการทำธุรกิจแบบเดิมๆ ขายของตรงๆ ขายผ่านเว็บดังๆ หรือหารายได้จากค่าโฆษณาแอดเซนส์ โดยมองหาความคิดสร้างสรรค์ใหม่ๆ อย่างกรณีการขายน้ำพริก ซึ่งผู้ประกอบการสามารถสร้างเว็บไซต์ โปรโมทร้านอาหารที่รับซื้อน้ำพริกต่ออีกทอดหนึ่ง เพื่อกระตุ้นให้คนเข้าร้านมากขึ้น ผู้ประกอบการก็จะได้ยอดสั่งซื้อของทางอ้อมเช่นกัน รวมทั้งยังอาจสร้างคอนเทนท์ให้ข้อมูลในสิ่งที่ผู้ซื้อไม่รู้มาก่อน</p>
<p><persName>นาย ศุภยศ ศิริจำรูญวิทย์</persName> กรรมการผู้จัดการ บริษัท พายซอฟท์ จำกัด ผู้พัฒนาซอฟต์แวร์ด้านการทำเว็บไซต์ กล่าวเสริมว่า สินค้าที่จำหน่ายบนเว็บยังควรเน้นสินค้าเฉพาะกลุ่ม ราคาต่ำ หรือหาซื้อไม่ได้ทั่วไป เพื่อสร้างความแตกต่างให้แก่เว็บไซต์</p>
<p>ทั้ง นี้ แม้ปัจจุบันจะมีเครื่องมือทำให้เว็บไซต์เป็นที่รู้จักมากขึ้น หรือติดอันดับค้นหาสูงสุด แต่หากสินค้าไม่มีความแตกต่าง ผู้ซื้อก็จะต้องเปรียบเทียบราคา รวมทั้งคุณภาพกับเว็บไซต์คู่แข่ง รวมทั้งการสร้างความน่าเชื่อถือให้เว็บไซต์</p>
<p>อย่างไรก็ตาม <persName>นายสิทธิเดช</persName>ให้ความเห็นเพิ่มเติมว่า การสนับสนุนธุรกิจอีคอมเมิร์ซของ ภาครัฐในปัจจุบันยังไม่หนักแน่นเท่าที่ควร อาทิเช่น กรณีการสนับสนุนการซื้อแสตมป์สำหรับส่งสินค้าในราคาถูกก็ยังจำกัดว่าต้อง สั่งซื้อจำนวนมากเท่านั้น ซึ่งเป็นการปิดโอกาสสำหรับผู้ประกอบรายเล็กๆ ที่ทุนไม่หนาพอ</p>
<p>นอกจากนี้ รัฐยังไม่มีมาตรการจูงใจ หรือสิทธิประโยชน์ที่จะดึงดูดให้ผู้ประกอบการยอมขึ้นทะเบียนเป็นเว็บพาณิชย์ อิเล็กทรอนิกส์อย่างจริงจัง</p>
<p>ทั้งนี้ เขาเชื่อว่าพัฒนาการของธุรกิจอีคอมเมิร์ซ และการขยายตัวของอินเทอร์เน็ตจะช่วยสนับสนุนให้ผู้ที่สนใจทำธุรกิจดังกล่าว เริ่มมีความรู้ และหาแนวทางการทำธุรกิจให้ประสบความสำเร็จได้เองมากขึ้น</p>
<p>อย่าง ไรก็ตาม ล่าสุดกรมพัฒนาฝีมือแรงงานร่วมกับนิตยสารโอกาสธุรกิจแอนด์แฟรนไชส์ และภาคเอกชนร่วมจัดงาน "มหกรรมอาชีพ" งานแสดงสินค้าและอุปกรณ์อาชีพครั้งแรก รวมทั้งการให้ความรู้ด้านการทำธุรกิจบนเว็บ วันที่ 19-21 มิ.ย.นี้ ที่ศูนย์การค้าเซ็นทรัลบางนา ข้อมูลเพิ่มเติมคลิก www.franchisefocus.co.th</p></body>
</news>
