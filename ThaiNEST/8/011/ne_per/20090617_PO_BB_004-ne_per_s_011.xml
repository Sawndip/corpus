<teiHeader>
<fileDesc>
<titleStmt>
  <title>"ปฐมพงษ์"ฉะผบ.ทบ.แก้ใต้เหลว  จับหัวโจกโรฮิงญาโยง"อัลไกดา"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944595.php?news_id=28944595  </bibl>
</sourceDesc>
</fileDesc>
</teiHeader>
<news>
<headline>"<persName>ปฐมพงษ์</persName>"ฉะผบ.ทบ.แก้ใต้เหลว จับหัวโจกโรฮิงญาโยง"อัลไกดา"</headline>
<lead>“<persName>ปฐมพงษ์</persName>” เบรกแตกฉะ “<persName>ประวิตร</persName>-<persName>อนุพงษ์</persName>” ดับไฟใต้เหลว เดินผิดทาง ไม่ใช่นักรบ ไล่ลงไปนอนในพื้นที่ 1 เดือนจะได้รู้ความจริง เตือนซื้อ “เรือเหาะติดกล้อง” เป็นเป้าโจร เหตุอาร์พีจี 7 กระบอกถูกปล้นยังไม่รู้อยู่ไหน “<persName>วัธนชัย</persName>” ปูดแก๊งป่วนจัดตั้งนักรบรุ่นใหม่มาจาก “อัลไกดา-เจไอ” แนวร่วมพุ่งครึ่งแสน เผด็จศึกปี 55 ดีเอสไอรวบหัวโจกโรฮิงญาพัวพันกลุ่มก่อการร้ายระดับโลก ติดต่อกลุ่มก่อความไม่สงบ “<persName>ถาวร</persName>” อ้อมแอ้ม สบ.ชต.ช้าเพราะเป็นกฎหมายการเงิน</lead>
<neck></neck>
<body><p>สถานการณ์ในจังหวัดชายแดนภาคใต้ที่รุนแรงขึ้น อย่างมากในช่วงนี้ ทำให้หลายฝ่ายออกมาวิพากษ์วิจารณ์งานด้านยุทธการของกองทัพและยุทธศาสตร์การ แก้ไขปัญหาของรัฐบาลว่าเป็นไปอย่างผิดพลาด ล้มเหลว</p>
<p><persName>พล.อ.ปฐมพงษ์ เกษรศุกร์</persName> อดีตประธานที่ปรึกษากองทัพไทย และที่ปรึกษาแกนนำกลุ่มพันธมิตรประชาชนเพื่อประชาธิปไตย กล่าวว่า รู้สึกเศร้าใจ คับแค้นใจ และอยากร้องไห้เมื่อเห็นภาพเหตุการณ์ในจังหวัดชายแดนภาคใต้ โดยที่กองทัพไม่สามารถทำอะไรได้เลย แต่กลับพูดอยู่ได้ว่ามาถูกทางแล้ว ทั้งๆ ที่เป็นการมาถูกในทางที่ผิดต่างหาก</p>
<p>“เมื่อก่อนผมเคยคิดว่าการที่ พล.อ.อนุพงษ์ เผ่าจินดา ผบ.ทบ. (ผู้บัญชาการทหารบก) นิ่งเงียบสุขุม เพราะเป็นคนฉลาด แต่มาวันนี้รู้แล้วว่าที่อยู่เฉยๆ เพราะไม่รู้อะไรเลย ผมผิดหวังมากกับการแก้ปัญหาภาคใต้ของกองทัพที่มีผู้นำไม่ได้เป็นนักรบที่แท้ จริงเลย” <persName>พล.อ.ปฐมพงษ์</persName> กล่าว</p>
<p>อดีตประธานที่ปรึกษากองทัพไทย กล่าวต่อว่า ได้รับทราบข้อมูลจากทหารซึ่งเป็นลูกน้องในพื้นที่ ทราบว่าทุกคนต่างเอือมระอากับการแก้ปัญหาภาคใต้ ของกองทัพ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม ไม่ค่อยได้ลงพื้นที่เลย ส่วน <persName>พล.อ.อนุพงษ์</persName> ก็ลงไปแค่วันเดียว ไปเช้าเย็นกลับ ได้แต่ไปนั่งประชุม รับทราบบรรยายสรุปแค่นั้น</p>
<p>“ผมเสนอให้ทั้ง พล.อ.ประวิตร และ พล.อ.อนุพงษ์ ควรจะลงไปอยู่ที่ภาคใต้อย่างน้อย 1 เดือน ไปกินนอนอยู่กับลูกน้องเลย จะได้รู้เรื่องจริงๆ อย่ามัวอยู่แต่ในกรุงเทพฯ สนใจแต่การเมืองว่าทำอย่างไรจะทำให้รัฐบาลชุดนี้อยู่ได้นานๆ มันไม่ใช่หน้าที่ของกองทัพ” <persName>พล.อ.ปฐมพงษ์</persName> กล่าว และว่าทุกวันนี้กองทัพมีแต่ความแตกแยก เนื่องจากคนที่รับผิดชอบกองทัพเอาแต่พรรคพวกของตนเอง โดยเฉพาะทหารที่มาจากกองพลทหารราบที่ 2 รักษาพระองค์ (พล.ร.2 รอ.)</p>
<p><persName>พล.อ.ปฐมพงษ์</persName> ยังตำหนิโครงการจัดซื้อเรือเหาะ หรือบอลลูนเหาะติดกล้อง เพื่อตรวจการณ์ในพื้นที่ภาคใต้อย่างรุนแรง โดยเรือเหาะดังกล่าวจัดซื้อจากสหรัฐอเมริกา ใช้งบประมาณถึง 350 ล้านบาท โดยบอกว่าเป็นโครงการที่ไม่คุ้มค่าเลย ไม่เหมาะสมกับสภาพพื้นที่ ทั้งยังเป็นเป้าการถูกลอบทำลายของกลุ่มก่อความไม่สงบ</p>
<p>“คอยดูว่าผู้ก่อการร้ายคงต้องหาวิธีจัดการ บอลลูนแน่นอน เพราะมันเป็นสิ่งท้าทาย อย่าลืมว่าตอนที่ถูกปล้นปืนจากกองพันพัฒนา 4 อ.เจาะไอร้อง จ.นราธิวาส เมื่อปี 2547 นั้น จรวดอาร์พีจี 7 ลูกหายไปด้วย ยังไม่รู้เลยว่าอยู่ที่ไหน”</p>
<p>“<persName>วัธนชัย</persName>”ปูดโจรฝึกจากอัลไกดา-เจไอ</p>
<p><persName>พล.อ.วัธนชัย ฉายเหมือนวงศ์</persName> อดีตแม่ทัพภาคที่ 3 และอดีตที่ปรึกษานายกรัฐมนตรีในรัฐบาล <persName>พล.อ.สุรยุทธ์ จุลานนท์</persName> กล่าวว่า ขณะนี้กลุ่มโจรก่อการร้ายในพื้นที่ได้ปรับแผน เปลี่ยนยุทธวิธี และจัดตั้งชุดอาร์เคเค กับคอมมานโดเข้ามาใหม่ โดยใช้พวกที่มาจากอัลไกดา หรือเจไอ (กลุ่มเจมาห์อิสลามิยาห์ ที่ถูกระบุว่าลอบวางระเบิดครั้งรุนแรงที่เกาะบาหลี ประเทศอินโดนีเซีย) เป็นหลัก ทำให้รุกรบรุนแรงมากขึ้น แต่ฝ่ายเจ้าหน้าที่รัฐยังใช้ยุทธวิธีดั้งเดิม จึงตามกลุ่มโจรก่อการร้ายไม่ทัน</p>
<p>“เราไม่ได้รบ เอาแต่รับอย่างเดียว ที่ผ่านมาเราไม่เคยรุกเขาเลย ยุทธวิธีแพ้เขาตลอด แม้ว่าทหารจะลงไปอยู่ในพื้นที่เป็นแสนคนก็แพ้เขาอยู่ดี เพราะกลุ่มโจรก่อการร้ายแฝงตัวอยู่กับชาวบ้าน เป็นโจรอยู่ในเมือง ดังนั้นเราจะต้องตั้งกองกำลังชาวบ้านให้มากที่สุดเพื่อดูแลกันเอง และสกรีนคนแปลกหน้า เพื่อรับมือกับแนวร่วมของฝ่ายก่อความไม่สงบที่มีถึง 5-6 หมื่นคน การตั้งรับอย่างเดียวจะไม่มีวันจบ เพราะจุดประสงค์ของฝ่ายโน้นต้องการให้เหตุการณ์นำไปสู่นานาชาติ เพื่อให้องค์กรต่างประเทศเข้ามาดูแล โดยโจทย์ที่ตั้งไว้คือต้องการเผด็จศึกในปี 2555 ซึ่งเป็นปีเดียวกับที่รัฐบาลตั้งธงไว้ว่าภายใน 3 ปีสถานการณ์ภาคใต้จะดีขึ้น” <persName>พล.อ.วัธนชัย</persName> ระบุ</p>
<p>“<persName>ถาวร</persName>”แจงสบ.ชต.ช้าเป็นก.ม.การเงิน</p>
<p>ด้าน <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย กล่าวถึงกรณีที่มีเสียงวิจารณ์เกี่ยวกับร่างพระราชบัญญัติจัดตั้งสำนัก งานบริหารราชการจังหวัดชายแดนภาคใต้ (สบ.ชต.) เพื่อจัดตั้งองค์กรใหม่รับผิดชอบปัญหาภาคใต้ ซึ่งมีความล่าช้าว่า ขณะนี้การจัดทำกฎหมายอยู่ในกระบวนการ เหตุที่มีความล่าช้าเพราะเป็นกฎหมายที่เกี่ยวกับการใช้งบประมาณ จึงต้องผ่านความเห็นชอบของคณะกรรมการกลั่นกรองก่อน</p>
<p>อย่างไรก็ดี โดยแนวทางการปฏิบัติ ได้มีการสั่งการให้นำโครงการบางส่วนที่เกี่ยวเนื่องกับร่างกฎหมายไปปฏิบัติ แล้ว โดยเมื่อกฎหมายผ่านความเห็นของชอบของรัฐสภา จะสามารถสานต่อโครงการได้ทันที</p>
<p>ลวงทิ้ง จยย.-กดบึ้มหน้าโรงพัก ตร.ดับ 2</p>
<p>สถานการณ์ในจังหวัดชายแดนภาคใต้ยังคงเกิดเหตุ รุนแรงขึ้นอย่างต่อเนื่อง โดยเมื่อช่วงเช้าวานนี้ คนร้ายวางแผนทำทีเป็นทะเลาะกันและทิ้งรถจักรยานยนต์ไว้บนถนนในเขตเทศบาลตำบล ตะลุบัน อ.สายบุรี จ.ปัตตานี จึงมีพลเมืองดีแจ้งให้ตำรวจเข้าตรวจสอบ เมื่อเจ้าหน้าที่ไปถึง พบรถจักรยานยนต์ยี่ห้อฮอนด้า รุ่นเวฟ หมายเลขทะเบียน กบต 807 ตรัง ล้มคว่ำอยู่ ใกล้ๆ กันพบหน้าไม้มีรอยเลือดติดอยู่ 2 อัน จึงนำรถจักรยานยนต์คันดังกล่าวขึ้นรถกระบะกลับไปที่โรงพัก เพื่อเก็บไว้เป็นหลักฐาน</p>
<p>ทว่าเมื่อถึงโรงพัก ขณะที่ตำรวจกำลังช่วยกันยกรถของกลางลงจากรถกระบะสายตรวจ ปรากฏว่าคนร้ายได้ใช้โทรศัพท์มือถือจุดชนวนระเบิดที่ติดตั้งไว้จนเกิดระเบิด เสียงดังสนั่นหวั่นไหว แรงระเบิดทำให้ <persName>ส.ต.ท.พิศาล ศิริอำมาตย์</persName> เสียชีวิตคาที่ <persName>ด.ต.วิเชียร บุญเพชรศรี</persName> เสียชีวิตระหว่างนำส่งโรงพยาบาล ส่วน <persName>ส.ต.อ.อารีย์ มูเก็ม</persName> และ <persName>ด.ต.พิทักษ์ รัตนหิรัญ</persName> ได้รับบาดเจ็บสาหัส</p>
<p><persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) กล่าวระหว่างเดินทางลงพื้นที่จังหวัดชายแดนภาคใต้ว่า เจ้าหน้าที่ตำรวจคงจะไม่ระวังการนำวัตถุเข้าไปในโรงพัก ฉะนั้นต้องเตือนให้ระวังมากกว่านี้</p>
<p>ยิงครูสตรีดับอีก-ห่างโรงพัก 200 เมตร</p>
<p>ช่วงเช้าวันเดียวกัน ยังเกิดเหตุคนร้ายขี่รถจักรยานยนต์ตามประกบยิง <persName>น.ส.เรขา อิสระ</persName> อายุ 54 ปี ครูโรงเรียนบ้านพอเม็ง อ.รามัน จ.ยะลา เสียชีวิตขณะขี่รถจักรยานยนต์ไปโรงเรียน เหตุเกิดบนถนนสายรามัน-พอเม็ง ท้องที่หมู่ 1 บ้านรามัน ต.กายูบอเกาะ อ.รามัน จ.ยะลา โดย <persName>น.ส.เรขา</persName> นับเป็นครูคนที่ 5 ที่ถูกสังหารหลังเปิดเทอม</p>
<p>รวบ หน.แก๊งค้าโรฮิงญาพันอัลไกดา</p>
<p>ที่กรมสอบสวนคดีพิเศษ (ดีเอสไอ) <persName>พ.ต.อ.ทวี สอดส่อง</persName> อธิบดีดีเอสไอ ร่วมกันแถลงข่าวจับกุม <persName>นายมะฮัมหมัด อาลี ฮุสเซ็น</persName> ชาวโรฮิงญา ผู้ต้องหาลักลอบเข้าประเทศ โดยจับกุมได้ที่ อ.เกษตรสมบูรณ์ จ.ชัยภูมิ เมื่อวันที่ 15 มิ.ย. <persName>นายมะฮัมหมัด หมัดบาเหม</persName> (หรือ<persName>บาบูจิ</persName>) ชาวโรฮิงญา อายุ 39 และ<persName>นายชุบรี อาแว</persName> หรือ<persName>จิ๊บ</persName> อายุ 20 ปี ชาวโรฮิงญา ผู้ต้องหาร่วมกันปลอมแปลงเอกสารทางราชการ โดยจับกุมได้ที่ อ.หาดใหญ่ จ.สงขลา</p>
<p><persName>พ.ต.อ.ทวี</persName> กล่าวว่า ผู้ต้องหากลุ่มนี้เป็นเครือข่ายค้าแรงงานและค้ามนุษย์ มีหลักฐานเชื่อมโยงกับกลุ่มผู้มีอิทธิพลทางภาคใต้ และมีการหาผลประโยชน์ระหว่างประเทศ <persName>นายมะฮัมหมัด อาลี ฮุสเซ็น</persName> มีข้อมูลด้านการข่าวว่าเป็นหัวหน้ากลุ่มอาชญากรรมข้ามชาติ จัดส่งลูกแพะและค้าเอกสารทางราชการปลอม รวมทั้งเป็น</p>
<p>นายหน้าค้าอาวุธสงครามร่วมกับกบฏพยัคฆ์ทมิฬอีแลม</p>
<p>ก่อนหน้านี้ได้อาศัยที่ อ.หาดใหญ่ เคยปลอมแปลงเอกสารให้กลุ่มอัลไกดาให้เข้าไปก่อวินาศกรรมในเหตุการณ์ 911 จากนั้นหลบหนีเข้าไปยังประเทศมาเลเซีย จนถูกจับกุมในข้อหาเป็นภัยต่อความมั่นคง ถูกศาลสั่งจำคุก 2 ปี เมื่อพ้นโทษออกมา ก็เข้ามาอยู่ในประเทศไทย และติดต่อกับกลุ่มผู้มีอิทธิพลในภาคใต้ ทั้งกลุ่มค้าอาวุธสงคราม ยาเสพติด และกลุ่มก่อเหตุความไม่สงบ</p></body>
</news>
