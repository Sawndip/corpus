<teiHeader>
<fileDesc>
<titleStmt>
  <title>ตร.ร่อนหมายเรียกพธม.ยึดสนามบิน"จำลอง-สนธิ"นำทีม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168899  </bibl>
</sourceDesc>
</fileDesc>
</teiHeader>
<news>
<headline>ตร.ร่อนหมายเรียกพธม.ยึดสนามบิน"<persName>จำลอง</persName>-<persName>สนธิ</persName>"นำทีม</headline>
<lead>ตร.ร่อนหมายเรียกพธม. ยึดสนามบิน "<persName>จำลอง</persName>-<persName>สนธิ</persName>"นำทีม "<persName>กษิต</persName>"โดนด้วย/รายงานตัว16กค.  "เสื้อแดง"ลั่นล่ารายชื่อทั่วกทม. ช่วย"<persName>ทักษิณ</persName>"พร้อมจัดเบิร์ธเดย์</lead>
<neck>ผู้สื่อข่าวรายงานว่า พนักงานสอบสวน สภ.ราชาเทวะ ออกหมายเรียกวันที่ 1 กรกฎาคม ลงนามโดย <persName>พล.ต.ท.วุฒิ พัวเวส</persName> ในคดีระหว่างบริษัท ท่าอากาศยานไทย จำกัด (มหาชน) กับพวก ผู้กล่าวหา และ<persName>พล.ต.จำลอง ศรีเมือง</persName> กับพวก ผู้ต้องหา โดยให้ผู้ต้องหาทั้งหมดเข้ารายงานตัวต่อพนักงานสอบสวน ในข้อหา "ร่วมกันกระทำให้ปรากฏแก่ประชาชนด้วยวาจา หนังสือ หรือวิธีอื่นใด อันมิใช่เป็นการกระทำภายในความมุ่งหมายแห่งรัฐธรรมนูญฯ มั่วสุมกันตั้งแต่สิบคนขึ้นไป ใช้กำลังประทุษร้า ขู่เข็ญว่าจะใช้กำลังประทุษร้าย หรือกระทำการอย่างหนึ่งอย่างใดให้เกิดการวุ่นวายขึ้นในบ้านเมืองฯ , เมื่อเจ้าพนักงานสั่งให้เลิกการมั่วสุมแล้วไม่เลิก, ก่อการร้าย, บุกรุก, ทำให้เสียทรัพย์ ฯลฯ" ทำให้การให้บริการของท่าอากาศยานหยุดชะงักลง ฝ่าฝืนข้อกำหนดออกตามมาตรา 9 แห่ง พ.ร.ก.การบริหารราชการในสถานการณ์ฉุกเฉิน พ.ศ.2548 ฉบับที่ 1 ลงวันที่ 29 พฤศจิกายน 2551 และฉบับที่ 2 ลงวันที่ 1 ธันวาคม 2551 เหตุเกิดระหว่างวันที่ 25 พฤศจิกายน 2551 ถึงวันที่ 3 ธันวาคม 2551 ที่ท่าอากาศยานสุวรรณภูมิ จังหวัดสมุทรปราการ</neck>
<body><p>บุกรุกสุวรรณภูมิ25 คน</p>
<p>สำหรับผู้ที่ถูกออกหมายเรียกในข้อหาบุกรุกสนามบินสุวรรณภูมิรวมทั้งสิ้น 25 คน เป็นแกนนำและกลุ่มแนวร่วมพันธมิตรประชาชนเพื่อประชาธิปไตย(พธม.) ประกอบไปด้วย 1. <persName>พล.ต.จำลอง ศรีเมือง</persName>, 2. <persName>นายสนธิ ลิ้มทองกุล</persName>, 3. <persName>นายสุริยะใส กตะศิลา</persName>, 4. <persName>นายสำราญ รอดเพ็ชร</persName>, 5. <persName>นายสมเกียรติ พงษ์ไพบูลย์</persName>, 6. <persName>นายอมร อมรรัตนานนท์</persName>, 7. <persName>นายไชยวัฒน์ สินสุวงศ์</persName>, 8. <persName>นายศิริชัย ไม้งาม</persName>, 9. <persName>นางมาลีรัตน์ แก้วก่า</persName>, 10.<persName>นายเทิดภูมิ ใจดี</persName>, 11.<persName>นายพิภพ ธงไชย</persName>, 12.<persName>พล.อ.ปฐมพงษ์ เกสรศุกร์</persName></p>
<p>13.<persName>น.ส .อัญชลี ไพรีรักษ์</persName>, 14.<persName>นายพิชิต ไชยมงคล</persName>, 15.<persName>นายประพันธ์ คูณมี</persName>,16.<persName>นายบรรจง นะแส</persName>, 17.<persName>นายกษิต ภิรมย์</persName>, 18.<persName>นายศรัณยู วงศ์กระจ่าง</persName>, 19.<persName>นายวีระ สมความคิด</persName>, 20.<persName>นายสมศักดิ์ โกศัยสุข</persName>, 21.<persName>น.ส.สโรชา พรอุดมศักดิ์</persName>, 22.<persName>ร.ต.แซมดิน เลิศบุศย์</persName>, 23.<persName>นายชนะ ผาสุกสกุล</persName>, 24.<persName>พ.ต.ท.สันธนะ ประยูรรัตน์</persName>, 25.<persName>นายสุรวิชช์ วีรวรรณ</persName></p>
<p>บุกรุกดอนเมืองอีกเพียบ</p>
<p>นอกจากนั้น พนักงานสอบสวน สน.ดอนเมือง ออกหมายเรียกวันที่ 1 กรกฎาคม ข้อหาบุกรุก ท่าอากาศยานดอนเมือง ระหว่าง วันที่ 25 พฤศจิกายน ถึง 3 ธันวาคม 2551 อีก27 คน ประกอบไปด้วย ,1. <persName>พล.ต.จำลอง ศรีเมือง</persName>,2. <persName>นายสนธิ ลิ้มทองกุล</persName>, 3. <persName>นายพิภพ ธงไชย</persName>, 4. <persName>นายสุริยะใส กตะศิลา</persName>, 5. <persName>นายสมศักดิ์ โกศัยสุข</persName>, 6. <persName>นางมาลีรัตน์ แก้วก่า</persName>, 7. <persName>นายไชยวัฒน์ สินสุวงศ์</persName>, 8. <persName>นายสมเกียรติ พงษ์ไพบูลย์</persName>, 9. <persName>นายอมร อมรรัตนานนท์</persName>,10.<persName>นายสำราญ รอดเพชร</persName>, 11.<persName>นายศิริชัย ไม้งาม</persName>, 12.<persName>นายเทิดภูมิ ใจดี</persName>, 13.<persName>นายปานทพ พัวพงษ์พันธ์</persName>,14.<persName>นายสาวิทย์ แก้วหวาน</persName>, 15.<persName>นายพิชิต ไชยมงคล</persName>, 16.<persName>นายสุริยันต์ ทองหนูเอียด</persName>, 17.<persName>น.ส.อัญชลี ไพรีรักษ์</persName>, 18.<persName>นายประพันธ์ คูณมี</persName>, 19.<persName>พล.อ.ปฐมพงษ์ เกสรศุกร์</persName>, 20.<persName>นางแจ่มศรี สุขโชติรัตน์</persName>, 21.<persName>นายสมบูรณ์ สุวรรณฝ่าย</persName>, 22.<persName>น.ส.จินดารัตน์ เจริญชัยชนะ</persName>, 23.<persName>นายเติมศักดิ์ จารุปราณ</persName>, 24.<persName>นายบัณฑิต ปิ่นมงคลกุล</persName>, 25.<persName>น.ส.วรรษมน ช่างปรีชา</persName>, 26.<persName>นายยุทธิยงค์ ลิ้มเลิศวาที</persName>, 27.<persName>นายสุมิตร นวลมณี</persName></p>
<p>ทั้ง นี้ให้ผู้ต้องหาเข้าพบพนักงานสอบสวน ที่สโมสรตำรวจ วันที่ 16 กรกฎาคมนี้ โดยให้ผู้ต้องหาคดีบุกรุกสนามบินดอนเมืองเข้ารายงานตัวในเวลา 9.30 น. ส่วนคดีบุกรุกสนามบินสุวรรณภูมิ ในเวลา 13.00 น.</p>
<p>เดินหน้าล่าถวายฎีกาช่วย<persName>แม้ว</persName></p>
<p>เมื่อ วันที่ 4 กรกฎาคม <persName>นายการุณ โหสกุล</persName> ส.ส.กทม. พรรคเพื่อไทย แถลง ถึงความคืบหน้าในการล่ารายชื่อประชาชนเพื่อถวายฎีกาเพื่อขออภัยโทษให้ <persName>พ.ต.ท.ทักษิณ ชินวัตร</persName> โดยย้ำว่า</p>
<p>ประชาชน จำนวนมากได้แจ้งความจำนงมายัง ส.ส.กทม.ของพรรคเพื่อไทยว่ามีความประสงค์ ต้องการร่วมลงชื่อถวายฎีกาแต่เกรงว่ากลัวจะไม่ปลอดภัย บางคนไม่มีความสะดวกที่จะลงชื่อเนื่องจากไม่รู้ว่าจะไปลงชื่อได้จากที่ไหน ดังนั้นนสัปดาห์ตนพร้อม ส.ส. กทม.ของพรรคจะจัดตั้งโต๊ะทุกเขตใน กทม.เพื่อให้ประชาชนเข้าร่วมลงชื่อถวายฎีกาครั้งนี้ซึ่งหาสถานที่ที่สะดวก สำหรับประชาชนในการเข้าชื่อ เพราะหากส่งทางไปรษณีย์ อาจถูกทำลายได้</p>
<p>อ้างสิทธิ์ ปชช.สามารถทำได้</p>
<p>ขณะ ที่ <persName>นายจิรายุ ห่วงทรัพย์</persName> รองโฆษกพรรคเพื่อไทย กล่าวว่า ส่วนที่มีหลายฝ่ายท้วงติงการล่าชื่อถวายฎีกาเพื่อขออภัยโทษให้ <persName>พ.ต.ท.ทักษิณ</persName> เป็นระคายเคืองเบื้องพระยุคลบาทนั้น เป็นเรื่องที่ประชาชนสามารถทำได้ เพราะในอดีตสมัย<persName>พ่อขุนรามคำแหง</persName> ทรงให้แขวนกระดิ่งไว้หน้าวังเพื่อให้ประชาชนมาร้องทุกข์ในยามที่ประชาชน เดือดร้อน ส่วนกรณีที่<persName>นายแก้วสรร</persName>และ<persName>ขวัญสรวง อติโพธิ</persName> ลงโฆษณาคัดค้านการเข้าชื่อถวายฎีกา อยากถามกลับว่าทั้งสองเข้าใจสิทธิของประชาชนแค่ไหน แต่สังคมรับรู้ว่า นายแก้วสรร ถูกตั้งเป็น คตส.หลังเหตุการณ์ทหารปฎิวัติยึดอำนาจเมื่อวันที่ 19 ก.ย.โดยเฉพาะ<persName>นายแก้วสรร</persName> จงเกลียด จงชัง <persName>พ.ต.ท.ทักษิณ</persName> เดินหน้าตรวจสอบ จนลืมว่า <persName>พ.ต.ท.ทักษิณ</persName>ก็เป็นคนไทยไปแล้ว</p>
<p>คุ้ย"<persName>มาร์ค</persName>"ขอนายกพระราชทาน</p>
<p>ด้าน <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย กล่าวถึงการท้วงติงว่าล่าชื่อประชาชนถวายฎีกาเพื่อขออภัยโทษให้<persName>พ.ต.ท.ทักษิณ</persName> จะเป็นการระคายเคืองเบื้องพระยุคลบาทนั้น เป็นสิ่งประชาชนสามารถจะกระทำได้ แต่อยากถามว่าแล้วกรณีที่ <persName>นายอภิสิทธิ์</persName> เคยออกมาเสนอขอนายกรัฐมนตรี พระราชทาน ไม่เป็นการระคายเคืองเบื้องพระยุคลบาทหรือ</p>
<p>อย่างไรก็ตามจากที่ลงพื้นที่พบประชาชนหลายคนเห็นข่าว ทุกคนก็อยากจะร่วมลงชื่อถวายฎีกาและทุกคนต่างบอกว่าไม่ได้ตกเป็นเครื่องมือ ทางการเมืองกับฝ่ายใดทั้งสิ้น</p>
<p>"<persName>ปู่ชัย</persName>"ย้ำต้องติดคุกก่อน</p>
<p>ขณะที่ <persName>นายชัย ชิดชอบ</persName> ประธานรัฐสภา จากพรรคภูมิใจไทย กล่าวว่า การดำเนินการทุกอย่างต้องเป็นไปตามขั้นตอนของกฎหมาย คนผิดจะต้องได้รับโทษก่อน พร้อมยกกรณีของ<persName>นายวีระ มุสิกพงษ์</persName> แกนนำกลุ่มคนเสื้อแดง ที่ต้องคำพิพากษา และเข้าคุก ก่อนที่จะขอพระราชทานอภัยโทษซึ่งไม่ทราบว่าการดำเนินการครั้งนี้จะเหมาะสม หรือไม่ อยู่ที่จิตสำนึกของแต่ละคน ตนก็ต้องการให้มีการพิสูจน์ด้วยว่าการดำเนินการนอกกฎหมายจะทำได้หรือไม่</p>
<p>อย่าง ไรก็ตาม<persName>นายชัย</persName> เชื่อว่าผู้ที่เข้าไปลงชื่อเป็นคนส่วนน้อย เพราะคนส่วนใหญ่ทราบกฎหมายและวิธีปฏิบัติดี น่าจะเข้าใจว่า ใครดำเนินการอะไร ถูกต้องตามกฎหมายหรือไม่ ส่วนขณะนี้ก็ยังไม่มีความคืบหน้าสำหรับกฎหมายนิรโทษกรรม ยังไม่เห็นเรื่อง แต่คิดว่าการพิจารณาเรื่องนี้ ต้องดูที่เหตุและผล</p>
<p><persName>ขวัญชัย</persName>-<persName>แม้ว</persName>ตลบหลัง<persName>มาร์ค</persName></p>
<p>ด้าน <persName>นายขวัญชัย ไพรพนา</persName> แกนนำกลุ่มคนรักอุดร กล่าวภายหลังเดินทางกลับจากการเข้าพบ <persName>พ.ต.ท.ทักษิณ</persName> ที่นครดูไบ ประเทศสหรัฐอาหรับเอมิเรสต์ ว่า <persName>พ.ต.ท.ทักษิณ</persName> ยังคงมีสุขภาพแข็งแรง และพูดคุยกับคณะของตนที่เข้าพบอย่างอารมณ์ดี โดยที่ผ่านมา <persName>พ.ต.ท.ทักษิณ</persName> ยอมรับว่า ได้พยายามฝึกนั่งสมาธิ เพื่อปลงกับเรื่องต่าง ๆ ที่เกิดขึ้น</p>
<p><persName>นาย ขวัญชัย</persName> กล่าวเพิ่มเติมว่า <persName>พ.ต.ท.ทักษิณ</persName> ได้ตกลงที่จะโฟนอิน เข้ามายังรายการของชมรมคนรักอุดรที่ คลื่นวิทยุ 97.5 จ.อุดรธานี ในเวลา 09.00 น. - 10.00 น. ของทุกวันจันทร์ เพื่อตอบโต้รายการเชื่อมั่นประเทศไทยกับ<persName>นายกฯอภิสิทธิ์</persName> ที่ออกอากาศทุกวันอาทิตย์</p>
<p>ขณะที่ <persName>นายชินวัฒน์ พาบุญพาด</persName> แกนนำเสื้อแดง กล่าวว่า เนื่องในวันคล้ายวันเกิดของ <persName>พ.ต.ท.ทักษิณ</persName> ในวันที่ 26 ก.ค.นี้ กลุ่มวิทยุชุมชนคนแท็กซี่ 92.75 และ 107.5 พร้อมเครือข่ายคนเสื้อแดงทั่วประเทศ จะร่วมกันจัดงานแซยิดครบรอบ 60 ปี ให้ <persName>พ.ต.ท.ทักษิณ</persName> ส่วนเวลาจะกำหนดความเหมาะสมอีกครั้งและในโอกาสนี้ <persName>พ.ต.ท.ทักษิณ</persName> อาจโฟนอินมาพูดคุยกับพี่น้องทั่วประเทศในงานดังกล่าวด้วย</p>
<p>นายกฯเปิด"ฉันรักประเทศไทย"</p>
<p>ในช่วงเช้า <persName>นายอภิสิทธิ์ เวชชาชีวะ</persName> นายกรัฐมนตรี ได้กล่าวในพิธีเปิดโครงการ "ฉันรักประเทศไทย -ไอ เลิฟ ไทยแลนด์" ที่ตึกสันติไมเตรี ทำเนียบรัฐบาลว่า"เราภาคภูมิใจไทยที่คนไทยไม่เป็นรองใครในทุกวงการ แต่ในช่วง 2-3 ปีที่ผ่านมาบ้านเมืองเรามีปัญหารุนแรงขึ้น ทำให้สิ่งที่เป็นจุดแข็งของเราไม่ปรากฎกับสายตาชาวโลก ทั้งๆที่เราสร้างความแข้มแข็งมาต่อเนื่องยาวนาน แต่ 2-3 ปีที่ผ่านมาความรับรู้ของชาวต่างประเทศต่อประเทศไทยเป็นภาพของความรุนแรงขัด แย้ง ซึ่งการมีความคิดเห็นที่แตกต่าง ควรแสดงออกอย่างเหมาะสม โดยยึดถือวัฒนธรรมที่ดีงามต่อประชาชนคนไทย พร้อมๆไปกับการรวมพลังเพื่อสร้างโอกาสให้ประเทศไทย</p>
<p>นอกจากนี้ <persName>นายอภิสิทธิ์</persName> ได้เขียนข้อความบันทึกรักประเทศไทยและอัดเสียงว่า "ผมจะทุ่มเทเวลาและความสามารถอย่างเต็มที่ เพื่อพี่น้องคนไทยทุกคน"</p>
<p>"<persName>มาร์ค</persName>"เมิน"<persName>แม้ว</persName>"โฟนอินโต้</p>
<p><persName>นายอภิสิทธิ์</persName>ยังให้สัมภาษณ์ถึงกรณี<persName>พ.ต.ท.ทักษิณ ชินวัตร</persName> เตรียมที่จะโฟนอินเพื่อตอบโต้รายการเชื่อมั่นประเทศไทยกับ<persName>นายกฯอภิสิทธิ์</persName> ทุกวันจันทร์ว่า ประชาชนทุกคนมีวิจารณญาณอยู่แล้วว่าจะเชื่อใครเพราะสามารถไปตรวจสอบคำพูดใน อดีตต่างๆได้</p>
<p>เมื่อถามว่า หลังจากเปิดตัวโครงการ "ฉันรักประเทศไทย ไอเลิฟไทยแลนด์" แล้ว ต้องการฝากอะไรถึง<persName>พ.ต.ท.ทักษิณ</persName> บ้าง <persName>นายอภิสิทธิ์</persName> กล่าวว่า คนไทยทุกคนก็ควรแสดงออกต่อความกตัญญูของแผ่นดินและประเทศ และที่ต้องการฝากถึงทุกคนคือประโยชน์ของประเทศ ควรมาก่อนประโยชน์ของตัวเอง ซึ่งถ้าทุกคนทำตามนี้ได้ประเทศจะสงบ</p>
<p>"<persName>สุเทพ</persName>"ชี้โฟนอิน ไม่ทำให้แตกแยก</p>
<p>ด้าน <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ กรณีที่ <persName>พ.ต.ท.ทักษิณ ชินวัตร</persName> จะโฟนอินเข้ารายการของวิทยุชุมชนคนรักอุดรฯ ทุกวันจันทร์ ว่า ถ้าเป็นการใช้สิทธิประชาชนคุยกับประชาชน รัฐบาลคงไม่สามารถห้ามปรามได้ แต่ถ้าเนื้อหามีการยุยงให้เกิดความแตกแยกในสังคม ก็เป็นสิ่งที่ต้องตรวจสอบต่อไป พร้อมยืนยันไม่กลัวว่าการโฟนอินของ <persName>พ.ต.ท.ทักษิณ</persName> จะส่งผลกระทบต่อเสถียรภาพของรัฐบาลในพื้นที่ภาคอีสาน</p>
<p>ปชป.ชี้เสื้อแดงปรับยุทธวิธีพลิกรุก</p>
<p><persName>นาย เทพไท เสนพงศ์</persName> โฆษกประจำตัวหัวหน้าพรรคประชาธิปัตย์ ให้สัมภาษณ์ถึงการล่าชื่อถวายฎีกาช่วย <persName>พ.ต.ท.ทักษิณ</persName> ว่า เรื่องนี้นับวันยิ่งมีกระแสคัดค้านเพิ่มมากขึ้นเรื่อยๆ ประชาชนทั้งประเทศไม่ยินยอมให้คนเพียงไม่กี่คนมาก้าวล่วงพระราชอำนาจได้ เชื่อว่าหลังจากนี้กลุ่มคนเสื้อแดง จะมีการปรับยุทธวิธีในการเคลื่อนไหวใหม่คาดว่าจะออกมาในลักษณะแยกกันเดิน ร่วมกันตี อาจจะมีการเคลื่อนไหวทั้งในและนอกประเทศ</p>
<p>อัด"<persName>ทักษิณ</persName>"เผยธาตุแท้โฟนอินซ้ำ</p>
<p><persName>นาย เทพไท</persName> กล่าวต่อว่า ล่าสุดชัดเจนแล้วว่า<persName>พ.ต.ท.ทักษิณ</persName> ทนอยู่เบื้องหลังลิ่วล้อไม่ได้เพราะทำงานล่าช้าจึงได้ออกมาประกาศจะโฟนอิน ผ่านรายการวิทยุชุมชนในจ.อุดรธานี ทุกวันจันทร์เพื่อตอบโต้รายการเชื่อมั่นประเทศไทยกับ<persName>นายกฯอภิสิทธิ์</persName> แสดงให้เห็นว่า <persName>พ.ต.ท.ทักษิณ</persName>ยังไม่ยอมสำนึกในความผิดที่ตัวเองได้กระทำต่อสังคมและชาติไทย ไว้ แต่เป็นการดีจะได้เห็นธาตุแท้กัน ซึ่งทุกความเคลื่อนไหวที่ผ่านมา คงปฏิเสธไม่ได้ว่าเป็นไปตามแผนตากสิน2ที่มีการนำมาเปิดเผยก่อนหน้านี้จาก พฤติกรรมนี้ขอให้คนไทยทั้งชาติที่ทั้งในประเทศ และต่างประเทศใช้วิจารณาญาณไตร่ตรองดูว่าสอดคล้องเหมาะสมเพียงใดที่คน บางกลุ่มยังกล้าใช้เกมการเมืองโยงถึงสถาบันเบื้องสูงโดยไม่คิดว่าจะเป็นการ ก้าวล่วงพระราชอำนาจของสถาบัน แล้วจะยังให้การสนับสนุนคนกลุ่มนี้อีกหรือ </p></body>
</news>
