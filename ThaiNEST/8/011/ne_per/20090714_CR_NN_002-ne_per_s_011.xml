<teiHeader>
<fileDesc>
<titleStmt>
  <title>เงียบกริบ! ตรวจรถยนต์ต้องสงสัยยิงถล่ม"สนธิ"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=170178  </bibl>
</sourceDesc>
</fileDesc>
</teiHeader>
<news>
<headline>เงียบกริบ! ตรวจรถยนต์ต้องสงสัยยิงถล่ม"<persName>สนธิ</persName>"</headline>
<lead></lead>
<neck></neck>
<body><p>เมื่อเวลา 11.00 น. วันที่ 14 กรกฎาคม ผู้สื่อข่าวรายงานว่า เจ้าหน้าที่กองพิสูจน์หลักฐาน ได้นำเจ้าหน้าที่ตำรวจ มาทำการตรวจรถยนต์กระบะโตโยต้าไฮลักซ์ วีโก้ สีเลือดหมู หมายเลขทะเบียน บธ 1474 ลพบุรี ซึ่งเป็นรถต้องสงสัยในคดีคนร้ายลอบสังหาร <persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย และผู้ก่อตั้งหนังสือพิมพ์ เอเอสทีวี ผู้จัดการ โดยการตรวจสอบรถในครั้งนี้ ตำรวจสืบ สวนนครบาล 1 ได้นำมาตรวจที่กองบังคับการตำรวจจราจร ผลการตรวจภายในรถพบขวดน้ำ แผ่นซีดี บัตรข้าราชการระบุชื่อ <persName>น.ส.รัศมี เมฆชัย</persName> ซึ่งเจ้าหน้าที่ได้ทำการเก็บลายนิ้วมือแฝงภายในรถไว้ตรวจสอบแล้ว</p>

          <p>ต่อมาเวลา 12.00 น.ที่ผ่านมามี ทหารสังกัดหน่วยรบพิเศษของลพบุรี เดินทางมาที่ บก.จร.จำนวน 10 นาย หลังจากทราบข่าวว่าตำรวจนำรถคันดังกล่าวมาตรวจ และขณะนี้เจ้าหน้าที่กำลังอยู่ระหว่างตรวจสอบภายในรถยนต์คันดังกล่าว</p>

         <p> อย่างไรก็ตาม ในการตรวจสอบรถต้องสงสัยครั้งนี้ ไม่มีนายตำรวจระดับสูงคนใดเปิดเผยรายละเอียดให้สื่อมวลชนทราบแต่อย่างใด ทั้งนี้ขณะนี้ <persName>พล.ต.อ.ธานี สมบูรณ์ทรัพย์</persName> รอง ผบ.ตร.หัวหน้าทีมพนักงานสอบสวนคดีลอบสังหาร<persName>นายสนธิ</persName> ได้เข้าร่วมประชุมกับเจ้าหน้าที่ตำรวจที่กองบังคับการตำรวจจราจรเพื่อสอบถามความคืบหน้าคดีดังกล่าว </p></body>
</news>
