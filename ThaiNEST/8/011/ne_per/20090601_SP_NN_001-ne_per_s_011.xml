<teiHeader>
<fileDesc>
<titleStmt>
  <title>สปอร์ตนิวส์ ประจำวันที่ 1 มิถุนายน 2552  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163959  </bibl>
</sourceDesc>
</fileDesc>
</teiHeader>
<news>
<headline>สปอร์ตนิวส์ ประจำวันที่ 1 มิถุนายน 2552</headline>
<lead></lead>
<neck></neck>
<body><p># กระต่ายแก้วนำฝูงไทยลีก</p>
<p>กระต่ายแก้วบางกอกกล๊าสทีมน้องใหม่ฟุตบอลไทยแลนด์ลีกปีที่13 กลับขึ้นมานำเป็นจ่าฝูงได้สำเร็จอีกครั้งจากการแข่งขันเมื่อวันที่ 31 พ.ค.โดยบุกไปเสมอเจ้าถิ่นแบงค็อกยูไนเต็ดที่สนามไทย-ญี่ปุ่นดินแดงของกทม. แบงค็อกเจ้าถิ่นได้ประตูนำไปก่อน1-0 ในนาทีที่67 จากฝีเท้าของ<persName>วุฒิพันธ์ พันธะลี</persName> ฝั่งจ่าฝูงกระต่ายแก้วมาได้ประตูตีเสมอในนาทีที่ 88 จากลูกโหม่งของ<persName>อำนาจ แก้วเขียวผล</persName>การเสมอทำให้กระต่ายแก้วมี 26 คะแนนจาก12นัดเป็นจ่าฝูงต่อไปโดยเมืองทองมาที่ 2 มี25 คะแนน ส่วนผลคู่อื่นๆในวันเดียวกันมีดังนี้ นครปฐมชนะทีโอทีเอฟ.ซี. 3 - 1 พัทยายูไนเต็ดเสมอกับทีมเยือนปลาทูคะนองสมุทรสงคราม 0 - 0 และทีทีเอ็มสมุทรสาครเสมอกับจุฬายูไนเต็ด1-1</p>
<p># เผยชื่อทีมตบลูกยางสาวไทย</p>
<p><persName>นายเสรินทร์ แก้วพิจิตร</persName> นายกเทศมนตรีนายกเทศมนตรีนครนครปฐมผู้จัดการแข่งขันวอลเล่ย์บอลหญิงชิงแชมป์ สโมสรเอเซีย 2009 ซึ่งจะเริ่มแข่งขันในวันที่1 มิ.ย.นี้ ได้เผยชื่อนักกีฬาสโมสรเฟดเดอร์บรอยดังนี้คือ<persName>วรรณา บัวแก้ว</persName>, <persName>สิริพร สุขเสน</persName>, <persName>ปลื้มจิตร์ ถินขาว</persName>, <persName>อรอุมา สิทธิ์รักษ์</persName>, <persName>ณฤมล ขานอัน</persName>, <persName>อุทัยวรรณ แก่นสิงห์</persName>, <persName>วิลาวัณย์ อภิญญาพงษ์</persName> กัปตันทีม, <persName>อำพร หญ้าผา</persName>, <persName>นุศรา ต้อมคำ</persName>, <persName>มลิกา กันทอง</persName>, <persName>เอ็มอร พานุสิทธิ์</persName>,และ <persName>ฐาปไพพรรณ ไชยศรี</persName>โดยทีมสาวไทยจะลงสนามนัดแรกในวันที่ 1 มิ.ย.นี้กับสโมสรไทเปจากไต้หวันในเวลา 17.00 น.</p></body>
</news>
