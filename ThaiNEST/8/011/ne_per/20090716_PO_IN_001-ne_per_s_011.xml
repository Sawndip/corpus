<teiHeader>
<fileDesc>
<titleStmt>
  <title>กกต.ฟัน13ปชป.ถือหุ้นสุเทพไตรรงค์จุติโดน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-16 16:27:10  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180939  </bibl>
</sourceDesc>
</fileDesc>
</teiHeader>
<news>
<headline>กกต.ฟัน13ปชป.ถือหุ้น<persName>สุเทพ</persName><persName>ไตรรงค์</persName><persName>จุติ</persName>โดน</headline>
<lead>กกต. มีมติชี้ความผิด 13 ส.ส.ประชาธิปัตย์ จาก 28 คน ถือหุ้นสัมปทานรัฐ "<persName>สุเทพ</persName>" โดน ส่วน "ภริยา<persName>กษิต</persName>" ไม่ผิด รอด ขณะรองฯ<persName>สุเทพ</persName>บอกไม่หนักใจ มติกกต.ฟัน ผิดถือหุ้นจะแจงอีกที ไม่กระทบเสถียรภาพรัฐบาล</lead>
<neck></neck>
<body><p>กรรมการการเลือกตั้ง ( กกต. ) มีมติให้ ส.ส.พรรคประชาธิปัตย์ 13 คน ทั้งหมดจาก 28 คน ขาดคุณสมบัติในการเป็น ส.ส. เนื่องจากการถือครองหุ้นสื่อและหุ้นบริษัทที่ได้รับสัมปทานจากรัฐ โดยหนึ่งใน 13 คนที่ขาดคุณสมบัติ มี <persName>นายสุเทพ เทือกสุบรรณ</persName> ส.ส.สัดส่วน พรรคประชาธิปัตย์ และรองนายกรัฐมนตรี ด้านความมั่นคง</p>
<p><persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง กล่าวถึงสาเหตุที่ <persName>นายสุเทพ</persName> ถูกวินิจฉัยว่า ขาดคุณสมบัติ เนื่องจาก <persName>นายสุเทพ</persName> ถือหุ้นบริษัทสื่อ ได้แก่ บริษัท ทรู คอร์ปอเรชั่น จำกัด (มหาชน) โดยเป็นการถือหุ้นในช่วงที่เป็น ส.ส. ส่วนกรณีที่ <persName>นายสุเทพ</persName> ถือหุ้นใน บริษัท ไออาร์พีซี จำกัด (มหาชน) นั้น กกต. เห็นตรงกับคำวินิจฉัย ส.ว. ก่อนหน้านี้ว่า ไม่เข้าลักษณะต้องห้ามตามรัฐธรรมนูญ</p>
<p>"ขอยืนยันว่าเป็นการวินัจฉัยในมาตรฐานเดียวกัน 16 ส.ว. ไปก่อนหน้านี้ เพราะบางบริษัทพบว่าตรงกัน แต่บางบริษัท มีผลการวินิจฉันที่แตกต่างกัน เช่น กรณี ส.ว. ถือหุ้นในบริษัททรูฯ แต่ไม่ขาดคุณสมบัติ เป็นเพราะถือเป็นหุ้นกู้ ซึ่งไม่เข้าข่ายต้องห้ามตามรัฐธรรมนูญ" <persName>นายสุทธิพล</persName> กล่าว</p>
<p>สำหรับ รายชื่อ 13 ส.ส. ปชป. ขาดคุณสมบัติ ดังนี้</p>
<p>1.<persName>น.ส.นริศา อดิเทพวรพันธุ์</persName> ส.ส.นครศรีธรรมราช ถือหุ้น บริษัท ผลิตไฟฟ้า จำกัด (มหาชน) </p>
<p>2.<persName>นายสัมพันธ์ ทองสมัคร</persName> ส.ส.นครศรีธรรมราช ถือหุ้นบริษัท ผลิตไฟฟ้า จำกัด (มหาชน)</p>
<p>3.<persName>นายสมเกียรติ ฉันทวานิช</persName> ส.ส.กทม. ถือหุ้น บริษัทเนชั่น มัลติมีเดีย กรุ๊ป จำกัด (มหาชน) บริษัท ปตท.จำกัด (มหาชน) บริษัท ปตท.สำรวจและผลิตปิโตรเลียม จำกัด (มหาชน)</p>
<p>4.<persName>นายลาภศักดิ์ ลาภาโรจน์กิจ</persName> ส.ส.สงขลา ถือหุ้น บริษัท ปตท.จำกัด (มหาชน) </p>
<p>5.<persName>นายไตรรงค์ สุวรรณคีรี</persName> ส.ส.สัดส่วน กลุ่มที่ 8 ถือหุ้น บริษัท ปตท.จำกัด (มหาชน)</p>
<p>6.<persName>นายสุเทพ เทือกสุบรรณ</persName> เลขาธิการพรรค และ ส.ส.สุราษฎร์ธานี ถือหุ้นในบริษัท ทีพีไอโพลีน จำกัด (มหาชน) บริษัท ทรู คอร์ปอเรชั่น จำกัด (มหาชน)</p>
<p>7.<persName>นายจุติ ไกรฤกษ์</persName> ส.ส.พิษณุโลก ถือหุ้น บริษัท ทีพีไอ โพลีน จำกัด (มหาชน) บริษัท ทีทีแอนด์ที จำกัด (มหาชน) </p>
<p>8.<persName>นายเจือ ราชสีห์</persName> ส.ส.สงขลา ถือหุ้น บริษัท ทรู คอร์ปอเรชั่น จำกัด (มหาชน)</p>
<p>9.<persName>น.ส.เฉลิมลักษณ์ เก็บทรัพย์</persName> ส.ส.สัดส่วน กลุ่มที่ 8 ถือหุ้น บริษัท ทรู คอร์ปอเรชั่น จำกัด (มหาชน) บริษัท ทีทีแอนด์ที จำกัด (มหาชน)</p>
<p>10.<persName>นายอนุชา บูรพชัยศรี</persName> ส.ส.กทม. ถือหุ้น บริษัท ทางด่วนกรุงเทพ จำกัด (มหาชน)</p>
<p>11.<persName>นายสราวุธ อ่อนละมัย</persName> ส.ส.ชุมพร ถือหุ้น บริษัท โทเทิลแอคแซสคอมมูนิเคชั่น จำกัด (มหาชน)</p>
<p>12.<persName>นายเทียนชัย สุวรรณเพ็ญ</persName> ส.ส.ตราด ถือหุ้นบริษัท อสมท จำกัด (มหาชน)</p>
<p>13.<persName>นางนิภา พริ้งศุลกะ</persName> ส.ส.สุราษฎร์ธานี ถือหุ้นบริษัท ทางด่วนกรุงเทพ จำกัด (มหาชน)</p>
<p>ส่วนกรณีของ <persName>ม.ร.ว.สุขุมพันธุ์ บริพัตร</persName> ผู้ว่าราชการกรุงเทพมหานคร ซึ่งภรรยาถือหุ้นภายหลัง <persName>ม.ร.ว.สุขุมพันธุ์</persName> เป็นสมาชิกสภาผู้แทนราษฎร แต่ต่อมา <persName>ม.ร.ว.สุขุมพันธุ์</persName> ได้ลาออกจากสมาชิกสภาผู้แทนราษฎร จึงไม่จำเป็นต้องพิจารณา</p>
<p>นอกจากนี้ กรณีที่ <persName>นายเรืองไกร ลีกิจวัฒนะ</persName> ส.ว.สรรหา ร้องให้สอบ <persName>นายกษิต ภิรมย์</persName> รมว.ต่างประเทศ เนื่องจากภรรยาของ <persName>นายกษิต</persName> ถือครองหุ้นใน บริษัท ทางด่วนกรุงเทพ จำกัด (มหาชน) ว่า กกต. มีมติให้ยกคำร้อง เพราะผู้ถือหุ้นเป็นเจ้าหนี้บริษัท ซึ่งไม่มีอำนาจในการแทรกแซงจึงไม่เข้าลักษณะต้องห้าม</p>
<p>ส่วน ส.ส. อีก 14 คน เป็นผู้ถือหุ้นในบริษัท ซึ่งไม่ได้มีลักษณะต้องห้าม ตามมาตรา 48 และมาตรา 265 ของรัฐธรรมนูญ ที่ประชุมจึงมีมติยกคำร้อง เนื่องจาก เป็นการถือหุ้นกู้ ซึ่งไม่เข้าข่ายตามรัฐธรรมนูญ คือ</p>
<p>1.<persName>นายสกลธี ภัททิยกุล</persName>2.<persName>นายวินัย เสนเนียม</persName> โดย <persName>พ.ญ.วนิดา เสนเนียม</persName>
3.<persName>นางสาวรัชดา ธนาดิเรก</persName>
4.<persName>นายองอาจ คล้ามไพบูลย์</persName>
5.<persName>นายเฉลิมชัย ศรีอ่อน</persName> โดย <persName>นางธัญวี ศรีอ่อน</persName> ภรรยา
6.<persName>นายชาญชัย อิสระเสนารักษ์</persName>
7.<persName>นายอภิชาติ ศักดิเศรษฐ</persName>
8.<persName>นางกันตวรรณ ตันเถียร กุลจรรยาวิวัฒน์</persName> โดย <persName>นายนภดล กุลจรรยาวิวัฒน์</persName> สามี
9.<persName>พลเอกพิชาญเมธ ม่วงมณี</persName>
10.<persName>คุณหญิงกัลยา โสภณพนิช</persName>
11.<persName>นายสงกรานต์ จิตสุทธิภากร</persName>
12.<persName>นายชนิน รุ่งแสง</persName>
13.<persName>นายวิชัย ล้ำสุทธิ</persName>
และ 14.<persName>นายประกอบ จิรกิตติ</persName></p>
<p>รองฯ<persName>สุเทพ</persName>ไม่หนักใจกกต.วินิจฉัยพ้นสมาชิกภาพส.ส. เชื่อ ไม่กระทบเสถียรภาพรัฐบาล </p>
<p><persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง เปิดเผยว่า ขณะนี้ยังไม่ทราบรายละเอียดของมติคณะกรรมการการเลือกตั้ง หรือ กกต. ที่ได้ชี้มูลความผิด 13 ส.ส.พรรคประชาธิปัตย์ ถือครองหุ้นสัมปทานของรัฐ ให้พ้นสมาชิกภาพว่ามีบุคคลใดบ้าง และตนเองก็เป็นหนึ่งในนั้น แต่ไม่ได้รู้สึกหนักใจ โดยยืนยันว่า จะมีการชี้แจงต่อสื่อมวลชนในภายหลังเมื่อตนเองพร้อมแล้ว ส่วนตัวมีแผนที่จะดำเนินการอยู่แล้วทั้งนี้ เชื่อว่า มติดังกล่าวจะไม่กระทบต่อเสถียรภาพของรัฐบาล อย่างไรก็ตาม รองนายกรัฐมนตรี ได้รีบเร่งเดินเลี่ยงผู้สื่อข่าว จนทำให้สะดุดสายไมค์ก่อนเดินขึ้นรถกลับทันที</p>
<p><persName>ไตรรงค์ สุวรรณคีรี</persName> แย้งกกต. กฎหมายรัฐธรรมนูญ ไม่ระบุ ห้าม ส.ส.คงหุ้น </p>
<p><persName>นายไตรรงค์ สุวรรณคีรี</persName> ส.ส.สัดส่วน พรรคประชาธิปัตย์ ซึ่งถูก กกต. ลงมติให้ขาดคุณสมบัติการเป็น ส.ส. ระบุว่าไม่เห็นด้วยกับ กกต. เนื่องจากในรัฐธรรมนูญ โดยเปรียบเทียบ รัฐธรรมนูญ มาตรา 269 วรรค (1) ระบุว่านายกรัฐมนตรีและรัฐมนตรีต้องไม่เป็นหุ้นส่วน หรือผู้ถือหุ้นในห้างหุ้นส่วน หรือบริษัท หรือไม่คงไว้ซึ่งความเป็นหุ้นส่วนหรือผู้ถือหุ้นในห้างหุ้นส่วน หรือบริษัทต่อไป แต่ในมาตรา 265 เกี่ยวกับคุณสมบัติของ ส.ส. และ ส.ว.ในวรรคที่สอง ระบุว่า ส.ส. หรือ ส.ว. ไม่รับหรือแทรกแซง หรือก้าวก่ายการเข้ารับสัมปทานจากรัฐ หน่วยราชการ หน่วยงานของรัฐ หรือรัฐวิสาหกิจ หรือเข้าเป็นคู่สัญญากับรัฐ หน่วยราชการ หน่วยงานของรัฐ หรือ รัฐวิสาหกิจ อันมีลักษณะเป็นการผูกขาดตัดตอน หรือเป็นหุ้นส่วน หรือผู้ถือหุ้นในห้างหุ้นส่วน หรือบริษัทที่รับสัมปทาน หรือเข้าเป็นคู่สัญญาในลักษณะดังกล่าว ทั้งนี้ ไม่ว่าโดยทางตรงหรือทางอ้อม ซึ่งในมาตรานี้ ไม่ได้มีคำว่าไม่คงไว้ในการถือหุ้น จึงถือว่ามีความแตกต่างกัน เพราะสามารถถือหุ้นได้โดยไม่ต้องขาย แต่ห้ามซื้อหุ้นเพิ่มเท่านั้น </p>
<p>อย่างไรก็ตาม หากที่สุดแล้ว ศาลรัฐธรรมนูญ ชี้ขาดให้พ้นตำแหน่ง ก็ยังไม่ถอดใจ พร้อมกลับมาเล่นการเมืองอีกครั้งในการเลือกตั้งครั้งหน้า</p></body>
</news>
