<teiHeader>
<fileDesc>
<titleStmt>
  <title>คนดังร้องทุกข์ - ฝนตก-รถติดหนัก คุณตำรวจช่วย "เปิ้ล" ด้วย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090619/17374/%e0%b8%84%e0%b8%99%e0%b8%94%e0%b8%b1%e0%b8%87%e0%b8%a3%e0%b9%89%e0%b8%ad%e0%b8%87%e0%b8%97%e0%b8%b8%e0%b8%81%e0%b8%82%e0%b9%8c%e0%b8%9d%e0%b8%99%e0%b8%95%e0%b8%81%e0%b8%a3%e0%b8%96%e0%b8%95%e0%b8%b4%e0%b8%94%e0%b8%ab%e0%b8%99%e0%b8%b1%e0%b8%81%e0%b8%84%e0%b8%b8%e0%b8%93%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%8a%e0%b9%88%e0%b8%a7%e0%b8%a2%e0%b9%80%e0%b8%9b%e0%b8%b4%e0%b9%89%e0%b8%a5%e0%b8%94%e0%b9%89%e0%b8%a7%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>คนดังร้องทุกข์ - ฝนตก-รถติดหนัก คุณตำรวจช่วย "<persName>เปิ้ล</persName>" ด้วย</headline>
<lead>คอลัมน์ "คนดังร้องทุกข์" วันนี้ ขอให้พื้นที่สำหรับ "<persName>เปิ้ล</persName>" <persName>ภารดี อยู่ผาสุก</persName> ดาราสาววิก 7 สี หวานใจของ <persName>อานัส ฬาพานิช</persName> ที่เจ้าตัวยืนยัน...นอนยัน ว่าความรักยังดีอยู่ เอ้า!!! ว่าแล้วก็เข้าเรื่องกันเลยดีกว่า ซึ่งเรื่องร้อนใจของเธอ ก็คล้ายๆ กับผู้คนส่วนใหญ่ที่อาศัยอยู่ในกรุงเทพมหานคร อันเป็นเมืองหลวงของประเทศไทย</lead>
<neck></neck>
<body><p>"เรื่องที่เปิ้ลเบื่อที่สุด คือเรื่องรถติด เพราะเป็นคนที่ต้องเดินทาง และต้องอยู่บนท้องถนนตลอด ด้วยอาชีพที่เป็นนักแสดง ต้องถ่ายละคร บางทีไปถ่ายเลทถึง 2 ชม. ยิ่งฝนตกด้วยแล้ว รถยิ่งติดหนักเข้าไปใหญ่ บางทีติดเว่อร์มากๆ มีอยู่งานหนึ่ง คือจะไม่ทันแล้ว ทางทีมงานเขาก็โทรตามตลอด เปิ้ลก็บอกว่าไม่ต้องตามหรอก ก็อยู่บนถนนนี่แหละ คือรถติด แบบไม่ขยับ ก็ไม่สามารถไปไหนได้หรอก อยากให้พี่ๆ ตำรวจช่วยอำนวยความสะดวกให้ด้วย เปิ้กล็รู้ว่าพี่ๆตำรวจเขาก็ช่วยอยู่นั่นแหละ เขาก็พยายามทำเต็มที่ แต่ก็อยากให้มากกว่านี้ ตามแยกต่างๆ ก็อยากให้พี่ๆ ตำรวจช่วยดูแลให้รถวิ่งคล่องขึ้น" <persName>เปิ้ล</persName>แจกแจง</p>

<p> นอกจากนี้ เธอยังแนะถึงวิธีช่วยทำให้รถเบาบางลง คือทุกวันนี้บริษัทต่างๆ มักจะจะเข้าทำงานพร้อมๆ หรือเลิกงาน ตอน 5 โมงเย็นเหมือนๆ กัน ถ้าเป็นไปได้อยากให้ เปลี่ยนเวลาเข้างาน และเลิกงานให้ไม่ชนกัน เพื่อที่จะหลีกเลี่ยงการใช้รถใช้ถนนพร้อมๆ กัน</p></body>
</news>
