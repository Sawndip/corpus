<teiHeader>
<fileDesc>
<titleStmt>
  <title>แบงก์พรึ่บ5.6พันสาขาฝ่าศก.ซบ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/180609/6416  </bibl>
</sourceDesc>
</fileDesc>
</teiHeader>
<news>
<headline>แบงก์พรึ่บ5.6พันสาขาฝ่าศก.ซบ</headline>
<lead>แบงก์แห่เปิดสาขา  สิ้นเดือน  พ.ค.พรึ่บ  5.6  พันแห่งทั่วประเทศ  สวนทางเศรษฐกิจซบ  "ทหารไทย"  หน้าบาน  คปภ.ขนเงินสำรองประกันภัย  1.6  แสนล้านให้ดูแล</lead>
<neck></neck>
<body><p>ธนาคารแห่งประเทศไทย   (ธปท.)  แจ้งว่า  ภาวะเศรษฐกิจไทยที่ถดถอยติดต่อกันถึง  2  ไตรมาสในปีนี้  ไม่ได้มีผลกระทบต่อการขยายสาขาของระบบธนาคารพาณิชย์ไทย  โดยสิ้นเดือน   พ.ค.52   มีสาขาทั่วประเทศ  5,615  สาขา  เพิ่มจากระยะเดียวกันปีก่อน  378  แห่ง  หรือ  7.21%  โดยส่วนใหญ่ตั้งอยู่ในเขตกรุงเทพฯ  1,867  แห่ง  ภาคกลาง  1,762   แห่ง  ภาคเหนือ  669  แห่ง  ภาคใต้และภาคตะวันออกเฉียงเหนือ  668  และ  649  แห่งตามลำดับ</p>

     <p>โดยไทยธนาคารพาณิชย์มีสาขามากสุด  956  สาขา  รองลงมา  ธนาคารกรุงเทพ  894  สาขา  ธนาคารกรุงไทย  852  สาขา  ธนาคารกสิกรไทย  729  สาขา  ธนาคารกรุงศรีอยุธยา  583  สาขา  ธนาคารทหารไทย  474  สาขา</p>

     <p><persName>นายเกริก  วณิกกุล</persName>  ผู้ช่วยผู้ว่าการ  สายนโยบายสถาบันการเงิน  ธปท.  กล่าวว่า  การขยายสาขาธนาคารพาณิชย์ยังต้องได้รับอนุญาตจาก  ธปท.  แต่ปัจจุบันมีความยืดหยุ่นขึ้น  โดยจะพิจารณาจากฐานเงินฝากของธนาคารเป็นหลัก  และการขออนุญาตจะเปิดสาขาจะเป็นปีละ  2  ช่วง</p>

     <p><persName>นายบุญทักษ์  หวังเจริญ</persName>  ประธานเจ้าหน้าที่บริหาร  ธนาคารทหารไทย  ระบุว่า  ธนาคารได้ลงนามสัญญาแต่งตั้งผู้รักษาหลักทรัพย์กับสำนักงานคณะกรรมการกำกับและส่งเสริมการประกอบธุรกิจประกันภัย  (คปภ.)  เพื่อทำหน้าที่เป็นผู้ให้บริการรับฝากทรัพย์สินและดูแลรักษาทรัพย์สินเงิน  สำรองประกันภัยมูลค่ารวม  159,000  ล้านบาท  ซึ่งมีด้วยกัน  9  บริษัท  โดยธนาคารมีหน้าที่เปิดบัญชีรับฝากทรัพย์สินดูแลเก็บรักษาทรัพย์สินของ  คปภ.ในรูปแบบต่างๆ.</p></body>
</news>
