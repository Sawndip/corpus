<teiHeader>
<fileDesc>
<titleStmt>
  <title>สนุก-จ็อบสตรีทบุกงานออนไลน์  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090605/48411/%e0%b8%aa%e0%b8%99%e0%b8%b8%e0%b8%81-%e0%b8%88%e0%b9%87%e0%b8%ad%e0%b8%9a%e0%b8%aa%e0%b8%95%e0%b8%a3%e0%b8%b5%e0%b8%97%e0%b8%9a%e0%b8%b8%e0%b8%81%e0%b8%87%e0%b8%b2%e0%b8%99%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>สนุก-จ็อบสตรีทบุกงานออนไลน์</headline>
<lead>สนุก-จ็อบสตรีทบุกงานออนไลน์ หลังช่วงทดลอง 3 เดือนที่ผ่านมา ได้ผลตอบรับเป็นอย่างดี มีบริษัทสนใจประกาศหางานกว่า 3,600 ตำแหน่ง</lead>
<neck></neck>
<body><p><persName>นายต่อบุญ พ่วงมหา</persName> ประธานบริหาร เว็บไซต์ สนุกดอทคอม กล่าวว่า สนุกฯ ร่วมกับจ็อบสตรีทดอมคอม เว็บไซต์หางานออนไลน์ในภูมิภาคเอเชีย เปิดให้บริการ "จ็อบ สตรีท ไทยแลนด์" อย่างเป็นทางการ หลังช่วงทดลอง 3 เดือนที่ผ่านมา ได้ผลตอบรับเป็นอย่างดี มีบริษัทสนใจประกาศหางานกว่า 3,600 ตำแหน่ง</p>
<p>ทั้งนี้ ตลาดจัดหางานออนไลน์ในประเทศไทย ยังมีความต้องการสูง โดยตัวเลขมูลค่าตลาดในกลุ่มโฆษณา Classified ประมาณ 3 พันล้านบาทนั้น 1 ใน 3 เป็นสัดส่วนของการจัดหางาน ซึ่งบริการหางานทางออนไลน์ มีส่วนแบ่ง 18% และเติบโต 20% ต่อเนื่องทุกปี แสดงให้เห็นว่าการใช้บริการผ่านออนไลน์ได้รับความนิยมเพิ่มขึ้น</p>
<p>ปัจจัยหลักข้อหนึ่งคือ การเติบโตของจำนวนผู้ใช้อินเทอร์เน็ตที่ปัจจุบันมีสัดส่วนมากกว่า 20% ของประชากร ทั้งยังมีความรวดเร็วและได้งานตรงตามความต้องการ ยิ่งในสภาวะตลาดแรงงานที่มีการเลิกจ้างสูง ทำให้กลุ่มคนว่างงาน เป็นเป้าหมายสำคัญที่จะมาใช้บริการ ขณะเดียวกับ บริษัทที่ต้องการคน ก็สามารถลดค่าใช้จ่ายด้านจัดหาแรงงาน และได้คนที่ตรงประสิทธิภาพมากขึ้น</p>
<p>ด้าน <persName>นายอีริค ซีโต</persName> ผู้จัดการทั่วไป ประเทศมาเลเซียและประเทศไทย จ็อบสตรีทดอทคอม กล่าวว่า บริการที่ให้กับลูกค้าบริษัท เช่น ระบบจับคู่ ระบบแจ้งผู้สมัครผ่านเอสเอ็มเอส การจัดทำ แบล็คลิสต์ กรณีผู้สมัครไม่มาตามนัดหมาย การทำแบบทดสอบก่อนมาสัมภาษณ์จริง และจากการร่วมมือกับ สนุกดอทคอม ทำให้มีการประชาสัมพันธ์ผ่านเว็บสนุก มีการแบ่งปันข้อมูลระหว่างกัน ช่วยให้ทำตลาดได้ง่ายขึ้น ซึ่งปีแรก จ็อบสตรีท จะไม่คิดค่าบริการถึงวันที่ 31 ธันวาคม นี้</p>
<p>ทั้งนี้ จุดแข็งของสนุกดอทคอม คือ การเป็นเว็บท่า ที่มีผู้เข้าชมประมาณ 2 ล้านคนต่อวัน และจ็อบสตรีท มีบริษัทเป็นลูกค้าหางานกว่า 60,000 แห่ง และ ผู้หางานกว่า 6 ล้านคน </p></body>
</news>
