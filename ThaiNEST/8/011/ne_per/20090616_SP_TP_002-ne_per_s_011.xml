<teiHeader>
<fileDesc>
<titleStmt>
  <title>แข่งเรือยาวถ่ายสด10สนามห้ามโฆษณา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/160609/6285  </bibl>
</sourceDesc>
</fileDesc>
</teiHeader>
<news>
<headline>แข่งเรือยาวถ่ายสด10สนามห้ามโฆษณา</headline>
<lead>จากการที่สถานีโทรทัศน์ไทยพีบีเอส  หรือ  "ทีวีไทย  ทีวีสาธารณะ"  ได้มีนโยบายถ่ายทอดสดการแข่งขันเรือยาวประเพณี  กีฬาที่คนไทยทุกระดับ  โดยเฉพาะรากหญ้าสืบทอดกันมายาวนานตั้งแต่สมัยกรุงศรีอยุธยา  เป็นการสร้างปรากฏการณ์ใหม่ให้กับวงการเรือยาวไทย   โดยได้รับความชื่นชมจากผู้ชมหน้าจอทีวีอย่างดีเยี่ยม  และที่ประชาชนชาวไทยปลื้มปีติเป็นล้นพ้น  ที่ได้รับพระมหากรุณาธิคุณจากพระบาทสมเด็จพระเจ้าอยู่หัว  เสด็จพระราชดำเนินทอดพระเนตรเป็นการส่วนพระองค์  สนามสุดท้าย  ที่อ่างเก็บน้ำในโครงการพระราชดำริเขาเต่า  หัวหิน  เมื่อปีที่แล้ว</lead>
<neck></neck>
<body><p>สำหรับในปีนี้ "ทีวีไทย"มีนโยบายที่จะทำการถ่ายทอดสดเช่นเดิมโดยจัดโปรแกรมวางไว้เพียง10สนามเท่านั้นเนื่องจากประสบปัญหางบประมาณในการถ่ายทอดสดซึ่งกำหนดเอาไว้ทุกวันอาทิตย์ เริ่มเวลา14.00น.-16.00น.ซึ่งสนามที่ได้รับการคัดเลือกจากคณะกรรมการร่วมมี 10สนามดังนี้เริ่มสนามแรกวันที่19ก.ค.สนามวัดไร่ขิง สามพรานนครปฐม,วันที่26ก.ค.วัดโคกหม้ออ.เมืองราชบุรี,วันที่20 ก.ย. เรือขึ้นโขนชิงธงคลองหัววังพนังตักอ.เมืองชุมพร,วันที่27ก.ย. เทศบาลเมืองเสาไห้สระบุรี,วันที่4ต.ค.เทศบาลพิบูลมังสาหารอุบลราชธานี,วันที่ 18ต.ค.เทศบาลนครน่านอ.เมืองฯจ.น่าน,วันที่25ต.ค.เทศบาลท่าตูม อ.ท่าตูม จ.สุรินทร์,วันที่1พ.ย.วัดโสธรวนารามจ.ฉะเชิงเทรา,วันที่ 29 พ.ย.เทศบาลนครนนทบุรี นนทบุรีและวันที่27ธ.ค. สนามอ่างเก็บน้ำเขาเต่าอ.หัวหินประจวบคีรีขันธ์อย่างไรก็ตามหากสนามใดที่ไม่พร้อมอาจมีการเปลี่ยนแปลงตามความเหมาะสมต่อไป</p>
<p> ขณะเดียวกันมีข่าวว่าในการถ่ายทอดสดปีนี้ "ทีวีไทย"ที่มีคณะกรรมการสภาผู้ชมที่ทำหน้าควบคุมการดำเนินงานให้เป็นไปตามระเบียบข้อ บังคับของการก่อตั้งสถานีจะไม่ยอมให้มีโฆษณาสินค้าโผล่หน้าจอในช่วงถ่ายทอดสดโดยเฉพาะประเภทเครื่องดื่มแอลกอฮอล์ห้ามเด็ดขาดแม้กระทั่งป้ายที่ติดในสนามและโลโก้สินค้าที่ติดหน้าอกเสื้อของฝีพายเรือบาง ลำที่ได้รับสปอนเซอร์มา.</p></body>
</news>
