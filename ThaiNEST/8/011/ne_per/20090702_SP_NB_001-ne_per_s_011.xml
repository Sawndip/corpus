<teiHeader>
<fileDesc>
<titleStmt>
  <title>ไทยมีลุ้นเหรียญว่ายน้ำกับกรีฑา เย็นนี้ ในเอเชี่ยนยูธเกมส์ สิงคโปร์  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207020033&tb=N255207  </bibl>
</sourceDesc>
</fileDesc>
</teiHeader>
<news>
<headline>ไทยมีลุ้นเหรียญว่ายน้ำกับกรีฑา เย็นนี้ ในเอเชี่ยนยูธเกมส์ สิงคโปร์</headline>
<lead>กีฬาเอเชี่ยนยูธเกมส์ ครั้งแรก ที่ประเทศสิงคโปร์ วันนี้ นักกีฬาไทยลงชิงเหรียญทองจากว่ายน้ำ กรีฑา โบว์ลิ่ง และยิงปืน โดยว่ายน้ำช่วงเช้าที่ผ่านมา เป็นการแข่งขันรอบคัดเลือก ว่ายฟรีสไตล์ 400 เมตร ชาย <persName>ปัญญาวีร์ สนทนา</persName> ฉลามหนุ่มดาวรุ่งของไทย ผ่านเข้ารอบชิงชนะเลิศเป็นอันดับที่ 6 จากทั้งหมด 17 คน ส่วนฟรีสไตล์ 400 เมตรหญิง <persName>เบญจพร ศรีพนมธร</persName> ก็ผ่านเข้ารอบชิงชนะเลิศเช่นกัน โดยจะลงสระชิงเหรียญทองเย็นนี้ เวลา 18.30 น. ขณะที่ผีเสื้อ 200 เมตรชายและหญิง ก็ชิงชนะเลิศเย็นนี้เช่นกัน</lead>
<neck></neck>
<body><p>ด้านโบว์ลิ่ง ชิง 2 เหรียญทอง ที่ออร์คิด คันทรี คลับ ช่วงเช้าแข่งขันประเภทหญิงคู่ เล่นทั้งหมด 6 เกม มีนักโยนโบว์ลงชิงชัย 18 คู่ โดยทีมไทยส่งนักกีฬาโบว์ลิ่ง 2คู่ / คู่แรก <persName>ณัฐพร สุวรรณนาวาสิทธิ์</persName> กับ <persName>ภัทรภา เนาวนิรุทธ์</persName> และ<persName>ญาณี แซ่เบ้</persName> จับคู่ <persName>ธนาปรางค์ เสถียร</persName> ซึ่งขณะนี้อยู่ระหว่างการแข่งขันเกมสุดท้าย ส่วนช่วงบ่ายเป็นการแข่งขันประเภทชายคู่ ทีมไทยส่งชิงเหรียญทอง 2 คู่ </p>
<p>สำหรับช่วงเย็นนี้ ทัพนักกีฬาไทย มีลุ้นเหรียญจาก<persName>สุเบญรัตน์ อินแสง</persName> ขว้างจักรหญิง และวิ่ง 400 เมตรทั้งชายและหญิง จาก <persName>เจ้าอ๋อม นิติพล ทองพูน</persName> และ <persName>น้องแต๊ก เบญจมาศ ยวดทอง</persName> ในเวลา 17.00 น.ตามเวลาท้องถิ่น </p>
<p>ด้าน<persName>พลเอกยุทธศักดิ์ ศศิประภา</persName> ประธานคณะกรรมการโอลิมปิกแห่งประเทศไทย เปิดเผยว่า ผลงานของนักกีฬาไทยครั้งนี้ ยังมีลุ้นอีกหลายชนิดกีฬา หลังจาก 2 วันที่ผ่านมา หลายรายการพลาดเหรียญรางวัลอย่างน่าเสียดาย ซึ่งนักกีฬาเยาวชนไทย ยังด้อยประสบการณ์เมื่อเทียบกับนักกีฬาจากชาติอื่น จึงจำเป็นต้องปรับให้มีทัวร์นาเม้นต์แข่งขันมากขึ้น ซึ่งทั้งภาครัฐและเอกชนต้องร่วมมือกันสนับสนุนอย่างต่อเนื่อง </p></body>
</news>
