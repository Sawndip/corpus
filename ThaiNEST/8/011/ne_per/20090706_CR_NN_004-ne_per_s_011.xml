<teiHeader>
<fileDesc>
<titleStmt>
  <title>กะเทยแสบโพสต์รูปสาวงามแอบอ้างค้ากามผ่านเว็บ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169031  </bibl>
</sourceDesc>
</fileDesc>
</teiHeader>
<news>
<headline>กะเทยแสบโพสต์รูปสาวงามแอบอ้างค้ากามผ่านเว็บ</headline>
<lead></lead>
<neck></neck>
<body><p>เหตุตำรวจ ปดส.รวบสาวประเภทสองใช้รูปนางงามแอบอ้างค้ากามครั้งนี้ เปิดเผยขึ้นเมื่อเวลา 07.30 น.วันที่ 5 กรกฎาคม โดย <persName>พ.ต.อ.ณพวัฒน์ อารยางกูร</persName> ผกก.1 บก.ปดส.พร้อมกำลัง เข้าจับกุม<persName>นายนพดล ฉินสูงเนิน</persName> อายุ 28 ปี สาวประเภทสอง ตามหมายจับศาลอาญา ข้อหานำเข้าสู้ระบบคอมพิวเตอร์ซึ่งข้อมูลอันเป็นเท็จโดยประการที่ก่อให้เกิดความเสียหายแก่ผู้อื่นหรือประชาชน พร้อมของกลางบัญชีเงินฝากธนาคาร บัตรเอทีเอ็ม โทรศัพท์มือถือ รูปภาพหญิงสาวและเอกสารสมัครเว็บไซด์จำนวนหนึ่ง จับกุมได้ที่ซอยสุขสวัสดิ์ 70 ต.บางครุ อ.พระประแดง จ.สมุทรปราการ </p>

 <p>ทั้งนี้ สืบเนื่องจาก <persName>น.ส.สุนิสา ผิวบาง</persName> อายุ 24 ปี นางงามจากหลายเวที เจ้าของธุรกิจเครื่องสำอาง ได้เข้าแจ้งความกับตำรวจ ปดส.ก่อนหน้านี้ ว่า มีผู้นำรูปภาพตนไปโพสในเว็บไซด์แห่งหนึ่ง พร้อมกับลงข้อความว่าเดือดร้อนเงินต้องการคนช่วยเหลือ ตำรวจจึงสืบสวนและล่อซื้อบริการโดยโทรศัพท์ติดต่อไปยังข้อมูลที่ผู้ต้องหาโพสไว้ จากนั้นจึงโอนเงินให้คนร้ายพร้อมกับขออนุมัติศาลออกหมายจับผู้ต้องหา ก่อนจะวางแผนเข้าจับกุมและยึดคอมพิวเตอร์ไว้ตรวจสอบ โดยเบื้องต้นผู้ต้องหารับสารภาพว่า เคยเป็นพี่เลี้ยงผู้เสียหายในการประกวดนางนพมาศ ที่ จ.สมุทร ปราการ ต่อมาจึงนำภาพผู้เสียหายไปโพสเสนอขายบริการ ทำมาแล้ว 3 เดือนได้เงินเกือบหมื่นบาท ทั้งนี้ ตำรวจตรวจสอบพบว่ามีผู้หลงเชื่อแล้วกว่า 30 ราย แต่ยังไม่มีใครกล้าแจ้งความ</p></body>
</news>
