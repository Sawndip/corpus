<teiHeader>
<fileDesc>
<titleStmt>
  <title>ปณิธานเผยเปิดTVเจาะลึกครม.เชิญแดงร่วม  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-15 18:12:59  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180780  </bibl>
</sourceDesc>
</fileDesc>
</teiHeader>
<news>
<headline><persName>ปณิธาน</persName>เผยเปิดTVเจาะลึกครม.เชิญแดงร่วม</headline>
<lead>รองเลขาธิการนายกฯ "<persName>ดร.ปณิธาน</persName>" เผย FM 99.5 เชิญแกนนำเสื้อแดง ร่วมรายการใหม่ เจาะลึก ครม. ทางช่อง 11 แล้วแต่ยังไม่ได้รับการตอบรับ</lead>
<neck></neck>
<body><p><persName>ศ.ดร.ปณิธาน วัฒนายากร</persName> รองเลขาธิการนายกรัฐมนตรี ให้สัมภาษณ์ในรายการร่วมด้วยช่วยกัน FM 99.5 ยืนยันทางรัฐบาล ไม่ได้รู้สึกกังวลกับการที่ กลุ่มม็อบเสื้อแดง ประกาศออกหนังสือ "Voice of Taksin : เสียง<persName>ทักษิณ</persName> "ที่จะประเดิมออกฉบับแรก ในวันที่ 26 ก.ค. นี้ โดยจะปล่อยให้เป็นหน้าที่ของฝ่ายกฎหมายในการเข้าไปดูแล โดยหากพบว่า มีการกระทำผิดก็จะมีการดำเนินคดีไปตามกฎหมายทันที</p>
<p>นอกจากนี้ <persName>ศ.ดร.ปณิธาน</persName> ยังได้เปิดเผยอีกว่า รัฐบาล จะจัดให้มีรายการเจาะลึก ครม. ที่จะมีเป็นประจำทุกวันอังคารทางสถานีโทรทัศน์ สทท. 11 เพื่อเปิดโอกาสให้ฝ่ายที่ไม่เห็นด้วยกับนโยบายต่าง ๆ ของรัฐบาลได้มีโอกาสซักถามข้อข้องใจต่าง ๆ ซึ่งเบื้องต้นได้มีการประสานไปยังบรรดาแกนนำกลุ่มม็อบเสื้อแดง เพื่อเชิญให้เข้าร่วมในรายการแล้วแต่ยังไม่ได้รับการตอบรับว่า พร้อมที่จะเข้าร่วมในรายการดังกล่าวหรือไม่ อย่างไรก็ดี หากทางแกนนำม็อบเสื้อแดงไม่พร้อม ทางรายการก็ยินดีที่จะส่งทีมงานและช่างกล้องไปบันทึกเทป เก็บคำถามจากทางแกนนำกลุ่มม็อบเสื้อแดงเพื่อนำมาให้ทางฝ่ายรัฐบาล ได้ชี้แจงในรายการ </p>
<p>ส่วนการลงพื้นที่ จ.อุบลราชธานี ของนายกรัฐมนตรี ที่กำหนดเดิม จะมีขึ้นในวันที่ 23 ก.ค. นั้น ยอมรับว่า คงต้องมีการเลื่อนออกไปก่อน เนื่องจาก นายกรัฐมนตรี ติดภารกิจสำคัญ ส่วนจะเป็นเมื่อใด นั้น คงต้องขอรอตรวจสอบกำหนดการ ต่าง ๆ อีกครั้ง</p></body>
</news>
