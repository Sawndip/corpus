<teiHeader>
<fileDesc>
<titleStmt>
  <title>ซอฟต์แวร์ดังหั่นราคาไลเซ่นสูงสุด50%  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090605/48567/%e0%b8%8b%e0%b8%ad%e0%b8%9f%e0%b8%95%e0%b9%8c%e0%b9%81%e0%b8%a7%e0%b8%a3%e0%b9%8c%e0%b8%94%e0%b8%b1%e0%b8%87%e0%b8%ab%e0%b8%b1%e0%b9%88%e0%b8%99%e0%b8%a3%e0%b8%b2%e0%b8%84%e0%b8%b2%e0%b9%84%e0%b8%a5%e0%b9%80%e0%b8%8b%e0%b9%88%e0%b8%99%e0%b8%aa%e0%b8%b9%e0%b8%87%e0%b8%aa%e0%b8%b8%e0%b8%9450.html  </bibl>
</sourceDesc>
</fileDesc>
</teiHeader>
<news>
<headline>ซอฟต์แวร์ดังหั่นราคาไลเซ่นสูงสุด50%</headline>
<lead>ไมโครซอฟท์นำทัพซอฟต์แวร์ไทย-เทศ รวมกลุ่มทำโปรแกรมลิขสิทธิราคาพิเศษสำหรับเอสเอ็มอีไทย สนองนโยบายกระตุ้นเศรษฐกิจภาครัฐ</lead>
<neck></neck>
<body><p><persName>นางสาวปฐมา จันทรักษ์</persName> กรรมการผู้จัดการใหญ่ บริษัท ไมโครซอฟท์ (ประเทศไทย) จำกัด กล่าวว่า บริษัทร่วมมือกับผู้ผลิตซอฟต์แวร์ชั้นนำของโลก 3 ราย และบริษัทซอฟต์แวร์ไทยอีกกว่า 36 บริษัท ร่วมกันลดราคาไลเซ่นซอฟต์แวร์ลิขสิทธิ์เริ่มต้นตั้งแต่ 10-50% สำหรับผู้ประกอบการธุรกิจรายย่อย (เอสเอ็มอี) ในไทย</p>
<p>ขณะเดียวกัน สำหรับไมโครซอฟท์ ยังถือเป็นการลดราคาซอฟต์แวร์สำหรับกลุ่มเอสเอ็มอีเป็นครั้งแรกในโลก จากปัจจุบันจะทำซอฟต์แวร์ราคาต่ำเฉพาะกลุ่มผู้ใช้ตามบ้าน และนักเรียนนักศึกษาเท่านั้น</p>
<p>ในเบื้องต้นบริษัทจะคัดเลือกซอฟต์แวร์ที่ มีการใช้งานสูงในกลุ่มเอสเอ็มอี มาทำราคาพิเศษลดสูงสุด 35% เช่น โปรแกรมไมโครซอฟท์ ออฟฟิศ และไมโครซอฟท์ ไอเอสเอ เซิร์ฟเวอร์ ซึ่งในเฟสแรกจะเริ่มตั้งแต่วันนี้-วันที่ 30 มิถุนายนนี้ ก่อนจะพิจารณาต่อระยะเวลาการซื้อออกไปตามความเหมาะสม โดยเอสเอ็มอีที่ สามารถสนใจสั่งซื้อผ่านคู่ค้าทุกรายของบริษัท หรือดูรายละเอียดผ่านเว็บไซต์ microsoft.com/thailand</p>
<p>ชูไทย"นำร่อง"ซอฟต์แวร์ราคาถูก</p>
<p>เธอระบุว่า ไมโครซอฟท์ไทย ถือเป็นหัวหอกในการนำร่องซอฟต์แวร์ราคา ต่ำของโลก เนื่องจากอัตราการละเมิดลิขสิทธิอยู่ในระดับสูง แม้ว่าล่าสุดจะขยับลงมาเหลือ 76% แต่ก็ยังจัดว่าสูงเมื่อเทียบกับประเทศในภูมิภาคเดียวกัน ขณะที่ โปรแกรมของไมโครซอฟท์ ก็เป็นซอฟต์แวร์ที่ยังคงถูกละเมิดสูงสุดในประเทศ</p>
<p>อย่างไรก็ตาม นอกเหนือจากการทำซอฟต์แวร์ราคา ต่ำสำหรับเอสเอ็มอี บริษัทยังคงมีแผนลดราคาไลเซ่นสำหรับผู้ใช้ในกลุ่มอื่นๆ ด้วย เช่น นักเรียนนักศึกษา และผู้ประกอบการอินเทอร์เน็ตคาเฟ่ เนื่องจากเป็นกลุ่มที่มีแนวโน้มใช้ซอฟต์แวร์เถื่อนสูง </p>
<p>"อัตรา การละเมิด ก็เป็นดัชนีตัวหนึ่งที่ใช้วัดความก้าวหน้าของประเทศ ซึ่ง 76% สำหรับไทยตอนนี้ก็ถือเป็นสัญญาณดี แต่ก็ยังต้องร่วมกันผลักดันต่อไป เราก็ค่อนข้างมั่นใจว่า การทำราคาต่ำในครั้งนี้จะช่วยเหลือผู้ประกอบการรายเล็กๆ ได้จริง เพราะเราทำเฉพาะเวอร์ชั่นภาษาไทยที่เอสเอ็มอีมีการใช้งานกันอยู่จริง ฉะนั้นปัญหาการลักลอบซื้อไปขายข้ามชายแดน หรือเอาไปใช้ผิดเป้าหมายของเราก็ไม่น่าจะมี" <persName>นางสาวปฐมา</persName>กล่าว</p>
<p>ซอฟต์แวร์ดังแห่ร่วมโครงการ</p>
<p><persName>นายรุ่งเรือง ลิ้มชูปฏิภาณ์</persName> ผู้อำนวยการสำนักงานส่งเสริมอุตสาหกรรมซอฟต์แวร์แห่งชาติ (ซิป้า) กล่าวว่า สำหรับผู้ผลิตซอฟต์แวร์ระดับโลกอีก 3 รายคือ เทรนด์ ไมโคร, ไซแมนเทค และออโตเดสก์ ก็จะคัดเลือกซอฟต์แวร์ที่ มีการใช้งานสูง และถูกละเมิดลิขสิทธิมากที่สุดมาเข้าร่วมโครงการในครั้งนี้ด้วย เช่น โปรแกรมออกแบบออโตแคด 2010 และอินเทอร์เน็ต ซิเคียวริตี้</p>
<p>รวมทั้งผู้ผลิตซอฟต์แวร์ไทย รายใหญ่อีกกว่า 36 บริษัท ซึ่งทุกรายจะมีนโยบายลดราคาไลเซ่นตั้งแต่ 10%-50% ขึ้นไปเช่นกัน โดยผู้ประกอบการเอสเอ็มอีที่สนใจ สามารถตรวจสอบรายชื่อตัวแทนได้ผ่านเว็บไซต์ www.sipa.or.th</p>
<p>ขานรับนโยบายกระตุ้นศก.</p>
<p><persName>นายสมพร มณีรัตนะกูล</persName> กรรมการผู้จัดการ บริษัท ไทยซอฟท์แวร์ เอ็นเตอร์ไพรซ์ จำกัด กล่าวเสริมว่า นอกเหนือจากเป้าหมายในการลดอัตราการละเมิดลิขสิทธิซอฟต์แวร์แล้ว เชื่อว่าความร่วมมือในครั้งนี้ ยังสอดคล้องกับนโยบายกระตุ้นเศรษฐกิจของรัฐบาล ซึ่งเป็นการช่วยลดต้นทุนด้านไอทีให้กับผู้ประกอบการรายเล็กด้วย</p>
<p>รวมทั้งส่งผลดีต่อผู้พัฒนาซอฟต์แวร์ไทยเอง เนื่องจากปัจจุบันผู้ผลิตไทยจะต้องลงทุนมากกว่า 30% เพื่อพัฒนาเทคโนโลยีสำหรับป้องกันการละเมิดลิขสิทธิของบริษัท</p>
<p>"สำหรับผู้ผลิตไทยคนอาจจะมองว่า เมื่อเป็นซอฟต์แวร์ไทยแล้วจะต้องลดราคาอีกทำไม แต่ความเป็นจริงคือ ผู้ผลิตซอฟต์แวร์ไทย เองจะต้องใช้ลงทุนอีกกว่า 10-30% เพื่อหาทางป้องกันการละเมิดลิขสิทธิของตัวเอง ดังนั้นการยอมลดราคาเพื่อให้คนหันมาซื้อของถูกลิขสิทธิ์ก็น่าจะดีกว่า ซึ่งจากนี้ก็คงจะมีรายอื่นๆ ทั้งซอฟต์แวร์ไทย และต่างประเทศเข้ามาร่วมโครงการเพิ่มเติมอีก" <persName>นายสมพร</persName>กล่าว</p>
<p>ขณะที่ <persName>นายสมเกียรติ อึงอารี</persName> นายกสมาคมอุตสาหกรรมซอฟต์แวร์ไทย กล่าวว่า เนื่องจากผู้ประกอบการธุรกิจในไทยมากกว่า 80-90% หรือมากกว่า 2 ล้านรายเป็นระดับเอสเอ็มอี ซึ่งการใช้ซอฟต์แวร์ถูก หรือไม่ถูกลิขสิทธิ์จะมีผลต่อภาพรวมอัตราการละเมิดลิขสิทธิของประเทศ ดังนั้น หากไทยสามารถลดอัตราการละเมิดลิขสิทธิลงได้ถึง 10% จะสามารถเพิ่มจีดีพีคิดเป็นมูลค่าได้มากกว่า 35,000 ล้านบาท</p>
<p>พร้อมกันนี้ มีการคาดการณ์ว่าความร่วมมือครั้งนี้ จะช่วยลดต้นทุนด้านซอฟต์แวร์ลิ ขสิทธิ ให้กับผู้ประกอบการรายย่อยในไทยได้ราว 10 ล้านบาทสำหรับการดำเนินงานในระยะแรก และช่วยแก้ปัญหาการละเมิดลิขสิทธิโดยรวมลงได้ราว 20% ซึ่งหากเป็นไปตามแผนจะทำให้อัตราการละเมิดลิขสิทธิไทยโดยรวมลดลงได้ถึง 50% ภายในระยะเวลา 2 ปี</p></body>
</news>
