<teiHeader>
<fileDesc>
<titleStmt>
  <title>จีนคาดความต้องการยางในประเทศปีหน้าเพิ่ม 8.5%  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-19 09:21:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/china-focus/20090619/52759/%e0%b8%88%e0%b8%b5%e0%b8%99%e0%b8%84%e0%b8%b2%e0%b8%94%e0%b8%84%e0%b8%a7%e0%b8%b2%e0%b8%a1%e0%b8%95%e0%b9%89%e0%b8%ad%e0%b8%87%e0%b8%81%e0%b8%b2%e0%b8%a3%e0%b8%a2%e0%b8%b2%e0%b8%87%e0%b9%83%e0%b8%99%e0%b8%9b%e0%b8%a3%e0%b8%b0%e0%b9%80%e0%b8%97%e0%b8%a8%e0%b8%9b%e0%b8%b5%e0%b8%ab%e0%b8%99%e0%b9%89%e0%b8%b2%e0%b9%80%e0%b8%9e%e0%b8%b4%e0%b9%88%e0%b8%a1-8.5.html  </bibl>
</sourceDesc>
</fileDesc>
</teiHeader>
<news>
<headline>จีนคาดความต้องการยางในประเทศปีหน้าเพิ่ม 8.5%</headline>
<lead>จีนคาดความต้องการยางภายในประเทศอาจเพิ่มขึ้นเป็น 8.5% ในปีหน้า เป็นผลจากการขยายตัวของอุตสาหกรรมรถยนต์ในประเทศ</lead>
<neck></neck>
<body><p><persName>นายฟาน เหริ่นเต๋อ</persName> ประธานสมาคมอุตสาหกรรมยางของจีน เปิดเผยในวันนี้ว่า คาดว่าอุปสงค์ยางของจีนจะเพิ่มขึ้น 8.5 % ในปี 2010 อันเป็นผลจากการขยายตัวที่แข็งแกร่งของอุตสาหกรรมรถยนต์ในประเทศ</p>
<p>ทั้งนี้ <persName>นายฟาน</persName>ระบุในสุนทรพจน์ที่เตรียมไว้สำหรับกล่าวในการประชุมยางส่วนภูมิภาคในกรุงเวียงจันทน์ว่า การพัฒนาของอุตสาหกรรมรถยนต์ ยังคงเป็นแรงผลักดันที่สำคัญสำหรับการพัฒนาอุตสาหกรรมยางของจีน</p>
<p>"คาดว่าการบริโภคยางในปี 2010 จะอยู่ที่ 6.4 ล้านตัน เพิ่มขึ้น 8.5 % ซึ่งในจำนวนนั้น คิดเป็นยางธรรมชาติ 2.8 ล้านตัน และยางสังเคราะห์ 3.6 ล้านตัน"</p>
<p>"การพัฒนาการก่อสร้างทางหลวงและอุตสาหกรรมการขนส่ง จะผลักดันอุปสงค์สำหรับยางรถยนต์, ผลิตภัณฑ์ยางด้านวิศวกรรม และผลิตภัณฑ์ยางอื่นๆ"</p>
<p>ทั้งนี้ จีนบริโภคยางธรรมชาติ 16 % ของทั่วโลก อุตสาหกรรมรถยนต์ของจีนถือเป็นภาคที่สดใสในบรรดาอุตสาหกรรมทั่วไปที่ซบเซา ในขณะที่การอ่อนตัวของเศรษฐกิจ ทำให้บริษัทหลายแห่งต้องลดการผลิต ลดการจ้างงาน และปิดโรงงาน</p></body>
</news>
