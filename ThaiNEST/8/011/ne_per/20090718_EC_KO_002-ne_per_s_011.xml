<teiHeader>
<fileDesc>
<titleStmt>
  <title>บริษัทประกันอ่วมจ่ายค่าเคลมผู้เอาประกันติดไข้หวัด40ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090718/20881/%e0%b8%9a%e0%b8%a3%e0%b8%b4%e0%b8%a9%e0%b8%b1%e0%b8%97%e0%b8%9b%e0%b8%a3%e0%b8%b0%e0%b8%81%e0%b8%b1%e0%b8%99%e0%b8%ad%e0%b9%88%e0%b8%a7%e0%b8%a1%e0%b8%88%e0%b9%88%e0%b8%b2%e0%b8%a2%e0%b8%84%e0%b9%88%e0%b8%b2%e0%b9%80%e0%b8%84%e0%b8%a5%e0%b8%a1%e0%b8%9c%e0%b8%b9%e0%b9%89%e0%b9%80%e0%b8%ad%e0%b8%b2%e0%b8%9b%e0%b8%a3%e0%b8%b0%e0%b8%81%e0%b8%b1%e0%b8%99%e0%b8%95%e0%b8%b4%e0%b8%94%e0%b9%84%e0%b8%82%e0%b9%89%e0%b8%ab%e0%b8%a7%e0%b8%b1%e0%b8%9440%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>บริษัทประกันอ่วมจ่ายค่าเคลมผู้เอาประกันติดไข้หวัด40ล้าน</headline>
<lead>ไข้หวัดใหญ่สายพันธุ์ใหม่ 2009 ทำให้ประกันชีวิตอ่วมจ่ายสินไหมไปแล้ว เกือบ 40 ล้านบาท เสียชีวิต 3 ราย สินไหมเกือบ 3 ล้านบาท ระบุความคุ้มครองที่ให้เพิ่มแค่ชั่วคราว 2-3 เดือน</lead>
<neck></neck>
<body><p><persName>นายสาระ ล่ำซำ</persName> กรรมการผู้จัดการ บริษัท เมืองไทยประกันชีวิต จำกัด และนายกสมาคมประกันชีวิตไทย เปิดเผยถึงกรณีไข้หวัดใหญ่สายพันธุ์ใหม่ 2009 ว่า จากข้อมูล ณ 12 มิถุนายน ถึงปัจจุบัน มีผู้ถือกรมธรรม์ได้รับการติดเชื้อทั้งสิ้น 2,234 ราย จากจำนวนบริษัทประกันชีวิต 17 บริษัท ซึ่งมีทั้งผู้ป่วยไข้หวัดธรรมดาและไข้หวัดใหญ่สายพันธุ์ใหม่  โดยในจำนวนนี้มี 11 บริษัท ที่มีผู้ถือกรมธรรม์ได้เคลมและมีผู้เอาประกันรักษาตัวเป็นผู้ป่วยในโรงพยาบาล 2,231 ราย วงเงินสินไหม 35.7 ล้านบาท จ่ายค่าชดเชยรายได้จากการนอนโรงพยาบาล 210 ราย เป็นเงินกว่า 1 ล้านบาท และมีผู้เสียชีวิต 3 ราย เป็นเงินสินไหม 2.7 ล้านบาท ส่วนการให้ความคุ้มครองเพิ่มเบื้องต้นกำหนดไว้ 2-3 เดือนเท่านั้น เพราะหลักการในกรมธรรม์ประกันชีวิตที่ผู้เอาประกันได้ซื้อไป และมีสัญญาแนบท้ายสุขภาพ ก็ได้รับความคุ้มครองแล้ว</p>

 <p>ด้าน<persName>นางจันทรา บูรณฤกษ์</persName> เลขาธิการสำนักงานคณะกรรมการกำกับและส่งเสริมการประกอบธุรกิจประกันภัย (คปภ.) กล่าวว่า ได้ผลักดันให้บริษัทประกันชีวิต มีการแนบท้ายความคุ้มครองของกรมธรรม์แต่ไม่มีการเพิ่มเบี้ยประกัน เพื่อช่วยเหลือประชาชน ซึ่งเงื่อนไขการคุ้มครองกำหนดเป็นช่วงเวลา เช่น เริ่มเดือนพฤษภาคม-สิงหาคม และมิถุนายน-กันยายน เป็นต้น  รวมทั้งค่าชดเชยรายวันที่ให้จ่ายเพิ่ม 2 เท่าจากอัตราปกติแต่ไม่เกิน 1 หมื่นบาทต่อราย รวมถึงการจ่ายค่ารักษาพยาบาลเพิ่มเป็น 2 เท่าด้วย ยกเว้นค่าห้องที่ คปภ.ไม่เข้าไปยุ่งเกี่ยว ส่วนกรณีเสียชีวิตบางบริษัทจ่ายเพิ่มให้ผู้เอาประกันอีก 50%ของทุนประกัน โดยกำหนดเพดานไว้ 1 ล้านบาท หรือ 2 ล้านบาท ขณะนี้ มี 3 บริษัทที่ได้ยื่นขอให้ คปภ.อนุมัติความคุ้มครองเพิ่ม</p></body>
</news>
