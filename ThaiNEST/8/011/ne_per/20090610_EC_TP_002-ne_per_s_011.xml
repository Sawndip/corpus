<teiHeader>
<fileDesc>
<titleStmt>
  <title>ได้ฤกษ์กู้สายสีแดง อัดงบPPPเพิ่ม10%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/100609/6011  </bibl>
</sourceDesc>
</fileDesc>
</teiHeader>
<news>
<headline>ได้ฤกษ์กู้สายสีแดง อัดงบPPPเพิ่ม10%</headline>
<lead>ครม.รับทราบผลกู้เงินสายสีแดงกว่า  2  หมื่นลบ.  คาดเบิกเงินงวดแรกได้ใช้เวลาอีก  6  เดือน</lead>
<neck></neck>
<body><p><persName>นายศุภชัย  ใจสมุทร</persName>  รองโฆษกประจำสำนักนายกรัฐมนตรี  เปิดเผยว่า  ที่ประชุมคณะรัฐมนตรี  (ครม.)  มีมติรับทราบรายงานผลการกู้เงินจากรัฐบาลญี่ปุ่น  สำหรับโครงการรถไฟชานเมืองสายสีแดง  ช่วงบางซื่อ-รังสิต  ตามที่กระทรวงการคลังเสนอ  โดยเป็นการรับทราบผลการลงนามในหนังสือแลกเปลี่ยน  ว่าด้วยความร่วมมือทางการเงินระหว่างรัฐบาลไทยกับรัฐบาลญี่ปุ่น  รวมทั้งการลงนามในสัญญาเงินกู้ภายใต้โครงการกู้เงินจากรัฐบาลญี่ปุ่น  โดยโครงการรถไฟสายสีแดง   ช่วงบางซื่อ-รังสิต   มีวงเงินกู้  63,018  ล้านเยน  หรือราว  23,341   ล้านบาท</p>

     <p>แหล่งข่าวจากกระทรวงการคลัง  กล่าวว่า  รมว.คลัง  ได้รับปากจะเร่งกระบวนการจัดทำร่างทีโออาร์  และประกวดราคาโครงการก่อสร้างรถไฟชานเมืองสายสีแดง  ช่วงบางซื่อ-รังสิต  ซึ่งคาดว่ากว่าจะเบิกจ่ายงบประมาณงวดแรกได้คงใช้เวลาอีกไม่ต่ำกว่า  6  เดือน</p>

     <p><persName>นายชูเกียรติ  โพธยานุวัตร</persName>  ว่าที่ผู้ว่าการการรถไฟฟ้าขนส่งมวลชนแห่งประเทศไทย  (รฟม.)  กล่าวว่า  ในวันที่  11  มิ.ย.  รฟม.จะเปิดซองข้อเสนอด้านการเงินของงานก่อสร้างงานโยธา   สัญญาที่   2  โครงการรถไฟฟ้าสายสีม่วง  ช่วงบางใหญ่-บางซื่อ  ซึ่งสัญญาที่   2   คือ  โครงสร้างยกระดับส่วนตะวันตก  จากสถานีสะพานพระนั่งเกล้า-สถานีคลองบางไผ่  และงานก่อสร้างสะพานข้ามแม่น้ำเจ้าพระยา  เชื่อว่าจะได้ลงนามและเริ่มงานก่อสร้างในเดือนพฤษภาคม</p>

     <p>ด้าน<persName>นายพงษ์ภาณุ   เศวตรุนทร์</persName>   ผู้อำนวยการสำนักงานบริหารหนี้สาธารณะ  (สบน.)   เปิดเผยว่า  รัฐบาลได้วางเป้าหมายการระดมทุนในรูปแบบการร่วมลงทุนระหว่างภาครัฐกับเอกชน  (PPP)  ตามมาตรการกระตุ้นเศรษฐกิจระยะที่  2  (SP2)  ภายใต้วงเงิน  1.5  ล้านล้านบาท   เพิ่มจาก  2%  ของวงเงินลงทุน  เป็น  10%  ของวงเงินลงทุน  หรือคิดเป็น  1.5  แสนล้านบาท.</p></body>
</news>
