<teiHeader>
<fileDesc>
<titleStmt>
  <title>วีปัดควงสาวแม็กซิมกินข้าวอึกอักจีบแคล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-15 19:14:52  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=176266  </bibl>
</sourceDesc>
</fileDesc>
</teiHeader>
<news>
<headline><persName>วี</persName>ปัดควงสาวแม็กซิมกินข้าวอึกอักจีบ<persName>แคล</persName></headline>
<lead><persName>วี</persName> โต้หลี <persName>น้องเฟิร์น</persName> ดาราบ่วงหงส์ ปัดควงสาวแม็กซิม กินข้าว อึกอักจีบ <persName>แคล</persName> อุบคุยกันพร้อมแล้วบอกเอง</lead>
<neck></neck>
<body><p>ไม่เคยว่างเว้นจากข่าวคราวเรื่องสาวๆ เลย สำหรับ <persName>วีรภาพ สุภาพไพบูลย์</persName> ที่ล่าสุดถูกแชะภาพขณะควงสาวแม็กซิมไปทานข้าว ซึ่งเจ้าตัวก็ตอบหนักแน่นว่า ไม่เป็นความจริง แต่ที่เด็ดกว่าเห็นจะเป็นข่าวที่กำลังกิ๊กกั๊กอยู่กับนักร้องสาว <persName>แคล</persName>-<persName>แคลอรีน นีมะโยธิน</persName> ทำเอาพระเอกหนุ่มวาดลีลาลื่นไหลไม่ถูกเลยทีเดียว มีข่าวว่าไปทานข้าวกับมิสแม็กซิม </p>

<p>"ไม่จริงครับ แต่คงจะมีไปทานข้าวกับเพื่อนผู้หญิงบ้าง แต่มิสแม็กซิม ไม่น่าจะใช่ คงมีการเข้าใจผิด หรือน้องเค้าอาจจะไปกินกับใครที่น่าตาคล้ายผมก็ได้นะครับ เพราะผมอยู่แต่กับกองละคร บ่วงหงส์ 7 วัน บอกได้เต็มปากว่า ตอนนี้ทุกคนเป็นเพื่อนหมด ถ้ามีภาพก็ต้องขอดูก่อน"แล้วกับน้องเฟิร์น-ฐิตินันท์ นักแสดงในเรื่องบ่วงหงส์ล่ะ มีคนเห็นว่าวีเทคแคร์เป็นพิเศษ</p>

<p>"ไม่เป็นความจริงเลยครับ ผมเคยคุยกับน้องเค้าแค่ 3-4 คำ เองมั้ง ไม่ได้ดูแลแค่น้องเค้า น้องเค้าเป็นเด็กใหม่ครับ (มีเบอร์มั้ย) ไม่กล้าทำอะไรที่ล่อแหลมอย่างนั้น"พักความเจ้าชู้ชั่วคราวเหรอ"ผมไม่ใช่คาสโนว่า ก็เลยไม่ต้องหยุดพักอะไร ช่วงนี้จะเป็นเกย์อยู่แล้ว มีแต่เพื่อนผู้ชาย ตายด้านแล้ว ที่ผ่านมามรสุมเยอะ ผมจะเป็นทะเลหลังสึนามิ สวยงามครับ"</p>

<p>ลื่นไหลได้ทุกคนถาม แต่พอมาถึงข่าวที่ว่ากำลังปิ๊งปั๊งอยู่กับนักร้องสาวสุดเซ็กซี่ <persName>แคล</persName> ทำเอาพระเอกหนุ่มของเราถึงกับผงะ ก่อนจะม้วนอาย ถามผู้สื่อข่าวกลับว่าเอาข่าวมาจากไหน พร้อมกับเฉไฉไปว่า"เอามาจากไหนครับ ไม่น่าจะใช่ความจริงนะ (รู้จักกันมั้ย) ต๊าย...ตาย...ตาย รู้จักที่เค้าเป็นนักร้องไงครับ (ทำไมต้องเขิน) ไม่ได้เขินครับ งงครับ เป็นการเข้าใจผิดกันมากกว่าครับ (เคยไปไหนมาไหนด้วยกันมั้ย) อืม.... (เคยคุยนอกรอบกันมั้ย) ไม่น่าจะนะ ไปเอามาจากไหนกันเนี่ย ใครเม้าท์เนี่ย ไม่มีอะไรจริงๆ ครับ เอาไว้วันหลังค่อยพูดดีกว่าครับ"</p></body>
</news>
