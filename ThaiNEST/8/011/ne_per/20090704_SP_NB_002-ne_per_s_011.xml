<teiHeader>
<fileDesc>
<titleStmt>
  <title>เจมส์บอนด์ ฉลามหนุ่มจากเชียงใหม่ คว้าเหรียญทองที่ 5 ให้ไทย ในเอเชี่ยนยูธเกมส์ ที่สิงคโปร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207040136&tb=N255207  </bibl>
</sourceDesc>
</fileDesc>
</teiHeader>
<news>
<headline><persName>เจมส์บอนด์</persName> ฉลามหนุ่มจากเชียงใหม่ คว้าเหรียญทองที่ 5 ให้ไทย ในเอเชี่ยนยูธเกมส์ ที่สิงคโปร์</headline>
<lead>วันที่ 5 ของกีฬาเอเชี่ยนเกมส์ ครั้งแรก ที่ประเทศสิงคโปร์ ชิง 13 เหรียญทอง วันนี้ ทัพนักกีฬาไทยได้เหรียญทองเพิ่มจากว่ายน้ำ รายการกบ 100 เมตรชาย ผลงานของ<persName>เจมส์บอนด์ ณัฐพงษ์ เกษอินทร์</persName> ฉลามหนุ่มดาวรุ่งจากเชียงใหม่ ว่ายแตะขอบสระพร้อมกับ <persName>วัง ซิหมิง</persName> ของจีน เวลา 1 นาที 04.45 วินาที รับเหรียญทองคู่กัน</lead>
<neck></neck>
<body><p>ส่วนวอลเลย์บอลชายหาด รอบรองชนะเลิศ นักตบลูกยางชายหาดหญิงไทย <persName>น้องปุ้ย ประทีป คำบุตร</persName> กับ<persName>น้องอัน อัญชลี ยานสุวรรณ์</persName> พบนักตบจากจีน และเป็นนักตบเยาวชนไทย ที่ยิ่งเล่นยิ่งมั่นใจ ชนะไป 2-1 เซต 17-21 , 21-17 และ 15-12 เข้าไปชิงเหรียญทองกับคาซัคสถาน ส่วนประเภททีมเยาวชนชาย <persName>ทศพล พวงประเสริฐ</persName> กับ<persName>วรุฒิ ประสานอก</persName> พบคู่ของอินโดนีเซีย ปรากฎว่า นักตบเยาวชนชายไทย อาศัยชั้นเชิงที่เหนือกว่าชนะไป 2-1 เซต 21-15 , 17-21 และ 15-11 เข้าไปชิงชนะเลิศกับคาซัคสถาน บ่ายวันพรุ่งนี้เช่นกัน </p>
<p>สำหรับ เรือใบ วันที่ 4 ที่เนชั่นแนล เซลลิ่ง เซ็นเตอร์ ประเภทไบท์ ซีทรู ชาย <persName>ศุภกร พงษ์วิเชียร</persName> นักแล่นใบเยาวชนไทย รอบ 6 เข้าเป็นอันดับ 2 แต่มาเข้าเป็นอันดับ 1 รอบที่ 7 มีแต้มเสีย 10 คะแนน ตามหลังนักแล่นใบเจ้าภาพ 3 คะแนน ส่วนไบท์ซีทรูหญิง <persName>จิตรทิวา ธนะวิทวิลาศ</persName> แข่งจบอีก 2 รอบ นำเป็นที่ 1 เสีย 10 คะแนน โดยมีนักแล่นใบจีนตามหลัง 4 คะแนน เหลือแข่งขันอีก 4 รอบ </p>
<p>ขณะที่วินเซิร์ฟ รุ่นเทคโน 293 หญิง แข่งอีก 2 รอบ <persName>ศิริพร แก้วดวงงาม</persName> นักโต้คลื่นเยาวชนไทยเข้าเป็นที่ 1 ทั้งสองเรซ มีแต้มเสีย 8 แต้ม นำเป็นอันดับหนึ่ง เหลือแข่งอีก 3 เรซ ทิ้งห่างอันดับ 2 จากจีน 8 แต้ม โอกาสคว้าเหรียญทองสูง ส่วนรุ่นเทคโน 293 ชาย <persName>นคเรศ วันทะนะ</persName> แต้มเสีย 19 อยู่อันดับ 4 และเหลือการแข่งขันอีก 3 เรซ</p></body>
</news>
