<teiHeader>
<fileDesc>
<titleStmt>
  <title>"แม้ว"สั่งล้มรัฐบาลใน3เดือน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-01 21:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000074108  </bibl>
</sourceDesc>
</fileDesc>
</teiHeader>
<news>
<headline>"<persName>แม้ว</persName>"สั่งล้มรัฐบาลใน3เดือน</headline>
<lead>"<persName>นช.แม้ว</persName>" เหิมหนักโฟนอินปลุกเพื่อไทยสั่งต่อยอดชนะเลือกตั้งซ่อม 2 เสียง ล้มรัฐบาลใน 3 เดือน เชื่อ "<persName>มาร์ค</persName>"ไม่รอดทั้งปัญหาเศรษฐกิจและผลประโยชน์ของพรรคร่วม ลั่นห้ามรับก๊กเนวินเข้ารัง ขณะที่คนตระกูล "<persName>ชินวัตร</persName>" เดินแผนทาบ "<persName>เสนาะ</persName>-<persName>ประชา</persName>" ร่วมก๊วน เจ้าตัวแบะท่ารับแต่ขอมีอำนาจคุมเบ็ดเสร็จ หวังดึง พท.ตั้งรัฐบาลร่วม ปชป. ด้าน "<persName>อภิสิทธิ์</persName>"ไม่กังวล "<persName>นช.แม้ว</persName>" เคลื่อนไหว บอกอยากให้กลับประเทศมารับโทษ</lead>
<neck></neck>
<body><p>ผู้สื่อข่าวรายงานว่าในการประชุมพรรคเพื่อไทย วานนี้ (30 มิ.ย.) <persName>พ.ต.ท.ทักษิณ ชินวัตร</persName> ได้โฟนอินเข้ามาที่ประชุมพรรคว่า การยื่นถวายฎีกาขอพระราชทานอภัยโทษเป็นเรื่องของภาคประชาชน ทำให้เห็นน้ำใจเพื่อเอาคนที่เขาเชื่อว่า สามารถ แก้ไขปัญหาเศรษฐกิจได้กลับมาทำงานให้เขา และยังเห็นว่า ในช่วง 3 เดือนจากนี้ ต้องจับตาปัญหาเศรษฐกิจที่สถานการณ์จะหนักขึ้น เมื่อบวกกับโครงสร้างรัฐบาล ที่มีความขัดแย้งระหว่างพรรคร่วมกับพรรคแกนนำ ที่แตกแยกกันเรื่องการประมูลข้าว ข้าวโพดที่มีการทุจริต เมื่ออีกฝ่ายต้องการประโยชน์เมื่อถูกสื่อวิจารณ์ก็เคลียร์กันไม่จบ ขายไม่ได้และผลผลิตใหม่ก็กำลังจะออกมา <persName>นายอภิสิทธิ์</persName> ก็ไม่ไปจับ ทำให้ขายของไม่ได้ ดังนั้น 3 เดือนนี้จากนี้ปัญหาเศรษฐกิจจะหนัก และขอให้นำผลการเลือกตั้งซ่อม ที่พรรคชนะจ.ศรีสะเกษและจ.สกลนครไปขยายผลในช่วง 3 เดือนนี้ เพราะแค่ชนะก็ทำให้รัฐบาลสะเทือนหนัก</p>
<p>ส่วนคนที่ย้ายพรรคออกไปนั้นจะไม่มีทางรับกลับแน่ โดยเฉพาะคนที่โหวตเลือก<persName>นายอภิสิทธิ์</persName>เป็นนายกรัฐมนตรี ถ้าจะกลับมาก็ต้องตัดมือทิ้งก่อน</p>
<p><persName>พ.ต.ท.ทักษิณ</persName> ยังได้แนะนำวิธีการแก้ปัญหาเศรษฐกิจให้ส.ส.พรรค โดยชี้ว่า ถ้าตนเข้ามาแก้เองก็ไม่จำเป็นต้องกู้ เพราะเงินในโลกนี้มีเยอะแยะไปหมด ส่วนรายละเอียดนั้น จะอัดเป็นซีดีแจกให้ ส.ส.ไปชี้แจงกับชาวบ้านต่อไป</p>
<p>มีรายงานว่า เมื่อเร็วๆ นี้แกนนำพรรคเพื่อไทยโดยเฉพาะสาย<persName>ชินวัตร</persName> เช่น <persName>นางยิ่งลักษณ์ ชินวัตร</persName> <persName>นางเยาวภา</persName> <persName>นายสมชาย วงศ์สวสัดิ์</persName> พร้อมด้วย <persName>พล.ต.อ.ประชา พรหมนอก</persName> แกนนำกลุ่มในพรรคเพื่อแผ่นดินซึ่งมีข่าวว่าจะย้ายเข้าพรรคเพื่อไทย ได้เข้าหารือกับ<persName>นายเสนาะ เทียนทอง</persName> หัวหน้าพรรคประชาราช ที่บ้านพักเมืองทองธานี เพื่อติดต่อให้เข้าร่วมทำงานกับพรรคเพื่อไทยอีกครั้ง หลังจาก<persName>นายเสนาะ</persName>ออกจากพรรคไทยรักไทย</p>
<p>โดยทั้งหมดได้บอกกับ<persName>นายเสนาะ</persName> ว่า <persName>พ.ต.ท.ทักษิณ</persName> ขอเชิญให้กลับมา พรรเพื่อไทย เพื่อรับตำแหน่งคณะผู้บริหารพรรค จะเป็นประธานที่ปรึกษาพรรค หรือ หัวหน้าพรรคในอนาคต เพราะเห็นว่า <persName>นายเสนาะ</persName>เคยร่วมตั้งพรรคไทยรักไทยมาด้วยกัน และเป็นศูนย์รวมจิตวิญญาณของส.ส.ในพรรค โดย<persName>นายเสนาะ</persName> มีท่าทีตอบรับ เพียงแต่ มีเงื่อนไขสองข้อ คือ 1. ถ้าอยู่ในพรรคแล้วต้องมีอำนาจจัดการ ไม่ใช่เป็นนอมินี <persName>พ.ต.ท.ทักษิณ</persName> และ 2. ถ้าเข้ามาแล้วต้องไม่มีเสียงคัดค้านในพรรคโดยเฉพาะ <persName>ร.ต.อ.เฉลิม อยู่บำรุง</persName> ประธานส.ส.พรรค ซึ่งเป็นแม่ทัพภาคอีสานในการเลือกตั้งซ่อม ที่ผ่านมาและจองเก้าอี้นายกรัฐมนตรีคนต่อไป ซึ่งทางพี่น้อง<persName>พ.ต.ท.ทักษิณ</persName>ก็ไม่มีท่าทีคัดค้าน</p>
<p>ทั้งนี้ <persName>นายเสนาะ</persName> ระบุว่า หากมีการเลือกตั้งเกิดขึ้น และตนมีอำนาจตัดสินใจในพรรค หากจะทำตามที่เคยประกาศไว้ คือ การตั้งรัฐบาลสมานฉันท์คือ พรรคเพือ่ไทยกับพรรคประชาธิปัตย์จะเป็นไปได้เหรือไม่ เพราะถ้าสถานการณ์ยังเป็นการแบ่งสี แล้วมีการเลือกตั้งปัญหาก็ไม่จบเพราะจะเป็นการเลือกระหว่างสีเหลืองกับสีแดง ซึ่งบรรดาน้องๆ <persName>พ.ต.ท.ทักษิณ</persName> ไม่ได้ปฏิเสธ<persName>นายเสนาะ</persName> โดยบอกว่า เรื่องนี้ไม่ได้อยู่ที่เรา แต่อยู่ที่พรรคประชาธิปัตย์</p>
<p>อย่างไรก็ตาม ในการหารือดังกล่าวได้มีการพูดถึงจังหวะที่<persName>นายเสนาะ</persName>เข้าพรรคเพื่อไทยว่า จะดูจังหวะเวลาการวินิจฉัยของ กกต.และศาลรัฐธรรมนูญ ที่<persName>นายเสนาะ</persName>ติดอยู่ในบัญชี ส.ส.ที่กกต.กำลังตรวสอบเพราะมีหุ้นสัมปทานกับรัฐ ซึ่งเมื่อดูเงื่อนไขทางกฎหมายแล้ว หาก<persName>นายเสนาะ</persName>หมดสมาชิกภาพ ก็สามารถอยู่กับพรรคได้ทันที โดยอาจรับตำแหน่งหัวหน้าพรรค หรือ เป็นประธานที่ปรึกษาพรรค และถ้ามีการเลือกตั้งเกิดขึ้นจะให้คนตระกูล<persName>เทียนทอง</persName>เข้ามาอยู่กับพรรคเพื่อไทย</p>
<p>ทั้งนี้ มีรายงานด้วยว่า <persName>นายเสนาะ</persName>ได้นัดรับประทานอาหารกับ กลุ่ม สว.อีสาน ประมาณ 10 คนในวันที่ 2 ก.ค.นี้ นอกจากนี้ได้มีอดีต สส.อีสาน พรรคไทยรักไทย ที่ย้ายออกจากได้ติดต่อขอกลับเข้ามาพรรคจำนวนมาก โดยเฉพาะที่เคยย้ายไปอยู่ พรรคมัชฌิมาธิปไตย พรรคเพื่อแผ่นดิน</p>
<p><persName>นายศุภชัย ใจสมุทร</persName> โฆษกพรรคภูมิใจไทย กล่าวว่า ไม่มี ส.ส.พรรคภูมิใจไทย ย้ายกลับไปพรรคเพื่อไทย แต่จะมี ส.ส.พรรคเพื่อไทย ในภาคอีสานและภาคกลาง ย้ายมา พรรคภูมิใจไทย 4 คน ซึ่งยังไม่ขอเปิดเผยรายชื่อ เพราะจะรอให้<persName>นายพร้อมพงศ์ นพฤทธิ์</persName> โฆษกพรรคเพื่อไทยเปิดเผยรายชื่อ ส.ส.ที่ย้ายไป 11 คนก่อน ซึ่งหลังเทศกาลเข้าพรรษา พรรคภูมิใจไทยจะลงพื้นที่สู้ศึกเลือกตั้งล่วงหน้า เพื่อชี้ให้ประชาชนทราบว่าเราไม่ใช้คนทรยศ <persName>พ.ต.ท.ทักษิณ</persName> แต่เป็นคนทำเพื่อรักษาประเทศ รวมทั้งบอกถึงผลงานของพรรค</p>
<p><persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ได้ทราบข่าวเช่นกันว่า <persName>พ.ต.ท.ทักษิณ ชินวัตร</persName> ออกจากดูไบมาอยู่ในเอาเซีย แต่ไม่ทราบรายละเอียดแต่การโฟนอิน อยู่ไหนก็ทำได้ และถ้าเราทราบว่าอยู่ที่ไหนก็จะขอความร่วมมือประเทศนั้นๆ ว่า อย่าทำอะไรให้กระทบกระเทือนความมั่นคงของเรา และถ้ามีข้อตกลงส่งผู้ร้ายข้ามแดนก็ขอให้ส่งตัวมา เป็นเรื่องของหน่วยงานที่ติดตามตัวอยู่</p>
<p><persName>นายอภิสิทธิ์</persName> ยืนยันไม่หวั่นวิตกกรณี <persName>พ.ต.ท.ทักษิณ</persName>จะกลับเข้าประเทศ เพราะเราเป็นฝ่ายที่บอกให้ <persName>พ.ต.ท.ทักษิณ</persName>เข้ามาในประเทศ ไม่ใช่ว่าเราห้ามหรือกลัวว่าจะเข้ามา ตนบอกตลอดว่าอดีตนายกฯควรกลับมารับโทษ และถ้าท่านมาก็ตรงกับแนวคิดตน</p>
<p>ส่วนที่ <persName>พ.ต.ท.ทักษิณ</persName> สื่อสารกับประชาชนว่าต้องกลับมาเพื่อล้างหนี้ที่พรรคประชาธิปัตย์ก่อไว้ <persName>นายอภิสิทธิ์</persName> หัวเราะก่อนจะกล่าวว่า แปลงดีเพราะไม่ตรงกับข้อเท็จจริง ความจริงที่เกิดปัญหาครั้งที่แล้วพรรคประชาธิปัตย์ไม่ได้ไปกู้เงินจากไอเอ็มเอฟ แต่เราก็เข้าใจคนที่ไปกู้ว่ามีความจำเป็นในการแก้ปัญหาและต่อมารัฐบาลพรรคประชาธิปัตย์ก็ทำงาจนสามารถหยุดกู้เงินจากไอเอ็มเอฟ และสามารถใช้หนี้คืนได้ก่อนกำหนด ดังนั้นความพร้อมในการใช้หนี้ไอเอ็มเอฟเสร็จกิ่นรัฐบาล <persName>พ.ต.ท.ทักษิณ</persName> จะเข้ามา และเมื่อตอน<persName>พ.ต.ท.ทักษิณ</persName>เป็นรัฐบาลก็กู้มามหาศาล ออกพ.ร.ก.กู้เงิน 7.8 แสนล้านบาท ทำงบฯขาดดุล 3-4 ปี แต่ตนก็ไม่ได้ว่าอะไร</p>
<p>ผู้สื่อข่าวถามว่าจริ งๆแล้วรัฐบาลตั้งใจนำตัว<persName>พ.ต.ท.ทักษิณ</persName> กลับมาลงโทษจริง หรือไม่ หรือ ไม่กล้าทำเนื่องจากกลัวบ้านเมืองลุกเป็นไฟ <persName>นายอภิสิทธิ์</persName> กล่าวว่า รัฐบาลตั้งใจจริงที่จะนำตัว <persName>พ.ต.ท.ทักษิณ</persName>กลับมาลงโทษ ไม่ได้กลัวอะไร ซึ่งตนคิดว่าที่ดีที่สุด <persName>พ.ต.ท.ทักษิณ</persName> ควรกลับมารับโทษตามกฎหมาย เพราะจะช่วยทำให้ทุกคนยอมรับกติกาว่าทุกคนอยู่ภายใต้กฎหมาย</p></body>
</news>
