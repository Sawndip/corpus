<teiHeader>
<fileDesc>
<titleStmt>
  <title>ตร.ไม่ออกหมายจับ “ลูกชาย แอ๊ดบาว” เชื่อไม่หลบหนีเพราะบารมีพ่อคุ้มหัว  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-14 17:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000067033  </bibl>
</sourceDesc>
</fileDesc>
</teiHeader>
<news>
<headline>ตร.ไม่ออกหมายจับ “ลูกชาย <persName>แอ๊ดบาว</persName>” เชื่อไม่หลบหนีเพราะบารมีพ่อคุ้มหัว</headline>
<lead>อัยการส่งหนังสือจี้ตำรวจทองหล่อ ตามตัว “<persName>โซโล</persName> ลูกชาย<persName>แอ๊ด คาราบาว</persName>” ฟ้องศาลคดีข่มขืนเด็ก 13 ร.ร.นานาชาติ ถ่ายคลิปแบล็กเมล์ ตำรวจยันไม่ต้องออกหมายจับ เชื่อไม่หลบหนี เพราะบารมีพ่อค้ำหัว</lead>
<neck></neck>
<body><p>วันนี้ (14 มิ.ย.) เมื่อเวลา 14.30 น.<persName>พ.ต.ต.ศราวุธ เดชศรี</persName> พนักงานสอบสวน (สบ2) สน.ทองหล่อ กล่าวถึงความคืบหน้าคดีที่ <persName>นายวรมันต์</persName> หรือ <persName>โซโล โอภากุล</persName> อายุ 18 ปี บุตรชายของ <persName>นายยืนยง โอภากุล</persName> หรือ “<persName>แอ๊ด คาราบาว</persName>” นักร้องเพลงเพื่อชีวิตชื่อดัง ร่วมกับพวกข่มขืนเด็กนักเรียนหญิง อายุ 13 ปี ของโรงเรียนนานาชาติแห่งหนึ่ง ย่านสุขุมวิท เมื่อปี 2548 ว่า ล่าสุดพนักงานอัยการคดีเด็กเยาวชนและครอบครัวกลาง ได้ส่งหนังสือแจ้งให้ทางตำรวจส่งตัวผู้ต้องหาให้กับศาลเยาวชนและครอบครัวกลาง ซึ่งตนเองก็ได้ติดต่อพูดคุยกับทนายความของผู้ต้องหาแล้ว แต่ทางทนายความยังไม่ได้นัดหมายว่าจะนำตัว <persName>นายวรมันต์</persName> มาส่งให้เมื่อไหร่ ระบุเพียงว่า อยู่ระหว่างการประสานกับ “<persName>แอ๊ด คาราบาว</persName>” ซึ่งในเบื้องต้นคดีนี้ไม่จำเป็นต้องออกหมายจับแต่อย่างใด เนื่องจากได้พูดคุยกับทนายความแล้ว และผู้ต้องหาก็เป็นบุตรชายของบุคคลที่มีชื่อเสียง เชื่อว่าจะไม่หลบหนี</p>
       
      <p> ผู้สื่อข่าวรายงานว่า สำหรับคดีนี้พนักงานอัยการได้มีความเห็นสั่งฟ้อง <persName>นายวรมันต์ หรือ โซโล โอภากุล</persName> ผู้ต้องหาที่ 1, <persName>นายภควัชร หรือ ไผ่ พันธ์มณี</persName> ที่ 2 และ <persName>นายธนาศักดิ์ หรือ แฮม แสงฤทธิ์</persName> ที่ 3 เป็นจำเลยต่อศาลเยาวชนและครอบครัวกลาง ในข้อหาร่วมกันพาบุคคลอายุไม่เกิน 15 ปี เพื่ออนาจารโดยใช้อุบายหลอกลวง, ร่วมพรากเด็กอายุไม่เกิน 15 ไปจากบิดา มารดา เพื่ออนาจาร, กระทำชำเราเด็กอายุไม่เกิน 15 ซึ่งมิใช่ภรรยาตน โดยจะยินยอมหรือไม่ก็ตาม, กระทำอนาจารเด็กอายุไม่เกิน 15 ปี โดยขู่เข็ญด้วยประการใดๆ โดยเด็กอยู่ในภาวะที่ไม่สามารถขัดขืนได้, ข่มขืนใจผู้อื่น เพื่อให้กระทำการใด หรือจำยอมต่อสิ่งใด โดยทำให้กลัวว่าจะอันตรายแก่ชีวิต ร่างกาย เสรีภาพ หรือทรัพย์สิน และร่วมกันสนับสนุนผู้อื่น กระทำชำเราเด็กหญิงอายุไม่เกิน 15 ปี ซึ่งมิใช่ภรรยาตน โดยจะยินยอมหรือไม่ก็ตาม จากกรณีร่วมกันพรากเอา นักเรียนหญิงวัย 13 ปี จากโรงเรียนนานาชาติแห่งหนึ่ง ย่านสุขุมวิท เพื่อกระทำชำเรา และถ่ายคลิปวิดีโอไว้แบล็กเมล์ เหตุเกิดเมื่อเดือนธันวาคม ปี 2548 นั้น แต่ <persName>นายวรมันต์</persName>ไม่มาฟังคำสั่งคดีพนักงานอัยการจึงทำหนังสือแจ้งพนักงานสอบสวนเพื่อให้ติดตามตัวมายื่นฟ้องเป็นจำเลยต่อศาล</p></body>
</news>
