<teiHeader>
<fileDesc>
<titleStmt>
  <title>ชวรัตน์ชี้เลือกซ่อมอีสานครั้งนี้ไม่วัดศักดิ์ศรี"เนวิน-ทักษิณ"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=52&nid=40068  </bibl>
</sourceDesc>
</fileDesc>
</teiHeader>
<news>
<headline><persName>ชวรัตน์</persName>ชี้เลือกซ่อมอีสานครั้งนี้ไม่วัดศักดิ์ศรี"<persName>เนวิน</persName>-<persName>ทักษิณ</persName>"</headline>
<lead></lead>
<neck></neck>
<body><p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย / หัวหน้าพรรคภูมิใจไทย ไม่ทราบรายละเอียด กรณี <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย กรณีระบุว่าข้าราชการฝ่ายปกครอง วางตัวไม่เป็นกลางในการเลือกตั้งซ่อม และเป็นห่วงเรื่องการเปลี่ยนหีบลงคะแนนเลือกตั้งล่วงหน้าในการเลือกตั้งซ่อม ส.ส.สกลนคร แต่พรรคภูมิใจไทยมีนโยบายที่ชัด และมีผลงาน ทำให้ประชาชนศรัทธา</p>
<p>“การเลือกตั้งครั้งนี้ ประชาชนจะเป็นผู้ตัดสิน ยืนยันว่า ในฐานะที่เป็นรัฐบาล ไม่มีนโยบายให้คนในพรรค ไปดำเนินการในลักษณะที่ ร.ต.อ.เฉลิม พูด และพร้อมชี้แจงข้อเท็จจริง ผมเห็นว่า ถ้า ร.ต.อ.เฉลิม ยังเป็นรัฐมนตรีว่าการกระทรวงมหาดไทย คงไม่ให้ความเห็น หรือพูดในลักษณะเช่นนี้” <persName>นายชวรัตน์</persName> กล่าว</p>
<p>ต่อกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี จะโฟนอินในเวทีปราศรัยหาเสียงโค้งสุดท้ายของพรรคเพื่อไทย <persName>นายชวรัตน์</persName> เชื่อว่าจะไม่กระทบต่อคะแนนนิยมของพรรค เนื่องจากเป็นเพียงแผนโฆษณาหาเสียงของแต่ละพรรคการเมือง ในส่วนของพรรคภูมิใจไทย เน้นนโยบายยึดประชาชนเป็นศูนย์กลาง เร่งทำงานแก้ปัญหาความเดือดร้อนของประชาชน อยู่ภายใต้กรอบของกฎหมาย</p>
<p>“ยอมรับว่า การเลือกตั้งซ่อมครั้งนี้เป็นการวัดศักดิ์ศรี ระหว่างพรรคภูมิใจไทยกับพรรคเพื่อไทย แต่ไม่ใช่ระหว่างนายเนวิน ชิดชอบ กับ พ.ต.ท.ทักษิณ ชินวัตร” <persName>นายชวรัตน์</persName> กล่าว</p>
<p>ส่วนที่พรรคเพื่อไทยมีมติขับ 2 ส.ส. ที่มาร่วมทำกิจกรรมกับพรรคภูมิใจไทย <persName>นายชวรัตน์</persName> กล่าวว่า <persName>นายจุมพฏ บุญใหญ่</persName> และว่าที่ <persName>ร.ต.ปรพล อดิเรกสาร</persName>ได้แสดงความจำนงมาตั้งนานแล้วว่า ต้องการมาร่วมงานกับพรรคภูมิใจไทย และพรรคพร้อมเปิดรับ เพียงแต่ก็ต้องดำเนินการไปตามขั้นตอนทางกฎหมาย</p>
<p>สำหรับกรณีที่ 16 ส.ส.อีสาน พรรคเพื่อไทย แถลงปฏิเสธข่าวจะมาร่วมงานกับพรรคภูมิใจไทย <persName>นายชวรัตน์</persName> กล่าวว่า แล้วแต่ความเห็นของแต่ละคน แต่ตู้รับสมัครของพรรค ก็มีผู้เขียนใบสมัครเข้ามาตลอดต่อข้อถามกรณีฝ่ายค้านแฉว่า จะมีการจ่ายงบพัฒนาท้องถิ่นของกรมส่งเสริมการปกครองท้องถิ่น กระทรวงมหาดไทย จำนวน 5,000,000 บาท ให้กับ อบต.ที่พรรคภูมิใจไทยชนะเลือกตั้งซ่อม <persName>นายชวรัตน์</persName> ย้ำว่า ไม่ทราบรายละเอียด ไม่เคยสั่งการเช่นนั้น.</p></body>
</news>
