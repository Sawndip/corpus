<teiHeader>
<fileDesc>
<titleStmt>
  <title>แบงก์รุมปล่อยสินเชื่อ ‘เอสเอ็มอี’  KTBฟุ้ง5เดือนยอดกว่า3หมื่นล.  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-12 09:48:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000066243  </bibl>
</sourceDesc>
</fileDesc>
</teiHeader>
<news>
<headline>แบงก์รุมปล่อยสินเชื่อ ‘เอสเอ็มอี’  KTBฟุ้ง5เดือนยอดกว่า3หมื่นล.</headline>
<lead>แบงก์รุมเอาใจเอสเอ็มอี "กรุงไทย"ยันที่ผ่านมาปล่อยกู้เสริมสภาพคล่องให้ผู้ประกอบการอย่างต่อเนื่อง ยอดสินเชื่อเอสเอ็มอี 5 เดือนกว่า 3 หมื่นล้าน พร้อมมีมาตรการดูแลอย่างใกล้ชิด โดยเฉพาะธุรกิจในกลุ่มที่ได้รับผลกระทบโดยตรง ด้าน"กสิกรไทย"เจาะกลุ่มเอสเอ็มอีช่วงเริ่มต้นธุรกิจ เปิด K-SME Start-up Solutions ที่บริการทั้งแหล่งเงินทุน ที่ปรึกษา และองค์ความรู้ในการดำเนินธุรกิจอย่างครบวงจร ตั้งเป้ายอดลูกค้าเข้าร่วมโครงการจำนวน 12,000 ราย</lead>
<neck></neck>
<body><p><persName>นายวันชัย ธนิตติราภรณ์</persName> รองกรรมการผู้จัดการ ผู้บริหารสายงาน สายงานธุรกิจขนาดกลาง ธนาคารกรุงไทย เปิดเผยว่า ธนาคารได้เฝ้าติดตามสถานการณ์เศรษฐกิจของโลกและประเทศ รวมทั้งสถานการณ์ไข้หวัดใหญ่สายพันธุ์ใหม่ 2009 อย่างใกล้ชิด เพื่อหามาตรการในการดูแลลูกค้าให้สามารถฝ่าวิกฤตในครั้งนี้ไปได้ โดยเฉพาะลูกค้า SMEs ที่ได้รับผลกระทบโดยตรง ทั้งกลุ่มธุรกิจท่องเที่ยว โรงแรม ผู้ส่งออก รวมทั้ง Supply chain ของกลุ่มนี้ นอกจากนี้ ธนาคารยังคงเดินหน้าปล่อยสินเชื่อให้ลูกค้า SMEs ที่มีศักยภาพอย่างต่อเนื่อง โดยในช่วง 5 เดือนที่ผ่านมา สามารถปล่อยสินเชื่อไปแล้วจำนวนกว่า 30,000 ล้านบาท หรือเฉลี่ยเดือนละ 6,000 ล้านบาท</p>
       
      <p> ทั้งนี้ ภารกิจของธนาคารในขณะนี้ นอกจากการเร่งปล่อยสินเชื่อ จัดกระบวนการอนุมัติสินเชื่อให้สามารถอนุมัติได้อย่างรวดเร็วและมีคุณภาพแล้ว ธนาคารยังส่งเจ้าหน้าที่สินเชื่อไปดูแลลูกค้าอย่างใกล้ชิด เพื่อให้คำปรึกษาแนะนำ และร่วมแก้ไขปัญหาตั้งแต่เริ่มแรก โดยเน้นในการช่วยให้ลูกค้ามีสภาพคล่อง ด้วยการปรับสภาพการชำระหนี้ตามความเป็นจริง ขยายระยะเวลาในการผ่อนชำระ ชะลอการชำระเงินต้น รวมทั้งปรับปรุงโครงสร้างหนี้ ทำให้ยอดหนี้ที่ไม่ก่อให้เกิดรายได้ NPL ลูกค้า SMEs ของธนาคารเพิ่มขึ้นในอัตราที่ค่อนข้างต่ำ</p>
       
      <p> <persName>นายวันชัย</persName>กล่าวอีกว่า สำหรับลูกค้า SMEs ที่ธนาคารให้ความสำคัญในการปล่อยสินเชื่อใหม่นั้น จะเน้นผู้ประกอบการในภาคอุตสาหกรรมการผลิตและบริการที่มีการจ้างงาน มีการใช้วัตถุดิบในประเทศ มีการสร้างคุณค่าเพิ่มในสินค้าและบริการ ซึ่งในการปล่อยสินเชื่อ ธนาคารจะสนับสนุนให้ลูกค้าเพิ่มศักยภาพ ด้วยการทำวิจัย ทำการปรับเปลี่ยนเทคโนโลยี เครื่องจักรเพื่อประหยัดพลังงาน รวมทั้งระบบ IT ต่างๆ เพื่อให้สามารถแข่งขันได้อย่างยั่งยืน</p>
       
     <p>  สำหรับความคืบหน้าของโครงการกรุงไทย SMEs เพื่อนแท้แก้วิกฤต ซึ่งธนาคารได้ตั้งวงเงินไว้จำนวน 40,000 ล้านบาท เพื่อให้สินเชื่อที่ครบวงจรในเงื่อนไขพิเศษ อัตราดอกเบี้ยต่ำ และไม่ต้องมีหลักทรัพย์ค่ำประกันนั้น ขณะนี้สามารถปล่อยสินเชื่อไปแล้วจำนวน 3,000 ล้านบาท ส่วนโครงการค้ำประกันลูกค้า SMEs กับบรรษัทประกันสินเชื่ออุตสาหกรรมขนาดย่อม (บสย.) หรือโครงการ Portfolio Guarantee Scheme ธนาคารคาดว่าจะสามารถขยายวงเงินค้ำประกันสินเชื่อได้ไม่น้อยกว่า 2,000 ล้านบาท</p></body>
</news>
