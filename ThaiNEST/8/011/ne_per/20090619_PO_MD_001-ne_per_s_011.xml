<teiHeader>
<fileDesc>
<titleStmt>
  <title>จับเมธีดาราเสื้อแดงป่วนเมือง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-19 19:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000069594  </bibl>
</sourceDesc>
</fileDesc>
</teiHeader>
<news>
<headline>จับ<persName>เมธี</persName>ดาราเสื้อแดงป่วนเมือง</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 02.00 น.วานนี้ (19 มิ.ย.) เจ้าหน้าที่ ตม.ประจำท่าอากาศยานสุวรรณภูมิ (ทอช.) เข้าจับกุม <persName>นายเมธี อมรวุฒิกุล</persName> อายุ 37 ปี อยู่บ้านเลขที่ 279 ถนนวรจักร แขวงวัดเทพศิรินทร์ เขตป้อมปราบศัตรูพ่าย ดารานายแบบชื่อดัง ซึ่งเป็นผู้ต้องหาตามหมายจับศาลอาญา ที่ 1697/2552 ลงวันที่ 15 มิ.ย.52 ในข้อหามั่วสุมกันตั้งแต่ 10 คนขึ้นไป กระทำการอย่างหนึ่งอย่างใด ให้เกิดการวุ่นวายขึ้นในบ้านเมือง โดยเป็นหัวหน้าหรือผู้ที่มีหน้าที่สั่งการ, ร่วมกันกระทำให้ปรากฏแก่ประชาชนด้วยวาจาอันมิใช่เป็นการกระทำภายในความมุ่งหมายแห่งรัฐธรรมนูญ เพื่อให้ประชาชนล่วงละเมิดกฎหมายแผ่นดิน, ร่วมกันชุมนุมหรือมั่วสุม ณ ที่ใดๆ ตั้งแต่ห้าคนขึ้นไปในท้องที่กรุงเทพมหานคร หรือกระทำการใดอันเป็นการยุยงให้เกิดความไม่สงบเรียบร้อย</p>
<p>โดยเจ้าหน้าที่สามารถจับกุมได้ที่ท่าอากาศยานสุวรรณภูมิ หลังเจ้าตัวเดินทางกลับจากประเทศเวียดนาม ก่อนควบคุมตัวส่งพนักงานสอบสวน สน.ดุสิต โดยมี <persName>พล.ต.ต.วิชัย สังข์ประไพ</persName> ผบก.น.1 และ<persName>พ.ต.อ.จักรภพ สุคนธราช</persName> ผกก.สน.ดุสิต ร่วมทำการสอบปากคำ</p>
<p>หลังสอบปากคำ <persName>นายเมธี</persName>เปิดเผยว่า ช่วงที่กลุ่มเสื้อแดงมีการชุมนุม ตนเคยไป ขึ้นเวทีอยู่ 2 ครั้ง คือก่อนรัฐบาลประกาศ พ.ร.ก.ฉุกเฉินฯ 1 ครั้ง และหลังประกาศ พ.ร.ก.ฉุกเฉินฯ อีก 1 ครั้ง ซึ่งตนก็ทำใจแล้วว่าจะต้องถูกออกหมายจับแน่นอน แต่ไม่ทราบว่าเมื่อไหร่ จนวันที่ 15 มิ.ย.ที่ผ่านมาก็เดินทางไปประเทศเวียดนาม และมาทราบว่าตัวเองถูกออกหมายจับเมื่อวันที่ 17 มิ.ย.จึงเดินทางกลับในวันนี้ ซึ่งตั้งใจอยู่แล้วว่าจะเดินทางเข้ามอบตัวเลยทันที แต่ก็มาถูกจับเสียก่อน ทั้งนี้ ขอให้การปฏิเสธ และได้เตรียมหลักทรัพย์เป็นเงินสดจำนวน 500,000 บาท มายื่นขอประกันตัวแล้ว</p>
<p>ตอนนี้ผมถูกยกเลิกละครไปแล้วถึง 2 เรื่อง สาเหตุก็เพราะ<persName>นายสาทิตย์ วงศ์หนองเตย</persName> รมต.ประจำสำนักนายกรัฐมนตรี ได้ทำหนังสือแจ้งไปยังสถานีโทรทัศน์ต่างๆ ว่าขอความร่วมมือเกี่ยวกับกับผลงานของดาราที่ขึ้นเวทีเสื้อแดง <persName>พ.ต.อ.จักรภพ สุคนธราช</persName> ผกก.สน.ดุสิต เปิดเผยว่า หลังจาก<persName>นายเมธี อมรวุฒิกุล</persName> ถูกจับกุม ได้ให้ทางพนักงานสอบสวนทำการสอบปากคำ เบื้องต้นผู้ต้องหา ได้ให้การปฏิเสธ ก่อนจะให้ทนายความยื่นเรื่องขอประกันตัวด้วยเงินสด จำนวน 5 แสนบาท ภายหลังจากสอบปากคำเสร็จสิ้นโดยใช้เวลาประมาณ 1 ชั่วโมง หลังจากนี้จะให้พนักงานสอบสวนดำเนินการส่งฟ้องศาลตามขั้นตอนต่อไป</p>
<p>ผู้สื่อข่าวรายงานว่า สำหรับ<persName>นายเมธี อมรวุฒิกุล</persName> นั้นได้ขึ้นเวทีของกลุ่มเสื้อแด งที่หน้าทำเนียบรัฐบาลเมื่อวันที่ 12 เม.ย.ที่ผ่านมา พร้อมทั้งกล่าวกับผู้ชุมนุมว่าจะไม่ยอมให้<persName>นายอภิสิทธิ์ เวชชาชีวะ</persName> นายกรัฐมนตรี เหยียบแผ่นดินไทยอีกต่อไป ขอให้ผู้ชุมนุมช่วยกดดันไล่ล่าฆ่า<persName>นายอภิสิทธิ์</persName>ด้วยวิธีต่างๆ นานา อีกทั้งอยากจะตัดหัวมาเสียบประจานให้สาสมกับการสั่งคนมายิงกลุ่มเสื้อแดง จนทำให้กลุ่มผู้ชุมนุม ต่างชอบอกชอบใจกันใหญ่</p>
<p>ผู้สื่อข่าวรายงานด้วยว่า ขณะที่<persName>นายเมธี</persName>กำลังให้สัมภาษณ์ผู้สื่อข่าวอยู่นั้น ทนายความของเจ้าตัวก็พยายามสะกิดไม่ให้นายแบบคนดังพูดถึงเรื่องคดีอยู่ตลอดเวลา จน<persName>นายเมธี</persName>ต้องหยุดพูดเกี่ยวกับเรื่องดคีนี้</p>
<p>สำหรับนาย<persName>นายสุรชัย ด่านวัฒนานุสรณ์</persName> 1 ใน 8 ผู้ต้องหานั้น ขณะนี้ยังไม่ได้มามอบตัวร่วมกับแกนนำ 6 คนซึ่งเข้ามอบตัวสู้คดีเมื่อวันที่ 18 มิ.ย. แต่อย่างใด แต่มีการแจ้งมายังพนักงานสบอสวนแล้วว่าจะเข้ามอบตัวในภายหลัง แต่ไม่ได้ระบุวันเวลาที่แน่ชัด และจะยืนยันจะไม่หลบหนีไปไหน</p>
<p><persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวว่ารู้สึกแปลกใจที่<persName>นายเมธี</persName> ระบุว่าตนขอความร่วมมือให้สถานีโทรทัศน์ทุกช่องพิจารณาดาราที่ไปขึ้นเวทีคนเสื้อแดง เพราะไม่รู้จักดาราคนนี้ และไม่ทราบว่า <persName>นายเมธี</persName>มีหมายจับในคดีดังกล่าว ที่สำคัญตนหรือรัฐบาล ไม่ได้ทำหนังสือเพื่อขอความร่วมมือจากสื่อต่าง ๆ อย่างที่เป็นข่าว เพราะไม่ใช่หน้าที่ที่ต้องทำ และไม่ว่าจะเป็นดาราหรือบุคคลอาชีพใด ก็มีสิทธิเคลื่อนไหวทางการเมือง ตามกรอบของกฎหมาย แต่ถ้าไปทำอะไรที่ผิดกฎหมาย ก็ต้องรับผิดชอบในสิ่งที่เกิดขึ้น และเป็นหน้าที่ของเจ้าหน้าที่ตำรวจต้องไปดำเนินการ</p>
<p>รัฐบาลไม่ต้องการไปกลั่นแกล้งใคร กรณีคงเป็นการเข้าใจผิดและอาจเป็นข้อมูลที่ไม่ถูกต้อง แต่การพูดเช่นนี้ก็ทำให้ผมเสียหาย แต่คงไม่ฟ้องร้อง เพียงแต่อยากให้เข้าใจว่าไม่ได้มีการไปสั่งการ หรือขอร้องอะไร นายเมธีคงพูดออกมาจากความรู้สึก ไม่ได้พูดมาจากข้อเท็จจริง อาจจะมีใครไปให้ข้อมูลที่ผิดพลาดก็ได้” <persName>นายสาทิตย์</persName> กล่าว</p></body>
</news>
