<teiHeader>
<fileDesc>
<titleStmt>
  <title>เผยผู้นำโสมแดงเตรียมตั้งลูกชายคนเล็กเป็นทายาทสืบทอดตำแหน่ง  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-02 09:53:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000061623  </bibl>
</sourceDesc>
</fileDesc>
</teiHeader>
<news>
<headline>เผยผู้นำโสมแดงเตรียมตั้งลูกชายคนเล็กเป็นทายาทสืบทอดตำแหน่ง</headline>
<lead>สื่อโสมขาวระบุ <persName>คิมจองอิล</persName> ผู้นำสูงสุดของเกาหลีเหนือร้องขอให้คณะผู้แทน ที่อยู่ในต่างแดนให้คำมั่นว่าจะจงรักภักดีต่อลูกชายคนเล็กของเขา ส่งสัญญาณว่าเขาอาจจะได้รับการแต่งตั้งเป็นผู้นำคนต่อไปของราชวงศ์คอมมิวนิสต์แห่งนี้</lead>
<neck></neck>
<body><p><persName>คิม</persName> วัย 67 ปี ล้มป่วยด้วยโรคหลอดเลือดสมองในเดือนสิงหาคมปีที่ผ่านมา ทำให้นักวิเคราะห์มองว่า ความเคลื่อนไหวทางการทหารใดๆ ในช่วงนี้ รวมถึงการทดลองนิวเคลียร์ในสัปดาห์ก่อนอาจมีเป้าหมายเพื่อช่วยตรึงอำนาจของเขาให้มั่นคงแข็งแกร่ง จนเขาสามารถเสนอชื่อผู้รับช่วงต่อได้</p>
<p> หนังสือพิมพ์ดองเอ อิลโบรายงานโดยอ้างแหล่งข่าวที่น่าเชื่อถือว่า “มีการยืนยันผ่านหลายช่องทางว่า เกาหลีเหนือส่งอีเมลไปให้ผู้แทนทางการทูตในต่างประเทศ โดยเรียกร้องให้พวกเขาแสดงความจงรักภักดีต่อคิมจองอัน (ลูกชายคนเล็ก)”</p>
<p> นักวิเคราะห์ยังชี้ว่า การสืบทอดตำแหน่งเป็นหนึ่งในความลับสุดยอดที่จะถูกปกปิดไว้อย่างมิดชิด และแผนการของ<persName>คิม</persName>จะมีผู้รู้อยู่ในวงแคบเท่านั้น</p>
<p> หนังสือพิมพ์ดังกล่าวยังอ้างแหล่งข่าวอีกแห่งระบุว่า ผู้นำเกาหลีเหนือสั่งสอนเจ้าหน้าที่อาวุโสในหน่วยงานด้านความมั่นคงสำคัญๆ ด้วยการเน้นถึงความเป็นเหตุเป็นผลของการสืบทอดอำนาจจากพ่อสู่ลูกมาถึง 3 รุ่น</p>
<p> แหล่งข่าวได้สรุปว่าสัญญาณเหล่านั้นชี้ให้เห็นว่า<persName>จองอัน</persName>น่าจะได้รับการแต่งตั้งเป็นผู้นำเกาหลีเหนืออย่างเป็นทางการ</p>
<p> <persName>คิมจองอิล</persName> ซึ่งครองประเทศต่อจาก<persName>คิมอิลซุง</persName> พ่อของเขา และผู้ก่อตั้งเกาหลีเหนือ มีลูกชาย 3 คน แต่พวกเขาไม่เป็นที่รู้จักของชาวโสมแดงส่วนใหญ่นัก</p>
<p> <persName>คิมจองอัน</persName> ซึ่งเกิดประมาณปี 1983 หรือต้นปี 1984 ได้รับการศึกษาในสวิตเซอร์แลนด์ และหน่วยข่าวกรองชี้ว่าเขาน่าจะเป็นผู้ที่เหมาะสมกับตำแหน่งมากที่สุดในจำนวนลูกชายทั้ง 3 คน</p></body>
</news>
