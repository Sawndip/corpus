<teiHeader>
<fileDesc>
<titleStmt>
  <title>ก.พาณิชย์  เตรียมนำผู้ประกอบการไทยเดินทางโรดโชว์แสดงศักยภาพสินค้าในตลาดต่างประเทศ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207140292&tb=N255207  </bibl>
</sourceDesc>
</fileDesc>
</teiHeader>
<news>
<headline>ก.พาณิชย์  เตรียมนำผู้ประกอบการไทยเดินทางโรดโชว์แสดงศักยภาพสินค้าในตลาดต่างประเทศ</headline>
<lead>กระทรวงพาณิชย์ เตรียมนำผู้ประกอบการไทยเดินทางโรดโชว์แสดงศักยภาพสินค้าในตลาดต่างประเทศอย่างต่อเนื่อง เพื่อยกระดับสินค้าแบรนด์ไทยสู่สากล และมีส่วนช่วยผลักดันการส่งออกสินค้าไทยในปีนี้ให้เพิ่มขึ้น</lead>
<neck></neck>
<body><p><persName>นายศิริพล ยอดเมืองเจริญ</persName> ปลัดกระทรวงพาณิชย์ เปิดเผยถึงการส่งออกปี 2552 ว่ามีความเสี่ยงติดลบสูงเป็นตัวเลข 2 หลัก แต่จะพยายามไม่ให้ติดลบถึงร้อยละ 15-19 โดยเบื้องต้นคาดว่าการส่งออกน่าจะติดลบร้อยละ 10 ซึ่งกระทรวงพาณิชย์ได้จัดทำแผนยุทธศาสตร์กระตุ้นการส่งออก รวม 5 มาตรการ ขณะนี้มีความคืบหน้าเป็นอย่างมาก โดยในส่วนการเพิ่มมูลค่าสินค้าไทยด้วยการสร้างแบรนด์ไทยสู่สากล ภายหลังมีการหารือร่วมกับอธิบดีกรมส่งเสริมการส่งออกสามารถได้ข้อสรุปที่ชัดเจนแล้วว่า กระทรวงพาณิชย์จะให้การสนับสนุนสินค้าแบรนด์ไทยที่จำหน่ายตามภูมิภาคประเทศคู่ค้าเป็นอย่างดี และมีแผนจะนำผู้ประกอบการและภาคเอกชน เดินทางโรดโชว์แสดงศักยภาพสินค้าอย่างต่อเนื่อง เพื่อยกระดับมาตรฐานสากลและเกิดการสั่งซื้อเพิ่มขึ้น </p>
<p>ปลัดกระทรวงพาณิชย์ เชื่อว่า จาก 5 มาตรการที่จะมีการดำเนินการอย่างต่อเนื่อง ตั้งแต่ไตรมาสที่ 2 ไปจนถึงสิ้นปี2552 จะเป็นมาตรการที่ช่วยส่งเสริมและผลักดันการส่งออกสินค้าไทยในปีนี้ให้เพิ่มขึ้นได้อย่างแน่นอน และเชื่อว่าตั้งแต่ไตรมาสที่ 3 ของปีนี้จะเริ่มเห็นตัวเลขการส่งออกกลับมาเป็นบวกได้ </p></body>
</news>
