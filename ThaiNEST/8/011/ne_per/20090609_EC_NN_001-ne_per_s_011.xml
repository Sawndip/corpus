<teiHeader>
<fileDesc>
<titleStmt>
  <title>ช.การช่างเมินรฟม.บีบ   ลดค่าสร้างรถไฟฟ้าแค่จิ๊บจ๊อย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165069  </bibl>
</sourceDesc>
</fileDesc>
</teiHeader>
<news>
<headline>ช.การช่างเมินรฟม.บีบ   ลดค่าสร้างรถไฟฟ้าแค่จิ๊บจ๊อย</headline>
<lead></lead>
<neck></neck>
<body><p><persName>นายสุพจน์ ทรัพย์ล้อม</persName> อธิบดีกรมทางหลวง ในฐานะประธานคณะกรรมการ (บอร์ด) การรถไฟฟ้าขนส่งมวลชนแห่งประเทศไทย (รฟม.) เปิดเผยว่า ที่ประชุมบอร์ดรฟม.มีมติเห็น ชอบค่าก่อสร้างโครงการรถไฟฟ้าสายสีม่วง ช่วงบางใหญ่-บางซื่อ สัญญาที่ 1 ในราคา 14,842 ล้านบาท หลังจากกลุ่มกลุ่ม CKTC (บริษัท ช. การช่าง และ บริษัท โตคิว คอนสตรัคชั่น) ยอมลดค่าก่อสร้างลงเล็กน้อย จากราคาเดิมที่ชนะประมูล 14,965 ล้านบาท </p>

<p> ผู้สื่อข่าวรายงานว่า ก่อนหน้านี้ <persName>นายโสภณ ซารัมย์</persName> รมว.คมนาคม เคยหารือกับ<persName>นายอภิสิทธิ์ เวชชาชีวะ</persName> นายกรัฐมนตรี ถึงโครงการรถไฟฟ้าสายสีม่วง โดยนายกรัฐมนตรีมีนโยบายให้รฟม.กลับไปต่อรองราคาให้ได้ราคาเท่ากับกรอบวงเงินเดิมของสัญญาที่ครม.เคยอนุมัติไว้คือ 13,000 ล้านบาท แต่ผลเจรจาก็ยังไม่สามารถปรับลดลงได้</p> 

<p>มีรายงานข่าวแจ้งว่า นอกจากนี้ ที่ประชุมบอร์ดรฟม.ยังมีมติเห็นชอบอัตราค่าตอบแทนผู้ว่าการ รฟม.คนใหม่(<persName>นายชูเกียรติ โพธยานุวัตร</persName>)ที่เดือนละ 340,000 บาท ตามที่คณะอนุกรรมการพิจารณาค่าตอบแทนเสนอ ซึ่งถือว่า <persName>นายชูเกียรติ</persName>ได้รับค่าตอบแทนต่ำกว่าผู้ว่า รฟม.คนก่อนหน้านี้ คือ<persName>นายประภัสร์ จงสงวน</persName> ที่ได้รับเดือนละ 400,000 บาท โดยเพราะ<persName>นายชูเกียรติ</persName> จะปฏิบัติงานด้านบริหารอย่างเดียว ไม่ต้องเจรจาเรื่องเงินกู้ในการก่อสร้างรถไฟฟ้าสายใหม่ </p></body>
</news>
