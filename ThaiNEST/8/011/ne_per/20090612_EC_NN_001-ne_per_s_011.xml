<teiHeader>
<fileDesc>
<titleStmt>
  <title>"ซิโน-ไทย"ซิวสายสีม่วง  คว้างานสร้างสะพาน1.5หมื่นล.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165516  </bibl>
</sourceDesc>
</fileDesc>
</teiHeader>
<news>
<headline>"ซิโน-ไทย"ซิวสายสีม่วง  คว้างานสร้างสะพาน1.5หมื่นล.</headline>
<lead></lead>
<neck></neck>
<body><p><persName>นายชูเกียรติ โพธยานุวัตร</persName> ว่าที่ผู้ว่าการ การรถไฟฟ้าขนส่งมวลชนแห่งประเทศไทย (รฟม.) คนใหม่ เปิดเผยว่า เมื่อวันที่ 11 มิถุนายนที่ผ่านมา คณะกรรมการประกวดราคาโครงการรถไฟฟ้าสายสีม่วง (บางใหญ่-บางซื่อ) ที่มี<persName>นายชัยสิทธ์ คุรุรัตน์</persName> ผู้ช่วยผู้ว่าการรฟม. เป็นประธาน ได้เปิดซองข้อเสนอด้านการเงินของงานก่อสร้างงานโยธา สัญญาที่ 2 หรือโครงสร้างยกระดับส่วนตะวันตก จากสถานีสะพานพระนั่งกล้า-สถานีคลองบางไผ่ และงานก่อสร้างสะพานข้ามแม่น้ำเจ้าพระยา ด้านทิศใต้ของสะพานพระนั่งเกล้า </p>

<p> โดยผลการเปิดซองปรากฏว่า บริษัท ซิโน-ไทย เอ็นจิเนียริ่ง แอนด์ คอนสตัคชั่น จำกัด (มหาชน) เป็นผู้เสนอราคาค่าก่อสร้างต่ำสุดที่ 1.53 หมื่นล้านบาท ขณะที่ราคากลางอยู่ที่ 1.26 หมื่นล้านบาท</p> 

 <p>ส่วนกลุ่มไอทีโอเอ็น จอยท์เวนเจอร์ (ประกอบด้วย บริษัท อิตาเลียนไทย ดีเวล๊อปเมนต์ บริษัท โอบายาชิ คอร์ปอเรชั่น จากญี่ปุ่น และบริษัท เนาวรัตน์พัฒนาการ) เสนอราคามาที่ 1.63 ล้านบาท ส่วนกลุ่มซีเคทีซี จอยท์เวนเจอร์ (ประกอบด้วย บริษัท ช.การช่าง และบริษัท โตคิว คอนสตรัคชั่นจากญี่ปุ่น) เสนอราคาที่ 1.56 ล้านบาท </p>

<p> <persName>นายชูเกียรติ</persName> กล่าวว่า ขั้นตอนต่อไป ทาง คณะกรรมการประกวดราคาฯ จะตรวจสอบตัวเลขวงเงินที่ บริษัท ซิโน-ไทย เอ็นจิเนียริ่ง แอนด์ คอนสตัคชั่น จำกัด (มหาชน)เสนอมาว่าถูกต้องหรือไม่ ซึ่งคาดว่าภายในสัปดาหน้าจะสามารถดำเนินการได้เสร็จสิ้น ก่อนจะรายงานเข้าสู่ที่ประชุมคณะกรรมการ (บอร์ด) รฟม.เพื่อเห็นชอบต่อไป ในเบื้องต้นมั่นใจว่าราคาที่เสนอมาจะสามารถเจรจาต่อรองให้ปรับลดลงมาได้อีก </p>
 <p>สำหรับโครงการก่อสร้างรถไฟฟ้าสายสีม่วง ทั้งโครงการมี 3 สัญญาก่อสร้าง และเมื่อรวมทั้ง 3 สัญญาแล้วคาดว่าวงเงินก่อสร้างจะไม่เกินกรอบวงเงินที่ คณะรัฐมนตรี (ครม.) เคยอนุมัติไว้ที่ คือ 3.6 หมื่นล้านบาท </p></body>
</news>
