<teiHeader>
<fileDesc>
<titleStmt>
  <title>หุ้นรีบาวน์ตามตปท. โกลแมนแซคส์กำไรดี  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-15 09:16:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090715/59963/%e0%b8%ab%e0%b8%b8%e0%b9%89%e0%b8%99%e0%b8%a3%e0%b8%b5%e0%b8%9a%e0%b8%b2%e0%b8%a7%e0%b8%99%e0%b9%8c%e0%b8%95%e0%b8%b2%e0%b8%a1%e0%b8%95%e0%b8%9b%e0%b8%97.-%e0%b9%82%e0%b8%81%e0%b8%a5%e0%b9%81%e0%b8%a1%e0%b8%99%e0%b9%81%e0%b8%8b%e0%b8%84%e0%b8%aa%e0%b9%8c%e0%b8%81%e0%b8%b3%e0%b9%84%e0%b8%a3%e0%b8%94%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>หุ้นรีบาวน์ตามตปท. โกลแมนแซคส์กำไรดี</headline>
<lead>นักวิเคราะห์ประเมินแนวโน้มตลาดหุ้นไทยวันนี้รีบาวน์ตามตลาดต่างประเทศ หลังโกลแมนแซคส์ผลการดำเนินงานดีกว่าที่คาด</lead>
<neck></neck>
<body><p><persName>นางภรณี ทองเย็น</persName> ผู้ช่วยกรรมการผู้อำนวยการ สายงานวิจัย บริษัทหลักทรัพย์ เอเซีย พลัส จำกัด กล่าวถึงแนวโน้มการลงทุนตลาดหุ้นไทยวันนี้ (15 ก.ค.) ว่า ดัชนีน่าจะรีบาวน์ต่อแต่อาจจะมีการ take profit ได้ แถว 580-585 จุด อย่างไรก็ตาม คิดว่า take แล้วก็ไปต่อ เพราะ sentiment ต่างประเทศดีขึ้น</p>

<p>ทั้งนี้ เนื่องจากในสหรัฐคาดการณ์เรื่องผลประกอบการไตรมาส 2/52 ของแบงก์ดี มีการปรับคำแนะนำแบงก์บางแบงก์ และที่ประกาศงบฯออกมาเป็นเจ้าแรก โกลด์แมน แซคส์ กำไรไตรมาสสองสูงกว่าที่นักวิเคราะห์คาดการณ์ไว้ และแนวโน้มที่จะมีการประกาศแบงก์ตัวอื่นออกมาก็น่าจะดีเพราะการตั้งสำรองต่างๆ ของแบงก์ในสหรัฐไตรมาส 3 น่าจะน้อยลงแล้ว แรงกดดันก็น่าจะน้อยกว่าไตรมาส 1</p>

<p>นอกจากนี้ ถ้าดูตัวเลขเศรษฐกิจของสหรัฐทั้งดัชนีผู้ผลิตก็กระเตื้องขึ้นก็หวังว่าจะช่วย sentiment ดี</p>

<p>ขณะที่ปัจัยในประเทศ การที่รัฐบาลมีการต่อ 5 มาตรการ 6 เดือน ก็เป็นสิ่งที่พูดกันมานานพอควร แต่ก็ช่วยกระตุ้นการบริโภคในครึ่งปีหลังให้ดีขึ้น และโครงการรัฐก็เริ่มมีความชัดเจนมากขึ้นหลังจากที่มีการกู้ยืมก็คงจะมีเม็ดเงินหมุนเข้ามาในระบบอย่างน้อย 3 หมื่นล้านบาทแรก ก็น่าจะเริ่มเห็น</p>

<p>"เช้านี้ตลาดต่างประเทศก็บวกกันส่วนใหญ่ หุ้นไทยก็น่าจะรีบาวน์ต่อ"</p></body>
</news>
