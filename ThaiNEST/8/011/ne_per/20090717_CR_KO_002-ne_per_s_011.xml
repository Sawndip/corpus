<teiHeader>
<fileDesc>
<titleStmt>
  <title>คาร์บอม์ยะลา"พ.ต."พร้อมลูกน้องดับ2ศพ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090717/20841/%e0%b8%84%e0%b8%b2%e0%b8%a3%e0%b9%8c%e0%b8%9a%e0%b8%ad%e0%b8%a1%e0%b9%8c%e0%b8%a2%e0%b8%b0%e0%b8%a5%e0%b8%b2%e0%b8%9e.%e0%b8%95.%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%a5%e0%b8%b9%e0%b8%81%e0%b8%99%e0%b9%89%e0%b8%ad%e0%b8%87%e0%b8%94%e0%b8%b1%e0%b8%9a2%e0%b8%a8%e0%b8%9e.html  </bibl>
</sourceDesc>
</fileDesc>
</teiHeader>
<news>
<headline>คาร์บอม์ยะลา"พ.ต."พร้อมลูกน้องดับ2ศพ</headline>
<lead>โจรใต้ซุกระเบิดคาร์บอมบ์ ที่ อ.ยะหา จ.ยะลา เป็นเหตุให้รอง ผบ.ฉก.ยะลา 14 พร้อมลูกน้อง ดับ 2 ศพ และบาดเจ็บอีก 5 นาย</lead>
<neck></neck>
<body><p>(17ก.ค.) เวลา 11.30 น. ศูนย์วิทยุ สภ.ยะหา จ.ยะลา ได้รับแจ้งเหตุระเบิดข้างสนามกีฬากลางอำเภอยะหา ถ.พิทักษธานี เทศบาลตำบลยะหา ห่างจาก ที่ว่าการอำเภอยะหา 100 เมตร และห่างจาก สภ.ยะหา 150 เมตร มีเจ้าหน้าที่ทหารเสียชีวิต และได้รับบาดเจ็บหลายนาย จึงแจ้ง <persName>พ.ต.อ.สวัสดิ์ เตียวิวัฒน์</persName> ผกก.สภ.ยะหา พร้อมประสานชุดเก็บกู้วัตถุระเบิด ภ.จว.ยะลา รวมทั้งนำตำรวจและทหารรุดไปที่เกิดเหตุทันที </p>
 
 <p>เมื่อไปถึงที่เกิดเหตุพบรถกระบะ ฟอร์ด รุนแลนเจอร์ เลขทะเบียน ฉก 121 ยะลา ซึ่งตรวจสอบแล้วเป็นป้ายทะเบียนปลอม จอดอยู่ริมถนนในที่เกิดเหตุ โดยเพลิงลุกไหม้ทั้งคันจากแรงระเบิด ทำให้เสียหายเสียหายทั้งคัน ห่างจากจุดเกิดเหตุประมาณ 20 เมตร พบรถของเจ้าหน้าที่ทหารจอดอยู่ โดยมีผู้ได้รับบาดเจ็บอยู่ภายในรถดังกล่าวหลายนาย เจ้าหน้าที่ต้องกันชาวบ้านออกจากจุดเกิดเหตุ และช่วยลำเลียงผู้ได้รับบาดเจ็บ ส่งโรงพยาบาลสมเด็จพระยุพราชยะหา ทราบ<persName>พ.ต.พันธ์ศักดิ์ ทองสุข</persName> รอง ผบ.ฉก ยะลา 14 <persName>จ.ส.อ. วิชัย สาหลี</persName> <persName>จ.ส.อ.ปกรณ์ วัฒน</persName> <persName>สิบโท เมฆพิทักษ์ บุญยะทัต</persName> <persName>พลทหารโกวิท ยังทะนัง</persName> <persName>พลทหารอันวา เจ๊ะอุบง</persName> และมีชาวบ้านโดนลูกหลงได้รับบาดเจ็บ 1 คน คือ <persName>น.ส.อัสรายา รามันอะ</persName> ซึ่ง <persName>พ.ต.พันธ์ศักดิ์ ทองสุข</persName> รอง ผบ.ฉก ยะลา 14 และ <persName>จ.ส.อ. วิชัย สาหลี</persName> ได้เสียชีวิตขณะนำส่งโรงพยาบาล </p>
 
 <p>จากการสอบสวนทราบว่า ขณะที่เจ้าหน้าที่ทหารชุดเฉพาะกิจยะลาที่ 14 ขับรถจี๊ป ออกจากฐานปฏิบัติการที่บ้านอาสิน เพื่อเดินทางไปยัง ม.6 บ้านบาจุ ต.ปะแต อ.ยะหา จ.ยะลา หลังรับแจ้งว่า คนร้ายได้ลอบวางวัตถุต้องสงสัย คาดว่าเป็นระเบิดที่ถนนบ้านบาจุ  ซึ่งในขณะที่ <persName>พ.ต.พันธ์ศักดิ์ ทองสุข</persName> รอง ผบ.ฉก ยะลา 14 พร้อมเจ้าหน้าที่ทหาร 6 นาย ขับมาถึงหน้าสนามกีฬาเขตเทศบาลตำบลยะหา คนร้ายได้กดระเบิดที่ซุกไว้ในรถยนต์กระบะ ยี่ห้อฟอร์ด ที่จอดไว้ข้างทาง จนเป็นเหตุให้รอง ผบ.ฉก.14 เสียชีวิตพร้อมลูกน้อง 2 คน บาดเจ็บดังกล่าว</p> 
 
 <p>จากการตรวจสอบที่เกิดเหตุโดยละเอียดของเจ้าหน้าที่ตำรวจ พบว่า คนร้ายนำระเบิดใส่ในถังแก๊สปิคนิค ซุกไว้ในรถยนต์กระบะ ยี่ห้อฟอร์ด ที่มาจอดไว้ข้างถนนหน้าสนามกีฬา แล้วกดระเบิด ขณะที่เจ้าหน้าที่ทหารชุดเฉพาะกิจที่ 14 ขับรถจี๊ป ผ่านจนทำให้ได้รับบาดเจ็บและเสียชีวิต แรงระเบิดยังทำให้ สภาพรถยนต์กระบะเสียหายทั้งคัน เศษรถยนต์กระบะกระจายไปทั่วบริเวณ โดย เจ้าหน้าพบเศษถังแก๊สปิคนิค เศษเครื่องวิทยุสื่อสาร ที่คาดว่าคนร้ายใช้จุดชนวนระเบิด จึงเก็บไว้เป็นหลักฐาน ส่วนรถคันดังกล่าว ในเบื้องต้นพยานระบุว่า ได้ขับเข้ามาจอดเอาไว้ที่จุดเกิดเหตุก่อนหน้าที่จะระเบิดประมาณ 1 ชั่วโมง</p></body>
</news>
