<teiHeader>
<fileDesc>
<titleStmt>
  <title>"กัปตัน"พบสาวแล้ว พาไปให้คุณแม่ดูตัว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/030609/5627  </bibl>
</sourceDesc>
</fileDesc>
</teiHeader>
<news>
<headline>"<persName>กัปตัน</persName>"พบสาวแล้ว พาไปให้คุณแม่ดูตัว</headline>
<lead></lead>
<neck></neck>
<body><p>ไม่เป็นข่าวกับสาวๆ  มานาน  ล่าสุด<persName>กัปตัน</persName>-<persName>ภูธเนศ  หงษ์มานพ</persName>  ก็เปิดเผยว่า  กำลังคบสาวนอกวงการที่รู้จักกันมาตั้งแต่เด็ก  "เขาเป็นคนนอกวงการ  เป็นรุ่นน้อง  รู้จักกันมาตั้งแต่เด็กๆ  แบบขี่จักรยานเจอกันในหมู่บ้าน  เหมือนแก๊งแฟนฉันอะไรแบบนี้  แต่ว่าเราไม่ได้เจอกันมาประมาณ   14   ปีแล้ว  แต่มีเรื่องบังเอิญให้กลับมาพูดคุยกัน  พอได้คุยกันมันก็มีความรู้สึกดีๆ   เราค่อยๆ  ดูกันไป  ค่อยๆ  ดูแลกันไป  </p>

     <p>ตอนนี้เราศึกษากันไปเรื่อยๆ  ใช้ชีวิตปกติ  ไม่ได้หวือหวาอะไร  คบกันมาก็น่าจะเป็นปีแล้ว  ผมชอบที่เขาเป็นคนจริงใจ  แล้วก็จะมีอารมณ์แบบแมนๆ  หน่อย  พวกเพื่อนๆ  ผมก็รู้จักเขานะ  พาไปทำความรู้จักแล้วซึ่งทุกคนก็โอเค  ส่วนทางครอบครัวก็รู้จักครับ  มีเจอกันบ้างก็ทานข้าวรู้จักกัน  กับคนนี้คุณแม่ผมน่าจะโอเคเห็นยิ้มตลอด  หรือไม่ท่านอาจจะกลัวว่าผมต้องอยู่คนเดียว  พอผมมีคนดูแลท่านเลยดีใจ"  <persName>กัปตัน</persName>กล่าว</p></body>
</news>
