<teiHeader>
<fileDesc>
<titleStmt>
  <title>รมว.เกษตรกำชับกรมชลประทาน ไม่ให้มีการระบายน้ำเข้าสู่แปลงนาของเกษตรกรในช่วงฝนตกหนัก  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207170239&tb=N255207  </bibl>
</sourceDesc>
</fileDesc>
</teiHeader>
<news>
<headline>รมว.เกษตรกำชับกรมชลประทาน ไม่ให้มีการระบายน้ำเข้าสู่แปลงนาของเกษตรกรในช่วงฝนตกหนัก</headline>
<lead>รัฐมนตรีว่าการกระทรวงเกษตรและสหกรณ์ กำชับกรมชลประทาน ไม่ให้มีการระบายน้ำเข้าสู่แปลงนาของเกษตรกรในช่วงฝนตกหนัก</lead>
<neck></neck>
<body><p><persName>นายธีระ วงศ์สมุทร</persName> รัฐมนตรีว่าการกระทรวงเกษตรและสหกรณ์ กล่าวว่า หลังเกษตรกรมีความกังวลจะมีการระบายน้ำเข้าสู่พื้นที่การเกษตรช่วงฝนตกหนัก เพื่อเป็นแหล่งรองรับน้ำ ขอรับรองว่าจะไม่เกิดเหตุการณ์ดังกล่าวขึ้น ทั้งนี้หากมีการระบายน้ำจะเร่งดำเนินการโดยไม่ให้ส่งผลกระทบกับพืชหรือแปลงนาของเกษตรกร เพื่อหลีกเลี่ยงภาวะการเกิดน้ำท่วมขัง โดยการระบายน้ำจะมีการบริหารจัดการน้ำในระบบชลประทานทั้งฝั่งซ้ายและฝั่งขวาของเขื่อนเจ้าพระยาเพื่อผันน้ำเพื่อระบายน้ำออกสู่ทะเลให้เร็วที่สุด </p>
<p>รัฐมนตรีว่าการกระทรวงเกษตรและสหกรณ์ ยังได้เน้นย้ำให้กรมชลประทาน บริหารจัดการน้ำในอ่างเก็บน้ำโดยให้ติดตามสถานการณ์ปริมาณน้ำจนถึงสิ้นสุดฤดูฝนและประสานงานด้านข้อมูลกับกรมอุตุนิยมวิทยา กรมอุทกศาสตร์ทหารเรือ ทั้งเรื่องระบบเตือนภัย ระบบโทรมาตร อาคารชลประทานต่างๆ ตรวจสอบให้พร้อมที่จะทำงาน นอกจากนี้อ่างเก็บน้ำใหญ่ๆ ให้มีการประสานการทำงานร่วมกับการไฟฟ้าฝ่ายผลิตด้วย</p></body>
</news>
