<teiHeader>
<fileDesc>
<titleStmt>
  <title>‘จีน’ไตรมาส2โตกระฉูด 7.9%สนองแผนกระตุ้น  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=57418  </bibl>
</sourceDesc>
</fileDesc>
</teiHeader>
<news>
<headline>‘จีน’ไตรมาส2โตกระฉูด 7.9%สนองแผนกระตุ้น</headline>
<lead>จีนโตกระฉูดไตรมาส 2 จุดประกายความหวังกู้โลกฟื้นตัว</lead>
<neck></neck>
<body><p>เมื่อวานนี้ โฆษกสำนักงานเศรษฐกิจแห่งชาติจีนเปิดเผยว่า การเติบโตทางเศรษฐกิจในไตรมาส 2 พุ่งขึ้นมาอยู่ที่ 7.9% โดยส่วนใหญ่ได้รับแรงกระตุ้นมาจากแผนการกระตุ้นเศรษฐกิจของรัฐบาลมูลค่า 5.8 แสนล้านเหรียญสหรัฐ จุด ประกายความหวังว่าการเติบโตของจีนจะช่วยผลักดันให้เศรษฐกิจโลกฟื้นตัวในเร็ววันด้วย </p>
<p>รายงานระบุว่า เศรษฐกิจในไตรมาส 2 เติบโตขึ้นอย่างก้าวกระโดด หลังจากที่ในไตรมาสแรกเศรษฐกิจจีนมีอัตราการเติบโตอยู่ ที่ 6.1% เท่านั้น โดยทางด้าน <persName>หลี่เซียวเฉา</persName> โฆษกสำนักงานเศรษฐกิจแห่งชาติ ย้ำว่า เศรษฐกิจจีนกำลังดีดตัวขึ้น และการฟื้นตัวก็กำลังเป็นไปอย่างแข็งแกร่งมากขึ้น </p>
<p>นอกจากนั้น หากเฉลี่ยการเติบโตของจีนทั้ง 2 ไตรมาสดังกล่าว จะอยู่ที่ 7.1% ซึ่งเป็นตัวเลขเท่ากับเมื่อช่วงครึ่งปีแรกของปีที่แล้วด้วย และจีนคาดว่าเศรษฐกิจในปีนี้จะสามารถเติบโตได้ตามเป้าที่วางเอาไว้ที่ 8% </p>
<p>อย่างไรก็ตาม ด้านนักเศรษฐ ศาสตร์ หลายรายก็เตือนเช่นกันว่า การเติบโตของจีนนั้นไม่สมดุลนัก เพราะว่าในภาคการส่งออกยังคงไม่กระเตื้อง เนื่องจากการค้าโลกยังคงซบเซา ขณะที่การที่ธนาคารจีนเร่งปล่อยกู้ให้กับภาคอสังหาริมทรัพย์นั้นก็อาจจะทำให้เกิดภาวะเงินเฟ้อและภาวะฟองสบู่ขึ้นได้</p></body>
</news>
