<teiHeader>
<fileDesc>
<titleStmt>
  <title>รองประธานสภาประสานNBTถ่ายทอดสดแล้ว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-12 16:59:19  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175842  </bibl>
</sourceDesc>
</fileDesc>
</teiHeader>
<news>
<headline>รองประธานสภาประสานNBTถ่ายทอดสดแล้ว</headline>
<lead>"<persName>สามารถ แก้วมีชัย</persName> "รองประธานสภา มั่นใจ ไร้ปัญหาฝ่ายค้านวอล์คเอาท์ รับ เลขาสภา ประสาน NBT เตรียมถ่ายทอดสดแล้ว</lead>
<neck></neck>
<body><p><persName>นายสามารถ แก้วมีชัย</persName> รองประธานสภาผู้แทนราษฎร กล่าวถึงความพร้อมในการเปิดประชุมสภาผู้แทนราษฎร สมัยวิสามัญในวันที่ 15 มิ.ย.นี้ ซึ่งจะมีการพิจารณา พระราชกำหนด และ พระราชบัญญัติให้อำนาจกระทรวงการคลังกู้เงิน จำนวน 8 แสนล้านบาทเพื่อฟื้นฟูและเสริมสร้างความมั่นคงทางเศรษฐกิจว่า ทางสภาผู้แทนราษฎรไม่ขัดข้อง หากจะต้องมีการถ่ายทอดสดการพิจารณา ตามที่ฝ่ายค้านร้องขอ เพราะทราบว่านายกรัฐมนตรีเอง ก็ไม่ปฏิเสธในกรณีดังกล่าว จึงมองว่าไม่น่าจะมีปัญหาเรื่องการวอล์คเอาท์ทั้งนี้ ตนทราบมาว่า เลขาธิการสภาผู้แทนราษฎร ได้ติดต่อประสานไปยัง สถานีโทรทัศน์ NBT แล้ว</p>
<p>นอกจากนี้ รองประธานสภาผู้แทนราษฎร ยังเปิดเผยว่า <persName>นายชัย ชิดชอบ</persName> ประธานสภาผู้แทนราษฎร ต้องการให้การพิจารณาพ.ร.ก. และ พ.ร.บ.กู้เงิน จำนวน 8 แสนล้านบาท เสร็จสิ้นภายใน 1 วัน แต่จากการหารือระหว่าง วิปรัฐบาล และ วิปฝ่ายค้านทราบว่าหากการประชุมไม่เสร็จสิ้น อาจจะขอให้พิจารณาต่อในช่วงบ่าย วันที่ 16 มิ.ย. เนื่องจากในช่วงเช้า มีการประชุมของ คณะรัฐมนตรี</p></body>
</news>
