<teiHeader>
<fileDesc>
<titleStmt>
  <title>“วรพงษ์” ชี้ 3 สัปดาห์รู้เหตุการตาย “เดวิด” รอผลตรวจสิ่งเสพติด  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-10 15:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000065258  </bibl>
</sourceDesc>
</fileDesc>
</teiHeader>
<news>
<headline>“<persName>วรพงษ์</persName>” ชี้ 3 สัปดาห์รู้เหตุการตาย “<persName>เดวิด</persName>” รอผลตรวจสิ่งเสพติด</headline>
<lead>นครบาลยังไม่ได้รับการประสานจากอัยการ เพื่อส่งตำรวจเอฟบีไอร่วมสังเกตการณ์เสียชีวิตของ “<persName>เดวิด คาร์ราดีน</persName>” ชี้เป็นอำนาจของอัยการสูงสุดพิจารณาขอบข่ายเข้าร่วมคดี คาดอีก 3 สัปดาห์สรุปสาเหตุการเสียชีวิตได้ รอเพียงผลตรวจสารเสพติด-แอลกอฮอล์ประกอบเท่านั้น</lead>
<neck></neck>
<body><p>วันนี้ (10 มิ.ย.) ที่กองบัญชาการตำรวจนครบาล <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล กล่าวถึงความคืบหน้า การขอเข้าร่วมสังเกตการณ์คดีการเสียชีวิตของ<persName>นายเดวิด คาร์ราดีน</persName> ดาราฮอลลีวูดชื่อดัง ที่เสียชีวิตในเมืองไทยว่า ขณะนี้ทางเจ้าหน้าที่ตำรวจเอฟบีไอของประเทศสหรัฐอเมริกายังไม่ได้มีการประสานมาทางสำนักงานอัยการ เพื่อขอเข้ามาร่วมสังเกตการณ์คดีดังกล่าวกับเจ้าหน้าที่ตำรวจไทย เนื่องจากขณะนี้อัยการสุงสุดยังไม่มีการทำหนังสือมายังกองบัญชาการตำรวจนครบาลแต่อย่างใด แต่เรื่องทั้งหมดก็เป็นอำนาจหน้าที่ของสำนักงานอัยการสูงสุดในพิจารณาของขอบข่ายเจ้าหน้าที่ตำรวจเอฟบีไอที่จะเข้ามาร่วมสังเกตการณ์ในคดีนี้</p>
       
       <p><persName>พล.ต.ท.วรพงษ์</persName> กล่าวต่อว่า ส่วนเรื่องความคืบหน้าของคดีนั้น ขณะนี้คงต้องรอผลการตรวจหาสารเสพติด แอลกอฮอล์ในร่างกายของผู้ตายก่อน ซึ่งคาดว่าภาย 3 สัปดาห์จะสามารถสรุปผลการเสียชีวิตได้</p>
       
       <p>ผบช.น.ยังกล่าวถึงเรื่องภาพหลุดของศพผู้ตาย ที่เป็นประเด็นข่าวว่าไม่เหมาะสมเผยแพร่ไปสู่สาธารณชนด้วยว่า เท่าที่ตรวจสอบไม่มี จริงๆ แล้วเรื่องภาพหลุดนี้ ได้ตรวจสอบดูการทำงานของพนักงานสอบสวนแล้วทำได้ดีมาก หมายความว่า เมื่อมีเมท(คนทำความสะอาดห้องพัก) ไปพบเขาก็ตกใจรีบปิดห้องทันที ระบบของห้องเป็นคีการ์ดสามารถตรวจสอบดูได้ว่ามีใครเข้าห้องนั้นบ้างก่อนและหลังเกิดเหตุ ซึ่งก็ไปดูกันอีกครั้งเมื่อเจ้าหน้าที่ตำรวจพร้อมผู้แทนสถานทูตเข้าไปพร้อมๆ กัน ในคดีนี้เรื่องที่เกิดเหตุไม่น่าจะมีปัญหาอะไร ตรงนี้เป็นห้องโรงแรมมาตรการดูแลที่เกิดเหตุเป็นไปได้ดี ส่วนคดีอื่นๆ ในการปิดกั้นสถานที่เกิดเหตุเท่าที่ตนตรวจสอบดูแล้วเห็นว่าทุกที่ดีอยู่แล้ว มีการปิดกั้นกันดีอยู่แล้ว</p>
       
       <p>ผู้สื่อข่าวรายงานว่า <persName>นายดาวิด คาร์ราดีน</persName> (<persName>Mr.Davic Carradine</persName>) อายุ 73 ปี สัญชาติอเมริกัน ซึ่งเป็นดารานักแสดงหนังกังฟูชื่อดังของฮอลลีวูด เสียชีวิตภายในห้องเลขที่ 352 โรงแรมปาร์กนายเลิศ ถนนวิทยุเหนือ แขวงลุมพินี เขตปทุมวัน กทม.เมื่อวันที่ 4 มิ.ย.ที่ผ่านมา สภาพศพเปลือยกายนั่งอยู่ในตู้เสื้อผ้า ที่ลำคอมีเชือกสีเหลืองผูกรัดติดกับราวเหล็กภายในตู้ โดยมีเชือกสีดำผูกต่อกับเชือกเส้นสีเหลืองไปรัดที่บริเวณปลายองคชาติกับถุงอัณฑะของผู้ตายอีกชั้นหนึ่ง ส่วนมือทั้งสองข้างพาดอยู่บนราว แพทย์สันนิษฐานว่าเสียชีวิตมาแล้วประมาณ 12-24 ชั่วโมง ไม่พบร่องรอยการต่อสู้ หนังสือเดินทางหมายเลข 440869 จำนวน 1 เล่ม สร้อยคอ 1 เส้น แหวน 4 วง เงินไทยประมาณ 5,000 บาท เงินดอลลาร์สหรัฐ 147 ดอลลาร์ กระเป๋าเครื่องสำอาง และอื่นๆ อยู่ครบ</p></body>
</news>
