<teiHeader>
<fileDesc>
<titleStmt>
  <title>"บิ๊ก-เอฟ"ควงคิว สู้สนุ้กเวิลด์เกมส์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090702/19024/%e0%b8%9a%e0%b8%b4%e0%b9%8a%e0%b8%81%e0%b9%80%e0%b8%ad%e0%b8%9f%e0%b8%84%e0%b8%a7%e0%b8%87%e0%b8%84%e0%b8%b4%e0%b8%a7%e0%b8%aa%e0%b8%b9%e0%b9%89%e0%b8%aa%e0%b8%99%e0%b8%b8%e0%b9%89%e0%b8%81%e0%b9%80%e0%b8%a7%e0%b8%b4%e0%b8%a5%e0%b8%94%e0%b9%8c%e0%b9%80%e0%b8%81%e0%b8%a1%e0%b8%aa%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>"<persName>บิ๊ก</persName>-<persName>เอฟ</persName>"ควงคิว สู้สนุ้กเวิลด์เกมส์</headline>
<lead>สอยคิวไทยส่ง 2 จอมแม่นแห่งยุค "<persName>บิ๊ก สระบุรี</persName>" <persName>อรรถสิทธิ์ มหิทธิ</persName> กับ "<persName>เอฟ นครนายก</persName>" <persName>เทพไชยา อุ่นหนู</persName> เดินทางลุยศึกเวิลด์เกมส์ 2009 ที่ไต้หวัน "<persName>เฮียฮง</persName>" <persName>สุนทร จารุมนต์</persName> ประชาสัมพันธ์สมาคม มั่นใจทั้งคู่จะสร้างผลงานที่ดีที่สุดกลับมาได้</lead>
<neck></neck>
<body><p><persName>นายสุนทร จารุมนต์</persName> ประชาสัมพันธ์สมาคมกีฬาบิลเลียดแห่งประเทศไทย เปิดเผยว่า สมาคมได้รับจดหมายเชิญจากฝ่ายจัดการแข่งขันกีฬาสนุกเกอร์ในศึก "เวิลด์เกมส์ 2009" ที่ไต้หวัน ระหว่างวันที่ 20-27 กรกฎาคมนี้ ให้ส่งนักกีฬาเข้าร่วมการแข่งขัน เนื่องจากเป็นแมทช์ใหญ่ระดับโลก 4 ปีมีแค่ครั้งเดียว แถมหลายชนิดกีฬาที่แข่งขันในครั้งนี้มีสิทธิ์จ่อเข้ากีฬาโอลิมปิกในอนาคต ล่าสุดสมาคมตัดสินใจส่ง "<persName>บิ๊ก สระบุรี</persName>" <persName>อรรถสิทธิ์ มหิทธิ</persName> อดีตแชมป์สมัครเล่นโลกปี 2550 และ "<persName>เอฟ นครนายก</persName>" <persName>เทพไชยา อุ่นหนู</persName> แชมป์สมัครเล่นโลกปี 2551 เดินทางไปแข่งขันในรายการนี้แล้วในประเภทเดี่ยวชาย</p>
<p>"หลังจากทั้ง <persName>บิ๊ก</persName> และ<persName>เอฟ</persName> สร้างผลงานเป็นที่ประจักษ์ด้วยการคว้าแชมป์สมัครเล่นโลกมาได้ทั้งคู่ จนทำให้ฝ่ายจัดการแข่งขันเชิญมายังสมาคม โดยรายการดังกล่าวจะมีนักแทงฝีมือดีจากทั่วโลกเดินทางเข้าร่วม ไม่ว่าจะเป็น อังกฤษ สกอตแลนด์ เวลส์ จีน ฮ่องกง ยูเออี และไทย เพื่อค้นหาผู้มีผลงานดีสุดคว้า "แชมป์" ในรายการนี้ ส่วนตัวตั้งความหวังว่าทั้ง <persName>บิ๊ก</persName> และ<persName>เอฟ</persName> จะใช้ประสบการณ์และความสามารถที่มีอยู่ฝ่าฟันอุปสรรคเข้าไปเล่นรอบลึกๆ ได้ โดยเฉพาะ <persName>บิ๊ก</persName> เพิ่งคว้าแชมป์สนุกเกอร์ไทยแลนด์แรงกิ้ง รายการที่ 3 ที่นครสวรรค์มา น่าจะใช้ความเก๋าที่มีอยู่คว้าเหรียญรางวัลกลับมาได้"</p>
<p>ขณะ ที่ <persName>อรรถสิทธิ์</persName> เผยว่า เวลานี้ฟิตซ้อมเต็มที่เพราะเหลือเวลาอีก 1 เดือนจะเดินทางไปแข่งขันสนุกเกอร์อาชีพที่ประเทศอังกฤษแล้ว จึงต้องพยายามมุ่งมั่นเป็นพิเศษ โดยเฉพาะศึกเวิลด์เกมส์ที่จะถึงนี้ถือเป็นแมทช์ใหญ่ระดับโลกที่ได้รับความ ไว้วางใจจากผู้ใหญ่ในสมาคมให้เดินทางไปแข่งขัน ส่วนตัวตั้งใจว่าจะไม่ให้ตกรอบแรก จากนั้นจะคิดทีละช็อตทำหน้าที่ตัวเองให้ดีที่สุดเพื่อไม่ต้องการกดดันตัวเอง และคว้าเหรียญรางวัลกลับมาให้ได้</p>
<p>ด้าน <persName>เทพไชยา</persName> กล่าวว่า พร้อมเต็มที่กับการแข่งขันครั้งนี้ ส่วนใหญ่คู่แข่งคงเป็นชาติจากยุโรป ทั้ง อังกฤษ เวลส์ และสกอตแลนด์ รวมไปถึงจีน ที่มีนักสนุกเกอร์ฝีมือดีหลายคน คงจะพยายามควบคุมสมาธิและรักษาฟอร์มการเล่นให้ดีเช่นเดิม อย่างไรก็ตามหากโชคดีในการจับสลากแบ่งสายก็น่าจะทะลุเข้าไปสู่รอบลึกๆ ได้เหมือนกัน</p></body>
</news>
