<teiHeader>
<fileDesc>
<titleStmt>
  <title>ลงชื่อ1.6ล้านคนร่วมงานศพแจ๊กสัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169045  </bibl>
</sourceDesc>
</fileDesc>
</teiHeader>
<news>
<headline>ลงชื่อ1.6ล้านคน ร่วมงานศพ<persName>แจ๊กสัน</persName></headline>
<lead>ร่วมอาลัย : แฟนเพลงในไต้หวันร่วมกันจัดงานรำลึกและไว้อาลัยแด่<persName>ราชาเพลงป็อป ไมเคิล แจ็คสัน</persName> ซึ่งเสียชีวิตลงอย่างกะทันหันเมื่อสัปดาห์ก่อน หลายคนถึงกับหลั่งน้ำตาเมื่อชมภาพบันทึกการแสดงคอนเสิร์ต</lead>
<neck>ลงชื่อ1.6ล้านคน ร่วมงานศพ<persName>แจ๊กสัน</persName> สอบลูกหาเหตุดับ คาดอีก6เดือนรู้ผล</neck>
<body><p>ประชาชนจำนวนมากรอลุ้นว่าจะเป็นผู้โชคดีได้บัตรเข้า ร่วมพิธีไว้อาลัย<persName>ไมเคิล แจ๊กสัน</persName> ราชาเพลงป็อปชื่อดังวัย 50 ปี ที่สนามสเตเปิลส์ เซ็นเตอร์ อรีนา ในนครลอสแองเจลิส วันอังคารหน้าหรือไม่ โดยบริษัท เออีจี ผู้จัดงานพิธีรำลึกไมเคิลเปิดเผยว่า มีผู้ยื่นความจำนงต้องการจองบัตรเข้าร่วมงานนี้มากถึง 1.6 ล้านคนผ่านการลงทะเบียนทางอินเตอร์เน็ต แต่จำนวนบัตรมีเพียง 1.1 หมื่นใบ ขณะที่บัตรอีก 6,500 ใบ เป็นที่นั่งในโนเกียเธียเตอร์ซึ่งอยู่ถัดไป และขอให้ผู้พลาดหวังรอชมการถ่ายทอดสดทางสถานีโทรทัศน์</p>
<p>ทั้งนี้ วิธีการคัดเลือกผู้ที่จะได้รับบัตรนั้น โดยการสุ่มคัดเลือกชื่อผู้โชคดีจำนวน 8,750 ชื่อ สำหรับบัตรเข้างาน 2 ใบ และบริษัท เออีจี ทยอยส่งอีเมล์แจ้งให้ผู้โชคดีที่ได้บัตรเข้างาน ซึ่งฟรีตลอดรายการ ทราบหลังเวลา 11.00 น.ตามเวลาท้องถิ่น หรือตรงกับเวลา 01.00 น.วันจันทร์ตามเวลาในประเทศไทย</p>
<p>ขณะที่นิวส์ ออฟ เดอะ เวิล์ดรายงานความคืบหน้าการสอบสวนหาสาเหตุการเสียชีวิตของ<persName>ไมเคิล แจ๊กสัน</persName>ว่า ตำรวจมีกำหนดสอบถามลูกทั้งสามของ<persName>ไมเคิล แจ๊กสัน</persName> อย่างไม่เป็นทางการ ภายหลังพิธีฝังศพของ<persName>แจ๊กสัน</persName>ผ่านพ้นไป ขณะที่ตำรวจเมืองลอส แองเจลิส และเจ้าหน้าที่หน่วยงานปราบปรามด้านเสพติด (ดีอีเอ) จะสอบถามข้อมูลบรรดาครอบครัวของ<persName>ไมเคิล</persName> รวมทั้งเจ้าหน้าที่ เพื่อนฝูง เพื่อหาข้อมูลในชั่วโมงสุดท้ายก่อนการเสียชีวิตของ<persName>ไมเคิล</persName> ขณะที่การสอบสวนคาดว่าจะใช้เวลาราว 6 เดือนกว่าจะสรุปสาเหตุการเสียชีวิตที่แท้จริงของ<persName>ไมเคิล</persName></p>
<p>มีรายงานด้วยว่า การสอบสวนคดี<persName>ไมเคิล</persName>ตกเป็นประเด็นระหว่างประเทศ หลังพบว่ายาที่<persName>ไมเคิล</persName>ใช้เป็นยาจากต่างประเทศ โดยแหล่งข่าวระบุว่า ยาที่อยู่ในบ้านของเขาเป็นยาที่นำมาจากอังกฤษและดูไบ</p></body>
</news>
