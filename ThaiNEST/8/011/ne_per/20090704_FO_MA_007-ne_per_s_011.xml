<teiHeader>
<fileDesc>
<titleStmt>
  <title>ยูเอ็นคาดท่องเที่ยวโลกหดตัวแรง  </title>
  <author>เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for03040752&sectionid=0104&day=2009-07-04  </bibl>
</sourceDesc>
</fileDesc>
</teiHeader>
<news>
<headline>ยูเอ็นคาดท่องเที่ยวโลกหดตัวแรง</headline>
<lead>เมื่อวันที่ 2 กรกฎาคม องค์การการท่องเที่ยวโลกของสหประชาชาติ (ยูเอ็น) ได้ปรับลดตัวเลขการท่องเที่ยวของโลกลงโดยมีสาเหตุมาจากตัวเลขประมาณการการเติบโตทางเศรษฐกิจที่ลดลงและความไม่แน่ใจในผลกระทบที่เกิดขึ้นจากโรคไข้หวัดใหญ่ 2009</lead>
<neck></neck>
<body><p>รายงานสถานการณ์และแนวโน้มการท่องเที่ยวโลกฉบับเเดือนมิถุนายนขององค์การการท่องเที่ยวโลกประเมินว่า การเดินทางท่องเที่ยวทั่วโลกจะลดลงระหว่าง 4 ถึง 6 เปอร์เซ็นต์ในปีนี้ จากที่เคยประเมินไว้ก่อนหน้านี้เมื่อเดือนมกราคม ว่าจะลดลงอย่างมากที่สุด 2 เปอร์เซ็นต์ โดยแนวโน้มด้านลบของการท่องเที่ยวทั่วโลกที่ปรากฏขึ้นในช่วงครึ่งหลังของปี 2551 เริ่มรุนแรงขึ้นในปี 2552 ตัวเลขคาดการณ์ทางเศรษฐกิจมีการปรับลดลงอย่างต่อเนื่องในช่วง 6 เดือนที่ผ่านมา นอกจากนี้ ยังมีความไม่มั่นใจในเรื่องสถานการณ์ในอนาคตของโรคไข้หวัดใหญ่ สายพันธุ์ใหม่ 2009 ที่ส่งผลกระทบทั้งในระยะสั้นและในระยะกลาง</p>
<p>โดยในช่วง 4 เดือนแรกของปีนี้ ตัวเลขการท่องเที่ยวของโลกลดลง 8 เปอร์เซ็นต์ เทียบกับช่วงเดียวกันของปีที่แล้ว และมีนักท่องเที่ยวเดินทางทั้งหมด 247 ล้านราย ทั้งนี้ ในช่วงเวลาดังกล่าวนี้ยุโรปมีนักท่องเที่ยวลดลง 10 เปอร์เซ็นต์ ขณะที่ภูมิภาคเอเชีย-แปซิฟิกลดลง 6 เปอร์เซ็นต์ ส่วนแอฟริกาและอเมริกาใต้มีนักท่องเที่ยวลดลง 3 เปอร์เซ็นต์ และ 0.2 เปอร์เซ็นต์ ตามลำดับ </p></body>
</news>
