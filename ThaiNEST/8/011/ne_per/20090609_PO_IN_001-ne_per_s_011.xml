<teiHeader>
<fileDesc>
<titleStmt>
  <title>10ม็อบแดงรับปาระเบิดเพลิงใส่ทหารจริง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-09 19:52:07  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175365  </bibl>
</sourceDesc>
</fileDesc>
</teiHeader>
<news>
<headline>10ม็อบแดงรับปาระเบิดเพลิงใส่ทหารจริง</headline>
<lead>10 ผู้ชุมนุมม็อบเสื้อแดง ยอมรับ ต่ออนุกรรมการรวบรวมเหตุการณ์การชุมนุมทางการเมืองที่แยกดินแดง ขว้างระเบิดเพลิงใส่ทหารจริง</lead>
<neck></neck>
<body><p>ที่ประชุม คณะอนุกรรมการรวบรวมเหตุการณ์ การชุมนุมทางการเมือง ที่บริเวณดินแดง ซึ่งมี <persName>พล.ต.ต.สุเทพ สุขสงวน</persName> เป็นประธาน ได้เรียกผู้ชุมนุมและชาวบ้านที่ได้รับบาดเจ็บจากเหตุการณ์ทหารเข้าควบคุมการชุมนุม ที่บริเวณสามเหลี่ยมดินแดง ทั้งหมด 10 คน เข้าชี้แจง และให้ข้อมูล โดยผู้ชุมนุมให้ข้อมูลไปในทางเดียวกันว่า ขณะเกิดเหตุ เวลา 04.00 น. ของ วันที่ 13 เม.ย. ที่ผ่านมา ทหารได้ยิงแก๊สน้ำตา และยิงปืนเข้าใส่ผู้ชุมนุม ที่ชุมนุมกันอยู่บริเวณใต้ทางด่วน จนทำให้ผู้ชุมนุมแตกฮือ และวิ่งหนี ทั้งนี้ ยอมรับว่า มีผู้ชุมนุมบางส่วน ได้ใช้ขวดเครื่องดื่มแอลกอฮอล์ ซึ่งใช้เป็นระเบิดเพลิงขว้างใส่ทหารจริง ขณะที่ <persName>นายมังกร ถาวรนิติกุล</persName> ชาวบ้านย่านดินแดง กล่าวว่า ในวันที่เกิดเหตุ ตนได้ออกไปดูเหตุการณ์ที่เกิดขึ้น ซึ่งทำให้ถูกกลุ่มคนร้ายไม่ทราบจำนวน รุมทำร้าย โดยตนสังเกตเห็นว่า กลุ่มคนดังกล่าว ไม่ได้ใส่เสื้อสีแดง ตนจึงคาดว่า น่าจะเป็นมือที่ 3 ทั้งนี้ แพทย์โรงพยาบาลมิชชั่น ระบุอาการบาดเจ็บว่า บริเวณกะโหลกด้านขวายุบ และ สมองบวม ซึ่งเบื้องต้นได้รับเงินช่วยเหลือจาก กระทรวงการพัฒนาสังคมและความมั่นคงของมนุษย์เป็นค่าใช้จ่ายในการผ่าตัดแล้ว จำนวน 60,000 บาท 
</p>
<p>ด้าน <persName>พล.อ.พิชาญเมธ ม่วงมณี</persName> อนุกรรมการ เสนอให้ผู้มาชี้แจงบันทึกรายละเอียดอาการบาดเจ็บ รวมทั้งความประสงค์ที่ต้องการให้คณะอนุกรรมการช่วยเหลือ ซึ่งได้รับความเห็นชอบจากที่ประชุม ทั้งนี้ คณะอนุกรรมการจะเชิญ แม่ทัพภาคที่ 1 และ ทหาร ที่ได้รับบาดเจ็บจากกรณีดังกล่าวเข้าให้ข้อมูล ในวันศุกร์ที่ 12 มิ.ย. นี้ ต่อไป</p></body>
</news>
