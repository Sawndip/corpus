<teiHeader>
<fileDesc>
<titleStmt>
  <title>เซโรแบร์โต้เซ็น2ปีย้ายซบสิงห์เหนือ  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 16:57:06  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_086.html  </bibl>
</sourceDesc>
</fileDesc>
</teiHeader>
<news>
<headline><persName>เซโรแบร์โต้</persName>เซ็น2ปีย้ายซบสิงห์เหนือ</headline>
<lead><persName>เซ โรแบร์โต้</persName> กองกลางตัวเก๋า เซ็นสัญญา 2 ปีย้ายซบ ฮัมบูร์ก เอสเฟา เรียบร้อยแล้ว หลังเพิ่งหมดสัญญากับ บาเยิร์น มิวนิค ด้าน <persName>บรูโน่ ลับบาเดีย</persName> กุนซือ "สิงห์เหนือ" ยกดาวเตะบราซิเลียนเปี่ยมไปด้วยเทคนิค และจะนำประสบการณ์เหลือล้นมาสู่ทีม</lead>
<neck></neck>
<body><p><persName>เซ โรแบร์โต้</persName> มิดฟิลด์จอมเก๋า ตัดสินใจจรดปากกาเซ็นสัญญาระยะเวลา 2 ปี ย้ายไปร่วมทีม "สิงห์เหนือ" ฮัมบูร์ก เอสเฟา สโมสรแห่งศึกบุนเดสลีกา เรียบร้อยแล้ว จากการรายงานเมื่อวันศุกร์ที่ 3 กรกฎาคม ที่ผ่านมา</p>
<p>ดาวเตะวัย 34 ปี เพิ่งหมดสัญญากับ "เสือใต้" บาเยิร์น มิวนิค ในช่วงซัมเมอร์นี้ และปฏิเสธที่จะต่อสัญญาออกไป ก่อนที่จะตัดสินใจเซ็นสัญญาย้ายไปค้าแข้งกับ ฮัมบูร์ก เมื่อวันพฤหัสบดีที่ผ่านมา</p>
<p>"เซ โรแบร์โต้ แสดงให้เห็นถึงระดับของเขาทั้งในระดับนานาชาติและในประเทศ เรายินดีอย่างยิ่งที่เขาตัดสินใจเซ็นสัญญากับเรา เขาเป็นผู้เล่นที่โดดเด่นในด้านเทคนิค และจะนำประสบการณ์ที่น่าทึ่งมาสู่ทีมเรา" <persName>บรูโน่ ลับบาเดีย</persName> เทรนเนอร์ <persName>ฮัมบูร์ก</persName> กล่าว</p>
<p>สำหรับ <persName>เซ โรแบร์โต้</persName> ค้าแข้งกับ บาเยิร์น ในช่วงปี 2002-2006 และ 2007-2009 คว้าแชมป์บุนเดสลีกา และเดเอฟเบ โพคาล อย่างละ 4 สมัย นอกจากนี้ อดีตดาวเตะทีมชาติบราซิล ยังเคยเล่นให้กับ ไบเออร์ เลเวอร์คูเซ่น 4 ปี, เรอัล มาดริด 1 ปี รวมทั้ง ซานโตส, ฟลาเมงโก้ และ ปอร์ตูเกซ่า </p></body>
</news>
