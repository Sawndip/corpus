<teiHeader>
<fileDesc>
<titleStmt>
  <title>“ขวัญ” โต้เสี่ยซื้อรถให้แก้ต่าง “แม่” ทะเลาะ "ชายแฮ็คส์"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090724/21653/%e2%80%9c%e0%b8%82%e0%b8%a7%e0%b8%b1%e0%b8%8d%e2%80%9d%e0%b9%82%e0%b8%95%e0%b9%89%e0%b9%80%e0%b8%aa%e0%b8%b5%e0%b9%88%e0%b8%a2%e0%b8%8b%e0%b8%b7%e0%b9%89%e0%b8%ad%e0%b8%a3%e0%b8%96%e0%b9%83%e0%b8%ab%e0%b9%89%e0%b9%81%e0%b8%81%e0%b9%89%e0%b8%95%e0%b9%88%e0%b8%b2%e0%b8%87%e2%80%9c%e0%b9%81%e0%b8%a1%e0%b9%88%e2%80%9d%e0%b8%97%e0%b8%b0%e0%b9%80%e0%b8%a5%e0%b8%b2%e0%b8%b0%e0%b8%8a%e0%b8%b2%e0%b8%a2%e0%b9%81%e0%b8%ae%e0%b9%87%e0%b8%84%e0%b8%aa%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>“<persName>ขวัญ</persName>” โต้เสี่ยซื้อรถให้แก้ต่าง “แม่” ทะเลาะ "<persName>ชายแฮ็คส์</persName>"</headline>
<lead>“<persName>ขวัญ</persName>” <persName>อุษามณี ไวทยานนท์</persName> ปัดข่าวเสี่ยถอยรถป้ายแดงให้ ยืนกรานซื้อด้วยน้ำพักน้ำแรงตัวเอง ย้ำ “แม่<persName>แอ๊ว</persName>” ปราณี ไม่เคยทะเลาะ “<persName>ชายแฮ็คส์</persName>” <persName>พงษ์ชยุคย์ ศิริสุขวงศา</persName></lead>
<neck></neck>
<body><p>เพิ่งขับรถเบนซ์ป้ายแดงมาหมาดๆ ล่าสุดนางเอก “<persName>ขวัญ</persName>” <persName>อุษามณี</persName> ก็โดนเม้าท์แล้ว ว่ามีเสี่ยถอยรถเบนซ์ป้ายแดงไว้ให้ขับเล่น แถมยังมีข่าวอีกว่า “แม่<persName>แอ๊ว</persName>” <persName>ปราณี</persName> มีเรื่องลงไม้ลงมือกับนักปั้นชื่อดัง “<persName>ชายแฮ็คส์</persName>” <persName>พงษ์ชยุคย์</persName> ทั้งนี้เธอชี้แจงทุกประเด็นข่าวดังนี้</p>

 <p>“เรื่องเสี่ยซื้อรถเนี่ย ไม่ได้มีอะไร คนเขาพูดมาอยู่เรื่อยๆ ขวัญก็คิดไว้แล้ว ว่าคือทุกคนก็รู้พี่นักข่าวก็รู้ คนใกล้ชิดก็รู้ว่ารถเนี่ย หนูไม่ได้ขอพรุ่งนี้แล้วได้ หนูขอแม่มาเป็นปีแล้ว ก็เรียกว่าซื้อมาจากน้ำพักน้ำแรงตัวเอง เป็นเงินที่คุณพ่อคุณแม่เก็บเงินมาให้ขวัญตั้งแต่เด็กๆ ได้เงินมา แม่ขวัญก็ไม่ได้ไปซื้อของอะไรส่วนตัว ไม่ได้ไปซื้อแหวนเพชรเงินทอง แม่เก็บตังค์ไว้ให้ตลอด จนกระทั่งเราขอสิ่งนี้ แม่ก็คงเห็นว่าเราโตพอสมควรแม่ก็เลยซื้อให้” <persName>ขวัญ</persName>กล่าว</p>

 <p><persName>ขวัญ</persName>เผยต่อว่า ไม่รู้สึกอย่างไรที่คนดูถูกว่าเสี่ยซื้อรถให้ เพราะมันเป็นลมปากคน ไม่สามารถไปบังคับให้เขาพูดในสิ่งที่เขาต้องการได้ มันเป็นสัจธรรมของโลกซึ่งก็เข้าใจ ส่วนเรื่องที่ “แม่<persName>แอ๊ว</persName>” <persName>ปราณี</persName> มีปัญหากับนักปั้นมือทอง “<persName>ชายแฮ็คส์</persName>” <persName>พงษ์ชยุคย์</persName> นั้น นางเอกชื่อดังยืนยัน ว่าไม่ได้มีปัญหาอะไร เพราะรู้จักกันมาตั้งแต่อายุ 4-5 ขวบ และไม่ได้มีปัญหาขัดแย้งกัน</p>

 <p>“ทำไมมีข่าวแม่เยอะจังเลย กับพี่ชาย ขวัญว่าไม่มีอะไรนะ พี่ชายน่ารักรู้จักขวัญมาตั้งแต่เด็กๆ แล้ว อยู่วงการมาตั้งนานแล้ว หนูก็รู้สึกอบอุ่นมากกว่าที่มีพี่ๆ อยู่แบบนี้ เพราะว่ารู้จักกันมาตั้งแต่เด็กๆ” ดาราวิกหมอชิตแจกแจง พร้อมกับเสริมต่อ ว่านักปั้นชื่อดังไม่เคยดูคิวงานให้ แต่มีพี่ในวงการเคยรับงานให้ แต่เมื่อรับแล้วก็จะหักเป็นเปอร์เซ็นต์ไป</p>

<p>ด้วยความที่ขวัญ ไม่มีผู้จัดการส่วนตัว เพราะฉะนั้นหนูก็จะมีพี่ๆ คอยหางานหาเงินให้  (กับข่าวมันออกมาเหมือนกับว่าแม่กับชายจะลงไม้ลงมือกัน) ขวัญว่าต้องไปถามแหล่งข่าวที่มามากกว่า เพราะว่าขวัญให้ความกระจ่างได้แบบนี้จริงๆ ไม่มีอะไร รักกันจะตาย เวลามีงานก็แบบแม่น้องว่างมั้ย ไม่ได้มีปัญหากันเรื่องผลประโยชน์” <persName>ขวัญ</persName>กล่าวทิ้งท้าย</p></body>
</news>
