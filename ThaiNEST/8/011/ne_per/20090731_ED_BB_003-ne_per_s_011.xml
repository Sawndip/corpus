<teiHeader>
<fileDesc>
<titleStmt>
  <title>กสท ครึ่งปีรายได้วูบ 286 ลบ. เล็งจัดซื้อเอฟทีทีเอ็กซ์ 6 พันลบ.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-31 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/31/news_29204275.php?news_id=29204275  </bibl>
</sourceDesc>
</fileDesc>
</teiHeader>
<news>
<headline>กสท ครึ่งปีรายได้วูบ 286 ลบ. เล็งจัดซื้อเอฟทีทีเอ็กซ์ 6 พันลบ.</headline>
<lead>กสท รายได้ครึ่งปี 2552 หดจากช่วงเดียวกันปี 2551 ถึง 13% หายไปกว่า 286 ล้านบาท ทั้งบอร์ดเห็นชอบงบลงทุนปี 2553 โครงการไฟเบอร์ทูเดอะเอ็กซ์ กว่า 6 พันล้านบาทเพิ่มช่องทางบริการโทรคมนาคม เข้าถึงบ้านประชาชน</lead>
<neck></neck>
<body><p><persName>นายธานีรัตน์ ศิริปะชะนะ</persName> รองปลัดกระทรวงเทคโนโลยีสารสนเทศและการสื่อสาร (ไอซีที) และกรรมการบริหาร บมจ.กสท โทรคมนาคม กล่าวว่า ผลประกอบการครึ่งปีที่ผ่านมา กสท มีที่รวมค่าสัมปทานแล้วทั้งสิ้นอยู่ที่ 23,789 ล้านบาท ซึ่งลดน้อยลงจากช่วงเดียวกันของปี 2551 คิดเป็น 3% จากรายได้ 24,647 ล้านบาท ขณะที่ค่าใช้จ่ายรวมเพิ่มขึ้น 1% และกำไรสุทธิลดลง 13% เหลือกำไรสุทธิ 3,978 ล้านบาท จาก 4,577 ล้านบาท ทั้งนี้ เนื่องจากธุรกิจโทรศัพท์ระหว่างประเทศที่ยังมีรายได้คงติดลบเพิ่มขึ้น ซึ่งฝ่ายบริหารจะต้องหาแนวทางเพิ่มมูลค่าธุรกิจนี้ก่อนนำเสนอแผนงานให้บอร์ด ต่อไป</p>
<p>นอกจากนี้บอร์ด กสท ยังได้เห็นชอบหลักการโครงการไฟเบอร์ทูเดอะเอ็กซ์ (FTTX) วงเงินจำนวน 6,000 ล้านบาท ซึ่งจะเป็นโครงการที่จัดซื้อและดำเนินการได้ในปี 2553 ซึ่งจะเพิ่มประสิทธิภาพโครงข่ายของ กสท ให้มี "ลาสไมล์" เข้าถึงบ้านหรืออาคารของลูกค้าองค์กรและประชาชนทั่วไป ในการใช้ดาต้า และบริการมัลติมีเดียผ่านโครงข่ายเดียว</p>
<p>ขณะเดียวกันบอร์ดยังได้อนุมัติงบประมาณสำรอง กรณีเร่งด่วนจำนวน 106,807,000 ล้านบาท ในการปรับปรุงสำนักงานระยะ 2 จำนวน 43 แห่ง ทั่วประเทศ</p>
<p>ส่วนกรณีการแต่งตั้ง<persName>นายจิรายุทธ รุ่งศรีทอง</persName> ผู้ได้รับการเสนอชื่อเป็นกรรมการผู้จัดการใหญ่คนใหม่ ของ กสท นั้น ขณะนี้ กสท ต้องตอบคำถามไปยังกระทรวงการคลังผู้ถือหุ้นใหญ่ มีหนังสือทวงถามและขอให้ชี้แจงการตรวจสอบทุจริตโครงการ RF Optimization สำหรับโครงข่ายโทรศัพท์เคลื่อนที่ CDMA 2000-1X EV-DO จำนวน 12 จังหวัดด้วยวิธีพิเศษในช่วงที่<persName>นายจิรายุทธ</persName> เคยรับผิดชอบโครงการดังกล่าว</p>
<p>ทั้งนี้ คณะกรรมการสอบสวนข้อเท็จจริงได้รวบรวมข้อมูลคาดว่าไม่เกินสัปดาห์นี้จะ สามารถส่งรายละเอียดให้กับบอร์ดรับทราบในการประชุมบอร์ดครั้งต่อไปก่อนจะ เสนอต่อกระทรวงการคลังอีกครั้ง</p></body>
</news>
