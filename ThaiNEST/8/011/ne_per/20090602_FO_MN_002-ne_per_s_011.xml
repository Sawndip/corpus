<teiHeader>
<fileDesc>
<titleStmt>
  <title>เชื่อประเด็นกิ๊กสาวคราวลูก'แบร์ลุสโคนี'ไม่กระทบเลือกตั้งสภายุโรป  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-02 00:29:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000061567  </bibl>
</sourceDesc>
</fileDesc>
</teiHeader>
<news>
<headline>เชื่อประเด็นกิ๊กสาวคราวลูก'<persName>แบร์ลุสโคนี</persName>'ไม่กระทบเลือกตั้งสภายุโรป</headline>
<lead>เรื่องอื้อฉาวเกี่ยวกับความสัมพันธ์ฉันชู้สาวของ<persName>นายกรัฐมนตรีซิลวิโอ แบร์ลุสโคนี</persName>กับนางแบบสาวรุ่นลูกจะไม่ส่งผลกระทบต่อการเลือกตั้งสภายุโรปในอิตาลี <persName>อันเดรีย รอนชี</persName> รัฐมนตรีรายหนึ่งของอียูกล่าวเมื่อวันจันทร์(1)</lead>
<neck></neck>
<body><p> "มันจะไม่มีผลกระทบต่อการเลือกตั้ง" <persName>รอนชิ</persName> ทำนาย ระหว่างรณรงค์หาเสียงที่เมืองโบโลญญา ทางตอนเหนือของอิตาลี ก่อนหน้าการเลือกตั้งวันที่ 6-7 มิถุนายน สำนักข่าวอันซารายงาน</p>
<p> "มันก็แค่รูปแบบต่างๆนาๆของฝ่ายต่อต้านแบร์ลุสโคนี ซึ่งพิสูจน์แล้วว่าก็ยิ่งแต่เพิ่มคะแนนเสียงให้กับแบร์ลุสโคนี" รัฐมนตรีซึ่งเป็นสมาชิกพรรคพีเพิลออฟฟรีดอมปาร์ตี้(พีดีแอล) แนวขวา-กลางของ<persName>แบร์ลุสโคนี</persName>กล่าว</p>
<p> <persName>แบร์ลุสโคนี</persName> ผู้ซึ่งจะเป็นเจ้าภาพจัดการประชุมจี8ในเดือนกรกฎาคม กำลังอยู่ภายใต้แรงกดดันต่อเรื่องอื้อฉาวถึงความสัมพันธ์ของเขากับ<persName>เนโอมิ เลติเซีย</persName> วัย 18 ปี ผู้เป็นศูนย์กลางของความขัดแย้งระหว่างเขากับ<persName>เวโรนิกา ลาริโอ</persName> ภรรยาคนที่สองที่ยื่นฟ้องหย่าขาดจากเขา</p>
<p> เมื่อสัปดาห์ที่ผ่านมา เจ้าพ่อสื่อสารมวลชนที่มาเอาดีด้านการเมืองปฏิเสธไม่มีความสัมพันธ์ที่เกินเลยกับเด็กสาวที่ยังไม่บรรลุนิติภาวะ และประกาศพร้อมสละตำแหน่งหากว่าข่าวลือระหว่างเขากับนางแบบสาว<persName>เลติเซีย</persName> ได้รับการพิสูจน์ว่าเป็นจริง</p>
<p> ขณะที่คาดหมายว่าเรื่องอื้อฉาวนี้จะไม่ส่งผลกระทบต่อการเลือกตั้งของสภายุโรป <persName>รอนชิ</persName> แสดงความเสียดายว่า "เราไม่ได้พูดกันถึงเรื่องยุโรปเลย แต่กลับให้ความสนใจกับเรื่องราวในโนเวลลาไปเสียนี่" ทั้งนี้โนเวลลาเป็นนิตยสารแนวกอสสิป ยอดนิยมของอิตาลี</p>
<p> เขายังได้แสดงความผิดหวังอย่างรุนแรงต่อการตีข่าวของสื่อมวลชนเมื่อวันจันทร์(1) เกี่ยวกับเรื่องรักๆใคร่ๆของ<persName>เลติเซีย</persName> โดยบอกว่า "เด็กยากจนคนหนึ่ง" กำลังกลายเป็นเป้าหมายของสื่อมวลชนที่ไม่มีค่าพอ</p>
<p> ผลการสำรวจความคิดเห็นในช่วงกลางเดือนพฤษภาคมที่ผ่านมา ชี้ว่าพรรคพีดีแอลของ<persName>แบร์ลุสโคนี</persName> น่าจะได้คะแนนเสียงราว 40 เปอร์เซ็นต์ -- ซึ่งจะทำให้พรรคพีดีแอลจะกลายเป็นพรรคใหญ่ที่สุดในกลุ่มขวาจัดยูโรเปียนพีเพิลปาร์ตีในสภายุโรป อันเป็นองค์กรเดียวของอียูที่มาจากการเลือกตั้งโดยตรง</p></body>
</news>
