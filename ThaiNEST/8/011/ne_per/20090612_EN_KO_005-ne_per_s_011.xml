<teiHeader>
<fileDesc>
<titleStmt>
  <title>ตกใจเจอสื่อรุมแชะคู่”โน้ต”“อั้ม”รับห่าง”ต๊อด”แล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090612/16692/%e0%b8%95%e0%b8%81%e0%b9%83%e0%b8%88%e0%b9%80%e0%b8%88%e0%b8%ad%e0%b8%aa%e0%b8%b7%e0%b9%88%e0%b8%ad%e0%b8%a3%e0%b8%b8%e0%b8%a1%e0%b9%81%e0%b8%8a%e0%b8%b0%e0%b8%84%e0%b8%b9%e0%b9%88%e2%80%9d%e0%b9%82%e0%b8%99%e0%b9%89%e0%b8%95%e2%80%9d%e2%80%9c%e0%b8%ad%e0%b8%b1%e0%b9%89%e0%b8%a1%e2%80%9d%e0%b8%a3%e0%b8%b1%e0%b8%9a%e0%b8%ab%e0%b9%88%e0%b8%b2%e0%b8%87%e2%80%9d%e0%b8%95%e0%b9%8a%e0%b8%ad%e0%b8%94%e2%80%9d%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ตกใจเจอสื่อรุมแชะคู่”<persName>โน้ต</persName>”“<persName>อั้ม</persName>”รับห่าง”<persName>ต๊อด</persName>”แล้ว</headline>
<lead>“<persName>อั้ม</persName>”<persName>พัชราภา ไชยเชื้อ</persName> รับตกใจสุดขีด หลังประจันหน้ากองทัพนักข่าว ขณะควง “<persName>โน้ต</persName>”<persName>กรวัฒน์ ชัยวีระพัฒนา</persName> เดินช็อปปิ้ง เหวอรอบสอง ภาพหลุดสวีทกับไฮโซหนุ่ม แจงห่าง “<persName>ต๊อด</persName>”<persName>ศิณะ อุ่นทรพันธ์</persName> แล้ว</lead>
<neck></neck>
<body><p>เจอกองทัพสื่อนับร้อยวิ่งกรูเข้าไปถ่ายภาพ ขณะแอบเดินควงไฮโซหนุ่ม “<persName>โน้ต</persName>”<persName>กรวัฒน์</persName> ช็อปปิ้งที่เซ็นทรัล เวิลด์ วันก่อน  สำหรับนางเอกสาว “<persName>อั้ม</persName>”<persName>พัชราภา</persName> งานนี้ทั้ง<persName>อั้ม</persName>และ<persName>โน้ต</persName>ถึงกับวงแตก วิ่งหนีกันคนละทิศคนละทาง ล่าสุดเมื่อเจอตัวเธอ หลังจากที่เธอลงมาจากการขึ้นบอลลูน ในงาน “ไทยแลนด์ บอลลูนเฟสติวัล ครั้งที่ 4” ตอนผจญภัยในป่าหิมพานต์ เลยขอถามไถ่ถึงเรื่องนี้</p>
 
<p>"ปกติก็ไม่ค่อยควงใครไปไหนเท่าไหร่ (เป็นการเปิดตัวด้วยกันไหม) โอ๊ย...ไม่ได้เปิด ก็มาด้วยกัน เรายังไม่อยากให้ถ่ายรูปด้วยกัน (ต๊อดจะหึงไหม) ไม่หรอก ต่างคนต่างไปเที่ยว (ความสัมพันธ์กับต๊อดเรียกว่าห่างไหม) ก็ห่าง แต่ก็คุยกันอยู่ แต่ก็ไม่ค่อยเจอกันแล้ว</p>
 
 <p>ถามว่าระหว่างโน้ตกับต๊อดสนิทกับใครมากกว่ากัน จริงๆ ก็สนิทหมด (กับต๊อดใช้คำว่าเลิกได้ไหม) เอาเป็นว่ายังคุยกันอยู่ แต่ห่างกันแล้ว  ก็ยังคุยกันบ้าง เพราะรู้จักกันมานาน” <persName>อั้ม</persName>กล่าว</p>

 <p> ส่วนที่มีภาพหลุดกับ<persName>โน้ต</persName>โดยที่<persName>โน้ต</persName>กอด<persName>อั้ม</persName>นั้น นางเอกชื่อดังกล่าว ว่าภาพดังกล่าวเป็นภาพที่เธอถ่าย อีกทั้งนำไปล้างรูปที่ร้านประจำเท่านั้น แต่ไม่รู้ว่าภาพหลุดออกมาได้อย่างไร</p>

<p>“จริงๆ มันมีแต่กล้องอั้มกล้องเดียว แล้วส่วนใหญ่อั้มก็ไปล้างร้านถ่ายรูปอยู่ร้านเดียว แล้วก็มีแค่คอมพิวเตอร์ที่บ้าน ซึ่งไม่ได้เอาไปที่ไหนเลย (เห็นว่าเจนี่ เทียนโพธิ์สุวรรณถ่าย) ไม่จริงเลย เจนี่ไม่เกี่ยวด้วยเลย วันนั้นเจนี่ไม่ได้ไปด้วย (ตามหาคนปล่อยไหม) ไม่ตาม รู้อยู่แล้วว่าต้องมี แต่เจ้าของร้านไม่เกี่ยว เพราะร้านนี้เป็นร้านประจำ  ร้านนี้ค่อนข้างไว้ใจเลยแหละ แต่ก็งง คือเวลาไปล้างก็จะจดไว้เลย ว่ารูปนี้ไปที่ไหน วันไหน เพราะรูปนี้ไปแค่ร้านเดียว แล้วก็ไม่ได้ให้ใครด้วย อันนี้เก็บไว้เอง เรามั่นใจเลยว่ามีเราคนเดียว” นักแสดงวิกหมอชิตแจกแจง พร้อมกับเสริมต่อ ว่าหลังจากนี้คงจะเอามาปริ๊นท์ที่บ้าน อีกทั้งไม่คิดจะฟ้อง</p>

<p>“กับโน้ตไม่ต้องงงความสัมพันธ์หรอก ก็คุยกันนะ โน้ตเป็นคนตลก สนุกสนานดี ก็คุยๆ กัน (แล้วเมื่อไหร่จะเรียกว่าแฟน) อ๋อ...ยัง อั้มชอบคนคุยตลก ชอบคนคุยแล้วไม่ว่าใคร ไม่ว่าต๊อด โน้ต หรือคนที่อั้มรู้จัก อั้มไม่ชอบผู้ชายที่ว่าคนอื่น (วันที่เจอนักข่าวตกใจไหม) ก็กระเจิง พวกพี่วิ่ง อั้มก็วิ่ง ตกใจมาก คืออยู่มานาน ไม่เคยเป็นแบบนี้เลย  ไม่เคยแจ็กพ็อตที่งานไหนด้วย ก็นึกว่ามีนักข่าวไม่กี่คน ตอนวิ่งเท้าก็เจ็บ ไม่รู้ว่าใครจะวิ่งตามหรือเปล่า (ถามโน้ตไหมว่าวิ่งไปไหน) เขาก็ออกไปถนนใหญ่ ออกประตูไหนก็ไม่รู้  วันนั้นตกใจมาก ว่าจะวิ่งหนีเพื่ออะไร พวกพี่นักข่าวก็ทิ้งงานเขามา พี่ก้อง (ปิยะ เศวตพิกุล) ก็บอกว่าให้ไปก่อนๆ (ที่ตกใจเพราะควงโน้ตมาหรือเปล่า) ก็เหงื่อแตกเลย หัวที่เซตมาหัวแฟบไปหมดเลย (หัวเราะ) วันนั้นคุยโทรศัพท์กับเพื่อน ว่าฉันตื่นเต้นมากๆ ฉันอยู่มานานไม่เคยเจอนักข่าวตื่นเต้นแบบนี้มาก่อน วันนี้นักข่าววิ่งมา 30-40 คน ตกใจมาก" <persName>อั้ม</persName>กล่าวสรุป</p></body>
</news>
