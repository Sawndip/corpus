<teiHeader>
<fileDesc>
<titleStmt>
  <title>"เผชิญ"รอฟ้องร้อง ลิขสิทธิ์เพลงกรมประชาสัมพันธ์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/170709/7852  </bibl>
</sourceDesc>
</fileDesc>
</teiHeader>
<news>
<headline>"<persName>เผชิญ</persName>"รอฟ้องร้อง ลิขสิทธิ์เพลงกรมประชาสัมพันธ์</headline>
<lead></lead>
<neck></neck>
<body><p>หลังจากเป็นประธานแถลงข่าวฟรีคอนเสิร์ตรักเถอะรักกันไว้  ซึ่งจะนำวงดนตรีสังคีตประยุกต์ของกรมประชาสัมพันธ์  ภายใต้การควบคุมวงของ<persName>โฉมฉาย  อรุณฉาน</persName>  ไปเปิดการแสดงเพื่อส่งเสริมระบอบประชาธิปไตย  ที่หอประชุมกรมประชาสัมพันธ์  วันเสาร์ที่  18  กรกฎาคมนี้  เวลา  13.30-16.30  น.</p>

    <p> <persName>เผชิญ  ขำโพธิ์</persName>  อธิบดีกรมประชาสัมพันธ์  ซึ่งจะเกษียณอายุราชการในเดือนกันยายนนี้  ได้เผยว่า  วงกรมประชาสัมพันธ์ยุคใหม่ได้รับคำชมจากชาวบ้านเป็นอย่างมาก  โดยส่วนหนึ่งได้ขอร้องให้เพิ่มเวลารายการเพลงกรมประชาสัมพันธ์  ทั้งในรายการโทรทัศน์ที่ช่อง  สทท.  และวิทยุแห่งประเทศไทย  ซึ่งกำลังพิจารณาหาเวลาเพิ่มให้  เพราะเพลงของกรมประชาสัมพันธ์ที่แต่งไว้มีมากมาย  แต่น่าเสียดายที่ไม่ได้นำมาเปิดให้ชาวบ้านได้ฟัง</p>

     <p>"ส่วนเรื่องลิขสิทธิ์เพลงของกรมประชาสัมพันธ์นั้น  ก็ต้องรอให้มีการฟ้องร้องกันเสียก่อน  เพื่อจะได้ให้ศาลพิจารณาว่าลิขสิทธิ์เพลงกรมประชาสัมพันธ์  จะเป็นของกรมประชาสัมพันธ์หรือทายาทครูเอื้อ  สุนทรสนาน  ทุกวันนี้กรมประชาสัมพันธ์ก็ยังนำเพลงเหล่านี้ไปบรรเลงได้  โดยไม่มีใครมาฟ้องร้อง"  อธิบดีกรมประชาสัมพันธ์กล่าว</p></body>
</news>
