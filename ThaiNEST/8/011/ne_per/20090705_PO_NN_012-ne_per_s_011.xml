<teiHeader>
<fileDesc>
<titleStmt>
  <title>พบยากล่อมประสาท "นมลืมความจำ"คาดต้นตอแจ๊กสันดับ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168893  </bibl>
</sourceDesc>
</fileDesc>
</teiHeader>
<news>
<headline>พบยากล่อมประสาท "นมลืมความจำ"คาดต้นตอ<persName>แจ๊กสัน</persName>ดับ</headline>
<lead>มีการเปิดเผยรายละเอียดการจัดพิธีศพของ<persName>ไมเคิล แจ็คสัน ราชาเพลงป็อป</persName>ผู้ล่วงลับ ที่จะมีขึ้นในวันอังคารหน้า ขณะที่มีรายงานพบยากล่อมประสาทรุนแรงในบ้านพักของ<persName>แจ็คสัน</persName> ซึ่งผู้เชี่ยวชาญชี้ อาจเป็นสาเหตุการเสียชีวิตของนักร้องชื่อก้อง</lead>
<neck></neck>
<body><p><persName>ทิม ไลเว็ค</persName> เจ้าของและผู้ดูแลสนามสเตเปิลส์ เซ็นเตอร์ ในย่านดาวน์ทาวน์ของนครลอสแองเจลิส เผยว่า พิธีไว้อาลัยการเสียชีวิตของ<persName>แจ็ควัน</persName> จะจัดขึ้นในช่วงบ่ายวันอังคารตามเวลาท้องถิ่น โดยจะมีการแจกตั๋ว 17,500 ใบให้แก่แฟนเพลงที่ต้องการมีส่วนร่วมในพิธีไว้อาลัย ในจำนวนนี้แบ่งเป็น 11,000 ใบ สำหรับที่นั่งในสนามสเตเปิลส์ เซ็นเตอร์ ขณะที่แฟนเพลงอีก 6,500 คน จะได้ร่วมพิธีในโรงละครโนเกีย เธียเตอร์ ที่อยู่ติดกัน และจะได้รับชมผ่านการถ่ายสดทางโทรทัศน์</p>
<p>สำหรับผู้ที่ต้องการเข้าร่วมพิธีไว้อาลัยจะต้องลงทะเบียนผ่านเว็บไซต์ www.staplescenter.com หลังจาก 18.00 น.เย็นวันเสาร์ โดยทีมงานจะสุ่มเลือกผู้โชคดี 8,750 คน ซึ่งจะได้รับบัตรคนละ 2 ใบ อย่างไรก็ดี การแจกบัตรครั้งนี้จะให้สิทธิเฉพาะพลเมืองอเมริกัน สร้างความผิดหวังให้แฟนเพลงจำนวนมากที่ไปปักหลักรอบริเวณสนามสเตเปิลส์ เซ็นเตอร์ โดยบางคนลงทุนเดินทางมาจากญี่ปุ่นเพื่อหวังจะได้ร่วมงาน</p>
<p>มีรายงานว่า เพียงไม่กี่นาทีหลังการประกาศอย่างเป็นทางการ มีแฟนเพลงแห่ขอบัตรเข้าร่วมพิธีไว้อาลัย<persName>ราชาเพลงป็อป ไมเคิล แจ็คสัน</persName> กว่า 500 ล้านครั้ง ภายในเวลาไม่ถึง 2 ช.ม. ส่งผลให้เว็บไซต์ที่จัดทำขึ้นเป็นพิเศษล่มไม่สามารถใช้งานได้ชั่วคราว เจ้าหน้าที่ต้องเพิ่มเซิร์ฟเวอร์เพื่อเสริมขีดความสามารถในการรองรับผู้ใช้ บริการจำนวนมาก</p>
<p>ขณะเดียวกันตำรวจนครลอสแองเจลิส เตรียมปิดบริเวณจัดพิธีในวันอังคารนี้ และประกาศว่า จะไม่อนุญาตให้ผู้ไม่มีบัตรเข้าไปบริเวณสนามสเตเปิลส์ เซ็นเตอร์ และโรงละครโนเกีย เธียเตอร์ อย่างเด็ดขาด เพื่อป้องกันความวุ่นวาย เพราะคาดว่า แฟนเพลงของ<persName>แจ็คสัน</persName>หลายแสนคนจากทั่วทุกสารทิศ ที่ไม่มีบัตรจะหลั่งไหลไปชุมนุมกันบริเวณดังกล่าว</p>
<p>ส่วนพิธีฝังศพของ<persName>แจ็คสัน</persName> ยังไม่มีความชัดเจนว่าจะมีขึ้นที่ใด แต่ <persName>เจอร์เมน แจ็คสัน</persName> พี่ชายของ<persName>ราชาเพลงป็อป</persName> เผยว่า อยากฝังร่างน้องชายไว้ที่คฤหาสน์เนเวอร์แลนด์ เพราะเป็นสถานที่ ที่<persName>แจ็คสัน</persName> สร้างขึ้นด้วยตัวเอง อย่างไรก็ดี รายงานก่อนหน้านี้ระบุว่า จะฝังศพของ<persName>แจ็คสัน</persName>ที่สุสานฟอเรสต์ ลอว์น ในนครลอส แองเจลิส</p>
<p>ด้าน<persName>มาดอนนา</persName> ศิลปินชื่อดังรุ่นราวคราวเดียวกัน ได้ไว้อาลัยให้<persName>แจ็คสัน</persName> เป็นกรณีพิเศษ ระหว่างขึ้นแสดงบนเวทีที่สนามกีฬา โอทู อารีนา ในกรุงลอนดอน ประเทศอังกฤษ ซึ่งเป็นสถานที่เดียวกับที่<persName>แจ็คสัน</persName>วาดฝันก่อนเสียชีวิตว่า จะจัดแสดงคอนเสิร์ตครั้งสุดท้ายที่นั่น ด้วยการนำบทเพลงเก่าๆ ของ<persName>ไมเคิล</persName> มาขับร้อง เช่น "Billie Jean" และ " Wanna Be Startin Something" เป็นการร้องเพลงประกอบภาพของ<persName>ไมเคิล แจ็คสัน</persName> ในช่วงที่ยังมีชีวิตอยู่ <persName>มาดอนนา</persName>และทีมแดนเซอร์ ยังจะพร้อมใจกันสวมถุงมือสีขาวข้างเดียว เพื่อรำลึกถึง<persName>แจ็คสัน</persName> ซึ่งมักสวมถุงมือในลักษณะนี้ขึ้นแสดงบนเวที จนเคยสร้างกระแสให้เด็กวัยรุ่นอเมริกันทำตามอย่างมาอยู่พักหนึ่ง</p>
<p><persName>มาดอนนา</persName> ยอมรับว่า เศร้าใจอย่างมากต่อการจากไปของ<persName>แจ็คสัน</persName> ซึ่งถือเป็นแรงบันดาลใจสำคัญให้กับศิลปินหลายต่อหลายคน การจะเลียนแบบความสำเร็จของ<persName>แจ็คสัน</persName>ไม่ใช่เรื่องง่ายเลย การได้ทำงานร่วมกับ<persName>แจ็คสัน</persName>ได้เป็นเพื่อนและได้ออกไปสังสรรค์กับเขา จึงเป็นเรื่องที่น่าตื่นเต้นมาก</p>
<p>ขณะที่มีรายงานว่า เจ้าหน้าที่สืบสวนพบยาดิพริแวน ซึ่งเป็นยากล่อมประสาทที่มีฤทธิ์รุนแรง อยู่ภายในบ้านพักของ<persName>แจ็คสัน</persName> ซึ่งถือว่าเป็นเรื่องที่ผิดปกติ เพราะยาดิพริแวนออกฤทธิ์รุนแรง มักใช้กับคนไข้ที่เข้ารับการผ่าตัด เพราะจะช่วยให้คนไข้หมดสติอย่างรวดเร็ว แพทย์มักเรียกกันว่า "นมลืมความจำ" เพราะมีลักษณะเป็นน้ำสีขาวข้น จึงเป็นเรื่องแปลกที่พบยานี้ในบ้านพักทั่วไป <persName>ดร.เกรกอรี เอ สมิทธ</persName> ผู้เชี่ยวชาญด้านยาบรรเทาอาการปวดของสหรัฐ และเคยให้การรักษาแก่ดาราและผู้มีชื่อเสียงในวงการต่างๆ มากมาย กล่าวว่า ยาดีพรีเวียนเป็นยาสลบชนิดหนึ่งที่มีฤทธิ์รุนแรงทำให้หมดความจำและความ รู้สึกอย่างรวดเร็ว และว่าเป็นเรื่องยากที่แพทย์จะปฏิเสธ เมื่อดาราและคนในแวดวงบันเทิงมาขอให้จัดยาที่มีฤทธิ์รุนแรงให้ ที่ทำได้ก็เพียงแต่อธิบายผลร้ายที่จะได้รับ และแนะนำยาตัวอื่นให้ แต่ถ้าผู้ป่วยยืนยันยาตัวเดิม ก็จำต้องจ่ายยาให้</p></body>
</news>
