<teiHeader>
<fileDesc>
<titleStmt>
  <title>"สุเทพ"เตรียมเปิดโครงการบ้านพักให้ตำรวจ532หลัง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40589  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"เตรียมเปิดโครงการบ้านพักให้ตำรวจ532หลัง</headline>
<lead></lead>
<neck></neck>
<body><p><persName>พล.ต.ต.วรเทพ  เมธาวัธน์</persName>  รองโฆษก ตร. เปิดเผยว่า  ในวันที่ 23 มิ.ย. 2552 เวลา 11.30 น. ณ  บริเวณห้องโถง อาคาร 1 ตร. <persName>นายสุเทพ  เทือกสุบรรณ</persName> รองนายกรัฐมนตรี (ฝ่ายความมั่นคง)  เป็นประธานเปิดนิทรรศการแสดงผลงานของ ตร. เกี่ยวกับโครงการก่อสร้างอาคารสถานีตำรวจ (ทดแทน) , โครงการก่อสร้างที่พักอาศัยให้กับข้าราชการตำรวจชั้นประทวน รวมทั้งโครงการสินเชื่อสวัสดิการแก่ข้าราชการตำรวจและลูกจ้างประจำของ ตร.  โดยมี <persName>พล.ต.อ.พัชรวาท  วงษ์สุวรรณ</persName> ผบ.ตร. <persName>พล.ต.ท.วัชรพล  ประสารราชกิจ</persName>  รอง ผบ.ตร. โฆษก ตร. <persName>พล.ต.ท.บุญเรือง  ผลพานิชย์</persName>  ผู้ช่วย ผบ.ตร. <persName>นายปรีชา  ภูขำ</persName>  ผู้แทน บมจ.ธนาคารกรุงไทย   และผู้บังคับบัญชาระดับสูงของ ตร. ให้การต้อนรับ  </p>
<p>ตามที่ รัฐบาลภายใต้การนำของ <persName>นายอภิสิทธิ์  เวชชาชีวะ</persName> นายกรัฐมนตรี และ<persName>นายสุเทพ เทือกสุบรรณ</persName> รองนายกรัฐมนตรี (ฝ่ายความมั่นคง)  ซึ่งกำกับดูแลสำนักงานตำรวจแห่งชาติ ได้ให้ความสำคัญต่อความมั่นคงภายในประเทศ  อนุมัติงบประมาณให้ดำเนินโครงการสถานีตำรวจเพื่อประชาชน (ทดแทน) จำนวน 369 หลัง  และโครงการก่อสร้างที่พักอาศัยให้กับข้าราชการตำรวจชั้นประทวน จำนวน 532 หลัง เพื่อเป็นขวัญกำลังใจแก่ข้าราชการตำรวจ  และในส่วนของสำนักงานตำรวจแห่งชาติได้ร่วมกับ บมจ. ธนาคารกรุงไทย  ดำเนินโครงการสินเชื่อสวัสดิการแก่ข้าราชการตำรวจและลูกจ้างประจำในการจัดหาที่อยู่อาศัยเป็นของตนเอง  ดังนั้น  เพื่อให้การดำเนินงานเป็นไปอย่างมีรูปธรรม  สำนักงานตำรวจแห่งชาติ จึงได้จัดนิทรรศการแสดง
ผลงานเกี่ยวกับโครงการดังกล่าวให้ข้าราชการตำรวจได้รับทราบโดยทั่วกัน  ระหว่างวันที่ 23 – 25 มิ.ย. 2552 ณ บริเวณห้องโถง อาคาร 1 ตร. </p>

<p>ทั้งนี้  โครงการดังกล่าว  <persName>พล.ต.อ.พัชรวาท  วงษ์สุวรรณ</persName> ผบ.ตร. ได้ดำริขึ้น เพื่อพัฒนาหน่วยงานของสำนักงานตำรวจแห่งชาติให้มีความพร้อมในการให้บริการประชาชน  ตลอดจนเป็นการสร้างขวัญและกำลังใจในการปฏิบัติหน้าที่ของข้าราชการตำรวจชั้นประทวน ซึ่งเป็นผู้ปฏิบัติงานใกล้ชิดกับประชาชน</p></body>
</news>
