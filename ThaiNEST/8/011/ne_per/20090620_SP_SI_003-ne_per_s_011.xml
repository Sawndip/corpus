<teiHeader>
<fileDesc>
<titleStmt>
  <title>ลุ้นระทึกแย่งแชมป์ไทยลีกครึ่งฤดูกาล  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=40562  </bibl>
</sourceDesc>
</fileDesc>
</teiHeader>
<news>
<headline>ลุ้นระทึกแย่งแชมป์ไทยลีกครึ่งฤดูกาล</headline>
<lead></lead>
<neck></neck>
<body><p>"<persName>บังยี</persName>"<persName>นายวรวีร์ มะกูดี</persName> นายกสมาคมฟุตบอลแห่งประเทศไทย กล่าวถึงโปรแกรมของทีมชาติไทยชุดใหญ่ว่าหลังปิดไทยพรีเมียร์ลีกเลกแรกในวันที่ 21 มิ.ย.52 <persName>ปีเตอร์ รีด</persName>เฮดโค้ชจะเรียกนักเตะเข้าแคมป์ฝึกซ้อมโดยจะมีเกมอุ่นเครื่อง2นัด กับทีม เกลโดแรนแชมป์ลีกไอร์แลนด์ในเดือนกรกฎาคมก่อนที่จะทำศึกใหญ่กับ"หงส์แดง" ลิเวอร์พูล ในวันที่ 22 ก.ค.52</p>
<p>หลังจากนั้นจะปล่อยนักเตะแยกย้ายไปทำหน้าที่กับสโมสรต้นสังกัดสู้ศึกไทยลีก ที่จะเปิดเลก2ในวันที่ 25 ก.ค.52 หลังจบฤดูกาล ในวันที่ 18 ต.ค.52 จึงเรียกนักเตะเก็บตัวอีกครั้ง มีโปรแกรมแข่งขันฟุตบอลเกมพิเศษ ที่เวียดนามโดยจะส่งชุดซีเกมส์ ไปดวลแข้งซึ่ง ใน เวียงจันทน์เกมส์ ทีมไทย มีเวลาซ้อมเต็มที่เกือบ 2 เดือนเพียงพอจะปรับทีมให้พร้อมที่สุด และตนเชื่อว่าดีพอที่จะคว้าเหรียญทองเป็นสมัยที่ 9 ติดต่อกัน</p>
<p><persName>นายวรวีร์</persName> กล่าวด้วยว่า ในวันที่ 27 มิ.ย.52 จะมีการอบรมเจ้าหน้าที่สโมสรต่างๆ ในไทยพรีเมียร์ลีกและดิวิชั่น 1 เพื่อยกระดับมาตรฐานฟุตบอลอาชีพ มีวิทยากรที่มีฝีมือ นำโดย <persName>ปีเตอร์ รีด</persName> โค้ชทีมชาติไทย</p>
<p>ด้านศึกลูกหนังไทยแลนด์พรีเมียร์ลีกวันเสาร์ที่ 20 มิ.ย. และอาทิตย์ที่ 21 มิ.ย. จะเป็นแข่งขันนัดสุดท้ายของเลกแรกโดยมีถึง 4 ทีม ที่มีโอกาสคว้าแชมป์ครึ่งฤดูกาลแรกไปครองประกอบด้วยบางกอกกล๊าสเอฟซี(27แต้ม), ชลบุรี เอฟซี(27 แต้ม), โอสถสภา เอ็ม-150 (27 แต้ม) และ เมืองทองฯ ยูไนเต็ด (26 แต้ม)</p>
<p>วัน เสาร์มีฟาดแข้งทั้งหมด 4 คู่ คู่เอก "ฉลามชล" ชลบุรี เอฟซี รองจ่าฝูง จะบุกไปเยือน "สิงห์เจ้าท่า" การท่าเรือไทย เอฟซี ทีมอันดับ 7 ในเวลา 17.30 น.</p>
<p>ก่อนเกม"<persName>ซิโก้</persName>" <persName>เกียรติศักดิ์ เสนาเมือง</persName> นายใหญ่ฉลามชล กล่าวว่า เกมนี้คงจะไม่ใช่งานง่ายเนื่องจากท่าเรือฯ เล่นในบ้านได้อย่างแข็งแกร่ง ดังนั้นเป้าหมายขั้นต้นในเกมนี้จึงอยู่ที่1แต้ม แต่ถ้าหากลงไปเล่นแล้วลูกทีมทำผลงานได้ดี ก็มีลุ้น 3 แต้มเช่นกัน</p>
<p>อีกคู่ในเวลา16.00น."มังกรไฟ"บีอีซี เทโรศาสน จะเปิดบ้านต้อนรับ "กิเลนผยอง" เมืองทอง ยูไนเต็ด ทีมอันดับ 4 สยามกีฬาทีวี เอ็นบีที 19 ถ่ายทอดสด ก่อนเกม"<persName>โค้ชแต็ก</persName>"<persName>อรรถพลบุษปาคม</persName>นายใหญ่กิเลนผยอง กล่าวว่าเกมนี้ทีมได้รับข่าวดีเมื่อจะได้<persName>ณัฐพรพันฤทธิ์</persName>กลับมายืนคุมแนวรับอีกครั้งแต่ถึงอย่างไรก็ยอมรับว่า เป็นเกมที่ยากที่จะบุกคว้าชัย ตนจึงหวังแค่เพียง 1 แต้มเพื่อเกาะกลุ่มหัวตารางเอาไว้</p>
<p>ส่วนโปรแกรมอีก 2 คู่ 17.00 น. ราชนาวี ระยอง (14)-การไฟฟ้าฯ (11) และ18.00 น. ศรีราชา เอฟซี (15)-โอสถสภา เอ็ม-150 (3)</p>
<p>ขณะที่วันอาทิตย์มีฟาดแข้งกันอีก4คู่ ไฮไลสำคัญ "กระต่ายแก้ว" บางกอกกล๊าส เอฟซีจ่าฝูง จะเปิดบ้านพบกับ "หมูป่าเขี้ยวตัน" นครปฐม เอฟซี ทีมอันดับ 10 โดยเกมนี้หากบางกอกกล๊าส เก็บ 3 แต้มได้ ก็จะคว้าแชมป์ครึ่งฤดูกาลแรกไปครองทันที</p>
<p>"<persName>เดอะง้วน</persName>"<persName>สุรชัย จตุรภัทรพงษ์</persName> กุนซือกระต่ายแก้ว กล่าวว่า ทีมไม่มีปัญหาเรื่องตัวผู้เล่น ที่สำคัญการได้เล่นในบ้านต่อหน้าแฟนบอลน่าจะทำให้ลูกทีมฮึกเหิม และน่าจะเก็บ 3 แต้ม พร้อมทั้งคว้าแชมป์ครึ่งฤดูกาลไปครองได้อย่างแน่นอน</p>
<p>ส่วนโปรแกรมอีก3 คู่ 16.00 น. จุฬา ยูไนเต็ด (16)-พัทยา ยูไนเต็ด (13), 16.30 น. บางกอก ยูไนเต็ด (8)-สมุทรสงคราม เอฟซี (12) และ 18.00 น. ทีโอทีเอฟซี (9)-ทีทีเอ็ม สมุทรสาคร (6) สยามกีฬาทีวี เอ็นบีที 19 ถ่ายทอดสด</p>
<p>ด้าน<persName>นายสมศักดิ์ศิริธรรม</persName>ผู้บริหารทีมสมุทรสงคราม เอฟซี ซึ่งอยู่ในโซนไม่น่าไว้วางใจกล่าวว่า ในเลก 2 ทีมจะต้องหานักเตะมาเสริมแน่นอน โดยที่จะต้องดึงมาให้ได้คือเอฟเฟดาวเตะไนจีเรียที่ลองแข้งไปแล้วในเกมบุกชนะนครปฐม 1-0 เมื่อสัปดาห์ก่อนส่วนอีกรายคือ แรบบิต ที่จะครบกำหนดหมดสัญญากับต้นสังกัดเก่า พนมเปญ เอฟซี ทีมในกัมพูชา เพื่อเสริมแนวรุก ให้แข็งแกร่งขึ้น ส่วนการย้ายทีมของ คนึง บุราณสุขไปเมืองทองฯยูไนเต็ดนั้น ตอนนี้กำลังเจรจาว่า จะเป็นการขาย หรือแลกตัว เพราะนักเตะที่จะแลกคือ<persName>พิเชษฐ์อินทร์บาง</persName>ที่มีสไตล์เข้ากับทีมตามที่"<persName>น้าฉ่วย</persName>" <persName>สมชาย ชวยบุญชุม</persName> หัวหน้าโค้ช ต้องการ มีค่าเหนื่อยสูง</p>
<p>บิ๊กบอส ปลาทูคะนอง ยังกล่าวอีกว่า จากสถานการณ์ของทีมตอนนี้ ยอมรับว่าไม่ดีนักแต่ตนขอยืนยันว่าจะทำทุกวิถีทาง ที่จะนำทีมรอดตกชั้นให้ได้ ซึ่งมั่นใจในฝีมือของ <persName>โค้ชสมชาย</persName> และนักเตะว่าจะเอาตัวรอดสำเร็จ </p></body>
</news>
