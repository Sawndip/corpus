<teiHeader>
<fileDesc>
<titleStmt>
  <title>มาร์คยอมรับเชื้อไข้หวัดใหญ่2009กระทบท่องเที่ยว  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=40137  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>ยอมรับเชื้อไข้หวัดใหญ่2009กระทบท่องเที่ยว</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี  กล่าวผ่านรายการเชื่อมั่นประเทศไทยกับ<persName>นายกอภิสิทธิ์</persName>ทางสถานีโทรทัศน์แห่งประเทศไทยกรมประชาสัมพันธ์ถึงสถานการณ์การแพร่ระบาดของโรคไข้หวัดใหญ่สายพันธุ์ 2009 ว่าอย่าไปตื่นตระหนกหรือวิตกกันเกินไป เพราะเชื้อการแพร่ระบาดไม่ต่างไข้หวัดใหญ่ธรรมดาและอัตราการเสี่ยงถึงขั้นเสียชีวิตน้อยมาก หากมีการดูแลสุขภาพที่ดีและหลีกเสี่ยงจุดเสี่ยงต่างๆ ก็จะป้องกันต่อการติดเชื้อได้ง่าย สำหรับผู้ที่หลีกเลี่ยงไม่ได้เช่นเดินทางกลับมาจากประเทศที่มีการแพร่ระบาด หากรู้สึกไม่สบายก็ให้รีบไปพบแพทย์ สำหรับการป้องกันตัวเองในเบื้องต้นก็คือ หลีกเลี่ยงเดินเข้าไปในสถานที่ชุมชนแออัด ที่อากาศถ่ายเทไม่สะดวก การดูแลอนามัย เช่นการล้างมือบ่อยๆ และใช้หน้ากากอนามัยปิดหน้า ซึ่งการเกิดการแพร่ระบาดของโรคนี้ย่อมกระทบต่อการท่องเที่ยวแน่นอน หากประเทศไหนที่มีการแพร่ระบาด นักท่องเที่ยวก็จะระงับไม่เดินทางมา แต่เรื่องนี้จะปกปิดไม่ได้เพราะเรามีความจำเชื่อมั่นในระบบสาธารณสุข และเชื่อว่าจะควบคุมสถานการณ์ไว้ได้ แม้ว่าวันนี้จะมีการพบการระบาดแล้วประมาณ 100 ราย
</p></body>
</news>
