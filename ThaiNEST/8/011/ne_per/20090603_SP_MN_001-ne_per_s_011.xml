<teiHeader>
<fileDesc>
<titleStmt>
  <title>สื่อสเปนตีข่าว! "กากา" ซบชุดขาวเป็นสถิติโลก 65 ล้านยูโร  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-03 05:03:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000062116  </bibl>
</sourceDesc>
</fileDesc>
</teiHeader>
<news>
<headline>สื่อสเปนตีข่าว! "<persName>กากา</persName>" ซบชุดขาวเป็นสถิติโลก 65 ล้านยูโร</headline>
<lead>สถานีวิทยุแดนกระทิงดุ รายงานว่า <persName>ริคาร์โด กากา</persName> เพลย์เมกเกอร์ชาวแซมบ้าของ เอซี มิลาน บรรลุข้อตกลงเซ็นสัญญาย้ายร่วมทีม “ราชันชุดขาว” รีล มาดริด ยักษ์ใหญ่แห่งศึกลาลีกาด้วยค่าตัวเป็นสถิติโลก 65 ล้านยูโร (ประมาณ 3 พันล้านบาท)</lead>
<neck></neck>
<body><p>ข่าวดังกล่าวเป็นการรายงานของ “Cadena Seอ สถานีวิทยุของประเทศสเปน ซึ่งเคยประโคมข่าวเป็นรายแรกว่า <persName>ซีเนอดีน ซีดาน</persName> ดาวเตะทีมชาติฝรั่งเศสย้ายจาก ยูเวนตุส แห่งศึกกัลโช เซเรีย อา มาค้าแข้งในถิ่นซานติอาโก เบอร์นาบิว เมื่อปี 2001</p>
<p> เมื่อช่วงเช้าของวันอังคารที่ผ่านมา (ตามเวลาท้องถิ่น) มีรายงานข่าวว่า <persName>อาเดรียโน กัลเลียนี</persName> รองประธานสโมสร มิลาน อยู่ที่กรุงมาดริด เพื่อทำการเจรจาเกี่ยวกับเรื่องนี้ และต่อมา <persName>ดิโอโก คอทส์โช</persName> เอเยนต์ส่วนตัวของเพลย์เมกเกอร์รูปงามออกมายืนยันว่า ข้อตกลงบรรลุผลเรียบร้อยแล้ว โดยตกลงเซ็นสัญญาเป็นระยะเวลา 5 ปีพร้อมรับค่าเหนื่อย 9 ล้านยูโร (ประมาณ 400 ล้านบาท) ต่อปี และยังได้ส่วนแบ่งทางการตลาดที่เกี่ยวข้องกับตัวเขาอีกครึ่งหนึ่ง</p>
<p> ด้าน <persName>ซิลวิโอ แบร์ลุสโคนี</persName> ประธานสโมสร "ปีศาจแดงดำ" ออกมายอมรับผ่านทางสื่อประเทศบ้านเกิดว่า “พวกเขา (มาดริด) เสนอเงินค่าตัวเขาเป็นจำนวนมหาศาล ซึ่งคุณไม่สามารถฝืนเจตจำนงค์ของพวกเขาได้”</p>
<p> <persName>กากา</persName> เป็นผู้เล่นรายแรกที่ <persName>ฟลอเรนติโน เปเรซ</persName> ซึ่งหวนกลับมาดำรงตำแหน่งประธานสโมสรมาดริดคว้าตัวมาร่วมทีม โดยการเซ็นสัญญาอย่างเป็นทางการจะเกิดขึ้นหลังจากมิดฟิลด์วัย 27 ปีกลับมาจากการรับใช้ทีมชาติบราซิลลงแข่งฟุตบอลโลก 2010 รอบคัดเลือก โซนอเมริกาใต้ ในช่วงสัปดาห์นี้</p></body>
</news>
