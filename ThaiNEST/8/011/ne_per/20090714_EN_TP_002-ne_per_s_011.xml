<teiHeader>
<fileDesc>
<titleStmt>
  <title>"อ.สมพจน์"แต่ง"แพนด้าน่ารัก" ตุนเพลงรอ"ลูกกรุง"กลับมาอีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/140709/7689  </bibl>
</sourceDesc>
</fileDesc>
</teiHeader>
<news>
<headline>"<persName>อ.สมพจน์</persName>"แต่ง"แพนด้าน่ารัก" ตุนเพลงรอ"ลูกกรุง"กลับมาอีก</headline>
<lead></lead>
<neck></neck>
<body><p>หลังจากที่มีข่าวว่าได้แต่งเพลงแพนด้าน่ารัก  เพื่อมอบให้ลูกของช่วงช่วงและหลินฮุ่ย  แม้จะยังไม่ทราบว่าลูกหมีแพนด้าน้อยชื่ออะไรก็ตาม  <persName>อ.สมพจน์  สิงห์สุวรรณ</persName>  ได้ให้สัมภาษณ์ที่บ้านฝัน  ตะวันรัญจวน  ลาดพร้าว  124  ว่า  "สาเหตุที่ผมแต่งเพลงแพนด้าน่ารัก  ก็เพราะอยากจะมีส่วนร่วมในการต้อนรับครอบครัวหมีแพนด้า  ซึ่งทางการจีนส่งมาอยู่ที่ประเทศไทยเป็นทูตวัฒนธรรม  ผมแต่งเพลงนี้เสร็จเรียบร้อยแล้ว  ถึงได้พบกับน้องออมสินที่บ้านฝันฯ  เมื่อทาบทามให้ร้องเพลงนี้น้องออมสินก็รีบตกลงทันที  อีกสองวันต่อมาก็เข้าห้องอัดเรียบร้อย  ประมาณสัปดาห์หน้าจะฟังเพลงแพนด้าน่ารักได้ที่  www.you2play.com</p>

     <p>นอกจากเพลงแพนด้าน่ารักแล้ว  ผมยังแต่งอีกหลายเพลงเป็นเพลงไม่เชิงลูกกรุง  เป็นเพลงสมัยนิยมแนวป็อปแจ๊ส  ให้คุณชูใจ  เพชรา  ลูกศิษย์คนใหม่ร้อง  และยังแต่งเพลงใหม่ให้คุณโฉมฉาย  อรุณฉาน  ร้องอีกด้วย  ขณะนี้กำลังแต่งเพลงหนุ่มกางเกงแพร  สำหรับงานกางเกงแพรอินคอนเสิร์ต  ผมคิดว่าปีหน้าเพลงลูกกรุงคงจะกลับมาแน่นอน  ผมจึงได้รีบแต่งเพลงไว้รอรับการกลับมา"  <persName>อ.สมพจน์</persName>กล่าว </p></body>
</news>
