<teiHeader>
<fileDesc>
<titleStmt>
  <title>"เทพ โพงาม"หอบเงิน5แสนจ่ายคืนธนาคารกรุงไทย  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42513  </bibl>
</sourceDesc>
</fileDesc>
</teiHeader>
<news>
<headline>"<persName>เทพ โพงาม</persName>"หอบเงิน5แสนจ่ายคืนธนาคารกรุงไทย</headline>
<lead></lead>
<neck></neck>
<body><p>ที่ศาลล้มละลายกลาง ถ.แจ้งวัฒนะ   วันที่ 21 ก.ค. นี้  <persName>นายสุเทพ</persName> หรือ<persName>ป๋าเทพ โพธิ์งาม</persName> ยอดดาวตลก และพิธีกรชื่อดังได้นำเงินจำนวน 5 แสนบาทมาวางต่อศาล เพื่อมอบให้ธนาคารกรุงไทย จำกัด (มหาชน)  สาขาพัทยากลาง จ.ชลบุรี ในฐานะเจ้าหนี้ จากยอดหนี้ที่ยังค้างชำระ 8 แสนบาท  จากยอดรวมทั้งดอกเบี้ยกว่า 3 ล้านบาท   ซึ่งทางธนาคารกรุงไทย ฯ เจ้าหนี้แถลงผ่านเจ้าพนักงานพิทักษ์ทรัพย์ (จพท.) กรมบังคับคดี  กระทรวงยุติธรรม ยินยอมให้<persName>ป๋าเทพ</persName>ขยายระยะเวลาชำระหนี้ที่เหลืออีก 3 แสนบาทออกไปอีก 3 เดือน  ทำให้<persName>ป่าเทพ</persName> แสดงอาการดีใจและกลับไปอย่างมีความสุข </p>

                   <p>ผู้สื่อข่าวรายงานว่า  ก่อนหน้านี้<persName>ป๋าเทพ โพธิ์งาม</persName>  ถูกธนาคารกรุงไทย ฯ เป็นโจทก์ฟ้องต่อศาลล้มละลายกลาง ให้เป็นบุคคลล้มละลาย เนื่องจากมีหนี้ค้างชำระถึง 3ล้านบาทเศษ  หลังจากไปซื้อ ทาวน์เฮ้าส์ ย่านหมู่บ้านอมรรัตน์ ต.หนองปรือ พัทยากลาง เมืองพัทยา  จ.ชลบุรี ไว้ขายเก็งกำไรเมื่อ10ปีก่อน แล้วนำเข้าจำนองกับธนาคาร กรุงไทย ฯ แต่หมุนเงินไม่ทัน จนขาดส่งและถูกธนาคารกรุงไทย ฯ ยื่นฟ้องเป็นบุคคลล้มละลายดังกล่าว    ซึ่งคดีอยู่ระหว่างพิทักษ์ทรัพย์เด็ดขาด ของกรมบังคับคดี .</p></body>
</news>
