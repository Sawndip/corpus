<teiHeader>
<fileDesc>
<titleStmt>
  <title>หนุ่มป้ำเป๋อ หลอกเต็นท์รถมือสอง ฉกนิวแลนเซอร์ ขับฉลุย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-23 17:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000083462  </bibl>
</sourceDesc>
</fileDesc>
</teiHeader>
<news>
<headline>หนุ่มป้ำเป๋อ หลอกเต็นท์รถมือสอง ฉกนิวแลนเซอร์ ขับฉลุย!</headline>
<lead>หนุ่มป้ำเป๋อ สติไม่เต็ม สามารถหลอกพนักงานเต็นท์รถมือสอง แล้วขับรถหลบหนีไปได้ กว่าตำรวจจะตามเจอก็เป็นเช้าวันรุ่งขึ้นแล้ว</lead>
<neck></neck>
<body>วันนี้ (23 ก.ค.) เมื่อเวลา 11.00 น.ที่ สน.บุคคโล <persName>พ.ต.อ.วิศาล พันธุ์มณี</persName> ผกก.สน.บุคคโล เบิกตัว <persName>นายวินัย แสนคำก้อน</persName> หรือ “<persName>ปุ่น ปุ้น ไข่</persName>” อายุ 32 ปี อยู่บ้านเลขที่ 256/16 ซอยบางขวาง แขวงวัดพระยาไกร เขตบางคอแหลม กทม.ผู้ต้องหาคดีลักทรัพย์รถยนต์ออกมาสอบปากคำ หลังถูกเจ้าหน้าที่ฝ่ายสืบสวนจับกุมตัวได้ที่บริเวณปากซอยสาทร 6 แขวงสีลม เขตบางรักพร้อมของกลางรถเก๋ง ยี่ห้อมิตซูบิชิ นิวแลนเซอร์ สีดำ หมายเลขทะเบียน ชช 4468 กทม.
       
       <persName>พ.ต.อ.วิศาล</persName> กล่าวว่า คดีนี้สืบเนื่องจากเมื่อเวลา 14.30 น.วานนี้ (22 ก.ค.) <persName>นายธนโชติ สิงหนุวงศา</persName> อายุ 30 ปี ชาว จ.นนทบุรี ผู้จัดการเต็นท์รถแชมป์คาร์เซ็นเตอร์ ย่านสี่แยกมไหสวรรค์ ได้เข้ามาแจ้งความกับพนักงานสอบสวน สน.บุคคโล ว่า มีคน<p>ร้ายท่าทางคล้ายคนเป็นโรคประสาท ทำทีมาขอซื้อรถเก๋งคันดังกล่าว ซึ่งเป็นรถมือสอง ก่อนอาศัยจังหวะที่มีลูกค้าอีกคนหนึ่งนำเงินมาวางมัดจำรถคันอื่น ออกอุบายหลอกพนักงานในเต็นท์ ว่า ได้นำเงินมัดจำมาวางกับเจ้าของเต็นท์รถแล้ว ก่อนสตาร์ทเครื่องขับรถออกจากเต็นท์มุ่งหน้าไปทางแยกท่าพระอย่างรวดเร็ว</p>
       
       <p><persName>พ.ต.อ.วิศาล</persName> กล่าวต่อว่า ทางผู้เสียหายได้ให้ข้อมูลด้วยว่า รถคันดังกล่าวมีน้ำมันเชื้อเพลิงอยู่ไม่มากนัก หากคนร้ายขับหนีไปคงได้ไม่ไกลเกินกว่า 10 กิโลเมตร เจ้าหน้าที่ฝ่ายสืบสวนจึงรีบลงพื้นที่ตรวจสอบตามสถานที่ใกล้เคียง จนกระทั่งเมื่อเวลา 07.00 น.วันนี้ ก็พบ <persName>นายวินัย</persName> นำกำลังเอาแกลลอนน้ำมันไปเติมใส่รถอยู่บริเวณหน้าปากซอยสาทร 6 เจ้าหน้าที่จึงเข้าควบคุมตัว<persName>นายวินัย</persName>มาสอบปากคำ ก่อนติดต่อผู้เสียหายให้รีบมานำรถของกลางคืนไป ทั้งนี้ ได้ตักเตือนเจ้าของเต็นท์ไปด้วยว่า ต่อไปนี้พยายามอย่านำกุญแจรถคาไว้ในรถ ถ้าหากลูกค้ารายอื่นๆ อยากลองเครื่องค่อยหยิบมาสตาร์ทให้ดูจะปลอดภัยกว่า</p>
       
<p>จากการสอบสวน <persName>นายวินัย</persName> ให้การรับสารภาพว่า ปัจจุบันไม่มีอาชีพทำกินเป็นหลักแหล่ง และเคยถูกตำรวจ สน.วัดพระยาไกร จับกุมข้อหายาเสพติดมาแล้วถึง 4 ครั้ง ส่วนสาเหตุที่ตัดสินใจขโมยรถจากเต็นท์นั้น เพราะตนชอบรถเก๋งมิตซูบิชิ รุ่นนิวแลนเซอร์ มากเป็นพิเศษ เลยมาดูรถที่เต้นท์แห่งนี้อยู่หลายครั้ง จนกระทั่งเมื่อวานนี้ สบโอกาสเหมาะเพราะมีลูกค้านำเงินสดจำนวน 200,000 บาท มาวางรถคันอื่นพอดี ทำให้พนักงานไม่ค่อยใส่ใจตนเท่าที่ควร</p>
       
       <p>“ผมมีชื่อเล่น หรือฉายาว่า “ปุ่น ปุ้น ไข่” ได้หลอกพนักงานไปว่า เอาเงินมาวางมัดจำรถคันนี้ไว้กับเจ้าของเต็นท์แล้วเช่นกัน แล้วก็รีบสตาร์ทรถขับหนีออกมาเลย เพราะกุญแจคาอยู่ที่รถใช้ แต่พอผมขับรถหนีไปถึงปากซอยสาทร 6 น้ำมันก็ดันหมด เลยต้องจอดรถเอาไว้อย่างนั้น แล้วโทร.กลับไปบอกพนักงานที่เต็นท์ว่า รถเสีย ขอเปลี่ยนคันใหม่ แต่พนักงานเต็นท์รู้ทัน บอกให้ผมรออยู่ตรงนั้น จะเอารถมาเปลี่ยนให้ ผมจึงรีบเดินกลับไปเอาเงินที่บ้านไปซื้อน้ำมันใส่แกลลอน แล้วย้อนกลับมาอีกครั้งในตอนเช้ามืด จนมาถูกจับได้” <persName>นายวินัย</persName> กล่าว</p>
       
       <p>เบื้องต้นเจ้าหน้าที่แจ้งข้อหา ลักทรัพย์รถยนต์ ก่อนนำตัวส่ง <persName>พ.ต.ต.เสวก บุญจันทร์</persName> พนักงานสอบสวน (สบ 2) สน.บุคคโล นำตัวไปดำเนินคดีต่อไป</p></body>
</news>
