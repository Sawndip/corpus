<teiHeader>
<fileDesc>
<titleStmt>
  <title>AFPตีข่าวพี่สาวเชื่อแจ็กสันถูกฆาตกรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-12 16:10:34  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180262  </bibl>
</sourceDesc>
</fileDesc>
</teiHeader>
<news>
<headline>AFPตีข่าวพี่สาวเชื่อ<persName>แจ็กสัน</persName>ถูกฆาตกรรม</headline>
<lead>สื่อผู้ดี เผย พี่สาว<persName>ไมเคิล</persName> เชื่อ น้องชายโดนฆาตกรรมจากผู้หวังผลประโยชน์</lead>
<neck></neck>
<body><p>สำนักข่าวเอเอฟพี รายงานข่าว จากคำให้สัมภาษณ์ของ <persName>ลา โทยา แจ็กสัน</persName> พี่สาวของ<persName>ไมเคิล</persName> วัย 53 ปี ที่ตีพิมพ์ลงบนหนังสือพิมพ์ เดอะซันเดย์ ของอังกฤษ โดยกล่าวว่า เธอเชื่อว่าน้องชายโดนฆาตกรรมจากกลุ่มผู้หวังผลประโยชน์ โดยเชื่อแบบนี้มาตั้งแต่แรกแล้ว และคนที่ลงมือฆ่า <persName>ไมเคิล</persName> เธอเชื่อว่าไม่ได้มีแค่ "คนเดียว" นอกจากนี้ <persName>ลา โทยา</persName> ยังกล่าวอีกว่า <persName>ไมเคิล</persName> เป็นคนที่ถ่อมตัวมาก ไม่ค่อยมีปากเสียง รักทุกคนที่อยู่รอบข้าง จึงมีคนที่จ้องจะเอาเปรียบ<persName>ไมเคิล</persName>อยู่ตลอดเวลา</p>

<p>ไม่ถึงหนึ่งเดือนก่อนหน้านี้ เธอได้บอกกับครอบครัวว่า <persName>ไมเคิล</persName>จะต้องเสียชีวิตลงก่อนจะขึ้นคอนเสิร์ตที่ลอนดอน เพราะเขาถูกล้อมรอบด้วยคนที่หวังผลประโยชน์จากเขา โดยเธอก็เป็นคนจ้างให้บริษัทเอกชนเข้ามาชันสูตรการเสียชีวิตของ<persName>ไมเคิล</persName> อีกทั้งยังกล่าวว่า เธอจะไม่หยุด จนกว่าจะเจอคนที่ฆ่าน้องชายของเธอ</p>

<p>นอกจากนี้ <persName>ลา โทยา</persName> ยังอ้างว่า เครื่องเพชร และเงินสดของ<persName>ไมเคิล</persName> หายไปจากบ้าน เนื่องจากตามปกติแล้ว <persName>ไมเคิล</persName> จะเก็บเงินสดไว้ติดบ้านกว่า 1 ล้านดอลลาร์สหรัฐ</p></body>
</news>
