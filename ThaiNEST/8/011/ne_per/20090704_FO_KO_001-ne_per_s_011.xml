<teiHeader>
<fileDesc>
<titleStmt>
  <title>"ซาร่า เพลิน"ลาออกจากผู้ว่าการรัฐอลาสก้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090704/19324/%e0%b8%8b%e0%b8%b2%e0%b8%a3%e0%b9%88%e0%b8%b2%e0%b9%80%e0%b8%9e%e0%b8%a5%e0%b8%b4%e0%b8%99%e0%b8%a5%e0%b8%b2%e0%b8%ad%e0%b8%ad%e0%b8%81%e0%b8%88%e0%b8%b2%e0%b8%81%e0%b8%9c%e0%b8%b9%e0%b9%89%e0%b8%a7%e0%b9%88%e0%b8%b2%e0%b8%81%e0%b8%b2%e0%b8%a3%e0%b8%a3%e0%b8%b1%e0%b8%90%e0%b8%ad%e0%b8%a5%e0%b8%b2%e0%b8%aa%e0%b8%81%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>"<persName>ซาร่า เพลิน</persName>"ลาออกจากผู้ว่าการรัฐอลาสก้า</headline>
<lead><persName>ซาร่า เพลิน</persName> ผู้สมัครชิงรองประธานาธิบดีคู่<persName>จอห์น แมคเคน</persName>จากพรรครีพับลิกัน ลาออกจากผู้ว่าการรัฐอลาสก้า</lead>
<neck></neck>
<body><p>(4ก.ค.) <persName>นางซาร่า เพ-ลิน</persName> อดีตผู้สมัครชิงตำแหน่งรองประธานาธิบดีสหรัฐ คู่หู<persName>วุฒิสมาชิกจอห์น แมคเคน</persName> ในการเลือกตั้งประธานาธิบดีเมื่อปีที่แล้ว จากพรรครีพับลิกันประกาศลาออก จากผู้ว่าการรัฐอลาสก้าวานนี้ และยืนยันจะไม่ลงสมัครเลือกตั้งสมัยหน้าชิงตำแหน่งนี้อีกเพราะเธอต้องการสร้างความเปลี่ยนแปลงเชิงบวกจากภายนอก โดย<persName>ฌอน พาเนลล์</persName> รองผู้ว่าการรัฐฯ จะเข้ารับตำแหน่งแทนเธอปลายเดือนนี้ การประกาศลาออกอย่างกระทันหันของ<persName>เพ-ลิน</persName>วัย 45 ปี ทำให้หลายคนคาดการณ์กันว่าเธออาจจะเตรียมพร้อมลงสมัครเป็นตัวแทนพรรครีพับลิกัน สู้ศึกเลือกตั้งประธานาธิบดีในการเลือกตั้งครั้งหน้าปี 2555 การลาออกก่อนหมดวาระครั้งนี้ จะทำให้<persName>เพ-ลิน</persName> ซึ่งเป็นผู้หญิงคนแรกจากพรรครีพับลิกันที่ลงสมัครเป็นรองประธานาธิบดี มีอิสระในการเดินทางไปทั่วประเทศมากขึ้น และสามารถสร้างทีมการเมืองระดับชาติได้ กรุยทางไปสู่การลงเลือกตั้งประธานาธิบดีครั้งหน้า ผลโพลล์ของซีเอ็นเอ็น เมื่อวันที่ 2 มิถุนายนระบุว่า <persName>เพ-ลิน</persName> มีคะแนนความนิยมสูสีกับ อดีตผู้ว่าการรัฐเมสซาชูเซส <persName>มิตต์ รอมนี่</persName> และอดีตผู้ว่าการรัฐอาคันซอร์ <persName>ไมค์ ฮัคคาบี้</persName> ในการลงสมัครเป็นตัวแทนพรรครีพับลิกัน สู้ศึกเลือกตั้งประธานาธิบดีในอีก 4 ปีข้างหน้า</p></body>
</news>
