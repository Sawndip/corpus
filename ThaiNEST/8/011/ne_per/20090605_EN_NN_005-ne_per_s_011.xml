<teiHeader>
<fileDesc>
<titleStmt>
  <title>"เปรม"รับห่าง"จ๋า"ทุ่มเวลาให้ละคร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164378  </bibl>
</sourceDesc>
</fileDesc>
</teiHeader>
<news>
<headline>"<persName>เปรม</persName>"รับห่าง"<persName>จ๋า</persName>"ทุ่มเวลาให้ละคร</headline>
<lead></lead>
<neck></neck>
<body><p>หลังจากมีข่าวขายขนมจีบวีเจสาว "<persName>จ๋า</persName>-<persName>ณัฐฐาวีรนุช ทองมี</persName>" อยู่สักพัก ล่าสุดทายาทแฟร์เท็กซ์ "<persName>เปรม บุษราคัมวงศ์</persName>" ก็ออกมายอมรับว่าห่างกันกับสาว<persName>จ๋า</persName>แล้วจริง ส่วนงานในวงการบันเทิงเจ้าตัวเปรยกำลังจะมีงานละครให้กับค่าย "โพลีพลัส" แย้มเป็นแค่ตัวรอง ปากหวานบอกไม่ได้เป็นพระเอกก็ไม่เป็นไรขอแค่มีงานก็พอ </p>

 <p>"งานละครเพิ่งจะฟิตติ้งไปเมื่ออาทิตย์ที่แล้ว เป็นของค่ายโพลีพลัส ส่วนเรื่องของบทเอาไว้คอยดูดีกว่าครับ ตอนนี้ก็ใกล้ได้บทตัวจริงแล้วครับว่าจะเป็นยังไง จะเปิดกล้องต้นเดือนหน้าครับ" ต้องเรียนอะไรเพิ่มเติมหรือเปล่า? "ก็ได้คุยกับผู้กำกับแล้วครับ ก็ไปทำเวิร์คช็อปกัน" เป็นพระเอกเหรอ? "ไม่ล่ะครับ เป็นตัวสองก็พอแล้วครับ อย่าเพิ่งเป็นเบอร์หนึ่งเลย แค่เรื่องแรกเอง" บทประมาณไหน? "ยังไงดีล่ะ ก็เป็นเจ้าของหนังสือพิมพ์ล่ะกันครับ" เล่นกับใคร? "น้องแอรินครับ" ตื่นเต้นมั้ย? "ตื่นเต้นมากครับ เป็นเรื่องแรกก็กดดันพอสมควร แต่ก็ต้องพยายามเต็มที่ครับ ตอนนี้ก็อ่านภาษาไทยเยอะๆ ครับ ยังไงก็จะพยายามครับ แต่ว่าช่วงนี้งานเยอะมากเพราะว่าจะมีแฟร์เท็กซ์ที่กรุงเทพฯด้วย" งานเยอะแบบนี้จะมีปัญหามั้ย? "ไม่ครับ เราก็ดีใจแล้วที่เค้าเลือกเรา เราก็พยายามให้คิวตามที่เค้าต้องการครับ ไม่ว่าจะอะไรมันก็ต้องคนละครึ่งทางแฟร์ๆ กันครับ" ข่าวว่ากำลังจะเป็นพิธีกรด้วย? "(หัวเราะ) ก็มีชวนๆ ครับ หวังว่าสิ้นปีนี้หรือว่าต้นปีหน้าน่าจะได้เห็นกัน ก็เป็นรายการเกี่ยวกับสุขภาพ เทรนด์แฟชั่นอะไรอย่างนี้ เป็นพิธีกรคู่ครับ แต่ว่าบอกไม่ได้ว่าใคร เอาไว้ให้เค้าตกลงก่อน" เราต้องเตรียมตัวยังไงบ้าง? "เปรมมีพี่สาวสุดสวยพี่เก๋-ชลลดา เค้าก็น่าจะสอนเราได้เรื่องงานพิธีกร ไม่น่าจะกดดันเท่าไหร่ แค่เราอาจจะต้องหาวิธีการที่จะทำให้คนดูฟังเราเป็นชั่วโมงได้" ถามเรื่องจ๋าบ้างเห็นว่าห่างกันแล้ว? "ก็ยังเป็นเพื่อนกัน เราก็ไม่ได้คุยกันบ่อย เพราะว่าตอนนี้มีงานเข้ามา ไหนจะงานอีเว้นท์ ละคร ธุรกิจส่วนตัวอีก ตอนนี้ก็ทำงานก่อนดีกว่า ต้องเก็บเงินเอาไว้สร้างฐานะ พ่อรวยเราก็อยากจะสร้างให้ตัวเองมั่นคง ไม่อยากจะพึ่งพ่อตลอดเวลา พอเรามั่นคงเราก็ดูแลคนๆ นั้นได้" คุยกันไม่คลิ๊กเหรอ? "ก็คุยกันธรรมดา อย่างที่บอกเราเพิ่งรู้จักกัน มันเป็นมากกว่านั้นยังไม่ได้ แต่ว่าไปไหนก็บอกหมด ไม่ได้ปิดบัง" จ๋าเขาไม่รับเราหรือเปล่า? "เปล่า เค้าก็ตอบรับตลอด ไม่อย่างนั้นคงไม่ได้ไปด้วยกัน ก็ยังคุยตลอด เดี๋ยวนี้เค้ามีคุยบีบี(แบล็คเบอร์รี่)ก็มีบ้าง คืองานเปรมเยอะมากตอนนี้" มีโอกาสจะกลับมาเหมือนเดิมมั้ย? "กาลเวลาจะเป็นเครื่องพิสูจน์ อันนี้ตอบไม่ได้ว่าจะมีหรือไม่มี" <persName>เปรม</persName>กล่าว</p></body>
</news>
