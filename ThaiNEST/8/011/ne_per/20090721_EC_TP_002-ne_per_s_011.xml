<teiHeader>
<fileDesc>
<titleStmt>
  <title>"เขาช่อง"ยกเครื่อง เร่งยอดขายเท่าตัว  </title>
  <author>ทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/210709/8060  </bibl>
</sourceDesc>
</fileDesc>
</teiHeader>
<news>
<headline>"เขาช่อง"ยกเครื่อง เร่งยอดขายเท่าตัว</headline>
<lead></lead>
<neck></neck>
<body><p><persName>นายชนะ  จิระเลิศพงษ์</persName>  กรรมการผู้จัดการ  บริษัท  เขาช่องอุตสาหกรรม  1979  จำกัด  ผู้ผลิตและจัดจำหน่ายกาแฟสำเร็จรูป  "เขาช่อง"  เปิดเผยว่า  บริษัทวางเป้าภายใน  3-5  ปี  มียอดขายกาแฟ  3,600  ล้านบาท  เพิ่มเท่าตัวจากปีก่อน  1,800  ล้านบาท  ขึ้นเป็นเบอร์  2  ในตลาด  และกำลังการผลิตพุ่งขึ้นเท่าตัวที่  12,000  ล้านตันต่อปี  จากปัจจุบันบริษัทมีกำลังผลิตเป็นเบอร์  2  ในตลาดที่  6,000  ตันต่อปี</p>

     <p>นอกจากนี้  ปรับแผนดำเนินธุรกิจครั้งใหญ่ในรอบ  50  ปี  โดยทุ่มงบ  150  ล้านบาท  แบ่งเป็นปรับโฉมบรรจุภัณฑ์และภาพลักษณ์สินค้า   50   ล้านบาท  เพื่อเจาะกลุ่มวัยรุ่นมากขึ้น  ส่วนอีก  100  ล้านบาท  ทำการตลาดและโฆษณาประชาสัมพันธ์อย่างหนัก  รวมทั้งตั้งศูนย์กระจายสินค้าเพื่อรุกต่างจังหวัดเอง  จากเดิมจ้างดีทแฮล์มฯ  เพราะไม่ครอบคลุม</p>

     <p>"บริษัทวางแผนบุกธุรกิจร้านกาแฟอีกครั้งภายใต้ชื่อเขาช่องในรูปแบบแฟรนไชส์  โดยกำลังออกแบบร้านต้นแบบ  จำหน่ายกาแฟแก้วละ  45-50  บาท  คาดเปิดตัวปลายปีนี้  และครึ่งปีหลังมีแผนเปิดตัวสินค้าใหม่และบรรจุภัณฑ์ใหม่ในกลุ่มกาแฟปรุงสำเร็จรูปชนิดผง  3in1 เพิ่มด้วย"  <persName>นายชนะ</persName>กล่าว</p>

     <p>สำหรับตลาดกาแฟปีนี้แนวโน้มเติบโตกว่า   10%   จากมูลค่ารวม  12,200  ล้านบาท  แบ่งเป็นกาแฟสำเร็จรูป   4,000  ล้านบาท  ซึ่งเขาช่องมีส่วนแบ่งเป็นเบอร์  2  และกาแฟ  3in1  ราว  8,200  ล้านบาท  ซึ่งเป็นตลาดที่โตสูงสุด  11-12%  และเขาช่องมีส่วนแบ่งเบอร์  4  ส่วนในภาพรวมมีส่วนแบ่งเป็นเบอร์  6.</p></body>
</news>
