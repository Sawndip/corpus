<teiHeader>
<fileDesc>
<titleStmt>
  <title>"ซัมซุง"ปักธงรบ ตลาด"เลเซอร์" ลุ้นโกยแชร์30%  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.prachachat.net/view_news.php?newsid=02com03300752&sectionid=0209&day=2009-07-30  </bibl>
</sourceDesc>
</fileDesc>
</teiHeader>
<news>
<headline>"ซัมซุง"ปักธงรบ ตลาด"เลเซอร์" ลุ้นโกยแชร์30%</headline>
<lead>"ซัม ซุง" ประกาศรุกตลาด "เลเซอร์ พรินเตอร์" เป็นคลื่นลูกที่ 4 ต่อจากมือถือ ชี้ตลาดใหญ่และโอกาสการเติบโตสูง ลุยตั้งทีมเจาะกลุ่มลูกค้า "เอสเอ็มอี" พร้อมตั้งดิสทริบิวเตอร์เพิ่ม ขยายช่องทางการจัดจำหน่ายเข้าโมเดิร์นเทรด ล่าสุดส่งแคมเปญ "You can Trust" คิดค่าบริการตาม จำนวนพิมพ์</lead>
<neck></neck>
<body><p><persName>นาย บุญเลิศ วิบูลย์เกียรติ</persName> หัวหน้ากลุ่มธุรกิจไอที บริษัท ไทยซัมซุง อิเลคโทรนิคส์ จำกัด กล่าวว่า ปัจจุบันบริษัทแม่ซัมซุงกำลังผลักดันสินค้าเลเซอร์พรินเตอร์เป็นคลื่นลูกที่ สี่ เป็นสินค้าที่ซัมซุงให้ความสำคัญต่อจากกลุ่มชิ้นส่วนอิเล็กทรอนิกส์, ทีวี และมือถือ เนื่องจากเลเซอร์พรินเตอร์เป็นธุรกิจที่กำลังเติบโตของซัมซุง โดย 6 เดือนที่ผ่านมา พรินเตอร์ของซัมซุงมีกำไร 100 ล้านดอลลาร์สหรัฐ</p>
<p>โดย บริษัทได้มีการลงทุนเพื่อพัฒนาธุรกิจพรินเตอร์อย่างต่อเนื่อง ทั้งการทุ่มงบฯด้านการวิจัยและตั้งทีมงานที่โฟกัสเฉพาะตลาดพรินเตอร์ประจำ อยู่ทุกประเทศทั่วโลก เพราะตลาดพรินเตอร์มีขนาดใหญ่ และมีกำไรดี และการผลิตสินค้าต้องอาศัยเทคโนโลยีหลายประเภทรวมเข้าด้วยกัน ทำให้คู่แข่งเข้ามาทำตลาดนี้ได้ยาก รวมถึงสินค้าแบรนด์จีน</p>
<p>ขณะที่ ประเทศไทย ปีนี้ซัมซุงได้ขยายตลาดกลุ่มพรินเตอร์ในกลุ่มเอสเอ็มอี ที่มีขนาดตลาดคิดเป็นสัดส่วน 30% ของตลาดคอร์ปอเรต จากที่อดีตไม่ได้โฟกัสและทำตลาดกลุ่มนี้จริงจังมากนัก โดยปีนี้ได้ตั้งทีมขายที่ดูแลตลาดเอสเอ็มอีโดยเฉพาะ คาดว่าในอนาคตจะมีสินค้ารุ่นที่เหมาะสำหรับกลุ่มเอสเอ็มอีมากขึ้น</p>
<p>นอก จากนี้บริษัทยังได้เพิ่มดิสทริบิวเตอร์ คือ เดอะแวลลูซิสเต็มส์ เพื่อทำตลาด พรินเตอร์ โทนเนอร์สำหรับกลุ่มเอสเอ็มอี จากเดิมที่มีดิสทริบิวเตอร์คือ อินแกรมไมโคร เอสไอเอส และซินเน็ค</p>
<p><persName>นาย บุญเลิศ</persName>กล่าวอีกว่า ซัมซุงวางแผนจะส่งเสริมการสร้างแบรนด์และเพิ่มจำนวนช่องทางจำหน่ายมากขึ้น ทั้งร้านค้าตัวแทนจำหน่ายทั่วไป โมเดิร์นเทรด เช่น แม็คโคร โลตัส คาร์ฟูร์ จากเดิมที่มีเฉพาะไอทีซิตี้และพาวเวอร์บาย โดยล่าสุดบริษัทได้เปิดแคมเปญ "You can Trust" เพื่อเจาะกลุ่มลูกค้าองค์กร ซึ่งเป็นแคมเปญระดับแมสครั้งแรกของซัมซุงเลเซอร์พรินเตอร์ จากเดิมที่เน้นทำตลาดแบบนิชมาร์เก็ตเจาะแต่ละเซ็กเมนต์มากกว่า ภายในแคมเปญดังกล่าว ลูกค้าสามารถขอทดลองใช้สินค้าได้ 2 อาทิตย์ หากสนใจซื้อจะได้ส่วนลดเครื่องพรินเตอร์ 20% หรือเลือก รูปแบบการรับชำระค่าบริการตามจำนวนที่พิมพ์ (pay per click) ได้ขั้นต่ำ 3,000 แผ่น/เครื่อง/เดือน เป็นเวลา 3 ปี</p>
<p>ปัจจุบันสินค้าหมวดพรินเตอร์สร้างรายได้ให้ธุรกิจซัมซุง 15% รองจากจอมอนิเตอร์ที่มีสัดส่วน 65%</p>
<p><persName>นาย บุญเลิศ</persName>กล่าวว่า ตลาดพรินเตอร์ในไทยปีนี้คาดว่าจะโตติดลบ 12% อยู่ที่ประมาณ 7.8 แสนเครื่อง แบ่งเป็น เครื่องพิมพ์ประเภทอิงก์เจ็ต 57% เลเซอร์ 36% และดอตเมทริกซ์ 7% โดยสัดส่วนของเครื่องพิมพ์เลเซอร์จะเพิ่มขึ้น เพราะราคาเฉลี่ยสินค้าลดลง ซึ่งปัจจุบันราคาเริ่มต้นอยู่ที่ประมาณ 2,000 บาท ทำให้ผู้บริโภคหันมาเลือกซื้อเครื่องพิมพ์เลเซอร์มากขึ้น เพราะราคาสินค้าที่ทำให้ผู้บริโภคหาซื้อได้ ขณะที่คุณภาพและความเร็วในการพิมพ์ดีกว่า อย่างไรก็ตามด้วยระดับราคาที่ลดลง ทำให้มูลค่าตลาดเลเซอร์พรินเตอร์ปีนี้อยู่ที่ประมาณ 80 ล้านดอลลาร์สหรัฐ จากปี 2551 ประมาณ 100 ล้านดอลลาร์สหรัฐ</p>
<p>แนวโน้มการลดลงของราคาจะ ทำให้ผู้ทำธุรกิจพรินเตอร์หันมามุ่งเน้นทำตลาดคอร์ปอเรต หรือพรินเตอร์ขนาดใหญ่ เพื่อสร้างรายได้ให้มากขึ้น ทดแทนรายได้ที่หายไปจากราคาสินค้าที่ต่ำลง โดยปีนี้ตั้งเป้าส่วนแบ่งการตลาดเลเซอร์พรินเตอร์ 30% จากไตรมาสแรกมีส่วนแบ่งตลาด 28% </p></body>
</news>
