<teiHeader>
<fileDesc>
<titleStmt>
  <title>ปชช.ทยอยเดินทางมาคืนตั๋วโดยสารรถไฟ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206220144&tb=N255206&return=ok&news_headline="%bb%aa%aa.%b7%c2%cd%c2%e0%b4%d4%b9%b7%d2%a7%c1%d2%a4%d7%b9%b5%d1%eb%c7%e2%b4%c2%ca%d2%c3%c3%b6%e4%bf"  </bibl>
</sourceDesc>
</fileDesc>
</teiHeader>
<news>
<headline>ปชช.ทยอยเดินทางมาคืนตั๋วโดยสารรถไฟ</headline>
<lead>ประชาชนทยอยคืนตั๋วรถไฟที่จองล่วงหน้า ขณะที่ผู้ว่าการการรถไฟแห่งประเทศไทย ระบุ หากไม่มีการจัดตั้งบริษัทลูก เพื่อเดินรถในโครงการแอร์พอร์ตลิงค์ในครั้งนี้เชื่อว่าจะส่งผลกระทบต่อการเดินรถไฟฟ้าสายสีแดงในอนาคต</lead>
<neck></neck>
<body><p><persName>นายยุทธนา ทัพเจริญ</persName> ผู้ว่าการการรถไฟแห่งประเทศไทย ตั้งข้อสังเกตว่า หากในวันนี้ (22 มิ.ย.52) <persName>นายสาวิตต์ แก้วหวาน</persName> ประธานสหภาพแรงงานรัฐวิสาหกิจการรถไฟแห่งประเทศไทย ไม่เดินทางมาพบถือว่าเป็นปัญหาการเมืองที่ปล่อยให้คนนอกเข้ามาแทรกแซง และหากเป็นเรื่องภายนอกตนเองคงไม่สามารถแก้ไขปัญหาให้ได้ แต่หากเป็นเรื่องภายในตนเองก็พอแก้ไขได้ ซึ่งก่อนหน้านี้ได้แสดงให้เห็นว่าพร้อมจะหารือ ทั้งนี้ หากไม่จัดตั้งบริษัทลูกเพื่อทำการเดินรถในโครงการแอร์พอร์ตลิงค์ในครั้งนี้เชื่อว่าจะส่งผลกระทบต่อการเดินรถไฟฟ้าสายสีแดงในอนาคตอย่างแน่นอน </p>
<p>อย่างไรก็ตาม ขณะนี้มีประชาชนทยอยเดินทางไปคืนตั๋วรถไฟที่จองไว้ล่วงหน้าแล้ว ซึ่งได้รับการชี้แจงจากเจ้าหน้าที่ว่า หากคืนตั๋วในวันเดินทางที่ รฟท. หยุดเดินก็จะได้เงินคืน 100 เปอร์เซ็นต์ แต่หากคืนตั๋วล่วงหน้าโดยที่ยังไม่ทราบว่าวันที่เดินทางจะมีรถไฟหยุดหรือไม่จะถูกหักประมาณร้อยละ 20 ของราคาตั๋ว ตามกฎของ รฟท. สำหรับมูลค่าความเสียหายยังคาดการณ์ไม่ได้ แต่โดยปกติรฟท.จะมีรายได้ประมาณ 15-20 ล้านบาทต่อวัน แบ่งเป็นรายได้จากการขนส่งผู้โดยสาร 10 ล้านบาทและรายได้จากการขนส่งสินค้าประมาณ 5-10 ล้านบาท ส่วนรถจะกลับมาเดินได้เต็มที่เมื่อไหร่ก็ยังไม่สามารถบอกได้ อย่างไรก็ตาม ได้ประสานงานไปกับองค์การขนส่งมวลชนกรุงเทพ หรือ ขสมก. และบริษัท ขนส่ง จำกัด หรือ บขส.เพื่อให้ขนคนที่ตกค้างแล้ว</p></body>
</news>
