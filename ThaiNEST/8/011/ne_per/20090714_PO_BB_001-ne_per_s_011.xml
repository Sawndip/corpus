<teiHeader>
<fileDesc>
<titleStmt>
  <title>ผบ.ทบ.เตือนเจ้าหน้าที่ ระวังช่วงเดือนถือศีลอด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090714/59685/%e0%b8%9c%e0%b8%9a.%e0%b8%97%e0%b8%9a.%e0%b9%80%e0%b8%95%e0%b8%b7%e0%b8%ad%e0%b8%99%e0%b9%80%e0%b8%88%e0%b9%89%e0%b8%b2%e0%b8%ab%e0%b8%99%e0%b9%89%e0%b8%b2%e0%b8%97%e0%b8%b5%e0%b9%88-%e0%b8%a3%e0%b8%b0%e0%b8%a7%e0%b8%b1%e0%b8%87%e0%b8%8a%e0%b9%88%e0%b8%a7%e0%b8%87%e0%b9%80%e0%b8%94%e0%b8%b7%e0%b8%ad%e0%b8%99%e0%b8%96%e0%b8%b7%e0%b8%ad%e0%b8%a8%e0%b8%b5%e0%b8%a5%e0%b8%ad%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>ผบ.ทบ.เตือนเจ้าหน้าที่ ระวังช่วงเดือนถือศีลอด</headline>
<lead>"<persName>พล.อ.อนุพงษ์</persName>"ลงพื้นที่ปัตตานีติดตามผลการปฏิบัติงาน และมอบนโยบาย หน่วยกำลังในพื้นที่ ย้ำปฏิบัติหน้าที่อย่างระวังในช่วงใกล้เดือนถือศีลอด</lead>
<neck></neck>
<body><p>ที่หน่วยเฉพาะกิจที่ 25  จ.ปัตตานี- <persName>พลเอกอนุพงษ์ เผ่าจินดา</persName> ผู้บัญชาการทหารบก ในฐานะรองผู้อำนวยการรักษาความมั่นคงภายในราชอาณาจักร และ <persName>พล.อ.ประยุทธ์ จันทร์โอชา</persName> เสนาธิการทหารบก พร้อมคณะ ได้เดินทางมายังห้องประชุมหน่วยเฉพาะกิจที่ 25 โดยมี<persName>พลโทพิเชษฐ์ วิสัยจร</persName> แม่ทัพภาคที่4 <persName>พลโกสิกร คีรีศรี</persName> ผบ.พตท. ผบ.ฉก.ปัตตานี ผบ.ฉก.25 ผกก.สภ.ทุ่งยางแดง และเจ้าหน้าที่ทหาร ตำรวจ ระดับสูง เข้าร่วมประชุม </p>
<p>ทั้งนี้ เพื่อติดตามผลการบูรณาการตามแผนการพัฒนาพื้นที่พิเศษ 5 จังหวัดชายแดนภาคใต้ การปฏิบัติทางการทหาร การพัฒนาเพื่อเสริมสร้างความมั่นคงที่หน่วยริเริ่ม และได้ร่วมกับหน่วยใกล้เคียง รวมทั้งการบูรณาการ กับศอ.บต. ด้วย พร้อมกับได้มอบนโยบายแก่ ผบ.หน่วย ในการปฏิบัติหน้าที่ ดูแลความปลอดภัยแก่ครูและประชาชนในช่วงถือศีลอด เดือนรอมฎอน ระหว่างปลายเดือนสิงหาคม-กันยายน ที่จะมาถึง โดยต้องเพิ่มมาตรการเพื่อความปลอดภัยให้มากยิ่งขึ้น</p>
<p>นอกจากนี้ ได้ให้นโยบายที่เน้นย้ำในเรื่องการป้องกันยาเสพติดซึ่งทุกหน่วย ทุกฝ่าย จะต้องเพิ่มมาตรการกวดขัน และระมัดระวัง เนื่องจากเป็นจุดเริ่มต้นของ ปัญหาในพื้นที่จังหวัดชายแดนภาคใต้ หากแก้ปัญหาด้านยาเสพติดได้สำเร็จ การแก้ไขปัญหาในจังหวัดชายแดนภาคใต้จะประสบความสำเร็จ ด้วย</p></body>
</news>
