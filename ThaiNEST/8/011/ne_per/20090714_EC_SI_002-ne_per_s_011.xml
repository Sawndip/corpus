<teiHeader>
<fileDesc>
<titleStmt>
  <title>กสิกรไทยยื้อเป้าปล่อยกู้เอสเอ็มอีดึงสพว.-TTAกอบกู้วิกฤตท่องเที่ยว  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=42062  </bibl>
</sourceDesc>
</fileDesc>
</teiHeader>
<news>
<headline>กสิกรไทยยื้อเป้าปล่อยกู้เอสเอ็มอีดึงสพว.-TTAกอบกู้วิกฤตท่องเที่ยว</headline>
<lead></lead>
<neck></neck>
<body><p><persName>นายปกรณ์ พรรธนะแพทย์</persName> รองกรรมการผู้จัดการ บมจ.ธนาคารกสิกรไทย เปิดเผยว่า ธนาคารยังไม่มีการปรับลดเป้าหมายการเติบโตสินเชื่อผู้ประกอบธุรกิจขนาดกลางและขนาดย่อม (เอสเอ็มอี) ซึ่งยังมั่นใจว่าจะสามารถเติบโตได้ตามเป้าหมายทั้งปีที่ร้อยละ 7-9 แม้ในไตรมาสแรกที่ผ่านมาสินเชื่อเอสเอ็มอีของธนาคารจะติดลบ แต่หลังจบไตรมาสที่ 2 การเติบโตสินเชื่อเอสเอ็มอีสามารถพลิกกลับมาอยู่ร้อยละ 0 คาดว่าสิ้นปีนี้พอร์ตสินเชื่อเอสเอ็มอีของธนาคารจะเพิ่มเป็น 380,000 ล้านบาท จากสิ้นปี 2551 ซึ่งอยู่ที่ 350,000 ล้านบาท ปัจจุบันธนาคารมีส่วนแบ่งทางการตลาด ของสินเชื่อเอสเอ็มอีอยู่ที่ร้อยละ 25 ส่วนใหญ่เป็นลูกค้าที่ธุรกิจเกี่ยวกับอาหารและการเกษตร มีสัดส่วนร้อยละ 20 ของสินเชื่อเอสเอ็มอีของธนาคาร </p>

<p>สำหรับปัญหาหนี้ที่ไม่ก่อให้เกิดรายได้ (เอ็นพีแอล) ของสินเชื่อเอสเอ็มอีในปัจจุบันอยู่ที่ระดับร้อยละ 4 ซึ่งเป็นระดับที่ธนาคารยังสามารถควบคุมได้</p>

<p>ทั้งนี้ล่าสุด ธนาคารร่วมมือกับสถาบันพัฒนาวิสาหกิจขนาดกลางและขนาดย่อม (สพว.) และสมาคมส่งเสริมเทคโนโลยีเพื่อการท่องเที่ยว  (TTA) จัดทำโครงการเสริมศักยภาพธุรกิจท่องเที่ยวเอสเอ็มอี เพื่อช่วยเหลือผู้ประกอบการเอสเอ็มอีด้านธุรกิจท่องเที่ยวอย่างครบวงจร ทั้งบริการด้านการเงิน ความรู้ และการจัดการธุรกิจ โดยธนาคารได้นำเสนอแพ็คเกจบริการทางการเงินสำหรับธุรกิจท่องเที่ยว เพื่อช่วยเพิ่มความคล่องตัวในการรับ-จ่ายเงินของธุรกิจด้วยบริการครบวงจร  โดยตั้งเป้าหมายจะมีลูกค้าธุรกิจเอสเอ็มอีด้านการท่องเที่ยวสนใจเข้าร่วมโครงการไม่ต่ำกว่า 1,000 ราย</p></body>
</news>
