<teiHeader>
<fileDesc>
<titleStmt>
  <title>ญี่ปุ่นโวลั่นเล็งเข้าตัดเชือกเวิลด์คัพ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=51169  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นโวลั่นเล็งเข้าตัดเชือกเวิลด์คัพ</headline>
<lead><persName>โอกาดะ</persName> หวังสูง เล็งพาแข้งปลาดิบเข้าตัดเชือกเวิลด์คัพ 2010 หลังควงอีก 3 ทีมซิวตั๋วรอบสุดท้ายแน่นอนแล้ว</lead>
<neck></neck>
<body><p><persName>ทาเคชิ โอกาดะ</persName> กุนซือทีมชาติญี่ปุ่น วางเป้าพาทีมสร้างประวัติ ศาสตร์ด้วยการเข้าถึงรอบรองชนะเลิศศึกเวิลด์คัพ 2010 ที่แอฟริกาใต้ให้ได้ หลังคว้าสิทธิลุยรอบสุดท้ายแน่นอนแล้วหลังบุกชนะอุซเบกิสถาน 1-0 เช่นเดียวกับออสเตรเลียที่บุกเจ๊ากาตาร์ 0-0 ทำให้ทั้งคู่รั้งจ่าฝูงและรองจ่าฝูงโซนเอเชีย กลุ่ม 1 ตามลำดับ ทิ้งห่างอันดับ 3 คือ บาห์เรนขาดลอย แม้เหลือเกมอีก 2 นัด </p>
<p>“ขอบคุณความมุมานะของ ผู้เล่น สต๊าฟโค้ช รวมถึงแฟนบอล จนเราได้ผ่านเข้ารอบสุดท้าย แน่นอนว่าเราตื่นเต้น แต่ความท้าทายเพิ่งเริ่มต้นขึ้น เป้าหมายของเราคือเข้าถึงรอบรองชนะเลิศให้ได้” <persName>โอกาดะ</persName> กล่าวภายหลังทีมชาติญี่ปุ่นได้เล่นรอบสุดท้ายเป็นสมัยที่ 4 ติดต่อกันตั้งแต่ปี 1998 ซึ่งผลงานดีที่สุดก่อนหน้านี้คือเข้ารอบ 2 ในปี 2002 </p>
<p>เกาหลีใต้เป็นอีกทีมที่การันตีลุยรอบสุดท้ายจากการบุกชนะยูเออี 2-0 รั้งจ่าฝูงกลุ่มบี ส่วนเนเธอร์แลนด์เป็นทีมแรกของโซนยุโรปที่ได้สิทธิหลังชนะไอซ์แลนด์ 2-1 ในกลุ่ม 9 </p>
<p>ด้าน <persName>ริโอ เฟอร์ดินานด์</persName> กองหลังทีมชาติอังกฤษ ยังไม่หายเจ็บน่อง หมดสิทธิลงเล่นเกมพบอันดอร์ราที่เวมบลีย์ในวันพุธที่ 10 มิ.ย. นอกจากนี้ <persName>แกเร็ท แบร์รี</persName> ยังติดโทษแบน 2 ใบเหลืองจากเกมบุกชนะคาซัคสถาน 4-0 โดยนัดนี้แบร์รียิงประตูแรกให้ทีมสิงโตคำราม ส่วนอีก 3 ลูกได้จาก <persName>เอมิล เฮสกี</persName>, <persName>เวย์น รูนีย์</persName> และ <persName>แฟรงก์ แลมพาร์ด</persName></p></body>
</news>
