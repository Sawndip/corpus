<teiHeader>
<fileDesc>
<titleStmt>
  <title>สอยคิว6แดงสุดคึก 5แชมป์โลกร่วมดวล  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50842  </bibl>
</sourceDesc>
</fileDesc>
</teiHeader>
<news>
<headline>สอยคิว6แดงสุดคึก 5แชมป์โลกร่วมดวล</headline>
<lead>แฟนสอยคิวไทยเฮ 5 แชมป์โลกตบเท้าร่วมดวลศึก 6 แดงเดือนหน้า แถมชมฟรีพร้อมลุ้นรางวัลตลอดรายการ</lead>
<neck></neck>
<body><p><persName>สินธุ พูนศิริวงศ์</persName> นายกสมาคมบิลเลียดแห่งประเทศไทย ยืนยันว่า แชมป์สนุกเกอร์โลก 5 คนได้ ตอบรับเข้าร่วมแข่งขันศึกแสงโสมสนุกเกอร์ 6 แดง เวิลด์ กรังด์ปรีซ์ 2009 ที่โรงแรมมณเฑียรริเวอร์ไซด์ ระหว่างวันที่ 7-12 ก.ค. ซึ่งประกอบด้วย <persName>จอห์น ฮิกกินส์</persName> (สกอตแลนด์/ แชมป์โลกปี 1998, 2007, 2009) <persName>อน เมอร์ฟี</persName> (อังกฤษ/2005) <persName>ปีเตอร์ เอ็บดอน</persName> (อังกฤษ/2002) <persName>มาร์ก วิลเลียมส์</persName> (เวลส์/2000, 2003) และ <persName>เคน โดเฮอร์ตี</persName> (ไอร์แลนด์/1997) นอกจากนี้ยังมีมือวางระดับโลกอีก 14 คนเข้าร่วมแข่งขันด้วย</p>
<p>“ครั้งนี้เป็นการจัดการแข่งขันครั้งที่ 2 หลังจากปีที่ผ่านมาประสบความสำเร็จอย่างสูง ซึ่งความพิเศษของปีนี้คือสมาคมได้รับการตอบรับจากนักสนุกเกอร์ระดับแชมป์โลก ถึง 5 คนมาเข้าร่วมแข่งขันด้วย” <persName>สินธุ</persName> กล่าว</p>
<p>ด้านนักสนุกเกอร์ไทยได้สิทธิ ลงแข่งขัน 8 คน ซึ่งในจำนวนนี้ เป็นอดีตแชมป์สนุกเกอร์สมัครเล่นโลกถึง 4 คน นำทีมโดย “<persName>ต๋อง ศิษย์ฉ่อย</persName>” <persName>รัชพล ภู่โอบอ้อม</persName> (แชมป์ปี 1988) “<persName>หนู ดาวดึงส์</persName>” <persName>นพดล นภจร</persName> (1991) “<persName>บิ๊ก สระบุรี</persName>” <persName>อรรถสิทธิ์ มหิทธิ</persName> (2007) และ “<persName>เอฟ นครนายก</persName>” <persName>เทพไชยา อุ่นหนู</persName> (2008)</p>
<p>ขณะที่ “<persName>คิวทอง</persName>” <persName>ศักดา รัตนสุบรรณ</persName> อุปนายกสมาคมบิลเลียดไทย มั่นใจว่านักสอยคิวไทยมีลุ้นถึงแชมป์ โดยเฉพาะ<persName>หนู ดาวดึงส์</persName> ที่ถนัดกับการเล่นแบบ 6 แดงจนอาจเรียกได้ว่าเป็นมือ 1 ของไทยในปัจจุบัน อีกทั้งการแข่งขันชนิดนี้จะเป็นเกมสั้นและจบเฟรมเร็ว ทำให้มืออันดับรองสามารถพลิกชนะมือที่สูงกว่าได้อย่างเช่นปีที่แล้ว ซึ่ง <persName>ริกกี วอลเดน</persName> คว้าแชมป์ไปครองได้อย่างเหนือความคาดหมาย</p>
<p>สำหรับการแข่งขันนี้จะเปิดให้แฟนสนุกเกอร์เข้าชมฟรีตลอดการแข่งขัน และผู้ชมมีสิทธิลุ้นรางวัล ในทุกรอบ ซึ่งรางวัลใหญ่คือลูกสนุกเกอร์ที่ใช้แข่งทั้ง 6 ลูกใน รอบชิงชนะเลิศ พร้อมลายเซ็น ของแชมป์ </p></body>
</news>
