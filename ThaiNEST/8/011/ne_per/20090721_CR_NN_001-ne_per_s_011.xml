<teiHeader>
<fileDesc>
<titleStmt>
  <title>เลื่อนอ่านคำพิพากษา ฆาตกรต่อเนื่องฆ่าชิงทรัพย์นักร้องสาว เป็นวันที่ 21 ส.ค.นี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171134  </bibl>
</sourceDesc>
</fileDesc>
</teiHeader>
<news>
<headline>เลื่อนอ่านคำพิพากษา ฆาตกรต่อเนื่องฆ่าชิงทรัพย์นักร้องสาว เป็นวันที่ 21 ส.ค.นี้</headline>
<lead></lead>
<neck></neck>
<body><p>ที่ห้องพิจารณาคดี 807 ศาลอาญา ถ.รัชดาฯ ศาลนัดอ่านคำพิพากษา “ฆาตกรต่อเนื่อง” คดีแรกที่อัยการฝ่ายคดีอาญา 3 เป็นโจทก์ยื่นฟ้อง  <persName>นายสมคิด พุ่มพวง</persName> หรือ<persName>ชูชาติ ชาญชัย</persName> หรือ<persName>ชูชาติ กิ่งแก้ว</persName> หรือ<persName>วิชัย พรหมพันธ์</persName> หรือ<persName>สุวัฒน์ ชาญณรงค์</persName> อายุ 44 ปี   ชาว จ.ตรัง เป็นจำเลย ฆ่าผู้อื่นโดยเจตนา ,ชิงทรัพย์เป็นเหตุให้ผู้อื่นถึงแก่ความตาย </p>

<p>คดีนี้โจทก์ฟ้องว่าเมื่อระหว่างวันที่ 30 -31 ม.ค. 48  ต่อเนื่องกัน จำเลยได้ก่อเหตุประทุษร้ายโดยใช้ผ้าเช็ดหน้ามัดมือไพล่หลัง และใช้มือกดศรีษะ<persName>น.ส.วารุณี  พิมพะบุตร</persName>  อายุ 25 ปี นักร้องสาวร้าน แสงตะวัน คาเฟ่  ในอ่างอาบน้ำจนถึงแก่ความตาแล้วชิงทรัพย์สินของผู้ตายหลายรายการ มูลค่า 50,000 บาทหลบหนีไป เหตุเกิดภายในห้องพักเลขที่ 609 รร.พลอยพาเลซ ต.มุกดาหาร อ.เมือง จ.มุกดาหาร ขอให้ลงโทษตามประมวลกฎหมายอาญา  มาตรา  288, 339, 335</p>

<p>ทั้งนี้ว่าที่ <persName>ร.ต.จุมพฏ หมวดชนะ</persName> ทนายความแถลงต่อศาลว่า  เจ้าหน้าที่ได้เบิกตัวจำเลยไปสืบประเด็นในคดีอื่น ที่ศาลจังหวัดสว่างแดนดิน จ.สกลนคร ไม่สามารถเดินทางมาได้ ศาลพิจารณาแล้วจึงเลื่อนอ่านคำพิพากษาเป็นวันที่ 21 ส.ค. เวลา 09.30 น. </p>        

<p>ผู้สื่อข่าวรายงานว่า เมื่อปี พ.ศ.2548 <persName>นายสมคิด</persName> ผู้นี้ยังได้ก่อเหตุ ลักษณะฆ่าชิงทรัพย์สาวโชคร้าย 5 รายซึ่งส่วนใหญ่เป็นหมอนวดแผนโบราณและนักร้องสาวไปร่วมหลับนอนอีกหลายคดีในพื้นที่หลายจังหวัดทั้งภาคเหนือ ภาคอิสาน และภาคใต้  จนได้รับฉายาว่าเป็น “ฆาตกรต่อเนื่อง” กระทั่งวันที่ 29 มิ.ย. 48 เจ้าหน้าที่ตำรวจกองปราบปรามได้ติดตามจับกุมตัวดำเนินคดีในที่สุด </p></body>
</news>
