<teiHeader>
<fileDesc>
<titleStmt>
  <title>ปดส.บุกรวบนายจ้าง กักเด็กลาว-โกงจ่ายค่าแรง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171855  </bibl>
</sourceDesc>
</fileDesc>
</teiHeader>
<news>
<headline>ปดส.บุกรวบนายจ้าง กักเด็กลาว-โกงจ่ายค่าแรง</headline>
<lead></lead>
<neck></neck>
<body><p><persName>พ.ต.อ.ณพวัฒน์ อารายางกูร</persName> ผกก.1 บก.ปดส. พร้อมกับเจ้าหน้าที่ของศูนย์ประชาบดี กระทรวงพัฒนาสังคมมและความมั่นคงของมนุษย์ ได้เข้าตรวจค้นที่บ้านเลขที่ 50/72 หมู่ 9 แขวงแสนแสบ เขตมีนบุรี กทม. เนื่องจากได้รับการร้องเรียนจาก<persName>นายเมียง</persName> ชาวลาว ว่าบุตรสาวและหลานสาวที่เดินทางเข้ามาทำงานในประเทศไทยได้กว่า 3 เดือนแล้ว ได้โทรศัพท์มาขอความช่วยเหลือ เพราะถูกนายจ้างชาวไทยที่ไปทำงานบ้านอยู่ด้วยเ อาเปรียบไม่ยอมจ่ายเงินค่าจ้างแค่เดือนละ 500 บาท แถมกักตัวไว้ไม่ให้ออกไปไหนมาไหนอีกด้วย จากการตรวจค้นพบตัว <persName>ด.ญ.เตียง</persName> อายุ 15 ปี และ<persName>ด.ญ.ภา</persName> อายุ 15 ปี จึงเข้าให้การช่วยเหลือ พร้อมกับจับกุม <persName>น.ส.สุกัญญา แซ่ลี้</persName> อายุ 31 ปี เจ้าของบ้านในข้อหารับบุคคลต่างด้าวทำงานโดยไม่ได้รับอนุญาต และให้ที่พักอาศัยอาศัยแก่บุคคลต่างด้าว เบื้องต้น สอบสวนผู้ต้องหาให้การรับสารภาพ โดยเรื่องที่ต้องกักตัวเด็กไว้ไม่ให้ออกไปข้างนอก ก็กลัวว่าเด็กจะหลงหรือหลบหนีไป จึงส่งตัวให้พนักงานสอบสวนของสน.มีนบุรี ดำเนินคดี</p></body>
</news>
