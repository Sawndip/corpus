<teiHeader>
<fileDesc>
<titleStmt>
  <title>ง้วนอ้อนขอเวลาก่อนพากระต่ายผงาด  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50275  </bibl>
</sourceDesc>
</fileDesc>
</teiHeader>
<news>
<headline>ง้วนอ้อนขอเวลาก่อนพากระต่ายผงาด</headline>
<lead>“<persName>เจ้าง้วน</persName>” <persName>สุรชัย จตุรภัทรพงศ์</persName> อดีตกองกลางทีมชาติไทย กุนซือคนใหม่ของ “กระต่ายแก้ว” บางกอกกล๊าส เอฟซี ยอมรับต้องขอเวลาเรียนรู้ลูกทีมสักเล็กน้อย แต่มั่นใจว่าทีมมีศักยภาพพอที่จะคว้าแชมป์ไทยพรีเมียร์ลีก 2009 ภายหลังเซ็นสัญญา 3 ปีเข้าคุมทีมกระต่ายแก้ว พร้อมรับค่าเหนื่อยเป็นเลข 6 หลักต่อเดือน ขณะที่ <persName>ฮานส์ อาร์ แอมเซอร์</persName> กุนซือ ชาวเยอรมนี จะกลับไปดำรงตำแหน่งผู้อำนวยการฝึกสอนเยาวชนอายุไม่เกิน 11 ปีเช่นเดิม</lead>
<neck></neck>
<body><p>สาวไทยประเดิมชัยศึกลูกยาวสโมสรเอเชีย </p>
<p>การแข่งขันวอลเลย์บอลเฟดเดอร์บรอย สโมสรหญิงชิงชนะเลิศแห่งเอเชีย ที่ศูนย์กีฬาจังหวัดนครปฐม เมื่อวานนี้ ทีมสาวไทยซึ่งลงแข่งในฐานะสโมสรเฟดเดอร์บรอย เอาชนะทีมไทเป ไต้หวัน ขาดลอย 25-8, 25-16, 25-14 ในนัดแรกกลุ่มเอ ก่อนจะลงสนามนัดที่สองพบกับทีมไซปา จากอิหร่าน เวลา 16.00 น. วันนี้</p>
<p>'<persName>นิการัตน์</persName>-<persName>พิชาญ</persName>' คว้าแชมป์หวดดันลอป</p>
<p><persName>นิการัตน์ วาทีนุกิจ</persName> มือวางอันดับ 2 ของรายการจากนครปฐม เอาชนะ <persName>ธมกร ห้วยจันทร์</persName> (จันทบุรี-1) 6-4, 6-1 คว้าแชมป์หญิงเดี่ยว รุ่นอายุ 18 ปี เทนนิสเยาวชนดันลอป-ลอนเทนนิสพัฒนาฝีมือสร้างชื่อทีมชาติ ภาคกลาง ที่ศูนย์พัฒนากีฬาเทนนิสแห่งชาติ ส่วนแชมป์ชายเดี่ยว รุ่นเดียวกันเป็นของ <persName>พิชาญ ศิลากุล</persName> (นนทบุรี) ที่เอาชนะ <persName>นรภัทร สีสุก</persName> 7-5, 7-5</p>
<p>'<persName>คิงเจมส์</persName>' เชื่อคลีฟแลนด์ยังเก่งได้อีก</p>
<p><persName>เลบรอน เจมส์</persName> ดีกรีผู้เล่นทรงคุณค่าฤดูกาลนี้ กล่าวว่า คลีฟแลนด์ คาวาเลียร์ส ทีมต้นสังกัดของเขามีการพัฒนาขึ้นมาก และจะยิ่งดีขึ้นไปอีกในซีซันหน้า แม้จะเพิ่งพ่าย ออร์แลนโด แมจิก 2-4 เกม พลาดโอกาสเข้าชิงแชมป์บาสเกตบอลเอ็นบีเออย่างเจ็บปวด ทั้งที่ถูกจัดให้เป็นเต็ง 1</p>
<p>ยกเลิกศึกสวิงเลกซัสคัพฤดูกาลนี้</p>
<p>กอล์ฟ เลกซัส คัพ เป็นเหยื่อพิษเศรษฐกิจรายล่าสุด และจำเป็นต้องยกเลิกการแข่งขันในฤดูกาลนี้ หลังจากที่บริษัทรถยนต์หรูอย่างเลกซัส ปฏิเสธการต่อสัญญาสนับสนุน สวนทางกับศึกออสเตรเลียน มาสเตอร์ส วันที่ 12-15 พ.ย.นี้ ที่มี <persName>ไทเกอร์ วูดส์</persName> โปรสหรัฐมือ 1 โลกเป็นตัวชูโรง ซึ่งฝ่ายจัดการแข่งขันคาดว่าจะดึงดูดแฟนกีฬาจำนวนมาก จนต้องกำหนดจำนวนผู้เข้าชมในแต่ละวันไว้ไม่เกิน 2 หมื่นคน โดยตั๋วการแข่งขัน 3 รอบแรก ราคา 44 เหรียญสหรัฐ (ราว 1,540 บาท) </p></body>
</news>
