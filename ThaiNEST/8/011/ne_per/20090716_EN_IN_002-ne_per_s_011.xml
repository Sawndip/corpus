<teiHeader>
<fileDesc>
<titleStmt>
  <title>ปูโต้อัพค่าตัวแซงอั้ม-โวแฟนรับกลับอังกฤษ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-16 09:41:57  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180851  </bibl>
</sourceDesc>
</fileDesc>
</teiHeader>
<news>
<headline><persName>ปู</persName>โต้อัพค่าตัวแซง<persName>อั้ม</persName>-โวแฟนรับกลับอังกฤษ</headline>
<lead>"<persName>ปู</persName>" โต้อัพค่าตัวสูงกว่า "<persName>อั้ม</persName>" โวเดือนหน้าแฟนฝรั่งมาช่วยขนของกลับอังกฤษ</lead>
<neck></neck>
<body><p>เจออีกแล้ว สำหรับเรื่องอัพค่าตัวของนางเอกสาว "<persName>ปู ไปรยา สวนดอกไม้</persName>" ที่บินตรงมารับงานที่เมืองไทย ก่อนจะกลับไปลุยเรื่องเรียน งานนี้มีข่าวลือให้แซดว่าค่าตัวเจ้าตัวเล่นสูงปรี๊ดสูงมากกว่านางเอกสาวรุ่นพี่ "<persName>อั้ม พัชราภา</persName>" สักอีก เรื่องจริง เท็จ แค่ไหนเจ้าตัวก็เผยให้ฟังว่า "อย่าพูดอย่างนี้ซิคะ เดี๋ยวงานปูก็หายหมด ปูไม่เคยเรียกค่าตัวเอง คือปูมีผู้จัดการส่วนตัวคือพี่เอ ทางช่อง และคุณลุงของปูที่ดูแล เขาก็จะมาคุยกันเองเอง เรื่องงานโชว์ตัว ว่าจะเป็นแนวอะไร เรื่องพวกนี้ปูไม่เคยยุ่ง และปูก็ไม่ได้รับเงินเอง"</p>
<p>เห็นว่าสูงกว่า<persName>อั้ม พัชรภา</persName>ด้วย "ไม่ ไม่ ไม่ ไม่ค่ะ เป็นไปไม่ได้ เพราะปูก็ไม่ได้ออกงานบ่อยถึงขนาดนั้น ก็ไม่ได้อยู่เมืองไทย ปูเน้นกอบโกยงานมากกว่า ไม่ได้ชิ้นเดียวแพง ปูก็ไม่ได้ดัง เดี๋ยวก็ไม่มีใครจ้างล่ะซิ เราก็พอประมาณ ปูไม่เคยคิดเปลี่ยน พี่อั้มเขาทำงานมากี่ปี ปูทำงานมากี่ปี เรื่องอัพค่าตัวอะไร เป็นไปได้น้อยมาก"กลัวจะมีผลกระทบต่องานอื่นมั้ย "ปูว่าไม่มีนะ เขาโทรมาถาม เขาก็รู้ว่าราคาค่าตัวปูเท่าเดิมมาเกือบปีกว่า ไม่ได้เปลี่ยนเลย ปูรับเห็นเช็คและก็ให้แม่ เราเห็นว่าเท่าไหร่"</p>
<p>เพื่อนสนิท(แฟนตัวจริง)บุ๊คตั๋วจะบินมาเมืองไทย จะมาเมื่อไหร่ "ไม่บอกว่าวันไหน เดี๋ยวพี่ๆ (นักข่าว) จะตามไป คือเขาแวะมา ซึ่งปูทำงานถึงวันที่ 4 กันยา แล้วตอนบ่ายก็จะบินไปเลย ปูไปอยู่อังกฤษ 8-9 เดือน ของปูอยู่ที่นู้นหมด แล้วปูก็จะขนของให้ไปที่นู้นหมด ก็คือจะให้พี่เขามาช่วยเก็บของ เราก็อยากเจอกันอยู่แล้ว แต่ปูติดถ่ายละคร ก็ดีตอนเย็นกลับบ้านก็มีคนมาคุยด้วย เราก็สบายใจ"แสดงว่าเขามาอยู่ที่บ้านของ<persName>ปู</persName>ใช่มั้ย "อยู่ใกล้บ้านปู ก็จะกลับอังกฤษพร้อมกัน เขาจะมาเดือนหน้าแล้วค่ะ"</p></body>
</news>
