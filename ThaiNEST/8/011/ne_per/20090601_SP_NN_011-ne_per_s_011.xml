<teiHeader>
<fileDesc>
<titleStmt>
  <title>ยุติสงครามเอฟวัน"เฟอร์รารี่"กลับลำพร้อมทีมแข่งบิ๊กเนมลงชิงความเร็วปีหน้า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163868  </bibl>
</sourceDesc>
</fileDesc>
</teiHeader>
<news>
<headline>ยุติสงครามเอฟวัน"เฟอร์รารี่"กลับลำพร้อมทีมแข่งบิ๊กเนมลงชิงความเร็วปีหน้า</headline>
<lead>"ไอ้ม้าลำพอง" เฟอร์รารี่ ตัดสินใจยุติปัญหาขัดแจ้งกับ สหพันธ์นายนนต์นานาชาติ(FIA) เรียบร้อยแล้ว หลังจากควงแขนสุดยอดทีมต่าง ๆ แห่งศึกฟอร์มูล่าวัน ยืนยันหนักแน่นอนว่า จะเข้าร่วมการแข่งขันรถสูตรหนึ่งในปีหน้า หลังจากฉุนขาดเนื่องจากถูกกฏกำหนดเพดานเงินเดือนจากองค์กรเจ้าความเร็ว</lead>
<neck></neck>
<body><p>โดยเรื่องนี้ เกิดขึ้นจากการที่ เฟอร์รารี่ บิ๊กเนมแห่งวงการความเร็วเอฟวัน พร้อม ๆ กับทีมต่าง ๆ ประกอบด้วย แม็คลาเรน-เมอร์เซเดส, บีเอ็มดับเบิ้ลยู-เซาเบอร์, โตโยต้า, เรโนลต์, เรดบูลล์-เรโนลต์, โตโร่ รอสโซ่ และบรอว์น จีพี ที่สังกัดอยู่ในสมาคมทีมฟอร์มูล่า วัน(FOTA) ได้ส่งเงื่อนไขเพื่อเข้าร่วมการแข่งขันในปีซีซั่นหน้า หรือ ปี 2010 เพื่อเป็นการยุติข้อพิพาทกับ สหพันธ์ยานยนต์นานาชาติ ให้ทุกอย่างจบลงและเพื่อเป็นการพัฒนาวงการต่อไป</p>
<p>แถลงการณ์ จาก FOTA ระบุว่า ทุกทีมได้ทำการส่งมอบเงื่อนไขเข้าร่วมแข่งขันชิงแชมป์โลก ฟอร์มูล่า วัน ของ FIA ปี 2010 เป็นที่เรียบร้อยและไร้ซึ่งปัญหา โดยเรื่องนี้ FOTA ขอยืนยันอย่างหนักแน่นว่า สโมสรสมาชิกของเราจะมีพันธกิจผูกพันกับการแข่งขัน ฟอร์มูล่า วัน ของ FIA ต่อไปอีกนาน จากนี้ไปจะมีการให้ความสำคัญต่อการรักษาเครื่องยนต์ และชุดเกียร์ให้มากยิ่งขึ้น พร้อมกับมีข้อตกลงอย่างเป็นเอกฉันท์ว่า ในอีก 3 ปีข้างหน้าจะมีการลดค่าใช้จ่ายในการตกแต่งรถอีกด้วย</p></body>
</news>
