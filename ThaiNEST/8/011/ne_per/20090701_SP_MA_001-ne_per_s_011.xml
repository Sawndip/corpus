<teiHeader>
<fileDesc>
<titleStmt>
  <title>อาร์แบคส่งเรื่องอุทธรณ์แข้งฉาว  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo16010752&sectionid=0114&day=2009-07-01  </bibl>
</sourceDesc>
</fileDesc>
</teiHeader>
<news>
<headline>อาร์แบคส่งเรื่องอุทธรณ์แข้งฉาว</headline>
<lead></lead>
<neck></neck>
<body><p><persName>นาย สมเด็จ หิตเทศ</persName> ผู้ฝึกสอนและผู้ช่วยผู้จัดการทีมสโมสรฟุตบอลมหาวิทยาลัยรัตนบัณฑิต หรือ อาร์แบค ในดิวิชั่น 1 เปิดเผยว่า ตามที่ที่ประชุมผู้ควบคุมการแข่งขันของบริษัท ไทยพรีเมียร์ลีก จำกัด มีมติลงโทษ <persName>ธงศักดิ์ แสนหล้า</persName> กัปตันทีมห้ามลงสนามตลอดฤดูกาลที่เหลือ และคณะกรรมการฝ่ายพิจารณา มารยาท วินัย และข้อประท้วง ของสมาคมฟุตบอลแห่งประเทศไทยฯ เตรียมพิจารณาลงโทษพักแข้ง<persName>ธงศักดิ์</persName>เพิ่มเติมเป็นเวลา 3 ปี โดยอ้างว่าได้ทำร้าย<persName>นายวินัย เจริญพงศ์</persName> ผู้ช่วยผู้ตัดสินนั้น เมื่อวันที่ 30 มิถุนายน ตนได้ส่งเรื่องอุทธรณ์อย่างเป็นทางการให้กับสมาคมฟุตบอลฯ พิจารณาแล้ว โดยชี้แจงใน 3 ประเด็นคือ 1.ขอให้สมาคม หรือ บริษัท ตั้งคณะกรรมการขึ้นมาสอบข้อเท็จจริงก่อนลงโทษ โดยเชิญตัวแทนผู้เห็นเหตุการณ์ที่เป็นกลางเข้าชี้แจง 2.การเขียนรายงานของผู้ตัดสิน และผู้ควบคุมการแข่งขันเกินความเป็นจริง เพราะ<persName>ธงศักดิ์</persName>ยังไม่ได้ถูกตัวผู้ช่วยผู้ตัดสินแต่อย่างใด 3.โทษพักแข้งตลอดฤดูกาลถือว่ารุนแรงเกินไป เพราะในเหตุการณ์ลักษณะเดียวกันที่เกิดขึ้นในไทยพรีเมียร์ลีก บางคนยังโดนแค่ใบเหลือง และใบแดงเท่านั้น</p>
<p>ด้าน<persName>นายรณฤทธิ์ ซื่อวาจา</persName> ผู้จัดการทั่วไปสโมสรเมืองทอง หนองจอก ยูไนเต็ด เปิดเผยว่า สโมสรได้เซ็นสัญญากับ <persName>คัมภีร์ ปิ่นฑะกูล</persName> อดีตกัปตันทีมสุพรรณบุรีในดิวิชั่น 1 มาร่วมทีมแล้ว สัญญามีระยะเวลาถึงเดือนธันวาคม และมีเงื่อนไขต่อสัญญาต่อไปได้อีกหนึ่งปี</p></body>
</news>
