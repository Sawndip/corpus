<teiHeader>
<fileDesc>
<titleStmt>
  <title>ผู้เสียชีวิตจากหวัดพันธุ์ใหม่ทั่วโลกเพิ่มขึ้น  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-06 09:11:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/world/20090706/57645/%e0%b8%9c%e0%b8%b9%e0%b9%89%e0%b9%80%e0%b8%aa%e0%b8%b5%e0%b8%a2%e0%b8%8a%e0%b8%b5%e0%b8%a7%e0%b8%b4%e0%b8%95%e0%b8%88%e0%b8%b2%e0%b8%94%e0%b8%ab%e0%b8%a7%e0%b8%b1%e0%b8%94%e0%b8%9e%e0%b8%b1%e0%b8%99%e0%b8%98%e0%b8%b8%e0%b9%8c%e0%b9%83%e0%b8%ab%e0%b8%a1%e0%b9%88%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%82%e0%b8%b6%e0%b9%89%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ผู้เสียชีวิตจากหวัดพันธุ์ใหม่ทั่วโลกเพิ่มขึ้น</headline>
<lead>หวัดพันธุ์ใหม่อาละวาดไม่หยุด เปรูรายงานพบผู้เสียชีวิตจากเชื้อไวรัสไข้หวัดใหญ่สายพันธุ์ใหม่ 2 รายแรก ยอดผู้ติดเชื้อเป็นทางเกือบ9หมื่นทั่วโลก</lead>
<neck></neck>
<body><p>อเมริกายังคงเป็นภูมิภาคที่มีการระบาดของเชื้อไวรัสไข้หวัดใหญ่สายพันธุ์ใหม่ ชนิดเอ เอช 1 เอ็น 1 มากที่สุดในโลก หลังจากปรากฏที่เม็กซิโกเป็นแห่งแรก เมื่อปลายเดือน เม.ย.ที่ผ่านมา และขณะนี้ทั่วโลกมีผู้ติดเชื้อแล้ว 89,921 คน ใน 125 ประเทศและดินแดน ส่วนผู้เสียชีวิตมีจำนวน 382 คน</p>

<p>กระแสความวิตกเกี่ยวกับการระบาดของเชื้อไวรัสไข้หวัดใหญ่สายพันธุ์ใหม่ในอเมริกาใต้เพิ่มสูงขึ้น หลังจากกระทรวงสาธารณสุขอาร์เจนตินา รายงานว่า มีผู้ติดเชื้อไวรัสไข้หวัดใหญ่สายพันธุ์ใหม่แล้ว 100,000 คน นับแต่พบเชื้อในประเทศเป็นรายแรก เมื่อเดือน พ.ค.ที่ผ่านมา และมีผู้เสียชีวิตจากเชื้อไวรัสชนิดนี้แล้ว 55 คน แต่กระทรวงสาธารณสุข ระบุว่า 95% ของผู้ติดเชื้อไวรัส สามารถรักษาหายได้</p>

<p>รัฐมนตรีสาธารณสุขเปรู ระบุว่า ผู้เสียชีวิตรายแรกเป็นหญิงวัย 38 ปี เข้ารับการรักษาตัวในโรงพยาบาลด้วยอาการปอดบวม และผลการตรวจพบว่าติดเชื้อไวรัสไข้หวัดใหญ่สายพันธุ์ใหม่ ส่วนรายที่ 2 เป็นเด็กหญิงวัย 4 ปี มีปัญหาเกี่ยวกับระบบทางเดินหายใจ และผลการตรวจเพิ่งยืนยันว่าติดเชื้อไวรัสไข้หวัดใหญ่สายพันธุ์ใหม่ ส่วนอุรุกวัยมีรายงานผู้เสียชีวิตเพิ่มเป็น 4 คน ขณะที่ปารากวัยมียอดผู้เสียชีวิตเพิ่มเป็น 2 คน</p>

<p>ด้านโบลิเวียมีแผนจะปิดพรมแดนติดต่อกับอาร์เจนตินาเป็นการชั่วคราว เพื่อสกัดกั้นการระบาดของเชื้อไวรัส ขณะที่มีรายงานพบผู้ติดเชื้อ 393 คน</p></body>
</news>
