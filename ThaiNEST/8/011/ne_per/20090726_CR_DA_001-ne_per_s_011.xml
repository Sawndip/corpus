<teiHeader>
<fileDesc>
<titleStmt>
  <title>4โจ๋ทรชนบุกข่มขืนเด็กม.2ถึงห้องนอน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-26 19:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=10469  </bibl>
</sourceDesc>
</fileDesc>
</teiHeader>
<news>
<headline>4โจ๋ทรชนบุกข่มขืนเด็กม.2ถึงห้องนอน</headline>
<lead></lead>
<neck></neck>
<body><p>เมื่อเวลา 15.00 น.วันนี้(26 ก.ค.) <persName>นายสาธิต พรมพันธ์ใจ</persName> กำนันตำบลสีคิ้ว อ.สีคิ้ว จ.นครราชสีมา พร้อมด้วยมารดาของ <persName>ด.ญ.มาลี</persName> (นามสมมุติ) อายุ 13 ปี นักเรียนชั้น ม.2 โรงเรียนชื่อดังแห่งหนึ่งใน อ.สีคิ้ว ได้พยุงร่างของ <persName>ด.ญ.มาลี</persName> ส่งไปรักษาตัวที่ รพ.สีคิ้ว จากนั้นได้เข้าแจ้งความกับ <persName>พ.ต.ท.ไพบูลย์ เคียงสูงเนิน</persName> สารวัตรเวร สภ.สีคิ้ว โดย<persName>นายสาธิต</persName>เล่ารายละเอียดให้ตำรวจฟังว่า มารดาของ <persName>ด.ญ.มาลี</persName><persName>นางกัญญา</persName>วิ่งร้องไห้มาขอความช่วยเหลือ บอกว่าบุตรสาวกำลังถูกกลุ่มวัยรุ่นรุมโทรมอยู่ภายในบ้าน หลังทราบเรื่องตนจึงวิ่งไปแอบดูที่ร่องหน้าต่างห้องนอนบ้านของ <persName>ด.ญ.มาลี</persName> ซึ่งห่างจากบ้านตนประมาณ 200 เมตร  เห็น <persName>ด.ช.หนึ่ง</persName> อายุ 14 ปี <persName>นายสอง</persName> อายุ 16 ปี <persName>นายสาม</persName> อายุ 15 ปี และ<persName>นายสี่</persName> อายุ 18 ปี ทั้งหมดนามสมมุติและเป็นวัยรุ่นเกเรในหมู่บ้าน กำลังช่วยกันจับแขนขาของ <persName>ด.ญ.มาลี</persName>แล้วรุมข่มขืนอยู่บนเตียง ภายในห้องนอนของ <persName>ด.ญ.มาลี</persName> ตนจึงร้องตะโกนให้หยุดการกระทำ พร้อมกับพังประตูห้องเข้าไป ทำให้กลุ่มวัยรุ่นตกใจพากันวิ่งหนีเข้าป่าข้างบ้าน ในสภาพทุกคนเปลือยล่อนจ้อน เพราะทิ้งเสื้อผ้าและกางเกงในไว้ในที่เกิดเหตุ </p>
    
<p>ส่วนมารดาของ <persName>ด.ญ.มาลี</persName> ให้การว่า เมื่อช่วงสายตนไปซื้อของที่ตลาดสีคิ้ว แต่ลืมกระเป๋าสตางค์ไว้ที่บ้าน จึงโทรศัพท์มาบอกกับลูกสาวให้เอากระเป๋าสตางค์ไปให้ เมื่อ <persName>ด.ญ.มาลี</persName>กลับมาถึงบ้านก็ถูกกลุ่มวัยรุ่นทรชนซึ่งแอบเข้ามารออยู่ในบ้าน ตรงเข้าปิดปากแล้วฉุดกระชากลากตัวเข้าไปในห้องนอน จากนั้นได้ช่วยกันจับแขนขา <persName>ด.ญ.สุมิตรา</persName>แล้วพลัดเปลี่ยนกันข่มขืนอย่างเมามัน เมื่อลูกสาวขัดขืนก็ถูกชกเข้าที่ใบหน้าและเตะตามลำตัวจนสะบักสบอมและหมดสติไป ขณะนั้นตนกลับมาถึงบ้านพอดี แต่ไม่กล้าเข้าไปช่วย จึงวิ่งไปแจ้งกำนันดังกล่าว หลังจากทราบเรื่อง <persName>พ.ต.ท.ไพบูลย์</persName>ได้เดินทางไปตรวจสอบที่เกิดเหตุ พบเพียงเสื้อผ้าของวัยรุ่นทั้ง 4 คน และพบถุงยางอนามัยที่ใช้แล้วตกอยู่ใต้เตียงอีก 3 อัน จึงเก็บไว้เป็นหลักฐาน พร้อมกับได้ส่งกำลังออกตามล่าแก๊งวัยรุ่นรายนี้ต่อไป</p></body>
</news>
