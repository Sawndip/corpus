<teiHeader>
<fileDesc>
<titleStmt>
  <title>เคทีซีอ่วมลูกค้าเบี้ยวหนี้ดันNPLเพิ่ม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/010709/7098  </bibl>
</sourceDesc>
</fileDesc>
</teiHeader>
<news>
<headline>เคทีซีอ่วมลูกค้าเบี้ยวหนี้ดันNPLเพิ่ม</headline>
<lead>เศรษฐกิจทรุดยอดผ่อนชำระบัตรเคทีซีขยับเป็น  82%  เอ็นพีแอลพุ่งเป็น  3%   จาก  2%  ภาคท่องเที่ยวหนักสุด  ในขณะที่ต้นทุนการเงินเพิ่มคาดสิ้นปีแตะ  5%</lead>
<neck></neck>
<body><p><persName>นายธวัชชัย   ธิติศักดิ์สกุล</persName>  รองประธานเจ้าหน้าที่บริหารอาวุโส  บริษัท  บัตรกรุงไทย   (เคทีซี )  เปิดเผยว่า  ภาวะเศรษฐกิจที่ซบเซาในปีที่ผ่านมาจนถึงปัจจุบัน  ส่งผลให้ยอดการผ่อนชำระ  ณ  พ.ค.เพิ่มเป็น  82%  จาก  พ.ค.ปีที่ผ่านมาอยู่ที่  80%  ทำให้ยอดสินเชื่อคงค้างเพิ่มเป็น  32,000  เมื่อสิ้น  พ.ค.ที่ผ่านมา  เทียบกับสิ้นปี  2551  ซึ่งอยู่ที่  28,000  ล้านบาท  และคาดว่าสิ้นปีนี้ยอดสินเชื่อคงค้างน่าจะอยู่ที่  35,000  ล้านบาท</p>

     <p>เมื่อแยกเป็นจำนวนรายพบว่า  ผู้ถือบัตรผ่อนชำระ  540,000  ราย  ชำระเต็มจำนวน  720,000   ราย   ของจำนวนรายทั้งหมด  นอกจากนี้ยังทำให้ยอดหนี้ที่ไม่ก่อให้เกิดรายได้   (เอ็นพีแอล)  ได้ปรับตัวขึ้นจากปลายปีมา  ณ  ปัจจุบันอยู่ที่ประมาณ  2%  และคาดว่าในสิ้นปีนี้น่าจะขยับไปอยู่ที่เกือบ  3%  เอ็นพีแอลที่เพิ่มส่วนใหญ่เป็นกลุ่มภาคการท่องเที่ยว  นำเข้าและส่งออก  ซึ่งเคทีซีก็ให้การระมัดระวังเป็นพิเศษ</p>

     <p>สำหรับยอดหนี้ค้างชำระเมื่อแบ่งตามภูมิภาคแล้วพบว่า  ภาคอีสานมียอดหนี้ค้างชำระสูงสุดที่  1.54%  ตามด้วยภาคกลางกับภาคตะวันออก  1.4%  กรุงเทพมหานครและปริมณฑล  1.25%  ภาคเหนือ  1.16%  และภาคใต้  1.1%</p>    

     <p>ขณะนี้ทำให้ต้นทุนทางการเงินของเคทีซีได้ปรับขึ้นจากกว่า  3%  มาเป็น  5.5%  เนื่องจากได้ออกหุ้นกู้ไปก่อนหน้านี้  4,000  ล้านบาท  แต่ในด้านยอดการใช้จ่ายผ่านบัตรก็ยังเป็นไปตามเป้าหมายที่วางไว้   โดยยอดใช้จ่ายผ่านบัตรเฉลี่ยอยู่ที่กว่า  4,000  บาทต่อบัตรต่อเดือน   จากฐานบัตรที่มีอยู่  1.62  ล้านบัตร  ในจำนวนบัตรที่มีอยู่นั้น  30%  เป็นบัตรเครดิตที่อยู่ต่างจังหวัด  ที่เหลืออยู่ในเขตกรุงเทพฯ  และปริมณฑล  ซึ่งยอดใช้จ่ายผ่านบัตรของคนกรุงเทพฯ  เฉลี่ยอยู่ที่  7,000  บาทต่อบัตรต่อเดือน  ในขณะที่คนต่างจังหวัดเฉลี่ยอยู่ที่  4,000  บาทต่อบัตรต่อเดือน</p> 

     <p>"สรุปว่าเศรษฐกิจทำให้ยอดเม็ดเงินผ่อนชำระเพิ่ม  เอ็นพีแอลเพิ่ม  แต่ยอดใช้จ่ายผ่านบัตรก็เพิ่มด้วย  ทำให้รายได้โดยรวมของเคทีซีเพิ่มขึ้นเมื่อหักต้นทุนทางการเงินแล้ว  และบริษัทก็ยังไม่มีนโยบายในการทบทวนอัตราดอกเบี้ย  แม้ว่าดอกเบี้ยแบงก์โดยรวมได้มีการเปลี่ยนแปลงไป  ส่วนหนึ่งมาจากกำลังซื้อของคนโดยรวมลดลงด้วย  4-5%  แต่ก็ยังถือว่าลดลงน้อยเมื่อเทียบกับคู่แข่งขัน"  <persName>นายธวัชชัย</persName>กล่าว</p>

    <p>อย่างไรก็ตาม   เคทีซีจึงได้ร่วมมาสเตอรการ์ด  และกลุ่ม  Thailand  Department   Store  Pool  ที่มีห้างสรรสินค้า  และดีพาร์ตเมนต์สโตร์  13  แห่ง  กระจายอยู่ในจังหวัดต่างๆ  จัดงานแคมเปญเพื่อกระตุ้นยอดใช้จ่าย  ปรากฏว่าได้รับการตอบรับจากผู้ถือบัตรเป็นอย่างดี  โดยมียอดสมัครบัตรเพิ่มขึ้น  94%  ยอดใช้จ่ายผ่านบัตรเพิ่มขึ้น  40%.</p></body>
</news>
