<teiHeader>
<fileDesc>
<titleStmt>
  <title>"มาดอนน่า"โชว์คอนเสริ์ตอาลัย"แจ็คสัน"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090704/19353/%e0%b8%a1%e0%b8%b2%e0%b8%94%e0%b8%ad%e0%b8%99%e0%b8%99%e0%b9%88%e0%b8%b2%e0%b9%82%e0%b8%8a%e0%b8%a7%e0%b9%8c%e0%b8%84%e0%b8%ad%e0%b8%99%e0%b9%80%e0%b8%aa%e0%b8%a3%e0%b8%b4%e0%b9%8c%e0%b8%95%e0%b8%ad%e0%b8%b2%e0%b8%a5%e0%b8%b1%e0%b8%a2%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"<persName>มาดอนน่า</persName>"โชว์คอนเสริ์ตอาลัย"<persName>แจ็คสัน</persName>"</headline>
<lead><persName>ราชินีเพลงป็อบ</persName> <persName>มาดอนน่า</persName> จะแสดงคอนเสริ์ต ไว้อาลัย <persName>ไมเคิล แจ็คสัน</persName> ที่กรุงลอนดอน คนแห่ลงทะเบียนลุ้นบัตรร่วมพิธีไว้อาลัย<persName>ราชาเพลงป็อบ</persName>ทางออนไลน์ กว่า 500 ล้านครั้ง</lead>
<neck></neck>
<body><p>(4ก.ค.) <persName>มาดอนน่า</persName> <persName>ราชินีเพลงป็อป</persName> ซึ่งเป็นเพื่อนสนิทของ<persName>ราชาเพลงป็อป</persName> <persName>ไมเคิล แจ็คสัน</persName>เปิดเผยกับหนังสือพิมพ์แทปลอยด์เดอะ ซันของอังกฤษว่า เธอจะขึ้นเล่นคอนเสิร์ตที่สนามโอทู อารีน่าที่กรุงลอนดอนวันนี้เพื่อไว้อาลัยให้กับ<persName>แจ็คสัน</persName> และจะนำภาพและผลงานของ<persName>แจ็คสัน</persName>มาโชว์ในคอนเสริ์ตด้วย ทั้งเพลงฮิตอย่าง บิลลี่จีน/ "วอนนา บี สตาร์ทติ่ง ซัมติง" โดย<persName>มาดอนน่า</persName>และแดนเซอร์จะสวมถุงมือสีขาวข้างเดียว ซึ่งเป็นเอกลักษณ์การแต่งกายของ<persName>แจ๊คสัน</persName>ระหว่าง</p>
<p>การร้องเพลงฮิตของเธอชื่อ "กีฟ อิท ทูมี" ซึ่งจะเป็นเพลงสุดท้ายของแสดงคอนเสิร์ตครั้งนี้</p>
<p>ก่อนการเสียชีวิต <persName>แจ็คสัน</persName>มีกำหนดจะแสดงคอนเสิร์ตในกลางเดือนนี้ ชื่อ "ดีส อีส อิท"ที่สนามโอทู อารีน่าแห่งนี้ รวม 50 รอบ </p>
<p><persName>มาดอนน่า</persName>บอกกับเดอะซันด้วยว่า เธอเสียใจสุดซึ้งกับการเสียชีวิตของ<persName>ไมเคิล แจ็คสัน</persName> และเธอไม่รู้จักศิลปินคนไหน ที่ไม่ได้รับแรงบันดาลใจจาก<persName>ไมเคิล</persName> พร้อมแสดงความชื่นชมว่าการทำได้อย่าง<persName>ไมเคิล</persName>ด้วยวัยเด็กขนาดนั้นเป็นเรื่องไม่ธรรมดา <persName>ไมเคิล</persName>ทำให้ทุกคนรู้สึกเกรงขามและการได้ทำงาน ได้เป็นเพื่อนและได้ใช้เวลากับ<persName>ไมเคิล</persName>เป็นเรื่องน่าตื่นเต้นสำหรับเธอ</p>
<p><persName>มาดอนน่า</persName>บอกอีกว่า ก่อน<persName>แจ็คสัน</persName>จะเสียชีวิต เธอเคยเสนอว่าจะร้องเพลงคู่กับเขาในการแสดงคอนเสิร์ตที่สนามโอทู อารีน่า แต่ยอมรับว่า ไม่รู้ว่าพวกเขาจะแสดงอะไรร่วมกัน พร้อมปล่อยมุขด้วยว่า เธออาจทำหน้าที่ช่วย<persName>แจ็คสัน</persName>ถือกระเป๋าก็ได้</p>
<p>ผู้จัดงานพิธีรำลึก<persName>ไมเคิล แจ็คสัน</persName>ยืนยันว่า พิธีไว้อาลัยจะจัดขึ้นที่สนามสเตเปิลส์ เซ็นเตอร์ นครลอสแองเจอลีสของสหรัฐในวันอังคาร ซึ่งเป็นสถานที่ที่<persName>ไมเคิล</persName>ใช้ซ้อมคอนเสิร์ตเป็นครั้งสุดท้าย 2 วันก่อนเสียชีวิต โดยคนที่จะเข้าร่วมพิธีนี้ ต้องลงทะเบียนผ่านทางเว็บไซต์ สเตเปิลเซนเตอร์ ดอท คอม (Staplescenter.com) จากนั้นจะสุ่มเลือกคนเข้าร่วมงาน โดยมีบัตรทั้งหมด 17,500 ใบ</p>
<p>แถลงการณ์ของครอบครัว<persName>แจ็คสัน</persName>ระบุว่า เพียงไม่กี่นาทีหลังการประกาศให้ลงทะเบียน คนเข้าไปมากจนเว็บไซต์ล่ม และใน 2 ชั่วโมงแรก มีคนเข้าไปคลิกเพื่อลงทะเบียนถึง 500 ล้านครั้ง ส่วนหนึ่งอาจเป็นระบบคอมพิวเตอร์อัติโนมัติ</p>
<p>การจัดงานครั้งนี้จะไม่มีการเผยแพร่ภาพผ่านทางโทรทัศน์ขนาดใหญ่รอบๆ สนามสเตเปิลส์ อย่างที่หลายคนคาดหวัง เพราะตำรวจจะไม่อนุญาตให้แฟนเพลงที่ไม่มีบัตรเข้าชมรวมตัวกันรอบๆ สนามและทางการยังประกาศแผนปิดพื้นที่ส่วนหนึ่ง ใจกลางนครลอสแองเจอลีสในวันจัดงาน เพื่อป้องกันการรวมตัวกันของแฟนเพลง </p>
<p>คาดกันว่า พิธีไว้อาลัยนี้จะเป็นหนึ่งในพิธีศพซึ่งมีผู้ชมมากที่สุดในประวัติศาสตร์ และจะมีการถ่ายทอดสดพิธีนี้ผ่านทางสถานีโทรทัศน์และตามเว็บไซต์ต่างๆ ทั่วโลก</p>
<p>แม้ผลการชันสูตรสาเหตุการตายของ<persName>แจ็คสัน</persName>ต้องใช้เวลาอีกหลายสัปดาห์ แต่มีความเป็นไปได้เพิ่มขึ้นว่า เขาอาจเสียชีวิตจากการใช้ยา หลังตำรวจพบยาสลบชนิดรุนแรงชื่อ "ดริพีแวน" ในบ้านพักที่<persName>แจ็คสัน</persName>เสียชีวิต โดยปกติยาตัวนี้เป็นยาสลบชนิดฉีด และถ้าใช้เกินขนาดอาจทำให้เสียชีวิตได้</p></body>
</news>
