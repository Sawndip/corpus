<teiHeader>
<fileDesc>
<titleStmt>
  <title>นครบาลออกหมายจับ8ม็อบเสื้อแดง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40274  </bibl>
</sourceDesc>
</fileDesc>
</teiHeader>
<news>
<headline>นครบาลออกหมายจับ8ม็อบเสื้อแดง</headline>
<lead></lead>
<neck></neck>
<body><p> เมื่อเวลา 11.30 น. วันที่ 16 มิ.ย.52 <persName>พล.ต.ต.อำนวย นิ่มมะโน</persName> รอง ผบช.น.  หัวหน้าคณะพนักงานสอบสวนระดับกองบัญชาการตำรวจนครบาล กล่าวถึงความคืบหน้าการดำเนินการ ถอดเทปปราศรัยกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. หรือกลุ่มคนเสื้อแดง ว่า พนักงานสอบสวนที่มี <persName>พล.ต.อ.ธานี สมบูรณ์ทรัพย์</persName> รอง ผบ.ตร. เป็นหัวหน้าคณะพนักงานสอบสวน รวบรวมพยานหลักฐานเพิ่มเติม จากการถอดเทปคำปราศรัย เมื่อวันที่ 13 เม.ย. ที่ผ่านมากลุ่มคนเสื้อแดง มีการปิดการจราจร บนเวทีที่สะพานชมัยมรุเชษฐ แกนนำที่จัดให้มีการชุมนุม ได้ขึ้นกล่าวปราศรัย เจ้าหน้าที่ได้ดำเนินการถอดเทปคำปราศรัยอย่างต่อเนื่อง จากการถอดเทปพบผู้กระทำผิดเพิ่มอีก 8 คนเป็นอย่างน้อย จึงนำพยานหลักฐานเสนอต่อศาลอาญา เพื่อขออนุมัติหมายจับ เพิ่มเติม</p>
             <p><persName>พล.ต.ต.อำนวย</persName> กล่าวต่อว่า สำหรับผู้ต้องหาทั้ง 8 คน ที่ถูกออกหมายจับเพิ่มเติม ประกอบด้วย 1.<persName>นายวิภูแถลง พัฒนภูมิไทย</persName>  2.<persName>นายสุภรณ์ อัตถาวงศ์</persName>  3.<persName>นายสุรชัย ด่านวัฒนานุสรณ์</persName> 4.<persName>นายสมชาย ไพบูลย์</persName>  5.<persName>พ.ต.ท.ไวพจน์ อาภรณ์รัตน์</persName>  6.<persName>นายพายัพ ปั้นเกตุ</persName>  7.<persName>นายเมธี อมรวุฒิกุล</persName> และ  8.<persName>นายพิเชษฐ์ สุขจินดาทอง</persName>  ตามหมายจับศาลอาญาที่ 1691-1698/2552  ลงวันที่ 15 มิถุนายน 2552 ตามลำดับ ในข้อหามั่วสุมกันตั้งแต่สิบคนขึ้นไป กระทำการอย่างหนึ่งอย่างใดให้เกิดการวุ่นวายขึ้นในบ้านเมือง โดยเป็นหัวหน้าหรือเป็นผู้มีหน้าที่สั่งการ,ร่วมกันกระทำให้ปรากฎแก่ประชาชนด้วยวาจาอันมิใช่เป็นการกระทำในความมุ่งหมายแห่งรัฐธรรมนูญเพื่อให้ประชาชนล่วงละเมิดกฎหมายแผ่นดิน ,ร่วมกันชุมนุมหรือมั่วสุม ณ ที่ใด ๆ ตั้งแต่ 5 คนขึ้นไปในท้องที่กรุงเทพมหานครหรือกระทำการใดอันเป็นการยุยงให้เกิดความไม่สงบเรียบร้อย </p>
                              "การออกหมายจับครั้งนี้ไม่ใช่เป็นการทำงานแบบ 2 มาตราฐาน <p>การดำเนินการสอบสวนนั้นทำงานกันอย่างต่อเนื่อง และผ่านคณะกรรมการกลั่นกรองจนตกผลึกจึงจะมีการดำเนินการขออนุมัติหมายจับ ซึ่งเป็นการดำเนินการตามขั้นตอนไม่มีการกลั่นแกล้งใด ๆ" บางท่านอาจจะสงสัยว่าคดีนี้ทำ ไมไม่มีการออกหมายเรียกก่อน เนื่องจากข้อหาที่ปรากฎนั้นอัตราโทษ เกินและร่วมกับคดีเดิมที่เคยมีการออกหมายจับไปแล้ว ศาลจึงอนุมัติหมายจับแก่พนักงานสอบสวน ซึ่ง <persName>พล.ต.ท.วรพงษ์ ชิวปรีชา</persName> ผบช.น. ได้มอบหมายให้หน่วยงานที่เกี่ยวข้อง เช่นศูนย์สืบสวน นำหมายจับไปเผยแพร่ และประชาสัมพันธ์ให้ผู้ที่ออกหมายจับและทราบแล้วให้ติดต่อขอมอบตัวได้ และสามารถนำพยานหลักฐานที่มีมาหักล้างข้อกล่าวหาได้  ส่วนจะได้ประกันตัวหรือไม่นั้นอย่านำมาเป็นข้อต่อรอง เรื่องนั้นเป็นเรื่องของอนาคต</p></body>
</news>
