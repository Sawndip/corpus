<teiHeader>
<fileDesc>
<titleStmt>
  <title>สืบ4บุกจับร้านเน็ตบริการลูกค้าดูเว็ปโป๊  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-16 09:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8520  </bibl>
</sourceDesc>
</fileDesc>
</teiHeader>
<news>
<headline>สืบ4บุกจับร้านเน็ตบริการลูกค้าดูเว็ปโป๊</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 23.00 น. วานนี้ (15 ก.ค.) <persName>พ.ต.ท.เอกศิษฏ์ สุมานัส</persName> สว.กก.สส.บก.น.4 นำกำลังเข้าจับกุม <persName>นายชาญวิทย์ สังข์ทอง</persName> อายุ 35 ปี อยู่บ้านเลขที่ 122/187 หมู่ 11 แขวงและเขตคันนายาว กทม. เจ้าของร้านบีบีเน็ต ตั้งอยู่ภายในซอยรามคำแหง 65 และ <persName>นายสหทัต ขวัญเมือง</persName> อายุ 22 ปี อยู่บ้านเลขที่ 63/111 ต.หนองหาร อ.สันทราย จ.เชียงใหม่ ซึ่งเป็นผู้ใช้บริการ จากการตรวจสอบร้านดังกล่าวเป็นตึกแถวชั้นเดียว ภายในซอยเป็นห้องเล็ก ๆ ทั้งหมด 20 ห้อง โดยจะเปิดให้บริการกับเด็กวัยรุ่นเพื่อเข้ามาสำเร็จความใคร่ด้วยตนเอง มีทั้งบริการอินเตอร์เน็ตและภาพลามกอนาจาร โดยคิดค่าบริการชั่วโมงละ 20 บาท สอบสวน <persName>นายชาญวิทย์</persName> เจ้าของร้าน เบื้องต้นให้การรับสารภาพว่า เปิดให้บริการในลักษณะดังกล่าวมาเป็นระยะเวลา 3 เดือน เป็นที่นิยมของลูกค้าวัยรุ่นที่เข้ามาใช้บริการจำนวนมาก โดยมีรายได้ 2,500 บาทต่อวัน เบื้องต้นเจ้าหน้าที่ได้แจ้งข้อหาความผิดตาม พ.ร.บ.คอมพิวเตอร์ พ.ศ. 2550 และเผยแพร่สื่อสิ่งพิมพ์ และเทปบันทึกภาพลามกอนาจารเพื่อการพาณิชย์ ก่อนส่งผู้ต้องหาให้พนักงานสอบสวน สน.วังทองหลาง ดำเนินคดีตามกฎหมายต่อไป.
</p></body>
</news>
