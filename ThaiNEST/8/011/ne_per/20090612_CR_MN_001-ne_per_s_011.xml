<teiHeader>
<fileDesc>
<titleStmt>
  <title>ยอดสมัคร PK-9 “สุนัขประชาอาสา” ทะลุ! ปรียานุช-สรยุทธ์ ร่วมแจม  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-12 14:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000066422  </bibl>
</sourceDesc>
</fileDesc>
</teiHeader>
<news>
<headline>ยอดสมัคร PK-9 “สุนัขประชาอาสา” ทะลุ! <persName>ปรียานุช</persName>-<persName>สรยุทธ์</persName> ร่วมแจม</headline>
<lead>ยอดสมัครโครงการฝึกสุนัข PK-9 (สุนัขประชาอาสา) รุ่นแรกมีเกือบ 50 ตัว เน้นฝึกสะกดรอย หายา วัตถุระเบิด ระยะเวลาฝึก 3 เดือน คาดช่วยภารกิจและลดงบประมาณทางราชการ คนดังอย่าง <persName>ปรียานุช</persName>-<persName>สรยุทธ์</persName> ร่วมส่งน้องหมาเข้าอบรมด้วย ผบช.น.เตรียมเป็นประธานเปิด 20 มิ.ย.นี้</lead>
<neck></neck>
<body><p>วันนี้ (12 มิ.ย.) <persName>พล.ต.ต.ฉันทวิทย์ รามสูต</persName> ผบก.ตปพ.เปิดเผยถึงการเปิดรับสมัครสุนัขเลี้ยงของประชาชนมาฝึกอบรม ตามโครงการฝึกสุนัข PK-9 (สุนัขประชาอาสา) เพื่อให้ประชาชนมีความรู้ในการฝึกสุนัขที่เลี้ยงด้วยตนเอง โดยจะรับเฉพาะสุนัขสายพันธ์ใหญ่ เช่น เยอรมันเชพเพิร์ด อัลเซเชียน ร็อตไวเลอร์ มาลินัว โดเบอร์แมน ไทยหลังอาน หรือพันธุ์ผสม อายุระหว่าง 6 เดือน ถึง 2 ปี โดยการฝึกนั้นจะมีการฝึกสุนัขสะกดรอยติดตามคนร้าย, ค้นหายาเสพติด, ค้นหาวัตถุระเบิด และพิสูจน์กลิ่นของกลางว่า ขณะนี้มียอดสมัครเข้ามาประมาณ 800 ราย รวมทั้งบุคคลมีชื่อเสียง เช่น <persName>ปรียานุช ปานประดับ</persName> <persName>สรยุทธ สุทัศนะจินดา</persName> นำสุนัขมาสมัครร่วมโครงการด้วย และจะทำการคัดเลือกเข้าอบรมรุ่นแรกจำนวน 50 ตัว เพื่อช่วยในภารกิจช่วยเหลือเจ้าพนักงาน เป็นการช่วยลดงบประมาณทางราชการ และเพิ่มเครือข่ายในการช่วยป้องกันอาชญากรรมมากขึ้น ในลักษณะของการดม ติดตาม ไล่ล่าป้องกันปราบปรามยาเสพติด โดย <persName>พล.ต.ท.วรพงษ์ ชิวปรีชา</persName> ผบช.น.จะมาเป็นประธานเปิดการฝึกอบรม วันที่ 20 มิ.ย. เวลา 13.00 น.ที่ กก.1 (สายตรวจ) บก. ตปพ. ถนนวิภาวดีรังสิต</p>
       
       <p><persName>พล.ต.ต.ฉันทวิทย์</persName> กล่าวต่อว่า บก.ตปพ.จะจัดกิจกรรมในส่วนของแต่ละกองกำกับในสังกัด ตปพ. มีทั้งกองร้อยปราบจลาจล หน่วยอรินทราช สุนัขตำรวจ ตำรวจม้า ชุดเก็บกู้ระเบิด และผู้ที่นำสุนัขมาในวันนั้นจะทำการฝึกเบื้องต้นและดูแลฉีดวัคซีนป้องกันโรคพิษสุนัขบ้าให้ด้วย และสุนัขรุ่นแรกที่คัดเลือกรับมาฝึก จำนวน 50 ตัว จะตั้งเป้าผ่านเกณฑ์การฝึกไม่ต่ำกว่า 50% ระยะเวลาการฝึก 3 เดือน ก่อนจะประเมิน โดยมีคณะกรรมการครูฝึกเป็นผู้ประเมินจากลักษณะท่าทาง ทดสอบการปฏิบัติ การค้นหาวัตถุพยาน และการหาของกลาง</p></body>
</news>
