<teiHeader>
<fileDesc>
<titleStmt>
  <title>รมว.พลังงาน คาดราคาน้ำมันมีแนวโน้มสูง ตามสัญญาณการฟื้นตัวของเศรษฐกิจสหรัฐฯ  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206110153&tb=N255206&return=ok&news_headline="%c3%c1%c7.%be%c5%d1%a7%a7%d2%b9%20%a4%d2%b4%c3%d2%a4%d2%b9%e9%d3%c1%d1%b9%c1%d5%e1%b9%c7%e2%b9%e9%c1%ca%d9%a7%20%b5%d2%c1%ca%d1%ad%ad%d2%b3%a1%d2%c3%bf%d7%e9%b9%b5%d1%c7%a2%cd%a7%e0%c8%c3%c9%b0%a1%d4%a8%ca%cb%c3%d1%b0%cf"  </bibl>
</sourceDesc>
</fileDesc>
</teiHeader>
<news>
<headline>รมว.พลังงาน คาดราคาน้ำมันมีแนวโน้มสูง ตามสัญญาณการฟื้นตัวของเศรษฐกิจสหรัฐฯ</headline>
<lead>รัฐมนตรีว่าการกระทรวงพลังงาน ย้ำ ราคาน้ำมันมีแนวโน้มสูงขึ้น ตามสัญญาณการฟื้นตัวของเศรษฐกิจสหรัฐอเมริกา คาดการณ์ปีหน้ามีแนวโน้มสูงขึ้นกว่าปีนี้</lead>
<neck></neck>
<body><p><persName>นายแพทย์วรรณรัตน์ ชาญนุกูล</persName> รัฐมนตรีว่าการกระทรวงพลังงาน กล่าวว่า ราคาน้ำมันขณะนี้มีแนวโน้มปรับตัวสูงขึ้น ตามสัญญาณการฟื้นตัวของเศรษฐกิจ ในสหรัฐอเมริกาจะเริ่มดีขึ้น และปริมาณสำรองในสหรัฐปรับตัวลดลง ทำให้การเก็งกำไรของนักลงทุนในตลาดน้ำมันมีผลต่อราคาน้ำมันให้สูงขึ้น ประกอบกับกลุ่มโอเปคมีมติเพิ่มกำลังการผลิตน้ำมันด้วย ล่าสุด ราคาน้ำมันตลาดโลกปรับตัวขึ้นมาอยู่ที่ระดับประมาณ 71 เหรียญสหรัฐต่อบาร์เรล จึงทำให้มีหลายสถาบันคาดการณ์ว่า ราคาน้ำมันช่วงปลายปีนี้ จะปรับตัวขึ้นมาอยู่ที่ระดับ 65-70 เหรียญสหรัฐต่อบาร์เรล ซึ่งรัฐบาลจะปล่อยให้ราคาน้ำมันในประเทศเคลื่อนไหวไปตามกลไกตลาดที่แท้จริง จะไม่เข้าแทรกแซง ยกเว้นบางกรณีหากจำเป็น จะนำกลไกของกองทุนน้ำมันเชื้อเพลิงมาใช้ในระยะสั้น ขณะที่สถานการณ์น้ำมันในปี 2553 มีแนวโน้มปรับตัวสูงขึ้นกว่าปีนี้ ไทยจึงต้องเตรียมตัวรับมือกับราคาน้ำมันที่ผันผวนขึ้น-ลง ด้วยการส่งเสริมการใช้พลังงานทดแทน </p>
<p>รัฐมนตรีว่าการกระทรวงพลังงาน กล่าวด้วยว่า ในส่วนของเรื่องราคาแก๊สแอลพีจี ได้มอบหมายให้สำนักงานนโยบายและแผนพลังงาน หรือ สนพ. ไปศึกษาโครงสร้างราคาแอลพีจีมาใหม่ทั้งหมด คาดแล้วเสร็จประมาณปลายปีนี้ เพื่อนำมาคำนวณราคาแอลพีจีว่า จะปรับขึ้นได้เท่าใดจึงจะเหมาะสมกับสถานการณ์ปัจจุบัน</p></body>
</news>
