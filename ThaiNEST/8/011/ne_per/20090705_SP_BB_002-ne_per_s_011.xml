<teiHeader>
<fileDesc>
<titleStmt>
  <title>ฉลาม "เจมส์บอนด์"คว้าทอง ลูกยางชาย-หญิงชิงอช.ยูธ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054008.php?news_id=29054008  </bibl>
</sourceDesc>
</fileDesc>
</teiHeader>
<news>
<headline>ฉลาม "<persName>เจมส์บอนด์</persName>"คว้าทอง ลูกยางชาย-หญิงชิงอช.ยูธ</headline>
<lead>“<persName>เจมส์บอนด์</persName>” <persName>ณัฐพงษ์ เกษอินทร์</persName> ฉลามวัยรุ่นไทยคว้าเหรียญทองร่วมกับมังกรจีน ประเภท ว่ายกบ 100 ม. ชาย หลังแตะขอบสระพร้อมกัน ในศึกเอเชี่ยนยูธเกมส์ ครั้งที่ 1 ที่สิงคโปร์ ขณะที่ทีมลูกยางชายหาดฟอร์มสุดยอด ทะลุชิงชนะเลิศทั้งชาย-หญิง</lead>
<neck></neck>
<body><p>ความเคลื่อนไหวการแข่งขันกีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ เมื่อวันที่ 4 ก.ค.ที่ผ่านมา นักกีฬาไทยคว้าเหรียญทองได้อีกเหรียญ จาก “<persName>เจมส์บอนด์</persName>” <persName>ณัฐพงษ์ เกษอินทร์</persName> นักว่ายน้ำหนุ่มจาก จ.เชียงใหม่ วัย 16 ปี แตะขอบสระเป็นที่ 1 ประเภท กบ 100 ม. ชาย พร้อมกับ <persName>หวัง ซิหมิง</persName> จากจีน เวลา 1.04.45 นาที เท่ากัน ได้ครองเหรียญทองร่วมกัน ส่วนเหรียญทองแดง เกาหลีใต้ 1.04.91 นาที </p>
<p>วอลเลย์บอลชายหาด รอบรองชนะเลิศ ทีมหญิง <persName>ประทีป คำบุตร</persName> กับ <persName>อัญชลี ยานสุวรรณ์</persName> สองนักตบสาวของไทย ชนะ ทีมจีน 2-1 เซต 17-21, 21,17, 15-12 ผ่านเข้าไปชิงชนะเลิศ กับ คาซัคสถาน ต่อไป ขณะที่ ทีมชาย <persName>ทศพล พวงประเสริฐ</persName> กับ <persName>วรุฒิ ประสานอก</persName> 2 หนุ่มไทย เอาชนะ อินโดนีเซีย 2-1 เซต 21-15, 17-21, 15-11 เข้าไปชิงกับ คาซัคสถาน เช่นกัน</p>
<p>บาสเกตบอล 3 คน รอบรองชนะเลิศ ทีมหญิงไทย ประกอบด้วย <persName>พรรณิดา อาจศรี</persName>, <persName>อังคณา บัวพา</persName>, <persName>พรนัชชา สวาทอง</persName> และ<persName>ธิดาพร ไม้หอม</persName> แพ้ ญี่ปุ่น 13-33 คะแนน เข้าไปชิงอันดับ 3 ก่อนแพ้ เกาหลีใต้อีก 30-34 คะแนน ได้แค่เพียงอันดับ 4 ส่วนเหรียญทอง เป็นของ ญี่ปุ่น ที่ชนะจีน ไป 33-32 คะแนน, ทีมชาย เหรียญทอง เป็นของจีน ที่ชนะ อิหร่าน 29-26 คะแนน และเหรียญทองแดง เกาหลีใต้ ชนะ ฟิลิปปินส์ 33-29 คะแนน</p>
<p>ยิงปืน วันสุดท้าย ประเภทปืนสั้นอัดลม 10 ม.บุคคลชาย โดยในรอบคัดเลือก <persName>ธวัชชัย บัวอยู่</persName> ยิงได้ 556 คะแนน ขณะที่<persName>ณัฐพร ไชยมงคล</persName> ยิงได้ 543 คะแนน ไม่ผ่านเข้ารอบชิงชนะเลิศทั้งคู่ </p>
<p>เรือใบ วันที่ 4 แข่งขันอีก 2 รอบ รวมเป็น 9 รอบ จากทั้งหมด 11 รอบ ไบท์ซี 2 ชาย <persName>ศุภกร พงษ์วิเชียร</persName> ยังอยู่อันดับ 2 แต้มเสีย 14 แต้ม อันดับ 1 เป็นของสิงคโปร์ แต้มเสีย 9 แต้ม และอันดับ 3 มาเลเซีย แต้มเสีย 30 แต้ม ส่วนไบท์ซี 2 หญิง <persName>จิตรทิวา ธนะวิทวิลาศ</persName> ยังนำเป็นอันดับ 1 แต้มเสีย 14 แต้ม อันดับ 2 สิงคโปร์ แต้มเสีย 19 แต้ม และอันดับ 3 จีน แต้มเสีย 23 แต้ม</p>
<p>วินด์เซิร์ฟ วันที่ 4 แข่งขันอีก 2 รอบ รวมเป็น 8 รอบ จากทั้งหมด 11 รอบ รุ่นเทคโน 293 ชาย <persName>นคเรศ วันทะนะ</persName> ของไทย อยู่ในอันดับ 3 แต้มเสีย 21 แต้ม เท่ากับ <persName>คิม ชา นุย</persName> จากเกาหลีใต้ อันดับ 2 แต่อันดับที่ได้ในแต่ละรอบเรซ ไทยเป็นรอง ส่วนอันดับ 1 เป็นของ <persName>เวย ปี เป็ง</persName> จากจีน แต้มเสีย 7 แต้ม ส่วนรุ่นเทคโน 293 หญิง <persName>ศิริพร แก้วดวงงาม</persName> ของไทย ยังนำเป็นอันดับ 1 เหมือนเดิม แต้มเสีย 8 แต้ม อันดับ 2 <persName>เหา ซิวเหมย</persName> จากจีน แต้มเสีย 16 แต้ม และอันดับ 3 <persName>ออดรี หยง</persName> จากสิงคโปร์ แต้มเสีย 19 แต้ม โดยยังเหลือการแข่งขันอีก 3 รอบ ทีมไทยมีโอกาสสูงที่จะได้เหรียญทองจาก <persName>ศิริพร</persName> เพราะทิ้งห่างอันดับ 2 ถึง 8 แต้ม </p>
<p>โบว์ลิ่ง ประเภททีมหญิง ไทยจบอันดับ 6 ทำได้ 4,302 คะแนน (<persName>ธนาปรางค์ เสถียร</persName> 1,140 คะแนน <persName>ณัฐพร สุวรรณนาวาสิทธิ์</persName> 863 คะแนน <persName>ภัทรภา เนาวนิรุทธ์</persName> 1,135 คะแนน <persName>ญาณี แซ่เบ้</persName> 1,164 คะแนน) ส่วนเหรียญทองเป็นของ เกาหลีใต้ 4,967 คะแนน ประเภททีมชาย ไทยจบอันดับ 8 ทำได้ 4,668 คะแนน (<persName>เดโชชัย ทินจิรทิพย์</persName> 1,051 คะแนน <persName>ณัฐพล กอพัฒนาชัยเจริญ</persName> 1,146 คะแนน <persName>พีรวิชญ์ รุ่งเจริญ</persName> 1,301 คะแนน <persName>ภูมินทร์ กลั่นบิดา</persName> 1,170 คะแนน) ส่วนเหรียญทองเป็นของ ฮ่องกง 4,971 คะแนน โดย 4 นักโบว์ลิ่งไทย ได้แก่ <persName>ธนาปรางค์</persName>, <persName>ญาณี</persName>, <persName>พีรวิชญ์</persName> และ<persName>ภูมินทร์</persName> ผ่านเข้าไปเล่นในรอบสุดท้ายประเภทมาสเตอร์สต่อไป</p>
<p>เทเบิลเทนนิส หญิงเดี่ยว รอบ 64 คน <persName>อารียา แสงเป๋า</persName> ชนะ <persName>ชารี แจม</persName> (มัลดีฟส์) 3-0 เกม, รอบ 32 คน ชนะ <persName>ซาเดจห์ คาซส์</persName> (อิหร่าน) 3-0 เกม, รอบ 32 คน <persName>ลักษิกา ทองทรัพย์</persName> แพ้ <persName>คิม ซอง ไอ</persName> (เกาหลีเหนือ) 1-3 เกม, ชายเดี่ยว รอบ 64 คน <persName>สุชาติ พิทักษ์กุลศิริ</persName> ชนะ <persName>อาแนต</persName> (ปากีสถาน) 3-2 เกม, รอบ 32 คน ชนะ <persName>รุยส์ นาธาน ดาสซา ฮานี</persName> (อิหร่าน) 3-2 เกม, รอบ 64 คน <persName>ธนพล สันติวัฒนธรรม</persName> ชนะ <persName>คา บิด</persName> (ปากีสถาน) 3-0 เกม, รอบ 32 คน แพ้ <persName>คิม ดอง ยุน</persName> (เกาหลีใต้) 0-3 เกม โดย <persName>อารียา</persName> กับ <persName>สุชาติ</persName> ได้เข้ารอบ 16 คน ต่อไป</p></body>
</news>
