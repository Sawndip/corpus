<teiHeader>
<fileDesc>
<titleStmt>
  <title>โบวี่อ้ำอึ้งแมนตามจีบปัดหม่ำข้าว2ต่อ 2  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-03 16:08:53  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179080  </bibl>
</sourceDesc>
</fileDesc>
</teiHeader>
<news>
<headline><persName>โบวี่</persName>อ้ำอึ้ง<persName>แมน</persName>ตามจีบปัดหม่ำข้าว2ต่อ 2</headline>
<lead>"<persName>โบวี่</persName>" อ้ำอึ้ง "<persName>แมน</persName>" ตามจีบ ปัด หม่ำข้าว 2 ต่อ 2 ลั่น ขอพิจารณาไปก่อน</lead>
<neck></neck>
<body><p>อิจฉาจริงเลย กับภาพหลุดที่ หนุ่ม "<persName>แมน การิน ศตายุ</persName>" ดอดควงสาวเซ็กซี่ "<persName>โบวี่ อัฐมา ชีวนิชพันธ์</persName>" ไปหม่ำข้าว แม้..ดูเหมือนจะสนิทสนมกันขนาดนี่ แถมฝ่ายหญิงก็ประกาศเสียงดังฟังชัดว่า เป็นโสดอีกด้วย หลังจากเลิกราหนุ่ม "<persName>เจ</persName>" นักร้องแห่งวงเจเคไอ งานนี้ สาว<persName>โบวี่</persName> อ้ำอึ้ง ก่อนจะเผยว่า</p>

<p>"คือ พี่แมนเป็นพี่ร่วมสังกัด เป็นพี่ที่สนิทอยู่แล้ว พึ่งจะมาสนิทช่วงหลัง เขาเป็นเพื่อนสนิทของเพื่อนโบว์" แล้วแมนมาจีบมั๊ย "ต้องไปถามเขา โบว์ไม่สามารถตอบแทนพี่แมนได้" ไปทานข้าวด้วยใช่มั๊ย "ไม่ใช่ค่ะ มีเพื่อนสนิทไปด้วยคนหนึ่ง" ทำไมถึงไม่กล้าตอบในความสัมพันธ์ "สำหรับโบว์เขาก็คือพี่ชาย ในส่วนทางเขาต้องไปถามพี่แมนดีกว่า เพราะโบว์ไม่อยากจะพูดแทน" มีการพัฒนามั๊ย</p> 

<p>"ยังไม่ทราบเลย เพิ่งจะรู้จักกันเอง" ศึกษากันไปก่อนใช่มั๊ย "คือมันยังไม่ได้คุยอะไร กับเรื่องพวกนี้เลย ก็เลยไม่รู้จะตอบอะไร" ภาพออกมาเหมือนใกล้ชิดสนิทกัน "ไม่ได้สนิทเลย แต่เป็นเพราะเรานั่งใกล้กัน เพราะเพื่อนโบว์อยู่ฝั่งตรงข้าม แต่กินข้าว นั่งข้างกันเฉยๆ ค่ะ" เปิดโอกาสมั๊ย "ต้องดูก่อน" เหมือนว่าลังเล "ถ้ารู้ว่าเขาจีบเรา ค่อยคิดว่าจะเอาอย่างไรดี" แต่ก็ไม่ได้ติดอะไรใช่มั๊ย ถ้าแมนจะจีบ "ไม่ได้ติด เพราะโสดถ้าจะพัฒนาจริง ๆ ก็ต้องพิจารณามาเช็กๆ ดูหน่อย ณ จุดนี้ มันยังไม่ได้ไปถึงจุดนั้น" นัดไปเที่ยวกันบ่อยมั๊ย "ก็ไม่บ่อย แต่ก็มีโทร ๆคุยกันบ้าง ถี่มั๊ยอันนี้ไปถามพี่แมนดีกว่า บอกได้ว่าเขาโทรมา" หรือเป็นเพราะมีหนุ่มตามจีบอยู่เปล่า ถึงลังเล "ก็พอมีอยู่บ้าง พอโสดแล้วแต่เป็นเพราะเราเพิ่งเริ่มต้น อะไรมันก็ยังไม่ชัดเจนมากกว่า ตอนนี้ที่เข้ามาก็ให้เป็นพี่เป็นเพื่อนกันไปก่อน ยังไม่มีอะไรพิเศษ"</p></body>
</news>
