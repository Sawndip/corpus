<teiHeader>
<fileDesc>
<titleStmt>
  <title>"บอย"แจงเหตุไม่ติดภาพเอเอฟ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/150609/6210  </bibl>
</sourceDesc>
</fileDesc>
</teiHeader>
<news>
<headline>"<persName>บอย</persName>"แจงเหตุไม่ติดภาพเอเอฟ</headline>
<lead></lead>
<neck></neck>
<body><p>แจ้งเกิดจากการเป็นนักล่าฝันแห่งบ้านเอเอฟ  แต่ปัจจุบัน<persName>บอย</persName>-<persName>พิษณุ  นิ่มสกุล</persName>  กลับมีภาพของนักแสดงละครทีวีมากกว่า  "งานเพลงผมก็ทำนะครับ  ส่วนละครก็เล่นเหมือนกันทำสองอย่างเลย  แต่ที่บอกว่าคนติดภาพผมกับการเล่นละครมากกว่า  ส่วนหนึ่งก็ยอมรับว่าผู้ใหญ่ให้โอกาสเราได้เข้ามาทำตรงนี้เรื่อยๆ  งานละครออกอากาศทางทีวี  คนเห็นหน้าเราบ่อยๆ  ก็จดจำได้  ส่วนงานเพลงบางทีด้วยเพราะค่ายเราเป็นค่ายเล็กๆ  มีช่องทางการโปรโมตน้อย  ไม่เหมือนค่ายใหญ่ๆ  ที่มีคลื่นวิทยุหรือรายการทีวีของตัวเอง  เป็นอีกช่องทางหนึ่งที่มีไว้สำหรับโปรโมตนักร้องในค่าย </p>

     <p>ของเรามีแค่กลุ่มคนเล็กๆ  ที่ติดทรู  เลยทำให้เพลงติดหูช้า  บางครั้งก็เหมือนไม่ค่อยมีแรงดันเท่าที่ควร  แต่ที่พูดนี่ไม่ใช่น้อยใจทรูนะครับ  เพราะผมแฮปปี้มากที่ได้ทำงานที่นี้  ส่วนที่ช่องหลังๆ  คนไม่ค่อยเรียกผมว่าบอย  เอเอฟ  แต่จะเรียกเป็นบอย  พิษณุแทน  ตรงนี้ก็ไม่คิดอะไรนะครับ  สำหรับผมจะเรียกอะไรก็ได้เพราะทั้งสองชื่อมันก็คือผม"  <persName>บอย</persName>กล่าว</p></body>
</news>
