<teiHeader>
<fileDesc>
<titleStmt>
  <title>จับอดีตนักมวยชื่อดังมั่วสุมเสพยาฯ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39866  </bibl>
</sourceDesc>
</fileDesc>
</teiHeader>
<news>
<headline>จับอดีตนักมวยชื่อดังมั่วสุมเสพยาฯ</headline>
<lead></lead>
<neck></neck>
<body><p><persName>พ.ต.ต. ชัยพันธุ์ เพ็ชรสดศิลป์</persName> สว.สส.สน.คลองตัน <persName>ร.ต.อ. อัครพล มณีวรรณ</persName> รอง สว.สส.สน.คลองตัน พร้อมเจ้าหน้าที่ฝ่ายสืบสวน สน.คลองตัน ได้ร่วมกันทำการจับกุม <persName>นายมงคล</persName> หรือ<persName>วิรุฬ ผลพิมาย</persName> อายุ 51 ปี อดีตแชมป์เปี้ยนมวยไทย และนักมวยสากลชื่อดัง “<persName>สกัด พรทวี</persName>” <persName>นายอะห์หมัด อัชไซยิดอับดุรซาฟีมูฮำหมัด</persName> อายุ 19 ปี <persName>นาย ชัยณรงค์ เกิดสมบุญ</persName> อายุ 43 ปี <persName>นาย ไชยวัฒน์ พวงลำเจียก</persName> อายุ 42 ปี <persName>น.ส. ภัทรจารินทร์ ปัญโญ</persName> อายุ 23 ปี <persName>นางสรัญญา เปลี่ยนวิถี</persName> อายุ 31 ปี <persName>น.ส. รุ่งลาวัลย์ ตระการอมรัตน์</persName> อายุ 31 ปี  พร้อมของกลาง ยาไอซ์ บุรรจุอยู่ในถุงพลาสติก จำนวน 6 ถุงเล็ก น้ำหนักประมาณ 6 กรัม ยาอี จำนวน 1 เม็ด ยา ไฟ-ไฟ จำนวน 2 เม็ด ยาไวอากร้า จำนวน 12 เม็ด และอุปกรณ์เสพยาเสพติดอีกจำนวนหนึ่ง โดยสามารถจับกุมตัวได้ที่ ห้องสูทหมายเลข 3 ของโรงแรมปี๊ปอินน์ ถนนเทียนร่วมมิตร แขวงห้วยขวาง เขตห้วยขวาง กทม. </p>
                <p>การจับกุมครั้งนี้สืบเนื่องมาจาก เจ้าหน้าที่ตำรวจชุดจับกุมได้รับแจ้งจากสายลับ (ขอสงวนนาม) ว่าภายในห้องสูทหมายเลข 3 ของโรงแรมปี๊ปอินน์ มีกลุ่มชายหญิงมามั่วสุมเสพยาเสพติดกันจำนวนหลายคน จากนั้นเจ้าหน้าที่จึงได้ทำการวางแผนจับกุม โดยจัดกำลังออกปฏิบัติหน้าที่และได้เดินทางไปพร้อมกับสายลับคนดังกล่าวเพื่อไปตรวจสอบห้องของโรงแรมที่มีการมั่วสุมเสพยา</p>

               <p> เมื่อไปถึงหน้าห้องเจ้าหน้าที่ได้ให้สายลับทำการเคาะประตูห้องเป็นสัญญาณติดกันสามครั้ง จากนั้นก็ได้มีผู้ที่อยู่ในห้องดังกล่าวมาเปิดประตูให้ ก็พบผู้ต้องหาทั้งหมดกำลังนั่งล้อมวงเสพยาเสพติดกันอย่างเมามัน และบางคนยังอยู่ในอาการสลึมสลือ เจ้าหน้าที่จึงได้แสดงตัวเป็นเจ้าหน้าที่เข้าจับกุมผู้ต้องหาทั้งหมด จากนั้นจึงได้ทำการตรวจค้นภายในห้องดังกล่าว ก็พบยาเสพติดทั้งหมดวางอยู่บนโต๊ะที่ผู้ต้องหาทั้งหมดนั่งล้อมวงกัน จึงได้ทำการตรวจยึดไว้</p>

                <p>หลังจากนั้นจึงได้ควบคุมตัวผู้ต้องหามาที่ สน.คลองตัน เพื่อทำการตรวจปัสสาวะก็พบว่าทั้งหมดมีสารเสพติดอยู่ในร่ายกาย ซึ่งจากการสอบสวนผู้ต้องหาได้ให้การว่าได้นัดกันมาเสพยาเสพติดที่ห้องดังกล่าวจริง เบื้องต้นได้แจ้งข้อหา ร่วมกันมียาเสพติดให้โทษประเภท 1 (ยาไอซ์และยาอี) ไว้ในครอบครอง โดยผิดกฎหมาย และร่วมกันเสพยาเสพติดให้โทษประเภท1 (ยาไอซ์และยาอี) โดยผิดกฎหมาย ก่อนควบคุมตัวผู้ต้องหาทั้งหมดส่ง <persName>พ.ต.ท.บรรหาญ นิติอมรกุล</persName> พงส.(สบ 3) สน.ห้วยขวาง ดำเนินคดีตามกฎหมาย</p>

                <p>ผู้สื่อข่าวรายงานว่า <persName>นายมงคล</persName> หรือ <persName>สกัด พรทวี</persName> เป็นชาว จ.นครราชสีมา เริ่มชกมวยไทยครั้งแรกในชื่อ <persName>สกัด พรทวี</persName> และเปลี่ยนมาเป็น <persName>สกัด เพชรยินดี</persName> หลังจากชกมวยไทยจนอิ่มตัว จึงได้เบนเข็มมาชกมวยสากล จนได้แชมป์ ABC รุ่นไลท์เวท เมื่อปี 2529 ในครั้งแรกที่ขึ้นชก นอกจากนี้ <persName>นายมงคล</persName> ยังมีประวัติเคยถูกจับกุม ดำเนินคดีในท้องที่ สน.ลุมพินี เมื่อปี 2545 ข้อหาเป็นธุระจัดหาให้มีการค้า ประเวณี และลักลอบจำหน่ายยาเสพติด (ยาเลิฟ) และถูกเจ้าหน้าที่ สน.สุทธิสาร จับกุมยาเค และยาเลิฟ เมื่อปี 2547</p></body>
</news>
