<teiHeader>
<fileDesc>
<titleStmt>
  <title>ตรวจหลักฐาน “อลงกรณ์” หมิ่น“สตช. – อผศ.” จัดซื้อเสื้อเกราะ 2 ,000 ตัว 32 ล้านไม่โปร่งใส  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=165677  </bibl>
</sourceDesc>
</fileDesc>
</teiHeader>
<news>
<headline>ตรวจหลักฐาน “<persName>อลงกรณ์</persName>” หมิ่น“สตช. – อผศ.” จัดซื้อเสื้อเกราะ 2 ,000 ตัว 32 ล้านไม่โปร่งใส</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก เมื่อวันที่ 12 มิ.ย. ศาลนัดตรวจหลักฐาน คดีหมายเลขดำที่ อ.2604/2551 ที่อัยการพิเศษฝ่ายคดีอาญา 3  และ <persName>พล.อ.ทศรฐ เมืองอ่ำ</persName> รองปลัดกระทรวงกลาโหม อดีตผอ.องค์การทหารผ่านศึก ร่วมกันเป็นโจทก์ ยื่นฟ้อง<persName>นายอลงกรณ์ พลบุตร</persName> รองหัวหน้าพรรคประชาธิปัตย์ และรมช.พาณิชย์ เป็นจำเลย ในความผิดฐานหมิ่นประมาทโดยการโฆษณาด้วยเอกสาร และดูหมิ่นเจ้าพนักงาน ตามประมวลกฎหมายอาญา มาตรา 326 ,328 และ 136 สืบเนื่องจากกรณีเมื่อวันที่ 12 ก.ค. 2546 <persName>นายอลงกรณ์</persName> ในฐานะประธานคณะทำงานตรวจสอบทุจริตของคณะกรรมการประสานงานพรรคร่วมฝ่ายค้าน ให้สัมภาษณ์ผู้สื่อข่าว ว่า พบพฤติการณ์ไม่โปร่งใส การสั่งซื้อเสื้อเกราะของ สตช. โดยกองสรรพาวุธ สำนักงานส่งกำลังบำรุงผ่านองค์การสงเคราะห์ทหารผ่านศึก (อผศ.)</p> 

          <p> โดยอัยการโจทก์  และ <persName>พล.อ.ทศรฐ</persName> โจทก์ แถลงเตรียมพยานนำสืบ 12 ปาก ใช้เวลา 5 นัด ขณะที่<persName>นายวัฒนา งอกขาว</persName> ทนายความของ<persName>นายอลงกรณ์</persName> จำเลย แถลงขอนำพยาน 5 ปาก นำสืบต่อสู้คดี ใช้เวลา 2 นัด </p>

      <p>ศาลพิจารณาแล้วจึงนัดสืบพยานโจทก์ในวันที่ 25 -27 พ.ค.  และวันที่ 1 - 2 มิ.ย. ศกหน้า ส่วนพยานจำเลยสืบในวันที่ 3 - 4 มิ.ย. ศกหน้า เวลา 09.00 น.</p></body>
</news>
