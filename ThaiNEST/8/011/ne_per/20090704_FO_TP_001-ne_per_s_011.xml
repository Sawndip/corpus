<teiHeader>
<fileDesc>
<titleStmt>
  <title>'บัน'ถึงพม่าบีบผู้นำทหารปล่อย'ซูจี'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/040709/7246  </bibl>
</sourceDesc>
</fileDesc>
</teiHeader>
<news>
<headline>'<persName>บัน</persName>'ถึงพม่าบีบผู้นำทหารปล่อย'<persName>ซูจี</persName>'</headline>
<lead><persName>บัน  กีมูน</persName> เลขาธิการองค์การสหประชาชาติ  เดินทางถึงเมืองย่างกุ้งของพม่าแล้วในวันศุกร์  ออกตัวรับเป็น  "ภารกิจยากเย็น"  ที่จะเจรจาเกลี้ยกล่อมให้บรรดาผู้นำรัฐบาลทหารพม่ายอมปล่อยตัว<persName>นางอองซาน  ซูจี</persName>  และนักโทษการเมืองรายอื่นๆ</lead>
<neck></neck>
<body><p>เลขาธิการยูเอ็นชาวเกาหลีใต้กล่าวภายหลังเดินทางถึงย่างกุ้งเมื่อวันที่3ก.ค. 2552ว่าเขาจะขอร้อง<persName>พลเอกอาวุโสตานฉ่วย</persName>ผู้นำสูงสุดของพม่าระหว่างการพบเจรจากันที่กรุงเนย์ปีดอว์เมืองหลวงใหม่ที่ตั้งอยู่ทางภาคเหนือของพม่าอนุญาตให้เขาได้เข้าพบกับ<persName>นางซูจี</persName>ผู้นำฝ่ายค้านซึ่งกำลังถูกดำเนินคดีแต่ศาลได้สั่งเลื่อนการพิจารณาออกไปอีกเมื่อช่วงเช้า</p>
<p> "ผมจะรบเร้า(บรรดานายพล)ให้เร่งกระบวนการทางการเมืองเร็วขึ้นและปล่อยนักโทษการเมืองทุกคนรวมถึงอองซานซูจี"<persName>บัน</persName>พูดกับผู้สื่อข่าว</p>
<p> <persName>บัน</persName>กล่าวว่า เขาจะถ่ายทอดความห่วงกังวลของนานาชาติเกี่ยวกับการดำเนินคดีกับ<persName>นางซูจี</persName> และกดดันให้รัฐบาลทหารให้คำรับประกันว่าการเลือกตั้งแบบหลายพรรคการเมืองที่กำหนดให้มีขึ้นในปีหน้านั้นจะมีความโปร่งใสและน่าเชื่อถือ"ควรมีการสะท้อนเจตจำนงที่แท้จริงของประชาชนชาวพม่า"เขาย้ำ</p>
<p> การเดินทางเยือนพม่าคราวนี้ของเจ้าหน้าที่ระดับสูงสุดขององค์การสหประชาชาติมีเดิมพันสูงยิ่งแต่ความเสี่ยงที่ภารกิจครั้งนี้จะล้มเหลวยิ่งสูงกว่า</p>
<p> หลังจากปฏิบัติหน้าที่มาได้ครึ่งทางจากวาระดำรงตำแหน่ง5ปีเลขาธิการยูเอ็นผู้นี้กำลังถูกฝ่ายที่จ้องจับผิดวิพากษ์วิจารณ์ว่าวิธีการทำงานแบบเงียบๆของเขาใช้ไม่ได้ผลแต่นักการทูตกล่าวกันว่า<persName>บัน</persName>มีความกระตือรือร้นที่จะพิสูจน์ให้เห็นว่าคนเหล่านี้คิดผิด</p>
<p> <persName>บัน</persName>ยอมรับอย่างเปิดเผยว่าเขาจะต้องเจองานยากลำบากหากจะชักจูงให้รัฐบาลทหารยอมปล่อยนักโทษการเมืองและดำเนินการอย่างเป็นรูปธรรมเพื่อนำมาพม่าก้าวสู่ประชาธิปไตย</p>
<p> "เราต้องพยายามอย่างดีที่สุดเพื่อให้เกิดการเปลี่ยนแปลง" บันกล่าวก่อนออกเดินทางจากสิงคโปร์"ผมจะทำอย่างดีที่สุดแต่ผมไม่คิดว่าการเยือนของผมครั้งนี้จะเป็นการชี้ขาดความสำเร็จหรือความล้มเหลวภารกิจนี้จะเป็นภารกิจที่ยากเย็นมาก"</p>
<p> เขาเผยด้วยว่าเขาจะกดดัน<persName>พลเอกตานฉ่วย</persName>และ<persName>นายกฯเทียนเส่ง</persName>เปิดการ"สานเสวนาอย่างมีนัยสำคัญและน่าเชื่อถือ"กับ<persName>นางซูจี</persName>และฝ่ายค้าน</p>
<p> <persName>บัน</persName>บอกว่าเขาจะได้พบกับตัวแทน "พรรคการเมืองที่จดทะเบียน"ทั้งหลายในกรุงเนย์ปีดอว์ รวมทั้งตัวแทนพรรคสันนิบาตแห่งชาติเพื่อประชาธิปไตย(เอ็นแอลดี)ของ<persName>ซูจี</persName>ด้วย</p>
<p> อย่างไรก็ดีรายงานรอยเตอร์กล่าวว่า<persName>นางซูจี</persName>จะไม่ได้ร่วมการประชุมครั้งนี้และยังไม่แน่ชัดว่า<persName>บัน</persName>จะมีโอกาสได้พบนางหรือไม่ด้วย ทั้งนี้ทั้งนั้นขึ้นกับการตัดสินใจของ<persName>นายพลตานฉ่วย</persName></p>
<p> <persName>บัน</persName>ได้เข้าพบ<persName>ตานฉ่วย</persName>ในเวลาต่อมาหลังจากการทักทายที่<persName>บัน</persName>กล่าวขอบคุณที่พม่าเชิญตนมาเยือนและแสดงความยินดีที่<persName>นายพล</persName>วัย76ปียังมีสุขภาพแข็งแรง</p>
<p> "ผมอยากจะช่วยท่านนำพาประเทศของพม่าก้าวไปข้างหน้าและขอชื่นชมที่ท่านทุ่มเทกับการพัฒนาประเทศด้วย"<persName>บัน</persName>กล่าวพร้อมรอยยิ้มและจับมือกับนายพลที่ครองอำนาจมานาน17ปีจาก47ปีที่กองทัพปกครองประเทศนี้จากนั้นทั้งคู่ได้หารือกันโดยไม่เปิดให้ผู้สื่อข่าวรับฟัง</p>
<p> <persName>เนียน วิน</persName>ทนายความของ<persName>ซูจี</persName>เปิดเผยในวันเดียวกันนี้ว่าการพิจารณาคดีของนางถูกเลื่อนไปเป็นวันที่10ก.ค.เนื่องจากศาลสูงสุดยังไม่ได้ส่งแฟ้มคดีของนางมาให้ศาลแขวงย่างกุ้งเหนือ ซึ่งตัว<persName>ซูจี</persName>ซึ่งขึ้นศาลในวันนี้รู้สึกประหลาดใจที่เกิดเรื่องเช่นนี้ขึ้นได้</p></body>
</news>
