<teiHeader>
<fileDesc>
<titleStmt>
  <title>รมว.คลัง พร้อมหาช่องทางสนับสนุนสินเชื่อแก่นักลงทุนญี่ปุ่นที่เข้ามาลงทุนในไทย  </title>
  <author>อรรถพล จันทะเลิศ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120248&tb=N255206&return=ok&news_headline="%c3%c1%c7.%a4%c5%d1%a7%20%be%c3%e9%cd%c1%cb%d2%aa%e8%cd%a7%b7%d2%a7%ca%b9%d1%ba%ca%b9%d8%b9%ca%d4%b9%e0%aa%d7%e8%cd%e1%a1%e8%b9%d1%a1%c5%a7%b7%d8%b9%ad%d5%e8%bb%d8%e8%b9%b7%d5%e8%e0%a2%e9%d2%c1%d2%c5%a7%b7%d8%b9%e3%b9%e4%b7%c2"  </bibl>
</sourceDesc>
</fileDesc>
</teiHeader>
<news>
<headline>รมว.คลัง พร้อมหาช่องทางสนับสนุนสินเชื่อแก่นักลงทุนญี่ปุ่นที่เข้ามาลงทุนในไทย</headline>
<lead>รัฐมนตรีว่าการกระทรวงการคลัง พร้อมหาช่องทางสนับสนุนสินเชื่อแก่นักลงทุนญี่ปุ่นที่เข้ามาลงทุนในไทย เชื่อจะส่งผลต่อดีเศรษฐกิจในประเทศ</lead>
<neck></neck>
<body><p><persName>นายกรณ์ จาติกวณิช</persName> รัฐมนตรีว่าการกระทรวงการคลัง กล่าวว่า จากการพบปะหารือกับนักธุรกิจชาวญี่ปุ่นที่เข้ามาลงทุนในประเทศไทย ซึ่งปัจจุบันมีประมาณ 7,000 ราย ส่วนใหญ่กำลังประสบปัญหาขาดสภาพคล่องเนื่องจากเป็นผู้ประกอบการขนาดกลางและรายย่อย จึงต้องการให้รัฐบาลญี่ปุ่นช่วยเหลือด้วยการค้ำประกันสินเชื่อ เพื่อให้สามารถกู้เงินได้ง่ายขึ้น หลังสถาบันการเงินหลายแห่งเข้มงวดการปล่อยสินเชื่อ ขณะเดียวกันได้ขอให้รัฐบาลไทยแก้ไขกฏระเบียบการกู้เงินของธนาคารเฉพาะกิจของรัฐ เพื่อสามารถเข้าถึงแหล่งเงินทุนได้ ซึ่งรัฐบาล จะหาแนวทางช่วยเหลือโดยเร็ว เพราะเห็นว่าสามารถสร้างงานสร้างรายได้และเป็นประโยชน์ต่อการพัฒนาประเทศ </p>
<p>ส่วนความคืบหน้าการเจรจาระหว่างรัฐบาลไทยและญี่ปุ่นในเรื่องสัญญาการค้าเสรี JTEPA ที่ยังมีปัญหาในการตีความคำนิยามของผู้ที่จะได้สิทธิประโยชน์ในการนำเข้าภาษีเหล็กเป็น 0 เปอร์เซนต์ ว่า ขณะนี้ได้ข้อสรุปแล้ว โดยผู้ที่นำเข้ามาเพื่อใช้ในการประกอบรถยนต์ ไม่ว่าจะเป็นผู้ผลิตรถโดยตรงหรือบริษัทนำเข้าเหล็ก ก็ได้รับการยกเว้นภาษีทั้งสิ้น ซึ่งจะนำเรื่องนี้รายงานให้คณะรัฐมนตรีรับทราบในสัปดาห์หน้า เชื่อว่าจะเป็นประโยชน์ต่อผู้ประกอบการไทย </p></body>
</news>
