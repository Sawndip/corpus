<teiHeader>
<fileDesc>
<titleStmt>
  <title>อภิรดีปัดท้องอ้างไปเที่ยวอเมริกากินเยอะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-01 16:47:54  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178731  </bibl>
</sourceDesc>
</fileDesc>
</teiHeader>
<news>
<headline><persName>อภิรดี</persName>ปัดท้องอ้างไปเที่ยวอเมริกากินเยอะ</headline>
<lead><persName>แก้ว อภิรดี</persName> ปัดท้อง อ้างไปเที่ยวอเมริกากินเยอะ เลยอ้วน เฉไฉคนเข้าใจผิดคิดว่าแฟน <persName>ผู้พันต๊อด</persName></lead>
<neck></neck>
<body><p>ถึงแม้จะเป็นนักแสดงรุ่นใหญ่แล้ว แต่ <persName>แก้ว อภิรดี</persName> ก็ยังเจอพิษอักษรย่อกับเค้าเหมือนกัน หลังถูกแมงเม้าท์ปล่อยข่าวว่า กำลังอุ้มท้องลูกหลง ที่เกิดจาก <persName>ผู้พันต๊อด</persName> ซึ่งเคยมีข่าวว่ากำลังคบหาดูใจกันอยู่ ทำเอาเจ้าตัวรีบแก้ต่างเป็นการใหญ่ว่า "ก็แปลกใจนะคะ เหมือนกับนักข่าวเตือนแล้วหล่ะว่าพี่อ้วน พี่ก็อ้วนขึ้นจริงๆ น้ำหนักขึ้น 4-5 โล ปกติพี่น้ำหนัก 50 โล ผอมสุดน้ำหนักจะอยู่ที่ 48 โล แต่ว่าหลังๆ พี่ผอมมากไม่ได้ เพราะหน้าจะตอบ อายุเยอะขึ้นด้วย ก็เลยปล่อยให้อ้วนขึ้นมานิดนึง แต่ว่าปล่อยเกินไป ตอนนี้ขึ้นมาจะ 55 แล้วอ่ะลงพุงนิดๆ ก็ไม่แปลกหรอกนะ ที่คนจะคิดว่าเราท้อง เพราะว่าเราอ้วน ครั้งแรกที่ได้ยินข่าวก็งงค่ะ ถามว่าซีเรียสมั้ย ไม่ซีเรียส เพราะว่าความจริงก็คือความจริง แต่ว่างงนิดหน่อย หายไปอเมริกาไม่นาน แต่ทำไมกลับมาเป็นเรื่องท้องไปแล้ว" มีกระแสข่าวว่าบินไปทำแท้งที่อเมริกา "อุ้ย...เมืองนอกโค้กกระป๋องนึง ก็ 2-3 เหรียญเข้าไปแล้ว พี่ประหยัดทุกสิ่งอย่าง คนที่อเมริกาก็เห็นว่าพี่กินยังกะปอบสิง 
เค้าคงนึกเนอะว่า มันจะเอาอะไรออก เรื่องทำแท้งพี่ถือว่าเป็นเรื่องเลวร้ายมาก การที่ฆ่าสัตว์ตัดชีวิตมันเป็นเรื่องที่ไม่สมควรเป็นอย่างยิ่ง เราเกิดมาเป็นมนุษย์ก็บาปมากพอแล้ว อย่าทำบาปไปกว่านี้เลย พี่ไม่คิดว่าเรื่องนี้เป็นเรื่องที่ถูกต้องสำหรับคนถือพุทธ ยืนยัน 100% ว่าไม่ได้รีดน้องออกมา พี่เป็นเด็กที่อยู่ใกล้วัดมาก่อน และทำบุญมาก ถึงแม้ว่าพี่ไม่ได้เคร่งเข้าวัดสม่ำเสมอ หรือว่าถือศีล แต่ลึกๆ แล้วพี่ก็ซีเรียสเรื่องนี้มาก ไม่มีทางเลยค่ะ</p>

<p>" ลูกๆถามอะไรมั้ย "ลูกๆ ไม่รู้เรื่องเลย วันๆ อยู่แต่ในโลกอินเทอร์เน็ต เล่นคอมพ์ เกมส์" จะลดน้ำหนักมั้ย "เนี่ยกำลังลดอยู่ พี่เป็นคนเล่นกีฬาเวลาอ้วนก็จะล่ำไปหมดเลย จะบอกให้เลยว่าคนอ้วนกับคนท้องมันต่างกัน เวลาท้องมัน
ก็จะป่องแค่ท้อง ส่วนอื่นจะไม่อ้วนเลย พอสัก 4 เดือนถึงจะอ้วน นมบึ้ม หน้าจะโรย" </p>


<p>ไปทำอะไรที่อเมริกา "ไปโชว์ตัว ร้องเพลงค่ะ ดีนะ พี่ไปนิวยอร์กครั้งแรก ไปแล้วก็แฮปปี้มาก อากาศดีมากๆ แต่ข้อเสียคืออ้วนขึ้น (ไปนานมั้ย) ไปเป็นเดือนค่ะ ที่ดูว่านานเพราะพี่ทำงานการกุศล มีงานที่มหาสารคาม ก็เป็นสมาคมไทย-อีสาน ได้เฉพาะศุกร์ เสาร์ ส่วนวันจันทร์-อาทิตย์ ไม่มีใครไปเที่ยวกัน เราก็เลยไม่มีงาน"</p>


<p>มีข่าวว่าไปงานแล้วทะเลาะกับ พี่<persName>ปู ปริศนา</persName> "พี่ไม่เคยอ้าปาก เอ่ยปากแม้แต่สวัสดี กลับนะคะกับเค้าเลย คำเดียวก็ไม่เคยพูดกัน ก็ไม่รู้เรียกว่าทะเลาะกันยังไง พี่ก็ไม่รู้จะทำยังไง ถ้าคนไปงานก็จะเห็น พี่ว่านักข่าวก็เขียนเคลียร์นะ ข้างหน้าอาจจะจั่วหัวให้ดูน่าสนใจแต่ข้างในไม่ได้เขียนสักนิดว่ายืนทะเลาะ ก็เห็นว่าสงครามสายตา ก็ธรรมดาพี่ว่าเค้าเขียนเนื้อข่าวใกล้เรื่องจริง เค้าคงเห็นว่าพี่เดินไปเดินมา แล้วประตูทางออก เข้าห้องน้ำ ก็มีอยู่ทางเดียว แล้วพี่ปูก็ยืนอยู่ใกล้ห้องน้ำ พี่อ่ะเป็นคนตาไม่ดี มาปะกันใกล้ๆ ไม่เห็นหรอก พอมีคนบอกถึงจะรู้"</p>


<p>ความสัมพันธ์กับ <persName>ผู้พันต๊อด</persName> หวานกว่าเดิมมั้ย "ธรรมดาค่ะ คนจะเข้าใจผิดคิดว่าเราเป็นแฟนกัน เลยไม่มีใครกล้าเข้ามาจีบพี่ ต๊อดยิ่งคบไปนานๆ ก็เหมือนเพื่อน เพราะนิสัยเหมือนกัน ขยัน ใจร้อน ชอบเป็นผู้นำเหมือนกัน เวลามีการตัดสินใจก็มีการขัดแย้งกัน เหมือนเสือ 2 ตัว อยู่ในถ้ำเดียวกัน พี่รู้สึกว่าพี่ร่วมงานกับเค้าแล้วมีความรู้เพิ่มเติมขึ้นเยอะ พี่ก็มีหนทางอีกอาชีพนึงเพิ่มเติมขึ้นมา คืออาชีพออแกไนซ์ วันหน้าวันหลังจะได้คบกันหรือไม่ ก็ต้องขอบคุณเค้าที่ทำให้พี่มีอาชีพนี้เพิ่มขึ้นค่ะ"</p></body>
</news>
