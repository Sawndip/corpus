<teiHeader>
<fileDesc>
<titleStmt>
  <title>กิเลนผยองเดชดับซ่าเทโรฯ4-1  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 18:03:49  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_079.html  </bibl>
</sourceDesc>
</fileDesc>
</teiHeader>
<news>
<headline>กิเลนผยองเดชดับซ่าเทโรฯ4-1</headline>
<lead>"กิเลนผยอง" เมืองทองฯ หักเขี้ยว "มังกรไฟ" บีอีซี เทโรศาสน สุดมันส์ 4-1 <persName>แดนโก้ เซียก้า</persName> ซัดเบิ้ลคนเดียว 2 เม็ด,"<persName>เจ้ามุ้ย</persName>" <persName>ธีรศิลป์ แดงดา</persName> 1 ตุง และปิดท้ายด้วย<persName>สุริยา ดอมไธสง</persName> ส่วนเทโรฯ ได้<persName>กิตติพล ปาภูงา</persName> ซัดกู้หน้ามา 1 เม็ด ในศึกไทยพรีเมียร์ลีกเมื่อวันที่ 20 มิ.ย. 2552</lead>
<neck>การแข่งขันฟุตบอล "ไทยพรีเมียร์ลีก 2009" นัดสุดท้ายของเลกแรก เมื่อวันเสาร์ที่ 20 มิ.ย.ที่ผ่านมา ลงสนามฟาดแข้งกัน 4 คู่</neck>
<body><p>บีอีซี เทโรศาสน 1-4 เมืองทองฯ ยูไนเต็ด</p>
<p> ที่สนามบีอีซี เทโรศาสน ทีม "มังกรไฟ" บีอีซี เทโรศาสน เปิดรังรับมือ "กิเลนผยอง" เมืองทองฯ ยูไนเต็ด เกมนี้เจ้าถิ่น บีอีซี เทโรฯ ส่ง <persName>อานนท์ สังสระน้อย</persName> ยืนหอกตัวเป้า โดยมี <persName>จักรพันธ์ แก้วพรหม</persName>, <persName>ชลากร สงวนดี</persName> และ <persName>กิตติพล ปาภูงา</persName> คอยเติมจากแดนกลาง ด้านเมืองทองฯ ยูไนเต็ด นำโดย <persName>เจษฎา จิตสวัสดิ์</persName>, <persName>พิชิตพงษ์ เฉยฉิว</persName> และ <persName>ธีรศิลป์ แดงดา</persName> เป็นหน้าคู่กับ <persName>วาเลรี่ ซานู</persName></p>
<p> เริ่มครึ่งแรก เจ้าบ้านเป็นฝ่ายครองบอลได้มากกว่า แต่ยังไม่มีจังหวะยิงประตู พร้อมกับฝนที่เริ่มโปรยปลายลงสนาม ผ่านไป 5 นาที ทีมเยือนเริ่มตั้งเกมบุกได้ น.8 <persName>ธีรศิลป์ แดงดา</persName> ทำชิ่งกับ <persName>วาเลรี่ ซานู</persName> เข้าไปโดนทำฟาล์วหน้าเส้นเขตโทษ แต่จังหวะยิงฟรีคิกไม่ดี บอลไปติดกำแพงของ เทโรฯ</p>
<p> น.14 เจ้าถิ่นได้ลุ้นจากลูกเตะมุม <persName>กิตติพล ปาภูงา</persName> เปิดไปเสาสอง <persName>อานนท์ สังสระน้อย</persName> โขกคนเดียวเหน่งๆ แต่ยังติดกองหลัง เมืองทองฯ แล้วเป็นลูกโต้กลับเร็วของทีมเยือน <persName>ธีรศิลป์ แดงดา</persName> แทงทะลุช่องให้จะให้ <persName>วาเลรี่ ซาน</persName>ู หน้าเขตโทษ แต่โดนกองหลัง มังกรไฟ สกัดเร็วไม่ดีบอลไหลเฉียวเสาออกไป</p>
<p> จากนั้นเกมเริ่มแลกกันอย่างสนุก ทั้งสองทีมผลัดกันรุกและรับ น.21 เมืองทองฯ โยนบอลยาวจากแดนหลัง <persName>ทัศนา แช่มสอาด</persName> กองหลังเจ้าถิ่นดักบอลไม่ดีลื่นล้ม บอลหลุดไปเข้าทาง <persName>แดนโก้ เซียก้า</persName> กระซากเข้าเขตโทษ แล้วจ่ายให้ <persName>ธีรศิลป์ แดงดา</persName> วิ่งเข้ามาซัดไปเหลือซาก ทีมเยือน "กิเลนผยอง" บุกมานำ 1-0</p>
<p> น.25 เมืองทองฯ เกือบได้ประตูที่สอง เมื่อ <persName>ธีรศิลป์ แดงดา</persName> หลุดเดียวจากกลางสนามถึงเขตโทษ แล้วไหลให้ <persName>วาเลรี่ ซานู</persName> ยิงเข้าไป แต่ผู้ตัดสินเป่าเป็นลูกล้ำหน้า ยังเป็นทีมเยือนที่ได้ใจ ทำเกมบุกใส่เจ้าถิ่นเป็นละลอก ขณะที่บีอีซี เทโรศาสน พยายามทำเกมของตัวเองโต้กลับคืน แต่ยังขาดๆ เกินๆ ไม่ผ่านกองหลังของ กิเลนผยอง เข้าไปลุ้นประตูได้</p>
<p> น.35 <persName>กิตติพล ปาภูงา</persName> ขึ้นเกมทางฝั่งขวา ได้โยนจากริมเส้นเข้าหน้าประตู <persName>อานนท์ สังสระน้อย</persName> ขึ้นโหม่งไม่เต็มหัวบอลออกหลังไปกอย่างน่าเสียดาย น.38 เมืองทองฯ ขึ้นเกมกลางสนาม <persName>ธีรศิลป์ แดงดา</persName> จ่ายทะลุช่อง <persName>แดนโก้ เซียก้า</persName> วิ่งเบียดผู้เล่น มังกรไฟ หลุดเข้าไปยิงผ่านมือ <persName>พิศาล ดอกไม้แก้ว</persName> ไปชนโค่นเสาเข้าไปตุงตาข่ายให้ เมืองทองฯ ยูไนเต็ด นำห่าง 2-0</p>
<p> กิเลนผยอง ยังเปิดเกมบุกอย่างต่อเนื่อง น.40 <persName>แดนโก้ เซียก้า</persName> ผ่านบอลทะลุกองหลัง เทโรฯ ให้ <persName>ธีรศิลป์ แดงดา</persName> วิ่งหลุดเดียวไปหน้าเขตโทษ <persName>พิศาล ดอกไม้แก้ว</persName> ออกมาสกัดบอล แต่เสียบเข้าข้อเท้า <persName>ธีรศิลป์ ล้มลง</persName> ผู้ตัดสินยังใจดีควักแค่ใบเหลืองให้ นายทวารเจ้าถิ่น และเป็นลูกฟรีคิกของ เมืองทองฯ เป็น <persName>ณัฐพร พันธ์ฤทธิ์</persName> วิ่งไปซัดด้วยซ้ายผ่านกำแพง เฉี่ยวเสาแรกออกไปอย่างน่าเสียดาย</p>
<p> ช่วงท้ายครึ่งแรก ยังเป็นทีมเยือนที่ยังบุกได้อย่างต่อเนื่อง แต่ยังไม่มีสกอร์เพิ่ม หมดครึ่งแรก "กิเลนผยอง" เมืองทองฯ ยูไนเต็ด บุกมานำ "มังกรไฟ" บีอีซี เทโรศาสน 2-0</p>
<p> ครึ่งหลัง บีอีซี เทโรฯ เปิดเกมบุกใส่ทีมเยือนทันที น.46 <persName>ชาคริต บัวทอง</persName> กระซากบอลทะลุเข้าเขตโทษ แล้วซัดเต็มข้ออัดเข้าเสาแรก แต่ยังติดเซฟของ <persName>กวิน ธรรมสัจจานันท์</persName> ออกมาให้กองหลังเครียร์ได้ทัน</p>
<p> เกมบุกของเจ้าถิ่นดูเหมือนกำลังดี แต่ น.49 เมืองทองฯ ยูไนเต็ด สวนกลับมาด้านซ้าย <persName>วาเลรี่ ซานู</persName> ตัดบอลจากริมเส้นมาหน้าประตูเข้าเท้า <persName>ธีรศิลป์ แดงดา</persName> ยิงไม่ดี บอลกำลังจะหลุดเสาสอง แต่ <persName>แดนโก้ เซียก้า</persName> ใช้ความเร็วสปีดเข้ามาซัดเต็มข้อบอลพุ่งเสียบคานเข้าไปอย่างสวยงาม ให้ เมืองทองฯ นำห่าง 3-0</p>
<p> เจ้าถิ่น บีอีซี เทโรศาสน พยายามทำเกมบุกสู้เต็มที่ น.58 ได้ฟรีคิกนอกกรอบเขตโทษ <persName>กิตติพล ปาภูงา</persName> รับหน้าที่สังหาร บอลปั่นโค้งเข้าไปเสียบสามเหลี่ยมบนเสาสอง เข้าไปอย่างสวยงาม ชนิด <persName>กวิน ธรรมสัจจานันท์</persName> ได้แค่มอง ให้ ทีมมังกรไฟ ตีไข่แตกตามมาเป็น 1-3</p>
<p> จากนั้นยังเป็น บีอีซี เทโรฯ ที่พยายามหาช่องเจาะเกมรับของ เมืองทองฯ อย่างต่อเนื่อง น.68 <persName>ชาคริต บัวทอง</persName> ได้จังหวะสับไกหน้าเขตโทษ บอลพุ่งออกหลังไปแบบมีลุ้น นาทีถัดมา <persName>ชลากร สงวนดี</persName> พาบอลหลุดไปด้านซ้าย ก่อนเปิดไห้ <persName>อานนท์ สังสระน้อย</persName> ขึ้นโขกหน้าประตู แต่ไม่ดีบอลออกหลังอย่างน่าเสียดาย</p>
<p> บีอีซี เทโรฯ ยังครองเกมบุกได้อย่างต่อเนื่อง ขณะที เมืองทองฯ เร่มเน้นเกมรับมากว่า น.73 <persName>วาเลรี่ ซานู</persName> จับบอลพลาด <persName>อานนท์ สังสระน้อย</persName> โฉบมาตัดบอล แล้วกระซากหลุดเข้าไปหน้าเขตกลางประตู ก่อนสับไกเต็มข้อ บอลพุ่งผ่านมือ <persName>กวิน ธรรมสัจจานันท์</persName> ไปชนโคนเสาอย่างน่าเสียดาย</p>
<p> เกมรุกของเจ้าถิ่นยังโหมบุกอย่างต่อเนื่อง น.81 <persName>ตะวัน ศรีปาน</persName> ทะลุมาข้างเขตโทษฝั่งขวา แล้วเปิดยัดเข้ามาให้ <persName>จักรพันธ์ แก้วพรหม</persName> สอดมายิงแต่ยังติดกองหลังทีมเยือน น.84กิเลนผยอง ได้เตะมุมฝั่งขวา <persName>พิชิตพงษ์ เฉยฉิว</persName> เปิดเข้ามาเสาแรก บอลผ่านกองหลังเจ้าถิ่นไปถึงเสาสอง <persName>สุริยา ดอมไธสง</persName> ได้ยิงคนเดียวโล่งๆ ไม่เหลือ เมืองทองฯ ยูไนเต็ด นำ 4-1</p>
<p> ช่วงท้ายเกมทั้งสองทีม ยังผลัดกันเข้ามาลุ้นประตูกันอย่างสนุก และมีจังหวะหวาดเสียวหลายครั้ง แต่ก็ไม่มีสกอร์เพิ่ม จบเกม "กิเลนผยอง" เมืองทองฯ ยูไนเต็ด บุกมาเก็บ 3 แต้มเต็ม ถึงถิ่น "มังกรไฟ" บีอีซี เทโรศาสน ด้วยสกอร์ 4-1</p>
<p> วาทะกุนซือ</p>
<p> <persName>พยงค์ ขุนเณร</persName> กุนซือบีอีซีเทโรฯ "2 ประตูแรกที่เราเสียไปนั้นเป็นเพราะเราพลาดไปเองอย่างครึ่งหลังนั้นเราต้อง แลกเพราะสกอร์ตามหลังอยู่ทำให้เกิดช่องว่างในเกมรับให้ทีมเยือนโจมตีถามว่า ผลงานเลกแรกผิดหวังหรือไม่บอกเลยว่าแน่นอนเพราะเราน่าจะทำอันดับติด 1 ใน 4 ได้แต่ก็ไม่ได้คงต้องไปเริ่มต้นกันใหม่ในเลกสองแต่อย่างไรก็ดีเกมนี้ต้องชม สปิริตของลูกทีมด้วยที่ทำหน้าที่ตัวเองกันอย่างเต็มที่แล้ว "</p>
<p> <persName>อรรถพล บุษปาคม</persName> กุนซือ เมืองทองยูไนเต็ด "การชนะด้วยฟอร์มสวยสดนัดนี้เป็นการเรียกความมั่นใจให้นักเตะกลับมาอีกครั้ง หลังจากที่ 2 เกมก่อนหน้านี้เราทำได้แค่เสมอกับแพ้มาวันนี้ทุกคนทำผลงานได้อย่างสมบูรณ์ แบบโดยเฉพาะการเชื่อมเกมรุกจากกลางไปสู่หน้าทำได้อย่างยอดเยี่ยมต้องขอบคุณ นักเตะทุกคนที่ช่วยกันเล่นจนทำให้เราบุกมาเก็บ 3 แต้มในเกมนี้ได้เลกแรกถือว่าน่าพอใจระดับหนึ่งซึ่งจริงแล้วน่าจะดีกว่านี้ โดยเฉพาะมีหลายเกมทีเดียวที่เราพลาดไปโดยการทำได้แค่เสมอเท่านั้นเลกสองคง ต้องแก้ไขเกมรุกเป็นพิเศษสำหรับทีมเรา"</p>
<p> คะแนนความสามารถของ 2 ทีม</p>
<p> บีอีซีเทโรศาสน: <persName>พิศาล ดอกไม้แก้ว</persName> 5.5 , <persName>นพพล ปิตะฝ่าย</persName> 5.5 , <persName>ธฤติ โนนศรีชัย</persName> 5.5 , <persName>จักรพันธ์ แก้วพรม</persName> 6 , <persName>ชลากร สงวนดี</persName> 5.5 , <persName>กิตติพล ปาภูงา</persName> 6 , <persName>พิชิต ใจบุญ</persName> 5.5 ( แฟรงคลิน 5.5 ) , <persName>ชาคริต บัวทอง</persName> 6 , <persName>อานนท์ สังสระน้อย</persName> 6 , <persName>ทัศนา แช่มสะอาด</persName> 5.5 ( <persName>บัมบ้า เกาซู</persName> 6 ) , <persName>กีร์ ฮูเบิร์ต</persName> 5.5( <persName>ตะวัน ศรีปาน</persName> 6 )</p>
<p> เมืองทองยูไนเต็ด: <persName>กวิน ธรรมสัจจานันท์</persName> 6 , <persName>ปกาศิต แสนสุข</persName> 6 , <persName>เจษฎา จิตสวัสดิ์</persName> 6 , <persName>ณัฐพร พันฤทธิ์</persName> 6 , <persName>หัตฐพร สุวรรณ</persName> 6 , <persName>ธีรศิลป์ แดงดา</persName> 6.5 ( <persName>วิศรุต พันนาสี</persName> 6 ) , <persName>ปิยะชาติ ถามะพันธ์</persName> 6 , <persName>วาเลรี่ เซนู</persName> 6 ( <persName>สุริยา ดอมไธสง</persName> 6 ) , <persName>ชีล่า มูซ่า</persName> 6 , <persName>พิชิตพงษ์ เฉยฉิว</persName> 6.5 ( <persName>ธนพัต ณ ท่าเรือ</persName> - ) , <persName>ดานโก้ ไซก้า</persName> 7</p>
<p> แมนออฟเดอะแมตช์ : <persName>ดานโก้ ไซก้า</persName> ผู้เหมาซัด 2 ตุงให้เมืองทองฯ </p>
<p>การท่าเรือไทย เอฟซี 1-2 ชลบุรี เอฟซี</p>
<p> ที่สนาม แพท สเตเดี้ยม คลองเตย "สิงห์เจ้าท่า" การท่าเรือไทย เอฟซี เปิดรังพบกับ "ฉลามชล" ชลบุรี เอฟซี โดยเกนนี้เจ้าบ้านส่ง <persName>เคย์ ลังกาวงษ์</persName> และ <persName>อาริฟ เปาะจิ</persName> ลงสนาม พร้อมมี <persName>พิพัฒน์ ต้นกันยา</persName> ยืนหอกเป้า ส่วนทีม "ฉลามชล" ถ้าชนะนัดนี้ได้ ก็จะขึ้นเป็นจ่าฝูง พร้อมกับมีลุ้นเป็นแชมป์เลกแรก ซึ่งส่งผู้เล่นชุดใหญ่ลงสนามครบหน้า โดยมี <persName>พิภพ อ่อนโม้</persName> ยืนหอกคู่กับ <persName>โคเน่ โมฮัมเหม็ด</persName></p>
<p> เริ่มครึ่งแรก ทั้งสองทีมเปิดเกมเข้าใส่กันทันที น.4 ชลบุรีได้โอกาสก่อน จากการเปิดของ <persName>อาทิตย์ สุนทรพิธ</persName> เข้าหัว <persName>โคเน่ โมฮัมเหม็ด</persName> ที่โหม่งตั้งให้ <persName>พิภพ อ่อนโม้</persName> พุ่งโขกในเจตโทษแต่ตรงตัว<persName>ส ภัทรกร ตั้งอนุรัตน์</persName> ประตูท่าเรือ น.8 ชลบุรี บุกได้น่ากลัวอีกครั้ง <persName>พิภพ อ่อนโม้</persName> ไหลบอลให้ <persName>อดุล หละโสะ</persName> ซัดระยะ 20 หลาบอลเบาและออกหลัง</p>
<p> น.10 "ฉลามชล" ได้ฟรีคิกระยะ 25 หลา แต่ทว่า <persName>จีระวัฒน์ มัครมย์</persName> ของท่าเรือไม่ยอมถอยให้ถึง 10 หลาโดนใบเหลืองเป็นคนแรก และจังหวะนี้ <persName>อาทิตย์ สุนทรพิธ</persName> จอมฟรีคิกของชลบุรีเปิดบอลไปที่ปากประตู <persName>ภัทรกร ตั้งอนุรัตน์</persName> จะออกมาคว้าแต่ไม่ถึงบอล โดน <persName>พิภพ อ่อนโม้</persName> โฉบเข้ามาโขกตัดหน้าเสียบโคนเสาเข้าไป ให้ ชลบุรี ออกนำ 1-0</p>
<p> น.23 ชลบุรีได้ฟรีคิกระยะ 30 หลา <persName>อาทิตย์ สุนทรพิธ</persName> กดข้ามคาน น.26 <persName>ณัฐพงษ์ สมณะ</persName> แบ็คซ้ายของชลบุรีเปิดบอลยาวจากแวดนตัวเอง <persName>โคเน่ โมฮัมเหม็ด</persName> ได้โขกแต่เบาไป และ <persName>ภัทรกร</persName> ก็คว้าไว้ได้ น.27 การท่าเรือได้สวนกลับเร็ว <persName>จีระวัฒน์ มัครมย์</persName> ซัดไกลเต็มแรงบอลชนหัวของ <persName>มารุยาม่า</persName>ออกหลัง และท่าเรือได้เตะมุมทางขวา <persName>จีระวัฒน์</persName> เปิด <persName>มอยซี่</persName> กองหลังขึ้นมาโขกแต่ไม่ถนัดบอลออกข้างเสาไป</p>
<p> น.33 เจ้าบ้านที่เริ่มบุกได้มากขึ้น ก็มีโอกาสอีกจาก <persName>จีระวัฒน์ มัครมย์</persName> ที่ผ่านบอลทะลุช่องให้ <persName>พิพัฒน์ ต้นกันยา</persName> จับบอลหลุดกองหลังแล้ว แต่กระชากยาวไป <persName>โกสินทร์ หทัยรัตนกุล</persName> นายทวารจอมเก๋าชลบุรีออกมาตัดได้ทัน น.39 ท่าเรือเจาะทางขวา <persName>ณรงค์ฤทธิ์ สามนปาล</persName> เปิดยาวไปเสาสอง <persName>โอฬาร ลิ้มสัมพันธ์สันติ</persName> โขกติดหัว <persName>ชลทิตย์ จันทคาม</persName> ที่วิ่งมาขวางตรงเส้นพอดี</p>
<p> น.44 ท่าเรือฯ น่าตีเสมอได้ เมื่อ <persName>พิพัฒน์ ต้นกันยา</persName> พลิกพาบอลจากสุดเส้นหลังทางซ้ายก่อนกระดกให้ <persName>โอฬาร ลิ้มสัมพันธ์สันติ</persName> วิ่งเข้ามาหวดเต็มข้อบอลโดนแขน <persName>โกสินทร์</persName> ปัดชนคานกระดอนออกมา <persName>ณรงค์ฤทธิ์</persName> ซ้ำก็ไม่เต็มเท้าบอลโด่งไปที่พิพัฒน์อีกครั้ง แต่ซัดคราวนี้ข้ามคาน และในช่วงทดเจ็บ <persName>อิทธิพล นนทศิริ</persName> กองหลังท่าเรือไปเสียบ <persName>เอกพันธ์ อินทเสน</persName> เจอใบเหลือง ก่อนจบครึ่งแรก ชลบุรี นำ 1-0</p>
<p> ครึ่งหลัง น.54 "สิงห์เจ้าท่า" ก็ได้เฮกันลั่น <persName>เกียรติเจริญ เรืองปาน</persName> เปิดบอลยาวจากซ้าย บอลเลยข้ามหัว <persName>ชลทิต</persName> ไปที่เสาสอง <persName>นิรุตน์ คำสวัสดิ์</persName> ใช้ความเร็วไปเก็บบอลแล้วตวัดยิง บอลผ่านมือ<persName>โกสินทร์</persName> และมี <persName>พิพัฒน์ ต้นกันยา</persName> วิ่งเข้ามาชาร์จบอลตรงเส้นเข้าประตูไปให้ ท่าเรือตีเสมอ 1-1</p>
<p> น.56 ท่าเรือได้ใจโหมบุกหนัก <persName>พิพัฒน์ ต้นกันยา</persName> กระชากบอลตรงเส้น 18 หลาหักจ่ายออกซ้ายให้ <persName>จีระวัฒน์ มัครมย์</persName> ที่เติมขึ้นมาแต่ซัดออกข้างเฉย น.59 <persName>เคย์ ลังกาวงษ์</persName> กองหลังท่าเรือก็ต้องสังเวยใบเหลืองอีกคนเมื่อไปเสียบ <persName>โคเน่</persName> ในจังหวะที่จะหลุดเดี่ยว และชลบุรีได้ฟรีคิกตรงเส้น 18 หลาพอดี <persName>พงษ์พิพัฒน์ คำนวน</persName> ไม่ยอมถอย 10 หลาโดนเหลืองอีก ก่อนที่อาทิตย์ จะซัดชนกำแพงออกหลัง ได้เตะมุมทางขวา <persName>อาทิตย์</persName> เปิดโดนกองหลังโหม่งมาเข้าทาง <persName>เอกพันธ์ อินทเสน</persName> กดชนเสา <persName>สุรีย์ สุขะ</persName> ตามซ้ำก็ออกข้าง</p>
<p> น.66 <persName>อาทิตย์ สุนทรพิธ</persName> กระชากบอลขึ้นทางขวา แล้วซัด <persName>ภัทรกร ตั้งอนุรัตน์</persName> ใช้ขาสกัดออกมา<persName>โคเน่ โมฮัมเหม็ด</persName> เข้ายิงซ้ำ บอลติดขา <persName>ภัทรกร</persName> ชนคานข้ามเส้นไปแล้ว ก่อนที่จะกระดอนออกมา <persName>โคเน่</persName> ตามโขกซ้ำอีกที บอลเข้าไปนอนซุกที่ก้นตาข่าย ให้ชลบุรี นำ 2-1</p>
<p> น.73 <persName>สุรีย์ สุขะ</persName> ของชลยุรีไปเสียบ <persName>นิรุตน์ คำสวัสดิ์</persName> ตรงหน้าเขตโทษรับเหลืองตามคาด ก่อน <persName>จีระวัฒน์ มัครมย์</persName> ซัดฟรีคิกก็ไม่ดีนักติดกำแพงก่อนโดนเคลียร์ทิ้งไป น.83 เกมของเจ้าบ้านโหมต่อเนื่อง ทำให้นักเตะชลบุรีต้องตัดฟาวล์บ่อย และจังหวะนี้ <persName>อดุล หละโสะ</persName> ก็ไปหวด <persName>อาริฟ เปาะจิ</persName> ไม่รอดใบเหลือง</p>
<p> ท้ายเกม ชลบุรี ที่ตั้งรับอย่างเดียว แต่การท่าเรือ ก็เกือบตีเสมอได้ เมื่อเปิดบอลยาวไปที่ <persName>พิพัฒน์ ต้นกันยา</persName> ซัดด้วยขวา <persName>โกสินทร์</persName> ปัดไปชนเสาไว้ได้ ท่าเรือเตะมุม <persName>มอยซี่</persName> เติมขึ้นมาซัดโด่งข้ามคาน แต่ทว่า <persName>ภัทรกร ตั้งอนุรัตน์</persName> ประตูของท่าเรือที่ดันขึ้นมาช่วยเพื่อนไปประท้วงผู้ตัดสินว่าน่าจะได้เตะมุม พร้อมกับผลักอกด้วยจึงโดนใบแดงไล่ออกไป จบเกม "ฉลามชล" ชลบุรี เอฟซี บุกมาเชือด "สิงห์เจ้าท่า" การท่าเรือไทย เอฟซี สุดมัน 2-1</p>
<p> ทำให้ ชลบุรี เอฟซี ขึ้นมาเป็นจ่าฝูง และมีลุ้นที่จะครองแชมป์เลกแรก ถ้า บางกอกกล๊าส เสมอหรือแพ้ นครปฐม ในเกมวันอาทิตย์นี้ โดยหลังเกมแฟนบอล การท่าเรือฯ ที่ไม่พอใจการตัดสินของกรรมการ ได้ขว้างปาขวดน้ำลงมาในสนาม แม้จะมีการห้ามแต่ก็ไม่ฟัง</p>
<p> วาทะโค้ช</p>
<p> <persName>สะสม พบประเสริฐ</persName> กุนซือการท่าเรือไทย - เกมเราไม่ได้เป็นรองแม้แต่น้อย จังหวะจบเท่านั้นที่สู้ไมได้ อีกอย่างผู้ตัดสินก็ต้องยอมรับด้วยว่าผิดพลาดอย่างไร กรณีใบแดงไม่ว่ากัน แต่ตลอดเกมมีหลายจุดที่ผิดพลาดจนทำให้เกมแทนที่จะดีกับมาเสียเพราะกรรมการ จากนี้ไปพักเลกก็ต้องปรับในส่วนของกองหน้าเพราะเลกแรกดูจะเสียประตูง่ายไป</p>
<p> <persName>เกียรติศักดิ์ เสนาเมือง</persName> โค้ชชลบุรี - ถือว่าทำหน้าที่ได้ตามเป้าหมายคือขอ 3 แต้มก่อน ส่วนจะแชมป์เลกแรกหรือไม่ ไม่ได้หวังแล้วเพราะชัยชนะนัดนี้มีค่ามากในการลุ้นแชมป์ช่วงเลกสองต่อไป อีกอย่างเราจะมีเกม เอเอฟซีคัพ รออยู่ ซึ่งการชนะท่าเรือได้ทำให้ทีมมั่นใจขึ้นมากในการเล่นกับเมดานวันที่ 23 มิ.ย.นี้</p>
<p> คะแนนความสามารถทั้งสองทีม</p>
<p> การท่าเรือไทย เอฟซี : <persName>ภัทรกร ตั้งอนุรัตน์</persName> 6, <persName>เคย์ ลังกาวงษ์</persName> 6.5, <persName>พิพัฒน์ ต้นกันยา</persName> 7, <persName>จีระวัฒน์ มัครมย์</persName> 7.5, <persName>พงษ์พิพัฒน์ คำนวน</persName> 7, <persName>ณรงค์ฤทธิ์ สามนปาล</persName> 6 (<persName>นิรุตน์ คำสวัสดิ์</persName> 6) ,<persName>อาริฟ เปาะจิ</persName> 6.5, <persName>เกียรติเจริญ เรืองปาน</persName> 6.5 (<persName>เจษฏา ภู่เล็ก</persName> 5),<persName>อิทธิพล นนทศิริ</persName> 7, <persName>โอฬาร ลิ้มสัมพันธ์สันติ</persName> 7 (<persName>ยุทธนา ไชยแก้ว</persName>-), <persName>มอยซี่</persName> 7</p>
<p> ชลบุรี เอฟซี : <persName>โกสินทร์ หทัยรัตนกุล</persName> 7, <persName>สุรีย์ สุขะ</persName> 7, <persName>ณัฐพงษ์ สมณะ</persName> 7, <persName>อาทิตย์ สุนทรพิธ</persName> 7.5, <persName>พิภพ อ่อนโม้</persName> 7.5 (<persName>ดา ซิลวา</persName>5), <persName>มารุยาม่า โยชิอากิ</persName> 7, <persName>เกรียงไกร พิมพ์รัตน์</persName> 6.5 (<persName>ภานุวัฒน์ จินตะ</persName>-),<persName>โคเน่ โมฮัมเหม็ด</persName> 8, <persName>เอกพันธ์ อินทเสน</persName> 7, <persName>ชลทิตย์ จันทคาม</persName> 7.5, <persName>อดุล หละโสะ</persName>7.5</p>
<p> แมนออฟเดอะแมตซ์ : <persName>โคเน่โมฮัมเหม็ด</persName> แข้งไอวอรี่โคสต์ของชลบุรี</p>
<p>ราชนาวี ระยอง 1-1 การไฟฟ้าส่วนภูมิภาค</p>
<p> ที่สนามกีฬากลาง จ.ระยอง "ตะห่านน้ำ" ราชนาวี ระยอง ทีมอันดับ 15 เปิดบ้านพบกับ "มนุษย์ไฟฟ้า" การไฟฟ้าส่วนภูมิภาค ทีมอันดับ 11 เกมนี้เจ้าถิ่นนำโดย <persName>สมเจตร สัตบุษ</persName> และ <persName>สุทธินันท์ นนที</persName> ส่วนการไฟฟ้าฯ มี <persName>ณรงค์ชัย วชิรบาล</persName>, <persName>รังสรรค์ค์ วิวัฒน์ชัยโชค</persName> และ <persName>รณชัย รังสิโย</persName> นำทัพ ซึ่งเกมนี้ <persName>ดร.วิชิต แย้มบุญเรือง</persName> ประธานจัดการแข่งขันฟุตบอลไทยลีก พร้อมด้วย <persName>สตีฟ ดาบี้</persName> ผู้ช่วยโค้ชทีมชาติไทยชาวอังกฤษคู่ซี้ <persName>ปีเตอร์ รีด</persName> เดินทางมาชมการฟาดแข้งด้วย</p>
<p> เริ่มครึ่งแรก เพียงแค่ 2 นาที ทีมราชนาวี ระยอง ก็หวิดที่จะจวกประตูแรกได้เมื่อ <persName>ศุภชัย ขำทรัพย์</persName> โดนบอลจากด้านขวาเข้ามาทางเสาหนึ่งเข้าหัว <persName>ฟานิค อดัมส์</persName> โหม่งบอลไม่เต็มหัว ลูกจึงพุ่งเข้ามือนายทวารไฟฟ้าฯ แซมมวล ป.คันนิ่งแฮม</p>
<p> จากนั้น ทีมราชนาวี ระยอง ที่ได้ความขยันบวกกับความฟิต เป็นฝ่ายเคลื่อนเกมรุกเข้ามาเล่นในแดนของไฟฟ้าฯ ได้ตลอด น.11 <persName>อภิเชษฐ์ พุฒตาล</persName> แบ๊คขวาไฟฟ้าฯ ก็คว้าใบเหลืองไปเป็นคนแรกของเกม </p>
<p> น.22 ราชนาวี ระยอง ก็สังหารประตูแรกได้สำเร็จ <persName>วุฒิชัย อะสุชีวะ</persName> ยิงบอลจากนอกเส้นแบ๊คด้านซ้ายชนขากองหลังกระดอนมาตกอยู่หน้าเส้นเขตแบ๊คกลาง ประตู <persName>สุทธินันท์ นนที</persName> วิ่งโฉบไปเอาบอลก่อนที่จะยิงอย่างสวยงามบอลพุ่งเข้าเสียบสามเหลี่ยมซ้ายมือ นายทวารชนิด แซมมวล ป.คันนิ่งแฮม ไม่ได้กระดิกให้ทีมราชนาวี ขึ้นนำไปก่อน 1-0</p>
<p> หลังโดนนำไป การไฟฟ้าฯโหมรุกหมายแก้ประตูคืน แต่พลิกบอลไม่ได้ถนัดเนื่องจากโดนนักเตะราชนาวี ระยอง ไล่บี้ติดจนเล่นบอลไม่ได้ จนผ่านไปถึง น.31 การไฟฟ้าฯ ก็สามารถตีเสมอได้สำเร็จเมื่อ <persName>ศัตรูพ่าย ศรีณรงค์</persName> กระชากบอลออกปีขวาโยนอย่างแม่นยำไปทางเสาแรกให้ <persName>รังสรรค์ วิวัฒน์ชัยโชค</persName> ขวิดบอลเต็มหัวแบบโล่งๆ เข้าไปให้ทีมไล่มาเป็น 1-1</p>
<p> แม้จะถูกตีเสมออย่างรวดเร็ว ทีมราชนาวี ระยอง เจ้าบ้านก็ยังไม่หมดกำลังใจ ยังคงใช้ความขยันวิ่งไล่บี้ทีมผู้มาเยือนอย่างการไฟฟ้าฯ ตลอดเวลา ช่วงทดเวลาเจ็บ น.46 ทีมมนุษย์ไฟฟ้า ก็หวิดจะจวกประตูเพิ่มได้เมื่อ <persName>อภิเชษฐ์ พุฒตาล</persName> วางบอลยาวเข้าไปในเส้นแบ๊คด้านขวาให้ <persName>วิคเตอร์ เมนซ่า</persName> เบียดไปกับ <persName>เจษฎา งามเมือง</persName> เหลือบเห็นนายทวารราชาวี ระยอง ออกมา จึงตัดสินใจยิงทันที แต่ <persName>ชินกร ดีสาย</persName> ยังเฉียบกระโดดปัดบอลเซฟลูกอันตรายเอาไว้ได้ ก่อนจบครึ่งแรกเสมอกัน 1-1</p>
<p> ครึ่งหลัง น.53 ทีมไฟฟ้าฯก็เหลือผู้เล่นเพียงแค่ 10 คนเมื่อ <persName>เฮนรี่</persName> กองหลังตัวเก่งของทีมปากแตก ต้องออกมาเย็บข้างสนามทำให้ ราชนาวี ระยอง ที่ตัวมากกว่าพับสนามบุกกระหน่ำอย่างสนุกเท้า ครึ่งเวลาหลังผ่าน 10 นาที เกมเริ่มสนุกขึ้นเมื่อทั้งสองทีมเปิดเกมแลกแบบใครดีใครอยู่ แต่ก็ไม่สามารถพาบอลเข้าไปสร้างความหวาดเสียวแบบลุ้นประตูชัยกันได้</p>
<p> น.66 <persName>ศัตรูพ่าย ศรีณรงค์</persName> กระชากบอลออกปีกขวาก่อนที่จะไหลให้ <persName>วิคเตอร์ เมนซ่า</persName> อัดระยะ 15 หลา ในเส้นแบ๊คด้านขวาบอลพุ่งชนเสากระดอนออกมาอย่างน่าเสียดาย น.71 <persName>ศัตรูพ่าย ศรีณรงค์</persName> กองหน้าความเร็วสูงของการไฟฟ้าฯ ต่อบอลให้ <persName>รังสรรค์ วิวัฒน์ชัยโชค</persName> หลุดเข้าไปในเส้นแบ็คด้านซ้ายกดเต็มข้อนายทวารราชนาวี ระยอง เซฟเอาไว้ได้</p>
<p> น.78 ราชนาวี ระยอง สวนกลับเร็วออกทางปีกขวาให้ <persName>เสกสันต์ ชาวทองหลาง</persName> ประชากบอลถึงเส้นหลังตักโด่งมาหน้าประตูให้ <persName>รัฐพร แซ่ดั๋น</persName> โหม่งบอลเฉียดเสาสองออกไปแค่คืบชนิดกองเชียร์ลุ้นกันตัวโก่ง และนายกอบจ.ระยอง <persName>ปิยะ ปิตุเตชะ</persName> ก็ประกาศอัดฉีดเพิ่มถ้าชนะเอาไปเลย 300,000 บาท</p>
<p> ช่วงท้ายเกม ราชนาวี ระยอง โหมรุกอย่างหนักหมายเอาชัย แต่หาจังหวะในการจบสกอร์ไม่ได้ จบเกมการแข่งขันราชนาวี ระยอง เสมอ การไฟฟ้าส่วนภูมิภาค 1-1 แบ่งไปทีมละ 1 แต้ม</p>
<p> วาทะโค้ช</p>
<p> "<persName>โค้ชแฟร้งค์</persName>" <persName>น.ท.สุขสันต์ คุณสุทธิ์</persName> กุนซือทีมราชนาวี ระยอง - นัดนี้เด็กเล่นกันได้ผิดฟอร์มเอามากๆ บรรดานักเตะที่เราหวังจะมีชื่อคัดทีมชาติกลับเล่นกันได้ต่ำกว่ามาตรฐานที่ เคยเล่นได้ เล่นเหมือนเกร็งไม่ธรรมชาติ ยอมรับว่านัดนี้เด็กเล่นได้น่าผิดหวังจริงๆ</p>
<p> "<persName>อ.ทอง</persName>" <persName>ทองสุข สัมปะหังสิต</persName> กุนซือทีมการไฟฟ้าส่วนภูมิภาค - เป็นเกมที่สนุกเด็กเล่นได้ตามที่สั่งเอาไว้ สามารถปิดเกมรุกทางด้านข้างของราชนาวี ระยองเอาไว้ได้หมด เสียเพียงจังหวะในการจบสกอร์ที่เรามีโอกาสหลายครั้ง"</p>
<p> คะแนนความสามารถของนักเตะทั้งสองทีม</p>
<p> ราชนาวี ระยอง : <persName>ชินกร ดีสาย</persName> 6, <persName>สุระเดช เสาไธสง</persName> 6, <persName>ฟานิค อดัม</persName> 6, <persName>สมเจตร สัตบุษ</persName> 6(มารุต ดอกไม้ป่า 5.5), <persName>สุทธินันท์ นนท</persName>ี 6.5, <persName>ยามมิค จอร์เกรส</persName> 6, <persName>เสกสันต์ วังทองหลาง</persName> 6, <persName>ศุภชัย ขำทรัพย์</persName> 6(<persName>รัฐพร แซ่ตั๋น</persName> 5.5), <persName>วุฒิชัย อะสุชีวะ</persName>6, <persName>ติณภพ ศรีสถิตย์</persName> 6(<persName>ก้องศักดิ์ แสนทวีสุข</persName> 5), <persName>เจษฎา งามเมือง</persName> 6</p>
<p> การไฟฟ้าส่วนภูมิภาค : <persName>แซมมวล ป.คันนิ่งแฮม</persName> 6, <persName>ธีราทร บุญมาทัน</persName> 6, <persName>ปฎิภาณ เพชรพูล</persName> 6, <persName>รังสรรค์ วิวัฒน์ชัยโชค</persName> 7, <persName>ณรงค์ชัย วชิรบาล</persName> 5.5(<persName>วิคเตอร์ เมนซ่า</persName> 5.5), <persName>อภิเชษฐ์ พุฒตาล</persName> 6, <persName>อภิภู สุนทรพนาเวศ</persName> 6, <persName>รณชัย รังสิโย</persName> 6(<persName>ลำเนา สิงโต</persName> 5), <persName>เฮนรี่</persName> 6 (<persName>ภานุพงษ์ วงศ์ษา</persName> 5.5), <persName>ยุทธจักร์ ก้อนจันทร์</persName> 6, <persName>ศัตรูพ่าย ศรีณรงค์</persName> 6 </p>
<p> แมน ออฟ เดอะ แมตช์ : <persName>รังสรรค์ วิวัฒน์ชัยโชค</persName> กองกลางผู้สังหารประตูตีเสมอให้ทีมการไฟฟ้าส่วนภูมิภาค</p>
<p>ศรีราชา เอฟซี 2-2 โอสถสภา เอ็ม 150</p>
<p> ที่สนามศิรินธร ร.ร.อสช.ศรีราชา เจ้าบ้าน ศรีราชา เอฟซี ทีมรองบ๊วย พบกับ "พลังเอ็ม" โอสภสภา เอ็ม 150 ทีม อันดับ 3 ของตาราง เกมนี้เจ้าบ้าน ขาด <persName>อำไพ มุธาพร</persName> ที่โดนแบน ขณะที่ <persName>สุพจน์ วงศ์หอย</persName> กัปตันทีมยังต้องพักยาวกว่า 1 เดือนหลังจากเจ็บเข่า แต่ยังมี <persName>สุภภรณ์ พรหมพินิจ,</persName> <persName>ซารุตะ</persName>,<persName>สนอง ชัยประโคม</persName> เป็นแกนหลัก ฝั่ง "พลังเอ็ม" ขาด โจ้ 5 หลา <persName>ศรายุทธ ชัยคำดี</persName> ที่ติดโทษแบน แต่ยังได้ <persName>จักรกริช บุญคำ</persName>, <persName>คัพฟ้า บุญมาตุ่น</persName>, <persName>กิตติศักดิ์ ระวังป่า</persName> ลงสนามเหมือนเดิม</p>
<p> เริ่มครึ่งแรก น.2 ศรีราชา เอฟซี ได้ประตูนำอย่างรวดเร็ว เมื่อได้ฟรีคิกทางริมเส้นด้านขวา <persName>วรุตน์ วงศ์ดี</persName> เปิดบอลไปเสาสอง เป็น <persName>สุภภรณ์ พรหมพินิจ</persName> ยืนอยู่โล่งๆ โหม่งกดลงพื้นแค่ 3 หลาไม่เหลือซาก ให้เจ้าบ้านออกนำก่อน 1-0 ตั้งแต่ต้นเกม</p>
<p> น.25 พลังเอ็ม ได้โต้กลับ <persName>อภิศักดิ์ อาสายุทธ</persName> เปิดบอลจากกลางสนามหลุดแผงหลัง ศรีราชา ให้ <persName>อีวาน เมนซาส</persName> หลุดไปยิงขวาตรงกรอบเขตโทษ แต่ยังเป็น <persName>นันทพล ศุภไทย</persName> ที่พุ่งรับไว้ได้นิ่มๆ น.30 พลังเอ็ม ถอด<persName>เจษฎา พั่วนะคุณมี</persName> ที่มีอาการบาดเจ็บข้อเท้าขวาออกแล้วให้ <persName>ศิวเมต ธนูศร</persName> เข้าไปเล่นแทนในตำแหน่งแบ็กขวา</p>
<p> น.40 พลังเอ็ม เกือบได้ประตูตีเสมอ เมื่อ <persName>อภิศักดิ์ อาสายุทธ</persName> เปิดบอลขวางสนามให้ <persName>จักรกริช บุญคำ</persName> หลุดไปทางด้านซ้ายก่อนเปิดบอลเข้ากลางให้ <persName>อีวาน เมนซ่า</persName> โหม่งระยะ 6 หลา หลุดเสาแรกออกไปแบบมีลุ้น น.45 ศรีราชา เอฟซี ได้ฟรีคิกระยะ 30 หลา เป็น <persName>วรุตน์ วงศ์ดี</persName> ปั่นด้วยขวา ตรงตัว <persName>กิตติศักดิ์ ระวังป่า</persName> ที่เซฟไว้ได้ หมดครึ่งแรก ศรีราชา ออกนำ โอสสถภา เอ็ม 150 อยู่ 1-0</p>
<p> ครึ่งหลัง น.55 ขุนพล "พลังเอ็ม" ตามตีเสมอ จนได้ เมื่อ <persName>คัพฟ้า บุญมาตุ่น</persName> แทงบอลทะลุช่องให้ <persName>สุรเดช ธงไชย</persName> หลุดไปทางกรอบโทษด้านขวา ก่อนกึ่งยิงกึ่งผ่านเข้ากลางให้ <persName>อีแวน เมนซ่า</persName> พุ่งเข้าฮอตที่เสา 2 ไม่เหลือ ทำให้ โอสภสภา ไล่ตีเสมอเป็น 1-1</p>
<p> น.60 <persName>จักรกริช บุญคำ</persName> ชิพบอลแหวกแผงกองหลัง ศรีราชา เอฟซี ให้ <persName>คัพฟ้า บุญมาตุ่น</persName> หลุดไปซัดเต็มข้อ ยังดีบอลตรงตัว <persName>นันทพล ศุภไทย</persName> ที่รับไว้หนึบมือ น.68 <persName>คัพฟ้า บุญมาตุ่น</persName> ของพลังเอ็ม ได้ซัดตรงกรอบเขตโทษ แต่บอลหลุดออกเสาสองหวุดหวิด นาทีถัดมา <persName>ยอดรักษ์ นาเมืองรักษ์</persName> โดนใบเหลืองใบแรกของเกมหลังไปโวยวายผู้ตัดสิน น.70 โอสถสภา เอ็ม 150 ได้ลุ้นอีกเมื่อ <persName>คัพฟ้าฯ</persName> หลุดไปที่กรอบเขตโทษด้านซ้ายก่อนซัดด้วยซ้ายบอลหลุดเสาสองไปอีก</p>
<p> น.75 ศรีราชา เอฟซี ถอด <persName>อรรถพงษ์ หนูพรหม</persName> ออกแล้วให้ <persName>เอกชัย ฤทธิพันธ์</persName> ลงแทน อีกนาทีถัดมา พลังเอ็ม น่าได้ประตูสุดๆ เมื่อ <persName>สุรเดช ธงไชย</persName> หลุดไปถึงเส้นหลังด้านขวาก่อนหักเข้ากลางให้ <persName>จักรกริช บุญคำ</persName> จับหนึ่งจับหวะก่อนซัดเต็มข้อ แค่ 6 หลาบอลตกพื้นก่อนชนเสาเด้งออกมา เป็นกองหลังศรีราชา เคลียร์ออกหลังไปได้</p>
<p> น.80 <persName>อีวาน เมนซ่า</persName> ใช้ความสามารถเฉพาะตัวกระชากหนีกองหลังศรีราชา ก่อนชิพบอลนิ่มๆ ผ่าน <persName>นันทพล ศุภไทย</persName> เข้าไปทำให้ โอสถฯ ขยับแซง 2-1</p>
<p> น.83 ศรีราชา น่าได้ประตู เมื่อ <persName>วรุตน์ วงศ์ดี</persName> เปิดบอลหลุดแผงกองหลัง พลังเอ็ม ก่อนเป็น <persName>ซารุตะ</persName> หลุดเดียวไปถึงกรอบเขตโทษ กลายเป็น <persName>กิตติศักดิ์ ระวังป่า</persName> ที่ออกมาชน <persName>ซารุตะ คว่ำ</persName> ผู้ตัดสินเป่าให้เป็นฟรีคิกพร้อมกับให้ เหลือง<persName>กิตติศักดิ์</persName> ด้วย ก่อนเป็น <persName>ซารุตะ</persName> ซัดฟรีคิกเอง บอลพุ่งชน <persName>คัพฟ้า บุญมาตุ่น</persName> ของโอสถฯ งานนี้ ผู้ตัดสินเป่าให้เป็นจุดโทษ เพราะเห็นว่าโดนมือผู้เล่นโอสถสภา เอ็ม 150 เป็น <persName>ซารุตะ</persName> รับหน้าที่สังหารเอง น.85 เจ้าตัวยิง ไปคนละทาง กับ ที่<persName>กิตติศักดิ์</persName> พุ่ง ไม่เหลือซาก สกอร์กลับมาเท่ากัน 2-2</p>
<p> ช่วงทดเจ็บนาทีแรก <persName>เอกชัย ฤทธิ์พันธ์</persName> หลุดไปยิงประตูได้ หลังจากได้บอลจาก<persName>วิลเลี่ยม เมนโดซ่า</persName> แต่ผู้ตัดสินเป่าให้เป็นลูกออกข้างไปก่อน จบเกม ศรีราชา เอฟซี เปิดบ้านเจ๊า โอสถสภา เอ็ม 150 สุดมันส์ 2-2 แบ่งกันไปทีมละแต้ม</p>
<p> วาทะโค้ช</p>
<p> <persName>ครองพล ดาวเรือง</persName> ผู้ฝึกสอนโอสถสภา เอ็ม 150 - เราตั้งเป้าจะได้ 3 แต้มในเกมนัดนี้แต่มี 1 แต้มถือว่าโอเคไม่ได้เสียหายอะไรมากมายนัก ค่อยไปว่ากันต่อในเลกที่ 2</p>
<p> <persName>อาจหาญ ทรงงามทรัพย์</persName> กุนซือใหญ่ โอสถสภา เอ็ม - ช่วงครึ่งหลังเรากำหนดเกมได้หมดแล้ว แต่กองหลังเรากลับมาพลาดง่ายๆ เองมาถึงตอนนี้สถาการณ์ของทีมถือว่ายังได้ลุ้นแชมป์ต่อเพราะห่างกับจ่าฝูง แค่ 2 แต้มเท่านั้นเอง โดยเลก 2 คงปรับเรื่องเกมรับอีกพอสมควร</p>
<p> คะแนนความสามารถทั้งสองทีม</p>
<p> ศรีราชา เอฟซี:<persName>นันทพล ศุภไทย</persName> 7, <persName>ดราเม่ มากิ</persName> 7, <persName>อรรถพงษ์ หนูพรหม</persName> 6 (<persName>เอกชัย ฤทธิ์พันธ์</persName> -), <persName>ก่อเกริก เพ็ชรคงทอง</persName> 6.5, <persName>สุภภรณ์ พรหมพินิจ</persName> 6.5, <persName>สนอง ชัยประโคม</persName> 5.5 (<persName>พรศักดิ์ ป้องทอง</persName>6), <persName>ยอดรักษ์ นาเมืองรักษ์</persName> 6, <persName>สุจริต จันทกล</persName> 7, <persName>ซารูตะ ฮิโรโนริ</persName> 7, <persName>วรุตม์ วงศ์ดี</persName> 6.5 (<persName>วิลเลี่ยม เมนโดซ่า</persName> -), <persName>กอนซาเลซ กัสตอน ราอูล</persName> 6</p>
<p> โอสถสภา เอ็ม 150 : <persName>กิตติศักดิ์ ระวังป่า</persName> 7, <persName>โกศวัต ว่องไวลิขิต</persName> 7, <persName>ประทุม ชูทอง</persName> 6.5, <persName>วันใหม่ เศรษฐนันท์</persName> 6.5, <persName>จักรกริช บุญคำ</persName> 7, <persName>คัพฟ้า บุญมาตุ่น</persName> 7, <persName>สุรเดช ธงชัย</persName> 7, <persName>อภิศักดิ์ อาสายุทธ์</persName> 6.5 (<persName>อาเยว เอกบ้า</persName>-), <persName>ประวิทย์ วสุนทรา</persName> 6 (<persName>กฤษดา เก็มเด็ม</persName> 6), <persName>เจษฎา พั่วนะคุณมี</persName> 5 (<persName>ศิวเมต ธนูศร</persName>6.5 ), <persName>อีวาน รัส เมนซ่า</persName> 8</p>
<p> แมนออฟเดอะแมตช์: <persName>อีวาน รัส เมนซ่า</persName> ผู้ซัด 2 ประตูให้พลังเอ็ม </p></body>
</news>
