<teiHeader>
<fileDesc>
<titleStmt>
  <title>อิหร่านจลาจลหลังเลือกปธน.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/150609/6222  </bibl>
</sourceDesc>
</fileDesc>
</teiHeader>
<news>
<headline>อิหร่านจลาจลหลังเลือกปธน.</headline>
<lead>ทางการอิหร่านจับกุมสมาชิกฝ่ายปฏิรูปมากกว่า  100  คน  รวมถึงน้องชายของอดีต<persName>ประธานาธิบดีคาตามี</persName>   ภายหลังเกิดเหตุชุมนุมประท้วงก่อจลาจลในหลายเมืองโดยกลุ่มผู้สนับสนุน  "มูซาวี"  ไม่พอใจผลเลือกตั้งประธานาธิบดีที่  "<persName>อะห์มาดีเนญาด</persName>"  ชนะอย่างถล่มทลายผิดคาด   ท่ามกลางเสียงครหาโกงเลือกตั้ง</lead>
<neck></neck>
<body><p><persName>ประธานาธิบดีมะห์มูด อะห์มาดีเนญาด</persName> ผู้นำหัวแข็งกร้าวของอิหร่าน ประกาศชัยชนะเหนือ<persName>เมียร์ฮุสเซน มูซาวี</persName> ผู้นำฝ่ายปฏิรูป ผ่านการแถลงถ่ายทอดทางโทรทัศน์เมื่อวันเสาร์ โดยระบุว่าการเลือกตั้งครั้งนี้"เสรีเต็มที่"แต่หลังจากนั้นบรรดาผู้สนับสนุนฝ่ายค้านที่โกรธแค้นนับพันนับหมื่นคน ได้ออกมาชุมนุมตามท้องถนนในเมืองต่างๆบางคนร้องตะโกนว่า "เผด็จการจงพินาศ"และ"<persName>มูซาวี</persName>คือประธานาธิบดีของเขา" </p>
<p> การชุมนุมประท้วงและก่อเหตุวุ่นวายอย่างกว้างขวางเมื่อวันเสาร์ เป็นเหตุการณ์รุนแรงที่สุดนับแต่การปฏิวัติอิสลามเมื่อปี2522นอกจากที่กรุงเตหะรานที่ตำรวจใช้ไม้กระบองเข้าทุบตีสลายกลุ่มผู้ประท้วงที่ขว้างปาก้อนหินและจุดไฟเผาถังขยะบนท้องถนน ผู้สนับสนุนมูซาวียังได้ชุมนุมประท้วงกันในอีก5เมืองคือเมืองทาบริซ,โอรูมิยะห์,ฮาเมดัน, ราชต์และเมืองอิสฟาฮาน ที่บรรดานักศึกษามหาวิทยาลัยซานาตีได้จุดไฟเผาเครื่องใช้และเฟอร์นิเจอร์จนตำรวจเข้าสลายและจับกุม</p>
<p> ผู้สนับสนุน<persName>มูซาวี</persName>ได้นัดรวมพลกันที่ใจกลางกรุงเตหะรานอีกครั้งในวันอาทิตย์ และได้ปะทะกับตำรวจอีกครั้ง ส่วน<persName>อะห์มาดีเนญาด</persName>ได้วางแผนจัดงานฉลองชัยที่เมืองหลวงและเตรียมปราศรัยใหญ่เช่นกัน</p>
<p> มีรายงานว่าเมื่อคืนวันเสาร์ตำรวจอิหร่านได้จับกุมนักปฏิรูปจากพรรคโมชาเรกัตมากกว่า100คน<persName>โมฮัมหมัดอาลีอับตาฮี</persName> อดีตรองประธานาธิบดีในสมัยของ<persName>ประธานาธิบดีโมฮัมหมัดคาตามี</persName> เผยในวันอาทิตย์ว่า ในจำนวนนี้มี<persName>โมฮัมหมัดเรซาคาตามี</persName> น้องชายของอดีตประธานาธิบดีรวมอยู่ด้วย</p>
<p> อย่างไรก็ดี โฆษกของฝ่ายตุลาการกล่าวว่า พวกนักปฏิรูปได้ถูกเรียกตัวมาเตือนว่าอย่าได้เพิ่มความตึงเครียด จากนั้นก็ได้ถูกปล่อยตัวในเวลาต่อมา </p>
<p> <persName>อยาตุลเลาะห์ อาลีคาเมนี</persName>ผู้นำสูงสุดของอิหร่านได้เรียกร้องให้ชาวอิหร่านเคารพต่อผลการเลือกตั้งที่<persName>อะห์มาดีเนญาด</persName>ได้รับชัยชนะ ทำลายความคาดหวังของฝ่ายปฏิรูปที่เคยประกาศตั้งแต่ยังไม่ทราบผลอย่างเป็นทางการว่า<persName>มูซาวี</persName>ชนะอย่างแน่นอน </p>
<p> ผลการเลือกตั้งที่กระทรวงมหาดไทยประกาศเมื่อวันเสาร์ ชี้ว่า<persName>ประธานาธิบดีอะห์มาดีเนญาด</persName>ได้รับเลือกตั้งกลับมาดำรงตำแหน่งต่ออีกสมัยด้วยคะแนนทิ้งห่าง<persName>มูซาวี</persName>ที่62.6%ต่อ33.8%ส่วนอันดับสามคือ<persName>โมห์เซนเรไซ</persName>ได้1.7%<persName>มะห์ดี คาร์รูบี</persName>ได้อันดับ4 ที่0.9%จำนวนผู้มาใช้สิทธิ์สูงถึง85%</p>
<p> <persName>มูซาวี</persName>ได้ร้องเรียนว่า เลือกตั้งครั้งนี้เต็มไปด้วยการละเมิดกฎและการโกงคะแนน แต่เจ้าหน้าที่จากกระทรวงมหาดไทยพากันปฏิเสธคำกล่าวหาเหล่านี้ </p>
<p> "ผมขอเตือนว่าผมจะไม่ยอมแพ้ต่อละครตบตาที่อันตรายนี้ ผลของการกระทำของเจ้าหน้าที่บางคนจะทำลายเสาหลักของสาธารณรัฐอิสลามและสถาปนาระบอบทรราช"<persName>มูซาวี</persName>กล่าวในแถลงการณ์</p>
<p> ชัยชนะถล่มทลายอย่างเหนือความคาดหมายของ<persName>อะห์มาดีเนญาด</persName>และความรุนแรงที่เกิดตามมาได้ก่อประเด็นคำถามใหม่ถึงทิศทางนโยบายของอิหร่านในช่วงเวลาที่<persName>ประธานาธิบดีบารักโอบามา</persName>ของสหรัฐแสดงความประสงค์จะปรับปรุงความสัมพันธ์กับอิหร่าน และเคยเรียกร้องให้ผู้นำอิหร่าน"คลายกำปั้นของตน"</p>
<p> นักวิเคราะห์จากตะวันตกและในอิหร่านกล่าวกันว่า ชัยชนะของ<persName>อะห์มาดีเนญาด</persName>คงสร้างความผิดหวังแก่บรรดามหาอำนาจในโลกตะวันตก ที่พยายามจะเกลี้ยกล่อมให้อิหร่านยุติโครงการนิวเคลียร์</p>
<p> <persName>นางฮิลลารี คลินตัน</persName> รัฐมนตรีต่างประเทศสหรัฐกล่าวว่าสหรัฐกำลังจับตาผลการเลือกตั้งอิหร่านอย่างใกล้ชิด และหวังว่ามันจะสะท้อนเจตจำนงของชาวอิหร่าน ส่วน<persName>แบร์กนาร์กุชแนร์</persName>รัฐมนตรีต่างประเทศของฝรั่งเศส แสดงความกังวลเกี่ยวกับสถานการณ์ในอิหร่านหลังการเลือกตั้ง โดยกล่าวว่าการกดขี่ฝ่ายค้านอย่าง"โหดร้าย"จะเป็นการปิดประตูเพื่อเจรจาหาทางออก</p></body>
</news>
