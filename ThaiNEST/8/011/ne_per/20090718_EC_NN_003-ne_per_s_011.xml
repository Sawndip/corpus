<teiHeader>
<fileDesc>
<titleStmt>
  <title>ยอดรูดปรี้ดครึ่งหลังยังแย่การเมือง-หวัด'09ทำคนไร้อารมณ์ช็อป  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170691  </bibl>
</sourceDesc>
</fileDesc>
</teiHeader>
<news>
<headline>ยอดรูดปรี้ดครึ่งหลังยังแย่การเมือง-หวัด'09ทำคนไร้อารมณ์ช็อป</headline>
<lead></lead>
<neck></neck>
<body><p>ศูนย์วิจัยกสิกรไทย เปิดเผยรายงานแนวโน้มการใช้จ่ายผ่านบัตรเครดิตในช่วงครึ่งหลังของปีนี้ โดยระบุว่าน่าจะปรับตัวดีขึ้นกว่าช่วงครึ่งปีแรก เนื่องจากคาดว่าเศรษฐกิจไทยในครึ่งหลังน่าจะดีขึ้น อย่างไรก็ตามแม้ธุรกิจบัตรเครดิตจะเผชิญปัจจัยลบค่อนข้างมาก แต่ผู้ประกอบการยังต้องเดินหน้าทำแคมเปญการตลาด เพื่อเร่งยอดการใช้จ่ายผ่านบัตรเครดิต ทำให้การแข่งขันในครึ่งหลังของปีเข้มข้น โดยแคมเปญส่วนใหญ่จะเน้นที่สิทธิประโยชน์จากการชำระค่าสินค้าผ่านบัตรเครดิต </p>

<p>สำหรับภาพรวมปริมาณการใช้จ่ายผ่านบัตรเครดิตปีนี้ ไม่รวมการใช้จ่ายของชาวต่างประเทศที่ถือบัตรเครดิตต่างประเทศและการเบิกเงินสดล่วงหน้า แบ่งเป็น 2 กรณี คือ 1.กรณีพื้นฐาน ภายใต้สมมติฐานที่เศรษฐกิจไทยในครึ่งหลังปรับตัวดีขึ้น สถานการณ์ทางการเมืองเรียบร้อย ผู้บริโภคมีความเชื่อมั่นและกล้าที่จับจ่าย คาดว่าภาพรวมการใช้จ่ายผ่านบัตรเครดิตอาจขยายตัว 1.2% หรือมีมูลค่าประมาณ 591,580 ล้านบาท </p>

<p>ส่วนกรณีที่ 2. คือ กรณีเลวร้าย ภายใต้สมมติฐานที่การฟื้นตัวของเศรษฐกิจไทยล่าช้า เนื่องจากเศรษฐกิจโลกยังเปราะบาง โดยเฉพาะปัญหาการว่างงานที่อยู่ในระดับสูง ความมั่นคงของสถาบันการเงินในต่างประเทศฟื้นตัวล่าช้า อาจส่งผลต่อการฟื้นตัวของเศรษฐกิจไทย นอกจากนี้การแพร่ระบาดของไข้หวัดสายพันธุ์ใหม่ 2009 ยังเป็นประเด็นสำคัญ ถ้าระบาดยืดเยื้ออาจกระทบต่อพฤติกรรมการใช้ชีวิตประจำวันของประชาชน โดยเฉพาะการลดกิจกรรมนอกบ้าน ส่งผลต่อการเติบโตของปริมาณการใช้จ่ายผ่านบัตรเครดิตที่อาจหดตัว 0.4% หรือมีมูลค่า 582,480 ล้านบาท</p></body>
</news>
