<teiHeader>
<fileDesc>
<titleStmt>
  <title>กสท.จับมือเคเบิลให้บริการเน็ตความเร็วสูง  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 10:44:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090601/47047/%e0%b8%81%e0%b8%aa%e0%b8%97.%e0%b8%88%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b9%80%e0%b8%84%e0%b9%80%e0%b8%9a%e0%b8%b4%e0%b8%a5%e0%b9%83%e0%b8%ab%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%80%e0%b8%99%e0%b9%87%e0%b8%95%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%a3%e0%b9%87%e0%b8%a7%e0%b8%aa%e0%b8%b9%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>กสท.จับมือเคเบิลให้บริการเน็ตความเร็วสูง</headline>
<lead>กสท.จับมือเคเบิลท้องถิ่น เปิดให้บริการอินเทอร์เน็ตความเร็วสูง 10 เมกะบิต บนโครงข่ายเคเบิลทีวี เผยนำจุดแข็งของ 2 องค์กรร่วมผนึกกำลัง</lead>
<neck></neck>
<body><p><persName>นายประสิทธิ์ กุหลาบเพ็ชรทอง</persName> ผู้จัดการสำนักงานบริการลูกค้าเขตตะวันออกเฉียงเหนือ บริษัท กสท โทรคมนาคม จำกัด (มหาชน) หรือ CAT เปิดเผยผู้สื่อข่าว ภายหลังพิธีร่วมลงนามความร่วมมือเพื่อให้บริการอินเทอร์เน็ตความเร็วสูง 10 เมกะบิต บนโครงข่ายเคเบิลทีวี หรือเคเบิลบอดแบนด์ ร่วมกับ บริษัท โฮมทีวีเน็ตเวิร์ค จำกัด ว่า กสท.ได้ ร่วมกับผู้ประกอบการเคเบิลท้องถิ่นรำร่องในการให้บริการอินเทอร์เน็ตผ่าน โครงข่ายเคเบิลทีวี ทั้งนี้เพื่อสร้างมูลค่าเพิ่มให้แก่ผู้ประกอบการเคเบิลทีวีท้องถิ่นโดยนำ โครงข่ายเคเบิลทีวีที่มีอยู่มาให้บริการเสริมอย่างคุ้มค่า และทำให้ผู้ประกอบการเคเบิลมีรายได้ อีกทั้งยังเป็นการเสริมสร้างให้ผู้ใช้บริการเคเบิลทีวีมีโอกาสเชื่อมโยงเข้า สู่เครือข่ายอินเทอร์เน็ตได้สะดวก โดยอาศัยโครงข่ายเคเบิลทีวีเป็นเส้นทางในการสื่อสาร</p>
<p>"เดิมที่ กสท.ให้ บริการอินเทอร์เน็ตจาก 4 เมกะบิต แต่ในกรณีที่เป็นลูกค้าของโอมเคเบิลทีวีได้เปิดให้บริการสูงสุดถึง 10 เมกะบิต ซึ่งการร่วมมือในครั้งนี้เป็นการนำเอาจุดแข็งของทั้ง 2 สององค์กรผนึกกำลังร่วมกัน นับว่าประชาชนจะได้ประโยชน์เป็นอย่างยิ่ง สามารถเข้าถึงเทคโนโลยีได้โดยง่าย โดยเฉพาะทางด้านเทคโนโลยีอินเทอร์เน็ตความเร็วสูง"</p>
<p><persName>นายประสิทธิ์</persName> กล่าวอีกว่า สำหรับการร่วมมือกับผู้ประกอบเคเบิลท้องถิ่น ทางส่วนกลางได้มีการหารือร่วมกับทางสมาคมเคเบิลทีวีแห่งประเทศไทยแล้ว และมีโครงการที่จะขยายไปยังจังหวัดต่างๆ ในภาคอีสาน โดยรูปแบบการลงทุนการให้บริการอินเทอร์เน็ตผ่านโครงข่ายเคเบิลทีวีจะมี 3 รูปแบบ คือ 1.เคเบิลทีวีลงทุนเอง 2.เคเบิลทีวีและ กสท.ลงทุนครึ่งต่อครึ่ง และ 3.กสท.ลงทุนให้ ซึ่งในส่วนของการให้บริการอินเทอร์เน็ตผ่านโฮมเคเบิลทีวีในครั้งนี้ ทาง กสท.ก็เป็นผู้ลงทุนเองทั้งหมด</p>
<p>"สำหรับอัตราค่าบริการนั้นอินเทอร์เน็ตความเร็วอยู่ที่ 4 เมกะบิต อยู่ที่ 590 บาท/เดือน และเชื่อว่า หากมีผู้เข้ามาใช้บริการอินเทอร์เน็ตผ่านโครงข่ายเคเบิลทีวี ราคาน่าจะถูกลง และหากในอนาคตมีผู้ใช้บริการอินเทอร์เน็ตมากขึ้นก็จะไม่ส่งผลกระทบต่อความ เร็วของอินเทอร์เน็ตแต่อย่างใด เพราะท่อมีเดียที่เราใช้เป็นไฟเบอร์ออฟติก ซึ่งสามารถจุได้เป็น 100 เมกะบิต จึงยืนยันได้ว่าไม่มีปัญหาต่อผู้ใช้แน่นอน" </p>
<p>ด้าน<persName>นายชาญณรงค์ บุริสตระกูล</persName> กรรมการผู้จัดการ บริษัท อีสานพิมาน กรุ๊ป จำกัด ผู้ให้บริการ โฮมเคเบิลทีวี กล่าวว่า ปัจจุบันอัตราค่าบริการสมาชิกโฮมเคเบิลทีวีอยู่ที่ 350 บาท/เดือน หากลูกค้าต้องการติดตั้งอินเทอร์เน็ตผ่านโครงข่ายเคเบิลทีวี 4 เมกะบิต จะเสียค่าบริการรายเดือน 590 บาท ส่วนค่าติดตั้งอุปกรณ์ EOC เพื่อติดตั้งเสริมเข้าไปในโครงข่ายเคเบิลทีวีนั้นประมาณ 2,000 บาท ซึ่งในอนาคตเชื่อว่าค่าอุปกรณ์และค่าบริการจะลดลงหากขยายฐานลูกค้าได้มาก ขึ้น</p>
<p>"ในฐานะที่โฮมทีวีเน็ตเวิร์ค เป็นผู้ให้บริการรายแรกของภาคอีสาน คงจะต้องมีการพัฒนาทางด้านเทคโนโลยีและการสื่อสารเพิ่มขึ้นเรื่อยๆ และเชื่อว่าในอนาคตอินเทอร์เน็ตจะเข้ามามีบทบาทในชีวิตมากขึ้น ทั้งด้านการศึกษา หรือด้านการทำธุรกิจ ดังนั้นขอนแก่นก็ควรจะมีบริการสิ่งเหล่านี้ไว้ให้พร้อม ทั้งนี้บริษัทฯ ตั้งเป้าไว้ว่าจะมีผู้เข้ามาใช้บริการประมาณ 10% จากจำนวนสมาชิกของโฮมเคเบิลทีวีในปัจจุบัน" <persName>นายชาญณรงค์</persName> กล่าว</p></body>
</news>
