<teiHeader>
<fileDesc>
<titleStmt>
  <title>ภาคธุรกิจ ฟันธงตลาดอุปโภคฯ เริ่มฟื้นตัว  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-10 07:33:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/corporate/20090610/49733/%e0%b8%a0%e0%b8%b2%e0%b8%84%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88-%e0%b8%9f%e0%b8%b1%e0%b8%99%e0%b8%98%e0%b8%87%e0%b8%95%e0%b8%a5%e0%b8%b2%e0%b8%94%e0%b8%ad%e0%b8%b8%e0%b8%9b%e0%b9%82%e0%b8%a0%e0%b8%84%e0%b8%af-%e0%b9%80%e0%b8%a3%e0%b8%b4%e0%b9%88%e0%b8%a1%e0%b8%9f%e0%b8%b7%e0%b9%89%e0%b8%99%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ภาคธุรกิจ ฟันธงตลาดอุปโภคฯ เริ่มฟื้นตัว</headline>
<lead>ภาคธุรกิจ ตีปีกรับแนวโน้มเศรษฐกิจฟื้นตัว ท็อปส์ เล็งต่อโปรแกรมสปอต มันนี่ แบ็ค ปลุกยอดขาย หลังพบขาประจำจ่ายเพิ่ม 15-20%พร้อมเดินหน้าเปิดสาขา</lead>
<neck></neck>
<body><p><persName>นางสาวภัทรพร เพ็ญประพัฒน์</persName> ผู้ช่วยกรรมการผู้จัดการใหญ่ สายการตลาดและประชาสัมพันธ์ บริษัท แ จำกัด ผู้บริหารเครือข่ายร้านซูเปอร์มาร์เก็ตภายใต้ชื่อ แ ท็อปส์ มาร์เก็ต ท็อปส์ เดลี่ และเซ็นทรัล ฟู้ด ฮอลล์ เปิดเผยว่า แนวโน้มเศรษฐกิจเริ่มปรับตัวดีขึ้นอย่างต่อเนื่องทำให้ผลประกอบการ 5 เดือนแรกอยู่ในเกณฑ์ที่ดี</p>

<p>นอกจากนี้ ผลประกอบการที่ดีส่วนหนึ่งมาจากการตลาดเชิงรุกผ่านโปรแกรมสปอต มันนี่ แบ็ค ซึ่งลูกค้าสะสมยอดซื้อแลกคืนเป็นคูปองเงินสด ทำให้เกิดการกระตุ้นการใช้จ่ายของลูกค้าสมาชิกเพิ่มขึ้น 15-20% ซึ่งบริษัทจึงได้พิจารณาว่าจะดำเนินโปรแกรมการตลาดดังกล่าวต่อเนื่องในปีหน้า จากเดิมจะสิ้นสุดโปรแกรมในสิ้นปีนี้</p>

<p>ปัจจุบัน ท็อปส์มีสาขารวม 114 แห่งทั่วประเทศ ช่วงครึ่งปีหลังนี้เตรียมเปิดสาขาใหม่เพิ่ม 10-20 แห่ง ส่วนใหญ่เป็นร้านท็อปส์ เดลี่ ซึ่งมีสาขาอยู่เพียง 15 แห่งคาดว่าจะมีสาขาท็อปส์ เดลี่ ไม่ต่ำกว่า 30 แห่งในสิ้นปีนี้</p>

<p><persName>นางสาวภัทรพร</persName> กล่าวอีกว่า ภาวะเศรษฐกิจชะลอตัวช่วงที่ผ่านมาทำให้พฤติกรรมลูกค้าหันมารับประทานอาหารที่บ้านมากขึ้น ส่งผลกลุ่มสินค้าอาหารสด ทั้งเนื้อสัตว์ ผัก ผลไม้ เติบโตมากกว่า 10% ขณะที่สาขาเซ็นทรัล ฟู้ด ฮอลล์ ที่เซ็นทรัลเวิลด์ มีลูกค้าหมุนเวียนเพิ่มขึ้น 10% </p>

<p>ด้าน<persName>นางวรรณิภา ภักดีบุตร</persName> รองประธานกรรมการบริหาร กลุ่มผลิตภัณฑ์เครื่องใช้ในครัวเรือนและเครื่องใช้ส่วนบุคคล บริษัท ยูนิลีเวอร์ไทย เทรดดิ้ง จำกัด เปิดเผยว่า ตั้งแต่เดือน พ.ค. เป็นต้นมาพบว่าอารมณ์และบรรยากาศการจับจ่ายใช้สอยของผู้บริโภคปรับตัวดีขึ้น ทำให้ตลาดสินค้าอุปโภคบริโภคมีอัตราการเติบโตในระดับ 5-7%</p>

<p>สะท้อนว่า กำลังซื้อโดยภาพรวมขยับดีขึ้น ล่าสุด ท็อปส์ ร่วมกับแอทโฮม และบรีส จัดแคมเปญการตลาดร่วมกันในการกระตุ้นตลาดเครื่องรีดถนอมผ้าไอน้ำแอทโฮม ร่วมกับผลิตภัณฑ์บรีส ผ่านช่องทางจำหน่ายของท็อปส์ มาร์เก็ต และเซ็นทรัล ฟู้ด ฮอลล์</p></body>
</news>
