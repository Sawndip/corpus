<teiHeader>
<fileDesc>
<titleStmt>
  <title>ฉาวไม่เลิก! แบร์ลุสโคนีอาจพัวพันจ้าง"คุณโส"มาที่บ้าน  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-18 21:45:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000069135  </bibl>
</sourceDesc>
</fileDesc>
</teiHeader>
<news>
<headline>ฉาวไม่เลิก! <persName>แบร์ลุสโคนี</persName>อาจพัวพันจ้าง"คุณโส"มาที่บ้าน</headline>
<lead><persName>ซิลวิโอ แบร์ลุสโคนี</persName> นายกรัฐมนตรีมหาเศรษฐีของแดนมะกะโรนี มีปัญหากับเรื่องชีวิตส่วนตัวอีกครั้ง เมื่อวานนี้(17) สื่อรายงานว่าเขาได้รับความบันเทิงจากโสเภณีในบ้าน</lead>
<neck></neck>
<body><p><persName>ลาสตัมปา</persName> และหนังสือพิมพ์หลายฉบับรายงานว่า อัยการในเมืองบารีมีหลักฐานจากผู้หญิง 4 คนที่ถูก<persName>จิอัมเปาโล ตารันตินี</persName> คนคุ้นเคยของ<persName>แบร์ลุสโคนี</persName>และที่กำลังถูกสอบสวนในข้อหาคอร์รัปชั่นพร้อมกับน้องชายของเขา โดยบันทึการโทรศัพท์ของ<persName>ตารันตินี</persName>เปิดเผยว่า เขาเสนอจ่ายเงินให้เด็กผู้หญิงหลายคนมาอยู่กับ<persName>แบร์ลุสโคนี</persName>ที่บ้านของ<persName>แบร์ลุสโคนี</persName>ในกรุงโรม และเกาะซาร์ดีนา ทำให้เขาอาจถูกตั้งข้อหาผลักดันให้เกิดการค้าประเวณี</p>
<p> <persName>แพทริเซีย ดาดดารา</persName> หนึ่งในสาวๆ กลุ่มนั้นบอกกับ<persName>คอร์เรียร์เดลลาเซราว่า</persName> เธอได้รับเงินครั้งละ 2,000 ยูโร(หรือราว 94,000 บาท)สำหรับการไปบ้านของ<persName>แบร์ลุสโคนี</persName> 2 ครั้ง และเธอยังอ้างว่าได้บันทึกการสนทนาของเธอกับผู้นำอิตาลีไว้และส่งเทปไปให้อัยการที่กำลังสอบสวนครอบครัวของ<persName>ตารันตินี</persName>แล้วด้วย</p>
<p> ด้าน<persName>นิคโคโล เกดินี</persName> ทนายความของ<persName>แบร์ลุสโคนี</persName> กล่าวเย้ยหยันความคิดที่ระบุว่า แบร์ลุสดคนีอาจจะจ่ายเงินเพื่อการร่วมประเวณี โดยกล่าวว่า "ผมคิดว่าเขาอาจมีผู้หญิงหลายคนได้อย่างฟรีๆ"</p>
<p> "ถ้าผมต้องการสร้างความประทับใจให้แก่แบร์ลุสโคนี และก็ทำให้บ้านของเขามีเพื่อนสวยๆที่จ้างมา และเขาไม่อาจจะรู้เลย" "และถ้าหนึ่งในผู้หญิงเหล่านี้มีความสัมพันธ์กับเขา เขาก็ยังไม่รู้อยู่ดี(ว่าเธอถูกจ้างมา) และมันก็ไม่ควรถูกโยงไปพัวพันทั้งในแง่กฎหมายและศีลธรรมด้วย" ทนายกล่าว</p>
<p> รายงานข่าวเผยว่า ผู้นำอิตาลีวัย 72 ปี มองรายงานข่าวพวกนี้ว่าเป็นเศษขยะ และเป็นส่วนหนึ่งในแผนที่พยายามโค่นล้มเขา ก่อนที่เขาจะร่วประชุมสุดยอดกลุ่มผู้นำจี 8 ในอีก 3 สัปดาห์ข้างหน้า</p>
<p> ก่อนนี้ข่าวฉาวของเขาออกมาเป็นระลอก ทั้งเรื่องความสัมพันธ์กับนางแบบวัย 18 ปี ภาพปาร์ตี้ ตลอดจนการใช้เครื่องบินทางการพาแขกส่วนตัวไปยังบ้านพักตากอากาศ ซึ่งรวมถึงนักเต้นระบำและนักร้องดังด้วย</p></body>
</news>
