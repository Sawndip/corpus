<teiHeader>
<fileDesc>
<titleStmt>
  <title>'ป้อง' โบ้ยภาพหลุดยันไม่เคยจีบ "แตงกวา"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20249/%e0%b8%9b%e0%b9%89%e0%b8%ad%e0%b8%87%e0%b9%82%e0%b8%9a%e0%b9%89%e0%b8%a2%e0%b8%a0%e0%b8%b2%e0%b8%9e%e0%b8%ab%e0%b8%a5%e0%b8%b8%e0%b8%94%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b9%80%e0%b8%84%e0%b8%a2%e0%b8%88%e0%b8%b5%e0%b8%9a%e0%b9%81%e0%b8%95%e0%b8%87%e0%b8%81%e0%b8%a7%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>'<persName>ป้อง</persName>' โบ้ยภาพหลุดยันไม่เคยจีบ "<persName>แตงกวา</persName>"</headline>
<lead>"<persName>ป้อง</persName>" <persName>ณวัฒน์ กุลรัตน์รักษ์</persName> ปัดข่าว "<persName>แตงกวา</persName>" โบ้ยเป็นภาพหลุดจากเฟสบุ๊ค แต่ไม่ได้เป็นคนโพสต์ ยันเป็นเพียงพี่น้อง รู้จักกับฝ่ายหญิงมานาน เคยร่วมงานกันมาก่อน</lead>
<neck></neck>
<body><p>เป็นอีกหนึ่งหนุ่มที่มีภาพหลุดกุ๊กกิ๊กกับไฮโซสาวรุ่ยเยาว์ "<persName>น้องแตงกวา</persName>" ว่อนอินเทอร์เน็ต แต่พระเอกหนุ่ม "<persName>ป้อง</persName>" <persName>ณวัฒน์</persName> กลับปฏิเสธความสัมพันธ์เป็นแค่คนรู้จัก ไม่เคยจีบ ไม่เคยสนิทสนมเกินเพื่อน มั่นใจรูปหลุดจากเฟสบุ๊กแน่นอน เมื่อถามถึงภาพหลุด ที่เอามือบิดปากเล่นนัวเนียกับไฮโซสาว <persName>น้องแตงกวา</persName> จนตกเป็นข่าว ล่าสุดเจอ พระเอกหนุ่ม "<persName>ป้อง</persName>" <persName>ณวัฒน์</persName>  จึงได้ถามไถ่ถึงเรื่องนี้</p>

 <p>"พูดจริงๆ นะ ว่าเราไม่ได้สนิทกัน แต่เรารู้จักกัน ชื่อน้องแตงกวา เราไม่อยากพูดถึงนะ เพราะเขาก็อยู่ดีๆ ของเขาอยู่แล้ว เราก็สนิทแบบพี่น้องกันมากกว่า วันนั้นเราไปงานวันเกิดน้องตั๊น (จิตภัสร์ ภิรมย์ภักดี) ไปกันหลายคน พี่บอย (ถกลเกียรติ วีรวรรณ) ก็ไป แล้วก็ไปเจอน้องๆ เพื่อนๆ กัน เจอกันก็แซวๆ ถ่ายรูปแบบขำๆ มากกว่า (ไม่สนิททำไมเอามือปิดปากเขา) ก็สนิทประมาณหนึ่ง แต่คำว่าไม่สนิทเนี่ย คือไม่ได้จีบกัน ไม่ได้เป็นแฟนกัน" <persName>ป้อง</persName>กล่าว</p>      

 <p>เมื่อนักข่าวถาม ว่ารู้จักกับ<persName>น้องแตงกวา</persName>มานานหรือยัง พระเอกหนุ่มกล่าวว่า รู้จักกันมานานแล้ว เพราะอยู่กลุ่ม<persName>น้องตั๊น</persName> สมัยก่อนเวลาที่มีแฟชั่นโชว์ให้พระราชคันกุตะชม ก็มีโอกาสเข้าไปใส่ชุดโบราณอะไรอย่างนี้ให้ชม ก็จะมีน้องๆ กลุ่มนี้เข้าไปด้วย</p>

 <p>"ก็จะเจอกัน รู้จักกันมาหลายปีแล้ว แต่ไม่ได้เจอกันบ่อย ส่วนใหญ่ก็จะไปเจอกันตามงานวันเกิดของใครคนใดคนหนึ่ง อย่างที่บอกว่าไม่ได้จีบ น้องเขายังเด็กอยู่  ส่วนเรื่องภาพหลุดเราก็ไม่รู้นะ เพราะว่ามันอยู่ในเฟสบุ๊ก ซึ่งเราไม่ได้เป็นคนโพสต์ ไม่รู้ว่าใครโพสต์ แต่มันมีการแท็กส่งต่อให้เพื่อนๆ ดู แล้วมันไม่ได้มีอะไรเสียหาย อารมณ์แบบพี่น้อง ไม่ใช่ว่าเป็นภาพกอดกันจูบกัน ซึ่งภาพนั้น มันดูแล้วไม่มีอะไรเสียหาย อย่างที่บอก ว่ามันไม่มีอะไร เราก็รู้อยู่แก่ใจเราเอง ถ้าคนเห็นภาพ ก็จะรู้ว่ามันเป็นอารมณ์แบบพี่น้องนะ เล่นๆ กันมากกว่า เราก็เล่นอย่างนี้กับทุกคน เพราะว่าก็เป็นน้อง" <persName>ป้อง</persName>กล่าวปิดท้าย</p></body>
</news>
