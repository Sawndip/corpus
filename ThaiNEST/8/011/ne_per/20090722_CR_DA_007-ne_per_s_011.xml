<teiHeader>
<fileDesc>
<titleStmt>
  <title>จำคุกหนุ่มโสมขาวเมายาฆ่าโหดสาวอาบอบนวด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-22 16:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9770  </bibl>
</sourceDesc>
</fileDesc>
</teiHeader>
<news>
<headline>จำคุกหนุ่มโสมขาวเมายาฆ่าโหดสาวอาบอบนวด</headline>
<lead></lead>
<neck></neck>
<body><p>วันนี้ (22 ก.ค.) ที่ศาลอาญากรุงเทพใต้ ถนนเจริญกรุง ผู้สื่อข่าวรายงานว่า ศาลมีคำพิพากษาในคดีที่พนักงานอัยการ เป็นโจทก์ฟ้อง<persName>นายลี วู ฮัน</persName> อายุ 29 ปี ชาวเกาหลีใต้ เป็นจำเลยในความผิดฐานฆ่าผู้อื่นโดยเจตนา มีและเสพยาบ้าโดยไม่ได้รับอนุญาต คดีนี้โจทก์ฟ้องระบุความผิดสรุปว่า เมื่อวันที่ 31 ต.ค.51 จำเลยได้สูดดมยาบ้าชนิดเกล็ดหนัก 0.1 กรัม ซึ่งบรรจุในขวดแก้ว แล้วจำเลยใช้ไม้ มีด ไม้กอล์ฟและดาบซามูไร ตี แทง ฟัน เฉือน <persName>น.ส.ธิติมา ศรีตุลา</persName> อายุ 35 ปี พนักงานสถานอาบอบนวด เทน ซาวน่า ที่ศีรษะและตามร่างกาย จนถึงแก่ความตายในห้องพักเลขที่46 อาคารสเตท ทาวเวอร์ แขวงสีลม เขตบางรัก กทม. จำเลยให้การปฏิเสธในชั้นสอบสวน แต่ในชั้นศาลให้การรับสารภาพ </p>
                
<p>พยานโจทก์มีเจ้าหน้าที่ รปภ. เบิกความว่า พบหนังสือเดินทางของจำเลยหล่นลงมาจากห้องพัก จึงเอาไปคืนพบจำเลยยืนเปลือยกายในอาการเมายา มีเลือดเปรอะเปื้อนตามร่างกาย และพบศพผู้ตายสภาพเปลือยกายนอนคว่ำหน้า ที่เฉลียงห้องพัก ศาลพิเคราะห์คำเบิกความประกอบคำรับสารภาพแล้ว เห็นว่าจำเลยกระทำผิดตามฟ้องจริงฐานฆ่าผู้อื่น ให้จำคุกตลอดชีวิต ฐานมี และเสพยาบ้า จำคุก 18 เดือน จำเลยให้การรับสารภาพและบรรเทาความเสียหาย จึงลดโทษเหลือจำคุก 25 ปี 9 เดือน. </p></body>
</news>
