<teiHeader>
<fileDesc>
<titleStmt>
  <title>คลังโล่งรีดภาษีกระเตื้อง ลุ้นทั้งปีขาดดุลต่ำเป้า รสก.ฟันกำไร5หมื่นล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/170709/7881  </bibl>
</sourceDesc>
</fileDesc>
</teiHeader>
<news>
<headline>คลังโล่งรีดภาษีกระเตื้อง ลุ้นทั้งปีขาดดุลต่ำเป้า รสก.ฟันกำไร5หมื่นล.</headline>
<lead>คลังหายใจคล่องขึ้นเก็บรายได้  มิ.ย.กระเตื้อง  คาดทั้งปีต่ำเป้าไม่ถึง  2.8  แสนล.เหมือนเคย  ด้าน<persName>กอร์ปศักดิ์</persName>  เผยตัวเลขกำไรรัฐวิสาหกิจถึง  5.4  หมื่นล้าน  เตรียมเคลียร์ปัญหารถไฟ</lead>
<neck></neck>
<body><p><persName>นายสมชัย  สัจจพงษ์</persName>  ผู้อำนวยการสำนักงานเศรษฐกิจการคลัง  (สศค.)  ในฐานะโฆษกกระทรวงการคลัง  เปิดเผยว่า  ผลการจัดเก็บรายได้รัฐบาลประจำเดือน  มิ.ย.2552  รัฐบาลจัดเก็บรายได้  143,  411  ล้านบาท  สูงกว่าเดือนเดียวกันปีที่แล้ว  46,876  ล้านบาท   หรือ   48.6%  ส่งผลให้รายได้รัฐบาลในช่วง  9  เดือนแรกของปีงบประมาณ  2552   (ต.ค.2551-มิ.ย.2552)  มีจำนวนทั้งสิ้น  1,021,098  ล้านบาท  ทั้งนี้  เมื่อพิจารณาจากช่วงที่เหลือของปีงบประมาณกระทรวงการคลังคาดว่า  การจัดเก็บรายได้ตลอดทั้งปีงบประมาณ  2552  จะต่ำกว่าประมาณการตามเอกสารงบประมาณที่ตั้งไว้  1,604,640  ล้านบาท  น้อยกว่า  280,000  ล้านบาท  ตามที่คาดไว้เดิม</p> 

    <p> สำหรับผลการจัดเก็บรายได้ในช่วง  9  เดือน  ประกอบด้วย  กรมสรรพากรจัดเก็บได้รวม   825,005  ล้านบาท  ต่ำกว่าช่วงเดียวกันปีที่แล้ว  74,491  ล้านบาท  หรือ  8.3%   กรมสรรพสามิตจัดเก็บได้รวม  206,008  ล้านบาท  ต่ำกว่าช่วงเดียวกันปีที่แล้ว  12,210  ล้านบาท  หรือ  5.6%  กรมศุลกากร  จัดเก็บได้รวม  59,078  ล้านบาท  ต่ำกว่าช่วงเดียวกันปีที่แล้ว   14,287   ล้านบาท  หรือ  19.5%  รัฐวิสาหกิจ  นำส่งรายได้  62,292   ล้านบาท  ต่ำกว่าช่วงเดียวกันปีที่แล้ว  18,846  ล้านบาท  หรือ  23.2%  และหน่วยงานอื่น   นำส่งรายได้รวม   67,335  ล้านบาท  สูงกว่าช่วงเดียวกันปีที่แล้ว  6,650  ล้านบาท   หรือ  11%  </p> 

    <p><persName>นายกอร์ปศักดิ์  สภาวสุ</persName>  รองนายกรัฐมนตรี  เปิดเผยถึงการประชุมคณะกรรมการกำกับนโยบายด้านรัฐวิสาหกิจ  (กนร.)  ว่า  ที่ประชุมได้รายงานผลการดำเนินงานของรัฐวิสาหกิจทั้งสิ้น  ประจำเดือนมกราคม-มีนาคม  2552  โดยรัฐวิสาหกิจมีรายได้รวมทั้งสิ้นประมาณ  6.89  แสนล้านบาท  แบ่งเป็นรายได้ของรัฐวิสาหกิจประเภทสถาบันการเงินจำนวน  5.4  หมื่นล้านบาท  และรายได้ของรัฐวิสาหกิจที่ไม่ใช่สถาบันการเงินจำนวน  6.35  แสนล้านบาท  และมีกำไรสุทธิจำนวน  5.48  หมื่นล้านบาท  โดยแบ่งเป็นกำไรของรัฐวิสาหกิจประเภทสถาบันการเงินจำนวน   1.1   หมื่นล้านบาท  และกำไรของรัฐวิสาหกิจที่ไม่ใช่สถาบันการเงินจำนวน   4.38  หมื่นล้านบาท  ซึ่งมีผลกำไรเพิ่มขึ้นจากเดิมในช่วงเวลาเดียวกันของปี  2551  จำนวน  1,905  หมื่นล้านบาท   </p>

     <p>ในส่วนของการเบิกจ่ายงบลงทุน  ในเดือนมกราคมถึงมีนาคม  2552  รัฐวิสาหกิจสามารถเบิกจ่ายงบลงทุนไปแล้วประมาณ  63.48%  คิดเป็นวงเงิน  40,156  ล้านบาท  และการเบิกจ่ายสะสมล่าสุด  ณ  เดือนพฤษภาคม  2552  รัฐวิสาหกิจเบิกจ่ายงบลงทุนได้ทั้งสิ้น  93,900  ล้านบาท  จากแผนการเบิกจ่าย  124,000  ล้านบาท  ซึ่งคิดเป็นสัดส่วนประมาณ  75.46</p>

     <p>สำหรับเงินนำส่งรายได้เข้ารัฐคาดว่า  รัฐวิสาหกิจจะนำเงินส่งเข้ารัฐจากการจัดสรรกำไรและเงินปันผลในช่วงเดือนมกราคม-มีนาคม  2552  เป็นวงเงินรวมทั้งสิ้น  17,650  ล้านบาท  ซึ่งสูงกว่าเป้าหมายที่ประมาณการไว้ที่  10,900  ล้านบาท  และการนำส่งสะสมตั้งแต่เดือนตุลาคม  2551  ถึงมิถุนายน  2552  เป็นจำนวนเงินทั้งสิ้น  62,292  ล้านบาท  คิดเป็นสัดส่วนร้อยละ  67  ของเป้าหมายการนำส่งทั้งปีประมาณ  93,000  ล้านบาท</p>

     <p>พร้อมกันนี้  ที่ประชุมได้กล่าวถึงความคืบหน้าแผนฟื้นฟูทางการเงินของการรถไฟแห่งประเทศไทย  (ร.ฟ.ท.)  โดยที่ประชุมมีมติให้คณะอนุกรรมการเพื่อฟื้นฟู  ร.ฟ.ท.  ซึ่งมี<persName>นายประดิษฐ์  ภัทรประสิทธิ์</persName>  รัฐมนตรีช่วยว่าการกระทรวงการคลัง  เป็นประธานการดำเนินการในเรื่องแผนฟื้นฟูทางการเงินของการรถไฟแห่งประเทศไทย  ควบคู่ไปกับการเจรจาทำความเข้าใจระหว่าง  ร.ฟ.ท.กับสหภาพฯ  และให้กระทรวงคมนาคมเดินหน้าในเรื่องแผนการลงทุน  ร.ฟ.ท.  ซึ่งเมื่อมีข้อสรุปแล้วให้นำเข้าสู่ที่ประชุม  กนร.เพื่อพิจารณาและนำเข้าเสนอคณะรัฐมนตรีต่อไป.</p></body>
</news>
