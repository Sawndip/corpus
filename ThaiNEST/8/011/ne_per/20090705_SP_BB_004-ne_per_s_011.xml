<teiHeader>
<fileDesc>
<titleStmt>
  <title>กีฬารอบโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054009.php?news_id=29054009  </bibl>
</sourceDesc>
</fileDesc>
</teiHeader>
<news>
<headline>กีฬารอบโลก</headline>
<lead></lead>
<neck></neck>
<body><p><persName>คาเปลโล</persName>เชื่อผีช่วย "<persName>โอเวน</persName>" คืนฟอร์ม </p>
<p><persName>ฟาบิโอ คาเปลโล</persName> ผู้จัดการทีม "สิงโตคำราม" อังกฤษ เชื่อมั่นว่า "ปีศาจแดง" แมนฯ ยูไนเต็ด สามารถช่วยเหลือ <persName>ไมเคิล โอเวน</persName> ให้กลับคืนสู่ฟอร์มเก่งได้อีกครั้ง หลังหัวหอกวัย 29 ปีรายนี้เป็นอิสระจาก "สาลิกาดง" นิวคาสเซิล ก่อนที่จะตกลงใจย้ายไปค้าแข้งในถิ่นโอลด์ แทรฟฟอร์ด แบบไม่มีค่าตัวด้วยสัญญาค้าแข้ง 2 ปี โดยเชื่อมั่นว่า "<persName>เฟอร์กี</persName>" <persName>เซอร์อเลกซ์ เฟอร์กูสัน</persName> กุนซือ "ปีศาจแดง" สามารถช่วยให้ <persName>โอเวน</persName> กลับคืนสู่ฟอร์มเก่งได้อย่างแน่นอน หากเป็นเช่นนั้นจริง <persName>คาเปลโล</persName> ก็พร้อมเรียกตัว <persName>โอเว่น</persName> ติดทีมชาติไปลุยศึกฟุตบอลโลก 2010 รอบสุดท้าย ที่ประเทศแอฟริกาใต้ ภายในช่วงกลางปีหน้าทันที </p>
<p>"<persName>โปรฝน</persName>" ตามจ่าฝูง 6 แต้ม</p>
<p>"<persName>โปรฝน</persName>" <persName>รัศมี กัลยาณมิตตา</persName> นักกอล์ฟชาวไทย ตีรอบ 2 ศึกกอล์ฟแอลพีจีเอรายการ "เจมี ฟาร์ คอร์นิง คลาสสิก" ชิงเงิน 1.4 ล้านดอลลาร์ ที่สนามไฮแลนด์ เมโดว์ส กอล์ฟ คลับ ระยะ 6,428 หลา พาร์ 71 ในเมืองซิลวาเนีย รัฐโอไฮโอ สหรัฐ ทำเพิ่มได้แค่ 1 อันเดอร์พาร์ 70 สกอร์รวม 5 อันเดอร์พาร์ 137 ตกมาอยู่ที่ 31 ร่วม มีแต้มตามหลังจ่าฝูงร่วม <persName>ซาราห์ เคมป์</persName> จากออสเตรเลีย ที่ตีเพิ่ม 8 อันเดอร์ และ<persName>ลอรา ดิแอซ</persName> จากสหรัฐ ที่ทำเพิ่ม 4 อันเดอร์ สกอร์รวม 11 อันเดอร์พาร์ 131 ห่าง 6 สโตรค ส่วน<persName>มิเชล วี</persName> สาวหน้าหมวยชาวอเมริกัน ตี เพิ่ม 2 อันเดอร์ รวม 8 อันเดอร์พาร์ 134 อยู่อันดับ 7 ร่วม ขณะที่มือ 1 ของโลก <persName>โลเรนา โอชัว</persName> จากเม็กซิโก ตี 3 อันเดอร์ รวม 7 อันเดอร์พาร์ 135 อยู่อันดับ 13 ร่วม</p>
<p>"<persName>ไทเกอร์</persName>" ผงาดนำเอทีแอนด์ที</p>
<p>ศึกกอล์ฟพีจีเอทัวร์รายการ เอที แอนด์ ที เนชั่นแนล ชิงเงิน 6 ล้านดอลลาร์ ที่สนามคอนเกรสชั่นแนล คันทรีคลับ ระยะ 7,255 หลาพาร์ 70 ในเมือบีเธดสดา รัฐแมรีแลนด์ สหรัฐ เมื่อวันที่ 4 ก.ค.เป็นการเล่นรอบ 2 ปรากฏว่า <persName>ไทเกอร์ วู้ดส์</persName> โปรมือ 1 ของโลกและเจ้าของรายการ ยังรักษาฟอร์มต่อเนื่องทำเพิ่ม 4 อันเดอร์พาร์ 66 รวม 10 อันเดอร์พาร์ 130 แซงขึ้นมานำเป็นจ่าฝูงสำเร็จ ตามด้วย <persName>ร็อด แพมพลิง</persName> จากออสเตรเลีย ตีเพิ่ม 6 อันเดอร์พาร์ 64 รวม 9 อันเดอร์พาร์ 131 ส่วนแชมป์เก่าและผู้นำรอบแรกอย่าง <persName>แอนโธนี คิม</persName> จากสหรัฐ ตามมาเป็นอันดับ 3 ตีอีเวนพาร์ รวม 8 อันเดอร์พาร์ 132</p>
<p>"<persName>ธงชัย</persName>" วงหลุดหล่น 18 ร่วม</p>
<p>"<persName>โปรช้าง</persName>" <persName>ธงชัย ใจดี</persName> นักหวดก้านเหล็กชาวไทย ฟอร์มเริ่มหลุดตีรอบสองเสียถึง 4 โอเวอร์พาร์ 75 รวม 2 อันเดอร์พาร์ 140 หล่นจากอันดับ 2 มาอยู่ที่ 18 ร่วม ในศึกกอล์ฟยูโรเปียนทัวร์รายการ "โอเพ่น เดอ ฟรองซ์ อัลสตอม" ชิงเงิน 4 ล้านยูโร ที่เล กอล์ฟ เนชั่นแนล ระยะ 7,299 หลา พาร์ 71 ในกรุงปารีส ประเทศฝรั่งเศส ขณะที่ "<persName>โปรโจ๊ก</persName>" <persName>ชัพชัย นิราช</persName> ตีเสีย 1 โอเวอร์ รวม อีเวนพาร์ 142 อยู่ที่ 44 ร่วม ส่วนผู้นำเป็นของ <persName>ราฟา อีเคนิเก</persName> โปรวัย 28 ปีจากอาร์เจนตินารองจ่าฝูงร่วมในรอบแรก ตีเพิ่ม 4 อันเดอร์ รวม 10 อันเดอร์พาร์ 132</p>
<p>ตบสาวชุดใหญ่คว้าชัยเปิดศึกโลก</p>
<p>ทีมลูกยางสาวไทยคว้าชัยนัดเปิดสนาม ศึกวอลเลย์บอลหญิงชิงแชมป์โลก 2010 รอบสาม ทวีปเอเชีย กลุ่มดี ที่เมืองเฉินตู ประเทศจีน ด้วยการเอาชนะ ทีมอุซเบกิสถาน 3-0 เซต 25-17, 25-10 และ 25-17 ส่วนอีกคู่ จีน ชนะ ฟิจิ 3-0 เซต 25-10, 25-12, 25-13 โดยหลังการแข่งขัน <persName>นายเกียรติพงษ์ รัชตเกรียงไกร</persName> โค้ชทีมไทย กล่าวว่า นัดหน้าพบ ฟิจิ ไม่น่าจะมีปัญหาอะไร ห่วงนัดสุดท้ายที่พบกับจีน แต่จากการฝึกซ้อมที่ผ่านมา ลูกทีมทำได้ตามแผน จึงน่าจะสู้ได้สนุก</p>
<p>ตบสาว ยช.อัดเบียร์ลิ่วรอบ 2</p>
<p>ศึกวอลเลย์บอล "ช้าง" ยุวชนหญิงชิงแชมป์โลก เมื่อวันที่ 4 ก.ค. ที่เดอะมอลล์ โคราช รอบแรก สาย เอ ทีมไทย ซึ่งนัดแรกชนะ อียิปต์ 3-0 เซต ลงเล่น นัดสอง ชนะ เยอรมนี 3-1 เซต ทำให้ทีมไทยผ่านเข้ารอบสองแน่นอนแล้ว หลังชนะ 2 นัด มี 4 แต้ม เช่นเดียวกับ เซอร์เบีย ขณะที่เยอรมนี และ อียิปต์ ต้องชิงกันหนีบ๊วย เพราะแพ้ 2 นัดติด มี 2 แต้ม ส่วนคู่อื่น สาย เอ เซอร์เบีย ชนะ อียิปต์ 3-0 เซต, สาย บี เปรู ชนะ ตูนิเซีย 3-0 เซต ด้านการแข่งขันที่ยิมฯ 2 สนามกีฬาเฉลิมพระเกียรติ จ.นครราชสีมา สาย ซี บราซิล ชนะ โดมินิกัน 3-0 เซต, อิตาลี ชนะ สโลวะเกีย 3-2 เซต และ สาย ดี ญี่ปุ่น ชนะ เม็กซิโก 3-1 เซต</p></body>
</news>
