<teiHeader>
<fileDesc>
<titleStmt>
  <title>เปิดบอลอช.คัพ สาวไทยยิงโหดถล่มอุซเบฯ6-1  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054007.php?news_id=29054007  </bibl>
</sourceDesc>
</fileDesc>
</teiHeader>
<news>
<headline>เปิดบอลอช.คัพ สาวไทยยิงโหดถล่มอุซเบฯ6-1</headline>
<lead>นักเตะแม่เนื้อนิ่มทีมชาติไทย ไล่ถล่ม อุซเบกิสถาน ที่เหลือ 10 คนไปอย่างสนุกเท้า 6-1 เก็บชัยชนะประเดิมนัดเปิดสนามศึกลูกหนังเอเอฟซี เอเชี่ยนคัพ รอบคัดเลือก 2010</lead>
<neck></neck>
<body><p>การแข่งขันฟุตบอล เอเอฟซี. วูเมน เอเชี่ยนคัพ รอบคัดเลือก กลุ่ม บี ที่ราชมังคลากีฬาสถาน เมื่อวันที่ 4 ก.ค.ที่ผ่านมา เป็นนัดเปิดสนาม ทีมสาวไทย พบกับ </p>
<p>อุซเบกิสถาน ผู้เล่น 11 คนแรกของทีมสาวไทย ประกอบไปด้วย ผู้รักษาประตู <persName>วราภรณ์ บุญสิงห์</persName> กองหลัง <persName>ดวงนภา ศรีตะลา</persName>,<persName>สุนิสา สร้างไธสง</persName>,<persName>อนุชศรา หมายเจริญ</persName>,</p>
<p>กองกลาง <persName>พิกุล เขื่อนเพ็ชร</persName>,<persName>จันทร์เพ็ญ ศรีเสริม</persName>,<persName>ศิริพร พิมพิสาร</persName>,<persName>สุภาภรณ์ แก้วแบน</persName>,หน้า <persName>ชิดตะวัน ชาวงษ์</persName> ยืนคู่ <persName>พิสมัย สอนไสย์</persName> </p>
<p>เริ่มเกมขึ้นมานักเตะเจ้าถิ่นครองเกมได้ดีกว่า พาบอลขึ้นไปกดดันได้อย่างต่อเนื่อง นาที 9 ก็สามารถเปิดสกอร์แรกได้สำเร็จ <persName>ชิดตะวัน</persName> กระชากบอลขึ้นไปทางฝั่งขวา ก่อนจะผ่านเรียดมาหน้าประตู บอลผ่านมาถึงเสาสอง เป็นจังหวะที่ <persName>อนุชศรา</persName> ที่ยืนโล่งๆ แปบอลตุงตาข่าย ขยับสกอร์ขึ้นนำ 1-0 หลังเสียประตู อุซเบฯ ที่อาศัยตัวที่สูงกว่า สาดบอลโยนยาวเข้าใส่ทีมไทย นาที 16 ก็มาตีเสมอได้สำเร็จ เมื่อ <persName>มาเรีย มอยซีวา</persName> วางบอลขวางสนามจากซ้ายมาหน้าประตู <persName>อับดุลลาซูโลวา นาซิซา</persName> ศูนย์หน้าร่างยักษ์ขึ้นโขกเต็มหัว บอลพุ่งเสียบคานบนอย่างสวยงาม เสมอกัน 1-1 </p>
<p>ทีมสาวไทยกลับมาเร่งเดินเครื่องอย่างหนัก นาที 29 ทีมเยือนต้องมาเหลือผู้เล่น 10 คน เมื่อ <persName>ทูราโพวา มาร์กฟูซา</persName> พุ่งเสียบผู้เล่นทีมไทย ก่อนที่ผู้ตัดสินชาวญี่ปุ่น จะให้ใบเหลืองซึ่งเป็นใบที่สองไล่ออกจากสนาม แม้ทีมสายไทยจะได้เปรียบทั้งฟอร์มการเล่นและตัวที่เหนือกว่า มีโอกาสนับครั้งไม่ถ้วนแต่ยังทำสกอร์เพิ่มไม่ได้ จบครึ่งแรก เสมอกัน 1-1</p>
<p>ครึ่งหลัง อุซเบกิสถาน เริ่มอ่อนแรง ทำให้ ทีมเจ้าถิ่น ยิ่งได้ใจ โหมบุกอย่างหนัก นาที 58 มาบวกสกอร์เพิ่มได้สำเร็จ จาก นิสา ร่มเย็น ที่ถูกเปลี่ยนลงมาแทน <persName>พิสมัย สอนไสย์</persName> ได้บอลหลุดเดียวก่อนจะยิงหนีมือ <persName>อาร์เมโดวา ยูลียา</persName> ตุงตาข่าย ทีมสายไทย นำ 2-1 หลังจากนั้น นักเตะเจ้าถิ่น ขึงเกมรุกกดดันอย่างหนัก นาที 65 ขยับสกอร์หนีห่าง 3-1 จากการยิงที่เหนือชั้นของ <persName>นิสา</persName> ที่ได้บอลหลุดเดียวก่อนเดาะบอลข้ามมือของ <persName>อาร์เมโดวา</persName> เข้าประตูอย่างสวยงาม </p>
<p>หลังถูกนำห่าง ทีมเยือนเริ่มออกอาการป้อแป้ เปิดโอกาสให้ ทีมสาวไทย เปิดเกมบุกได้เข้าเป็นระลอก นาที 77 <persName>อนุชศรา</persName> ได้ยิงโล่ง ๆ ระยะ 8 หลา บวกสกอร์ให้ ทีมสาวไทย ขึ้นนำ 4-1 และในช่วง 2 นาทีสุดท้าย <persName>จันทร์เพ็ญ ศรีเสริม</persName> ยิงคนเดียวอีก 2 ประตู นาที 89 และ 90 ให้ไทย ถล่ม อุซเบกิสถาน 6-1 คว้าชัยชนะนัดประเดิมสนามอย่างสวยหรู นัดต่อไป อุซเบกิสถาน จะเจออิหร่าน วันที่ 6 ก.ค. ส่วนไทย จะเจอนัดปิดท้ายกับ อิหร่าน วันที่ 8 ก.ค.</p></body>
</news>
