<teiHeader>
<fileDesc>
<titleStmt>
  <title>ธุรกิจรับจัดการขยะมาแรง เจาะภาคท้องถิ่นสร้างชุมชนน่าอยู่  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 14:42:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000067895  </bibl>
</sourceDesc>
</fileDesc>
</teiHeader>
<news>
<headline>ธุรกิจรับจัดการขยะมาแรง เจาะภาคท้องถิ่นสร้างชุมชนน่าอยู่</headline>
<lead>“บ.วิชันเนเรียม” จับมือ บ. ฟาเบอร์ฯ เยอรมนี เปิดตัวระบบการจัดการขยะชุมชน ระบบ MBT เชิงกล – ชีวภาพ ลดค่าใช้จ่าย - ลดพื้นที่กว่าระบบเดิม เน้นช่วยลดปัญหาขยะล้นประเทศ หวังลดภาวะโลกร้อน พร้อมเป็นมิตรกับชุมชนและสิ่งแวดล้อม มุ่งขายระบบกับ เทศบาล อบจ. อบต.</lead>
<neck></neck>
<body><p><persName>นาย สุทธิชัย เอี่ยมเจริญยิ่ง</persName> ประธานกรรมการบริหาร <persName>นาย สมบัติ ทรงเตชะเลิศ</persName> กรรมการผู้จัดการ บริษัท วิชันเนเรียม จำกัด เปิดเผยว่า บริษัทฯ ได้ร่วมกับ บริษัท ฟาเบอร์ เทคโนโลยี จำกัด จากประเทศเยอรมนี โดย Mr.Wolfgang Tonges กรรมการผู้จัดการ คุณ <persName>ชัยวัฒน์ ชลิชต์</persName> ผู้จัดการทั่วไป เปิดตัว “ความร่วมมือธุรกิจการจัดการขยะชุมชนระบบ MBT ด้วยกรรมวิธีฟาเบอร์ อัมบรา” ครั้งแรกในไทย ซึ่งเป็นมิตรกับชุมชนและสิ่งแวดล้อม ตอบรับการรณรงค์ลดภาวะโลกร้อนที่ทั่วโลกกำลังตื่นตัวกันมาก โดยมี <persName>ดร. ราฟาเอล เลิสธ์</persName> ที่ปรึกษาทูตฝ่ายเศรษฐกิจ สถานทูตเยอรมนี มาร่วมงานในนามรัฐบาลเยอรมนี</p>
       
       <p>ทั้งนี้ในประเทศไทยมีขยะมูลฝอย 14.72 ล้านตัน ซึ่งสามารถเก็บรวบรวมได้ 84% หรือ 12.36 ล้านตัน ซึ่งในจำนวนนี้มีขยะมูลฝอยที่มีศักยภาพนำมาใช้ประโยชน์ 11.77 ล้านตัน หรือ 80% คือพวกขยะรีไซเคิล 4.4 mt และขยะอินทรีย์ 7.3 mt แต่ก็มีขยะที่จัดการไม่ถูกต้อง 64% โดยนำไปเทกองบนพื้น และเผากลางแจ้งถึง 9.42 ล้านตัน และมีหน่วยงานที่ดูแลนำไปฝังกลบอย่างถูกต้องแค่ 5.3 ล้านตัน หรือ 36%และมีสถิติการร้องเรียนตั้งแต่ ปี 2535 – 2550 มากกว่า 8,000 ราย ในเรื่อง กลิ่นเหม็น ฝุ่นละออง-เขม่าควัน น้ำเสีย กากของเสีย และอื่นๆ</p>
       
      <p> สำหรับระบบเชิงกล – ชีวภาพ (MBT) ดำเนินการด้วยกรรมวิธีฟาเบอร์ อัมบรา เป็นเทคโนโลยีจากเยอรมนี ที่มีประสิทธิภาพสูง ได้รับการยอมรับมาแล้วจากทั่วโลก เป็นการจัดการขยะมูลฝอยแบบเชิงกล – ชีวภาพ ซึ่ง จัดการขยะได้ผลดีไม่รบกวนชุมชน เน้นการคัดแยกขยะเพื่อการนำไปทำประโยชน์ ก่อนการกำจัด เป็นมิตรกับชุมชนและสิ่งแวดล้อม โดยมีโครงการนำร่องทดลองดำเนินการได้ผลดีจริง เริ่มมาเมื่อเกือบ 10 ปีที่แล้ว ใน จ.พิษณุโลก จากการช่วยเหลือแบบให้เปล่าของ GTZ เยอรมนี ผ่าน บ.ฟาเบอร์ เทคโนโลยี จำกัด</p></body>
</news>
