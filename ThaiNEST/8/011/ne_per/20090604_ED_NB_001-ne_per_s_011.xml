<teiHeader>
<fileDesc>
<titleStmt>
  <title>กรมวิทยาศาสตร์บริการ เตรียมยื่นเรื่องเสนอ ครม.พิจารณาปรับรูปแบบเป็นองค์การมหาชน มิ.ย.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206040275&tb=N255206&return=ok&news_headline='%a1%c3%c1%c7%d4%b7%c2%d2%c8%d2%ca%b5%c3%ec%ba%c3%d4%a1%d2%c3  </bibl>
</sourceDesc>
</fileDesc>
</teiHeader>
<news>
<headline>กรมวิทยาศาสตร์บริการ เตรียมยื่นเรื่องเสนอ ครม.พิจารณาปรับรูปแบบเป็นองค์การมหาชน มิ.ย.นี้</headline>
<lead>กรมวิทยาศาสตร์บริการ เตรียมยื่นเรื่องเสนอ ครม.ปรับรูปแบบเป็นองค์การมหาชนภายในเดือนมิถุนายนนี้ หวังพัฒนาการทำงานคล่องตัว พร้อมเปิดศูนย์บริการ one stop service ให้บริการภาคอุตสาหกรรมวิเคราะห์ทดสอบผลิตภัณฑ์ตลอด 24 ชั่วโมง</lead>
<neck></neck>
<body><p><persName>นายปฐม แหยมเกตุ</persName> อธิบดีกรมวิทยาศาสตร์บริการ กระทรวงวิทยาศาสตร์และเทคโนโลยี กล่าวถึงความคืบหน้าการปรับเปลี่ยนรูปแบบองค์กรเป็นองค์การมหาชนว่า ขณะนี้เตรียมพร้อมปรับเปลี่ยนรูปแบบองค์กร โดยเน้นเป็นหน่วยงานด้านการวิเคราะห์ทดสอบที่ได้รับความน่าเชื่อถือระดับ สากล เบื้องต้นเตรียมเปิดศูนย์บริการร่วมด้านการวิเคราะห์ทดสอบ ที่ให้บริการตลอด 24 ชั่วโมง ลักษณะคล้ายเป็นศูนย์ One stop service หรือศูนย์วิเคราะห์ทดสอบที่ได้มาตรฐานสากล เพื่อให้ภาคอุตสาหกรรมเข้าถึงการใช้บริการได้คล่องตัวมากขึ้น อีกทั้ง เสริมศักยภาพการแข่งขันด้านการผลิต การค้า บริการ และการวิจัยมากขึ้น คาดว่าจะอำนวยความสะดวกให้ผู้ประกอบการนำผลิตภัณฑ์มาวิเคราะห์ทดสอบมากขึ้น เป็น 3 เท่า จากเดิมที่มีผู้เข้ามาใช้บริการ 1 ล้านตัวอย่างผลิตภัณฑ์ต่อปี สร้างรายได้ 40 ล้านบาทต่อปี นอกจากนี้ เร่งทำงานเชิงรุกทำ Road Show สำรวจว่าภาคเอกชนมีความต้องการวิเคราะห์ทดสอบผลิตภัณฑ์ใดบ้าง เพื่อช่วยพัฒนาศักยภาพการผลิตให้ผู้ใช้บริการเพิ่มมากขึ้น และช่วยลดค่าใช้จ่ายที่ต้องนำผลิตภัณฑ์ไปทดสอบยังต่างประเทศ พร้อมกันนี้ ยังพัฒนาศักยภาพบุคลากรให้เผยแพร่ประชาสัมพันธ์ผลงานวิจัยของกรมวิทยาศาสตร์ บริการให้เป็นที่รู้จัก ทั้งนี้ ตั้งเป้าภายในระยะเวลา 3 ปีจะให้กรมวิทยาศาสตร์บริการเป็นหน่วยงานที่เชี่ยวชาญและได้กับการยกย่อง ด้านการวิเคราะห์ทดสอบผลิตภัณฑ์ระดับสากล อย่างไรก็ตาม คาดว่าจะเตรียมยื่นเรื่องการปรับเปลี่ยนรูปแบบวิทยาศาสตร์บริการให้เป็น องค์การมหาชนให้รัฐมนตรีรับทราบก่อนที่จะยื่นเรื่องเสนอต่อที่ประชุมคณะ รัฐมนตรี (ครม.) พิจารณาอีกครั้งในเดือนมิถุนายนนี้</p>
<p>อธิบดีกรมวิทยาศาสตร์บริการ กล่าวด้วยว่า ได้ปรับเปลี่ยนภาพลักษณ์ด้วยการเปลี่ยนตราสัญลักษณ์ใหม่ขององค์กร เพื่อให้มีความทันสมัยมากขึ้นสอดคล้องกับการปรับการบริการให้มีคุณภาพรวด เร็ว ได้มาตรฐานสากล ตอบสนองความต้องการทางด้านเศรษฐกิจและสังคมของประเทศมากขึ้น </p></body>
</news>
