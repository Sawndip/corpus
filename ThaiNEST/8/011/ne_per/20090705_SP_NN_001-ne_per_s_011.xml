<teiHeader>
<fileDesc>
<titleStmt>
  <title>ฐิติพรรษ์คู่เชิดศักดิ์ชนะสวิงอาร์ยูโทรฟี่ครั้งที่1  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=168867  </bibl>
</sourceDesc>
</fileDesc>
</teiHeader>
<news>
<headline><persName>ฐิติพรรษ์</persName>คู่<persName>เชิดศักดิ์</persName>ชนะสวิงอาร์ยูโทรฟี่ครั้งที่1</headline>
<lead>การแข่งขันกอล์ฟอาชีพอาร์ยูโทรฟี่ครั้งที่ 1 จัดโดยโครงการวิชาการบริหารธุรกิจบัณฑิตสาขาวิชาการบริหารจัดการกอล์ฟของคณะ บริหารธุรกิจมหาวิทยาลัยรามคำแหงเมื่อวันที่ 29 มิ.ย.ที่ผ่านมาชิงรางวัล150,000บาทที่สนามอัลไพน์กอล์ฟ คลับ พาร์ 72 ระยะ7,100 หลาอ.คลองหลวง จ.ปทุมธานีมีนักกอล์ฟอาชีพร่วมแข่งขัน 94 คนและนักกอล์ฟสมัครเล่นเข้าแข่งขัน 15 คน การแข่งขันแบบสโตรคเพลย์ 18 หลุม นักกอล์ฟอาชีพ 40 อันดับแรกจะได้เงินรางวัล ในประเภทอาชีพนั้นแชมป์ได้แก่โปรวัย 17 ปี<persName>ฐิติพรรษ์ ช่วยประคอง</persName>ซึ่งทำสกอร์ได้ 1 อันเดอร์พาร์ 71 เท่ากับ<persName>สมศักดิ์ ขาวประทุม</persName> จึงต้องตัดสินหาแชมป์สนามแรกนี้ด้วยการเพลย์ออฟที่หลุม 18 พาร์ 4 นักกอล์ฟทั้ง 2 คนไดรฟ์กลางแฟร์เวย์ก่อนขึ้นแอฟโพรส <persName>สมศักดิ์</persName>ช็อตขึ้นกรีนออนไกลกว่าห่างธง 13 ฟุต ทำได้แค่เซฟพาร์ในขณะที่<persName>ฐิติพรรษ์</persName> พัตเบอร์ดี้ลงซิวแชมป์รายการนี้ไปครองและได้รางวัล 20,000 บาท ส่วน<persName>สมศักดิ์</persName>รองแชมป์ได้ 11,000 บาท</lead>
<neck></neck>
<body><p>ส่วนในประเภทสมัครเล่นแชมป์ได้แก่<persName>เชิดศักดิ์ ศรีสำราญ</persName>ที่เพลย์ออฟชนะ <persName>เจษฎา พันสำโรง</persName> โดยทั้ง2 คน จบ18หลุมที่สกอร์ 3 โอเวอร์พาร์ 75 สโตรคเท่ากัน หลังจบแข่งขัน<persName>รองศาสตราจารย์รังสรรค์ แสงสุข</persName>ผู้ก่อตั้งหลักสูตรเป็นประธานมอบรางวัลและทุนการศึกษาแก่ผู้ชนะการ แข่งขันทั้ง 2 ประเภท แชมป์สนามแรก <persName>ฐิติพรรษ์ ช่วยประคอง</persName> โปรกอล์ฟวัย 17 ปี เผยว่า รู้สึกดีใจเพราะการแข่งขันในทุกรายการถือเป็นโอกาสดีที่นักกอล์ฟจะได้พัฒนา ฝีมือและฝึกทักษะของตนเอง สำหรับวันนี้พอใจผลงานของตนเอง และต้องขอขอบคุณมหาวิทยาลัยรามคำแหงที่ให้โอกาสเข้าร่วมแข่งขันรายการนี้ <persName>ฐิติพรรค์</persName>เผยว่าเพิ่งเทิร์นโปรกอล์ฟได้ 3 ครั้งก็จะฝึกซ้อมและเข้าแข่งขันในรายการต่างๆเพื่อพัฒนาฝีมืออยู่ตลอดเวลา เพราะตั้งเป้าหมายไว้ว่าจะเล่นกอล์ฟให้ติด 1 ใน 30 ของประเทศไทยให้ได้ ส่วนการแข่งขันอาร์ยูโทรฟี่ที่รามคำแหงอีก 8 ครั้งนั้นถ้ามีโอกาสก็จะเข้าร่วมแข่งขันในรายการให้ครบทุกครั้ง สำหรับการแข่งขันอาร์ยูโทรฟี่นั้นคณะกรรมการจัดการแข่งขันกำหนดไว้ทั้งหมด 9 ครั้งด้วยกันโดยจะแข่งขันที่สนามอัลไพน์กอล์ฟคลับทุกครั้ง การแข่งขันครั้งที่ 2 จะแข่งขันในวันที่ 3 ส.ค.นี้นักกอล์ฟที่สนใจสมัครได้ที่โครงการวิชาสาขาการบริหารจัดการกอล์ฟ มหาวิทยาลัยรามคำแหงโทร. 0-2310-8674 ค่าสมัครคนละ2,500บาท</p></body>
</news>
