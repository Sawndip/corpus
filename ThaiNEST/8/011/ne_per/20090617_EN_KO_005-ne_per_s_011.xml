<teiHeader>
<fileDesc>
<titleStmt>
  <title>'ปู'ไม่แคร์เสียบแทน'พิงค์กี้'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090617/17199/%e0%b8%9b%e0%b8%b9%e0%b9%84%e0%b8%a1%e0%b9%88%e0%b9%81%e0%b8%84%e0%b8%a3%e0%b9%8c%e0%b9%80%e0%b8%aa%e0%b8%b5%e0%b8%a2%e0%b8%9a%e0%b9%81%e0%b8%97%e0%b8%99%e0%b8%9e%e0%b8%b4%e0%b8%87%e0%b8%84%e0%b9%8c%e0%b8%81%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>'<persName>ปู</persName>'ไม่แคร์เสียบแทน'<persName>พิงค์กี้</persName>'</headline>
<lead>"<persName>ปู</persName>" <persName>ไปรยา สวนดอกไม้</persName> รับอยากเล่นละคร "บัวขาว" ก่อนจะบินกลับไปเรียนต่อต่างประเทศอีกครั้ง ไม่หวั่นถูกมองเสียบแทน "<persName>พิงค์กี้</persName>" <persName>สาวิกา</persName></lead>
<neck></neck>
<body><p>เดิมทีละครเรื่อง บัวขาว เคยวางตัวนางเอกเป็น  "<persName>พิงค์กี้</persName>" <persName>สาวิกา ไชยเดช</persName> เล่นคู่กับ "<persName>นิว</persName>" <persName>วงศกร ปรมัตถากร</persName> แต่มาวันนี้ นางเอกสาวหน้าแขกขอถอนตัว ล่าสุดมีข่าวว่านางเอกที่จะมาเสียบแทน ไม่ใช่ใครที่ไหน แต่เป็น "<persName>ปู</persName>" <persName>ไปรยา</persName> เจอหน้าเธอเลยถามได้ข้อเท็จจริงดังนี้</p>

 <p>"ปูเองยังไม่รู้เลย ว่าทางค่ายละครเขาจะทำช่วงนี้ได้หรือเปล่า บทก็ทำแล้ว ทุกอย่างส่งมาแล้ว เหลืออย่างเดียวว่าคิวตรงกันหรือเปล่า เพราะในเรื่องมันไม่ได้มีปูคนเดียวไง มันยังมีนักแสดงคนอื่นด้วย ตัวปูเองเทคิวได้ 7 วันเต็ม เพราะปูมีเวลาอยู่เมืองไทยถึงแค่เดือนสิงหาคม แต่ทางพี่ๆ นักแสดงคนอื่นปูไม่รู้ แต่เราก็โทษเขาไม่ได้อยู่ดีล่ะ เดี๋ยวก็รู้ว่าจะได้เล่นหรือเปล่า ถ้าคิวไม่ได้ ปูก็ต้องรับงานอื่นในช่วง 2 เดือน แต่ก็อยากเล่น เพราะไม่ได้เล่นละครมานานแล้ว อยากจะทิ้งผลงานไว้ในช่วงที่ปูไม่อยู่เหมือนกัน บทก็ดีด้วย ก็เลยอยากเล่นมาก ปูว่าได้พลิกบทบาทดี ต้องร้องไห้เยอะ ถือว่าดี แต่ปูไม่รู้สึกอะไรที่ต้องมาเสียบแทนใครเพราะปูเองก็ไม่ได้รู้เรื่องอะไร ปูเพิ่งมาถึงเมืองไทย ทางพิงค์กี้เขาขอถอนตัวไป อาจจะเพราะเขายุ่งมั้ง ไม่ได้เกี่ยวว่ามาเสียบแทน ก็คิดว่าน่าจะได้เล่น เพราะเขาวางตัวไว้แล้ว" <persName>ปู</persName>แจกแจง</p>

<p> หลังจากที่กลับจากต่างประเทศครั้งนี้ สังเกตเห็นว่าสาว<persName>ปู</persName> ดูจะพูดภาษาไทยชัดขึ้น ทั้งนี้เมื่อถามว่าไปเรียนหรือฝึกเพิ่มมาหรือเปล่า นางเอกคนดังนิ่วหน้าก่อนถาม</p>

 <p>"พูดชัดขึ้น เกี่ยวเหรอ ปูว่าไม่นะ ภาษาไทยของปูไม่ได้เรื่องเลย ปูอาจจะพูดช้าลง เลยทำให้เหมือนพูดชัดขึ้น ตัวปูเองไม่ได้สังเกต แต่ก็มีคนทักเหมือนกัน ตัวปูเองก็ไม่รู้ ไม่ได้พูดภาษาไทยมา 6 เดือนแล้ว แต่กลัวว่าตัวเองจะพูดผิด แล้วทำให้ตัวเองอาย ก็เลยต้องพยายามพูดให้ช้าลง มันก็ดูชัดขึ้นมั้ง" <persName>ปู</persName>กล่าวสรุป</p></body>
</news>
