<teiHeader>
<fileDesc>
<titleStmt>
  <title>ถก4รัฐมนตรี 20โรงงานลุ้น แจกใบอนุญาต  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190609/6462  </bibl>
</sourceDesc>
</fileDesc>
</teiHeader>
<news>
<headline>ถก4รัฐมนตรี 20โรงงานลุ้น แจกใบอนุญาต</headline>
<lead></lead>
<neck></neck>
<body><p><persName>นายชาญชัย  ชัยรุ่งเรือง</persName>  รัฐมนตรีว่าการกระทรวงอุตสาหกรรม  เปิดเผยว่า  ในวันที่  22  มิ.ย.นี้  จะเชิญรัฐมนตรีที่เกี่ยวข้อง  ได้แก่  กระทรวงอุตสาหกรรม  กระทรวงทรัพยากรและสิ่งแวดล้อม  กระทรวงสาธารณสุข  และกระทรวงวิทยาศาสตร์ฯ  เพื่อหาข้อสรุปการพิจารณาอนุญาตโรงงานตามาตรา   67  ที่ยังไม่มีความชัดเจนในการปฏิบัติภายใน  1  เดือน  ก่อนเสนอคณะรัฐมนตรี  (ครม.)  ซึ่งขณะนี้มี  20  โรงงานที่ยังรอการอนุมัติ</p>

     <p>ก่อนหน้านี้  กระทรวงอุตสาหกรรมได้ยกเลิกประกาศกระทรวงอุตสาหกรรม  เรื่องโรงงานที่อาจก่อให้เกิดผลกระทบต่อชุมชนอย่างรุนแรง  มีผลเมื่อวันที่  15  มิ.ย.เพราะประกาศดังกล่าวกว้างเกินไป  และไม่มีกฎหมายลูกรองรับ  ซึ่งโรงงานที่ทำอีไอเอแล้วยังเดินหน้าได้  แต่โรงงานที่ก่อสร้างเสร็จแล้วต้องขออนุญาตประกอบกิจการก่อน  โดยโรงงานที่อยู่ในนิคมอุตสาหกรรมต้องขออนุญาตจากการนิคมอุตสาหกรรมแห่งประเทศไทย  (กนอ.)  ส่วนนอกนิคมต้องขอกับกรมโรงงานอุตสาหกรรม     สำหรับการประชุมตัวแทนระดับรัฐมนตรีจาก   4  กระทรวง  จะมีการหารือร่วมกันประมาณ  3  ครั้ง  เพื่อกำหนดรูปแบบกรอบระดับความรุนแรงของอุตสาหกรรมที่ส่งผลกระทบต่อสิ่งแวดล้อม  พิจารณารายละเอียดการทำอีไอเอและเฮชไอเอ  โดยเชิญองค์กรที่เป็นกลางอย่างกฤษฎีกาเป็นตัวแทนพิจารณาด้วย</p>

     <p>เบื้องต้นในนิคมอุตสาหกรรมมี   3  กิจการที่ผ่านอีไอเอ  และก่อสร้างเสร็จแล้วแต่ยังไม่ได้รับใบอนุญาตประกอบกิจการ   ได้แก่   บริษัท  สยามแผ่นเหล็กวิลาส  มูลค่าลงทุน  1.8   พันล้านบาท  บริษัท  ปตท.อะโรเมติกส์และการกลั่น  1.3  พันล้านบาท  และบริษัท  อาทิตยา  เบอร์ล่า  270  ล้านบาท.</p></body>
</news>
