<teiHeader>
<fileDesc>
<titleStmt>
  <title>ชี้ปท.ปชต.เมินแม้วซุกเผด็จการ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-14 21:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079621  </bibl>
</sourceDesc>
</fileDesc>
</teiHeader>
<news>
<headline>ชี้ปท.ปชต.เมิน<persName>แม้ว</persName>ซุกเผด็จการ</headline>
<lead></lead>
<neck></neck>
<body><p><persName>นายปณิธาน วัฒนายากร</persName> รองเลขาธิการนายกรัฐมตี ฐานะโฆษกประจำสำนักนายกรัฐมนตรี กล่าวว่าการที่ <persName>พ.ต.ท.ทักษิต ชินวัตร</persName> ใช้ประเทศที่ปกครองด้วยระบบเผด็จการเป็นฐานในการหลงหนี เพราะปัจจุบันการลงทุนเปิดกว้างเพราะเป็นการค้าระบบเสรี <persName>พ.ต.ทักษิณ</persName> จึงใช้การลงทุนเข้าแลกกับอิสระภาพ เพราะประเทศเผด็จการจะตอบรับการลงทุนของ <persName>พ.ต.ท.ทักษิณ</persName>มากกว่าประเทศในระบอบประชาธิปไตยอย่างอังกฤษ อเมริกา ที่มีความรัดกุมด้านกฎหมายในการให้ชาวต่างชาติ เข้าลงทุน แต่ประเทศเผด็จการมีการเปิดโอกาสทางการค้า ถือเป็นธรรมชาติของประเทศเผด็จการ</p>
<p>ส่วนใหญ่ประเทศยากจน และเป็นประเทศเผด็จการที่<persName>พ.ต.ท.ทักษิณ</persName> เลือกเดินทางเข้าไปลงทุนส่วนใหญ่ มักจะโดนนักลงทุนหลอกเพื่อการลงทุนหวังผลกำไรระยะสั้น จะไม่ดีเท่าไหร่ ซึ่งเรื่องนี้ผมไม่รู้ว่า <persName>พ.ต.ท. ทักษิณ</persName> คิดอย่างไร อาจจะเป็นความสะดวกในการเดินทางก็ได้ แต่มีความเสี่ยงสูงต่อการถูกปฏิวัติ เพราะเป็นประเทศเผด็จการ</p>
<p><persName>นายปณิธาน</persName> กล่าวว่า การที่มาเลเซียให้ที่พำนักกับ <persName>พ.ต.ท.ทักษิณ</persName>นั้น เท่าที่ทราบให้เพียงวันเดียว และการที่มีตำรวจสันติบาลไปดูแลนั้นน่าจะเรียกว่าเป็นการควบคุมว่าจะเคลื่อนไหวทางการเมืองหรือไม่มากกว่า ขณะเดียวกันก็ประสานมายังทางการไทยเพราะมีหมายจับอยู่</p>
<p><persName>นายเทพไท เสนพงษ์</persName> โฆษกประจำตัวนายกรัฐมนตรี กล่าวถึงการโฟนอินของ <persName>พ.ต.ท.ทักษิณ ชินวัตร</persName> เข้ามาในรายการวิทยุชุมชนคนรักอุดรฯ ซึ่งจะจัดรายการทุกวันจันทร์ โดยมีเนื้อหาพาดพิงถึงรัฐบาลหลายเรื่อง แต่เป็นข้อมูลที่มีลักษณะบิดเบือนและข้อกล่าวหาที่ซ้ำซากเหมือนแผ่นเสียงตกร่อง</p>
<p><persName>นายเทพไท</persName> กล่าวว่าที่ <persName>พ.ต.ท.ทักษิณ</persName> กล่าวหารัฐบาลกู้เงินโดยไม่มีแผน การใช้จ่าย ขึ้นภาษีแก้ปัญหาโดยการใช้เครื่องคิดเลข ไม่ได้ใช้สมองคิด ตนขอชี้แจงว่ารัฐบาลชุดนี้ได้ใช้ความคิดอย่างรอบคอบในการแก้ปัญหาเศรษฐกิจ ใช้ทั้งสมองคิดแก้ปัญหาของประชาชนตลอดเวลา ไม่เหมือนยุค<persName>พ.ต.ท.ทักษิณ</persName>ที่ไม่อาจใช้เครื่องคิดเลขคิด แต่กลับใช้สมองกับคอมพิวเตอร์คิด จึงทำให้เกิดผลประโยชน์ทับซ้อนทุจริต เชิงนโยบายอย่างมโหฬาร</p>
<p>จริงหรือไม่ที่ <persName>พ.ต.ท.ทักษิณ</persName>เคยเสนอทฤษฏีว่าถ้าไม่กู้แล้วจะไม่ร่ำรวย ไม่เข้าถึงแหล่งเงินทุน ก็จะไม่ประสบความสำเร็จทางธุรกิจ ยุยงส่งเสริมให้ประชาชน เข้าถึงแหล่งทุนโดยการกู้ทุกรูปแบบ แล้ววันนี้ผลจากนโยบายของ<persName>พ.ต.ท.ทักษิณ</persName> เป็นอย่างไรบ้าง จึงไม่อยากจะให้<persName>พ.ต.ท.ทักษิณ</persName>บิดเบือนข้อเท็จจริงพูดความจริง เพียงครึ่งเดียว ทำให้ประชาชนคนรากหญ้าสับสนและได้ข้อมูลผิดๆได้</p>
<p><persName>นายเทพไท</persName> กล่าวว่า ที่ <persName>พ.ต.ท.ทักษิณ</persName> ยอมรับว่าแวะพักเติมน้ำมันแล้วค้างคืนที่โรงแรมแชงกรีลา ประเทศมาเลเซีย โดยอวดอ้างว่ารัฐบาลมาเลเซีย ส่งตำรวจสันติบาล 15 คนมาอารักขา 24 ชม.นั้น อยากถามว่าเป็นสันติบาลประเทศไหน เพราะทางการมาเลเซียได้รายงานให้รัฐบาลไทยทราบตลอดเวลาเพียงแต่ ช่วงดังกล่าวเป็นวันหยุดยาว จึงไม่สามารถดำเนินการได้ทันท่วงที ถ้าเป็นวันทำการปกติ ก็คงจะได้ตัว<persName>พ.ต.ท.ทักษิณ</persName>กลับมาขังคุกในเมืองไทยแล้ว</p>
<p>มีฝ่ายข่าวรายงานว่าในวันดังกล่าวเมื่อ<persName>พ.ต.ท.ทักษิณ</persName>ได้รับข่าวว่าความลับถูกเปิดเผยแล้ว ก็ได้กุลีกุจอ ลุกลี้ลุกลนเก็บข้าวของหนีออกจากโรงแรมแชงกลีรา ทันที จนแม่บ้านของโรงแรมบอกว่าคนห้องพักดังกล่าวได้ลืมทิ้งของใช้ส่วนตัวอย่างเรี่ยราด เหมือนผู้ร้าย ที่กำลังจะถูกรวบตัวทันทีทันใด</p>
<p>ส่วนที่กล่าวหาว่ารัฐบาลไทยวุ่นวายกับประเทศต่างๆทั่วโลก จนเขารำคาญไทย นั้น <persName>นายเทพไท</persName>กล่าวว่า <persName>พ.ต.ท.ทักษิณ</persName>คิดเองฝ่ายเดียวว่าเป็นผู้วิเศษ นานาประเทศให้ความสำคัญ ซึ่งเป็นไปไม่ได้ที่ประเทศที่มีอธิปไตยเป็นของตัวเองและมีความสัมพันธ์ทางการทูตที่ดีกับไทยคงไม่ยอมเอาศักดิ์ศรีของนักโทษหนีคุกมาแลกกับความสัมพันธ์กับไทย ขอให้ทะนงตัวอย่างนี้ไปก่อนแล้วสักวันหนึ่งจะรู้สึกว่าทุกประเทศเขาก็มีกฏกติกา และหลักสากลในการปฏิบัติรเองการจับผู้ร้ายข้ามแดนที่ชัดเจน</p>
<p><persName>นายเทพไท</persName> เชื่อว่าจากนี้ไป <persName>พ.ต.ท.ทักษิณ</persName>และสมุนคงใช้ช่องทางวิทยุชุมชน ปลุกระดมเป็นระยะๆ จึงอยากจะให้หน่วยงานที่เกี่ยวข้องใช้มาตรการควบคุมและมีบทลงโทษตามกฎหมายด้วย หากว่าจะมีบทบัญญัติของกฎหมายที่ควบคุมหรือจัดระเบียบวิทยุชุมชนและสถานีโทรทัศน์ผ่านดาวเทียมในลักษณะ กบว. ซึ่งมีบทลงโทษ ด้วยก็จะเป็นการปิดกั้นการใช้วิทยุชุมชนในลักษณะที่ผิดวัตถุประสงค์และสุ่มเสี่ยงต่อความมั่นคงของชาติ มิฉะนั้นจะมีนักโทษแบบ<persName>พ.ต.ท.ทักษิณ</persName> และมีผู้ต้องหาคดีหมิ่นพระบรมเดชานุภาพอย่าง<persName>นายจักรภพ เพ็ญแข</persName> และผู้ต้องหาคนอื่นๆ ใช้การโฟนอินจัดรายการขึ้นบ่อยครั้ง</p>
<p><persName>นพ.บุรณัชย์ สมุทรักษ์</persName> โฆษกพรรคประชาธิปัตย์ กล่าวว่าการโฟนอินของ <persName>พ.ต.ท.ทักษิณ</persName> เสมือนเป็นการปลุกระดมเตรียมการให้กลุ่มคนเสื้อแดงต่อต้านการประชุมสุดยอดรัฐมนตรีต่างประเทศอาเซียนที่ จ.ภูเก็ต เหมือนที่เคยทำมาช่วงก่อน เหตุการณ์ เดือนเม.ย. โดย <persName>พ.ต.ท.ทักษิณ</persName>ปลุกระดมว่ารัฐบาลมองคนเสื้อแดงเป็นศัตรู ซึ่งเป็นสาเหตุของการขัดแย้ง แต่พรรคประชาธิปัตย์ยืนยันตลอดว่ารัฐบาลไม่เคยมอง <persName>พ.ต.ท.ทักษิณ</persName>และกลุ่มคนเสื้อแดงเป็นศัตรู และเคารพการชุมนุมทุกครั้งที่ดำเนินการด้วยสันติ ภายในกรอบกฎหมาย แต่ในทางกลับกัน <persName>พ.ต.ท.ทักษิณ</persName> กลับเป็นผู้นำประเทศคนแรกในประวัติศาสตร์ที่บังคับให้คนไทยเลือกข้าง และยังดึงสถาบันต่างๆ ที่ไม่ตกเป็นเครื่องมือรับใช้ระบอบ<persName>ทักษิณ</persName> ให้เป็นปฏิปั กษ์อย่างต่อเนื่อง จนเป็นสาเหตุให้เกิดปัญหาวิกฤตของประเทศจนถึงทุกวันนี้</p>
<p>ขณะนี้มีความเคลื่อนไหว คล้ายคลึงกับที่<persName>พ.ต.ท.ทักษิณ</persName> ได้ทำวีดีโอลิงค์ 1 สัปดาห์ ก่อนที่จะมีความวุ่นวายในช่วงสงกรานต์ และขณะนี้ก็เป็นช่วงเดียวกันกันที่จะมีการประชุมสุดยอดรัฐมนตรีว่าการต่างประเทศของอาเซียน จึงเป็นห่วงว่าจะมีความพยายามเช่นเดียวกันที่จะปลุกระดมให้เกิดความแตกแยกอีกครั้งหรือไม่</p>
<p><persName>นพ.บุรณัชย์</persName> กล่าวว่าพฤติกรรมของ <persName>พ.ต.ท.ทักษิณ</persName>ที่ผ่านมา ก่อปัญหากับประเทศตลอด ขณะเดียวกันก็มีผลที่เกิดขึ้นจากการ เคลื่อนไหวล่ารายชื่อถวายฎีกาขอพระราชทานอภัยโทษ โดยมีผลสำรวจ พบว่า การกระทำดังกล่าวทำให้เกิดความแตกแยกครั้งใหญ่ระหว่างคนไทยด้วยกันเอง ถือเป็นการดำเนินการเพื่อแบ่งประเทศ สร้างความขัดแย้งโดยดึงเอาสถาบันสูงสุดเข้ามาสู่ความขัดแย้งทางการเมือง เพื่อนำไปสู่ความแตกแยก พฤติกรรมของ <persName>พ.ต.ท.ทักษิณ</persName> ได้ซ้ำเติมประเทศชาติ ทั้งที่กำลังประสบปัญหาวิกฤติเศรษฐกิจ และการระบาดของไข้หวัด 2009 และพยายามเคลื่อนไหวให้มีความแตกแยกในสังคม จึงอยากให้สังคมรับรู้ถึงพฤติกรรมดัง</p></body>
</news>
