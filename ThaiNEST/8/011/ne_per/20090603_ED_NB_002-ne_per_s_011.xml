<teiHeader>
<fileDesc>
<titleStmt>
  <title>องคมนตรี เสนอ ก.วิทย์ จัดทำฐานข้อมูลการทำงานให้ รมต.ใหม่ ได้ศึกษาข้อมูลอย่างแท้จริง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030241&tb=N255206  </bibl>
</sourceDesc>
</fileDesc>
</teiHeader>
<news>
<headline>องคมนตรี เสนอ ก.วิทย์ จัดทำฐานข้อมูลการทำงานให้ รมต.ใหม่ ได้ศึกษาข้อมูลอย่างแท้จริง</headline>
<lead>องคมนตรี เสนอกระทรวงวิทยาศาสตร์และเทคโนโลยีจัดทำฐานข้อมูลการทำงานของกระทรวงอย่าง เป็นระบบ เพื่อให้รัฐมนตรีแต่ละคนที่เข้ามาทำงานได้ศึกษาข้อมูลอย่างแท้จริง</lead>
<neck></neck>
<body><p><persName>นายอำพล เสนาณรงค์</persName> องคมนตรี กล่าวถึงทิศทางการพัฒนาวิทยาศาสตร์และเทคโนโลยีของไทยในการเปิดการเสวนา 30 ปี กระทรวงวิทย์ ร่วมคิดวิสัยทัศน์รัฐบาลไทย เนื่องในโอกาสครบรอบ 30 ปี ของกระทรวงวิทยาศาสตร์และเทคโนโลยี ว่า ความเจริญก้าวหน้าทางวิทยาศาสตร์ของประเทศไทยมาจากพระปรีชาสามารถของสถาบัน พระมหากษัตริย์ทุกรัชสมัยตลอดจนพระบาทสมเด็จพระเจ้าอยู่หัว แต่อุปสรรคการพัฒนางานด้านวิทยาศาสตร์ที่กำลังประสบขณะนี้ยังขาดงบประมาณ บุคลากร โดยเฉพาะอย่างยิ่งต้องวิจัยและพัฒนาวิทยาศาสตร์เชิงประยุกต์ นอกเหนือจากมุ่งศึกษาวิทยาศาสตร์พื้นฐานอย่างเดียว นอกจากนี้ ต้องบูรณาการงานของทุกกระทรวงเข้าด้วยกัน เนื่องจากกระทรวงวิทย์ฯ เปรียบเสมือนสมองของกระทรวงอื่นๆ อย่างเช่น กระทรวงเกษตรและสหกรณ์ กระทรวงสาธารณสุข หรือกระทรวงอุตสาหกรรม โดยต้องนำผลงานช่วยเพิ่มประสิทธิภาพการทำงาน และพัฒนางานที่มีประโยชน์ต่อสังคม เช่น การพัฒนาวิทยาศาสตร์เชิงการแพทย์ วิทยาศาสตร์การเกษตร การพัฒนาเทคโนโลยีต่างๆ เพื่อลดการนำเข้าจากต่างประเทศ อย่างไรก็ตาม ต้องการให้กระทรวงมีระบบการจัดเก็บฐานข้อมูลการทำงานของกระทรวงอย่างเป็น ระบบ ลักษณะคล้ายจดหมายเหตุ โดยรวบรวมเป็นซีดี เพื่อให้รัฐมนตรีแต่ละคนที่เข้ามาทำงานได้ศึกษาข้อมูลอย่างแท้จริงแทนการรอ ฟังบรรยายสรุปจากข้าราชการ เพราะจะทำให้เข้าใจงานได้ถ่องแท้มากขึ้น</p>
<p>ด้าน <persName>ศ.ดร.ยงยุทธ ยุทธวงศ์</persName> อดีตรัฐมนตรีว่าการกระทรวงวิทยาศาสตร์และเทคโนโลยี กล่าวว่า กระทรวงควรทำหน้าที่เป็นพระเอก เพราะการดำเนินงานทุกอย่างต้องอาศัยวิทยาศาสตร์ อย่างไรก็ตาม ต้องการให้ รัฐมนตรีว่าการกระทรวงวิทยาศาสตร์และเทคโนโลยี สนับสนุนการก่อสร้างโรงไฟฟ้านิวเคลียร์ที่เกิดขึ้นในประเทศไทย เพราะทุกประเทศกำลังประสบปัญหาวิกฤตพลังงาน </p></body>
</news>
