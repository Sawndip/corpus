<teiHeader>
<fileDesc>
<titleStmt>
  <title>แข้งยู13ไทยบินทรหดรอฟัด9ชาติที่เสือเหลือง  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-05-31 22:20:18  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090531_116.html  </bibl>
</sourceDesc>
</fileDesc>
</teiHeader>
<news>
<headline>แข้งยู13ไทยบินทรหดรอฟัด9ชาติที่เสือเหลือง</headline>
<lead>ไอ้หนูนักเตะไทยวัย 13 ปี ยกพลเดินทางทรหด 10 ชั่วโมง บุกมาเลเซีย ทำศึกลูกหนัง "เอเอฟซี ยู 13 เฟสติวัล ออฟ ฟุตบอล มาเลเซีย 2009" กับนักเตะวัยโจ๋อีก 9 ชาติ เริ่มนัดแรก วันที่ 2 มิ.ย. นี้ โดยรายการ ไม่มีโทรฟี่แชมป์ หรือรางวัล แต่อย่างใด เนื่องจาก เอเอฟซี ต้องการเปิดโอกาสให้นักเตะทุกชาติได้ลงสนามอย่างเท่าเทียมกัน</lead>
<neck></neck>
<body><p><persName>สาโรช ล้วนเหล่าอังกูร</persName> ผู้สื่อข่าว นสพ.สยามกีฬารายวัน และ <persName>ปรัชญา บุญเจริญ</persName> ตากล้องสยามกีฬาทีวี เอ็นบีที 19 รายงานความเคลื่อนไหวทีม ยช. 13 ปี ทีมชาติไทย ชุดบุกมาเลเซีย ทำศึกลูกหนังรายการ เอเอฟซี ยู 13 เฟสติวัล ออฟ ฟุตบอล มาเลเซีย 2009</p>
<p>ล่าสุดเมื่อช่วงเช้าของวันที่ 31 พ.ค.ที่ผ่านมา คณะนักเตะ 22 รายออกเดินทางจากสนามบินสุวรรณภูมิ เวลา 7.15 น. ด้วยสายการบินไทยแอร์เอเชีย เพื่อมุ่งหน้าสู่กรุงกัวลาลัมเปอร์ ของมาเลเซีย จากนั้นต้องพักรอเปลี่ยนเครื่องอีกเป็นเวลา 4 ชั่วโมงครึ่ง เพื่อต่อเครื่องของแอร์เอเชียมุ่งหน้ายังเมืองโกตากินาบาลู รัฐซาบาห์ สังเวียนฟาดแข้ง โดยถึงโรงแรม ตาบง ฮายี คอมเพล็กซ์ ใจกลางเมืองโกตากินาบาลู ตามเวลาท้องถิ่น 18.00 น. ซึ่งเร็วกว่าไทย 1 ชั่วโมง</p>
<p>รวมทริปการเดินทางที่ทรหดนี้ กินเวลาถึงราวเกือบ 10 ชั่วโมงเลยทีเดียว วันแรกที่เดินทางมาถึง <persName>นายวุฒิวัฒน์ แดงเสมอเกียรติ</persName> กุนซือของทีมที่เดินทางมาล่วงหน้า ตั้งแต่เมื่อ 28 พ.ค.ที่ผ่านมา เพื่อเข้าทำเวิร์กชอปกับทางเอเอฟซี และสมาคมฟุตบอลของมาเลเซีย ร่วมกับตัวแทนของชาติต่างๆ อีก 9 ชาตินั้น ไม่ได้ให้นักเตะลงฝึกซ้อมแต่อย่างใด เพราะนักเตะล้ามาจากการเดินทาง โดยหลังรับประทานอาหารเสร็จได้ให้นักเตะเข้านอนพักผ่อนทันที</p>
<p>สำหรับรายการดังกล่าวนี้ที่จัดขึ้นมา โดย เอเอฟซี มีวัตถุประสงค์เป้าหมายให้นักเตะระดับเยาวชนของภูมิภาคอาเซียนรวม 10 ชาติ ประกอบด้วย มาเลเซีย (เจ้าภาพ), ไทย, เวียดนาม, สิงคโปร์, อินโดนีเซีย, พม่า, กัมพูชา, ลาว, ฟิลิปปินส์ และ ออสเตรเลีย นั้นจะเริ่มการแข่งขันวันแรก วันอังคารที่ 2 มิ.ย. นี้เ ป็นต้นไป</p>
<p>โดยวันที่ 1 มิ.ย. นี้จะมีการประชุมผจก.ทีม ทางเจ้าภาพมาเลเซีย จะชี้แจงรายละเอียดของการแข่งขันให้ทุกทีมได้รับทราบ แต่รายการนี้จะไม่มีโทรฟี่แชมป์หรือรางวัลให้กับทีมต่างๆ ที่เข้าร่วมแข่งขันแต่อย่างใด โดยรูปแบบจะเป็นลักษณะของฟุตบอลเฟสติวัล ที่เปิดโอกาสให้นักเตะของทุกชาติทุกคนได้ลงสนามอย่างเท่าเทียมกัน</p>
<p>สำหรับนักเตะยช. 13 ปีทีมชาติไทยชุดนี้ทั้ง 22 รายประกอบด้วย ผู้รักษาประตู <persName>เสกสรร สมนึก</persName>, <persName>หัสนัย โพธิ์แสงทอง</persName>, <persName>กองหลัง พิพัฒน์ หงส์โต</persName>, <persName>สุประวีณ์ มีประทัง</persName>, <persName>เจษฎา ทรัพย์ปกรณ์</persName>, <persName>สุพัฒน์ วงษ์ไวเนตร</persName>, <persName>จีราวุธ กุลชาติ</persName>, <persName>วัสวัตติ์ บัวขำ</persName>,<persName>พิเศษสุทธิ์ อิสสระวงศ์</persName>, <persName>ไทวกฤต เมืองแสน</persName></p>
<p>กองกลาง <persName>ชนะชัย เสาร์ทอง</persName>, <persName>อำนาจ ภมรประเสริฐ</persName>, <persName>อรรถวิท สุขช่วย</persName>, <persName>ณัฐวุฒิ สมบัติโยธา</persName>, <persName>เชาว์รัตน์ วีระชาติ</persName>, <persName>บารมี ลิ้มวัฒนะ</persName>, <persName>นฤเบศน์ จันทร์ประสิทธิ์</persName>, <persName>เตชธร สีหะวงษ์</persName>, กองหน้า <persName>ภาณุพงศ์ จันทร์หอม</persName>, <persName>พีรพงศ์ ปัญญานุมากรณ์</persName>, <persName>ศิลปากร สนั่นจิตร</persName>, <persName>วศิน เทียมเมือง</persName> โดย มี<persName>ศุภชาติ อาจวิบูลย์พร</persName> เป็นผจก.ทีม และ <persName>วาสนา เกิดพรม</persName> เป็นผช.ผจก.ทีม </p></body>
</news>
