<teiHeader>
<fileDesc>
<titleStmt>
  <title>มอนิเตอร์ : ยู-นี่ดอทคอมโหนกระแสแพนด้าน้อย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/17/news_29120838.php?news_id=29120838  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : ยู-นี่ดอทคอมโหนกระแสแพนด้าน้อย</headline>
<lead></lead>
<neck></neck>
<body><p>รายงานข่าวจากเว็บไซต์ www.u-nee.com ผู้ให้บริการดิจิทัลคอนเทนท์ กล่าวว่า ได้เปิดให้บริการ "แพนด้า ฟีเวอร์" เพื่อให้ผู้สนใจเข้ามาดาวน์โหลดคอนเทนท์น่ารักๆ ของหมีแพนด้าลงมือถือ โดยเป็นการขานรับกระแสแพนด้าน้อย</p>
<p>ทั้งนี้ ให้เลือกทั้ง ภาพธีมหน้าจอ คัลเลอร์ วอลล์เปเปอร์ และคัลเลอร์ แอนิเมชั่น โดยยิ่งโหลดมาก ยิ่งมีสิทธิลุ้นรับของรางวัล ไม่ว่าจะเป็นการ์ดบอลลูนพองลมแพนด้า กระดาษโน้ตแพนด้า และที่ห้อยโทรศัพท์มือถือแพนด้า อัตราค่าบริการดาวน์โหลด 30-40 บาท (ไม่รวมภาษีมูลค่าเพิ่ม)</p>
<p>นำร่องบริการอิเล็กทรอนิกส์</p>
<p><persName>นายสือ ล้ออุทัย</persName> ปลัดกระทรวงเทคโนโลยีสารสนเทศและการสื่อสาร กล่าวว่า หน่วยงาน กรุงเทพมหานคร กองทัพเรือ และสำนักงานพัฒนาการท่องเที่ยว จะเป็น 3 หน่วยงานแรกที่นำร่องการให้บริการรัฐผ่านระบบอิเล็กทรอนิกส์ที่ช่วยอำนวย ความสะดวกแก่ประชาชนผู้ใช้บริการใน 3 ระบบ ก่อนภาครัฐอื่นๆ</p>
<p>ได้แก่ ระบบจดทะเบียนพาณิชย์ออนไลน์ของกรุงเทพมหานคร ระบบประสานงานการช่วยเหลือประชาชนของกองทัพเรือผ่านระบบอิเล็กทรอนิกส์ และระบบบริการจดทะเบียนแหล่งท่องเที่ยวของสำนักงานพัฒนาการท่องเที่ยว ซึ่งทั้ง 3 ระบบบริการดังกล่าวจะดำเนินการเสร็จต้นเดือน ส.ค.2552</p>
<p>ทรูชวนโหวตเอเอฟ 6</p>
<p><persName>นายวสุ คุณวาสี</persName> ผู้จัดการทั่วไปด้าน Wire-line Voice Services บมจ.ทรู คอร์ปอเรชั่น กล่าวว่า บริษัทเปิดให้ลูกค้าโทรศัพท์บ้านสามารถเกาะติดกระแสทรู เอเอฟ ซีซั่น 6 โดยสามารถโหวตศิลปินที่ชื่นชอบผ่านโทรศัพท์บ้านทรูได้เพียงกด 44 และตามด้วยเลขหมาย 01-12 ของศิลปินคนโปรด (อัตราค่าบริการครั้งละ 3 บาทเฉพาะเบอร์บ้านทรู)</p>
<p>พร้อมรับสิทธิร่วมแคมเปญลุ้นรับรางวัลสร้อยคอทองคำ 1 บาท/วัน ตรวจสอบรายชื่อผู้โชคดีทางเว็บไซต์ www.truecorp.co.th ตลอด 24 ชั่วโมง ตั้งแต่วันนี้ถึง 8 ต.ค.2552</p></body>
</news>
