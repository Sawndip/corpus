<teiHeader>
<fileDesc>
<titleStmt>
  <title>โปรสาวบ่นอุบยูเอสเจาะธงสุดโหด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/110709/7589  </bibl>
</sourceDesc>
</fileDesc>
</teiHeader>
<news>
<headline>โปรสาวบ่นอุบยูเอสเจาะธงสุดโหด</headline>
<lead><persName>ชอย  นา</persName>-<persName>ยอน</persName>  สาววัย  21  ปีจากเกาหลีใต้หวด  3  อันเดอร์พาร์  68  ขึ้นรั้งจ่าฝูง  โดยนำหน้า  <persName>ลอเรนา  โอชัว</persName>  มือหนึ่งของโลก  และ  <persName>คริสตี  เคอร์</persName>  แชมป์ปี  2007  อยู่เพียงสโตรกเดียว  ขณะที่บรรดาดาวดังคนอื่นๆ  เจอปัญหาเจาะธงยากกันเป็นระนาว  ในศึกยูเอส  วีเมนส์  โอเพ่น  กอล์ฟเมเจอร์ของแอลพีจีเอทัวร์</lead>
<neck></neck>
<body><p><persName>ชอย นา</persName>-<persName>ยอน</persName> ที่ออกสตาร์ทที่หลุม10ของสนามซัวคอนวัลเล่ย์ประเดิม3เบอร์ดี้ในการเล่น3หลุมแรกก่อนที่สาววัย21ปีจากเกาหลีใต้ที่เมื่อปีที่แล้วลงเล่นแอลพีจีเอทัวร์เป็นปีแรกและจบการแข่งขันด้วยการติดท็อปเทน9รายการจะจบรอบแรกด้วยการรั้งจ่าฝูงด้วยสกอร์3อันเดอร์พาร์68</p>
<p> "นี่เป็นรายการที่ใหญ่ที่สุดในปฏิทินของแอลพีจีเอทัวร์" สาวเกาหลีใต้วัย21ปีกล่าว"วันนี้ฉันออกสตาร์ทได้ค่อนข้างดีแต่ฉันต้องพยายามไม่ให้มีความผิดพลาดใดๆเกิดขึ้นฉันต้องทำให้มั่นใจว่าฉันจะเล่นได้ดีกระทั่งจบการแข่งขัน"</p>
<p> อันดับสองตามเข้ามาเท่ากัน 3คนด้วยสกอร์2อันเดอร์พาร์69ประกอบด้วย<persName>ลอเรนาโอชัว</persName>นักกอล์ฟสตรีหมายเลขหนึ่งของโลกจากเม็กซิโก,<persName>คริสตีเคอร์</persName>นักกอล์ฟอเมริกันอดีตแชมป์รายการนี้เมื่อปี2007และ<persName>จีนเรย์โนลด์ส</persName></p>
<p> นักกอล์ฟอีกคนที่สามารถทำอันเดอร์สนามได้คือ<persName>ปาร์คอี</persName>-<persName>ยัง</persName>สาววัย22ปีจากเกาหลีใต้ ที่ทำสกอร์ขึ้นไปถึง3อันเดอร์พาร์ก่อนจะมาพลาดเสียดับเบิลโบกี้ที่หลุม17พาร์3ทำให้เธอจบสกอร์รอบแรกเข้ามา1อันเดอร์พาร์70</p>
<p> "การปักธงในวันนี้แทบจะทุกหลุมดูเหมือนจะเจาะไว้ใกล้ๆกับสโลปหรือบางหลุมเจาะอยู่บนสโลปเลยมีเพียงหนึ่งหรือสองหลุมเท่านั้นเองที่ไม่ได้อยู่แถวสโลป"<persName>คริสตีเคอร์</persName>กล่าว"มันไม่ได้หมายความว่าไม่ยุติธรรมแต่คุณต้องมีสมาธิดีๆมากในการเล่นแต่ละหลุม"</p>
<p> การปักธงในรอบแรกนี้ทำให้นักกอล์ฟชื่อดังหลายรายเจอปัญหาเกือบตลอดทั้งวันอาทิ<persName>เจิ้งหยาหนี</persName> แชมป์แอลพีจีเอ แชมเปี้ยนชิพเมื่อปี2008ตีเกินไปถึง6โอเวอร์พาร์77,<persName>แคเธอรีนฮัลล์</persName>จากออสเตรเลียและ<persName>แองเจลาสแตนฟอร์ด</persName>สาวอเมริกันตีเกินไปคนละ7โอเวอร์พาร์78และ<persName>ยีอุล</persName>-<persName>จัง</persName>แชมป์แอลพีจีเอทัวร์สัปดาห์ที่แล้วตีเกินไปถึง9โอเวอร์พาร์80</p>
<p> ทางด้าน<persName>เฮเลนอัลเฟรดส์สัน</persName>นักกอล์ฟมากประสบการณ์จากสวีเดนที่เล่นไป3หลุมมีตุนอยู่2อันเดอร์พาร์และเมื่อผ่าน6หลุมยังเหลืออยู่1อันเดอร์พาร์แต่สุดท้ายเธอกลับขึ้นคลับเฮ้าส์ตีเกินไปถึง10โอเวอร์พาร์81.</p></body>
</news>
