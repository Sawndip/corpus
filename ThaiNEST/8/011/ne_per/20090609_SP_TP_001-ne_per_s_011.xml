<teiHeader>
<fileDesc>
<titleStmt>
  <title>เมจิกหวังตีกลับช่วงเล่นในรัง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/090609/5944  </bibl>
</sourceDesc>
</fileDesc>
</teiHeader>
<news>
<headline>เมจิกหวังตีกลับช่วงเล่นในรัง</headline>
<lead><persName>โคบี  ไบรอันต์</persName>  ทำ  29  แต้ม  ขณะที่  <persName>พอล  แกซอล</persName>  รีดฟอร์มเด็ดในช่วงต่อเวลาช่วยให้ลอสแองเจลีส  เลเกอร์ส  เฉือนชนะ  ออร์แลนโด  เมจิก  101-96  พร้อมขยับนำซีรีส์เป็น  2-0  ในซีรีส์ชิงชนะเลิศบาสเกตบอลเอ็นบีเอ  เมื่อวันที่  8  มิ.ย.ที่ผ่านมา</lead>
<neck></neck>
<body><p>เกมนี้<persName>โคบีไบรอันต์</persName>ดาวดังของเจ้าบ้านลอสแองเจลีสเลเกอร์สทำไป29คะแนน ทว่าผลงานของเลเกอร์สในเกมนี้กลับไม่ได้โดดเด่นเหมือนในเกมแรกที่ไล่ต้อน ออร์แลนโด เมจิก ไปถึง100-75อย่างไรก็ตามชัยชนะเกมนี้ทำให้เลเกอร์สออกนำซีรีส์เป็น2-0ต้องการชัยชนะอีก2เกมเพื่อคว้าแชมป์เอ็นบีเอฤดูกาลนี้</p>
<p> <persName>ฟิล แจ็กสัน</persName>เฮดโค้ชของลอสแองเจลีสเลเกอร์สกล่าวว่า"ผมไม่คิดว่าวันนี้โคบีเล่นได้ดีตามมาตฐานของเขาเพราะวันนี้เขาต้องเจอกับสถานการณ์ที่แย่มากโดนดับเบิลทีมทุกครั้งซึ่งเราไม่รู้จะปรับอย่างไร"</p>
<p> อย่างไรก็ตามแม้<persName>ไบรอันต์</persName>จะโดนประกบตายแต่<persName>พอลแกซอล</persName>ที่ในเกมนี้โชว์ผลงานทำไป24คะแนนกับ10รีบาวด์โชว์ผลงานได้ดีในช่วงต่อเวลาด้วยการทำไป7จากทั้งหมด13คะแนนที่เลเกอร์สทำได้โดย<persName>แกซอล</persName>ยิงฟิลด์โกล์ลงไป7จาก14ครั้งและชู้ตลูกโทษลงไป10ครั้งพลาดเพียงครั้งเดียว</p>
<p> สำหรับซีรีส์ชิงชนะเลิศซึ่งเป็นซีรีส์ดีที่สุดใน7เกมนั้นในอีก3เกมถัดจากนี้จะกลับไปเล่นที่รังของออร์แลนโดเมจิกโดยเกม3จะเปิดฉากในวันอังคารที่จถึงนี้ตามเวลาท้องถิ่นสหรัฐอเมริกาซึ่ง<persName>สแตนแวนกันดี</persName>เฮดโค้ชของเมจิกหวังว่าจะแก้สถานการณ์กลับมาได้</p>
<p> "คุณรู้ไหมว่าซีรีส์สามารถเปลี่ยนสถานการณ์ได้"แวนกันดีกล่าว"คุณต้องมีสมาธิในเกมต่อเกม แต่สำหรับเกมคืนนี้เราค่อนข้างผิดหวังพอสมควรเพราะเราคิดว่าเราต่อสู้กันอย่างหนักซึ่งต่างจากผลการแข่งขันที่ออกมา"</p>
<p> <persName>แวนกันดี</persName> ยังกล่าวต่อว่า "ผมไม่ได้คิดว่าเราเล่นได้อย่างยอดเยี่ยมเพราะเราเสียการครองบอลไปถึง20 ครั้งแต่เราไม่เคยยอมแพ้และพยายามสูกันสุดฤทธิ์เรามีโอกาสที่จะคว้าชัยชนะและเราไม่สามารถคว้ามันเอาไว้ได้"</p>
<p> ทางด้าน<persName>โคบีไบรอันต์</persName>ที่ในเกมแรกกดไปถึง40คะแนนกล่าวว่า"วันนี้พวกเขา(เมจิก)เล่นกันได้อย่างยอดเยี่ยมแต่พวกเราก็เล่นกันได้ดีเพียงพอที่จะชนะพวกเราพยายามสู้กลับมาซึ่งพวกเราก็คาดคิดเอาไว้แล้วแต่ต้องยอมรับว่าพวกเขาเล่นกันได้เยี่ยมมาก".</p></body>
</news>
