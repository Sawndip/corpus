<teiHeader>
<fileDesc>
<titleStmt>
  <title>บวชจนอ้วนฉุ"อู"ต้องรีดไขมัน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/170709/7851  </bibl>
</sourceDesc>
</fileDesc>
</teiHeader>
<news>
<headline>บวชจนอ้วนฉุ"<persName>อู</persName>"ต้องรีดไขมัน</headline>
<lead></lead>
<neck></neck>
<body><p>ปล่อยให้หุ่นอ้วนฉุจนไม่เป็นที่สบอารมณ์ของบิ๊ก  7  สี  <persName>อู</persName>-<persName>ภาณุ  สุวรรณโณ</persName>  เจอใบสั่งให้รีดน้ำหนักก่อนลงละครเรื่องใหม่  เพลงรักทะเลใต้ของค่ายคำพอดี  "ตั้งแต่ไปบวชมารู้สึกดีมากเลยครับ  บวชไปเดือนกว่าๆ  เรียกว่าผมได้อะไรกับการบวชในครั้งนี้เยอะมาก  ส่วนงานก็มีละครมาจ่อแล้วครับ  มีกำลังดูๆ  อยู่  2-3  เรื่อง  แต่ที่แน่ๆ  มีของค่ายคำพอดีของพี่ธงชัย  ประสงค์สันติเรื่องเพลงรักทะเลใต้  เรื่องนี้ได้เล่นแน่นอนคาดว่าน่าจะเปิดกล้องประมาณเดือนสิงหาคม  ตอนนี้ผมเลยต้องฟิตเรื่องรูปร่างนิดหนึ่ง  ตอนบวชน้ำหนักขึ้นไปหลายกิโลเหมือนกัน  เลยโดนใบสั่งให้รีบรีดน้ำหนักเป็นการด่วน</p>

     <p>ดีใจนะครับที่จะได้ร่วมงานกับพี่ธงชัย  ที่ผ่านมาผมไม่เคยร่วมงานกับค่ายนี้เลยแต่ติดตามผลงานมาตลอด  ชอบในเรื่องราวที่พี่เขานำเสนอ  และเพลงรักทะเลใต้ก็เป็นเรื่องราวของคนปักษ์ใต้  ผมยิ่งอยากเล่นเป็นสองเท่า  เพราะผมก็เป็นคนใต้เหมือนกัน  ก็อยากที่จะเล่นหรือทำอะไรเพื่อบ้านเกิดบ้างครับ"  <persName>อู</persName>กล่าว</p></body>
</news>
