<teiHeader>
<fileDesc>
<titleStmt>
  <title>ลุ้นพ่อมดแฮร์รี่ล้างพิษหวัดเสกยอดตั๋ว150ล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/170709/7876  </bibl>
</sourceDesc>
</fileDesc>
</teiHeader>
<news>
<headline>ลุ้นพ่อมดแฮร์รี่ล้างพิษหวัดเสกยอดตั๋ว150ล.</headline>
<lead>หวัดสายพันธุ์ใหม่  2009  ระบาดฉุดลูกค้าเมเจอร์หาย  10-15%  ลุ้นพ่อมดแฮร์รี่  พอตเตอร์  เสกคืน  คุยตั๋วล่วงหน้าพุ่งไปแล้ว  10  ล้าน  เล็งเป้า  150  ล้าน  เตรียมเปิดเอสพลานาดสาขารัตนาธิเบศร์เสริมทัพปิดท้ายปี  มั่นใจรายได้เข้าเป้า  10-15%</lead>
<neck></neck>
<body><p><persName>นายวิชา  พูลวรลักษณ์</persName>  ประธานกรรมการบริหาร บริษัท  เมเจอร์  ซีนีเพล็กซ์  จำกัด  (มหาชน)  เปิดเผยว่า  ปัญหาการระบาดของไข้หวัดใหญ่สายพันธุ์ใหม่  2009  ในประเทศไทยส่งผลกระทบต่อธุรกิจโรงภาพยนตร์พอสมควร  โดยเฉพาะช่วงสัปดาห์ที่ผ่านมา  สังเกตจากจำนวนลูกค้าและยอดขายตั๋วลดลงไป  10-15%  อาจเป็นเพราะช่วงสัปดาห์ที่ผ่านมาไม่มีหนังฟอร์มยักษ์เข้าฉาย  แต่หลังสัปดาห์นี้มีหนังฟอร์มยักษ์เรื่องแฮร์รี่  พอตเตอร์  เข้าฉายคาดว่ายอดลูกค้าจะกลับเข้ามาใช้บริการตามปกติ  ซึ่งล่าสุดมียอดขายตั๋วล่วงหน้า  10  ล้านบาท  เพิ่มขึ้นจากภาคที่ผ่านมาที่มียอดขาย  5-6  ล้านบาท  และมั่นใจว่าจะสร้างรายได้ไม่ต่ำกว่า  150  ล้านบาท  ส่วนเรื่องทรานฟอร์เมอร์สเข้าฉาย  4  สัปดาห์  สร้างรายได้ไปแล้ว  200  ล้านบาท</p>

    <p> สำหรับการดำเนินงานครึ่งปีหลังมีแผนเปิดสาขาใหม่อีก   1  แห่งในแบรนด์เอสพลานาด  สาขารัตนาธิเบศร์  งบลงทุน  1,000  ล้านบาท  ประกอบด้วยโรงภาพยนตร์  16  โรง  โบว์ลิ่ง  คาราโอเกะ  และไอซ์สเกตแบรนด์  "ซัพซีโร่"  โดยอยู่ระหว่างการก่อสร้างและเปิดให้บริการในเดือน  พ.ย.นี้  เพื่อรองรับหนังฟอร์มยักษ์ช่วงปลายปี  คาดว่าสิ้นปีมีรายได้เติบโตตามเป้าหมาย  10-15%</p>

     <p>ส่วนการดำเนินธุรกิจในปีหน้ามีแผนขยายโรงภาพยนตร์เพิ่มอีก   30  โรง  จากปัจจุบันมีทั้งหมด  400  โรง  งบลงทุน  700-800  ล้านบาท  ซึ่งในจำนวนนี้ตั้งเป้าเปิดสาขาสแตนอโลน  1  แห่ง  โดยอยู่ระหว่างการหาทำเลที่เหมาะสม  ขณะที่แผนในปี  2554  ขยายเพิ่มอีก  20-30  โรงเช่นกัน  งบลงทุนรวม  800-1,000  ล้านบาท  โดยเปิดสาขาขนาดใหญ่ภายในศูนย์การค้าเมกะบางนาร่วมกับไอเกีย  จำนวน  20  โรง  และภายหลังการขยายสาขาอย่างต่อเนื่องจะมีจำนวนโรงภาพยนตร์ครบ  500  โรงภายในปี  2555.</p></body>
</news>
