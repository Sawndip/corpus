<teiHeader>
<fileDesc>
<titleStmt>
  <title>"ปริญญา"ชี้ปัญหาประชาธิปไตยแค่สร้างชนชั้นนำกลุ่มใหม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090609/16321/%e0%b8%9b%e0%b8%a3%e0%b8%b4%e0%b8%8d%e0%b8%8d%e0%b8%b2%e0%b8%8a%e0%b8%b5%e0%b9%89%e0%b8%9b%e0%b8%b1%e0%b8%8d%e0%b8%ab%e0%b8%b2%e0%b8%9b%e0%b8%a3%e0%b8%b0%e0%b8%8a%e0%b8%b2%e0%b8%98%e0%b8%b4%e0%b8%9b%e0%b9%84%e0%b8%95%e0%b8%a2%e0%b9%81%e0%b8%84%e0%b9%88%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%8a%e0%b8%99%e0%b8%8a%e0%b8%b1%e0%b9%89%e0%b8%99%e0%b8%99%e0%b8%b3%e0%b8%81%e0%b8%a5%e0%b8%b8%e0%b9%88%e0%b8%a1%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"<persName>ปริญญา</persName>"ชี้ปัญหาประชาธิปไตยแค่สร้างชนชั้นนำกลุ่มใหม่</headline>
<lead>รองอธิการมดี มธ. ชี้ปัญหาประชาธิปไตย แค่สร้างชนชั้นนำกลุ่มใหม่ ไปที่ไหนแตกแยกที่นั่น แนะสร้างวิชาพลเมือง</lead>
<neck></neck>
<body><p><persName>นายปริญญา เทวานฤมิตรกุล</persName> รองอธิการบดีมหาวิทยาลัยธรรมศาสตร์ กล่าวอภิปรายเนื่องในโอกาสครบรอบ 11 ปี ของ กกต. ว่าที่ผ่านมาประชาธิปไตยของไทยถือว่าล้มเหลว เพราะตลอด 77 ปีที่ผ่านมาเรามีการปฏิวัติรัฐประหารที่ทั้งฉีก และไม่ฉีกรัฐธรรมนูญถึง 12 ครั้ง และล่าสุดเราก็มีความขัดแย้งจนเกือบจะกลายเป็นสงครามกลางเมือง และที่น่าเป็นห่วงคือความขัดแย้งครั้งนี้ยังไม่จบลงและยังไม่รู้ว่ายกต่อไปจะเป็นอย่างไร และการเข่นฆ่ากันเช่นนี้ก็ใช่ว่าจะเพิ่งเกิดขึ้นครั้งนี้เป็นครั้งแรก จนเริ่มมีผู้ตั้งคำถามว่าการปกครองระบอบประชาธิปไตยนี้ไม่เหมาะกับประทศไทยใช่หรือไม่</p>
<p><persName>นายปริญญา</persName> กล่าวว่า ปัญหาของระบอบประชาธิปไตยไทยคือ เรามีวงจรคือ เลือกตั้ง รัฐประหาร ฉีกรัฐธรรมนูญและเลือกตั้งใหม่ ปัญหาที่เกิดขึ้นทุกคนต้องร่วมรับผิดชอบ ไม่ว่าจะเป็นทหารที่ออกมารัฐประหาร เพราะหากไม่ออกมากระทำและปล่อยให้แก้ปัญหาไปตามวิถีทางระบบก็จะเดินต่อไปได้ หรือนักการเมืองที่หากไม่คอร์รับชั่นทหารก็ไม่มีข้ออ้างในการปฏิวัติ และที่สำคัญคือประชาชนที่หากไม่ขายเสียงก็จะไม่มีคนซื้อ และต้องไม่สนับสนุนการปฏิวัติ ระบอบประชาธิปไตยนั้นไม่ใช่เครื่องจักรที่เมื่อวางระบบแล้วใช้งานได้ แต่ต้องอาศัยคนที่มีจิตสำนักมาสร้างประชาธิปไตยด้วย</p>
<p><persName>นายปริญญา</persName> กล่าวอีกว่า ปัญหาของระบอบประชาธิปไตยคือ ทำให้เกิดชนชั้นปกครองใหม่ขึ้นมาหากคนไม่พร้อมการเลือกตั้งก็จะกลายเป็นเพียงแค่เครื่องมือสร้างความชอบธรรมให้ชนชั้นปกครองเท่านั้น เพราะแม้แต่ฮิตเลอร์ก็มาจากการเลือกตั้ง นอกจากนี้ประชาธิปไตยยังนำความแตกแยกมาสู่คนในสังคม เรียกได้ว่าไปถึงไหนแตกแยกถึงที่นั่น และประชาธิปไตยยังนำมาซึ่งความเสื่อมของสังคม เนื่องมาจากการอ้างเสรีภาพโดยไม่พูดถึงเรื่องความรับผิดชอบ ซึ่งที่ผ่านมานั้นประเทศไทยเกิดปัญหาทั้งสามแบบ อย่างไรก็ตามปัญหาทั้งสามจะไม่เกิดขึ้นหากคนที่อยู่ในประเทศนั้นๆมีคุณภาพซึ่งเราควรจะมีวิชาพลเมือง เพื่อเตรียมเยาวชนเช่นเดียวกับประเทศต่างๆที่ประสบความสำเร็จเรื่องประชาธิปไตยและใช้หลักนิติรัฐในการควบคุม</p></body>
</news>
