<teiHeader>
<fileDesc>
<titleStmt>
  <title>ซีเมนส์ชี้บริการไอทีโตสวนทางศก.  </title>
  <author>กิ่งกาญจน์ ตรียงค์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090701/56244/%e0%b8%8b%e0%b8%b5%e0%b9%80%e0%b8%a1%e0%b8%99%e0%b8%aa%e0%b9%8c%e0%b8%8a%e0%b8%b5%e0%b9%89%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%84%e0%b8%ad%e0%b8%97%e0%b8%b5%e0%b9%82%e0%b8%95%e0%b8%aa%e0%b8%a7%e0%b8%99%e0%b8%97%e0%b8%b2%e0%b8%87%e0%b8%a8%e0%b8%81..html  </bibl>
</sourceDesc>
</fileDesc>
</teiHeader>
<news>
<headline>ซีเมนส์ชี้บริการไอทีโตสวนทางศก.</headline>
<lead>ซีเมนส์ มองแนวโน้มตลาดบริการไอทียังโตท่ามกลางภาวะเศรษฐกิจขาลง เตรียมลงทุนเพิ่มขยายบุคลากรรับโอกาสใหม่ๆ</lead>
<neck></neck>
<body><p><persName>นายลิเออร์ อูรบีซู</persName> ผู้อำนวยการฝ่ายขายกลุ่มโซลูชั่นและบริการด้านไอที (เอสไอเอส) บริษัท ซีเมนส์ จำกัด กล่าวว่า บริษัทยังเห็นแนวโน้มการเติบโตของธุรกิจด้านบริการไอทีในประเทศไทย เนื่องจากยังมีบริษัทขนาดใหญ่ที่พร้อมลงทุนต่อเนื่อง เพื่อสร้างความพร้อมรับมือโอกาสเมื่อเศรษฐกิจฟื้นตัว</p>
<p>ใน ส่วนของประเทศไทย ปีนี้ภาคธุรกิจที่ยังมีศักยภาพการลงทุน ได้แก่ พลังงาน อุตสาหกรรม การแพทย์ ตามมาด้วยธุรกิจโทรคมนาคม ขนส่ง และการเงิน</p>
<p>"เมื่อ ลงทุนด้านไอที ธุรกิจได้ประโยชน์แน่แม้เป็นช่วงเศรษฐกิจขาลง เห็นได้ว่าบริษัทที่เป็นอินโนเวทีฟ คอมปานี ยังคงเดินหน้าปรับปรุงระบบเพื่อการก้าวนำหน้าคู่แข่ง" <persName>นายอูรบีซู</persName>กล่าว</p>
<p>นอก จากนี้ การที่เอสเอพี ซึ่งเป็นพันธมิตรของบริษัท มีนโยบายขยายฐานไปยังลูกค้าระดับเอสเอ็มอีมากขึ้น ยังเพิ่มโอกาสให้กลุ่มเอสไอเอส สามารถเจาะลูกค้าใหม่ๆ เช่นกัน โดยปีนี้มองไปที่อุตสาหกรรมภาคการผลิต ธุรกิจบริการ อสังหาริมทรัพย์ ประกันภัย รวมถึงธุรกิจที่มีสาขากระจายทั่วประเทศ</p>
<p>ทั้งนี้ บริษัทเตรียมนำเสนอโซลูชั่นที่สอดคล้องกับงบประมาณของผู้ประกอบการกลุ่มเอส เอ็มอี ที่จะตอบโจทย์การใช้งานขั้นพื้นฐาน รวมทั้งมี templates จำนวนมากไว้ให้ลูกค้าเข้ามาเลือกหยิบไปใช้ได้ตามความต้องการเฉพาะ ซึ่งช่วยให้องค์กรนำไปปรับใช้กับธุรกิจได้เร็วขึ้น</p>
<p>"ช่วง เศรษฐกิจขาลงอย่าวนี้ ตลาดในกลุ่มธุรกิจขนาดกลางมีอัตราการเติบโตสูงกว่าธุรกิจใหญ่ เพราะเขามีความยืดหยุ่นในการทำธุรกิจและการตัดสินใจมากกว่า" <persName>นายอูรบีซู</persName>กล่าว</p>
<p>เขา กล่าวว่า จากประสบการณ์ที่ให้บริการลูกค้า พบว่าการลงทุนเพื่อนำไอทีไปใช้ประโยชน์ในกระบวนการทางธุรกิจนั้น สามารถช่วยให้องค์กรประหยัดต้นทุนลงไม่ต่ำกว่า 2 เท่า ขณะเดียวกัน ก็จะสร้างโพรดักทิวิตี้เพิ่มขึ้น 2 เท่าเช่นกัน</p>
<p>ปัจจุบัน กลุ่มโซลูชั่นและบริการด้านไอที ในประเทศไทย ถือเป็นศูนย์กลางสำหรับอาเซียน และปัจจุบันเป็น 1 ใน 10 รายแรกของโลก ที่ได้รับประกาศนียบัตรจากเอสเอพี "SAP Custumer Core Center of Expertise” ด้านให้บริการกระบวนการแก้ปัญหาของลูกค้าได้อย่างมีประสิทธิภาพในระดับสูง ทำให้เพิ่มโอกาสในการรับเอาท์ซอร์สงานจากนอกกลุ่มอาเซียน ได้แก่ ยุโรป สหรัฐ อินเดีย แอฟริกา ตะวันออกกลาง เป็นต้น</p>
<p>ทั้งนี้ ซีเมนส์ เริ่มตั้งศูนย์แห่งนี้เมื่อประมาณ 10 ปีที่ผ่านมา จากเริ่มต้นมีบุคลากร 20 คน ขยายเป็น 60 คนเมื่อ 5 ปีที่ผ่านมาจนปีจจุบันมีประมาณ 400 คน โดยสัดส่วน 80% เป็นบุคลากรชาวไทย</p>
<p>ขณะที่ ปีนี้บริษัทเตรียมลงทุนเพิ่มเติมโดยเฉพาะในด้าน "บุคลากร" เนื่องจากถือว่าเป็นสินทรัพย์และการลงทุนสำคัญที่สุด สำหรับการทำธุรกิจบริการไอที โดยเฉพาะการให้บริการด้านคำปรึกษา ที่เป็นปัจจัยหลักขับเคลื่อนการเติบโตให้ส่วนงานนี้</p></body>
</news>
