<teiHeader>
<fileDesc>
<titleStmt>
  <title>รวบ “สกัด พรทวี” อดีตนักมวยดังมั่วปาร์ตี้ยาอี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-10 13:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000065172  </bibl>
</sourceDesc>
</fileDesc>
</teiHeader>
<news>
<headline>รวบ “<persName>สกัด พรทวี</persName>” อดีตนักมวยดังมั่วปาร์ตี้ยาอี</headline>
<lead>ตร.คลองตันบุกรวบอดีตนักมวยชื่อดัง “<persName>สกัด พรทวี</persName>” แชมป์ OPBF รุ่นไลต์เวท ปี 2529 ร่วมปาร์ตี้ยาอีคาโรงเเรมย่านรัชดาฯ พร้อมพวก 6 คน พบฉี่ม่วงส่งตัวดำเนินคดี</lead>
<neck></neck>
<body><p>วันนี้ (10 มิ.ย.) เมื่อเวลา 03.00 น. <persName>พ.ต.ต.ชัยพันธุ์ เพ็ชรสดศิลป์</persName> สว.สส.สน.คลองตัน <persName>ร.ต.อ.อัครพล มณีวรรณ</persName> รอง สว.สส.สน.คลองตัน นำกำลังเจ้าหน้าที่ฝ่ายสืบสวน สน.คลองตัน เข้าตรวจค้นภายในห้องสูทหมายเลข 3 ของโรงแรมปี๊ปอินน์ ถนนเทียนร่วมมิตร แขวงและเขตห้วยขวาง หลังได้รับแจ้งจากสายว่า ภายในห้องดังกล่าวมีการลักลอบจัดปาร์ตี้มั่วสุมเสพยาเสพติดกันอยู่จำนวนหลายคน</p>
       
       <p>เมื่อไปถึงที่บริเวณหน้าห้องดังกล่าว เจ้าหน้าที่ได้ให้สายลับทำการเคาะประตูห้องเป็นสัญญาณติดกันสามครั้ง จากนั้นก็ได้มีผู้ที่อยู่ในห้องดังกล่าวมาเปิดประตูให้ ก็พบชายหญิงกำลังนั่งล้อมวงเสพยาเสพติดกันอย่างเมามัน และบางคนยังอยู่ในอาการสลึมสลือ เจ้าหน้าที่จึงแสดงตัวเข้าจับกุมทันที ทำเอาทั้งหมดถึงกับหน้าถอดสี โดยเจ้าหน้าที่สามารถควบคุมตัวไว้ทั้งหมด 7 คน ประกอบด้วย<persName>นายมงคล</persName> หรือ<persName>วิรุฬ ผลพิมาย</persName> อายุ 51 ปี หรือที่รู้จักกันนาม “สกัด พรทวี” อดีตแชมป์เปี้ยนมวยไทย และนักมวยสากลชื่อดัง <persName>นายอะห์หมัด อัชไซยิดอับดุรซาฟีมูฮำหมัด</persName> อายุ 19 ปี <persName>นายชัยณรงค์ เกิดสมบุญ</persName> อายุ 43 ปี <persName>นายไชยวัฒน์ พวงลำเจียก</persName> อายุ 42 ปี <persName>น.ส.ภัทรจารินทร์ ปัญโญ</persName> อายุ 23 ปี <persName>นางสรัญญา เปลี่ยนวิถี</persName> อายุ 31 ปี <persName>น.ส.รุ่งลาวัลย์ ตระการอมรัตน์</persName> อายุ 31 ปี พร้อมของกลาง ยาไอซ์ บุรรจุอยู่ในถุงพลาสติก จำนวน 6 ถุงเล็ก น้ำหนักประมาณ 6 กรัม ยาอี จำนวน 1 เม็ด ยา ไฟว์-ไฟว์ จำนวน 2 เม็ด ยาไวอากร้า จำนวน 12 เม็ด และอุปกรณ์เสพยาเสพติดอีกจำนวนหนึ่ง</p>
       
      <p> หลังจากนั้นจึงได้ควบคุมตัวผู้ต้องหามาทำการตรวจปัสสาวะที่ สน.คลองตัน ก็พบว่าทั้ง 7 คนมีสารเสพติดอยู่ในร่ายกาย โดยผู้ต้องหาได้ทั้งหมดให้การรับสารภาพว่า นัดกันมาเสพยาเสพติดที่ห้องดังกล่าวจริง เจ้าหน้าที่จึงแจ้งข้อหา ร่วมกันมียาเสพติดให้โทษประเภท 1 (ยาไอซ์และยาอี) ไว้ในครอบครอง โดยผิดกฎหมาย และร่วมกันเสพยาเสพติดให้โทษประเภท1 (ยาไอซ์และยาอี) โดยผิดกฎหมาย ก่อนควบคุมตัวผู้ต้องหาทั้งหมดส่ง <persName>พ.ต.ท.บรรหาญ นิติอมรกุล</persName> พงส.(สบ 3) สน.ห้วยขวาง ดำเนินคดีตามกฎหมาย</p>
       
       <p>ผู้สื่อข่าวรายงานว่า <persName>นายมงคล</persName> หรือ<persName>วิรุฬ ผลพิมาย</persName> "<persName>สกัด พรทวี</persName>" เป็นชาว จ.นครราชสีมา เริ่มชกมวยไทยครั้งแรกในชื่อ <persName>สกัด พรทวี</persName> และเปลี่ยนมาเป็น <persName>สกัด เพชรยินดี</persName> หลังจากชกมวยไทยจนอิ่มตัว จึงได้เบนเข็มมาชกมวยสากล จนได้แชมป์ ABC รุ่นไลท์เวท เมื่อปี 2529 ในครั้งแรกที่ขึ้นชก</p>
       
      <p> สำหรับประวัติการชกมีดังนี้คือ แชมป์ ABC รุ่นไลต์เวท (2529) ชิง 22 กุมภาพันธ์ 2529 ชนะน็อก <persName>บอย โรมีโร</persName> (ฟิลิปปินส์) ยก 2 ที่คูเวต สละแชมป์เพราะสถาบันหยุดดำเนินการ แชมป์ประเทศไทยรุ่นไลต์เวท ชิง 27 สิงหาคม 2529 ชนะน็อก <persName>พันศักดิ์น้อย เกียรติเกรียงไกร</persName> ยก 1 สละแชมป์ แชมป์ OPBF รุ่นไลต์เวท (2529-2530) ชิง 28 ตุลาคม 2529 ชนะน็อก <persName>เดล อาร์ทังโก</persName> (ออสเตรเลีย) ยก 8 ป้องกันแชมป์ครั้งที่ 1, ชนะน็อก <persName>มูฮัมหมัด จูฮารี</persName> (อินโดนีเซีย) ยก 6 ที่เวทีลุมพินี ป้องกันแชมป์ครั้งที่ 2, ชนะน็อก <persName>บิเซนติ ซานโตโซ</persName> (อินโดนีเซีย) ยก 1 ที่อินโดนีเซีย เสียแชมป์ 28 กุมภาพันธ์ 2531 แพ้คะแนน <persName>ปาร์ค บองชุน</persName> (เกาหลีใต้) ที่เกาหลีใต้ เคยชิงแชมป์ต่อไปนี้แต่ไม่สำเร็จ ชิงแชมป์โลกรุ่นซูเปอร์แบนตัมเวท WBC เมื่อ 2 มิ.ย. 2521 แพ้น็อก <persName>วิลเฟรโด โกเมซ</persName> (เปอร์โตริโก) ยก 3 ที่ จ.นครราชสีมา</p>
       
       <p>นอกจากนี้ "<persName>สกัด พรทวี</persName>" ยังเป็นต้นแบบของตัวละครนักมวยไทยในเกม และภาพยนตร์สตรีทไฟเตอร์ ชื่อ <persName>สกัด</persName> เมื่อครั้งหนึ่ง <persName>สกัด พรทวี</persName> เดินทางไปชกมวยไทยที่ประเทศญี่ปุ่น และชกได้ดีเป็นที่สนใจของทีมงานสร้างเกมที่นั่น จนนำไปเป็นตัวละครในเกม แต่เจ้าตัวก็ยังมีประวัติเคยถูกจับกุมดำเนินคดีในท้องที่ สน.ลุมพินี เมื่อปี 2545 ข้อหาเป็นธุระจัดหาให้มีการค้า ประเวณี และลักลอบจำหน่ายยาเสพติด (ยาเลิฟ) และถูกเจ้าหน้าที่ สน.สุทธิสาร จับกุมยาเค และยาเลิฟ เมื่อปี 2547</p></body>
</news>
