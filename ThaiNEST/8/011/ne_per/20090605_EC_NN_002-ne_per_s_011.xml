<teiHeader>
<fileDesc>
<titleStmt>
  <title>จี้ฮาร์ดดิสก์ไทยรับมือ "จีน-สิงคโปร์"จ้องยึดตลาด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=164512  </bibl>
</sourceDesc>
</fileDesc>
</teiHeader>
<news>
<headline>จี้ฮาร์ดดิสก์ไทยรับมือ "จีน-สิงคโปร์"จ้องยึดตลาด</headline>
<lead></lead>
<neck></neck>
<body><p><persName>นายชิต เหล่าวัฒนา</persName> ผู้อำนวยการโปรแกรมฮาร์ดดิสก์ไดร์ฟ สำนักงานพัฒนาวิทยาศาสตร์ และเทคโนโลยีแห่งชาติ หรือสวทช. เปิดเผยว่า ปัจจุบันไทยมีผู้ลงทุนต่างชาติเข้า มามีบทบาทสำคัญในการผลิตฮาร์ดดิสก์ไดร์ฟเพื่อส่งออกประมาณ 4 บริษัท อาทิ บริษัท เวสเทิร์น ดิจิตอล (ประเทศไทย) จำกัด และบริษัท ซีเกท เทคโนโลยี (ประเทศไทย) จำกัด และผู้ผลิตรายอื่น มีมูลค่าส่งออกฮาร์ดดิสก์ไดร์ฟกว่า 5 แสนล้านบาท และมีสัดส่วนของปริมาณการผลิตรวมเป็นอันดับ 1 ของโลก มีการจ้างแรงงานกว่า 100,000 คน </p>

 <p>อย่างไรก็ตามขณะนี้ต่างชาติ อาทิ สิงค์โปร์ มาเลเซีย มีมาตรฐานการจัดระบบอุตสาหกรรมผลิตฮาร์ดดิสก์ไดฟ์เพื่อส่งออก และได้รับการสนับสนุนจากภาครัฐเป็นอย่างดี ซึ่งถือว่าเป็นคู่แข่งสำคัฯของประเทศไทย ดังนั้นไทยจำเป็นต้องมีการพัฒนากลยุทธ โดยภาครัฐจะต้องมีส่วนในการกระตุ้นให้เกิดการลงทุน และสร้างมูลค่าเพิ่มของรายได้ให้อุตสาหกรรมนี้ </p>

 <p>"ภาครัฐควรเข้ามาให้การสนับสนุนพัฒนา และผลักดันอุตสาหกรรมนี้ เพื่อรักษาฐานการผลิตให้แข็งแรง และดึงดูดนักลงทุนจากจากต่างชาติให้มากขึ้น" <persName>นายชิต</persName> กล่าว </p>

 <p>อย่างไรก็ดีในส่วนของ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ หรือเนคเทค ก็มีแผนที่จะสนับสนุน และช่วยเหลือเพื่อให้บริษัทของคนไทยที่สามารถผลิตฮาร์ดดิสก์ได้เองแล้วเช่นกัน</p></body>
</news>
