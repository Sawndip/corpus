<teiHeader>
<fileDesc>
<titleStmt>
  <title>อนุฯดินแดงพท.เค้นทหารใครคือผู้สั่งการแท้จริงปิดแยกดินแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090612/16750/%e0%b8%ad%e0%b8%99%e0%b8%b8%e0%b8%af%e0%b8%94%e0%b8%b4%e0%b8%99%e0%b9%81%e0%b8%94%e0%b8%87%e0%b8%9e%e0%b8%97.%e0%b9%80%e0%b8%84%e0%b9%89%e0%b8%99%e0%b8%97%e0%b8%ab%e0%b8%b2%e0%b8%a3%e0%b9%83%e0%b8%84%e0%b8%a3%e0%b8%84%e0%b8%b7%e0%b8%ad%e0%b8%9c%e0%b8%b9%e0%b9%89%e0%b8%aa%e0%b8%b1%e0%b9%88%e0%b8%87%e0%b8%81%e0%b8%b2%e0%b8%a3%e0%b9%81%e0%b8%97%e0%b9%89%e0%b8%88%e0%b8%a3%e0%b8%b4%e0%b8%87%e0%b8%9b%e0%b8%b4%e0%b8%94%e0%b9%81%e0%b8%a2%e0%b8%81%e0%b8%94%e0%b8%b4%e0%b8%99%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>อนุฯดินแดงพท.เค้นทหารใครคือผู้สั่งการแท้จริงปิดแยกดินแดง</headline>
<lead>อนุฯดินแดง �พท.� เค้น ทหาร ใครคือผู้สั่งการแท้จริงอย่าโบ้ยไปมา ด้าน รองเสธ.พล.ร. 2 รอ.เดือดปุด ไม่ได้โบ้ย เพราะไม่ได้เป็นนักการเมือง ปธ.อนุฯเผย มอบหมาย ดีเอสไอ เดินหน้าทำแอนนิเมชั่น การตาย<persName>พลทหารอภินพ</persName> แล้ว</lead>
<neck></neck>
<body><p></p>
<p>เมื่อเวลา 10.00 น. ที่รัฐสภา มีการประชุมคณะอนุกรรมการรวบรวมเหตุการณ์ที่บริเวณสามเหลี่ยมดินแดง มี<persName>พล.ต.ต.สุเทพ สุขสงวน</persName> ส.ว.สรรหา เป็นประธานที่ประชุม ได้เชิญ <persName>พล.ต.องอาจ พงษ์ศักดิ์</persName> รองแม่ทัพภาคที่ 1 <persName>พ.อ.ร่มเกล้า ธุวธรรม</persName> รองเสธ.พล.ร. 2 รอ.มาชี้แจง โดยทางเจ้าหน้าที่ทหารได้เปิดวีดีโอบันทึกภาพเคลื่อนไหว ที่เป็นทั้งการเคลื่อนกำลังพล การตั้งเป็นแนวกั้น บริเวณสามเหลี่ยมดินแดง
</p>
<p>จากนั้น <persName>นายวรวัจน์ เอื้ออภิญญกุล</persName> ส.ส.แพร่ พรรคเพื่อไทย อนุกรรมการฯ ซักถามว่า เหตุใดถึงต้องมีการเคลื่อนกำลังพลมาสลายการชุมนุมเมื่อตอนตี 4 ของวันที่ 13 เม.ย.ใครเป็นผู้สั่งการ ทั้งนี้ทราบว่ายังมีการทำร้ายกลุ่มผู้ชุมนุมอีกด้วย</p>
<p>โดยระหว่างนี้เจ้าหน้าที่ทหารไม่ได้ชี้แจงว่าใครเป็นผู้สั่งการ แต่ได้ระบุเพียงว่ามีการสั่งการตามสายบังคับบัญชา แต่ถ้าหากต้องการก็จะชี้แจงเป็นลายลักษณ์อักษรภายหลัง ซึ่งทำให้<persName>นายวรวัจน์</persName>พยายามซักถามอีกว่าใครเป็นผู้สั่ง คนสั่งการเป็นนายกรัฐมนตรีหรือผบ.ทบ. และขณะสั่งการนั้นผู้สั่งการอยู่ที่ไหน จึงทำให้ <persName>พล.ต.องอาจ</persName> ชี้แจงว่า คำสั่งเป็นไปตามสายบังคับบัญชาที่มีการสั่งทั้งทางวาจาและลายลักษณ์อักษร โดยทราบว่าการรับคำสั่งในการปฏิบัติการมีผบ.ทบ.สั่งมายังแม่ทัพภาคที่ 1 และสั่งการมายังตน
</p>
<p>ขณะที่ <persName>พ.อ.ร่มเกล้า</persName> ชี้แจงถึงการตั้งข้อสังเกตว่ามีทหารทำร้ายผู้ชุมนุมว่ายืนยันได้ว่าไม่มีทหารไล่ตีประชาชน เพราะผู้บังคับบัญชาได้สั่งการว่าไม่ให้ทำร้ายประชาชน เราได้รับคำสั่งเพียงการเปิดการจราจร เนื่องจากช่วงนั้นอยู่ในเทศกาลสงกรานต์ ทั้งนี้ระหว่างที่ตนขับรถจาก จ.ปราจีนบุรีเข้าพื้นที่โดยไม่ได้สวมเครื่องแบบก็ได้รับการปฏิบัติจากผู้ชุมนุมโดยมีการทุบรถที่ตนขับมา แต่ไม่มีการกักตัวตน แต่เห็นว่ามีนายทหารหลายคนที่เดินทางมาพร้อมกันแต่นั่งคนละคันถูกกระชากและถูกกักตัวเพื่อตรวจค้น ดังนั้นจึงมีข้อสงสัยเขาใช้อำนาจอะไรกระทำการเช่นนั้น</p>
<p> ผู้สื่อข่าวรายงานว่า ระหว่างนั้น<persName>นายวรวัจน์</persName> ได้พยายามคาดคั้นว่าการปฏิบัติการแต่ละช่วงเวลามีแผนการปฏิบัติการอย่างไรและใครเป็นผู้สั่งที่แท้จริงใช่ ผบ.ทบ.หรือนายกฯรัฐมนตรีหรือไม่ ถ้าหากไม่ทราบก็บอกว่าไม่ทราบ ไม่ควรโบ้ยไปกันไปมา ทำให้ <persName>พ.อ.ร่มเกล้า</persName> กล่าวด้วยน้ำเสียงขึงขังว่า "ผมพูดตรงๆ ไม่เคยโบ้ยใคร เพราะผมเป็นทหารไม่ใช่นักการเมือง" ทำให้<persName>นายวรวัจน์</persName> ตอบกลับด้วยน้ำเสียงดุเดือดว่า "ขอความกรุณาอย่ามองภาพนักการเมืองแบบนั้น อย่าดูถูกนักการเมือง ต่างคนก็ต่างมีศักดิ์ศรีเท่ากัน อย่าอนุมานไปต่างๆ นาๆ " ซึ่ง<persName>พ.อ.ร่มเกล้า</persName> ไม่ได้ตอบโต้อะไร จากนั้น<persName>นายวรวัจน์</persName> กล่าวว่า หากไม่มีความชัดเจนว่าใครเป็นสั่งการการประชุมครั้งต่อไป คงจะต้องเชิญ <persName>พล.อ.อนุพงษ์ เผ่าจินดา</persName> ผบ.ทบ.และ<persName>นายอภิสิทธิ์ เวชชาชีวะ</persName> นายกฯ มาชี้แจงเพื่อให้เกิดความกระจ่าง</p>
<p><persName>พล.ต.ต.สุเทพ</persName> เปิดเผยภายหลังการประชุมว่า การชี้แจงของเจ้าหน้าที่ทหารในวันนี้ก็ถือว่าเป็นประโยชน์พอสมควร เพราะหากมีชุมนุมและมีการสลายครั้งต่อไปก็จะทำให้ทหารมีความระมัดระวังตัวมากขึ้น ส่วนกรณีของ<persName>พลทหารอภินพ เครือสุข</persName> ที่การเสียชีวิตยังมีความคลุมเครืออยู่นั้น ขณะนี้ทางอนุกรรมการฯ ได้มอบหมายให้เจ้าหน้าที่จากกรมสอบสวนคดีพิเศษ(ดีเอสไอ) ไปประสานกับบริษัทเอกชนเพื่อจัดทำแอนิเมชั่นการตายเพื่อจะได้คาดการณ์ว่า<persName>พลทหารอภินพ</persName> เสียชีวิตจากความน่าจะเป็นอย่างไรบ้าง โดยขณะนี้อนุกรรมการฯ ได้ทำหนังสือของบประมาณไปยังสภาฯจำนวน 5-6 หมื่นบาทเพื่อจัดทำแล้ว อย่างไรก็ตามในวันที่ 16 มิ.ย.นี้ทางอนุกรรมการฯ จะเชิญเจ้าหน้าที่ดีเอสไอ แพทย์ชันสูตรจากรพ.ศิริราช และแพทย์ที่ทำการพิสูจน์หลักฐานในที่เกิดเหตุในบ้านพักแม่ทัพภาคที่ 1 มาร่วมกันปรึกษาหารือการทำแอนิเมชั่นด้วย</p></body>
</news>
