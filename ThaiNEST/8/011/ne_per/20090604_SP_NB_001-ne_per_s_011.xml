<teiHeader>
<fileDesc>
<titleStmt>
  <title>สมาคมกีฬา “นครนายก” เตรียมนักกีฬาร่วมแข่งขันฯ กีฬาระดับชาติ-เยาวชน  ในรอบปี  2552  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206040183&tb=N255206&return=ok&news_headline='%ca%c1%d2%a4%c1%a1%d5%cc%d2  </bibl>
</sourceDesc>
</fileDesc>
</teiHeader>
<news>
<headline>สมาคมกีฬา “นครนายก” เตรียมนักกีฬาร่วมแข่งขันฯ กีฬาระดับชาติ-เยาวชน  ในรอบปี  2552</headline>
<lead>สมาคมกีฬา “นครนายก” เตรียมนักกีฬาร่วมแข่งขันฯ กีฬาระดับชาติ-เยาวชน ในรอบปี 2552</lead>
<neck></neck>
<body><p>วันนี้ (4 มิ.ย.52) เวลา 10.00 น. ที่ห้องประชุม 2 ชั้น 5 ศาลากลางจังหวัดนครนายก <persName>นายปรีชา กมลบุตร</persName> ผู้ว่าราชการจังหวัดนครนายก เป็นประธานการประชุมคณะกรรมการกีฬาจังหวัดนครนายก เพื่อเตรียมวางแผนจัดกิจกรรมกีฬาของจังหวัด โดยในปีงบประมาณ 2552 จังหวัดนครนายก ได้รับเงินจัดสรรจากการกีฬาแห่งประเทศไทย เป็นเงิน 752,000 บาท ในรอบปีนี้ จังหวัดนครนายกเข้าร่วมกิจกรรมกีฬาทั้งในระดับชาติ ระดับเยาวชนหลายครั้ง อาทิ ส่งนักกีฬาร่วมแข่งขันในกีฬาเยาวชนแห่งชาติ ครั้งที่ 25 ที่จังหวัดกาญจนบุรี ในระหว่างวันที่ 15-26 มีนาคม 2552 สรุปได้รับรางวัลเหรียญทอง 1 เหรียญ จากกีฬามวยสากลสมัครเล่นหญิงรุ่นมินิเวท จาก<persName>เด็กหญิงพรรณลักษณ์ คงแสง</persName> และขณะนี้จังหวัดนครนายกได้คัดเลือกนักกีฬาที่จะส่งเข้าร่วมการแข่งขันกีฬาแห่งชาติ ครั้งที่ 38 ที่จังหวัดตรัง จะแข่งขันฯ ระหว่างวันที่ 9-19 กันยายนนี้ โดยจะส่งนักกีฬา 80 คน ลงแข่ง 11 ชนิดกีฬา คาดว่าจะได้รับเหรียญรางวัลหลายชนิดกีฬาเช่นกัน ระหว่างวันที่ 15-25 ตุลาคม 2552 จังหวัดนครนายกได้รับเกียรติจากกีฬาแห่งประเทศไทยให้เป็นเจ้าภาพ จัดการแข่งขันกีฬาเยาวชนแห่งชาติ รอบคัดเลือก ภาค 1 เพื่อเป็นสนามคัดนักกีฬา ทั้งกีฬาบังคับกีฬาสากล และกีฬาอนุรักษ์ รวม 31 ชนิดกีฬา เพื่อคัดเลือกนักกีฬาส่งเข้าร่วมการแข่งขันกีฬาเยาวชนแห่งชาติ ครั้งที่ 26 ที่จังหวัดเพชรบูรณ์ เป็นเจ้าภาพ ซึ่งจะจัดขึ้นในระหว่างวันที่ 15-30 มีนาคม 2553 </p></body>
</news>
