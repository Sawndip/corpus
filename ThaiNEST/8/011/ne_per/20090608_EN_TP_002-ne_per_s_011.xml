<teiHeader>
<fileDesc>
<titleStmt>
  <title>"วุ้นเส้น"ลุ้น"แป้ง" ชิงผู้หญิงเซ็กซี่แห่งปีของFHM  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/080609/5875  </bibl>
</sourceDesc>
</fileDesc>
</teiHeader>
<news>
<headline>"<persName>วุ้นเส้น</persName>"ลุ้น"<persName>แป้ง</persName>" ชิงผู้หญิงเซ็กซี่แห่งปีของFHM</headline>
<lead></lead>
<neck></neck>
<body><p>มีรายชื่อติด  1  ใน  100  แคมเปญดังระดับโลก  FHM  100  SEXIEST  WOMEN  IN  THE  WORLD  2009  เพื่อคัดผู้หญิงที่เซ็กซี่ที่สุดแห่งปีของนิตยสาร  FHM  แต่<persName>วุ้นเส้น</persName>-<persName>วิริฒิพา  ภักดีประสงค์</persName>  กลับมองว่าตัวเองไม่ได้เซ็กซี่  แต่แอบเชียร์น้องสาวคนสนิทอย่าง<persName>แป้ง</persName>-<persName>อรจิรา  แหลมวิไล</persName>  ให้ได้รับตำแหน่ง</p>

     <p>"วุ้นไม่คิดว่าตัวเองเซ็กซี่  บางคนมองว่าวุ้นเซ็กซี่ที่ผิวเพราะเป็นคนผิวขาว  บางคนก็บอกว่า  ชอบรอยยิ้ม  แต่ถ้าถามตัววุ้นเองวุ้นเฉยๆ  นะ  อย่างที่มีชื่อติดในเอฟเอชเอ็มเซ็กซี่แห่งปี  ก็ไม่คิดเหมือนกันว่าตัวเองจะมีชื่อ  แต่เมื่อมาถึงจุดนี้แล้วก็ต้องขอบคุณทุกคนด้วยนะคะ  ผู้หญิงที่เซ็กซี่ในสายตาของวุ้น  คืออย่างแรกมองที่ทัศนคติความคิด  ผู้หญิงบางคนมองภายนอกแต่งตัวเซ็กซี่  แต่ได้คุยกันแลัวอาจดูธรรมดาก็ได้  เลยอยากให้มองที่ความคิดมากกว่า</p>

     <p>แต่สำหรับรางวัลเซ็กซี่แห่งปีวุ้นก็ไม่ได้หวังขนาดนั้น  เพราะแต่ละคนที่ผ่านเข้ารอบมา  ก็มีผลงานถ่ายแบบเซ็กซี่กันมาทั้งนั้น  ส่วนตัววุ้นแอบเชียร์แป้ง-อรจิรามากกว่า  เพราะรู้สึกว่าแป้งเป็นคนที่เซ็กซี่ที่ปากและตา  ดูเขาเป็นคนที่เซ็กซี่ปนน่ารักหวานๆ  งานนี้ถ้าชอบใครก็โหวตกันเข้ามาเยอะๆ  นะคะ"  <persName>วุ้นเส้น</persName>กล่าว</p></body>
</news>
