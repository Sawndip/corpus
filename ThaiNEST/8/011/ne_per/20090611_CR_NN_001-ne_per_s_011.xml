<teiHeader>
<fileDesc>
<titleStmt>
  <title>“ธานี” เข้าสอบสวน“มาร์ค” เร่งคดี “ทุบรถมหาดไทย – ลอบยิง“สนธิ” ยันคดีคืบ เสร็จก่อนเกษียณ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=165513  </bibl>
</sourceDesc>
</fileDesc>
</teiHeader>
<news>
<headline>“<persName>ธานี</persName>” เข้าสอบสวน“<persName>มาร์ค</persName>” เร่งคดี “ทุบรถมหาดไทย – ลอบยิง“<persName>สนธิ</persName>” ยันคดีคืบ เสร็จก่อนเกษียณ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 16.30 น. <persName>พล.ต.อ.ธานี สมบูรณ์ทรัพย์</persName> รองผบ.ตร.  เดินทางเข้าพบ<persName>นายอภิสิทธิ์ เวชชาชีวะ</persName> นายกรัฐมนตรี เพื่อสอบสวนคดีทุบรถที่กระทรวงมหาดไทยที่ทางตำรวจได้ตั้งคณะกรรมการขึ้นมาตรวจสอบ และยังได้รายงานผลการดำเนินการติดตามคดีต่างๆ ให้นายกฯทราบด้วย โดยใช้เวลาหารือประมาณ  40 นาที  </p>
<p><persName>พล.ต.อ.ธานี</persName> เปิดเผยว่า การดำเนินคดีต่าง ๆ จะพยายามทำให้เร็วที่สุด คาดว่าไม่เกิน 2 สัปดาห์จะทราบเรื่อง เมื่อถามว่า  นายกฯพอใจผลการดำเนินการของเจ้าหน้าที่ตำรวจที่ตรวจสอบกรณีที่กระทรวงมหาดไทยหรือไม่ <persName>พล.ต.อ. ธานี</persName> กล่าวว่า  นายกฯไม่ได้ว่าอะไร</p>

     <p>สำหรับการออกหมายจับนั้น รองผบ.ตร.กล่าวว่าขณะนี้มีจำนวนทั้งสิ้น 32 ราย ซึ่งสามารถจับกุมได้ 4 ราย  ปัญหาของการจับกุมคือ มีแค่รูปถ่าย แต่ไม่รู้ว่าเป็นใคร ซึ่งข้อหาส่วนใหญ่คือ พยายามฆ่า  เมื่อถามว่า การสอบปากคำนายกฯ ได้รับการยืนยันว่านายกฯอยู่ในรถหรือไม่ <persName>พล.ต.อ. ธานี</persName> กล่าวร้องเสียงหลงว่า โอ๊ย!  ใครบอกว่าท่านไม่อยู่ในรถ แทบแย่แล้วล่ะ </p>

     <p><persName>พล.ต.อ. ธานี</persName> ยังกล่าวถึงความคืบหน้าคดีการลอบยิง <persName>นายสนธิ ลิ้มทองกุล</persName> แกนนำพันธมิตรฯ ว่า คิดว่าคดีคืบหน้าไปพอสมควรแล้ว เมื่อถามว่าจะให้ความมั่นใจว่าคดีนี้จะไม่ถูกตัดตอน <persName>พล.ต.อ. ธานี</persName> กล่าวว่า ขณะนี้ขอแค่จับตัวคนยิงได้ ก็ถือว่าดีแล้ว  เมื่อถามอีกว่า เป็นเพราะเจอตอใช่หรือไม่ จึงยังไม่สามารถสาวไปถึงตัวผู้บงการได้ รองผบ.ตร. ย้อนถามว่า ตออะไร  ตอไม้ หรือตออะไร เอาเป็นว่า คดีคนร้ายธรรมดาจับกุมง่ายกว่าคดีคนมีสีก็แล้วกัน </p>

     <p> เมื่อถามว่า คดีนี้มีสีเขียวหรือสีกากีเกี่ยวข้อง <persName>พล.ต.อ. ธานี</persName> กล่าวว่า ไม่รู้สีไหน ส่วนตัวคิดว่า ขอจับกุมคนร้ายที่ยิงให้ได้ก่อน  เมื่อถามว่าจะต้องใช้เวลาอีกนานแค่ไหน <persName>พล.ต.อ. ธานี</persName> กล่าวว่า ผ่านมาเดือนกว่าตนรู้สึกไม่สบายใจ รู้สึกว่าใช้เวลาเยอะ จำเป็นต้องรีบเร่งพยาน ยืนยันว่า ไม่มีการกั๊กข้อมูลภายในทีมสอบสวน เมื่อถามว่า ยืนยันได้หรือไม่ว่าเรื่องนี้จะไม่เงียบไปเฉย ๆ รองผบ.ตร.กล่าวว่า ไม่มีเงียบ ถ้าเงียบแสดงว่าไม่มีอะไรคืบหน้า ทำอะไรไม่ได้ ตราบใดที่มีการประชุมต้องมาติดตามผล เพิ่มพยานหลักฐาน  ยิ่งนานขึ้น ยิ่งต้องสืบให้ได้ข้อมูลมากขึ้น </p>

     <p> เมื่อถามว่า พอจะบอกได้หรือไม่ว่า คดีนี้จะมีข่าวดี สามารถหาตัวผู้กระทำผิดได้ <persName>พล.ต.อ. ธานี</persName> กล่าวว่า  ก็สืบสวนไป ดูพยานหลักฐานไป บ้านเมืองมีขื่อ มีแปร  เมื่อถามย้ำว่า คดีดังกล่าวถือเป็นคดีอุกอาจจะให้ความมั่นใจกับสังคมได้อย่างไรว่าการทำคดีนี้ไม่หยุดกลางคัน  รองผบ.ตร.กล่าวว่า บ้านเมืองมีขื่อ มีแปร ใครกระทำผิด เจ้าหน้าที่ต้องมีหน้าที่เอาผู้กระทำผิดมาลงโทษ เมื่อถามว่า เบื้องต้นมีการวิพากษ์วิจารณ์ว่าอาจมีคนในแวดวงการเมืองเข้ามาเกี่ยวข้อง รองผบ.ตร. กล่าวว่า  ในชั้นนี้ยังไม่พบว่าตามที่เป็นข่าว </p>

      <p>เมื่อถามว่า เบื้องต้นพบว่ารถที่ก่อเหตุพบเบาะแสที่จ.กาญจนบุรี <persName>พล.ต.อ. ธานี</persName> กล่าวว่าไปถึงเมืองกาญจ์เลยหรือ กล้องวงจรปิดคงไปไม่ถึงหรอก ในชั้นนี้ขอเอาแค่นี้ก่อน เมื่อถามว่า ยืนยันว่าจะปิดคดีนี้ก่อนเกษียณอายุราชการหรือไม่ <persName>พล.ต.อ. ธานี</persName> กล่าวว่า  คงไม่ถึงยาวนานขนาดนั้น คงจะจบก่อนเดือนกันยายน ถ้าได้หลักฐานเร็วก็ดี แต่จะพยายาม  </p>

      <p>“ขณะนี้ต้องเอาตัวพยาน ตัวคนให้ได้ก่อน ส่วนเรื่องปืนที่ใช้ยิงอยู่เบื้องหลัง ผมไม่ขอวิเคราะห์ว่าได้กี่เปอร์เซ็น หรือร้อยละเท่าไหร่ แต่เอาเป็นว่าคดีคืบหน้าไปได้เยอะแล้ว”  <persName>พล.ต.อ. ธานี</persName> กล่าว</p></body>
</news>
