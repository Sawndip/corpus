<teiHeader>
<fileDesc>
<titleStmt>
  <title>"คาเปลโล"ฉะกลับ"คาร์โล"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=39600  </bibl>
</sourceDesc>
</fileDesc>
</teiHeader>
<news>
<headline>"<persName>คาเปลโล</persName>"ฉะกลับ"<persName>คาร์โล</persName>"</headline>
<lead>"<persName>บิ๊กแฟ้บ</persName>"  <persName>ฟาบิโอ  คาเปลโล</persName>  กุนซือทีมชาติอังกฤษ  ไม่เป็นเป้านิ่งให้  <persName>คาร์โล อันเชล็อตติ</persName>  ผู้จัดการทีมป้ายแดงเชลซี  เล่นเอาฝ่ายเดียว ออกโรงฉะกลับไปว่า การทำงานลูกหนัง ต้องสไตล์ใครสไตล์มัน อย่ามาก้าวก่าย</lead>
<neck></neck>
<body><p>"เดอะซัน"สื่อดังผู้ดีโปรโมเตอร์มวยคู่นี้ได้รายงานก่อนหน้าว่า<persName>อันเชล็อตติ</persName> เขียนในหนังสืออัตชีวประวัติสับแหลกคาเปลโลว่าแม้จะเป็นผู้ที่อ่านเกมได้ดีแต่ไม่มีมนุษยสัมพันธ์หน้าบึ้งตึงตลอดเวลา แทบไม่คุยกับนักเตะ และไม่คุยเรื่องเทคนิคกับลูกทีม ซึ่งแท็บลอยด์จอมแฉได้นำเรื่องนี้ไปถามบิ๊กแฟ้บและได้คำตอบเร่าร้อนคืนกลับอย่างที่หวัง</p>
<p>"โดย ปกติ ผมจะคุยกับนักเตะ แต่ไม่เคยออกไปทานข้าวเย็นกับพวกเขา ไม่เคยทานข้าวเย็นกับสื่อมวลชน ผมจะไปกับภรรยา และเพื่อนๆเท่านั้น ผมคิดว่ากฎของสโมสรคือ ผมเป็นผู้จัดการ คุณคือนักเตะ ผมเคารพนักเตะ และต้องการสิ่งนั้นตอบแทน มันไม่มีอะไรมากกว่านี้"</p>
<p>"ถ้าคุณต้องการเป็นเพื่อนกับลูกทีม คุณก็เป็นไปเลย อันเชล็อตติชนะด้วยสไตล์ของเขา ผมก็ชนะด้วยสไตล์ของผม" <persName>คาเปลโล</persName> เผย</p>
<p>ขณะที่จากสถานการณ์ภาวะหนี้ท่วมของลิเวอร์พูลถึง 2.13พันล้านบาทภาย ใต้การบริหารของ <persName>ทอม ฮิคส์</persName> และ <persName>จอร์จ ยิลเล็ตต์</persName> และอาจโดนควบคุมทางการเงิน และโดนพรีเมียร์ลีกตัด 10-15 แต้ม รวมทั้งไม่มีเงินซื้อนักเตะใหม่ ทำให้ "เดอะค็อป" เป็นกังวล กลุ่ม"สปิริตออฟแชงคลีย์" โดย พอล ไรซ์ ประธานกลุ่ม สับแหลก 2 ผู้บริหารมะกันว่า ตั้งแต่เข้ามาทำทีม ยังไม่เห็นความเจริญก้าวหน้าเลย นอกจากตัวเลขหนี้ที่สร้างขึ้น</p>
<p>"พวก เราต้องการให้เขารับผิดชอบ โดยการออกจากทีมไปซะ ถ้าพวกเขายังไม่ก้าวลงจากตำแหน่ง วังวนการเป็นหนี้ก้อนโตก็จะยังดำเนินต่อไป" <persName>ไรซ์</persName> กล่าว</p>
<p>ด้านผลฟุตบอลกระชับมิตร เมื่อคืนวันที่ 5 มิ.ย.52 สาธารณรัฐเช็ก ชนะ มอลตา 1-0 และ ฝรั่งเศส ชนะ ตุรกี 1-0</p></body>
</news>
