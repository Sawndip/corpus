<teiHeader>
<fileDesc>
<titleStmt>
  <title>อธิบดีกรมปศุสัตว์ เผยมาตรการเฝ้าระวังไข้หวัดในสุกร  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120272&tb=N255206&return=ok&news_headline="%cd%b8%d4%ba%b4%d5%a1%c3%c1%bb%c8%d8%ca%d1%b5%c7%ec%20%e0%bc%c2%c1%d2%b5%c3%a1%d2%c3%e0%bd%e9%d2%c3%d0%c7%d1%a7%e4%a2%e9%cb%c7%d1%b4%e3%b9%ca%d8%a1%c3%20"  </bibl>
</sourceDesc>
</fileDesc>
</teiHeader>
<news>
<headline>อธิบดีกรมปศุสัตว์ เผยมาตรการเฝ้าระวังไข้หวัดในสุกร</headline>
<lead>อธิบดีกรมปศุสัตว์ ระบุ มาตรการเฝ้าระวังไข้หวัดในสุกร ย้ำเจ้าหน้าที่อาสาสมัคร ตรวจสอบอาการหมูทั่วประเทศ หลังวันที่ 15 มิถุนายนนี้ ทราบผลแน่ชัดหากพบเชื้อไวรัสจะได้ระบุได้ว่าเป็นลักษณะใด</lead>
<neck></neck>
<body><p><persName>นายยุคล ลิ้มแหลมทอง</persName> อธิบดีกรมปศุสัตว์ เปิดเผยถึงมาตรการเฝ้าระวังไข้หวัดในสุกร ว่า ขณะนี้กรมปศุสัตว์ได้สั่งการให้เจ้าหน้าที่และอาสาสมัคร เข้าตรวจสอบอาการของหมูภายในประเทศทั้งหมด ซึ่งตั้งแต่วันที่ 27 ที่ผ่านมายังไมได้รับรายงานจากเจ้าหน้าที่ว่าพบสุกรป่วยขณะเดียวกันเจ้าหน้าที่ได้เก็บตัวอย่างจากเครื่องในหมูในโรงฆ่าสัตว์จำนวนกว่า 23,000 ตัวอย่างมาตรวจสอบ โดยหลังจากวันที่ 15 มิถุนายนนี้ จะสรุปผลการตรวจสอบอีกครั้ง ทั้งนี้หากพบเชื้อไวรัส ก็จะพิจารณาว่าเป็นลักษณะใด ขณะเดียวกันได้ประชาสัมพันธ์ให้เจ้าของฟาร์มและผู้เลี้ยงสุกรงดเดินทางไปดูพันธ์สุกรที่ต่างประเทศในช่วงนี้ด้วย </p>
<p>สำหรับสถาณการณ์ของไข้หวัดนกนั้น กรมปศุสัตว์ได้ควบคุมต่อเนื่องเป็นระยะเวลา 6 เดือนแล้ว ขณะนี้ไม่พบเชื้อในประเทศไทย แต่หากช่วงเดือนกรกฎาคมฝนตกหนักทำให้ควบคุมโรคได้ยาก เกษตรกรจึงควรปฏิบัติตามมาตรการแยกเลี้ยงสัตว์ปีกกับสุกรอย่างเคร่งครัด เนื่องจากรู้สึกกังวลว่าหากมีเชื้อไวรัสเกิดขึ้นอีก ก็อาจจะเปลี่ยนแปลงสายพันธุ์ได้ในช่วงนี้ </p></body>
</news>
