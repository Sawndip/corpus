<teiHeader>
<fileDesc>
<titleStmt>
  <title>ที่ปรึกษาผบ.ตร.ระดมสมองวางมาตการชุมนุมประท้วง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39166  </bibl>
</sourceDesc>
</fileDesc>
</teiHeader>
<news>
<headline>ที่ปรึกษาผบ.ตร.ระดมสมองวางมาตการชุมนุมประท้วง</headline>
<lead></lead>
<neck></neck>
<body><p><persName>พล.ต.ต.วรเทพ เมธาวัฒน์</persName> รอง ผบช.ประจำ สนง.ผบ.ตร. และรองโฆษกสำนักงานตำรวจแห่งชาติ กล่าวว่า  ในวันที่ 4 มิ.ย. เวลา 13.00 น. ที่สโมสรตำรวจ ถนนวิภาวดีรังสิต  คณะที่ปรึกษา <persName>พล.ต.อ.พัชรวาท วงษ์สุวรรณ</persName> ผบ.ตร. ได้จัดสัมมนาหัวข้อ “เสรีภาพกับการจัดระเบียบการชุมนุม”  เนื่องด้วย รัฐธรรมนูญแห่งราชอาณาจักรไทย มาตรา 63 ได้บัญญัติถึงเสรีภาพของการชุมนุม ที่ให้ประชาชนสามารถชุมนุมได้โดยสงบและปราศจากอาวุธ  แต่ในปัจจุบันสภาพสังคมและการเมืองไทยเกิดความแตกต่างทางด้านความคิด  ประชาชนแบ่งออกเป็นฝักฝ่ายและต่างใช้เสรีภาพในการชุมนุมจนเกิดผลกระทบในด้านอื่นๆตามมาอย่างมากมาย เช่น ปัญหาของการใช้เสรีภาพการชุมนุมเกินขอบเขต  จนละเมิดสิทธิของประชาชนส่วนใหญ่ที่ไม่ได้ร่วมชุมนุมด้วย  รวมทั้งเกิดการปะทะกันระหว่างกลุ่มผู้ชุมนุมแต่ละฝ่าย หรือเกิดการปะทะกันระหว่างชาวบ้านกับผู้ชุมนุม  จนเกิดการบาดเจ็บและเสียชีวิตตลอดจนส่งผลกระทบต่อเศรษฐกิจของประเทศ  ต่างชาติขาดความเชื่อมั่นในการลงทุนและท่องเที่ยว  เป็นต้น </p>

<p><persName>พล.ต.ต.วรเทพ</persName> กล่าวว่า จากการหารือของคณะที่ปรึกษาผบ.ตร.เห็นว่าในสถานการณ์ปัจจุบันแนวโน้มของการชุมนุมยังมีโอกาสที่จะเกิดขึ้น  ดังนั้น  เพื่อให้เกิดความชัดเจนในการปฏิบัติของเจ้าหน้าที่ตำรวจทหารและเจ้าหน้าที่อื่นที่เกี่ยวข้องเพื่อจะได้ปฏิบัติหน้าที่ได้อย่างถูกต้องและเข้าใจต่อปัญหา คณะที่ปรึกษาผบ.ตร. จึงได้จัดสัมมนาขึ้นมาเพื่อสร้างความชัดเจนในการปฏิบัติและลดปัญหาเกี่ยวกับการชุมนุมของประชาชนที่ยังคงมีอยู่ต่อไป </p>

<p><persName>พล.ต.ต.วรเทพ</persName> กล่าวว่า สำหรับวิทยากรผู้ทรงคุณวุฒิที่เข้าร่วมสัมมนา ได้แก่  <persName>นายวิชัย  ชื่นชมพูนุท</persName>           ตุลาการศาลปกครองสูงสุด ,<persName>นายปรีชา เลิศกมลมาศ</persName> เลขาธิการคณะกรรมการป้องกันและปราบปรามการทุจริตแห่งชาติ <persName>ผู้ช่วยศาสตราจารย์ ดร.กิตติศักดิ์  ปรกติ</persName>  อาจารย์ประจำคณะนิติศาสตร์ มหาวิทยาลัยธรรมศาสตร์ <persName>นายเสรี สุวรรณภานนท์</persName>  อดีตรองประธานสภาร่างรัฐธรรมนูญ และที่ปรึกษา ผบ.ตร. ซึ่งได้ดำเนินรายการโดย <persName>นาย บดินทร์ ลิมปพันธ์</persName> นักวิชาการด้านสื่อสารมวลชน นอกจากนี้มี <persName>ดร. นพดล กรรณิกา</persName> ผู้อำนวยการสำนักวิจัย มหาวิทยาลัยอัสสัมชัญ เสนอหัวข้อ “เสียงสะท้อนของสาธารณชนต่อการปฏิบัติหน้าที่ของเจ้าหน้าที่ตำรวจในการควบคุมและดูแลฝูงชน” และกรณีตัวอย่างประชาชนใน 17 จังหวัดของประเทศไทย  ซึ่งมี <persName>พล.ต.ท.วรพงษ์  ชิวปรีชา</persName> ผบช.น. นำเสนอสภาพปัญหาที่เกี่ยวกับการชุมนุม </p></body>
</news>
