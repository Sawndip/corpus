<teiHeader>
<fileDesc>
<titleStmt>
  <title>จี้ลดส่งสถาบันเงินฝาก ทิสโก้หั่นดอกเบี้ย0.25%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/020609/5592  </bibl>
</sourceDesc>
</fileDesc>
</teiHeader>
<news>
<headline>จี้ลดส่งสถาบันเงินฝาก ทิสโก้หั่นดอกเบี้ย0.25%</headline>
<lead>สมาคมธนาคารไทยยันคำเดิม  ขอลดเงินนำส่งสถาบันคุ้มครองเงินฝาก  แลกลดดอกเบี้ยลงในอัตราเท่ากัน  "ทิสโก้"  ปรับลดดอกเบี้ยสินเชื่อลง  0.25%</lead>
<neck></neck>
<body><p><persName>นายอภิศักดิ์  ตันติวรวงศ์</persName>  กรรมการผู้จัดการ  ธนาคารกรุงไทย  (KTB)  ในฐานะประธานสมาคมธนาคารไทย  เปิดเผยว่า  ธนาคารสมาชิกสมาคมธนาคารไทยจะปรับลดอัตราดอกเบี้ยเงินกู้ลง  ในอัตราเท่ากับการลดลงของเงินนำส่งสถาบันคุ้มครองเงินฝาก  ที่ปัจจุบันเก็บในอัตรา  0.4%  ของมูลค่าเงินฝาก  ซึ่งสมาคมฯ  ได้ยื่นข้อเสนอในการลดลงอัตรานำส่งต่อกระทรวงการคลัง  และอยู่ระหว่างการพิจารณาของกระทรวงการคลัง</p>

     <p>"การลดลงของอัตราเงินนำส่งจะเป็นประโยชน์ต่อลูกค้า   ทั้งผู้ฝากและผู้กู้สินชื่อ  ไม่ใช่ธนาคารพาณิชย์  ซึ่งก่อนหน้านี้  สมาคมธนาคารไทยเคยรับปากจะปรับลดอัตราดอกเบี้ยเงินกู้ลงในอัตราเท่าไร  ปัจจุบันก็ยังคงยืนยันคำพูดเดิม"  <persName>นายอภิศักดิ์</persName>ระบุ</p>

     <p><persName>นายสุทัศน์</persName>  เรืองมานะมงคล  กรรมการอำนวยการ  ธนาคารทิสโก้  กล่าวว่า  ธนาคารประกาศปรับลดอัตราดอกเบี้ยเงินกู้ทุกประเภทลง   0.25%  โดยอัตราใหม่เริ่มมีผลตั้งแต่วันที่  1  มิ.ย.2552  เป็นต้นไป  ส่งผลให้อัตราดอกเบี้ยเงินกู้สำหรับลูกค้ารายใหญ่ชั้นดี  ประเภทเงินกู้แบบมีระยะเวลา  (MLR)  จากเดิม  6.40%  เป็น  6.15%  ต่อปี  อัตราดอกเบี้ยเงินกู้สำหรับลูกค้ารายใหญ่ชั้นดี  ประเภทเงินเบิกเกินบัญชี  (MOR)  จาก  6.65%  เป็น  6.40%  ต่อปี  และอัตราดอกเบี้ยเงินกู้สำหรับลูกค้ารายย่อยชั้นดี  (MRR)  ลดจาก  6.90%  เป็น  6.65%  ต่อปี.</p></body>
</news>
