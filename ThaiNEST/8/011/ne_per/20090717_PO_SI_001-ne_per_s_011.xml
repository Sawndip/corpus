<teiHeader>
<fileDesc>
<titleStmt>
  <title>"ไตรรงค์"โต้กกต.เป็นความเห็นคนส่วนน้อยรอศาลรัฐธรรมนูญชี้ขาด  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=42261  </bibl>
</sourceDesc>
</fileDesc>
</teiHeader>
<news>
<headline>"<persName>ไตรรงค์</persName>"โต้กกต.เป็นความเห็นคนส่วนน้อยรอศาลรัฐธรรมนูญชี้ขาด</headline>
<lead></lead>
<neck></neck>
<body><p><persName>นายไตรรงค์ สุวรรณคีรี</persName> ส.ส.สัดส่วน พรรคประชาธิปัตย์ 1 ใน 13 ส.ส.ที่ถูก กกต.ชี้ว่าขาดคุณสมบัติการเป็น ส.ส. เพราะถือหุ้นสัมปทานรัฐ กล่าวว่า มติ กกต.ออกมาเช่นนี้ก็ไม่เป็นไร แต่ไม่เห็นด้วยกับ กกต. เนื่องจากในรัฐธรรมนูญ มาตรา 269 วรรคหนึ่ง ระบุว่า นายกรัฐมนตรีและรัฐมนตรีต้องไม่เป็นหุ้นส่วนหรือผู้ถือหุ้นในห้างหุ้นส่วนหรือบริษัท หรือไม่คงไว้ ซึ่งความเป็นหุ้นส่วนหรือผู้ถือหุ้นในห้างหุ้นส่วนหรือบริษัทต่อไป </p>
<p>แต่ในมาตรา 265 ที่เกี่ยวกับคุณสมบัติของ ส.ส. และ ส.ว. โดยในวรรคที่ 2 ระบุว่า ส.ส.หรือ ส.ว.ไม่รับหรือแทรกแซงหรือก้าวก่ายการเข้ารับสัมปทานจากรัฐ หน่วยราชการ หน่วยงานของรัฐ หรือรัฐวิสาหกิจ หรือเข้าเป็นคู่สัญญากับรัฐ หน่วยราชการ หน่วยงานของรัฐ หรือรัฐวิสาหกิจ อันมีลักษณะเป็นการผูกขาดตัดตอน หรือเป็นหุ้นส่วนหรือผู้ถือหุ้นในห้างหุ้นส่วนหรือบริษัทที่รับสัมปทานหรือเข้าเป็นคู่สัญญาในลักษณะดังกล่าว ทั้งนี้ ไม่ว่าโดยทางตรงหรือทางอ้อม ซึ่งในมาตราดังกล่าว ไม่ได้มีคำว่า ไม่คงไว้ในการถือหุ้น จึงถือว่ามีความแตกต่างกัน เพราะสามารถถือหุ้นได้โดยไม่ต้องขาย แต่ห้ามซื้อหุ้นเพิ่มเท่านั้น ซึ่ง กกต.ก็มีความเห็นต่างจากคนอื่นในกรณีนี้ </p>
<p>จากนี้ไปคงต้องรอให้ศาลรัฐธรรมนูญเป็นผู้ชี้ขาด ว่าจะมีคำวินิจฉัยอย่างไร เป็นหุ้นเสรี หุ้นผูกขาด หรือไม่ผูกขาด แม้ว่า กกต.จะมีมติออกมาอย่างไรก็ไม่ต้องเชื่อ เพราะเป็นแค่คนไม่กี่คน ที่เขาอาจจะไม่ได้มีความรู้เรื่องหุ้น หรือตีความกฎหมายแตกต่างออกไป เรื่องนี้จึงถือเป็นบทเรียนว่าคนร่างกฎหมายควรจะเขียนกฎหมายให้ชัด อย่าให้เป็นปัญหาในการตีความในภายหลัง </p>
<p><persName>นายไตรรงค์</persName> กล่าวด้วยว่า เมื่อ กกต.มีมติออกมาเช่นนี้ คงไม่มีผลอะไรต่อการปฏิบัติหน้าที่ของ ส.ส.จนกว่าจะมีคำวินิจฉัยของศาลรัฐธรรมนูญออกมาก็เท่านั้น และหากมีคำวินิจฉัยให้พ้นสมาชิกภาพ ตนซึ่งเป็น ส.ส.สัดส่วนก็ต้องพ้นสภาพขาดจากการเป็น ส.ส. และ ส.ส.สัดส่วนที่มีคะแนนรองลงมาก็ต้องเลื่อนขึ้นมาแทนที่ ทั้งนี้ ในอนาคตเมื่อมีการเลือกตั้ง ก็พร้อมที่จะลงสมัครรับเลือกตั้งใหม่</p></body>
</news>
