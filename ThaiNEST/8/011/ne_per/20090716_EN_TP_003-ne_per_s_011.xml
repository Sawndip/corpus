<teiHeader>
<fileDesc>
<titleStmt>
  <title>"เกรซ"เจอมุก"น้ำ" หลุดฮาเหนื่อยค่ะ!  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/160709/7794  </bibl>
</sourceDesc>
</fileDesc>
</teiHeader>
<news>
<headline>"<persName>เกรซ</persName>"เจอมุก"<persName>น้ำ</persName>" หลุดฮาเหนื่อยค่ะ!</headline>
<lead></lead>
<neck></neck>
<body><p><persName>เกรซ</persName>-<persName>กาญจน์เกล้า  ด้วยเศียรเกล้า</persName>  ผวาพระเอก<persName>น้ำ</persName>-<persName>รพีภัทร  เอกพันธ์กุล</persName>  ที่เข้าฉากละครซิตคอมสายสืบเสียงทองเป็นต้องหลุดขำทุกที  "เหนื่อยมากค่ะกับการทำงานเรื่องนี้  บทบาทโอเค  เรื่องการเตรียมตัวไม่มีปัญหากับการรับบทตำรวจ  นักแสดงเพื่อนๆ  ที่เล่นด้วยก็คุ้นเคย  แต่คนที่เคยซะจนเกิดเรื่องคือพี่น้ำ  เกรซต้องเข้าฉากกับเขา  อย่างน้อย  10  ฉาก  ก็ต้องเจอกันซะ  8  เข้าให้แล้ว  เป็นเหมือนคู่ปรับที่ไม่ค่อยลงรอยกัน  กัดกัน  ปะทะคารมกันตลอด</p>

    <p> เราก็เตรียมตัวมาพร้อมนะกับบท  กับการตีความตามที่ผู้กำกับแนะนำให้ทำการบ้านมาก่อน  แต่พอมาเจอพี่น้ำทุกทีซิที่ต้องหลุดขำฮาหมดสวยเลยค่ะ  เพราะอดขำไม่ได้จริงๆ  เวลาที่เล่นกับพี่น้ำแล้วเค้าจะมีมุกมีนอกบท  มีเติมนู่นนิดนี่หน่อยตลอดเวลา  พี่น้ำหน้าตายมากค่ะ  ไม่ใช่สมควรตายนะคะ  แต่เวลาเล่นหน้าตาเฉยทำบื้อๆ  เล่นไปดื้อๆ  ลื่นไหลสุดๆ"  <persName>เกรซ</persName>กล่าว.</p></body>
</news>
