<teiHeader>
<fileDesc>
<titleStmt>
  <title>กกต.จ่อฟันผู้สมัครพท.สกลฯหลังนช.แม้วโฟนอินช่วยหาเสียง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-12 19:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000066592  </bibl>
</sourceDesc>
</fileDesc>
</teiHeader>
<news>
<headline>กกต.จ่อฟันผู้สมัครพท.สกลฯหลังนช.แม้วโฟนอินช่วยหาเสียง</headline>
<lead></lead>
<neck></neck>
<body><p><persName>นายกษิต ภิรมย์</persName> รมว.ต่างประ เทศ ให้สัมภาษณ์ถึงการติดตาม ความเคลื่อนไหวของ<persName>พ.ต.ท. ทักษิณ ชินวัตร</persName> ที่ล่าสุดออกมาโฟนอินปลุกใจ ส.ส.พรรคเพื่อไทยว่า กำลังติดตามอยู่ วันนี้ปัญหาไม่ได้อยู่ที่เราแต่อยู่ที่ <persName>พ.ต.ท.ทักษิณ</persName> เมื่อพูดจบ<persName>นายกษิต</persName> ทำท่าเดินออกไปแต่แล้วก็หันกลับมาพูดต่อว่า กลับมาเข้าคุกได้แล้ว</p>
<p><persName>นายอภิชาต สุขัคคานนท์</persName> ประธานกกต.กล่าวว่าการที่ <persName>พ.ต.ท.ทักษิณ</persName> โฟนอินยืนยันสนับสนุนการเงินกับพรรคเพื่อไทยในการเลือกตั้งครั้งหน้า ต้องดูข้อเท็จจริงว่าพูดอย่างไร แต่คนที่ถูกเพิกถอนสิทธิเลือกตั้งกฎหมาย ห้ามเป็นกรรมการบริหารพรรรค จัดตั้งพรรค ฉะนั้นต้องดูพฤติกรรมว่า เสมือนเป็นกรรมการบริหารพรรคหรือไม่</p>
<p>อย่างไรก็ตามการประกาศเช่นนี้หากอยู่ในประเทศไทยก็ถือว่าผิดกฎหมาย แต่เมื่ออยู่ต่างประเทศก็ยังไม่ทราบว่ากฏหมายไทยจะไปถึงหรือไม่ ส่วนพรรคเพื่อไทย ที่จูงเข้ามา กกต.กำลังดูพฤติกรรมว่าเป็นเสมือนกรรมการบริหารพรรคหรือไม่ ซึ่งก่อนหน้า กกต.เคยตอบความเห็นไว้ว่า ผู้ถูกตัดสิทธิทางการเมืองจะช่วยหาเสียง หรือเป็นที่ปรึกษาพรรคไม่ได้</p>
<p>ส่วนที่<persName>พ.ต.ท.ทักษิณ</persName> อ้างว่าได้พูดคุยกับ กำนัน ผู้ใหญ่บ้านในเขตเลือกตั้งที่ 3 จ.สกลนคร เพื่อให้ช่วยในการเลือกตั้งซ่อมนั้นเรื่องนี้ได้สั่งการให้เจ้าหน้าที่ ฝ่ายสืบสวนเก็บหลักฐานไว้ทั้งหมดแล่ว ซึ่งต้องดูว่าได้พูดตามที่เป็นข่าวจริงหรือไม่ แต่ถ้าอยู่ต่างประเทศกฏหมายไทยไม่สามารถตามเอาผิดได้ และก็ต้องดูว่าพฤติกรรมทั้งหมดก่อให้เกิดความได้เปรียบเสียเปรียบในการเลือกตั้งหรือทำให้การเลือกตั้งไม่สุจริตหรือไม่</p>
<p>กรณีนี้กกต.จะดูว่าผู้สมัครไปจูงใจ จูงมือ ให้มีการโฟนอินเข้ามาและทำให้การเลือกตั้งไม่สุจริตหรือไม่ โดยทั้งหมดอนุกรรมการสอบข้อเท็จจริงที่กกต.ตั้งขึ้นจะรวบรวมและสรุปเสนอ กกต.ภายใน 10 วัน ขณะที่ประชาชนก็ต้องช่วยกันตรวจสอบเพื่อให้การเลือกตั้งเป็นไปโดยสุจริต แต่จะมีการเชิญ<persName>นายชวรัตน์ ชาญวีรกูล</persName> หัวหน้าพรรคภูมิใจไทย และ<persName>นายเนวิน ชิดชอบ</persName> มาให้ปากคำหรือไม่ ก็เป็นเรื่องที่คณะอนุฯจะพิจารณา</p>
<p><persName>นายชวรัตน์ ชาญวีรกูล</persName> รมว.มหาดไทย หัวหน้าพรรคภูมิใจไทย กล่าวว่า ปฏิเสธว่าไม่ทราบข่าวที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย ระบุว่ามีการให้เงิน 5 ล้านบาทกับฝ่ายปกครอง ในเขตเลือกตั้งหากพรรคภูมิใจไทยชนะเลือกตั้งซ่อมที่ จ.สกลนคร แต่อยากถามกลับไปว่าหากขณะนี้ <persName>ร.ต.อ.เฉลิม</persName> เป็นรัฐบาลจะพูดแบบนี้หรือไม่ พรรคภูมิใจไทยมีแต่การสร้างแรงศรัทธา โชว์ผลงานบำบัดทุกข์บำรุงสุข ตามแนวพระราชดำหริ</p>
<p>ส่วนที่ <persName>พ.ต.ท.ทักษิณ</persName> โอนฟินให้กำลังใจในการเลือกตั้งซ่อมกับพรรคเพื่อไทยนั้น ถือเป็นการโฆษณาพรรคเพื่อไทย ส่วนพรรคตนก็โฆษณาให้พรรคตัวเอง ขึ้นอยู่กับประชาชนจะตัดสินใจ เราก็มีของดีมาหักล้างเยอแยะ เช่น เอาประชาชนเป็นศูนย์กลาง กำหนดนโยบาย ประชาชนอยากได้อะไรก็จัดให้ได้ ถ้าผิดกฎหมายและๆไม่ผิดทำนองคลองธรรม และยกระดับเศรษฐกิจถือเป็นเป้าหมายของพรรคภูมิใจไทย</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า การเลือกตั้งซ่อมที่จ.สกลนคร ระหว่างพรรคภูมิใจไทยและพรรคเพื่อไทยนั้นมีสัญญาณของการแข่งขันที่ดุเดือดเข้มข้นเพราะมีเดิมพันสูง เนื่องจากผลการเลือกตั้งซ่อมครั้งนั้จะเป็นการชี้วัดความนิยมของทั้งสองพรรคในภาคอีสาน ไม่เช่นนนั้น คนอย่าง <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทยคงไม่เปลืองตัวออกมาเป็นแม่ทัพด้วยตัวเอง ถ้าหากไม่มีโอกาสที่จะประสบความสำเร็จ</p>
<p>โดยมี 5 ปัจจัยที่ส่งสัญญาณดังกล่าว คือ 1. การที่<persName>ร.ต.อ.เฉลิม</persName>ออกมาประกาศยอมรับว่าหัวหน้าพรรคเพื่อไทยตัวจริงอยู่ที่ดูไบ ไม่ใช่เป็นพรรคผีหัวขาดตามที่ถูกกล่าวหา แต่ตนเห็นว่าพรรคเพื่อไทยไม่ใช่พรรคผีหัวขาด แต่เป็นพรรคผีปอบที่หัวอยู่ทาง ตัวอยู่ทาง การที่ <persName>ร.ต.อ.เฉลิม</persName>ยอมชูประเด็นนี้แม้จะเสี่ยงต่อการถูกร้องต่อ กกต.ก็ตาม แต่คาดว่า <persName>พ.ต.ท.ทักษิณ</persName>คงประเมินแล้วว่า คนในพรรคเพื่อไทยคงจะมีแต่ตัวท่านเพียงคนเดียวที่จะเป็นแม่เหล็กชู ขายคนอีสานในเวลานี้ได้</p>
<p>2. การโฟนอินจาก <persName>พ.ต.ท.ทักษิณ</persName>ถึงส.ส.พรรคเพื่อไทยยืนยันว่าไม่ต้องห่วงเรื่องเงินทุนเลือกตั้ง เป็นการตีเกราะเคาะกะลาเพื่อให้ ส.ส.ของพรรค ที่กำลังลังเลจะย้ายพรรคให้เห็นว่าน้ำเลี้ยงที่หายไปจะกลับคืนมา เพราะ<persName>พ.ต.ท.ทักษิณ</persName>เองรู้ว่าในพื้นที่อีสานกระแสยังสู้กระสุนไม่ได้ เพราะถ้ามีกระสุนก็สร้างกระแสได้จึงออกมารับรองเรื่องเงินทุนที่จะใช้ในการเลือกตั้งครั้งหน้า</p>
<p>3. <persName>พ.ต.ท.ทักษิณ</persName>ยอมเปลืองตัวเปลืองเงินโดยการโทรศัพท์เข้าหากำนัน ผู้ใหญ่บ้านและข้าราชการในพื้นที่ด้วยตัวเอง ทั้งที่ไม่เคยทำเช่นนี้มาก่อน แต่ในยามหน้าสิ่วหน้าขวานจำเป็นต้องรักษาฐานเสียงไว้ จึงลงทุนโทร.ถึง กำนัน ผู้ใหญ่บ้าน หัวคะแนน และยังบอกให้นักธุรกิจ นักการเมืองในพื้นที่ว่า นโยบายของรัฐบาลชุดนี้จอดไม่ต้องแจวแน่ จึงขอฝากบอก<persName>พ.ต.ท.ทักษิณ</persName>ด้วยว่า ยุคนี้ไม่มีเรือแจวแล้ว มีแต่เรือเจ็ต</p>
<p>4.<persName>พ.ต.ท.ทักษิณ</persName>ต้องการปลุกกระแสทักษิณฟีเวอร์ใหม่อีกครั้ง โดยแจกรูป ของ<persName>พ.ต.ท.ทักษิณ</persName>พร้อมลายเซ็นให้ ส.ส.ภาคอีสานหวังสร้างกระแส หรือเอาไปบูชาก็ไม่ทราบ แต่ขอแนะนำว่าควรจะออกเป็นเหรียญหลวงพ่อแม้วและนำไปปลุกเสกแจกส.ส.พรรคเพื่อไทยห้อยคอไปหาเสียงแทนจะดีกว่า</p>
<p>5. มติพรรคเพื่อไทยให้ขับไล่<persName>นายจุมพฎ บุญใหญ่</persName> ส.ส. สกลนครและ<persName>นายปองพล อดิเรกสาร</persName> ส.ส. สระบุรี ออกจากการเป็นสมาชิกพรรค ถือเป็นการเชือดไก่ ให้ลิงดู เพื่อไม่ให้ ส.ส.คนอื่นเอาเป็นเยี่ยงอย่าง เพราะจะเป็นตัวอย่างให้ ส.ส.ที่เหลือแตกแถว ไปหาเสียงให้พรรคคู่แข่ง เพราะปกติพรรคการเมืองจะหลีกเลี่ยงการขับสมาชิกพรรคออก กรณีนี้ถือเป็นการบอกนัยยะที่หวังผลทางการเมืองจึงมีมติออกมาในลักษณะนี้</p></body>
</news>
