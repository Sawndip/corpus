<teiHeader>
<fileDesc>
<titleStmt>
  <title>โค้กทุ่ม60ล้านบ. ออกแคมเปญจ๊าบ ชูรสชาติความสนุก  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=41495  </bibl>
</sourceDesc>
</fileDesc>
</teiHeader>
<news>
<headline>โค้กทุ่ม60ล้านบ. ออกแคมเปญจ๊าบ ชูรสชาติความสนุก</headline>
<lead></lead>
<neck></neck>
<body><p><persName>นางสาวชนิสา แก้วเรือน</persName> ผู้อำนวยการฝ่ายการตลาด บริษัท โคคา-โคลา (ประเทศไทย) จำกัด เปิดเผยว่า โค้กทุ่มเงิน 60 ล้านบาท ออกแคมเปญ “อร่อยขึ้น สนุกขึ้น อย่างเนี้ย..ต้องโค้ก” ชูจุดขายโค้กเพิ่มรสชาติและความสนุกให้ทุกมื้ออาหารเตรียมกิจกรรมสื่อการตลาดครบวงจร อาทิ ภาพยนตร์โฆษณาชุดใหม่ทางโทรทัศน์และโรงภาพยนตร์ พร้อมทั้งนวัตกรรมสื่อรูปแบบใหม่ (Ambience Media) รวมถึงสื่อกลางแจ้ง สื่อสิ่งพิมพ์ สปอตวิทยุ และสื่อดิจิตอล </p>

            <p>เริ่มจากงาน “โค้ก อร่อยซ่ายกกรุง” ในวันเสาร์ที่ 18 ก.ค.นี้ ณ ลานพาร์คพารากอน สยามพารากอน โดยร่วมกับกรุงเทพมหานคร คัดสรรร้านอาหารชื่อดังสุดอร่อยจาก 50 เขตทั่วกรุงเทพมหานคร มาไว้ในงานให้ผู้บริโภคได้ลองลิ้มชิมรสในที่เดียว ไปกับเครื่องดื่มโค้ก ในบรรยากาศเมืองจำลองกรุงเทพฯ (Mini Bangkok) พร้อมกิจกรรมสนุกซ่าสไตล์โค้ก</p>

<p>นอกจากนี้ โค้กยังได้เตรียมมอบประสบการณ์การรับประทานอาหารอร่อยกับโค้กอีกระลอก ด้วยกิจกรรม “โค้ก อร่อยซ่ายกก๊วน” พาแฟนโค้กที่สะสมฝาโค้กได้มากที่สุดไปเปิดประสบการณ์การรับประทานอาหารอร่อยกับโค้กที่ประเทศเกาหลี ร่วมกับดีเจคลื่นซี๊ด FM 97.5  โดยสามารถสะสมฝาได้ตั้งแต่วันนี้ถึงวันที่    28 ส.ค. เป็นการปิดท้ายกิจกรรมของแคมเปญที่ให้ประสบการณ์ความอร่อยครบทุกรสชาติ ทั้งในประเทศและต่างประเทศ </p>

          <p>สำหรับภาพยนตร์โฆษณาใหม่ล่าสุดเรื่อง “ต่อโต๊ะ” ซึ่งนับเป็นไฮไลท์ในการสร้างกระแสการรับรู้ของแคมเปญ มีสาระสำคัญที่เครื่องดื่มโค้กช่วยเพิ่มรสชาติให้กับการรับประทานอาหาร โดยเป็นส่วนหนึ่งของบรรยากาศความรักความเข้าใจ ความเป็นอันหนึ่งอันเดียวกัน และความสุขที่สื่อถึงกันในช่วงเวลามื้ออาหารของคนไทย กำหนดออกอากาศในวันที่15 ก.ค.นี้ </p></body>
</news>
