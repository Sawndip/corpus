<teiHeader>
<fileDesc>
<titleStmt>
  <title>เพื่อไทยซัดปชป.ร้าวเตือนระวังเสียขุนพลอีสาน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=41413  </bibl>
</sourceDesc>
</fileDesc>
</teiHeader>
<news>
<headline>เพื่อไทยซัดปชป.ร้าวเตือนระวังเสียขุนพลอีสาน</headline>
<lead></lead>
<neck></neck>
<body><p><persName>นายคณวัฒน์ วศินสังวร</persName> รองหัวหน้าพรรคเพื่อไทย กล่าวถึงกรณีที่<persName>นายอภิสิทธิ์ เวชชาชีวะ</persName> นายกรัฐมนตรี นัดกินข้าวกับ<persName>นายเนวิน ชิดชอบ</persName> แกนนำพรรคภูมิใจไทย ที่บ้านพิษณุโลก จนทำให้<persName>นายสุทัศน์ เงินหมื่น</persName> แกนนำพรรคประชาธิปัตย์ที่รับผิดชอบดูแลพื้นที่ภาคอีสานแสดงความไม่พอใจ ว่า การนัดกินข้าวของนายกฯและนำไปสู่การประกาศลงพื้นที่จ.บุรีรัมย์ดังกล่าว น่าสงสัยว่าภายในพรรคประชาธิปัตย์เกิดอะไรขึ้นหรือไม่ มีความขัดแย้งหรือไม่ เพราะก่อนหน้านี้<persName>นายสุทัศน์</persName>ได้ไปคุยกับ<persName>นายสมชาย วงศ์สวัสดิ์</persName> อดีตนายกฯ พอมาวันนี้<persName>นายอภิสิทธิ์</persName>กลับไปกินข้าวกับ<persName>นายเนวิน</persName> และเลือกที่จะเดินทางไปยังจ.บุรีรัมย์ซึ่งเป็นฐานที่มั่นของ<persName>นายเนวิน</persName> จากนั้นก็ออกมาให้สัมภาษณ์ต่อสื่อมวลชนว่านัดกินข้าวกับ<persName>นายเนวิน</persName> ทั้งๆที่ความจริงจะไปนัดคุยกันลับๆที่ไหนก็ได้ เหมือนต้องการจะบอกว่าให้<persName>นายเนวิน</persName>เป็นผู้ดูแลจัดการภาคอีสาน เชื่อว่าหากเป็นไปตามนี้สุดท้ายแล้วพรรคประชาธิปัตย์จะเสียถึง 2 เด้ง คือ เสีย<persName>นายสุทัศน์</persName>ขุนพลอีสานไป รวมทั้ง<persName>นายเนวิน</persName>ก็จะเจาะพื้นที่อีสานไม่สำเร็จ เนื่องจากประชาชนยังคงให้ความนิยมศรัทธาพรรคเพื่อไทยอยู่อย่างหนาแน่น อย่างไรก็ตามเรื่องนี้อาจมีนัยยะทางการเมืองเพื่อสยบภาพความขัดแย้งในประเด็นรถเมล์ 4,000 คันที่เชื่อว่าท้ายที่สุดแล้ว<persName>นายอภิสิทธิ์</persName>จะระงับโครงการดังกล่าว เพื่อสร้างภาพลักษณ์ที่ดีให้รัฐบาล แต่จะแอบเปลี่ยนไปสนับสนุนโครงการอื่นๆที่อยู่ในความรับผิดชอบของพรรคภูมิใจไทยแทน เช่น โครงการสนามบินสุวรรณภูมิเฟส 2 </p></body>
</news>
