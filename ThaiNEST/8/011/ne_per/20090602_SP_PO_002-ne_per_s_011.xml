<teiHeader>
<fileDesc>
<titleStmt>
  <title>ถึงเวลาเชลซีครองยุโรป  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50274  </bibl>
</sourceDesc>
</fileDesc>
</teiHeader>
<news>
<headline>ถึงเวลาเชลซีครองยุโรป</headline>
<lead><persName>อันเชลอตติ</persName>ลั่น พาสิงห์บลูครองยุโรป ขณะที่ สื่อสเปนรายงานว่า มาดริดเตรียมเปิดตัว <persName>เปเยกรินี</persName>-<persName>กากา</persName></lead>
<neck></neck>
<body><p><persName>คาร์โล อันเชลอตติ</persName> ประกาศจะพาทีม “สิงโตน้ำเงินคราม” เชลซี คว้าแชมป์ฟุตบอลยูฟ่า แชมเปียนส์ลีก ให้ได้สมความปรารถนาของ <persName>โรมัน อับราโมวิช</persName> เจ้าของสโมสร หลังตกลงรับงานในถิ่นสแตมฟอร์ดบริดจ์เมื่อวานนี้ ขณะที่เอซี มิลาน แต่งตั้ง <persName>เลโอนาร์โด</persName> ผู้อำนวยการด้านเทคนิค ทำหน้าที่กุนซือคนใหม่ </p>
<p><persName>อันเชลอตติ</persName>เซ็นสัญญา 3 ปี รับค่าจ้างปีละ 6.5 ล้านปอนด์ (ราว 357.5 ล้านบาท) หลังอำลามิลานอย่างเป็นทางการได้เพียง 1 วัน โดยสมัยค้าแข้งอยู่กับทีมปีศาจแดงดำ เคยคว้าแชมป์ยุโรปในปี 1989 และ 1990 ก่อนจะรับบทกุนซือพามิลานคว้าแชมป์ในปี 2003 และ 2007 ซึ่งกุนซือชาวอิตาเลียนยอมรับว่า จะพบกับความกดดันเหมือนกันที่เชลซี </p>
<p>“เชลซีมีสถิติที่ดี เข้ารอบรองชนะเลิศ 5 ครั้งในรอบ 6 ปี เป็นผลงานที่งดงาม แต่ตอนนี้เราต้องการเป็นแชมป์ ที่เชลซีจะกดดันเหมือนกัน เพราะเชลซีกับมิลานเป็นทีมใหญ่ในยุโรป และพวกเขาต้องการคว้าแชมป์ทุกรายการ ผมจึงคิดว่าจะมีความกดดันเหมือนๆ กัน” </p>
<p>กุนซือวัย 49 ปี กล่าวด้วยว่า เขาชอบชมเกมพรีเมียร์ลีกทางโทรทัศน์อยู่แล้ว เพราะมีทีมเก่งๆ ที่เล่นฟุตบอลได้อย่างยอดเยี่ยม รูปเกมมีความเร็วสูง แตกต่างจากฟุตบอลอิตาลีที่เน้นการตั้งรับให้เหนียวแน่นก่อนที่จะคิดถึงการบุก แต่สิ่งใหม่สำหรับเขาคือภาษา </p>
<p>“ไม่มีใครสั่งให้ไปเรียนภาษาอังกฤษ แต่ผมก็จะค่อยๆ แก้ปัญหานี้” กุนซือเชลซีคนที่ 5 ในรอบ 2 ปี กล่าว </p>
<p>สำหรับ <persName>กุส ฮิดดิงก์</persName> ที่เพิ่งกลายเป็นอดีตกุนซือเชลซี ได้รับของขวัญอำลาจากลูกทีมเป็นนาฬิกาโรเล็กซ์และเสื้ออัดใส่กรอบ </p>
<p>ด้านซันเดอร์แลนด์ใกล้ได้ <persName>สตีฟ บรูซ</persName> มาคุมทีมต่อจาก <persName>ริกกี สบราเกีย</persName> เมื่อตกลงค่าชดเชย 3 ล้านปอนด์ (ราว 165 ล้านบาท) กับวีแกนได้แล้ว เช่นเดียวกับเรอัล มาดริด ที่จะได้เปิดตัว <persName>มานูเอล เปเยกรินี</persName> เป็นกุนซือคนใหม่แทน <persName>ฆวนเด รามอส</persName> ในวันนี้ </p>
<p>สื่อในสเปนยัง รายงานว่า <persName>ฟลอเรนติโน เปเรซ</persName> ประธานสโมสรมาดริดคนใหม่ เตรียมเปิดตัว <persName>กากา</persName> ซูเปอร์สตาร์ของมิลาน เป็นนักเตะใหม่ของทีมวันพฤหัสบดีนี้ด้วย </p></body>
</news>
