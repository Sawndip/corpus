<teiHeader>
<fileDesc>
<titleStmt>
  <title>อสส.สั่งฟ้อง3อดีต ตร.บางชัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-23 17:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9982  </bibl>
</sourceDesc>
</fileDesc>
</teiHeader>
<news>
<headline>อสส.สั่งฟ้อง3อดีต ตร.บางชัน</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (23 ก.ค.) ที่สำนักงานอัยการสูงสุด <persName>นายสุวิทย์ ดิษฐแพ</persName> อธิบดีอัยการฝ่ายคดีอัยการสูงสุด เปิดเผยถึง ความคืบหน้าคดีฆ่า น้อง<persName>ฟลุ๊ค</persName> ว่า <persName>นายชัยเกษม นิติสิริ</persName> อัยการสูงสุด (อสส.) ได้พิจารณาสำนวนคดีที่พนักงานสอบสวน กรมสอบสวนคดีพิเศษ (ดีเอสไอ) มีความเห็นสมควรสั่งฟ้อง เจ้าหน้าที่ตำรวจ สน.บางชัน 3 นาย ผู้ต้องหา ข้อหาร่วมกันฆ่าผู้อื่นโดยเจตนา และเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ เสร็จสิ้นแล้ว โดย อสส.มีความเห็นเป็นที่สุด ให้สั่งฟ้องเจ้าหน้าที่ตำรวจทั้ง 3 โดยขั้นตอนต่อไปจะส่งสำนวนและความเห็นของ อสส.กลับไปให้อัยการฝ่ายคดีพิเศษ 1 รับผิดชอบ และทำหนังสือถึงหน่วยงานต้นสังกัด ส่งตัวผู้ต้องหามารับทราบคำสั่งฟ้องกับอัยการฝ่ายคดีพิเศษ 1 เพื่อนำตัวยื่นฟ้องศาลต่อไป</p>
<p>ผู้สื่อข่าวรายงานว่า สำหรับผู้ต้องหาทั้ง  3 คน ที่ อสส.มีคำสั่งฟ้อง ประกอบด้วย <persName>ด.ต.พิพรรธ แสนอินทร์</persName> <persName>จ.ส.ต.ภานุมาศ ชนะขำ</persName> และ <persName>ส.ต.อ.อนุสรณ์ แท่นสุวรรณ</persName> ทั้งหมดเป็นเจ้าหน้าที่ฝ่ายสืบสวน สน.บางชัน (ขณะเกิดเหตุ) เมื่อวันที่ 23 ก.พ.2546 ที่เข้าล่อซื้อยาบ้าจาก <persName>นายสถาพร ศรีสอาด</persName> บิดาของน้อง<persName>ฟลุ๊ค</persName> ที่บริเวณหน้าโรงภาพยนตร์ปารีส ย่านสะพานขาว แต่ <persName>นางพรวิภา เกิดรุ่งเรือง</persName> ภรรยา <persName>นายสภาพร</persName> ไหวตัวทันขับรถยนต์หลบหนี ผู้ต้องหาได้ยิงปืนเข้าใส่รถกระสุนไปถูก <persName>ด.ช.จักรพันธ์ ศรีสอาด</persName> หรือน้อง<persName>ฟลุ๊ค</persName> อายุ 9 ปี ที่นอนหลับอยู่เบาะหลังเสียชีวิต.</p></body>
</news>
