<teiHeader>
<fileDesc>
<titleStmt>
  <title>สวิงภาคตะวันออกจัดกอล์ฟเฟสติวัล17สนามชั้นเยี่ยมรับสมัครแค่24คน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163823  </bibl>
</sourceDesc>
</fileDesc>
</teiHeader>
<news>
<headline>สวิงภาคตะวันออกจัดกอล์ฟเฟสติวัล17สนามชั้นเยี่ยมรับสมัครแค่24คน</headline>
<lead>สมาคมผู้บริหารสนามกอล์ฟภาคตะวันออกจัดแข่งขันชลบุรี - พัทยา กอล์ฟ เฟสติวัล 2009เปิดโอกาสให้นักกอล์ฟสมัครเล่นร่วมแข่งในราคาพิเศษสุด ชิงถ้วยรางวัลเกียรติยศ พร้อมแพ็คเกจตั๋วเครื่องบินและรางวัลอื่นๆอีกเพียบรอบชิงชนะเลิศ ในวันที่ 10 ต.ค. นี้ที่สนามกอล์ฟสยามคันทรี่คลับโอลด์คอร์สและสนามกอล์ฟฟีนิกซ์กอล์ฟแอนด์คัน ทรี่คลับใช้ระบบการแข่งขัน 36 ซิสเต็ม</lead>
<neck></neck>
<body><p><persName>นายกุลธร มีสมมนต์</persName> นายกสมาคมผู้บริหารสนามกอล์ฟภาคตะวันออกเผยว่า ครั้งนี้เป็นการแข่งขันกอล์ฟที่เปิดโอกาสให้นักกอล์ฟสมัครเล่นได้เข้าแข่ง ขัน โดยแบ่งการแข่งขันออกเป็น 2 รอบ คือ รอบคัดเลือก และรอบชิงชนะเลิศซึ่งรอบคัดเลือกจะทำการแข่งขันใน วัน ที่ 6 มิ.ย. , วันที่ 4 ก.ค. , วันที่ 1 ส.ค. และวันที่5 ก.ย.นี้โดยแข่งพร้อมกัน 17 สนามๆละ 24 คน และจะนำผู้ชนะเลิศ 2 คน คือรางวัล โอเวอร์ออลโลว์กรอส และ โอเวอร์ออลโลว์เน็ตจากทั้ง 17 สนามรวม 5 ครั้งมาแข่งขันในรายการแกรนด์โทรฟี่ที่สนามกอล์ฟ สยาม คันทรี่ คลับ โอล์ด คอร์ส และในแต่ละสนามยังมีรางวัลจับสลากนักกอล์ฟผู้โชคดี 2 ท่านที่จะได้สิทธิ์เข้าร่วมแข่งขัน เอนเตอร์เทนเม้น โทรฟี่ที่สนามกอล์ฟฟีนิกซ์กอล์ฟแอนด์คันทรี่คลับ ส่วนในรอบชิงชนะเลิศแกรนด์โทรฟี่จะมีผู้เข้าแข่งขัน 170 คนผู้ชนะที่จะได้รับถ้วยรางวัลเกียรติยศจากนายกเมืองพัทยา , แพ็คเกจตั๋วเครื่องบินไปกลับ พร้อมที่พัก 2 วัน 1 คืน และออกรอบ 36 หลุมที่สนามกอล์ฟสันติบุรีสมุยสนใจสมัครการแข่งขันได้ที่ 085-697-1744 </p></body>
</news>
