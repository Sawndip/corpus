<teiHeader>
<fileDesc>
<titleStmt>
  <title>"โด้"ไปแน่ซบราชัน4พันล้าน!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165541  </bibl>
</sourceDesc>
</fileDesc>
</teiHeader>
<news>
<headline>"<persName>โด้</persName>"ไปแน่ซบราชัน4พันล้าน!</headline>
<lead>สื่อดังของเมืองผู้ดี อังกฤษ 2 รายใหญ่อย่าง "เดลี่ย์ เมล์ และเดอะ ซัน" เปิดเผยว่า เรอัล มาดริด ได้ส่งทีมแพทย์ไปตรวจเช็กอาการบาดเจ็บของ <persName>คริสเตียโน่ โรนัลโด้</persName> ปีกจอมสับของ แมนเชสเตอร์ ยูไนเต็ด เพื่อดูว่า จะเจ็บไส้เลื่อนจริงหรือไม่ ก่อนจะเซ็นสัญญาทุบสถิติโลกคาดว่าจะต้องจ่ายมากมายถึง 75 ล้านปอนด์ หรือพุ่งไปที่ 85 ล้านปอนด์ คิดเป็นเงินไทยกว่า 4,000 ล้านบาทเลยทีเดียว</lead>
<neck></neck>
<body><p>รายงานอ้างถึงเรื่องนี้ว่า ราชันชุดขาว ตกลงค่าตัว 75 ล้านปอนด์ (3,750 ล้านบาท) กับ แมนฯ ยูไนเต็ด ได้แล้ว และจะเป็นการทุบสถิติโลกอีกครั้ง แต่ยังไม่มีการยืนยันที่ชัดเจนว่า เขาจะเซ็นสัญญาที่ราคาไหนกันแน่ โดยตอนนี้ <persName>โรนัลโด้</persName> อยู่ที่สหรัฐอเมริกา เนื่องจากพักผ่อนหลังจากกรำศึกมาทั้งซีซั่น</p>
<p>ขณะที่ "สิงโตคำราม" อังกฤษ ที่ทำสถิติชนะ 7 นัดรวดในการลงทำศึกคัดฟุตบอลโลก 2010 ด้วยการไล่ขย้ำสมันน้อยอันดอร์ร่าไป 6-0 ประตู ล่าสุด "วิลเลี่ยม ฮิลล์" บ่อนถูกกฎหมายแห่งเมืองผู้ดีได้จัดการหั่นราคาต่อรองด้วยการชูทีมอังกฤษขึ้น มาเป็นเต็ง 4 ที่มีโอกาสซิวแชมป์เวิลด์คัพ 2010 ที่แอฟริกาใต้ จากเดิมที่อัตรา 10:1 เหลือเพียงอัตรา 8:1 ส่วนเต็ง 1 ยังคงเป็น "กระทิงดุ" สเปน แชมป์ยุโรป ที่อัตรา 9:2 ขณะที่เต็ง 2 ร่วมเป็นของ 2 ยอดทีมอเมริกาใต้ "แซมบ้า" บราซิล และ "ฟ้าขาว" อาร์เจนติน่า ที่อัตรา 5:1</p>
<p>สำหรับผลฟุตบอลโลกรอบคัดเลือกมีดังนี้โซนยุโรป สวีเดน ชนะ มอลต้า 4-0,ฟินแลนด์ แพ้ รัสเซีย 0-3,ยูเครน ชนะ คาซัคสถาน 2-1,อังกฤษ ชนะ อันดอร์ร่า 6-0,หมู่เกาะแฟโร แพ้ เซอร์เบีย 0-2,มาซิโดเนีย ชนะ ไอซ์แลนด์ 2-0,เนเธอร์แลนด์ ชนะ นอร์เวย์ 2-0 /โซนเอเชีย ออสเตรเลีย ชนะ บาห์เรน 2-0, ญี่ปุ่น เสมอ กาตาร์ 1-1,เกาหลีใต้ เสมอ ซาอุดีอาระเบีย 0-0, อิหร่าน ชนะ ยูเออี 1-0/โซนคอนคาเคฟ ฮอนดูรัส ชนะ เอล ซัลวาดอร์ 1-0 เม็กซิโก ชนะ ตรินิแดดฯ 2-1 /โซนอเมริกาใต้เอกวาดอร์ ชนะ อาร์เจนตินา 2-0 โคลอมเบีย ชนะ เปรู 1-0 บราซิล ชนะ ปารากวัย 2-1 เวเนซุเอล่า เสมอ อุรุกวัย 2-2 ชิลี ชนะ โบลิเวีย 4-0 </p></body>
</news>
