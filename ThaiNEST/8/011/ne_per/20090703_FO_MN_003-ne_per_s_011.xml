<teiHeader>
<fileDesc>
<titleStmt>
  <title>ฝรั่งเศสยังไม่หมดหวังค้นหากล่องดำแอร์บัสตกปริศนา  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-03 16:24:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000075589  </bibl>
</sourceDesc>
</fileDesc>
</teiHeader>
<news>
<headline>ฝรั่งเศสยังไม่หมดหวังค้นหากล่องดำแอร์บัสตกปริศนา</headline>
<lead>คณะสอบสวนขยายการค้นหากล่องบันทึกข้อมูลการบิน หรือกล่องดำ ของเครื่องบินแอร์บัสต่อไป แม้ว่าเครื่องจะตกในมหาสมุทรแอตแลนติกมาแล้วกว่า 1 เดือนแล้วและมีความหวังน้อยมาก</lead>
<neck></neck>
<body><p><persName>โดมินิก บุสเซอโร</persName> รัฐมนตรีกระทรวงคมนาคมของฝรั่งเศส เผยว่า ทีมค้นหาของฝรั่งเศสอาจจะยุติการค้นหากล่องดำวันที่ 10 กรกฎาคมนี้ แต่จะยังไม่หยุด ถ้าหากค้นหาด้วยวิธีธรรมดาไม่เจอก็จะหาต่อไปด้วยการใช้เรือดำน้ำลงสำรวจ เขากล่าวว่า โอกาสพบกล่องดำนั้นค่อนข้างน้อยมาก แต่ฝรั่งเศสจะไม่ละความพยายาม</p>
<p>เครื่องบินแอร์บัส เอ330 เที่ยวบินเอเอฟ 447 จากนครริโอเดจาไนโรไปกรุงปารีสประสบเหตุตกเมื่อวันที่ 1 มิถุนายนที่ผ่านมา พร้อมกับผู้โดยสาร 228 คนและไม่มีใครรอดชีวิต และจนถึงขณะนี้เจ้าหน้าที่สอบสวนยังไม่พบสัญญาณใดๆ จากกล่องดำเลย ซึ่งจะส่งออกมาเพื่อบอกพิกัดอย่างน้อยที่สุดเป็นเวลา 30 วัน</p>
<p>เมื่อวานนี้ คณะสอบสวนของรัฐบาลฝรั่งเศสเผยรายงานความคืบหน้าการค้นหาสาเหตุว่า เครื่องควบคุมความเร็วของแอร์บัสไม่ใช่สาเหตุที่ทำให้เครื่องบินแอร์บัสลำนี้ตก และหลักฐานจากซากเครื่องบินบ่งบอกด้วยว่า เครื่องบินระเบิดแตกออกเป็นชิ้นๆ จากแรงกระทกกับผิวน้ำ ไม่ได้ระเบิดกลางอากาศก่อนที่เครื่องจะตกด้วย</p>
<p>ทั้งนี้ ก่อนหน้านี้ มีการคาดเดาว่า ปัญหาต่างๆ เกี่ยวกับเครื่องควบคุมความเร็วของแอร์บัสอาจเป็นสาเหตุให้เครื่องบินสะดุด หรือบินเร็วเกินไปถึงระดับที่เป็นอันตราย จนเป็นสาเหตุให้เกิดระเบิดขึ้นในระดับความบินสูงกลางอากาศ</p></body>
</news>
