<teiHeader>
<fileDesc>
<titleStmt>
  <title>ฝนถล่มกรุงกิ่งต้นพญาสัตบรรณบช.น.หักโค่น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090602/15379/%e0%b8%9d%e0%b8%99%e0%b8%96%e0%b8%a5%e0%b9%88%e0%b8%a1%e0%b8%81%e0%b8%a3%e0%b8%b8%e0%b8%87%e0%b8%81%e0%b8%b4%e0%b9%88%e0%b8%87%e0%b8%95%e0%b9%89%e0%b8%99%e0%b8%9e%e0%b8%8d%e0%b8%b2%e0%b8%aa%e0%b8%b1%e0%b8%95%e0%b8%9a%e0%b8%a3%e0%b8%a3%e0%b8%93%e0%b8%9a%e0%b8%8a.%e0%b8%99.%e0%b8%ab%e0%b8%b1%e0%b8%81%e0%b9%82%e0%b8%84%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ฝนถล่มกรุงกิ่งต้นพญาสัตบรรณบช.น.หักโค่น</headline>
<lead>"ลางร้ายบอกเหตุ "เก้าอี้" ผบช.น." สะท้าน กิ่งไม้ใหญ่ต้นพญาสัตบรรณ สูงเด่นเป็นสง่ากว่าตึก 4 ชั้นกลางลาน บช.น. หักลงมากองกับพื้น ตำรวจวิจารย์แซ่ด "ไม้มงคล" คู่นครบาลนานกว่า 10 ปีถูกลมพัดหักกลางอากาศ ป้ายโฆษณาหลังโรงแรมมดอินท์โค่นล้ม</lead>
<neck></neck>
<body><p>เมื่อเวลา 15.30 น. วันที่ 2 มิถุนายน ที่ผ่านมามีฝนตกลงมาอย่างหนักในพื้นที่ กทม.ชั้นในฝั่งพระนครประกอบกับมีลมพัดกรรโชกแรงส่งผลให้ กิ่งไม้ต้นพญาสัตบรรณ(ต้นตีนเป็ด) ที่มีอายุกว่า 10 ปีมีความสูงมากกว่าตึก 4 ชั้น ซึ่งปลูกตั้งแต่สมัย <persName>พล.ต.อ.วงกต มณีรินทร์</persName> รองผู้บัญชาการตำรวจแห่งชาติ (ดำรงตำแหน่งเป็นผู้ช่วย ผบช.น.ในสมัยนั้น) บริเวณลานเอนกประสงค์กองบัญชาการตำรวจนครบาลหลังที่ตั้งอนุสาวรีย์ผู้พิทักษ์ประชาชนเป็นอนุสาวรีย์รำลึกถึงข้าราชการตำรวจผู้เสียสละที่เสียชีวิตขณะปฏิบัติหน้าที่</p>

 <p>ต้นพญาสัตบรรณดังกล่าวสูงเด่นเป็นสง่ากว่าต้นไม้อื่นที่อยู่โดยรอบ ซึ่งกิ่งที่หักลงมานั้นเป็นกิ่งไม้ขนาดใหญ่มีเส้นผ่าศูนย์กลางประมาณ 1 ฟุต ท่ามกลางเสียงวิพากวิจารณ์ในหมู่ข้าราชการตำรวจและสื่อมวลชนประจำกองบัญชาการตำรวจนครบาลว่า กิ่งไม้ที่หักลงมากองกับพื้นวันนี้อาจเป็นลางร้ายบอกเหตุว่า จะมีภัยมาสู่เจ้าของบ้านตามความเชื่อของคนโบราณ เนื่องจากต้นพญาสัตบรรณ เป็นต้นไม้เก่าแก่ที่คนโบราณมักปลูกไว้บริเวณหน้าบ้านเพราะเป็นต้นไม้มงคลเพื่อมีเกรียติมีบารมีเป็นเครื่องสูงที่ใช้ในขบวนแห่เกียรติปกป้องคุ้มครองบุคคลที่อยู่ภายในบ้านให้รอดพ้นจากภยันอันตราย อีกทั้งยังเป็นต้นไม้มงคลประจำจังหวัดสมุทรสาครด้วย</p>

 <p>เมื่อช่วงเวลา 16.00 น. ฝนตกกระหน่ำลมแรง ทำให้ป้ายโฆษณาขนาดใหญ่ซึ่งตั้งอยู่บนอาคารของโรงแรมมดอินท์ ถนนพระราม 2 พังลงมาโชคดีไม่มีผู้ได้รับบาดเจ็บ</p></body>
</news>
