<teiHeader>
<fileDesc>
<titleStmt>
  <title>'นก' ถูกใจรับแต่บทหิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090619/17607/%e0%b8%99%e0%b8%81%e0%b8%96%e0%b8%b9%e0%b8%81%e0%b9%83%e0%b8%88%e0%b8%a3%e0%b8%b1%e0%b8%9a%e0%b9%81%e0%b8%95%e0%b9%88%e0%b8%9a%e0%b8%97%e0%b8%ab%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>'<persName>นก</persName>' ถูกใจรับแต่บทหิน</headline>
<lead>"<persName>นก</persName>" <persName>ฉัตรชัย เปล่งพานิช</persName> ขายดีมีงานละครอย่างต่อเนื่อง เผยได้รับการติดต่อแต่บทหนักๆ แต่ถือว่าท้าทาย ออกปากเป็นผู้จัด ที่ถนัดแนวบู๊</lead>
<neck></neck>
<body><p>ถึงแม้จะไม่ใช่พระเอกวัยกระเตาะ แต่ "<persName>นก</persName>" <persName>ฉัตรชัย</persName> ก็เป็นพระเอกที่ขายดีไม่แพ้ใคร ล่าสุดก็กำลังถ่ายทำละครเรื่อง "น้ำผึ้งขม" คู่กับ <persName>เจนี่ เทียนโพธิ์สุวรรณ</persName> มีโอกาสได้เข้าไปสัมภาษณ์ในกองถ่ายละครเรื่องดังกล่าว เจ้าตัวยอมรับว่างานแสดงมีไม่ขาดสาย แต่ยังไม่วายถ่อมตัว โดยบอกดังนี้ </p>

 <p>"งานก็ไล่ถ่ายตั้งแต่ปีที่แล้วด้วย ไม่ว่าจะ "สุสานภูเตศวร" "ดงผู้ดี" "ดิน น้ำ ลม ไฟ" ด้วย แต่บังเอิญออกอากาศติดกัน ก็เลยดูว่าเยอะ ในแต่ละเรื่องที่ผมเล่น ก็พยายามแยกตัวละครออกมาอย่างชัดเจน จริงๆ ก็มีงานละครติดต่อมาเรื่อยๆ แต่ เหนือเมฆ ละครของตัวเองไม่ได้เล่นเองแล้ว เพราะคาแรกเตอร์ไม่เหมาะที่จะเล่นเองด้วย จริงๆ แล้วถ้าเรื่องเล่นได้ เหมาะที่จะเล่น ก็ไม่ได้ปฏิเสธ ก็เล่น เพราะมันก็เป็นงานของช่องอยู่แล้ว ที่ผ่านมาก็แล้วแต่ปี บางปีก็มีงานละครแค่เรื่องเดียว บางปีก็ 3 เรื่อง ไม่มีอะไรแน่นอน (รับแต่บทหนักๆ ทั้งนั้น) ก็ดี เพราะผมก็ชอบเล่นอะไรที่ยากๆ สนุกๆ ท้าทายอยู่แล้ว" <persName>นก</persName>กล่าว</p>

<p> นอกจากละครเรื่อง ดิน น้ำ ลม ไฟ ที่ นก รับหน้าที่เป็นผู้จัดละคร และนำแสดงแล้ว ที่กำลังออกอากาศโกยคะแนนจากผู้ชมแล้ว ยังคงมีแผนที่จะทำละครเรื่องต่อไป คือ เหนือเมฆ ซึ่งเจ้าตัวเผยความคืบหน้าดังนี้</p>

 <p>"เหนือเมฆ ตอนนี้กำลังอยู่ช่วงเตรียมงานอยู่ พอเตรียมงานเสร็จ ก็ถ่ายทำได้เลย เพราะเราก็ได้บทมาเกินครึ่งแล้ว ที่คิดกันไว้ เราอยากจะเปิดปลายเดือนนี้ ช่องไม่ได้เร่ง แต่เราก็เร่งไปที่คนเขียนบทเป็นส่วนใหญ่ เพราะเขาค่อนข้างตั้งใจทำงาน ก็เลยช้านิดหนึ่ง ถามว่าละครแนวบู๊ตรงทางเราไหม ผมว่าแอ็กชั่นดราม่าเป็นแนวที่ผมถนัด ถ้าได้ทำมันก็จะเข้าใจมากกว่า แต่ถามว่าอยากทำแนวอื่นไหม ก็อยากจะทำ แต่คงต้องเปลี่ยนผู้กำกับ เพราะอย่าง เหนือเมฆ พี่อุ๋ย (นนทรีย์ นิมิบุตร) ก็ยังมาช่วยกำกับได้ หันซ้ายหันขวาไม่มีใคร ก็ให้พี่อุ๋ยมาช่วยหน่อย" <persName>นก</persName>กล่าวสรุป</p></body>
</news>
