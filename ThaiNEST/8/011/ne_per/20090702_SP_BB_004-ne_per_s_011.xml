<teiHeader>
<fileDesc>
<titleStmt>
  <title>สยามถล่มหัวเฉียวเปิดบาสยูลีก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29036049.php?news_id=29036049  </bibl>
</sourceDesc>
</fileDesc>
</teiHeader>
<news>
<headline>สยามถล่มหัวเฉียวเปิดบาสยูลีก</headline>
<lead>หนุ่มยัดห่วง "ม.สยาม" ไล่ต้อนน้องใหม่ "ม.หัวเฉียวเฉลิมพระเกียรติ" 76-43 ในนัดเปิดสนามศึกยัดห่วงยูลีก ครั้งที่ 6 ขณะที่คู่พิเศษ วีไอพี เดอะเนชั่น ชนะ วีไอพี ยูลีก 71-63 คะแนน</lead>
<neck></neck>
<body><p>ศึกบาสเกตบอลอุดมศึกษา "ยูลีก" ครั้งที่ 6 รายการ พรีเมียร์-เนชั่น-ม.สยาม ยูนิเวอร์ซิตี้ บาสเกตบอลลีก 2009 ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี พร้อมทุนการศึกษากว่า 1 แสนบาท ได้มีพิธีเปิดการแข่งขัน เมื่อวันที่ 1 ก.ค. ที่ศูนย์กีฬา ม.สยาม โดยมี <persName>ดร.พรชัย มงคลวนิช</persName> อธิการบดี ม.สยาม, <persName>นายอดิศักดิ์ ลิมปรุ่งพัฒนกิจ</persName> กรรมการอำนวยการ บริษัท เนชั่น บรอดแคสติ้ง คอร์ปอเรชั่น จำกัด (มหาชน) และ <persName>นายเดช ตุลยธัญ</persName> กรรมการผู้จัดการ บริษัท สาระสุข จำกัด ผู้แทนกลุ่มบริษัทพรีเมียร์ ร่วมเป็นประธานในพิธีเปิด และมีการแสดงของนักร้อง "<persName>ดา เอ็นโดรฟิน</persName>" ร่วมสร้างสีสัน</p>
<p>คู่เปิดสนาม สาย เอ "เจ้าภาพ" ม.สยาม ดีกรีรองแชมป์กีฬามหาวิทยาลัย "หัวหมากเกมส์" เปิดบ้านรับ ม.หัวเฉียวเฉลิมพระเกียรติ ทีมน้องใหม่ นัดนี้ เจ้าภาพส่งชุดใหญ่ นำโดย <persName>ไกรวิทย์ เวทวิทยากิจ</persName> และ <persName>พิเชษฐ์ เกิดประดับ</persName> ลงไปทำแต้มเอาชนะ ม.หัวเฉียวฯ แบบไม่ยากเย็น 76-43 คะแนน โดยผู้ทำคะแนนสูงสุด ม.สยาม ได้แก่ เบอร์ 8 <persName>ณัทกฤช ซ้ายสุข</persName> 12 แต้ม ส่วน ม.หัวเฉียวฯ ได้แก่ <persName>เพียงศักดิ์ คู่ขวัญ</persName> 14 แต้ม</p>
<p>ขณะที่เกมคู่พิเศษ ทีม วีไอพี เดอะ เนชั่น ชนะ วีไอพี ยูลีก 71-63 คะแนน สำหรับโปรแกรมนัดต่อไป วันที่ 2 กรกฎาคม ม.กรุงเทพ พบ ม.รัตนบัณฑิต ที่ ม.กรุงเทพ กล้วยน้ำไท เวลา 17.00 น. ส่วนวันที่ 3 กรกฎาคม ม.รามคำแหง พบ ม.รังสิต ที่ ม.รามคำแหง เริ่ม 17.00 น. และ ม.ธรรมศาสตร์ พบ ม.ศรีปทุม ที่ มธ.รังสิต เวลา 18.00 น.</p></body>
</news>
