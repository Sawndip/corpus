<teiHeader>
<fileDesc>
<titleStmt>
  <title>ประหารเสธ.น็อตฆ่า2ตร.สายสืบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-22 07:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9586  </bibl>
</sourceDesc>
</fileDesc>
</teiHeader>
<news>
<headline>ประหาร<persName>เสธ.น็อต</persName>ฆ่า2ตร.สายสืบ</headline>
<lead>ล่อซื้อยาเสพติดลูกน้องโดนด้วยจ่ายแพ่งอีก3.5ล.</lead>
<neck></neck>
<body><p>ศาลสั่งประหารชีวิตสถานเดียว “<persName>เสธ.น็อต</persName>” กับลูกน้อง “อดีตผู้ใหญ่บ้าน” ฆ่าตำรวจสืบ 1 ตาย 2 นาย ขณะเข้าล่อซื้อยาเสพติดย่านดินแดง เหตุเกิดเมื่อ 2 ปีก่อน พร้อมจ่ายค่าชดเชยให้แม่กับเมีย 2 สีกากีพลีชีพ รวมกว่า 3.5 ล้าน ส่วนจำเลยอีกคนรอดโทษประหาร เพราะตรวจไม่พบคราบเขม่าดินปืนที่ฝ่ามือ</p>

<p>ที่ห้องพิจารณาคดี 905 ศาลอาญา ถนนรัชดาภิเษก วันที่ 21 ก.ค. ศาลอ่านคำพิพากษาคดีฆ่าเจ้าพนักงาน หมายเลขดำที่    อ. 2419/2550 ที่พนักงานอัยการฝ่ายคดีอาญา 4 เป็นโจทก์ฟ้อง พ.ต.ชานนท์ ชิณวงศ์ อายุ 44 ปี หรือ เสธ.น็อต อดีตนายทหารประจำ บก.สส. (สน.3 จชต.ยะลา) <persName>นายสุขุม</persName> หรือ<persName>เบียร์ เจือแจ่มจันทร์</persName> อายุ 32 ปี และ<persName>นายวิฑูร นิยกิจ</persName> อายุ 45 ปี อดีตผู้ใหญ่บ้าน เป็นจำเลยที่ 1-3 ในความผิดฐานร่วมกันฆ่า พยายามฆ่า และต่อสู้ขัดขวางเจ้าพนักงานขณะปฏิบัติหน้าที่ พ.ร.บ. อาวุธปืน โจทก์ฟ้องเมื่อวันที่ 4 ก.ค. 2550 ระบุความผิดสรุปว่า </p>
    
<p>เมื่อวันที่ 11 เม.ย. 2550 เวลากลางวัน จำเลยทั้งสามกับพวกร่วมกันใช้อาวุธปืนขนาด 9 มม. และ 11 มม.ยิง <persName>ด.ต.มาโนช ศรีละคร</persName> กับ <persName>ส.ต.ท.ไสว อาจหนองหว้า</persName> เจ้าหน้าที่ตำรวจ กก.สส.บก.น.1 หลายนัดจนทั้งสองถึงแก่ความตาย ขณะบุกเข้าจับกุมพวกจำเลยกับ<persName>นายแวง</persName> ที่ถูกยิงเสียชีวิต ที่ลักลอบจำหน่ายยาเสพติดภายในห้องเลขที่ 305 อาคารเดอะลิฟวิ่งรูม อพาร์ตเมนต์ เลขที่ 5073/8 แขวงและเขตดินแดง ทั้งยังยิงต่อสู้ขัดขวางการจับกุมของ <persName>ร.ต.ท.สาริษฐ์ อักษร</persName> รอง สว.กก. สส.บก.น.1 จนได้รับบาดเจ็บอีกด้วย จึงขอให้ลงโทษตามประมวลกฎหมายอาญามาตรา 138, 140, 289 นอกจากนี้ <persName>นางสุดใจ อาจหนองหว้า</persName> มารดา <persName>ส.ต.ท.ไสว</persName> และ<persName>นางลัดดา ศรีละคร</persName> ภรรยาของ <persName>ด.ต.มาโนช</persName> ได้เข้าเป็นโจทก์ร่วมในคดี ฟ้องเรียกค่าเสียหายจากจำเลย 2,340,000 บาท และ 2,908,000 บาท ตามลำดับ จำเลยให้การปฏิเสธ </p>
    
<p>ศาลพิเคราะห์คำเบิกความ และพยานหลักฐานแล้ว ฝ่ายโจทก์มี <persName>ร.ต.ท.สาริษฐ์ อักษร</persName> กับพวกที่ร่วมจับกุมเบิกความยืนยันว่า จำเลยที่ 1 และ 3 ใช้อาวุธปืนยิงต่อสู้เจ้าหน้าที่ ขณะที่จำเลยที่ 2 หลบหนีไป และถูกจับกุมที่ลานจอดรถ แต่ไม่พบคราบเขม่าดินปืนจึงยกประโยชน์ให้ ส่วนจำเลยที่ 3 แม้ไม่มีประจักษ์ยืนยันยิงต่อสู้ แต่พบคราบเขม่าดินปืนจำนวนมากที่มือ เชื่อว่าจำเลยที่ 3 ร่วมกับจำเลยที่ 1 ฆ่า พยายามฆ่า และต่อสู้ขัดขวางเจ้าหน้าที่ ตามฟ้องจริง </p>
    
<p>พิพากษาว่าจำเลยทั้งสามมีความผิดฐานร่วมกันมีอาวุธปืน และเครื่องกระสุนปืน   ในครอบครอง จำคุกคนละ 4 ปี, ฐานมีอาวุธสงครามในครอบครองโดยไม่ได้รับอนุญาตจำคุกคนละ 4 ปี ฐานพกพาอาวุธปืนไปในที่สาธารณะ จำคุกคนละ 2 ปี จำเลยที่ 1 และ 3 มีความผิดฐานร่วมกันฆ่าเจ้าพนักงาน ให้ลงโทษประหารชีวิตอันเป็นบทหนักสุดไว้สถานเดียว ส่วนจำเลยที่ 2 จำคุก 10 ปี และให้นับโทษของจำเลยที่ 2 ต่อจากคดีหมายเลขดำที่ อ. 2154/2550  ที่ศาลอาญาสั่งจำคุกไว้ 16 ปี 6  เดือน รวมจำคุกไว้ 26 ปี 6 เดือน กับให้จำเลยที่ 1 และ 3 ร่วมกันชดใช้เงินให้แก่ <persName>นางสุดใจ</persName> มารดา <persName>ส.ต.ท.ไสว</persName> จำนวน 1,180,000 บาท และ<persName>นางลัดดา</persName> ภรรยาของ <persName>ด.ต.มาโนช</persName> จำนวน 2,440,000 บาท พร้อมดอกเบี้ยร้อยละ 7.5 ต่อปี</p></body>
</news>
