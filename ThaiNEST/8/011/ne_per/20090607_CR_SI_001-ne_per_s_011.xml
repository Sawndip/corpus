<teiHeader>
<fileDesc>
<titleStmt>
  <title>นิสิตสาวรางวัลดีเด่นบุกร้อง"ปวีณา"รุ่นพี่อุเทนถวายรับน้องโหดบังคับกินพริกสดๆ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39655  </bibl>
</sourceDesc>
</fileDesc>
</teiHeader>
<news>
<headline>นิสิตสาวรางวัลดีเด่นบุกร้อง"<persName>ปวีณา</persName>"รุ่นพี่อุเทนถวายรับน้องโหดบังคับกินพริกสดๆ</headline>
<lead></lead>
<neck></neck>
<body><p><persName>น.ส. น้ำ</persName> (นามสมมติ) อายุ 18 ปี นักศึกษาชั้นปีที่ 1 สาขาวิชาเทคโนโลยีสถาปัตยกรรม มหาวิทยาลัยเทคโนโลยีราชมงคลตะวันออก วิทยาเขตอุเทนถวาย เคยได้รับรางวัลนักเรียนดีเด่นอันดับ 1 ระดับภาคในสาขาศิลปกรรม เดินทางมายัง “มูลนิธิ<persName>ปวีณาหงสกุล</persName>เพื่อเด็กและสตรี” (องค์กรสาธารณประโยชน์) เพื่อเข้าร้องทุกข์ต่อ <persName>นางปวีณา หงสกุล</persName> กรณีถูกรุ่นพี่ มหาวิทยาลัยเทคโนโลยีราชมงคลตะวันออก วิทยาเขตอุเทนถวาย รับน้องโหด</p>
                <p><persName>น.ส. น้ำ</persName> ได้กล่าวว่า ได้เปิดเรียนเมื่อวันที่ 1 มิถุนายน 2552  ภายหลังจากเปิดภาคเรียนในทุก ๆ เย็นรุ่นพี่จะพาน้องทุกคนมาเข้าร่วมกิจกรรมการรับน้อง โดยก่อนที่จะเข้าร่วมกิจกรรม ตนและเพื่อน ๆ ต่างก็รู้สึกที่ดีกับการกิจกรรมดังกล่าวเพราะคิดว่าเป็นกิจกรรมที่สร้างความผูกพันระหว่างรุ่นพี่และรุ่นน้อง ดังนั้นการจัดกิจกรรมดังกล่าวน่าจะเป็นไปอย่างสร้างสรรค์ </p>

                  <p>แต่พอวันแรกที่มีการเข้าร่วมกิจกรรมกลับไม่เป็นไปอย่างที่คิด ตนเองและเพื่อน ๆ ถูกรุ่นพี่บังคับให้กินกระดาษที่มีหมึกปากกาเขียนอยู่เต็มแผ่นโดยให้ฉีกแบ่งกันกินโดยให้อมจนหมึกละลายและกลืนลงไปห้ามคายออก  เพื่อนบางคนมีปัญหาด้านสุขภาพเคยขาหักถึงขั้นดามเหล็กที่หัวเข่าเมื่อถูกรุ่นพี่ทำโทษจึงไม่สามารถทำตามคำสั่งได้เต็มที่จึงถูกรุ่นพี่ทำโทษหนักกว่าเดิม  </p>

                    <p>บางคนเคยประสบอุบัติเหตุที่ศีรษะอย่างรุนแรงและแจ้งให้รุ่นพี่ทราบแล้วแต่กลับถูกรุ่นพี่ทำโทษด้วยการตบที่ศีรษะอย่างแรงบ่อยครั้งจนต้องขอลาออกไปในที่สุด บางวันรุ่นพี่ทำโทษด้วยการให้กินพริกขี้หนูสดๆโดยนำพริกใส่ถ้วยมา 1 ถ้วยเต็ม ๆ จากนั้นให้ตนและเพื่อน ๆ หยิบกินที่ละเม็ดจนกว่าพริกจะหมดถ้วยโดยห้ามกินน้ำเด็ดขาดซึ่งเพื่อนหลายคนถึงกับร้องให้ออกมา  </p>

                     <p>โดยตนและเพื่อน ๆ ถูกทำโทษลักษณะนี้ทุกวันตั้งแต่เปิดเรียนมา โดยในแต่ละวันจะมีรุ่นพี่มาคอยคุมตลอดเวลาไม่ว่าจะเป็นช่วงเวลาใด แม้กระทั่งตอนพักเที่ยงก็จะถูกรุ่นพี่มารับน้องในตอนกินข้าวโดยบางคนถูกรุ่นพี่ตักพริกซึ่งอยู่ในน้ำปลาใส่ไปในจานข้าวจนเต็มจานและบังคับให้รุ่นน้องคนดังกล่าวกินจนหมด  โดยรุ่นพี่ไม่เคยสนใจว่ารุ่นน้องจะกินได้หรือไม่  อีกทั้งเมื่อวัน ศุกร์ที่ผ่านมา ได้มีรุ่นพี่สั่งให้รุ่นน้องทุกคนพกพาอาวุธติดตัวมาด้วย ไม่ว่าจะเป็นมีดหรือปืนก็ตาม อีกทั้งยังปลูกฝังให้ตนและเพื่อน ๆ มีทัศนะคติที่ไม่ดีต่อสถาบันเทคโนโลยีปทุมวัน บอกว่าสถาบันเทคโนโลยีปทุมวันคือศัตรูของอุเทนถวาย ซึ่งตนและเพื่อน ๆ เห็นว่าเป็นสิ่งไม่ถูกต้องอย่างยิ่ง การสอนลักษณะดังกล่าวจะเป็นการปลูกฝังและทำให้ปัญหาการตีกันระหว่างสถาบันไม่มีวันจบสิ้น  ซึ่งมีเพื่อน ๆ ที่ลาออกไปแล้วประมาณ 20 คน หลังจากเข้าเรียนได้เพียงอาทิตย์เดียว  ล่าสุดรุ่นพี่ได้แจ้งว่าให้เตรียมตัวไปรับน้องที่ สัตหีบ จ.ชลบุรี ในช่วงสิ้นเดือนนี้ ให้เตรียมร่างกายให้ดีเพราะไปที่นั้นจะโดนหนักกว่าที่มหาวิทยาลัยหลายเท่าโดยกิจกรรมดังกล่าวรุ่นพี่กำชับว่าห้ามใครไปบอกอาจารย์โดยเด็ดขาดหากอาจารย์รู้รุ่นน้องทุกคนต้องรับโทษหนัก  ทำให้ตนและเพื่อนรู้สึกกลัวมากและไม่อยากไปร่วมกิจกรรมดังกล่าวเลย จึงตัดสินใจเดินทางเข้าร้องทุกข์ต่อ<persName>นางปวีณา</persName> ดังกล่าว</p>
               <p> ภายหลังได้รับแจ้ง <persName>ปวีณา หงสกุล</persName> จะได้ดำเนินการประสานไปยังกระทรวงศึกษาธิการ เพื่อตรวจสอบข้อเท็จจริงถึงเรื่องที่เกิดขึ้นดังกล่าว และในกรณีที่ <persName>น.ส.น้ำ</persName> ไม่ประสงค์ที่จะศึกษาต่อที่สถาบันดังกล่าวตน จะประสานไปยัง <persName>นายธีระ สลักเพชร</persName> รัฐมนตรีว่าการกระทรวงวัฒนธรรม เพื่อขอโอนย้าย <persName>น.ส. น้ำ</persName> ไปเข้ารับการศึกษาต่อที่สถาบันบันฑิตพัฒนาศิลป์ ซึ่งเป็นสถาบัน การศึกษาขึ้นตรงต่อกระทรวงวัฒนธรรม และได้รับตัว <persName>น.ส.น้ำ</persName> มาอยู่ที่บ้านพักของมูลนิธิฯ เป็นการชั่วคราว</p></body>
</news>
