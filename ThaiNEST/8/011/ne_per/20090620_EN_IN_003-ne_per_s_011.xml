<teiHeader>
<fileDesc>
<titleStmt>
  <title>บ๊วยปัดเคลียร์ไผ่นอกรอบเมินถอนตัวพิธีกร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-20 13:19:37  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177050  </bibl>
</sourceDesc>
</fileDesc>
</teiHeader>
<news>
<headline><persName>บ๊วย</persName>ปัดเคลียร์<persName>ไผ่</persName>นอกรอบเมินถอนตัวพิธีกร</headline>
<lead><persName>บ๊วย</persName> ปัดเคลียร์ <persName>ไผ่</persName> นอกรอบ รอผู้ใหญ่เคลียร์ รับ <persName>เอ๋</persName> เครียด เมินถอนตัวพิธีกร</lead>
<neck></neck>
<body><p>ช่วงนี้ ดวงไม่ค่อยดี <persName>บ๊วย</persName>-<persName>เชษฐวุฒิ วัชรคุณ</persName> เลยควงภรรยา <persName>ตุ๊ก</persName>-<persName>ชนกวนัน</persName> และ น้อง<persName>แพรว</persName> ลูกสาว มาร่วมสร้างกุศลด้วยการประชาสัมพันธ์โครงการน้ำดื่ม "น้ำจิต น้ำใจ" เพื่อหาทุนทรัพย์สร้าง "หอธรรมพระบารมี" วัดผาณิตาราม
จ. ฉะเชิงเทรา ทั้งนี้พิธีกรพ่อลูกหนึ่ง ร่วมอนุโมธนาบุญกับเหล่าเพื่อนๆ ศิลปิน นักแสดง ด้วย เจ้าตัวยอมรับว่าตอนนี้มีสติขึ้น และพยายามจะทำให้ชีวิตประจำวันมีความสุข ไม่จมกับความทุกข์ ทั้งนี้ <persName>บ๊วย</persName>พูดถึงคดีความที่ถูก<persName>ไผ่ วันพอยท์</persName> ฟ้องร้องหมิ่นประมาท ว่า</p>

<p>"ผมไม่ได้มีเจตนาไม่ดีกับใคร ผมทำหน้าที่ผมให้ดีที่สุด เราก็มีความสุขกับปัจจุบันให้ดีที่สุด ในเรื่องการแก้ปัญหาเวลาเรามีสติปุ๊บ เมื่อผมไม่เกิดความทุกข์ ในเมื่อมีใครไม่พอใจทุกคนสามารถทำได้ในขอบเขตของแต่ละคนไป สำหรับผมในเมื่อทำไปแล้วก็ต้องแก้ปัญหากันไป ผู้ใหญ่ทางช่อง 7 ก็จัดทนายให้ในเรื่องทางกฎหมาย ผมพูดอะไรมากไม่ได้ ผมควรตั้งสติดูว่า เราทำอะไร เราพูดจากอะไร ไม่มีเจตนาจะทำร้ายใคร เราพูดว่าเราเป็นสื่อมวลชนเหมือนกัน เพียงแต่การพูดของเราอาจจะมีคนฟังเยอะ เรื่องคดีเป็นเรื่องของศาลและทนาย 31 ส.ค. ที่ศาลจะรับฟ้องหรือไม่ครับ" เครียดมั้ยที่เค้าฟ้องถึง50 ล้าน "ในกรณีที่ต้องจ่ายก็ต้องจ่าย อะไรจะเป็นก็ปล่อยให้เป็นไปตามนั้น ผมก็จะรับสภาพที่เกิดขึ้น" <persName>เอ๋</persName>-<persName>พรทิพย์</persName> เครียดมั้ย"เอ๋เค้าก็คงเครียด พูดไม่ได้ เหมือน ๆ ผมแหล่ะ เราไม่ได้มีความสุขกับการมีอย่างนี้ด้วย ผมก็บอกให้ เอ๋ มีสติ ปัญหามีไว้แก้ไม่ได้มีไว้กลุ้ม ก็พยายามแก้ไป" ในส่วนตัวมีการเคลียร์กับไผ่ นอกรอบมั้ย</p>

<p>"ไม่มีครับ คุยเพราะอะไร ผมรู้สึกผิดเหรอ มันมองได้หลายแบบ เพราะฉะนั้น ผมทำหน้าที่ดีกว่า ผมทำงานทุกวัน เดี๋ยวก็ต้องเจอกรณีแบบนี้อีก เรื่องเคลียร์ ไม่เคลียร์ เป็นเรื่องของผู้ใหญ่ แต่ครั้งต่อไป เราก็ต้องระวังในการนำเสนอข่าวมากขึ้น ต้องมีสติมากขึ้น ถ้าได้ดูการทำงานแล้ว พฤติกรรมผม ไม่ให้ร้ายใครอยู่แล้ว เพราะมันไม่ดี พูดได้เลยว่า พิธีกรคันปาก ทุกคนมักจะแก้ต่างให้ดารา เพราะทุกคนเป็นพิธีกร เป็นดารา มักจะพูดในมุมที่คนอื่นไม่พูดอยู่แล้ว พยายามจะช่วยอยู่แล้ว แล้วแต่คนมองมากกว่าครับ" มีพิธีกรคนไหน คิดจะถอนตัวหลังจากเกิดเหตุการณ์นี้ขึ้นมั้ย "เท่าที่คุยยังไม่มี ทุกคนก็มีความสุขกับการทำงาน
เรามีผู้ใหญ่ที่ดี ช่องดูแลดี รวมถึง พี่ซูโม่ กิ๊ก พี่ใหญ่ ที่ดีดูแลให้กำลังใจอยู่เสมอ ในเมื่อเป็นกลุ่มแล้วเราก็ต้องดูแลกันไป"</p></body>
</news>
