<teiHeader>
<fileDesc>
<titleStmt>
  <title>บีบผู้ว่าฯมะกันฉาวไขก๊อก  </title>
  <author>เอพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for04030752&sectionid=0104&day=2009-07-03  </bibl>
</sourceDesc>
</fileDesc>
</teiHeader>
<news>
<headline>บีบผู้ว่าฯมะกันฉาวไขก๊อก</headline>
<lead></lead>
<neck></neck>
<body><p>เมื่อวันที่ 1 กรกฎาคม <persName>นายเกรแชม บาร์เร็ต</persName> ส.ส.รัฐเซาธ์แคโรไลนาของสหรัฐ เรียกร้องให้<persName>นายมาร์ค แซนฟอร์ด</persName> ผู้ว่าการรัฐเซาธ์แคโรไลนา ลาออกจากตำแหน่ง โดยให้เหตุผลว่าประชาชนหมดความเชื่อถือไว้วางใจในตัว<persName>นายแซนฟอร์ด</persName> หลังจากเขาออกมายอมรับว่าแอบมีความสัมพันธ์ลึกซึ้งกับผู้หญิงคนหนึ่งที่ไม่ใช่ภรรยาของตนเอง และว่า การลาออกถือเป็นทางออกที่ดีที่สุดสำหรับ<persName>นายบาร์เร็ต</persName></p>
<p><persName>นายบาร์เร็ต</persName>เป็น ส.ส.รายล่าสุดในหมู่ ส.ส.พรรครีพับลิกันหลายคนที่ออกมาเคลื่อนไหวเรียกร้องให้<persName>นายแซนฟอร์ด</persName>ลาออกจากตำแหน่ง หลังจากเจ้าตัวออกมายอมรับในระหว่างให้สัมภาษณ์สำนักข่าวเอพีในสัปดาห์นี้ว่าเขามีความสัมพันธ์ฉันชู้สาวกับ<persName>นางมาเรีย เบเลน ชาเปอร์</persName> อดีตผู้สื่อข่าวชาวอาร์เจนตินา วัย 41 ปี</p>
<p>ก่อนหน้านี้ วุฒิสมาชิกสังกัดพรรครีพับลิกันใน 10 รัฐจากวุฒิสมาชิกรีพับลิกันที่มีอยู่ใน 27 รัฐ ได้เรียกร้องให้<persName>นายแซนฟอร์ด</persName>ลาออกมาก่อนแล้วเช่นเดียวกับสื่อสิ่งพิมพ์อย่างน้อย 6 ฉบับในรัฐเซาธ์แคโรไลนาที่ออกมาร่วมเคลื่อนไหวในเรื่องนี้ด้วย</p></body>
</news>
