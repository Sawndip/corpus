<teiHeader>
<fileDesc>
<titleStmt>
  <title>นักปั่นจักรยานเสือภูเขา ไทย-ลาว ร่วมแข่งขัน “มุกดาหาร มโนรมย์ เมาเทนไบค์”  ครั้งที่ 1  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-14 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206140071&tb=N255206&return=ok&news_headline="%b9%d1%a1%bb%d1%e8%b9%a8%d1%a1%c3%c2%d2%b9%e0%ca%d7%cd%c0%d9%e0%a2%d2%20%e4%b7%c2-%c5%d2%c7%20%c3%e8%c7%c1%e1%a2%e8%a7%a2%d1%b9%20%93%c1%d8%a1%b4%d2%cb%d2%c3%20%c1%e2%b9%c3%c1%c2%ec%20%e0%c1%d2%e0%b7%b9%e4%ba%a4%ec%94%20%20%a4%c3%d1%e9%a7%b7%d5%e8%201"  </bibl>
</sourceDesc>
</fileDesc>
</teiHeader>
<news>
<headline>นักปั่นจักรยานเสือภูเขา ไทย-ลาว ร่วมแข่งขัน “มุกดาหาร มโนรมย์ เมาเทนไบค์”  ครั้งที่ 1</headline>
<lead>ชมรมจักรยานเพื่อสุขภาพและแข่งขันจังหวัดมุกดาหาร จัดแข่งขันกีฬาจักรยานเสือภูเขาในรายการ “มุกดาหาร มโนรมย์ เมาเทนไบค์” ครั้งที่ 1 ที่สนามภูมโนรมย์ จังหวัดมุกดาหาร มีนักกีฬาจากจังหวัดต่าง ๆ และ สปป.ลาว ร่วมแข่งขันจำนวนมาก</lead>
<neck></neck>
<body><p>ที่สนามภูมโนรมย์ ระเบียงแก้วมุกดารีสอร์ท จังหวัดมุกดาหาร สมาคมจักรยานแห่งประเทศไทย ร่วมกับ จังหวัดมุกดาหาร ชมรมจักรยานเพื่อสุขภาพและแข่งขันจังหวัดมุกดาหาร องค์กรปกครองส่วนท้องถิ่นและภาคเอกชน จัดการแข่งขันจักรยานเสือภูเขาในรายการ “มุกดาหาร มโนรมย์ เมาเทนไบค์” ครั้งที่ 1 โดยมี<persName>นายปราณีต บุญมี</persName> ผู้ว่าราชการจังหวัดมุกดาหาร เป็นประธานเปิดการแข่งขัน ได้รับความสนใจจากนักกีฬาปั่นจักรยานชายและหญิง เด็ก เยาวชนจากจังหวัดต่าง ๆ และ ทีมจากสาธารณรัฐประชาธิปไตยประชาชนลาว ตอบรับเข้าร่วมแข่งขันจำนวนมาก </p>
<p><persName>นายสุเทพ ประคองพันธ์</persName> ประธานชมรมจักรยานเพื่อสุขภาพและแข่งขันจังหวัดมุกดาหาร กล่าวว่า บรรยากาศการแข่งขัน “มุกดาหาร มโนรมย์ เมาเทนไบค์” ครั้งที่ 1 เต็มไปด้วยมิตรภาพ นอกจากจะมีชมรมจักรยานเสือภูเขา จากจังหวัดต่าง ๆ ประกอบด้วยจังหวัด บุรีรัมย์ สุรินทร์ ศรีสะเกษ สกลนคร นครพนม กาฬสินธุ์ ขอนแก่น ยโสธร อุบลราชธานี อำนาจเจริญและมุกดาหาร เข้าร่วมทำการแข่งขันแล้ว ทางสหพันธ์จักรยานแห่งสาธารณรัฐประชาธิปไตยประชาชนลาว ยังได้นำนักกีฬาจากนครหลวงเวียงจันทน์และแขวงคำม่วน มาร่วมทำการแข่งขัน และสังเกตการณ์ เพื่อเตรียมความพร้อมในโอกาสที่สาธารณรัฐประชาธิปไตยประชาชนจะเป็นเจ้าภาพจัดแข่งขันกีฬาซีเกมส์ในปี ค.ศ.2009 นี้ </p>
<p>สำหรับการแข่งขันจักรยานเสือภูเขา ในรายการ “มุกดาหาร มโนรมย์ เมาเทนไบค์” ครั้งที่ 1 นี้ แบ่งการแข่งขันออกเป็น 17 รุ่น ตั้งแต่รุ่นทั่วไป ชาย-หญิง รุ่นประชาชน รุ่นเด็กและเยาวชน และรุ่น วีไอพี โดยผู้ชนะเลิศอันดับ 1-5 ทุกประเภทจะได้รับถ้วยเกียรติยศพร้อมเงินรางวัล โดยได้รับความสนใจจากประชาชนมาร่วมชมและให้กำลังใจนักกีฬาเป็นจำนวนมาก</p></body>
</news>
