<teiHeader>
<fileDesc>
<titleStmt>
  <title>หัวหน้าผู้ฝึกสอนทีมยุวชนหญิงไทย ยอมรับเกมตัดสินการเข้ารอบของไทยจะเป็นนัดพบกับ เยอรมัน ในวันนี้  </title>
  <author>สุรชัย พิมพ์ดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207040041&tb=N255207&return=ok&news_headline="%cb%d1%c7%cb%b9%e9%d2%bc%d9%e9%bd%d6%a1%ca%cd%b9%b7%d5%c1%c2%d8%c7%aa%b9%cb%ad%d4%a7%e4%b7%c2%20%c2%cd%c1%c3%d1%ba%e0%a1%c1%b5%d1%b4%ca%d4%b9%a1%d2%c3%e0%a2%e9%d2%c3%cd%ba%a2%cd%a7%e4%b7%c2%a8%d0%e0%bb%e7%b9%b9%d1%b4%be%ba%a1%d1%ba%20%e0%c2%cd%c3%c1%d1%b9%20%e3%b9%c7%d1%b9%b9%d5%e9"  </bibl>
</sourceDesc>
</fileDesc>
</teiHeader>
<news>
<headline>หัวหน้าผู้ฝึกสอนทีมยุวชนหญิงไทย ยอมรับเกมตัดสินการเข้ารอบของไทยจะเป็นนัดพบกับ เยอรมัน ในวันนี้</headline>
<lead></lead>
<neck></neck>
<body><p>การแข่งขันวอลเล่ย์บอลยุวชนหญิงอายุไม่เกิน 18 ปีชิงแชมป์โลก ที่สนามเดอะมอลล์คอนเวนชั่นเซ็นเตอร์ นครราชสีมา หลังจากที่ทีมไทย ดีกรีอันดับ 3 ของเอเชีย ประเดิมสนามเกมแรก ของรอบแรก กลุ่มเอ ด้วยการเอาชนะ อียิปต์ ไป 3-0 เซตเมื่อช่วงเช้าที่ผ่านมา <persName>อาจารย์สนอง กุลฉิม</persName> หัวหน้าผู้ฝึกสอนทีมหญิงไทย ได้นำนักกีฬาลงฝึกซ้อมเช่นเดิมเป็นเวลาประมาณครึ่งชั่วโมง โดยทีมไทยในวันนี้ซ้อมในเรื่องของการรับบอลเสิร์ฟ และการเปิดเกมรุกด้วยบอลเร็ว เพื่อเตรียมลงเล่นกับ ทีมเยอรมัน ที่ผู้เล่นส่วนใหญ่มีความสูงกว่านักกีฬาไทยมาก </p>
<p>หัวหน้าผู้ฝึกสอนทีมไทย กล่าวหลังซ้อมว่า หลังจากที่เก็บ 2 คะแนนแรกได้แล้ว การพบกับ เยอรมัน ในวันนี้ ถือเป็นเกมตัดสินการเข้ารอบของทีมไทย หากว่าเอาชนะได้ก็จะง่ายในการเข้ารอบ เพราะทีมไทยต้องเล่นนัดสุดท้ายกับ เซอร์เบีย ซ่งถือว่าโอกาสชนะค่อนข้างยาก ดังนั้นเกมนี้จะเล่นทีมไทยเล่นอย่างเต็มที่ และจะใช้ผู้เล่นชุดเดิมเป็นหลัก เชื่อว่าหากเล่นได้ตามแผนที่วางไว้ทีมไทยจะชนะแน่นอน </p>
<p>สำหรับทีมไทย จะลงสนามเกมที่ 2 พบ เยอรมัน เวลา 15.00 น. ที่สนามเดอะมอลล์คอนเวนชั่นเซ็นเตอร์ นครราชสีมา </p></body>
</news>
