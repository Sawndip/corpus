<teiHeader>
<fileDesc>
<titleStmt>
  <title>การบินไทยเป็นไข้ผู้โดยสารลด20%BTS-เมเจอร์หวิว  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=42145  </bibl>
</sourceDesc>
</fileDesc>
</teiHeader>
<news>
<headline>การบินไทยเป็นไข้ผู้โดยสารลด20%BTS-เมเจอร์หวิว</headline>
<lead></lead>
<neck></neck>
<body><p><persName>นายวัลลภ พุกกะณะสุต</persName> ประธานกรรมการบริหาร บมจ.การบินไทย (THAI) เปิดเผยว่า การบินไทยได้รับผลกระทบจากการระบาดของไข้หวัดใหญ่สายพันธุ์ใหม่ 2009 ซึ่งจำนวนผู้โดยสารที่มาจากกลุ่มประเทศเอเชียตะวันออก เช่น จีน ญี่ปุ่น และเกาหลี ลดลงร้อยละ 15-20 ทำให้การบินไทยได้ปรับตัว โดยหันไปรุกตลาดนักท่องเที่ยวและผู้โดยสารในภูมิภาคยุโรปมากขึ้น  ซึ่งที่ผ่านการบินไทยได้เปิดเส้นทางบินเส้นทางกรุงเทพฯ-ออสโล ประเทศนอร์เวย์  ซึ่งได้รับผลตอบรับที่ดี ยอดผู้โดยสารเฉลี่ยต่อเที่ยวบินในเส้นทางบินนี้ปรับตัวสูงถึงร้อยละ 80 </p>

          <p>ขณะที่<persName>นายอาณัต อาภาภิรม</persName> ประธานที่ปรึกษาคณะกรรมการ บมจ.ระบบขนส่งมวลชนกรุงเทพจำกัด (บีทีเอส) กล่าวว่า จำนวนผู้โดยสารของบีทีเอสยังไม่ได้ลดลง แต่หากโรคระบาดหนักขึ้น แล้วสร้างความไม่เชื่อมั่นต่อประชาชน ก็อาจจะมีคนตื่นตระหนกหันไปใช้รถยนต์ส่วนตัวมากขึ้นก็ได้ ซึ่งคาดหวังว่าคงจะไม่ถึงระดับดังกล่าว โดยบีทีเอสได้ใช้มาตรการดูแลป้องกันและลดความเสี่ยงของการระบาดไข้หวัดใหญ่ สายพันธ์ใหม่ 2009</p> 

<p>ขณะที่<persName>นายอนวัช องค์วาสิฏฐ์</persName> รองประธานเจ้าหน้าที่บริหาร บมจ.เมเจอร์ ซีนีเพล็กซ์ กรุ้ป กล่าวว่า จำนวนผู้ชมภาพยนตร์ในกลุ่มเมเจอร์ อีจีวี ไม่ได้ลดลง คงจะมาจากภาพยนตร์ฟอร์มเด่นเข้าฉายอย่างต่อเนื่อง และอีกส่วนหนึ่งน่าจะมาจากความเชื่อมั่นในการดูแลความปลอดภัยของกลุ่มฯ ส่วนการปิดโรงภาพยนตร์นั้น หากจำเป็นก็พร้อมปฏิบัติตาม</p></body>
</news>
