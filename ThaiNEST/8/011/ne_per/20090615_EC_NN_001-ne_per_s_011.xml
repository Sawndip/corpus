<teiHeader>
<fileDesc>
<titleStmt>
  <title>รฟท.ชูแผน10ปีทุ่ม2แสนล.  ลงทุนโครงการรถไฟฟ้า/ระบบทางคู่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165915  </bibl>
</sourceDesc>
</fileDesc>
</teiHeader>
<news>
<headline>รฟท.ชูแผน10ปีทุ่ม2แสนล.  ลงทุนโครงการรถไฟฟ้า/ระบบทางคู่</headline>
<lead></lead>
<neck></neck>
<body><p><persName>นายถวัลย์รัฐ อ่อนศิระ</persName> รองปลัดกระทรวงคมนาคม ในฐานะประธานคณะกรรมการ(บอร์ด)การรถไฟแห่งประเทศไทย (ร.ฟ.ท.) เปิดเผยว่า ได้รับนโยบายจาก<persName>นายโสภณ ซารัมย์</persName> รมว.คมนาคม ให้ทำแผนแม่บทการพัฒนาระบบรางรถไฟอย่างยั่งยืนโดยเฉพาะการใช้รางขนาด 1.435 เมตร (Standard Gauge) จากปัจจุบันขนาด 1 เมตร ซึ่งแนวทางขณะนี้จะใช้รางขนาด 1.435 เมตรกับโครงการใหม่ เช่น โครงการรถไฟฟ้าแอร์พอร์ต เรล ลิ้งค์ และโครงการรถไฟความเร็วสูง เช่น สายกรุงเทพฯ-นครราชสีมา, กรุงเทพฯ-หัวหิน, กรุงเทพฯ-ระยอง, กรุงเทพฯ-นครสวรรค์ ซึ่งทั้งหมดอยู่ในแผนการปรับปรุงโครงสร้างการบริหารจัดการเพื่อฟื้นฟูฐานะการเงินของ ร.ฟ.ท.ที่คณะรัฐมนตรี(ครม.)เห็นชอบแล้ว </p>

<p> สำหรับแผนฟื้นฟูร.ฟ.ท.นั้นจะมีการลงทุนในระยะ 10 ปีแรก จำนวน 198,197 ล้านบาทแบ่งเป็น ระยะเร่งด่วน ประกอบด้วย ทางคู่ฉะเชิงเทรา-แหลมฉบัง วงเงิน 4,174.1 ล้านบาท, ทางคู่ฉะเชิงเทรา-แก่งคอย วงเงิน 7,648 ล้านบาท, การปรับปรุงทาง ระยะ 5,6 วงเงิน 18,175 ล้านบาท ระยะยาว ประกอบด้วย ทางคู่ส่วนที่เหลือ (Long Loop) วงเงิน 75,000 ล้านบาท , ติดตั้งระบบอาณัติสัญญาณวงเงิน 13,861 ล้านบาท, พัฒนาระบบโลจิสติกส์ (Facilities-ICD/CY) วงเงิน 6,319 ล้านบาท , รถไฟสายสีแดง ช่วงบางซื่อ-ตลิ่งชัน วงเงิน 13,132 ล้านบาท ช่วงบางซื่อ-รังสิต วงเงิน 59,888 ล้านบาท </p>

<p> ส่วนการลงทุนด้านรถจักร และล้อเลื่อนจำนวน 24,905 ล้านบาท ระยะเร่งด่วน ประกอบด้วย จัดหารถจักรใหม่ 20 คัน วงเงิน 3,300 ล้านบาท, จัดหาแค่รถสินค้า 420 คัน วงเงิน 985 ล้านบาท, บูรณรถจักรเก่า 49 คัน วงเงิน 3,185 ล้านบาท ระยะยาว จัดหารถโดยสาร 16 ขบวน วงเงิน 6,576 ล้านบาท งาน Rolling Stocks,E&M และระบบอาณัติสัญญาณ สายสีแดง ช่วง ช่วงบางซื่อ-ตลิ่งชัน วงเงิน 3,840 ล้านบาท ช่วงบางซื่อ-รังสิต วงเงิน 7,019 ล้านบาท  </p></body>
</news>
