<teiHeader>
<fileDesc>
<titleStmt>
  <title>สมศักดิ์ฉะรัฐบริหารปท.เหลวทำพรรคร่วมเสีย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-06 07:47:51  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=174806  </bibl>
</sourceDesc>
</fileDesc>
</teiHeader>
<news>
<headline><persName>สมศักดิ์</persName>ฉะรัฐบริหารปท.เหลวทำพรรคร่วมเสีย</headline>
<lead>"<persName>สมศักดิ์ เทพสุทิน</persName>" ใช้เวทีสัมมนา พรรคภูมิใจไทย อัด พรรคประชาธิปัตย์ บริหารประเทศล้มเหลว เพราะชอบแก้ปัญหา แบบวันต่อวัน ส่งผลเสียต่อภาพลักษณ์ โครงการต่าง ๆ ของพรรคร่วม</lead>
<neck></neck>
<body><p><persName>นายสมศักดิ์ เทพสุทิน</persName> อดีตรัฐมนตรีช่วยฯเกษตรและสหกรณ์ กล่าวถึง การแก้ปัญหาราคาสินค้าเกษตร อาทิ การรับจำนำข้าวเปลือกนาปรัง เต็มจำนวน จนต้อง ขยายโควตารับจำนำเพิ่ม อีก 2,000,000 ตัน รวมถึง การแก้ปัญหาด้วยการเปลี่ยนนโยบาย จากการรับจำนำเป็นการประกันราคาสินค้าว่า เกิดจากกรณีที่ รัฐบาล ไม่วางแผนงานที่ดีพอในการบริหารประเทศ ทำให้ต้องตามแก้ไขปัญหาต่างๆ ซึ่งมองว่า จะส่งผลเสียต่อภาพลักษณ์ของรัฐบาลโดยรวม เพราะจะไม่มีผลงานใดออกสู่สายตาประชาชนและจะเป็นการทำลายภาพลักษณ์ของพรรคร่วมรัฐบาล ที่พยายามเสนอโครงการต่างๆ ด้วย</p>
<p>นอกจากนี้ <persName>นายสมศักดิ์</persName> กล่าวอีกว่า ท่าทีรัฐบาลขณะนี้ เนื่องจาก กระทรวงการคลัง เก็บภาษีไม่เข้าเป้า ส่งผลให้ต้องมีการกู้เงินรวมทั้ง โครงการต่างๆ ตามนโยบายของพรรคประชาธิปัตย์ ที่ก่อนหน้านี้ ไม่ประสบผลสำเร็จ ซึ่งตนไม่กล่าวว่าจะเป็นเรื่องการเมืองหรือไม่ แต่จะตั้งคำถามกลับว่า ที่โครงการต่าง ๆ ไม่ได้ดำเนินการนั้น เพราะต้องการปิดบังความล้มเหลวหรือไม่</p>
<p>ขณะที่ <persName>นายศักดิ์สยาม ชิดชอบ</persName> แกนนำพรรคภูมิใจไทย ปฏิเสธว่าการสัมมนา ส.ส.ของพรรค ระหว่างวันที่ 5 -7 มิ.ย. ที่ จ.สกลนคร เป็นการเตรียมพร้อมสำหรับการเลือกตั้งครั้งหน้า เพราะยังไม่มีสัญญาณบ่งบอกว่าจะมีการยุบสภาในเร็วๆนี้ ภายหลังมีกระแสความขัดแย้งกับพรรคประชาธิปัตย์อันเนื่องมาจากโครงการต่างๆ โดยยืนยันว่าการสัมมนาดังกล่าวถือเป็นเรื่องปกติที่ทุกพรรคการเมืองก็ต้องทำเช่นเดียวกัน ขณะที่ <persName>นายเนวิน ชิดชอบ</persName> พี่ชาย ก็ไม่ได้กำชับ หรือชี้แนะแนวทางใดๆ อย่างไรก็ตาม พรรคภูมิใจไทยก็พร้อมเปิดกว้างต้อนรับผู้ที่ต้องการจะมาร่วมงานด้วย หลังมีกระแสว่า ส.ส.จากพรรคเพื่อไทยและพรรคประชาธิปัตย์บางส่วนเตรียมย้ายเข้าสังกัด</p>
<p>สำหรับการเลือกตั้งซ่อม ส.ส. ที่ จ.สกลนคร มีแนวโน้มที่พรรคภูมิใจไทยจะได้ครอบครองเก้าอี้นี้หรือไม่นั้น <persName>นายศักดิ์สยาม</persName> กล่าวว่า คงต้องปล่อยให้ประชาชนเป็นผู้ตัดสิน</p></body>
</news>
