<teiHeader>
<fileDesc>
<titleStmt>
  <title>หนูน้อยอัจฉริยะวัย11ขวบจบปริญญาเอกเกรด4อีกด้วย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090608/16169/%e0%b8%ab%e0%b8%99%e0%b8%b9%e0%b8%99%e0%b9%89%e0%b8%ad%e0%b8%a2%e0%b8%ad%e0%b8%b1%e0%b8%88%e0%b8%89%e0%b8%a3%e0%b8%b4%e0%b8%a2%e0%b8%b0%e0%b8%a7%e0%b8%b1%e0%b8%a211%e0%b8%82%e0%b8%a7%e0%b8%9a%e0%b8%88%e0%b8%9a%e0%b8%9b%e0%b8%a3%e0%b8%b4%e0%b8%8d%e0%b8%8d%e0%b8%b2%e0%b9%80%e0%b8%ad%e0%b8%81%e0%b9%80%e0%b8%81%e0%b8%a3%e0%b8%944%e0%b8%ad%e0%b8%b5%e0%b8%81%e0%b8%94%e0%b9%89%e0%b8%a7%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>หนูน้อยอัจฉริยะวัย11ขวบจบปริญญาเอกเกรด4อีกด้วย</headline>
<lead>สำนักข่าว CNN รายงานว่า <persName>โมเช่ ไค คาวาลิน</persName> หนูน้อยยอดอัจริยะ ซึ่งมีบิดาเป็นชาวอิสราเอลและมารดาชาวไต้หวัน ที่ไม่เพียงจะสำเร็จการศึกษาระดับปริญญาเอก สาขา แอสโทรฟิสิคส์หรือ สาขาดาราศาสตร์ที่เกี่ยวกับคุณสมบัติทางฟิสิคส์ของนพเคราะห์และดวงดาว จากอีสต์ ลอส แองเจลีส คอลเลจ ด้วยวัยเพียง 11 ปีเท่านั้น แต่ยังคว้าเกียรตินิยมมาครองด้วยเกรดเฉลี่ย 4.0 อีกด้วย</lead>
<neck></neck>
<body><p>นอกจากจะเป็นยอดอัจริยะทางด้านวิชาการแล้ว หนูน้อยจากเซาท์เธิร์น แคลิฟอร์เนีย ผู้นี้ยังมีความสามารถทางด้านศิลปการป้องกันตัวอีกด้วย เขาเป็นแชมป์ศิลปการการต่อสู้ระดับชาติหลายรุ่น มีวีรบุรุษในดวงใจที่เป็นอัจริยะทางวิชาการอย่างอัลเบิร์ต ไอน์สไตน์ และยอดกังฟูอย่าง บรู๊ซ ลี ซึ่งปีหน้าเขาได้วางแผนที่จะใช้เวลาไปกับการดำน้ำ ,เขียนหนังสือสำหรับเด็ก แนะนำถึงความสำเร็จในการเรียนหนังสือ และทักษะในการใช้ศิลปการต่อสู้ได้เก่งกาจเช่นเดียวกับเขา โมเช่ไม่เล่นวีดีโอเกม เพราะมองว่าเป็นการเสียเวลาไปโดยเปล่าประโยชน์ในขณะที่ตัวเขาเอง ต้องการใช้ความรู้ความสามารถมาช่วยเปลี่ยนแปลงโลก</p>
<p><persName>โมเช่</persName> เพิ่งสำเร็จการศึกษาเมื่อวันศุกร์ แต่ไม่ชอบให้ใครเรียกเขาว่าเป็นยอดอัจริยะ เขามองว่าตัวเองเป็นเด็กธรรมดาที่ต้องฝึกฝนอย่างหนักและทำให้ดีที่สุด ตอนที่เขาเข้าเรียนระดับอุดมศึกษาด้วยวัยเพียง 8 ปี เขาอาจจะเป็นนักศึกษาที่อายุน้อยที่สุดในชั้นเรียน แต่เขากลับต้องกลายเป็นคนที่ต้องติวให้เพื่อนร่วมชั้นที่อายุ 19 - 20 ปี ในวิชาคณิตศาสตร์และวิทยาศาสตร์ส่วนที่เลือกเรียนสาขา แอสโทรฟิสิคส์ เพราะเป็นสาขาที่เขาโปรดปรานมากที่สุด</p></body>
</news>
