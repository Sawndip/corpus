<teiHeader>
<fileDesc>
<titleStmt>
  <title>เชลซีเหวอเทอร์รีขอคุยเรือใบ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56673  </bibl>
</sourceDesc>
</fileDesc>
</teiHeader>
<news>
<headline>เชลซีเหวอ<persName>เทอร์รี</persName>ขอคุยเรือใบ</headline>
<lead>เชลซีเครียด <persName>เทอร์รี</persName>ขอไฟเขียวเสี่ยหมี เปิดทางคุยย้ายซบแมนฯ ซิตี</lead>
<neck></neck>
<body><p>หนังสือพิมพ์นิวส์ออฟเดอะเวิลด์ของอังกฤษ รายงานว่า <persName>จอห์น เทอร์รี</persName> กองหลังกัปตันทีมเชลซี ได้เข้าพูดคุยกับ “เสี่ยหมี” <persName>โรมัน อับราโมวิช</persName> เจ้าของสโมสรชาวรัสเซีย นานกว่า 2 ชั่วโมง เมื่อ วันเสาร์ที่ผ่านมา โดยต้องการให้สโมสรเปิดโอกาสให้เขาเจรจากับแมนเชสเตอร์ ซิตี เกี่ยวกับการย้ายทีมในช่วงปิดฤดูกาลนี้</p>
<p><persName>อับราโมวิช</persName> ต้องการให้<persName>เทอร์รี</persName> อยู่กับทีมต่อไป แต่กัปตันทีมชาติอังกฤษก็อยากฟังข้อเสนอจาก ทีมเรือใบสีฟ้า อีกทั้งเริ่มกังวล กับสถานการณ์ของทีมที่พลาด คว้านักเตะเป้าหมายมาร่วมทีม ทั้ง<persName>ดาบิด บีญา</persName> และ<persName>ฟรองก์ ริเบรี</persName> ซึ่งจะส่งผลต่อโอกาสลุ้นแชมป์ ฤดูกาลหน้า โดยมีเพียง <persName>ยูริ เซอร์คอฟ</persName> วิงแบ็กทีมชาติรัสเซียรายเดียวเท่านั้นที่ทีมสิงห์บลูทุ่มเงิน 18 ล้านปอนด์ (ราว 990 ล้านบาท) คว้ามาร่วมทีม นอกนั้นเป็นดาวรุ่ง เช่น <persName>รอสส์ เทิร์นบูล</persName> และ<persName>ดาเนียล สเตอร์ริดจ์</persName></p>
<p>ทั้งนี้ ถ้ามีการย้ายทีมเกิดขึ้น คาดว่าค่าตัวของ<persName>เทอร์รี</persName>อาจจะ พุ่งสูงถึง 50 ล้านปอนด์ (ราว 2,750ล้านบาท) และทีมเรือใบ สีฟ้าก็พร้อมจ่ายค่าเหนื่อย 2.8 แสนปอนด์ (ราว 15.4 ล้านบาท) ต่อสัปดาห์ บวกกับค่าเซ็นสัญญา อีก 5 ล้านปอนด์ (ราว 275 ล้านบาท)</p>
<p>นอกจากนี้ นิวส์ออฟเดอะเวิลด์ยังรายงานอีกว่า แมนเชสเตอร์ ยูไนเต็ด เตรียมทาบทาม <persName>ซามูเอล เอโต</persName> กองหน้าของบาร์เซโลนา หลังจากแมนฯ ซิตี ประกาศถอนตัวไปแล้ว โดยทีมปีศาจแดงพร้อม ยื่นข้อเสนอ 25 ล้านปอนด์ (ราว 1,375 ล้านบาท) และค่าเหนื่อย 1.5 แสนปอนด์ (ราว 8.25 ล้านบาท) ต่อสัปดาห์ ภายใต้สัญญา 4 ปี พร้อมโบนัสจากจำนวนนัดที่ลงสนาม และจำนวนประตูที่ทำได้</p>
<p>อย่างไรก็ตาม <persName>โฆเซ มาเรีย มาซาเยส</persName> เอเยนต์ของ<persName>เอโต</persName> เผยว่า จำนวนเงินไม่ใช่สิ่งสำคัญอันดับแรกที่กองหน้าทีมชาติแคเมอรูนจะใช้ พิจารณาย้ายไปร่วมทีม แต่ต้อง เป็นทีมมีศักยภาพมากพอที่จะประสบความสำเร็จด้วย</p>
<p>“ด้วยอายุ 28 ปี เขาต้องการย้ายไปร่วมทีมที่จะทำให้เขามีโอกาส คว้าแชมป์ต่างๆ ได้ มันไม่ใช่แค่เรื่องเงินเท่านั้น มันต้องรวมถึงความสำเร็จในแง่ของการกีฬาด้วย” <persName>มาซาเยส</persName> กล่าว </p></body>
</news>
