<teiHeader>
<fileDesc>
<titleStmt>
  <title>มอนิเตอร์การเมืองต่างประเทศ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944310.php?news_id=28944310  </bibl>
</sourceDesc>
</fileDesc>
</teiHeader>
<news>
<headline>มอนิเตอร์การเมืองต่างประเทศ</headline>
<lead></lead>
<neck></neck>
<body><p>จีนเล็งประหารนักโทษด้วยการฉีดยา</p>
<p>ปักกิ่ง - หนังสือพิมพ์ไชน่า เดลี ของทางการจีน รายงานว่า ศาลสูงสุดแห่งเทศบาลนครปักกิ่ง เตรียมเปลี่ยนวิธีประหารนักโทษมาเป็นการฉีดยาแทนการยิงเป้า ภายในปีนี้ และขณะนี้ได้เริ่มจัดฝึกอบรมแก่เจ้าหน้าที่ตำรวจ ตลอดจนเจ้าหน้าที่ด้านการแพทย์ เพื่อให้ความรู้ในการฉีดยาให้นักโทษประหาร ทั้งนี้ มูลนิธิตุ้ย หัว ซึ่งเป็นกลุ่มเคลื่อนไหวด้านสิทธิมนุษยชน มีสำนักงานอยู่ในนครซานฟรานซิสโก สหรัฐ ระบุว่า แต่ละปี จีนประหารนักโทษมากกว่าประเทศอื่นๆ ในโลก และในปีนี้ มีนักโทษเข้าคิวรอการประหารชีวิต 5,000 คน ด้านนายหู หยุนเต็ง ผู้อำนวยการสำนักงานวิจัยของศาลประชาชนสูงสุด ระบุว่าการฉีดยาพิษให้นักโทษ เป็นวิธีที่ปลอดภัยกว่า และมีมนุษยธรรมมากกว่า </p>
<p>ต่างชาติสังเวย 7 ศพเหตุลักพาตัวเยเมน</p>
<p>ซานา - ทางการเยเมน เปิดเผยว่า ตัวประกันชาวต่างชาติ 7 คน จาก 9 คน ที่คาดว่าถูกกลุ่มติดอาวุธฮุยธี ซาอิดี ลักพาตัวไประหว่างท่องเที่ยวในเมืองซาอาดา แถบเทือกเขาทางตอนเหนือของประเทศ เมื่อสัปดาห์ที่แล้ว ถูกพบเป็นศพ ถูกยิงเสียชีวิต โดยหนึ่งในผู้เสียชีวิตเป็นเด็ก 1 คน นอกจากนี้ ในจำนวนผู้ที่ถูกลักพาตัวไปทั้ง 9 คน เป็นชาวเยอรมัน 7 คน อังกฤษและเกาหลีใต้ชาติละ 1 คน แต่เบื้องต้น ยังไม่มีกลุ่มใดออกมาอ้างความรับผิดชอบ ขณะที่กลุ่มติดอาวุธฮุยธี ซาอิดี ออกมาปฏิเสธว่า ไม่มีส่วนเกี่ยวข้องกับการลักพาตัว</p></body>
</news>
