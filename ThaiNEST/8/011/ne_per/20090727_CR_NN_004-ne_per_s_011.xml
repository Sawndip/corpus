<teiHeader>
<fileDesc>
<titleStmt>
  <title>ปิดล้อมปะทะโจรใต้ดับฝ่ายละ1  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171887  </bibl>
</sourceDesc>
</fileDesc>
</teiHeader>
<news>
<headline>ปิดล้อมปะทะโจรใต้ดับฝ่ายละ1</headline>
<lead></lead>
<neck></neck>
<body><p><persName>พ.ต.อ.กฤษฎา แก้วจันดี</persName> ผกก.สภ.โคกโพธิ์ จ.ปัตตานี พร้อมกำลังเข้าตรวจสอบเหตุเจ้าหน้าที่ทหาร ยิงปะทะกับคนร้ายที่บริเวณบ้านเลขที่ 50/3 หมู่ 4 บ้านคลองช้าง ต.นาเกต อ.โคกโพธิ์ เมื่อช่วงเย็นวันที่ 26 กรกฎาคม โดยพบทหารถูกยิงบาดเจ็บก่อนไปเสียชีวิตที่ รพ.โคกโพธิ์ ทราบชื่อคือ <persName>ส.ท.สุรชัย ศิลานนท์</persName> สังกัด ฉก.ปัตตานี 24 ส่วนคนร้ายเสียชีวิต 1 ราย และสามารถจับกุมตัวไว้ได้ 2 ราย คือ <persName>นายซอบรี หะยี</persName> อายุ 26 ปี และ<persName>นายซารีกี ดอเลาะ</persName> อายุ 25 ปี โดยทั้งสองถูกยิงได้รับบาดเจ็บ ก่อนควบคุมตัวไปสอบสวนดำเนินคดีที่ สภ.โคกโพธิ์ </p>

 <p>สอบสวนทราบว่า ก่อนเกิดเหตุระหว่างที่กำลังทหารชุด ฉก.ปัตตานี 24 นำโดย <persName>ร.ต.อุดม คำหอม</persName> เข้าทำการปิดล้อมตรวจค้นบริเวณบ้านที่เกิดเหตุ หลังได้รับรายงานว่าเป็นที่หลบซ่อนของผู้ก่อความไม่สงบและซุกซ่อนอาวุธปืน แต่ขณะเข้าตรวจหนึ่งในคนร้ายกลับใช้อาวุธปืนยิงใส่ เป็นเหตุให้เกิดการยิงปะทะกันจนมีผู้เสียชีวิตและได้รับบาดเจ็บดังกล่าว ทั้งนี้ จากการตรวจค้นในบ้านพบอาวุธปืนขนาด .38 จึงประสานเจ้าหน้าที่กองวิทยาการปัตตานี ตรวจสอบที่เกิดเหตุอย่างละเอียด</p></body>
</news>
