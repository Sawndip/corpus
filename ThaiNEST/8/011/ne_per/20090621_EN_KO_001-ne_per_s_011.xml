<teiHeader>
<fileDesc>
<titleStmt>
  <title>'จี๊ด'เป็นห่วง'อนันดา'รถล้มซ้ำ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090621/17736/%e0%b8%88%e0%b8%b5%e0%b9%8a%e0%b8%94%e0%b9%80%e0%b8%9b%e0%b9%87%e0%b8%99%e0%b8%ab%e0%b9%88%e0%b8%a7%e0%b8%87%e0%b8%ad%e0%b8%99%e0%b8%b1%e0%b8%99%e0%b8%94%e0%b8%b2%e0%b8%a3%e0%b8%96%e0%b8%a5%e0%b9%89%e0%b8%a1%e0%b8%8b%e0%b9%89%e0%b8%b3.html  </bibl>
</sourceDesc>
</fileDesc>
</teiHeader>
<news>
<headline>'<persName>จี๊ด</persName>'เป็นห่วง'<persName>อนันดา</persName>'รถล้มซ้ำ</headline>
<lead>“<persName>จี๊ด</persName>” <persName>แสงทอง เกตุอู่ทอง</persName> รับแฟนหนุ่ม <persName>อนันดา เอเวอริ่งแฮม</persName> รถมอเตอร์ไซค์ล้มครั้งที่ 2 แต่ไม่ได้รับบาดเจ็บ เผยเป็นห่วง แต่ห้ามในสิ่งที่แฟนหนุ่มรักไม่ได้</lead>
<neck></neck>
<body><p>เพิ่งจะหายดีจากอุบัติเหตุรถมอเตอร์ไซค์คว่ำที่ จ.เชียงใหม่ ล่าสุดพระเอกหนุ่ม <persName>อนันดา</persName> ก็เจออุบัติเหตุรอบสอง แต่คราวนี้รถมอเตอร์ไซค์แค่ล้ม ไม่ได้รับบาดเจ็บแม้แต่นิดเดียว ทั้งนี้เมื่อเจอหน้าแฟนสาว “<persName>จี๊ด</persName>” <persName>แสงทอง</persName> เลยขอถามไถ่ถึงเหตุการณ์ที่แฟนหนุ่มซิ่งรถมอเตอร์ไซค์ ทั้งนี้เธอเล่าให้ฟังดังนี้</p>

 <p>“รถล้มมานานมากแล้วนะ แต่ไม่เป็นอะไร ขับมอเตอร์ไซค์ก็อย่างงี้แหละ ก็ต้องมีล้มบ้าง แต่คราวนี้ไม่เป็นอะไรเลย โชคดีมาก ไม่มีแผลเลย จริงๆ เขาขับรถไปหาจี๊ดนั่นแหละ  (ล้มครั้งที่สองแล้ว) มันเป็นล้มเล็กๆ น้อยๆ คราวนี้เขาใส่ชุดเต็มยศ มันก็เลยเซฟได้พอสมควร ไม่มีแผลเพิ่ม หรือเจ็บตัวเพิ่ม” <persName>จี๊ด</persName>กล่าว</p>
 
 <p>ถามต่อ ว่าได้เตือนแฟนหนุ่มให้ระวังมากขึ้นหรือไม่ นางแบบชื่อดังยอมรับ ว่ารู้สึกเป็นห่วง แต่ก็คงห้ามอะไรไม่ได้ เพราะเป็นสิ่งที่พระเอกหนุ่มรัก</p>

 <p>“อู๊ย...เป็นห่วง แต่เขาเป็นผู้ชาย มันก็ห้ามยากเรื่องมอเตอร์ไซค์ (แสดงว่าเขาไม่เข็ด ยังขี่มอเตอร์ไซค์อยู่) ไปห้ามในสิ่งที่เขารัก มันก็ยังไงอยู่ ถามว่าขอไม่ให้เขาขี่ไหม จี๊ดว่ามันเป็นเรื่องของการดูแลตัวเองมากขึ้นมากกว่า เขาก็ระวังเยอะขึ้น จะบอกเขา ว่าถ้ารู้สึกร่างกายไม่พร้อม ก็ไม่ควรขี่มอเตอร์ไซค์ มันก็เป็นเรื่องปกติที่จะบอกอยู่แล้ว แต่สุดท้ายเขาโตแล้ว เขาก็รู้ว่าเขาควรจะทำยังไง</p>
 
 <p>แต่เราก็ทะเลาะกันเรื่องนี้นะ  เพราะมันเป็นเรื่องที่เพี้ยนหรือเปล่ามาทะเลาะเรื่องมอเตอร์ไซค์ ตอนนี้เขาก็หยุดขี่ไปพักหนึ่ง  เพราะเดี๋ยวเขาต้องทำงานเยอะ เราก็ดีใจ ว้าว...จริงเหรอ (ยิ้ม) ช่วงนี้เขาเพิ่งกลับมาจากบาหลี ไปถ่ายรายการ ตอนนี้ก็อยู่กรุงเทพฯ ไม่ได้อยู่เชียงใหม่  เดี๋ยวเขาก็กลับมาทำงานแล้ว กำลังจะเริ่มถ่ายหนัง” จี๊ดกล่าวสรุป</p></body>
</news>
