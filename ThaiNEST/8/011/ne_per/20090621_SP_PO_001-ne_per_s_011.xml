<teiHeader>
<fileDesc>
<titleStmt>
  <title>ค้างคาวล้มขายบีญาผีแดงบอกลาเตเบซ  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=53248  </bibl>
</sourceDesc>
</fileDesc>
</teiHeader>
<news>
<headline>ค้างคาวล้มขายบีญาผีแดงบอกลา<persName>เตเบซ</persName></headline>
<lead>ค้างคาวเปลี่ยนใจ ถอดป้ายขายบีญา</lead>
<neck></neck>
<body><p><persName>มานูเอล ลอเรนเต</persName> ประธานสโมสร “ค้างคาว” บาเลนเซีย ประกาศเมื่อวันที่ 19 มิ.ย.ว่า ทีมของเขาตัดสินใจจะเก็บ <persName>ดาบิด บีญา</persName> ไว้ ปิดทางบาร์เซโลนา เรอัล มาดริด และเชลซี ที่ต้องการคว้าตัวทันที</p>
<p>“หลังชั่งน้ำหนักข้อดีและข้อเสียแล้ว เราตัดสินใจแล้วว่าบีญาคือศูนย์หน้าที่ดีที่สุดในยุโรป และเราต้องการให้เขาอยู่กับเราต่อไป”</p>
<p>ขณะเดียวกัน หนังสือพิมพ์ เดลิเมล์ รายงานว่า ปัญหาเรื่องสัญญาระหว่างมาดริดกับ <persName>คริสเตียโน โรนัลโด</persName> ได้ข้อยุติแล้ว หลัง <persName>จอร์เก เมนเดส</persName> เอเยนต์ของโรนัลโด ตกลงแบ่งผลประโยชน์กับว่าที่สังกัดใหม่ของปีกโปรตุเกสรายนี้ได้</p>
<p><persName>โรนัลโด</persName> ซึ่งจะมีค่าตัว 80 ล้านปอนด์ (ราว 4,400 ล้านบาท คำนวณ ณ วันที่แมนเชสเตอร์ ยูไนเต็ด ตกลงขาย) จะตรวจร่างกายสัปดาห์หน้า ก่อนเซ็นสัญญา 6 ปี และเปิดตัวอย่างเป็นทางการต่อไป</p>
<p>คาดว่าเขาจะต้องแบ่งรายได้จากการขายลิขสิทธิ์ภาพลักษณ์กับมาดริด กันฝ่ายละครึ่งหนึ่ง นอกจากนี้<persName>โรนัลโด</persName>ยังจะได้รับโบนัสที่ขึ้น อยู่กับสปอนเซอร์และสัญญาทางการค้าอื่นๆ นอกเหนือไปจากค่าเหนื่อยสัปดาห์ละ 2 แสนปอนด์ (ราว 11.2 ล้านบาท)</p>
<p>เดลิเมล์รายงานด้วยว่า บาร์เซโลนาเตรียมยื่นข้อเสนอ 35 ล้านปอนด์ (ราว 1,960 ล้านบาท) ขอซื้อ <persName>ฮาเบียร์ มาสเคราโน</persName> มาจากลิเวอร์พูล ซึ่งไม่ต้องการกลับอังกฤษแล้ว เพราะ<persName>เฟอร์นานดา</persName> ภรรยาที่กำลังตั้งครรภ์ เดินทางกลับประเทศพร้อมลูกสาวไปแล้ว</p>
<p>ขณะที่แมนเชสเตอร์ ยูไนเต็ด ออกแถลงการณ์ว่า พวกเขาไม่สามารถตกลงค่าตัวของ <persName>คาร์ลอส เตเบซ</persName> ที่จะหมดสัญญายืมตัว ปลายเดือนนี้ กับนายทุนเจ้าของ นักเตะได้</p>
<p>“สโมสรตกลงจะจ่าย 25.5 ล้านปอนด์ (ราว 1,428 ล้านบาท) และเสนอสัญญา 5 ปี พร้อมกับ ค่าเหนื่อยติดกลุ่มสูงที่สุดในทีม แต่น่าผิดหวังเมื่อทีมที่ปรึกษาของเขาแจ้งว่า แม้จะประสบความสำเร็จ ในช่วงเวลาอันรุ่งโรจน์ของสโมสร แต่เขาก็ไม่อยากจะเล่นให้แมนเชสเตอร์ ยูไนเต็ดต่อ” </p></body>
</news>
