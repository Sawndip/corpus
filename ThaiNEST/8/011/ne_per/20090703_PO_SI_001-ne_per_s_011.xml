<teiHeader>
<fileDesc>
<titleStmt>
  <title>พันธมิตรฯโพลล์หนุน"สนธิ"หัวหน้าพรรคการเมืองใหม่  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=41396  </bibl>
</sourceDesc>
</fileDesc>
</teiHeader>
<news>
<headline>พันธมิตรฯโพลล์หนุน"<persName>สนธิ</persName>"หัวหน้าพรรคการเมืองใหม่</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (3ก.ค.52) กลุ่มพันธมิตรประชาชนเพื่อประชาธิปไตย ได้จัดแถลงข่าวผลการสำรวจความคิดเห็นของสมาชิกพันธมิตรฯ ในช่วงวันที่ 24-25 พ.ค.2552 ที่ผ่านมา เกี่ยวกับการจัดตั้งพรรคการเมืองของพันธมิตรฯ โดยมี<persName>นายพิภพ ธงไชย</persName> แกนนำพันธมิตรฯ และ<persName>นายปานเทพ พัวพงษ์พันธ์</persName> โฆษกพันธมิตรฯ เป็นผู้แถลง โดยมีรายละเอียดดังนี้</p>
<p>“ตามที่ พันธมิตรประชาชนเพื่อประชาธิปไตย ได้จัดการประชุมสภาพันธมิตรประชาชนเพื่อประชาธิปไตย โดยเชิญตัวแทนพันธมิตรประชาชนเพื่อประชาธิปไตยทุกจังหวัดทั่วประเทศที่ได้มาจากการคัดเลือกกันเองในแต่ละจังหวัด และองค์กรแนวร่วมเข้าร่วมประชุม เมื่อวันอาทิตย์ที่ 24 พฤษภาคม พ.ศ. 2552 ที่อาคารนันทนาการ มหาวิทยาลัยรังสิต โดยมีการกรอกแบบฟอร์มสำรวจความคิดเห็นผู้เข้าร่วมประชุมจำนวน 1,484 คน และให้ตัวแทนทุกจังหวัดได้แสดงความคิดเห็นอย่างเปิดเผยพร้อมกับให้มีการถ่ายทอดสดผ่านดาวเทียม ASTV ตลอดทั้งงาน และวันที่ 25 พฤษภาคม พ.ศ.2552 พันธมิตรประชาชนเพื่อประชาธิปไตยได้จัดงาน 193 วันรำลึก 1 ปีแห่งการต่อสู้ของพันธมิตรประชาชนเพื่อประชาธิปไตยที่สนามกีฬา เมนสเตเดียม มหาวิทยาลัยธรรมศาสตร์ วิทยาเขตรังสิต และได้มีผู้ที่กรอกแบบสอบถามในการสำรวจดังกล่าวอีก 20,529 คน</p>
<p>รวมผลสำรวจที่มีผู้ให้ข้อมูลตลอดระยะเวลา 2 วัน ทั้งสิ้น 22,013 คน โดยแบ่งออกเป็น 2 ส่วน คือ ส่วนเรื่องพรรคการเมืองใหม่ และส่วนที่สอง คือ เรื่องที่เกี่ยวกับตัวบุคคล</p>
<p>ส่วนที่ 1 ความคิดเห็นเรื่องพรรคการเมืองใหม่</p>
<p>ความคิดเห็นต่อคำถามว่าพันธมิตรประชาชนเพื่อประชาธิปไตยจะสร้างการเมืองใหม่ให้เป็นผลสำเร็จด้วยวิธีใด? ผลสำรวจความคิดเห็นพบว่า อันดับที่1 ด้วยวิธีตั้งพรรคการเมืองคิดเป็นร้อยละ 81.58 (วันที่ 24 พ.ค.52 ร้อยละ 73.95 และวันที่ 25 พ.ค.52 ร้อยละ 84.20) อันดับที่ 2 วิธีชุมนุมต่อไปคิดเป็นร้อยละ 14.43 และวิธีอื่นๆ คิดเป็นร้อยละ 3.99 โดยความคิดเห็นดังกล่าวมีลักษณะใกล้เคียงกันในทุกภูมิภาคและทุกภาคส่วน</p>
<p>ความคิดเห็นต่อคำถามว่า ท่านคิดว่าบทบาทของพันธมิตรประชาชนเพื่อประชาธิปไตยกับพรรคการเมืองใหม่ควรมีความสัมพันธ์กันอย่างไร? ผลสำรวจความคิดเห็นพบว่า อันดับที่ 1 ควรมีพรรคการเมืองใหม่แต่ยังคงมีพันธมิตรฯโดยไม่มีความสัมพันธ์ต่อกัน ทิ้งระยะห่างเพื่อให้ภาคประชาชนยังคงตรวจสอบทุกพรรคการเมืองต่อไป คิดเป็นร้อยละ 49.75 </p>
<p>ส่วนที่ 2 เรื่องเกี่ยวกับตัวบุคคล</p>
<p>ความคิดเห็นต่อคำถามว่า เพื่อให้บรรลุวัตถุประสงค์การสร้างการเมืองใหม่ได้อย่างแท้จริง ท่านคิดว่า บุคคลต่างๆ ควรมีบทบาทอย่างไรในอนาคต ในบรรดาผู้ที่เห็นว่า นายสนธิ ลิ้มทองกุล ควรทำงานในพรรคการเมืองใหม่ ผลสำรวจพบว่า เห็นควรเป็นหัวหน้าพรรค คิดเป็นร้อยละ 53.61 เห็นควรเป็นที่ปรึกษาพรรคคิดเป็นร้อยละ 31.26 เห็นควรเป็นกรรมการบริหารพรรค คิดเป็นร้อยละ 15.13</p>
<p>ผลสำรวจพบว่า ไม่ตอบคำถามถึงร้อยละ 45.54 ยังคงตอบเป็นนายสนธิ ลิ้มทองกุล คิดเป็นร้อยละ 9.17 ยังคงตอบเป็น พล.ต.จำลอง ศรีเมือง คิดเป็นร้อยละ 2.38 ยังคงตอบเป็นนายสมเกียรติ พงษ์ไพบูลย์ คิดเป็นร้อยละ 1.74 ยังคงตอบเป็นนายสมศักดิ์ โกศัยสุข คิดเป็นร้อยละ 0.23 และนายพิภพ ธงไชย คิดเป็นร้อยละ 0.23 และยังคงตอบภาพรวมว่าต้องเป็นแกนนำพันธมิตรฯรุ่นหนึ่งอีกร้อยละ 0.56 รวมคิดเป็นการไม่ตอบคำถามดังกล่าวและยืนยันที่จะให้แกนนำพันธมิตรฯ เป็นหัวหน้าพรรค รวมคิดเป็นร้อยละ 59.85</p>
<p>นอกจากนี้ ผลสำรวจยังเห็นว่า น่าจะใช้วิธีการอื่นๆ เช่น ให้แกนนำพันธมิตรฯ เป็นผู้เลือกคิดเป็นร้อยละ 2.28 ให้เป็นบุคคลภายนอก คิดเป็นร้อยละ 2.16 ให้จัดทำประชามติคิดเป็นร้อยละ 1.52 เห็นควรใครก็ได้ที่เป็นพันธมิตรฯ ที่ไม่ใช่แกนนำคิดเป็นร้อยละ 0.29</p></body>
</news>
