<teiHeader>
<fileDesc>
<titleStmt>
  <title>หนุ่มอ๋อม โต้ตีท้ายครัว เอ ฉก แอน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-01 17:25:22  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178741  </bibl>
</sourceDesc>
</fileDesc>
</teiHeader>
<news>
<headline>หนุ่ม<persName>อ๋อม</persName> โต้ตีท้ายครัว <persName>เอ</persName> ฉก <persName>แอน</persName></headline>
<lead>"<persName>อ๋อม</persName>" โต้ ตีท้ายครัว <persName>เอ</persName> ฉก "<persName>แอน</persName>-<persName>ทอง</persName>" แค่ทำฟันที่เดียวกัน ยี้แฟนแก่ เมินเกย์ชอบ ยัน แมน 100%</lead>
<neck></neck>
<body><p>เพิ่งเข้าวงการแท้ๆ กลับเจอข่าวแรง เขย่าบัลลังก์เจ้าหญิงวงการบันเทิงอย่าง <persName>แอน ทองประสม</persName> ซะแล้ว หลังเจอขาเม้าท์กระพือข่าวว่าพระเอกรุ่นน้อง <persName>อ๋อม</persName>-<persName>อรรคพันธ์ นะมาตร์</persName> ทำตัวเป็นแมวขโมย จ้องตีท้ายครัว <persName>เอ</persName>-<persName>ทินพันธ์</persName> ทำเอานักแสดงหนุ่ม ร้อนใจรีบปฏิเสธเป็นการใหญ่ ไม่กล้าเผยอตัวจีบนางเอกรุ่นพี่แม้แต่น้อย</p>

<p>"เป็นเรื่องเข้าใจผิดกัน คือผมไม่ได้คิดอะไรกับพี่แอนเลย ผมแค่ปรึกษาพี่แอนว่า จัดฟันร้านไหน พี่แอนเค้าก็แนะนำ แล้วก็นัดหมอให้ แต่ก็มีบังเอิญเจอกันบ้างที่คลินิกทำฟัน ข่าวไม่มีมูลความจริงเลย คนอื่นก็น่าจะรู้ว่า มันเป็นไปไม่ได้อยู่แล้ว ผมก็ไม่ทราบเหมือนกันว่า ข่าวออกมาได้ยังไง"</p> 

<p>ตกใจมั้ยที่ข่าวเขียนว่า <persName>อ๋อม</persName>ตีท้ายครัวพี่<persName>เอ</persName> "ตกใจมากๆ เลยครับ เห็นเราเป็นคนอย่างนั้นเลยเหรอ ไม่เคยอยู่ในหัวเลย กลัวพี่เอกลัวทุกคนเข้าใจผิดมากๆ เลย แต่ทำอะไรไม่ได้ไงครับ คิดว่าพี่เค้าก็คงเข้าใจว่า มันไม่ใช่ความจริงครับ นี่ก็ยังไม่ได้คุยกับพี่แอนเลย ตั้งแต่จบจากละคร ก็ยังไม่ได้คุยกันเลยครับ พี่แอนเป็นพี่สาวจริงๆ"</p> 

<p>สเปกสาวจริงๆ เป็นยังไง "ชอบหวานๆ เรียบร้อย"</p> 

<p>พี่<persName>แอน</persName>ก็ได้อยู่ "ก็ได้แต่ผมไม่กล้าคิดจะไปจีบพี่แอนหรอกครับ"</p> 

<p>กลัวคนมองว่าเป็นแผนดัน<persName>อ๋อม</persName> "อย่างนั้นก็ดีซิครับ แต่ผมก็ไม่ทราบเหมือนกัน จริงๆ จะไปว่าคนที่มองว่า ผมเกาะพี่แอนดังก็ไม่ได้ เพราะการที่ผมได้ร่วมงานกับพี่แอน ถือเป็นโอกาสที่ดีอยู่แล้ว ให้พี่แอนช่วยดึงกระแสให้คนรู้จักเรามากขึ้น ก็เป็นสิ่งที่ดีอยู่แล้ว ไม่ซีเรียสเลย มุมมองแต่ละคนแตกต่างกันอยู่แล้ว"</p> 

<p>ถ้าจะมีแฟนอายุมากกว่าโอเคมั้ย "ผมๆๆ ไม่โอนะ ผมๆๆไม่ชอบผู้หญิงอายุมากกว่า ผมชอบผู้หญิงรุ่นเดียวกัน หรือเด็กกว่า ยิ่งเป็นพี่แอนด้วย ตัดไปเลยดีกว่า เป็นศูนย์เลยครับ เป็นไปไม่ได้อยู่แล้ว"</p> 

<p>อีกกระแสมีข่าวว่า <persName>อ๋อม</persName>ไม่แมน 100% "อ๋อ ผมก็เคยได้ยินข่าวนี้เหมือนกัน มีคนถามเหมือนกัน แต่ไม่ได้คิดมากเพราะไม่ได้เป็นอย่างนั้นอยู่แล้ว"</p> 

<p>มีหนุ่มชาวสีม่วงมองบ้างมั้ย "ก็มีบ้างครับ แต่ยังไม่เคยเจอแปลกๆ นะ ยืนยันว่าแมนครับ"</p></body>
</news>
