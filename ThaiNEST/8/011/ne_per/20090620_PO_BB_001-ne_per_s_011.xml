<teiHeader>
<fileDesc>
<titleStmt>
  <title>ตรวจรายชื่อ '25 ส.ส.' ถือหุ้น'สื่อ-สัมปทานกับรัฐ'  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/20/news_28966525.php?news_id=28966525  </bibl>
</sourceDesc>
</fileDesc>
</teiHeader>
<news>
<headline>ตรวจรายชื่อ '25 ส.ส.' ถือหุ้น'สื่อ-สัมปทานกับรัฐ'</headline>
<lead>กรณี กกต.มีมติให้ 16 ส.ว.สิ้นสมาชิกภาพ ตามรัฐธรรมนูญ เนื่องจากถือครองหุ้นในธุรกิจสื่อ ที่เข้าข่ายขัดมาตรา 48 และถือครองหุ้นบริษัทที่เป็นคู่สัญญาสัมปทานกับรัฐ หรือคู่สัญญาอันมีลักษณะผูกขาดตัดตอน เข้าข่ายขัดมาตรา 265 (2) กรณีดังกล่าวจะเป็นบรรทัดฐานในการพิจารณาข้อกล่าวหาเดียวกันนี้กับบรรดา ส.ส. ซึ่งมีรายงานว่า กกต.จะพิจารณาวินิจฉัยในสัปดาห์หน้า</lead>
<neck></neck>
<body><p>ปชป.เข้าข่ายถูกสอย 14 คน</p>
<p>ทั้งนี้ ในจำนวน ส.ส.พรรคประชาธิปัตย์ 28 คน ที่<persName>นายศุภชัย ใจสมุทร</persName> โฆษกพรรคภูมิใจไทย ยื่นให้ กกต.ตรวจสอบนั้น มี 14 คน ที่ถือหุ้นใน 14 บริษัทที่ กกต.มีมติว่าห้ามมีหุ้น ประกอบด้วย</p>
<p>1.<persName>นายสุเทพ เทือกสุบรรณ</persName> เลขาธิการพรรค และ ส.ส.สุราษฎร์ธานี ถือหุ้นในบริษัท ทีพีไอโพลีน จำกัด (มหาชน) บริษัท ทรู คอร์ปอเรชั่น จำกัด (มหาชน) 2.<persName>นายอนุชา บูรพชัยศรี</persName> ส.ส.กทม. ถือหุ้น บริษัท ทางด่วนกรุงเทพ จำกัด (มหาชน) 3.<persName>นายสมเกียรติ ฉันทวานิช</persName> ส.ส.กทม. ถือหุ้น บริษัทเนชั่น มัลติมีเดีย กรุ๊ป จำกัด (มหาชน) บริษัท ปตท.จำกัด (มหาชน) บริษัท ปตท.สำรวจและผลิตปิโตรเลียม จำกัด (มหาชน) 4.<persName>นายชนินทร์ รุ่งแสง</persName> ส.ส.กทม. ถือหุ้น บริษัท ปตท. จำกัด (มหาชน) 5.<persName>น.ส.นริศา อดิเทพวรพันธุ์</persName> ส.ส.นครศรีธรรมราช ถือหุ้น บริษัท ผลิตไฟฟ้า จำกัด (มหาชน)</p>
<p>6.<persName>นายสัมพันธ์ ทองสมัคร</persName> ส.ส.นครศรีธรรมราช ถือหุ้นบริษัท ผลิตไฟฟ้า จำกัด (มหาชน) 7.<persName>นายสงกรานต์ จิตสุทธิภากร</persName> ส.ส.นครสวรรค์ ถือหุ้นบริษัท ปตท.จำกัด (มหาชน) 8.<persName>นายจุติ ไกรฤกษ์</persName> ส.ส.พิษณุโลก ถือหุ้น บริษัท ทีพีไอ โพลีน จำกัด (มหาชน) บริษัท ทีทีแอนด์ที จำกัด (มหาชน) 9.<persName>นายวิชัย ล้ำสุทธิ</persName> ส.ส.ระยอง ถือหุ้นบริษัท ปตท.จำกัด (มหาชน) 10.<persName>นายเจือ ราชสีห์</persName> ส.ส.สงขลา ถือหุ้น บริษัท ทรู คอร์ปอเรชั่น จำกัด (มหาชน)</p>
<p>11.<persName>นายลาภศักดิ์ ลาภาโรจน์กิจ</persName> ส.ส.สงขลา ถือหุ้น บริษัท ปตท.จำกัด (มหาชน) 12.<persName>นางนิภา พริ้งศุลกะ</persName> ส.ส.สุราษฎร์ธานี ถือหุ้นบริษัท ทางด่วนกรุงเทพ จำกัด (มหาชน) 13 .<persName>นายไตรรงค์ สุวรรณคีรี</persName> ส.ส.สัดส่วน กลุ่มที่ 8 ถือหุ้น บริษัท ปตท.จำกัด (มหาชน) และ 14.<persName>น.ส.เฉลิมลักษณ์ เก็บทรัพย์</persName> ส.ส.สัดส่วน กลุ่มที่ 8 ถือหุ้น บริษัท ทรู คอร์ปอเรชั่น จำกัด (มหาชน) บริษัท ทีทีแอนด์ที จำกัด (มหาชน)</p>
<p>ปชป.รอลุ้นถูกสอยหรือไม่6คน</p>
<p>อย่างไรก็ตาม ยังมีบริษัทที่ ส.ส.ถือหุ้นอยู่ แต่ กกต.ยังไม่เคยมีคำวินิจฉัยว่าเป็นบริษัทที่เข้าข่ายห้ามถือหุ้น หรือไม่ ประกอบด้วย 1.หุ้นบริษัท โทเทิ่ล แอ็คเซ็ส คอมมูนิเคชั่น จำกัด (มหาชน) ที่ <persName>นายอนุชา บูรพชัยศรี</persName> ถืออยู่ 2.หุ้น บริษัทเนชั่นมัล ติมีเดีย กรุ๊ป จำกัด (มหาชน) บริษัท ปตท.จำกัด (มหาชน) ที่<persName>นายสมเกียรติ ฉันทวานิช</persName> ส.ส.กทม. ถืออยู่</p>
<p>3.บริษัท โทเทิ่ล แอ็คเซ็ส คอมมูนิเคชั่น จำกัด (มหาชน) ที่ นายสราวุธ อ่อนละมัย ส.ส.ชุมพร ถืออยู่หุ้น 4.บริษัท อสมท จำกัด (มหาชน) ที่ <persName>นายเธียรชัย สุวรรณเพ็ญ</persName> ส.ส.ตาก ถืออยู่ 5.บริษัท จัสมิน อินเตอร์เนชั่นแนล จำกัด (มหาชน) และบริษัท ชิน แซทเทลไลท์ จำกัด (มหาชน) ที่<persName>นายจุติ ไกรฤกษ์</persName> ส.ส.พิษณุโลก ถืออยู่ 6.บริษัท เดอะโคเจนเนอเรชั่น จำกัด (มหาชน) ที่<persName>นายเจือ ราชสีห์</persName> ส.ส. สงขลา ถืออยู่</p>
<p>ส.ส.ปชป.ส่อรอด10คน</p>
<p>ส่วน ส.ส.ที่ถูกร้องแต่พบว่าถือหุ้นในบริษัทที่ กกต.มีมติว่าไม่เข้าข่ายห้ามถือประกอบด้วย 1.<persName>นายสกลธี ภัทิยกุล</persName> ส.ส.กทม. ถือหุ้น บริษัท อะโรเมติกส์และการกลั่น จำกัด (มหาชน) 2.<persName>คุณหญิงกัลยา โสภณพนิช</persName> ส.ส.กทม. ถือหุ้น บริษัท ปูนซิเมนต์ไทย จำกัด (มหาชน) 3 <persName>น.ส.รัชดา ธนาดิเรก</persName> ส.ส.กทม. ถือหุ้น บริษัท ปูนซีเมนต์ไทย จำกัด (มหาชน) บริษัท ไทยออยล์ จำกัด (มหาชน) 4.<persName>นายองอาจ คล้ามไพบูลย์</persName> ส.ส.กทม. ถือหุ้น บริษัท ไทยออยล์ จำกัด (มหาชน) 5.<persName>นายชาญชัย อิสระเสนารักษ์</persName> ส.ส.นครนายก ถือหุ้น บริษัท การบินไทย จำกัด (มหาชน))</p>
<p>6.<persName>นายอภิชาต ศักดิเศรษฐ์</persName> ส.ส.นครศรีธรรมราช ถือหุ้นบริษัท การบินไทย จำกัด (มหาชน) 7.<persName>นายเฉลิมชัย ศรีอ่อน</persName> ส.ส.ประจวบคีรีขันธ์ ถือหุ้น บริษัท ไทยออยล์ จำกัด (มหาชน) 8.<persName>นางกันตวรรณ ตันเถียร กุลจรรยาวิวัฒน์</persName> ส.ส.พังงา ถือหุ้น บริษัท การบินไทย จำกัด (มหาชน) 9.<persName>นายวินัย เสนเนียม</persName> ส.ส.สงขลา ถือหุ้น บริษัท อะโรเมติกส์และการกลั่น จำกัด (มหาชน) 10.<persName>พล.อ.พิชาญเมธ ม่วงมณี</persName> ส.ส.สัดส่วน กลุ่มที่ 1 ถือหุ้น บริษัท การบินไทย จำกัด (มหาชน) และ<persName>นายประกอบ จิรกิต</persName> ส.ส.สัดส่วน กลุ่มที่ 6 ได้ลาออกไปแล้ว</p>
<p>"พท.4-พผ.3-ชทพ.2-ปชร.2"จ่อถูกเชือด</p>
<p>ขณะเดียวกันในส่วน ส.ส.ที่<persName>นายเรืองไกร</persName> ยื่นขอให้ กกต.ตรวจสอบทั้งหมด 2 ครั้งนั้นไม่มีการระบุว่าถือหุ้นในบริษัทใด มีทั้งหมด 63 คน แต่มีที่ถูกเพิกถอนสิทธิและลาออกไป 21 คนทำให้เหลือส.ส.ที่ถูกร้อง 42 คน ซึ่งมี ส.ส. 11 คนที่ผู้สื่อข่าวตรวจสอบพบจากการรายงานบัญชีทรัพย์สินต่อ ป.ป.ช. ล่าสุดยังถือหุ้นในบริษัทที่ กกต.มีมติว่าห้ามมีหุ้นประกอบด้วย 1.<persName>นางมลิวัลย์ ธัญญสกุลกิจ</persName> พรรคเพื่อแผ่นดิน ถือหุ้น ปตท.จำกัด (มหาชน) และบริษัท ปตท. อะโรเมติกส์ และการกลั่น จำกัด (มหาชน) 2.<persName>นายเกื้อกูล ด่านชัยวิจิตร</persName> พรรคชาติไทยพัฒนา รมช.คมนาคมบริษัท ปตท. จำกัด (มหาชน) บริษัท ปตท. สผ.จำกัด (มหาชน)</p>
<p>3.<persName>นางอุไรวรรณ เทียนทอง</persName> ส.ส.สัดส่วน พรรคประชาราช ถือหุ้น บริษัททางด่วนกรุงเทพ จำกัด 4.<persName>นายเสนาะ เทียนทอง</persName> หัวหน้าพรรคประชาราช ที่ภรรยาถือหุ้นบริษัททางด่วนฯ ซึ่งรัฐธรรมนูญมาตรา 265 วรรคท้ายบัญญัติครอบคลุมห้ามไปถึงคู่สมรสหรือบุตร หรือหุ้นเหล่านี้ด้วย</p>
<p>5.<persName>นายสุนัย จุลพงศธร</persName> พรรคเพื่อไทย ถือหุ้นบริษัท ปตท.สผ. จำกัด (มหาชน) 6.<persName>นายสมพล เกยุราพันธุ์</persName> พรรคเพื่อไทย ถือหุ้นทีทีแอนด์ที จำกัด (มหาชน) บริษัท บางจากปิโตเลียม จำกัด และบริษัท ทีพีไอโพลีน จำกัด 7.<persName>นายสาธิต เทพวงศ์ศิริรัตน์</persName> ส.ส.สุรินทร์ พรรคเพื่อแผ่นดิน ถือหุ้นบริษัท ทีทีแอนด์ที จำกัด(มหาชน) 8.<persName>ม.ร.ว.กิติวัฒนา (ไชยันต์) ปกมนตรี</persName> พรรคเพื่อแผ่นดิน ถือหุ้น บริษัท ทีทีแอนด์ที (มหาชน)</p>
<p>9.ร.ท.ปรีชาพล พงษ์พานิช พรรคเพื่อไทย ถือหุ้น ปตท.สผ.จำกัด (มหาชน) 10.<persName>นายวิชาญ มีนชัยนันท์</persName> พรรคเพื่อไทย ถือหุ้น ปตท.จำกัด (มหาชน) 11.<persName>พล.ต.สนั่น ขจรประศาสน์</persName> พรรคชาติไทยพัฒนา ถือหุ้น บริษัท ทีทีแอนด์ที จำกัด (มหาชน)</p>
<p>เผยโฉม13 ส.ส.ไม่เข้าข่ายถูกฟัน</p>
<p>ส่วน ส.ส.ที่ผู้สื่อข่าวตรวจสอบการถือหุ้นจากบัญชีทรัพย์สินที่ได้แจ้งไว้ต่อ ป.ป.ช.และพบว่าถือในบริษัทที่ กกต.มีมติว่าไม่เข้าข่ายต้องห้ามนั้นมี 13 คน ประกอบด้วย 1.<persName>นายอิทธิรัตน์ จันทรสุรินทร์</persName> พรรคเพื่อไทย ถือหุ้นบริษัทการบินไทย จำกัด (มหาชน) 2.<persName>นายเอี่ยม ทองใจสด</persName> พรรคเพื่อไทย ถือหุ้นบริษัท ปูนซีเมนต์เอเชียจำกัด (มหาชน) 3.<persName>นายนิทัศน์ ศรีนนท์</persName> พรรคเพื่อไทย ถือหุ้นบริษัท การบินไทย จำกัด (มหาชน) 4.<persName>นายอิทธิเดช แก้วหลวง</persName> พรรคเพื่อไทย บริษัทการบินไทย จำกัด (มหาชน) 5.<persName>นายสมชัย ฉัตรพัฒนศิริ</persName> พรรครวมใจไทยชาติพัฒนา ถือหุ้นบริษัทการบินไทย จำกัด (มหาชน)</p>
<p>6.<persName>นายวรรณรัตน์ ชาญนุกูล</persName> พรรครวมใจไทยชาติพัฒนา ถือหุ้นการบินไทย จำกัด (มหาชน) 7.<persName>นายภูมิ สาระผล</persName> พรรคเพื่อไทย ที่ภรรยาถือหุ้น การบินไทย จำกัด (มหาชน) 8.<persName>พล.อ.สมชาย วิษณุวงศ์</persName> พรรคเพื่อไทย ถือหุ้น บริษัท การบินไทย จำกัด (มหาชน) 9.<persName>น.ส.กฤษณา สีหลักษณ์</persName> พรรคเพื่อไทย ถือหุ้น บริษัท ธนายง จำกัด 10.<persName>นายประนอม โพธิ์คำ</persName> พรรคเพื่อแผ่นดิน ถือหุ้นบริษัท การบินไทย จำกัด (มหาชน)</p>
<p>11.<persName>นายวิรุฬ เตชะไพบูลย์</persName> พรรคเพื่อไทย ถือหุ้น บริษัทการบินไทย จำกัด (มหาชน) และบริษัทบางจาก ปิโตรเลียม จำกัด 12.<persName>พล.ต.อ.ประชา พรหมนอก</persName> พรรคเพื่อแผ่นดิน ถือหุ้นบริษัท การบินไทย จำกัด (มหาชน) 13.<persName>นายปวีณ แซ่จึง</persName> ส.ส.เพื่อไทย ถือหุ้นบริษัทบางจากปิโตรเลียม จำกัด</p>
<p>ส่วนที่ตรวจสอบพบว่าถือหุ้นบริษัทที่ กกต.ยังไม่วินิจฉัย ประกอบด้วยหุ้นธนาคารกรุงไทย ที่ <persName>พล.ต.อ.ประชา พรหมนอก</persName> พรรคเพื่อแผ่นดิน และ<persName>นายรังสรรค์ วันไชยธนวงศ์</persName> พรรคเพื่อไทย ถืออยู่ หุ้นธนาคารทหารไทย จำกัด (มหาชน) ที่ <persName>พ.อ.อภิวันท์ วิริยะชัย</persName> ส.ส.นนทบุรี พรรคเพื่อไทย ถืออยู่ หุ้นบริษัท เทเลคอมเอเชีย คอร์เปอร์ชั่น จำกัด (มหาชน) ที่<persName>นายจุลพันธ์ อมรวิวัฒน์</persName> พรรคเพื่อไทย ถืออยู่ หุ้นบริษัท เอ็มลิ้งค์ เอเชีย จำกัด (มหาชน) ที่ <persName>น.ส.ชินณิชา วงศ์สวัสดิ์</persName> พรรคเพื่อไทย ถืออยู่ หุ้นบริษัท ศิลาชัย บุรีรัมย์ (1991) จำกัด ที่<persName>นายชัย ชิดชอบ</persName> พรรคภูมิใจไทย ถืออยู่ หุ้นบริษัท เอสซี แอสเซส จำกัด และบริษัท อสมท จำกัด (มหาชน) ที่ <persName>ร.ท.ปรีชาพล พงษ์พานิช</persName> พรรคเพื่อไทย ถืออยู่</p></body>
</news>
