<teiHeader>
<fileDesc>
<titleStmt>
  <title>“แม้ว” ตีสองหน้า ผุด “อภัยโทษ” สลับ “ป่วนเมือง” ชี้ 4 ปีใช้สารพัดวิธีเขย่าศัตรู-เร่งเข็น พท.ยึดทำเนียบ  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-02 08:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000074698  </bibl>
</sourceDesc>
</fileDesc>
</teiHeader>
<news>
<headline>“<persName>แม้ว</persName>” ตีสองหน้า ผุด “อภัยโทษ” สลับ “ป่วนเมือง” ชี้ 4 ปีใช้สารพัดวิธีเขย่าศัตรู-เร่งเข็น พท.ยึดทำเนียบ</headline>
<lead>นปช.เผย “นายใหญ่” ผุดสารพัดเกมต่อกรขั้วตรงข้าม “รุก-รับ” ตลอด 4 ปี อาศัยทุกเครือข่าย “<persName>ทักษิณ</persName>” จุดพลุ “ปลุกระดม” สลับฉาก 'สมานฉันท์' นักวิชาการฟันธง “<persName>แม้ว</persName>” ต้องเข็นเพื่อไทยยึดอำนาจรัฐเบ็ดเสร็จ เปิดทางกลับมายิ่งใหญ่ได้อย่างเดียว แนะจับตาเกมใหม่หลังอภัยโทษถูกกระแสสังคมต้าน แม้ล่าชื่อได้ครบ 1 ล้าน</lead>
<neck>ความเพียรพยายามในการที่จะหาทางกลับคืนสู่ประเทศไทยของอดีตนายกรัฐมนตรี <persName>พ.ต.ท.ทักษิณ ชินวัตร</persName> ตลอดระยะเวลาหลายปีที่ผ่านมานี้ ดูเหมือนว่าจะไม่ได้ลดน้อยลงไปแต่อย่างใด ในทางตรงกันข้ามจะพบว่า ในบางครั้งบางคราการโหมกระแสเรียกร้องจากมวลชนเสื้อแดงโดยแกนนำหลักของกลุ่ม แนวร่วมประชาธิปไตยต่อต้านเผด็จการแห่งชาติ (นปช.) เกิดขึ้นอย่างต่อเนื่องและมีแนวโน้มที่จะเกิดขึ้นได้จริง                โดยเฉพาะในยามที่รัฐบาลของ<persName>นายกฯ อภิสิทธิ์ เวชชาชีวะ</persName> ตกเป็นฝ่ายเพลี่ยงพล้ำทั้งในทางการเมืองและเกิดความผิดพลาดจากการบริหาร นโยบาย จะยิ่งเห็นถึงการเคลื่อนไหวจากบรรดากลไกอำนาจของ <persName>พ.ต.ท.ทักษิณ</persName> ทวีความเข้มข้นมากขึ้นทุกขณะ ไม่ว่าจะเป็นการขับเคลื่อนกลยุทธ์ต่างๆ ผ่านเครือข่ายทางการเมืองทั้งในและนอกสภา                การเคลื่อนไหวของแกนนำ นปช.ที่ประสานมือกับ ส.ส.ของพรรคเพื่อไทย ร่วมกันเดินหน้ารวบรวมรายชื่อประชาชนให้ได้มากที่สุด ด้วยการตั้งเป้าเอาไว้ที่ตัวเลข 1 ล้านชื่อเพื่อขอทูลเกล้าฯ ถวายฎีกาขอพระราชการอภัยโทษให้กับ <persName>พ.ต.ท.ทักษิณ</persName> ครั้งล่าสุดนี้ถือเป็นการภาพสะท้อนถึงความต้องการที่อยู่ภายในจิตใจของ <persName>พ.ต.ท.ทักษิณ</persName> ที่ยังต้องการกลับคืนสู่บ้านเกิดและสังเวียนทางการเมืองโดยไม่เคยแปรเปลี่ยน แม้จะไม่ได้ยึดกุมอำนาจรัฐเอาไว้ในมือก็ตาม แต่สิ่งเหล่านี้ย่อมไม่ใช่อุปสรรค ในทางตรงกันข้ามอาจส่งผลให้เกมการเมืองที่ไม่เปิดเผยของเขาบรรลุเป้าหมายได้ ง่ายดายยิ่งขึ้น                หากมองย้อนกลับไปถึงความพยายามที่จะหาทางกลับคืนสู่ประเทศไทยของ <persName>พ.ต.ท.ทักษิณ</persName> นับตั้งแต่วันที่เขาโดนยึดอำนาจโดยคณะมนตรีความมั่นคงแห่งชาติ (คมช.) ในวันที่ 19 ก.ย.2549 จนถึงมาวันนี้ จะเห็นได้ว่าอดีต<persName>นายกฯ ทักษิณ</persName> ได้ปรับเปลี่ยนรูปแบบการต่อสู้กับขั้วอำนาจใหม่ ไปพร้อมกับการประกาศเจตนารมณ์ “ขอกลับประเทศ” มาโดยตลอด นับตั้งแต่1 เดือนหลังจากที่เขาถูกยึดอำนาจ อำนาจรัฐบาลถูกเปลี่ยนมือจากรัฐบาลไทยรักไทยมาสู่รัฐบาลขิงแก่ ซึ่ง<persName>พล.อ.สุรยุทธ์ จุลานนท์</persName> ดำรงตำแหน่งนายกฯ ในเวลานั้นได้ออกมาเปิดเผยว่า <persName>พ.ต.ท.ทักษิณ</persName> ได้โทรศัพท์ติดต่อขอเจรจาที่จะ “กลับไทย”</neck>
<body><p>“<persName>แม้ว</persName>” เล่นทั้งเกม</p>
<p>“รุก-รับ” ตามสถานการณ์</p>
<p>ต่อมาได้มีความเคลื่อนไหวจากแกนนำ นปช. และ ส.ส.พรรคเพื่อไทย ในลักษณะที่เรียกร้องขอให้ <persName>พ.ต.ท.ทักษิณ</persName> เดินทางกลับมาบริหารประเทศ แทนขั้วอำนาจใหม่ ควบคู่ไปกับการปลุกแนวคิดให้มีการขอพระราชทานอภัยโทษให้กับ <persName>พ.ต.ท.ทักษิณ</persName> ครั้งแล้วครั้งเล่า ซึ่งภารกิจในด้านนี้ได้กลายเป็นหน้าที่หลักของ<persName>วีระ มุสิกพงศ์</persName> แกนนำ นปช. ที่ได้เริ่มจุดประเด็นนี้มาตั้งแต่ในราวเดือน พ.ย. 2551 ท่ามกลางการชุมนุมครั้งใหญ่ของกลุ่มเสื้อแดง โดยในครั้งนั้น<persName>วีระ</persName> ได้ระบุถึงแนวทาง “ราชประชาสมาสัย” จนมาถึงในปัจจุบันที่ยังเป็น<persName>วีระ มุสิกพงศ์</persName> คนเดิมที่ทำหน้าที่เป็นผู้จุดประเด็นการขอทูลเกล้าฯขอพระราชทานอภัยโทษให้ กับ “นายใหญ่” พร้อมทั้งจับมือกับ ส.ส.พรรคเพื่อไทย อย่าง<persName>จตุพร</persName> เจริญเชื้อ ส.ส.ขอนแก่น ได้เปิดบ้านตั้งโต๊ะรับรวบรวมรายชื่อจากประชาชนให้ได้ 1 ล้านชื่อ เพื่อเตรียมดำเนินการทูลเกล้าฯ ถวายฎีกา ท่ามกลางการเสียงวิพากษ์วิจารณ์ถึงความไม่เหมาะสม เนื่องจากเกรงว่าจะเป็นการจาบจ้วงเบื้องสูงหรือไม่</p>
<p>นอกจากการหยิบยกแนวคิดการขออภัยโทษให้กับ <persName>พ.ต.ท.ทักษิณ</persName> แล้วยังพบว่าบ่อยครั้งที่จะพบท่าทีในการตอบโต้กับฝ่ายตรงข้ามของ <persName>พ.ต.ท.ทักษิณ</persName> ด้วยความดุดัน และต่อเนื่องโดยผ่านตัวแทน ส.ส.พรรคการเมืองในมือ และกลุ่มสมาชิกบ้านเลขที่ 111 ขึ้นมาทำหน้าที่ผลัดเปลี่ยนกัน ควบคู่ไปกับการปลุกระดมมวลชนเสื้อแดงให้ใช้ความรุนแรง สร้างความปั่นป่วนวุ่นวายในบ้านเมือง และขัดขวางการบริหารงานของรัฐบาล</p>
<p>แหล่งข่าวจากกลุ่ม นปช.รุ่นที่ 2 วิเคราะห์ถึงการเคลื่อนไหวของเครือข่ายระบอบ<persName>ทักษิณ</persName> ต่อความพยายามในการเดินทางกลับเข้าไทยของอดีตนายกฯ ตลอดหลายปีที่ผ่านมาว่า ยุทธวิธีในการขับเคลื่อนเพื่อต่อสู้กับฝ่ายตรงข้ามของกลไกเครือข่ายอดีต <persName>นายกฯ ทักษิณ</persName> นั้นจะแปรเปลี่ยนไปตามสถานการณ์ความได้เปรียบ-เสียเปรียบทางการเมืองที่เกิด ขึ้นในแต่ละช่วงเวลา หากเวลาใดที่กระแสรัฐบาล<persName>อภิสิทธิ์</persName>ตกต่ำ บวกกับความล้มเหลวในการทำงาน การเปิดเกมรุกด้วยความรุนแรงก็จะมีมากขึ้น แต่ในทางตรงกันข้าม เมื่อกระแส<persName>นายกฯ อภิสิทธิ์</persName> ตีตื้นขึ้นมาและเมื่อพบว่าสังคมไม่เห็นด้วยกับการเคลื่อนไหวของกลุ่มเสื้อ แดงและพรรคเพื่อไทย โอกาสที่จะเห็นการขอประนีประนอม จาก <persName>พ.ต.ท.ทักษิณ</persName> ก็จะยิ่งมีมากขึ้น</p>
<p>“กระแสความนิยมที่มีต่อตัวคุณทักษิณ ที่มีมาอย่างต่อเนื่อง ตลอดหลายปีที่ผ่านมา ส่วนหนึ่งมาจากการสร้างสมความศรัทธาด้วยตัวเอง ขณะที่อีกส่วนหนึ่งมาจากผลพวงความอ่อนด้อยของรัฐบาลใหม่ ที่ทำงานผิดพลาดล้มเหลว</p>
<p>ทำให้ประชาชนมองเปรียบเทียบและเรียกร้องให้คุณทักษิณกลับมา และอีกส่วนหนึ่งมาจากความรู้สึกของประชาชนที่เห็นว่าคุณทักษิณ เป็นเพียงเหยื่อของการยึดอำนาจ อย่างไม่ถูกต้อง ปัจจัยเหล่านี้จึงทำให้ยากที่จะลบล้างกระแสทักษิณ”</p>
<p>หวังผุด “อภัยโทษ”</p>
<p>เรียกคะแนนสงสาร</p>
<p>สำหรับรูปแบบและแนวทางการต่อสู้ของ <persName>พ.ต.ท.ทักษิณ</persName> ตลอดหลายปีที่ผ่านมาโดยอาศัยกลไกผ่านพรรคการเมืองและมวลชนเสื้อแดง รวมทั้งฐานเสียงรากหญ้าในพื้นที่ฐานเสียงภาคเหนือและอีสานนั้นได้ดำเนินไป อย่างได้ผล โดยกรณีการปลุกแนวคิดถวายฎีกาเพื่อขออภัยโทษให้กับ <persName>พ.ต.ท.ทักษิณ</persName> โดย<persName>วีระ</persName> แกนนำนปช.ท่ามกลางการชุมนุมใหญ่ของกลุ่มเสื้อแดงเมื่อวันที่ 27 มิ.ย.ที่ผ่านมานั้นเกิดขึ้นในจังหวะที่เครือข่ายระบอบ<persName>ทักษิณ</persName> ได้เปรียบทางการเมืองด้วยการได้รับชัยชนะจากการเลือกตั้งซ่อมที่จ.สกลนครและ จ.ศรีสะเกษ ด้วยชัยชนะรอบนี้ส่งผลให้แกนนำนปช.เกิดความเชื่อมั่นในการที่จะย้ำประเด็น การขอพระราชทานอภัยโทษ</p>
<p>“แต่ถ้าเมื่อใดก็ตามที่กระแสของพรรคตก กระแสคุณทักษิณไม่หวือหวาได้มากพอ ตัวคุณทักษิณเองจะออกมาบอกว่าอยากวางมือ ไม่อยากกลับประเทศไทย แต่เวลานี้ต้องถือว่าฝ่ายคุณทักษิณ มีกระแสอยู่ในแดนบวก ด้วยจุดนี้จึงเชื่อว่าทางคุณวีระ เองจึงกล้าออกมาพูดเรื่องอภัยโทษอีกรอบ ส่วนจะทำได้หรือไม่นั้น ท้ายที่สุดแล้วคนที่ต้องรับไปคือคุณวีระ แต่คุณทักษิณ ไม่ได้เสียหายอะไร”</p>
<p>แกนนำกลุ่ม นปช.รุ่นที่ 2 กล่าวและเชื่อว่าในส่วนของ<persName>วีระ</persName> และแกนนำ นปช.คนอื่นตลอดจนแกนนำพรรคเพื่อไทยบางส่วนได้เตรียมการกรณีเรื่องการรวบรวม รายชื่อมาก่อนหน้านี้แล้ว เพราะไม่เช่นนั้นคงไม่กล้าที่จะประกาศเรื่องดังกล่าวบนเวทีการชุมนุมใหญ่ เมื่อวันที่ 27 มิ.ย.ที่ผ่านมาอย่างแน่นอน ส่วนการที่จะผลักดันให้เกิดขึ้นได้จริงหรือไม่นั้นย่อมขึ้นอยู่ที่ว่าเมื่อ ส่งเรื่องขึ้นไปแล้วจะถูกสกัดกั้นจากฝ่ายบริหารหรือไม่ แต่อย่างน้อยที่สุดผลในทางการเมืองต่อฝ่ายตรงข้ามย่อมเกิดขึ้นแน่นอน โดยจะเห็นได้ถึงแรงกระเพื่อมและความวิตกกังวลจากฝ่ายรัฐบาล จากแกนนำพรรคประชาธิปัตย์ที่เกิดขึ้น</p>
<p>“เราเชื่อว่าการที่คุณวีระ หยิบยกเรื่องการขอพระราชทานอภัยโทษขึ้นมาเพื่อช่วยคุณทักษิณ นั้นแม้จะถูกจากฝ่ายตรงข้ามว่าเป็นการไม่บังควร แต่ต้องไม่ลืมว่าอีกด้านหนึ่งการขอพระราชการอภัยโทษนั้น เป็นการแสดงให้เห็นถึงความจงรักภักดีที่คุณทักษิณ มีต่อสถาบันและพยายามลบล้างข้อกล่าวหาเรื่องนี้มาโดยตลอด”</p>
<p>ชี้ “<persName>ทักษิณ</persName>”</p>
<p>ทดลองสู้ทุกวิธีตลอด 4 ปี</p>
<p>ขณะที่ นักรัฐศาสตร์ <persName>รศ.ดร.สมชัย ศรีสุทธิยากร</persName> อาจารย์ประจำคณะรัฐศาสตร์ มหาวิทยาลัยธรรมศาสตร์ ได้ประเมินทิศทางการเคลื่อนไหวทางการเมืองของ <persName>พ.ต.ท.ทักษิณ</persName> โดยผ่านเครือข่ายอำนาจในมือ ว่า กรณีที่แกนนำนปช.หยิบยกประเด็นการเสนอทูลเกล้าฯ ขอพระราชทานอภัยโทษให้กับ<persName>พ.ต.ท.ทักษิณ</persName> นั้นเป็นเพียงส่วนหนึ่งของเกมการสร้างความชอบธรรมให้กับตนเองเท่านั้น</p>
<p>โดยแปรเปลี่ยนไปตามจังหวะและสถานการณ์ทางการเมืองเท่านั้น เพราะหากมองในภาพรวมถึงเกมการต่อสู้ของอดีต<persName>นายกฯทักษิณ</persName> นับตั้งแต่ปลาย2549 เป็นต้นมาจนถึงเวลานี้จะเห็นว่ามีด้วยกันหลายรูปแบบ ทั้งการใช้แนวทางปลุกระดม ให้เกิดความรุนแรงขึ้นในบ้านเมืองโดยอาศัยกลุ่มเสื้อแดง การเรียกร้องให้นำรัฐธรรมนูญฉบับ 2540 มาใช้โดยผ่านกลไก ส.ส.ของพรรคเพื่อไทย รวมทั้งการนำเรื่องเปราะบางต่อสถาบันเบื้องสูงมาอ้างถึงหลายต่อหลายครั้ง ทั้งเรื่อง “ราชประชาสมาสัย” จนมาถึงล่าสุดการยื่นฎีกาขอพระราชทานอภัยโทษนั้น ล้วนแล้วแต่เป็นไปเพื่อจุดมุ่งหมายเพียงประการเดียว คือ การกลับเข้ามามีอำนาจทางการเมืองอีกครั้ง</p>
<p>“จะเห็นได้ว่าทุกเรื่องที่คุณทักษิณพูด ทุกประเด็นที่กลไกของคุณทักษิณ นำเสนอขึ้นมานั้นไม่มีเรื่องใหม่ๆเลย เพียงแต่จะเปลี่ยนแปลงไปตามโอกาสและจังหวะความได้เปรียบเสียเปรียบทางการ เมืองเท่านั้น คุณทักษิณได้ทดลองใช้มาแล้วทุกวิธีที่เคยพูดมา ซึ่งก็พบแล้วว่าไม่มีอะไรได้ผลเลย เมื่อใช้ความรุนแรงไม่เป็นผล คุณทักษิณก็จะเลือกใช้วาทะกรรมเรียกหาการสมานฉันท์ขึ้นมาแทน”</p>
<p>จับตาเกมใหม่หลัง</p>
<p>“ถวายฎีกา” ตกกระแส</p>
<p><persName>รศ.ดร.สมชัย</persName> ตั้งข้อสังเกตว่า เป้าหมายที่แท้จริงและ <persName>พ.ต.ท.ทักษิณ</persName> พยายามที่จะทำให้เกิดขึ้นจริงคือการกลับเข้ามาสู่อำนาจอย่างยิ่งใหญ่อีก ครั้ง เนื่องจากเขารู้ดีว่ายังมีความได้เปรียบทั้งในเรื่องอำนาจทางการเมือง-ฐาน เสียงและเงินทุน เมื่อเทียบกับคู่แข่งอย่างพรรคประชาธิปัตย์ และผลจากชัยชนะจากสนามเลือกตั้งซ่อมใน 2 จังหวัดที่พรรคภูมิใจไทยตกเป็นฝ่ายพ่ายแพ้ ทั้งที่ก่อนหน้านี้หลายฝ่ายต่างคาดการณ์ว่ากระแสทักษิณ นั้นตกต่ำไปแล้ว ปัจจัยเหล่านี้จึงยิ่งทำให้ <persName>พ.ต.ท.ทักษิณ</persName> เกิดความมั่นใจมากขึ้น แต่การที่จะเปิดเผยถึงเป้าหมายที่แท้จริงคือการขอกลับมายิ่งใหญ่ทางการเมือง ต่อสาธารณชนในเวลานั้น ยังไม่มีความพร้อมมากพอ</p>
<p>“ส่วนกรณีการหยิบยกเรื่องรวบรวมรายชื่อ1 ล้านชื่อเพื่อขอถวายฎีกาฯ นั้นแม้ในทางปฏิบัติเรื่องของการล่ารายชื่อให้ครบตามจำนวนจะไม่ใช่อุปสรรค หรือเรื่องยากลำบากก็ตาม แต่ทั้งนี้มีความเป็นไปได้ว่าท้ายที่สุดแล้วกรณีดังกล่าวจะต้องถูกกระแส สังคมตีตกไป เหมือนหลายครั้งที่ผ่านมา” แต่เมื่อเวลานี้เมื่อสังคมต้องการความสมานฉันท์ <persName>พ.ต.ท.ทักษิณ</persName> จึงเลือกที่จะเสนอแนวทางในลักษณะของการประนีประนอมดังกล่าวขึ้นมา และอีกมานานคาดว่าการเปิดเกมใหม่ การเปิดวาทะกรรมทางการเมืองของ <persName>พ.ต.ท.ทักษิณ</persName> จะมีขึ้นต่อไป</p>
<p>แม้แนวคิดการเสนอขอพระราชทานอภัยโทษของแกนนำ นปช. อย่าง<persName>วีระ</persName> จะมีแนวโน้มตกกระแสและเงียบหายไปจากสังคม เหมือนเมื่อครั้งที่เขาได้เคยนำเสนอมาตั้งแต่ในรายปลายปี 2551 ก็ตาม แต่ช่องทางที่ <persName>พ.ต.ท.ทักษิณ</persName> จะได้กลับคืนสู่อำนาจทางการเมืองอีกครั้งนั้น ยังไม่ได้ถูกปิดตาย และในทางตรงข้ามอาจมีความเป็นไปได้มากขึ้นทุกขณะ หากเมื่อใดก็ตามที่พรรคเพื่อไทย สามารถกวาดที่นั่งในสนามเลือกตั้งได้เป็นอันดับหนึ่ง และกลายเป็นแกนนำพรรคร่วมรัฐบาล ย่อมหมายถึงเป้าหมายใหญ่ของอดีต<persName>นายกฯ ทักษิณ</persName> ที่จะกลับมาทวงคืนความยิ่งใหญ่ทางการเมือง ได้สัมฤทธิ์ผลเรียบร้อยแล้ว หลังทดลองใช้สารพัดกลยุทธ์ตลอดหลายปีที่ผ่านมา....</p></body>
</news>
