<teiHeader>
<fileDesc>
<titleStmt>
  <title>นักวิจัยไทย เชิญชวนประชาชนร่วมชมปรากฏการณ์สุริยุปราคาริมหาดระยอง 22 ก.ค.นี้  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120109&tb=N255206&return=ok&news_headline="%20%b9%d1%a1%c7%d4%a8%d1%c2%e4%b7%c2%20%e0%aa%d4%ad%aa%c7%b9%bb%c3%d0%aa%d2%aa%b9%c3%e8%c7%c1%aa%c1%bb%c3%d2%a1%af%a1%d2%c3%b3%ec%ca%d8%c3%d4%c2%d8%bb%c3%d2%a4%d2%c3%d4%c1%cb%d2%b4%c3%d0%c2%cd%a7%2022%20%a1.%a4.%b9%d5%e9"  </bibl>
</sourceDesc>
</fileDesc>
</teiHeader>
<news>
<headline>นักวิจัยไทย เชิญชวนประชาชนร่วมชมปรากฏการณ์สุริยุปราคาริมหาดระยอง 22 ก.ค.นี้</headline>
<lead>นักวิจัยไทย เชิญชวนประชาชนร่วมชมปรากฏการณ์สุริยุปราคาริมหาดระยอง วันพุธที่ 22 ก.ค.นี้ พร้อมติดตั้งกล้องกว่า 30 ตัว อำนวยความสะดวกให้ผู้เข้าชม</lead>
<neck></neck>
<body><p><persName>นาวาอากาศเอกฐากูร เกิดแก้ว</persName> ที่ปรึกษาศูนย์สังเกตการณ์โลกและอวกาศเพื่อการเรียนรู้ โรงเรียนสาธิตจุฬาลงกรณ์มหาวิทยาลัยฝ่ายมัธยม เปิดเผยว่า คณะครุศาสตร์ จุฬาลงกรณ์มหาวิทยาลัย เทศบาลเมืองระยอง ร่วมกับศูนย์การเรียนรู้วิทยาศาสตร์โลกและดาราศาสตร์ (LESA) สำนักงานกองทุนสนับสนุนการวิจัย (สกว.) จัดกิจกรรม “มหกรรมสุริยุปราคา” ณ ศูนย์บริการวิชาการจิรายุ - พูนทรัพย์ หาดแสงจันทร์ อำเภอเมือง จังหวัดระยอง ในวันพุธที่ 22 กรกฎาคม ตั้งแต่เวลา 07.00 น. เป็นต้นไป เนื่องจากวันดังกล่าวจะเกิดปรากฏการณ์สุริยุปราคาเต็มดวงที่ตอนกลางของ ประเทศจีน โดยเงามืดจะเคลื่อนผ่านเมืองเฉิงตู ไปยังนครเซี่ยงไฮ้ ซึ่งประเทศไทยจะมองเห็นเป็น “สุริยุปราคาบางส่วน” ระหว่างเวลาประมาณ 07.00-09.10 น. โดยการจัดกิจกรรมวันนี้ จะเปิดโอกาสให้เยาวชนได้เรียนรู้สังเกตการณ์สุริยุปราคาอย่างชัดเจนและ ปลอดภัย โดยได้เตรียมอุปกรณ์สำหรับดูปรากฏการณ์ดังกล่าว อาทิ กล้องดูดวงอาทิตย์ที่มีการติดตั้งมากกว่า 30 ตัว และแว่นตาแผ่นกรองแสงอาทิตย์ ซึ่งจะเห็นดวงจันทร์เคลื่อนที่ผ่านหน้าดวงอาทิตย์ จากซีกซ้ายด้านบนลงสู่ซีกซ้ายด้านล่าง โดยดวงจันทร์จะบังดวงอาทิตย์มากที่สุดร้อยละ 30 ที่เวลาประมาณ 08.00 น. โดยเวลาที่เกิดในแต่ละจังหวัดแตกต่างกันเล็กน้อย </p>
<p>สำหรับผู้ที่สนใจเข้าร่วมงานกิจกรรม “มหกรรมสุริยุปราคา” ที่ศูนย์บริการวิชาการจิรายุ - พูนทรัพย์ หาดแสงจันทร์ จังหวัดระยอง สามารถมาลงทะเบียนได้ เพื่อจัดเตรียมแว่นตาสำหรับดูสุริยุปราคาให้กับผู้เข้าชมปรากฏการณ์ โดยติดต่อมาได้ที่กองการศึกษา เทศบาลนครระยอง โทร 0 3862 0111 ต่อ 730 </p></body>
</news>
