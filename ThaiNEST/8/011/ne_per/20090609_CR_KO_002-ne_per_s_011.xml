<teiHeader>
<fileDesc>
<titleStmt>
  <title>คนร้ายวางบึ้มชุดคุ้มครองครูนราฯเจ็บ2  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090609/16228/%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%a7%e0%b8%b2%e0%b8%87%e0%b8%9a%e0%b8%b6%e0%b9%89%e0%b8%a1%e0%b8%8a%e0%b8%b8%e0%b8%94%e0%b8%84%e0%b8%b8%e0%b9%89%e0%b8%a1%e0%b8%84%e0%b8%a3%e0%b8%ad%e0%b8%87%e0%b8%84%e0%b8%a3%e0%b8%b9%e0%b8%99%e0%b8%a3%e0%b8%b2%e0%b8%af%e0%b9%80%e0%b8%88%e0%b9%87%e0%b8%9a2.html  </bibl>
</sourceDesc>
</fileDesc>
</teiHeader>
<news>
<headline>คนร้ายวางบึ้มชุดคุ้มครองครูนราฯเจ็บ2</headline>
<lead>ญาติเหยื่อยิงถล่มมัสยิด จ.นราธิวาส ทยอยรับศพ คนร้ายป่วนอีกวางบึ้มชุดคุ้มครองครู จ.ยะลา เจ็บ 2 ราย</lead>
<neck></neck>
<body><p>(9มิ.ย.) ผู้สื่อข่าวรายงานว่า ความคืบหน้าเหตุคนร้ายใช้อาวุธปืนสงครามกราดยิงเข้าใส่มัสยิดบ้านอาปาแย หมู่ 8 ต.จวบ อ.เจาะไอร้อง จ.นราธิวาส เมื่อกลางดึกคืนวานนี้ ทำให้มียอดผู้เสียชีวิต 11 ราย และได้รับบาดเจ็บ 12 ราย ล่าสุดเช้าวันนี้ (9มิ.ย.) ญาติผู้เสียชีวิตทยอยรับศพกลับไปทำพิธีทางศาสนา ซึ่งผู้เสียชีวิตส่วนใหญ่เป็นคนนอกพื้นที่เป็นกลุ่มดาวะห์ เพื่อมาสอนศาสนาในหมู่บ้านอาปาแย ส่วนผู้บาดเจ็บที่ถูกนำส่งโรงพยาบาลนราธิวาสราชนครินทร์ ขณะนี้พ้นขีดอันตรายแล้ว </p>
 
 <p>ส่วนในที่เกิดเหตุ <persName>พ.อ.ปริญญา ฉายดิลก</persName> โฆษกกอ.รมน.ภาค 4 ส่วนหน้า เปิดเผยว่า ขณะนี้เจ้าหน้าที่นำกำลังเข้าตรวจสอบพบว่าอาคารมัสยิดถูกยิงได้รับความเสียหายหลายส่วน โดยพบว่ามีการยิงอยู่ 2 จุด เป็นการใช้ปืนเอ็ม 16 และปืนลูกซอง ซึ่งที่ผ่านมาไม่เคยมีเหตุยิงมัสยิด เชื่อว่ากลุ่มคนร้ายหวังจะสร้างให้เกิดความขัดแย้งทางศาสนา สร้างสถานการณ์ว่าเป็นฝีมือของเจ้าหน้าที่</p>
 
<p> ขณะที่ในพื้นที่จังหวัดยะลา เมื่อช่วงเข้าที่ผ่านมา กลุ่มคนร้ายได้ลอบวางระเบิดหวังสังหารครู บริเวณถนนสายยะลา-โต๊ะบาเจ๊ะ อ.รามัน ส่งชุดคุ้มครองครูได้รับบาดเจ็บ 2 ราย</p>

 <p>ผู้สื่อข่าวรายงานว่า เวลา 08.30 น. วันนี้(9มิ.ย.) <persName>นายอภิสิทธิ์ เวชชาชีวะ</persName> นายกรัฐมนตรี มอบให้<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง และ <persName>พล.อ.อนุพงษ์ เผ่าจินดา</persName> ผู้บัญชาทหารบก (ผบ.ทบ.) เดินทางลงพื้นที่ 3 จังหวัดชายแดนใต้ หลังเกิดเหตุรุนแรงในพื้นที่หลายครั้ง</p></body>
</news>
