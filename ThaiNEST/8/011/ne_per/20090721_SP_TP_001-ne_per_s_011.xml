<teiHeader>
<fileDesc>
<titleStmt>
  <title>หงส์ชุดใหญ่ถึงไทย!ขาดสตีวี่จีคนเดียว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/210709/8049  </bibl>
</sourceDesc>
</fileDesc>
</teiHeader>
<news>
<headline>หงส์ชุดใหญ่ถึงไทย!ขาดสตีวี่จีคนเดียว</headline>
<lead>หลังจากรอคอยกันมาหลายเดือน  สาวกหงส์แดงในประเทศไทย  ในที่สุดก็ได้เวลาที่จะเห็นโฉมหน้านักเตะยุคใหม่หัวใจกระทิงแบบตัวเป็นๆ  เสียที  หลังจาก  <persName>ราฟาเอล  เบนิเตซ</persName>  ขนลูกทีมชุดใหญ่  เดินทางถึงกรุงเทพฯ  เป็นที่เรียบร้อยเมื่อวันจันทร์  เพื่อเตะนัดแรกของการทัวร์เอเชียกับทีมชาติไทย  ที่สนามราชมังคลากีฬาสถาน  หัวหมาก  พุธนี้  <persName>ตอร์เรส</persName>,  <persName>มาสเคฯ</persName>,  <persName>อลอนโซ</persName>  ตบเท้าพรึ่บ  ขาดแค่  <persName>เจอร์ราร์ด</persName>  ที่ต้องขึ้นศาล</lead>
<neck></neck>
<body><p>หลังใช้เวลาเดินทางด้วยเครื่องบินนานร่วม10ชั่วโมงจากกรุงเวียนนากองทัพเร้ดอาร์มี่ถึงเมืองหลวงของไทยเวลา15.00น.ก่อนจะเดินทางไปเช็กอินที่โรงแรมที่พักสุดหรูที่เตรียมไว้แล้วที่ซึ่ง<persName>เบนิเตซ</persName>,<persName>เจมีคาร์ราเกอร์</persName>และ<persName>ไรอันบาเบล</persName>มีคิวออกมาร่วมนั่งแถลงข่าวภายหลังในวันเดียวกัน</p>
<p> ลิเวอร์พูลจะอยู่ในเมืองไทยเป็นระยะเวลา3วันสำหรับการลงฟาดแข้งเกมกระชับมิตรกับทีมชาติไทยในวันพุธก่อนขึ้นเครื่องเดินทางต่อไปยังสิงคโปร์เพื่อเตะนัดที่2ของการเยือนเอเชียตะวันออกเฉียงใต้</p>
<p> "มันมักเป็นเรื่องที่ตัดสินใจยากเสมอว่าจะไปทัวร์ที่ไหนในช่วงพรีซีซั่นเพราะเรามีแฟนบอลมากมายทั่วโลก"เอียนไอร์ผอ.ฝ่ายการพาณิชย์ของสโมสรกล่าว"แต่เรารู้สึกว่าการเลือกประเทศไทยและสิงคโปร์เราจะเจอแฟนบอลได้มากสุดในตะวันออกเฉียงใต้ขณะที่แฟนบอลจากประเทศข้างเคียงยังสามารถเดินทางมาร่วมชมเกมได้โดยง่ายผมยังได้รู้จากพาร์ตเนอร์ของเราที่นี่ว่าทุกคนตื่นเต้นขนาดไหนระหว่างที่รอคอยเรามาถึง"</p>
<p> "เรามีหน้าที่ที่จะมาช่วยพัฒนากระตุ้นตลาดฟุตบอลและมาเพื่อแฟนบอลของเราทุกคนทีนี่เรามีโปรแกรมหลายอย่างที่ต้องทำระหว่างนี้อย่างเช่นแลกเปลี่ยนความรู้กันระหว่างราฟากับโค้ชหลายคนของทั้งไทยและสิงคโปร์ผมจะพบกับตัวแทนจากภาคธุรกิจของที่นี่และทีมแพทย์ประจำสโมสรก็จะมีงานต้องทำด้วยเช่นกัน"</p>
<p> "เราจะมีโปรแกรมสำหรับเด็กในช่วงการซ้อมแบบเปิด เพื่อพยายามและแสดงสิ่งที่เราทำและเราทำอย่างไรบ้าง"</p>
<p> "เราจะก่อตั้งมูลนิธิซึ่งเราจะช่วยเหลือร่วมกับพาร์ตเนอร์"</p>
<p> "สิ่งสำคัญคือเมื่อเครื่องบินเราลงจอดที่เมืองลิเวอร์พูลแล้วจะยังมีอะไรให้จดจำอยู่ที่นี่"</p>
<p> สำหรับการเดินทางมาเยือนไทยครั้งนี้ของลิเวอร์พูลได้ขนผู้เล่นชุดใหญ่มาครบครันเว้นเพียง<persName>สตีเวนเจอร์ราร์ด</persName>กัปตันทีมเท่านั้นที่ติดขึ้นให้การต่อศาลในคดีทะเลาะวิวาทโดยรายชื่อนักเตะที่ได้ร่วมเดินทางมามีดังนี้</p>
<p> <persName>เรย์นา</persName>,<persName>อาร์เบลัว</persName>,<persName>จอห์นสัน</persName>,<persName>ดอสเซนา</persName>,<persName>อินซูอา</persName>,<persName>แอ็กเกอร์</persName>,<persName>สเคอร์เทล</persName>,<persName>คาร์ราเกอร์</persName>,<persName>มาสเคราโน</persName>,<persName>ลูคัส</persName>,<persName>อลอนโซ</persName>,<persName>ริเอรา</persName>,<persName>เบนายูน</persName>,<persName>เคาท์</persName>,<persName>ตอร์เรส</persName>,<persName>โวโรนิน</persName>,<persName>บาเบิล</persName>,<persName>เอ็นก็อก</persName>,<persName>เอลซาร์</persName>,<persName>คาวาลิเอรี</persName>,<persName>กูลัชชี</persName>,<persName>เดเก้น</persName>,<persName>สเปียร์ริง</persName>,<persName>เพลสซิส</persName>,<persName>เนเม็ธ</persName>,<persName>ซานโจเซ</persName>,<persName>ปาเชโก</persName>,<persName>เคลลี</persName></p>
<p> ส่วนวันอังคารลิเวอร์พูลจะยกทีมไปซ้อมที่สนามราชมังคลาฯเวลา19.00น.</p></body>
</news>
