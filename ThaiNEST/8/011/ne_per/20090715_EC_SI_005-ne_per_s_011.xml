<teiHeader>
<fileDesc>
<titleStmt>
  <title>กมธ.ฯส่วนร่วมให้เลิกรถเอ็นจีวีไม่มีความพร้อม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=42083  </bibl>
</sourceDesc>
</fileDesc>
</teiHeader>
<news>
<headline>กมธ.ฯส่วนร่วมให้เลิกรถเอ็นจีวีไม่มีความพร้อม</headline>
<lead></lead>
<neck></neck>
<body><p><persName>นางนฤมล  ศิริวัฒน์</persName> ส.ว.อุตรดิตถ์ คณะกรรมาธิการพัฒนาการเมืองและการมีส่วนร่วมของประชาชน วุฒิสภา กล่าวในการเสวนาเรื่อง "บทเรียนจากรถเมล์เอ็นจีวี 4,000 คันสู่การตรวจสอบ ขสมก. โดยภาคประชาชน"  ว่า รัฐบาลควรยกเลิกโครงการเช่ารถเมล์เอ็นจีวี 4,000 คัน หลังจากกมธ.ฯ พิจารณาโครงการดังกล่าว แล้วพบว่า องค์การขนส่งมวลชนกรุงเทพ (ขสมก.) ยังไม่มีแผนรองรับดีพอ โดยเฉพาะสถานีเอ็นจีวีรองรับการเติมก๊าซของรถโดยสารมีเพียง 3 สถานี สถานีแต่ละแห่งมีความสามารถในการจ่ายก๊าซเอ็นจีวีได้ไม่เกิน 900 คันต่อวัน ขณะที่บมจ.ปตท.ยังวางท่อก๊าซเอ็นจีวีไม่เสร็จ จะมีปัญหาตามมา แม้ ขสมก. จะดำเนินการสำรวจอู่จอดรถตามแนวท่อก๊าซจำนวน 14 อู่ แต่มีเงื่อนไขต้องส่งมอบพื้นที่ให้ ปตท. ล่วงหน้าไม่น้อยกว่า 1 ปี ก่อนนำรถโดยสารเข้ารับบริการเติมก๊าซเอ็นจีวี เพราะการก่อสร้างสถานีจะต้องมีรายงานผลกระทบสิ่งแวดล้อม (อีไอเอ)  การวางท่อก๊าซเอ็นจีวีเข้าพื้นที่ รวมถึงการก่อสร้างอาคารและวางระบบ ดังนั้นมีการเช่ารถเมล์เอ็นจีวี 4,000 คันแล้ว จะเติมก๊าซที่ไหน </p></body>
</news>
