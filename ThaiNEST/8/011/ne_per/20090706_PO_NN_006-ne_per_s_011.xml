<teiHeader>
<fileDesc>
<titleStmt>
  <title>กัมพูชาเชิญสื่อต่างชาติดูพื้นที่จริง"พระวิหาร"พิสูจน์ทหารประจันหน้า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169043  </bibl>
</sourceDesc>
</fileDesc>
</teiHeader>
<news>
<headline>กัมพูชาเชิญสื่อต่างชาติดูพื้นที่จริง"พระวิหาร"พิสูจน์ทหารประจันหน้า</headline>
<lead></lead>
<neck></neck>
<body><p>เมื่อวันที่ 5 กรกฎาคม ผู้สื่อข่าวรายงานว่า บริเวณวัดแก้วสิกขาคีรีสวาระ ซึ่งเป็นวัดกัมพูชา ตั้งอยู่ทางด้านทิศตะวันตกของปราสาทเขาพระวิหาร ติดกับอุทยานแห่งชาติเขาพระวิหาร ต.เสาธงชัย อ.กันทรลักษ์ จ.ศรีสะเกษ ปรากฏว่า มีนักข่าวจากสำนักข่าวต่างๆ ซึ่งเป็นสื่อมวลชนทุกแขนงที่มีชื่อเสียงจากทั่วโลก ประมาณ 20คน เดินทางเพื่อที่จะมาตรวจสอบข้อเท็จจริง กรณีที่ฝ่ายไทยจะเสนอขอการทบทวนการขึ้นทะเบียนปราสาทพระวิหารเป็นมรดกโลก พร้อมทั้งตรวจสภาพความเป็นจริงในการตรึงกำลังทหารระหว่างทหารกัมพูชากับทหาร ไทยรอบบริเวณเขาพระวิหาร</p>
<p>ขณะที่ทหารไทยซึ่งตรึงกำลังอยู่บริเวณเขาพระวิหาร ได้เฝ้าจับตาความเคลื่อนไหวครั้งนี้อย่างใกล้ชิด ส่วนทหารกัมพูชาได้เตรียมความพร้อมรบกับทหารไทยอย่างเต็มที่ โดยทหารกัมพูชาได้ทำการขุดหลุมหลบภัย กว้างประมาณ 2เมตรและมีการวางท่อซีเมนต์เสริมเหล็กอย่างหนา ขนาดเส้นผ่าศูนย์กลางประมาณ 1เมตร ลงไปในหลุม ซึ่งขุดเป็นแนวยาวจากวัดแก้วสิกขาคีรีสวาระ ไปจนถึงปราสาทเขาพระวิหารโคปุระ พร้อมนำกระสอบทรายมาปิดทับด้านบนของท่อซีเมนต์ ซึ่งสามารถที่จะใช้เป็นหลุมหลบภัยเมื่อเกิดการสู้รบกันระหว่างทหารกัมพูชา กับทหารไทยได้เป็นอย่างดี ซึ่งหลุมหลบภัยนี้ มีการก่อสร้างมาตั้งแต่ช่วงสัปดาห์ที่ผ่านมา ขณะนี้การก่อสร้างใกล้จะเสร็จแล้ว</p>
<p>ด้านชาวบ้าน อ.กันทรลักษ์ จัดเวทีปราศัยเรื่องต่างๆ ที่เกี่ยวข้องกับเขาพระวิหาร บริเวณศาลหลักเมืองกันทรลักษ์ พร้อมรับบริจาคสิ่งของเพื่อมอบเป็นขวัญกำลังใจให้กับทหารไทยที่ปฏิบัติ หน้าที่รักษาอธิปไตยของชาติ</p>
<p>วันเดียวกัน นักท่องเที่ยวชาวไทยและชาวต่างชาติ มาชมความงดงามอุทยานประวัติศาสตร์พนมรุ้ง อ.เฉลิมพระเกียรติและปราสาทเมืองต่ำ อ.ประโคนชัย จ.บุรีรัมย์ อย่างคึกคัก เฉลี่ยวันละกว่า 5,000 คน จากปกติวันละ 1,000-2,000 คน ส่งผลให้ร้านจำหน่ายของฝากของที่ระลึกและร้านอาหารบนอุทยานฯได้รับการอุด หนุนอย่างเนืองแน่น</p>
<p><persName>นายมนตรี ธนภัทรพรชัย</persName> หัวหน้าอุทยานประวัติศาสตร์พนมรุ้ง ระบุว่า ส่วนหนึ่งอาจเป็นเพราะปราสาทพระวิหารที่ จ.ศรีสะเกษ ถูกสั่งปิดชั่วคราว ทำให้นักท่องเที่ยวหันมาเที่ยวชมปราสาทพนมรุ้งและปราสาทเมืองต่ำแทน</p></body>
</news>
