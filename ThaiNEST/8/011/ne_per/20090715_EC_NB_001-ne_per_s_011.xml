<teiHeader>
<fileDesc>
<titleStmt>
  <title>คลัง เปิดให้ประชาชนทั่วไป จองซื้อพันธบัตรอออมทรัพย์ไทยเข้มแข็งวันนี้รวมทั้งหมด 50,000 ล้านบาท  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207150027&tb=N255207  </bibl>
</sourceDesc>
</fileDesc>
</teiHeader>
<news>
<headline>คลัง เปิดให้ประชาชนทั่วไป จองซื้อพันธบัตรอออมทรัพย์ไทยเข้มแข็งวันนี้รวมทั้งหมด 50,000 ล้านบาท</headline>
<lead>กระทรวงการคลัง เปิดให้ประชาชนทั่วไป จองซื้อพันธบัตรอออมทรัพย์ไทยเข้มแข็งวันนี้รวมทั้งหมด 50,000 ล้านบาท หลังเพิ่มวงเงิน อีก 5 พันล้านบาท และมติคณะรัฐมนตรีอีก 30,000 ล้านบาท หากยอดจองเต็มวงเงินทั้งหมดในวันนี้ถือว่าหมดเลย</lead>
<neck></neck>
<body><p><persName>นายกรณ์ จาติกวนิช</persName> รัฐมนตรีว่าการกระทรวงการคลัง เปิดเผยว่า ภายหลังกระทรวงการคลัง ได้รับรายงานจากธนาคารตัวแทนจำหน่ายทั้ง 7 แห่งว่า การเปิดขายพันธบัตรออมทรัพย์ไทยเข้มแข็งรอบที่ 2 วงเงิน 15,000 ล้านบาท สำหรับประชาชนทั่วไปไม่จำกัดอายุ และนิติบุคคลที่ไม่แสวงหากำไร กำหนดวงเงินซื้อสูงสุด 1 ล้านบาทต่อราย ในวันนี้ ได้รับความสนใจจากประชาชนในระดับที่สูงมาก กระทรวงการคลัง จึงตัดสินใจเพิ่มวงเงินพันธบัตรออมทรัพย์ให้แก่ประชาชนที่จองซื้อในรอบนี้อีก 5,000 ล้านบาท โดยนำมาจากสัดส่วนที่จะขายในรอบสุดท้ายในวันที่ 17 20 และ 21 กรกฎาคมนี้ สำหรับมูลนิธิและรายย่อยทั่วไป ไม่จำกัดวงเงินซื้อ รวมเป็น 20,000 ล้านบาท และเมื่อรวมกับวงเงินที่คณะรัฐมนตรีอนุมัติเพิ่มให้อีก 30,000ล้านบาท ทำให้พันธบัตรออมทรัพย์ที่จะขายในวันนี้มีจำนวน 50,000 ล้านบาท ทั้งนี้ หากความต้องการสูงมาก จนยอดจองเต็มวงเงินทั้งหมดในวันนี้ ก็ถือว่าหมดและไม่ขยายเพิ่มอีก </p>
<p>สำหรับบรรยากาศการจองซื้อพันธบัตรพันธบัตรออมทรัพย์ไทยเข้มแข็ง ที่ให้ประชาชนทั่วไปและนิติบุคคลยื่นคำร้องเพื่อจองซื้อในรอบที่ 2 วันนี้ ที่ธนาคารตัวแทนทั้ง 7 แห่ง ได้รับความสนใจจากประชาชนอย่างล้นหลาม โดยที่ธนาคารกรุงไทย สำนักงานใหญ่ ซึ่งได้รับโควต้า 3,050 ล้านบาทเท่ากับรอบแรก มีผู้มารอคิวจองซื้อตั้งแต่เวลา04.00น. ซึ่ง<persName>นายธวัตร อ่อนพูล</persName> อายุ 68 ปี เป็นผู้ที่ได้รับบัตรคิวหมายเลข1 และภายหลังได้รับโควต้าเพิ่มวงเงินขายพันธบัตรออมทรัพย์เป็น12,000 ล้านบาท จากวงเงินทั้งหมด50,000 ล้านบาท พบว่าขายหมดทันที โดยมีลูกค้าได้ไป 74คน </p></body>
</news>
