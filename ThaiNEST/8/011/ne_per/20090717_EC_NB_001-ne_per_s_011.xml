<teiHeader>
<fileDesc>
<titleStmt>
  <title>ชาวแม่ฮ่องสอน เรียกร้องการบินไทย ทบทวนยกเลิกเที่ยวบิน เชียงใหม่-แม่ฮ่องสอน  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207170118&tb=N255207&return=ok&news_headline="%aa%d2%c7%e1%c1%e8%ce%e8%cd%a7%ca%cd%b9%20%e0%c3%d5%c2%a1%c3%e9%cd%a7%a1%d2%c3%ba%d4%b9%e4%b7%c2%20%b7%ba%b7%c7%b9%c2%a1%e0%c5%d4%a1%e0%b7%d5%e8%c2%c7%ba%d4%b9%20%e0%aa%d5%c2%a7%e3%cb%c1%e8-%e1%c1%e8%ce%e8%cd%a7%ca%cd%b9"  </bibl>
</sourceDesc>
</fileDesc>
</teiHeader>
<news>
<headline>ชาวแม่ฮ่องสอน เรียกร้องการบินไทย ทบทวนยกเลิกเที่ยวบิน เชียงใหม่-แม่ฮ่องสอน</headline>
<lead>ชาวจังหวัดแม่ฮ่องสอน เรียกร้องให้ทบทวนการการยกเลิกเที่ยวบิน สายเชียงใหม่ – แม่ฮ่องสอน ของบริษัทการบินไทย จำกัด (มหาชน) หวั่นกระทบต่อธุรกิจการท่องเที่ยวเป็นอย่างมาก</lead>
<neck></neck>
<body><p>เช้าวันนี้ ที่บริเวณหน้าศาลกลางจังหวัดแม่ฮ่องสอน ชาวจังหวัดแม่ฮ่องสอน ประกอบด้วย ผู้ประกอบการธุรกิจท่องเที่ยว การโรงแรม ข้าราชการ พ่อค้า ประชาชน และนักเรียนนักศึกษา ได้เข้ายื่นหนังสือถึง<persName>นายอภิสิทธิ์ เวชชาชีวะ</persName> นายกรัฐมนตรี ผ่าน<persName>นายธงชัย วงษ์เหรียญทอง</persName> ผู้ว่าราชการจังหวัดแม่ฮ่องสอน เพื่อเรียกร้องให้ทบทวนการการยกเลิกเที่ยวบิน สาย เชียงใหม่ – แม่ฮ่องสอน ของบริษัทการบินไทย จำกัด (มหาชน) ที่มีกระแสข่าวว่าจะยกเลิกทำการบิน ตั้งแต่วันที่ 1 สิงหาคม 2552 โดยจะนำเครื่องบินที่ทำการบินอยู่ในปัจจุบัน คือเครื่อง ATR 72 ยกให้กับบริษัทเอกชน เช่า และยังลดเที่ยวบินเหลือเพียง 1 เที่ยวบิน </p>
<p><persName>นายโชติ นรามณฑล</persName> นายกสหพันธ์ท่องเที่ยวภาคเหนือ จังหวัดแม่ฮ่องสอน กล่าวว่า หากการบินไทยเลิกบิน จะส่งผลกระทบต่อจิตใจของชาวจังหวัดแม่ฮ่องสอนเป็นอย่างยิ่ง เนื่องจากการเดินทางโดยสารทางเครื่องบิน ได้นำระบบเศรษฐกิจเข้ามายังจังหวัดแม่ฮ่องสอนเป็นอย่างมาก โดยเฉพาะผู้ประกอบการด้านธุรกิจท่องเที่ยว ซึ่งเป็นช่วงที่นักท่องเที่ยวชาวยุโรป และชาวเอเชีย ต้องเดินทางเข้ามาที่จังหวัดแม่ฮ่องสอนเป็นจำนวนมาก และยังส่งผลกระทบโดยตรงกับประชาชน ข้าราชการและผู้เจ็บป่วยที่ต้องเดินทางด้วยความลำบาก และขอให้นายกรัฐมนตรี รัฐมนตรีว่าการกระทรวงคมนาคม ส.ส. ส.ว. และบอร์ดการบินไทย เห็นใจชาวจังหวัดแม่ฮ่องสอนบ้าง </p>
<p>ทั้งนี้ ข้อเรียกร้อง ของชาวจังหวัดแม่ฮ่องสอน คือ ให้ทบทวนการยกเลิกเที่ยวบิน เชียงใหม่-แม่ฮ่องสอน ให้การบินไทย เป็นผู้ทำการบิน ในเส้นทางเชียงใหม่-แม่ฮ่องสอน ต่อไป ไม่ลดเที่ยวบินลงและสนับสนุนเพิ่มเที่ยวบินให้เพียงพอต่อความต้องการ และไม่ยกเส้นทางบิน ให้สายการบินอื่นมาบินแทน </p>
<p>ด้าน<persName>นายธงชัย งวษ์เหรียญทอง</persName> ผู้ว่าราชการจังหวัดแม่ฮ่องสอน กล่าวภายหลังรับหนังสือว่า จะได้นำเรื่องดังกล่าวนำเสนอต่อนายกรัฐมนตรี และรัฐมนตรีว่าการกระทรวงคมนาคม ตามขั้นตอนต่อไป</p></body>
</news>
