<teiHeader>
<fileDesc>
<titleStmt>
  <title>รวบหนุ่มใหญ่อ้างพนักงานการบินไทยตุ๋นเหยื่อขายสินค้าในสนามบิน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40600  </bibl>
</sourceDesc>
</fileDesc>
</teiHeader>
<news>
<headline>รวบหนุ่มใหญ่อ้างพนักงานการบินไทยตุ๋นเหยื่อขายสินค้าในสนามบิน</headline>
<lead></lead>
<neck></neck>
<body><p>เมื่อเวลา 11.00 น.วันที่ 20 มิ.ย.52 <persName>พล.ต.ต. ชิษณุพงศ์  ยุกตะทัต</persName> ผบก.ภจว.สมุทรปราการ <persName>พ.ต.อ.ภวัต  พรหมมะกฤต</persName>  รอง ผบก. <persName>พ.ต.อ.ธีระเดช ภานุรักษ์</persName> ผกก.สภ.ราชาเทวะ ได้ร่วมกันแถลงผลการจับกุม<persName>นาย สุมิตร  สะอิ้ง ทอง</persName> อายุ 52 ปี อยู่บ้านเลขที่ 10 ซอยสวนฝรั่ง แขวง-เขต-บางซื่อ กทม. ผู้ต้องหาฉ้อโกงทรัพย์ ตามหมายของศาลสมุทรปราการ ที่ 360 / 2552 ลงวันที่ 16 มิถุนายน 2552 พร้อมของกลาง บัตรพนักงานบริษัท การบินไทย บัตรพนักงานของ AOT  พร้อม ด้วยหนังสือเดินทาง 1 เล่ม เครื่องแบบเจ้าหน้าที่การบินไทย 1 ตัวที่สวมใส่ขณะก่อเหตุ โดยจับกุมผู้ต้องหาได้ในขณะที่หลบหนีไปกบดานอยู่ที่บ้านญาติที่โคราช จังหวัดนครราชสีมา ณ สภ.ราชาเทวะ อ.บางพลี จ.สมุทรปราการ </p>
      <p> <persName>พล.ต.ต. ชิษณุพงศ์ ยุกตะทัต</persName> ผบก.ภจว.สมุทรปราการ  กล่าว ว่า เนื่องจากก่อนหน้านี้ ได้มีผู้เสียหายจำนวนมากเข้าแจ้งความร้องทุกข์กับเจ้า หน้าที่ตำรวจสถานีราชาเทวะสมุทรปราการ ว่าถูก<persName>นาย สุมิตร</persName> ที่อ้างตัวเป็นพนักงานของบริษัทการบินไทย ล่อลวงอ้างว่าจะพาเข้าไปขาย สินค้าในสนามบินสุวรรณภูมิ โดยได้ขับรถมารับผู้เสียหายเพื่อเดินทางเข้าไปในสนามบินสุวรรณภูมิก่อนถึง บริษัทการบินไทย <persName>นายสุมิตร</persName> ได้ออกอุบายว่าให้ผู้เสียหายถอดทรัพย์สินที่เป็นวัตถุออก ก่อนเนื่องจากภายในมี เครื่องตรวจจับวัตถุอยู่ ผู้เสียหายหลงเชื่อถอดเอาสร้อยคอทองคำ และสร้อยข้อมือวางเอาไว้หน้ารถ ขากลับ ค่อยมาเอาคืน พร้อมทั้งให้ผู้เสียหายลงจากรถให้เข้าไปติดต่อพนักงานด้านในโดยอ้างว่าได้ ติดต่อเอาไว้เรียบร้อยแล้ว ส่วน<persName>นายสุมิตร</persName> </p>

<p>อ้างว่าจะนำรถเข้าไปจอดด้านหลัง พอผู้เสียหายลงจากรถ <persName>นายสุมิตร</persName>ได้ขับรถออกไปอย่างรวดเร็ว เมื่อผู้เสียหายเข้าไปสอบถามพนั กงานในบริษัทการบินไทย จึงทราบว่าถูกหลอก  โดย มีผู้เสียหายจำนวนมากที่เข้ามาแจ้งความร้องทุกข์ และ จากการสืบสวนของเจ้าหน้าที่สถานีตำรวจราชาเทวะ ทราบว่าผู้ก่อเหตุคือ<persName>นาย สุมิตร สะอิ้งทอง</persName> อายุ 52 ปี อดีตไกด์รับจ้าง ที่วนเวียนรับจ้างเป็นไกด์ตามบริษัททัวร์ทั่วไป จนกระทั้งสามารถติดตามจับกุมได้ในขณะที่หลบหนีไปกบดานอยู่ที่บ้านญาติใน จังหวัดนครราชสีมา จึงคุมตัวมาทำการสอบสวน</p>

         <p>จาก การสอบสวน <persName>นายสุมิตร</persName> ผู้ต้องหาอ้างว่า ที่ทำลงไปเพราะต้องการหาเงินไปรักษาตัวเนื่องมีอาการป่วยเป็นโรคม้ามโต และเงินส่วนหนึ่ง ก็ตระเวนเล่นการพนันตามบ่อนต่าง ๆ ในประเทศเพื่อนบ้าน พอหมดเงินก็กลับมาก่อเหตุอีก</p>

         <p> เบื้อง ต้นเจ้าหน้าที่ได้แจ้งข้อกล่าวหาว่า ฉ้อโกงทรัพย์ของผู้อื่น และอ้างตัวเป็นพนักงานบริษัทการบินไทยโดยที่ตนเองไม่มีสิทธิ์ ควบคุมตัวส่งพนักงานสอบสวน สถานีตำรวจภูธรราชาเทวะ สมุทรปราการ เพื่อดำเนินคดีตามกฎหมายต่อไป หากมีผู้เสียหายรายได้ที่เคยถูกก่อเหตุในลักษณะเดียวกันนี้ สามารถขอดูตัวและแจ้งความเพิ่มเติมได้ที่ สถานีตำรวจภูธรราชาเทวะสมุทรปราการ ได้ในเวลาราชการ โทร-02-134-0555</p></body>
</news>
