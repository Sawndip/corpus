<teiHeader>
<fileDesc>
<titleStmt>
  <title>วีนัส-เซเรนาฉลุยวิมฯนกลิ่วรอบ3เยาวชน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090701/18963/%e0%b8%a7%e0%b8%b5%e0%b8%99%e0%b8%b1%e0%b8%aa%e0%b9%80%e0%b8%8b%e0%b9%80%e0%b8%a3%e0%b8%99%e0%b8%b2%e0%b8%89%e0%b8%a5%e0%b8%b8%e0%b8%a2%e0%b8%a7%e0%b8%b4%e0%b8%a1%e0%b8%af%e0%b8%99%e0%b8%81%e0%b8%a5%e0%b8%b4%e0%b9%88%e0%b8%a7%e0%b8%a3%e0%b8%ad%e0%b8%9a3%e0%b9%80%e0%b8%a2%e0%b8%b2%e0%b8%a7%e0%b8%8a%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><persName>วีนัส</persName>-<persName>เซเรนา</persName>ฉลุยวิมฯ<persName>นก</persName>ลิ่วรอบ3เยาวชน</headline>
<lead><persName>วีนัส</persName> กับ <persName>เซเรนา</persName> 2 พี่น้อง<persName>วิลเลียมส์</persName> ชาวอเมริกัน มีลุ้นชิงกันเองในศึกหญิงเดี่ยวเทนนิส วิมเบิลดัน หลังทั้งคู่ทะยานเข้ารอบรองชนะเลิศ ตัดกับ 2 นักหวดรัสเซีย <persName>ดินารา ซาฟินา</persName> มือวางอันดับ 1 ของโลก และ <persName>เอเลนา ดีเมนเทียวา</persName> ด้วยประสบการณ์แกรนด์สแลมที่เป็นต่อ ขณะที่ "<persName>น้องนก</persName>" <persName>นพวรรณ เลิศชีวกานต์</persName> ต้อนชนะ <persName>นาสท์ยา โคลาร์</persName> สาวสโลวัก 2 เซตรวด ลอยลำเข้ารอบ 3 เยาวชนหญิงเดี่ยว</lead>
<neck></neck>
<body><p>ข่งขันเทนนิส "วิมเบิลดัน" ที่สนามออล อิงแลนด์ คลับ กรุงลอนดอน ประเทศอังกฤษ เมื่อวันที่ 30 มิถุนายน <persName>วีนัส วิลเลียมส์</persName> มือเต็ง 3 ของรายการ และเจ้าของแชมป์ 5 สมัย ชาวอเมริกัน ลงเล่นรอบก่อนรองชนะเลิศ พบ <persName>แอ็กนีสซก้า รัดวานสก้า</persName> มือ 11 ของรายการจากโปแลนด์ ปรากฏว่า <persName>วีนัส</persName> ซึ่งเป็นแชมป์เก่าเมื่อปีที่แล้ว รักษามาตรฐานการเล่นบนคอร์ตหญ้าได้อย่างยอดเยี่ยม เดินหน้าต้อนเกมเสิร์ฟของ <persName>รัดวานสก้า</persName> ไปแบบสนุกมือ ก่อนเอาชนะ 2 เซตรวด 6-1 และ 6-2</p>
<p> ส่วน <persName>ดินารา ซาฟินา</persName> มือ 1 ของโลกชาวรัสเซีย พบ <persName>ซาบีน ลิซิคกี้</persName> มือ 41 ของโลกชาวเยอรมัน ซึ่งถือเป็นจอมล้มยักษ์ของรายการ หลังจากคว่ำ <persName>แคโรไลน์ วอซเนียซกี้</persName> มือ 9 ชาวเดนมาร์ก และ <persName>สเวตลานา คุซเนตโซวา</persName> มือ 5 ชาวรัสเซียมาแล้ว ทว่าแมทช์นี้ <persName>ซาฟินา</persName> แม้จะพลาดเสียเซตแรกแต่ยังพลิกสถานการณ์กลับมาเอาชนะ <persName>ลิซิคกี้</persName> ได้สำเร็จ 2-1 เซต 6-7 (5-7), 6-4 และ 6-1 ส่งผลให้ <persName>ซาฟินา</persName> ผ่านเข้ารอบรองชนะเลิศไปพบ <persName>วีนัส วิลเลียมส์</persName> ต่อไป ซึ่ง <persName>วีนัส</persName> กำลังลุ้นคว้าแชมป์ 3 สมัยเป็นคนต่อจาก <persName>สเตฟฟี กราฟ</persName> ของเยอรมนีที่ทำได้ในช่วงปี 1991-1993</p>
<p> ขณะที่ <persName>เซเรนา วิลเลียมส์</persName> มือ 2 แชมป์ปี 2002-2003 และรองแชมป์เก่า ใช้เวลาเพียงแค่ 1 ชั่วโมง 13 นาทีเอาชนะ <persName>วิคตอเรีย อซาเรนก้า</persName> มือ 8 จากเบลารุส 2 เซตรวด 6-2, 6-3 เข้ารอบไปพบกับ <persName>เอเลนา ดีเมนเทียวา</persName> มือวางอันดับ 4 จากรัสเซีย ที่เอาชนะ <persName>ฟรานเชสก้า สคิอาโวเน</persName> จากอิตาลี 6-2, 6-2 โดยในรอบรองชนะเลิศทั้ง 2 คู่ ทั้ง <persName>ซาฟีนา</persName> และ <persName>ดีเมนเทียวา</persName> ยังไม่เคยได้แชมป์แกรนด์สแลมมาด้วยกันทั้งคู่ โดย <persName>ดีเมนเทียวา</persName> เคยคว้าเพียงแค่เหรียญทองโอลิมปิกเท่านั้น</p>
<p> ด้าน "<persName>น้องนก</persName>" <persName>นพวรรณ เลิศชีวกานต์</persName> นักหวดสาวไทยวัย 17 ปี ลงเล่นรอบสองประเภทเยาวชนหญิงเดี่ยว พบ <persName>นาสท์ยา โคลาร์</persName> จากสโลวะเกีย ในเซตแรกทั้งคู่ผลัดกันเบรกเกมเสิร์ฟช่วง 2 เกมแรก จากนั้น <persName>น้องนก</persName> เริ่มเครื่องร้อนเบรกได้ตลอดในเกมที่ 3, 5 และ 7 ทำให้เก็บเซตนี้ไป 6-1 เข้าสู่เซตสอง สาวไทยพลาดโดนเบรกในเกมที่ 3 และยังเบรกคืนได้ในเกมถัดมา ก่อนจะเดินหน้าเบรกเกมที่ 6 และเป็นฝ่ายคว้าชัยชนะไปในที่สุด 2-0 เซต ด้วยสกอร์ 6-1 และ 6-3 ผ่านเข้ารอบสามไปพบ <persName>ทามารีน เฮนด์เลอร์</persName> มือ 13 จากเบลเยียม ที่เอาชนะ <persName>ไอลินก้า สตอยก้า</persName> จากโรมาเนีย มาได้ 6-2, 6-4</p>
<p> สำหรับผลชายคู่รอบ 16 คนสุดท้าย <persName>บ็อบ</persName> กับ <persName>ไมค์ ไบรอัน</persName> คู่แฝดมือ 1 จากสหรัฐ ชนะ <persName>บรูโน ซัวเรส</persName> จากบราซิล กับ <persName>เควิน อูลล์ เยตต์</persName> จากซิมบับเว คู่มือ 5 6-2, 6-1, 6-4 และ <persName>ดาเนียล เนสเตอร์</persName> จากแคนาดา กับ <persName>เนนัด ซิมอนยิช</persName> จากเซอร์เบีย คู่มือ 2 ชนะ <persName>ลูคัส คูบอท</persName> จากโปแลนด์ กับ <persName>โอลิเวอร์ มารัช</persName> จากออสเตรีย คู่มือ 8 6-2, 6-3, 6-4</p></body>
</news>
