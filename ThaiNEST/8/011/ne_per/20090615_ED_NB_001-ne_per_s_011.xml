<teiHeader>
<fileDesc>
<titleStmt>
  <title>สผ.สร้างความเข้าใจโครงการคัดเลือกและมอบรางวัลแก่สถานประกอบการที่ปฏิบัติตามมาตรการในรายงายการวิเคราะห์ผลกระทบสิ่งแวดล้อม  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206150102&tb=N255206  </bibl>
</sourceDesc>
</fileDesc>
</teiHeader>
<news>
<headline>สผ.สร้างความเข้าใจโครงการคัดเลือกและมอบรางวัลแก่สถานประกอบการที่ปฏิบัติตามมาตรการในรายงายการวิเคราะห์ผลกระทบสิ่งแวดล้อม</headline>
<lead>สำนักงานนโยบายและแผนทรัพยากรธรรมชาติ และสิ่งแวดล้อม สร้างความเข้าใจโครงการคัดเลือกและมอบรางวัลแก่สถานประกอบการที่ปฏิบัติตาม มาตรการในรายงานการวิเคราะห์ผลกระทบสิ่งแวดล้อม และมีการจัดสภาพแวดล้อมดีเด่น ประจำปี 2552</lead>
<neck></neck>
<body><p><persName>นายชนินทร์ ทองธรรมชาติ</persName> รองเลขาธิการสำนักงานนโยบายและแผนทรัพยากรธรรมชาติและสิ่งแวดล้อม (สผ.) กล่าวว่า หลักเกณฑ์ขั้นต้นของสถานประกอบการที่สามารถสมัครเข้าร่วมโครงการ EIA Monitoring Awards 2009 ต้องเป็นโครงการที่เข้าข่ายประเภทและขนาดตามพระราชบัญญัติส่งเสริมและรักษา คุณภาพสิ่งแวดล้อมแห่งชาติ พ.ศ. 2535 มีการส่งรายงานปฏิบัติตามมาตรการที่กำหนดไว้ในรายงานการวิเคราะห์ผลกระทบ สิ่งแวดล้อม หรือ EIA อย่างต่อเนื่องตั้งแต่เดือนมกราคมถึงเดือนธันวาคม 2551 และต้องเป็นโครงการที่เปิดดำเนินการแล้ว </p>
<p>นอกจากนี้ต้องเป็นโครงการขนาดใหญ่ประเภท การก่อสร้างทางหลวง ทางด่วน รถไฟฟ้า หรือระบบท่อเท่านั้น สำหรับรางวัลมี 3 รางวัลคือ ประเภทรางวัลดีเด่น รางวัลยอดเยี่ยม และรางวัลผู้รับผิดชอบโครงการ สิ่งที่คาดว่าจะได้จากการจัดโครงการ EIA Monitoring Awards 2009 ในครั้งนี้ คือ สถานประกอบการมีการจัดสิ่งแวดล้อมตามเกณฑ์ที่กำหนด มีการพัฒนากลไกการทำงานด้านการจัดการสิ่งแวดล้อมของตนเอง ที่เป็นแบบอย่างแก่สถานประกอบการอื่น และประชาชนได้รับความปลอดภัย สะดวก สามารถอยู่ร่วมกันได้อย่างมีความสุข ผู้ที่สนใจสามารถส่งใบสมัครได้ที่ สำนักงานนโยบายและแผนทรัพยากรธรรมชาติและสิ่งแวดล้อม ภายในวันที่ 25 มิถุนายนนี้ </p></body>
</news>
