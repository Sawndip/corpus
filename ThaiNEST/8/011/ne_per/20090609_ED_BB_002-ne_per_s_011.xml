<teiHeader>
<fileDesc>
<titleStmt>
  <title>เนคเทคเปิดโครงการสมาร์ทฟาร์ม  </title>
  <author>มรกต คนึงสุขเกษม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-09 09:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090609/49443/%e0%b9%80%e0%b8%99%e0%b8%84%e0%b9%80%e0%b8%97%e0%b8%84%e0%b9%80%e0%b8%9b%e0%b8%b4%e0%b8%94%e0%b9%82%e0%b8%84%e0%b8%a3%e0%b8%87%e0%b8%81%e0%b8%b2%e0%b8%a3%e0%b8%aa%e0%b8%a1%e0%b8%b2%e0%b8%a3%e0%b9%8c%e0%b8%97%e0%b8%9f%e0%b8%b2%e0%b8%a3%e0%b9%8c%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>เนคเทคเปิดโครงการสมาร์ทฟาร์ม</headline>
<lead>เนคเทคเปิดตัวโครงการสมาร์ทฟาร์ม ชูแนวคิดหลักจากเกษตรกรสู่ตลาด เพิ่มผลผลิต ลดต้นทุน ใช้ไอทีและสื่อสารพัฒนาแวลลูเชนครบวงจร</lead>
<neck></neck>
<body><p><persName>นางอัศนีย์ ก่อตระกูล</persName> รองผู้อำนวยการศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) กล่าวว่า เนคเทคได้จัดทำโครงการสมาร์ท ฟาร์ม ซึ่งเป็นหนึ่งในสามเรือธงที่มีแผนจัดทำ ซึ่งอีก 2 เรื่องคือ สมาร์ท เฮลธ์ และดิจิไทด์ ไทยแลนด์</p>
<p>โครงการ สมาร์ท ฟาร์ม มีแนวคิดหลักคือจากเกษตรกรสู่ตลาด เพื่อเพิ่มผลผลิต ลดต้นทุน ลดความเสี่ยง และยกระดับมาตรฐานเพื่อสร้างมูลค่าเพิ่ม โดยการใช้เทคโนโลยีอิเล็กทรอนิกส์และคอมพิวเตอร์ สารสนเทศและการสื่อสารเข้าไปพัฒนาแวลลูเชน ของกระบวนการทางการเกษตรตั้งแต่ระดับไร่นาไปถึงตลาดและผู้บริโภค</p>
<p>การ ให้เกษตรกรใช้เทคโนโลยีสารสนเทศเพื่อการเกษตร ได้ใช้กลไกเพิ่ม 2 กลไก คือ กลไกยุวเกษตรกร ที่จะเป็นตัวเชื่อมการใช้ไอทีระหว่างพ่อแม่ และโรงเรียน ทำให้เกษตรกรตัวจริงเข้าถึงคอมพิวเตอร์และเครือข่ายสื่อสาร และกลไกอัลโร ไซเบอร์ เบรน สร้างเครือข่ายเกษตรกรที่ใช้ไอทีมาสร้างชุมชน โดยเป็นการทำงานร่วมกันของรัฐ ชุมชน นักวิชาการ ที่เป็นความร่วมมือระหว่างเนคเทค กับสำนักงานการปฏิรูปที่ดินเพื่อเกษตรกรรม (ส.ป.ก.) และมหาวิทยาลัยเกษตรศาสตร์ (ม.ก.)</p>
<p>โครงการ สมาร์ท ฟาร์ม มีระยะเวลาดำเนินงาน 5 ปี จากปี 2552-2556 โดยความร่วมมือกับหน่วยงานต่างๆ ทั้ง ส.ป.ก. ม.ก. จุฬาลงกรณ์มหาวิทยาลัย เกษตรกรพื้นที่ ส.ป.ก. แถบทุ่งกุลาร้องไห้ 5 ชุมชน จาก 5 จังหวัด คือ ศรีสะเกษ ร้อยเอ็ด อุบลราชธานี ยโสธร และสุรินทร์ และยุวเกษตรกรพื้นที่ทดลอง 34 โรงเรียน 17 จังหวัด รวม 170 คน</p>
<p>งานวิจัยและพัฒนาของเนคเทคที่ เข้าสนับสนุนโครงการสมาร์ท ฟาร์ม ประกอบด้วย ระบบตรวจวัดและควบคุมโดยใช้เครือข่ายเซ็นเซอร์แบบมีสายและไร้สายเพื่อเก็บ ข้อมูล การประมวลผลโดยใช้ฐานความรู้ที่ได้จากงานวิจัยด้านการเกษตรในการเตือนและ เฝ้าระวังโรคพืชและแมลงต่างๆ พร้อมทั้งสามารถควบคุมการใช้สารอาหารที่เหมาะสม และคาดการผลผลิต ระบบตรวจวัดและควบคุมจะเชื่อมโยงข้อมูลจากฟาร์มสู่ศูนย์ควบคุมสู่กลาง เพื่อการตรวจสอบอย่างต่อเนื่อง และการควบคุมอย่างเป็นระบบ ได้แก่ การให้น้ำให้ปุ๋ย การปราบศัตรูพืช เป็นต้น</p>
<p>ปีแรกจะได้ เห็น 5 ชุมชนต้นแบบ จะแบ่งเป็นชุมชนปุ๋ยสั่งตัด ที่ได้จากการวัดค่าดิน หาสารอาหารที่เหมาะสม โดยเครื่องวัดค่าเอ็นพีเค หรือสารอาหารไนโตรเจน ฟอสฟอรัส และโปรแตสเซียม มีค่าเท่าไรบ้าง เพื่อโปรแกรมข้อมูลตรวจหาความต้องการธาตุอาหารอะไรเท่าไร เพื่อผสมปุ๋ยที่เหมาะสม</p>
<p>ชุมชนข้าว นำไอทีไปจัดการ และประสานหน่วยงานที่เกี่ยวข้องผ่านเครือข่ายอินเทอร์เน็ต และจะสร้างเครื่องวัดความชื้นข้าวมาช่วย ชุมชนลดต้นทุนพลังงาน ทำเครื่องสูบน้ำโซล่าร์เซลล์ ราคาระดับ ” ไม่กี่หมื่นบาท ” มาช่วยเกษตรกร กำลังจะทดลองที่ศรีสะเกษ</p>
<p>ชุมชนแกพ (กูด อะกริเทคเจอร์ แพรคทริซ) มาตรการสร้างแบบปฏิบัติที่ดีเพื่อสุขภาพผู้บริโภค และชุมชนนำสู่ตลาด เป็นระบบตรวจสอบย้อนกลับ ทำให้ผู้บริโภคมั่นใจถึงที่มาของผลิตผลก่อนถึงมือผู้บริโภค</p>
<p>“ งานทั้งหมด ยังไม่ได้ของบประมาณ แต่เริ่มดำเนินการไปแล้ว เครื่องมือที่สร้างขึ้นจะนำออกสู่ตลาดเชิงพาณิชย์เป็นรายปี เครื่องมือแต่ละชนิดจะประหยัดกว่านำเข้าประมาณ 50% ขึ้นไป ” <persName>นางอัศนีย์</persName> กล่าว</p></body>
</news>
