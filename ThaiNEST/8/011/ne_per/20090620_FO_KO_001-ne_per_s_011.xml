<teiHeader>
<fileDesc>
<titleStmt>
  <title>"โอบาม่า"เตือนอิหร่านคนทั่วโลกจับตาดูอยู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090620/17758/%e0%b9%82%e0%b8%ad%e0%b8%9a%e0%b8%b2%e0%b8%a1%e0%b9%88%e0%b8%b2%e0%b9%80%e0%b8%95%e0%b8%b7%e0%b8%ad%e0%b8%99%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%84%e0%b8%99%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b8%88%e0%b8%b1%e0%b8%9a%e0%b8%95%e0%b8%b2%e0%b8%94%e0%b8%b9%e0%b8%ad%e0%b8%a2%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"<persName>โอบาม่า</persName>"เตือนอิหร่านคนทั่วโลกจับตาดูอยู่</headline>
<lead><persName>บารัค โอบาม่า</persName> ออกโรงเตือนอิหร่านว่า ทั่วโลกกำลังจับตาดูอิหร่านอยู่</lead>
<neck></neck>
<body><p>(20มิ.ย.) <persName>ประธานาธิบดีบารัค โอบาม่า</persName>ของสหรัฐให้สัมภาษณ์กับสถานีโทรทัศน์ซีบีเอสวานนี้ ไม่กี่ชั่วโมงหลังการกล่าวปราศรัยผู้นำสูงสุดของอิหร่าน <persName>อยาโตเลาะห์ อาลี คาเมนี</persName>ที่มหาวิทยาลัยเตหะรานว่าทั่วโลกกำลังจับตาดูความเคลื่อนไหวของอิหร่านอยู่ พร้อมแสดงความวิตกอย่างมาก ต่อโทนเสียงของการกล่าวปราศรัย <persName>โอบาม่า</persName>ย้ำว่า แนวทางการรับมือของอิหร่านต่อกลุ่มผู้ประท้วงโดยสันติได้ส่งสัญญาณชัดเจนถึงประชาคมโลกว่า อิหร่านเป็นหรือไม่เป็นอะไร</p>
<p> ก่อนหน้านี้ โฆษกทำเนียบขาว <persName>โรเบิร์ต กิ๊บส์</persName>เปิดเผยว่า การประท้วงและพัฒนาการทางการเมืองในอิหร่านหลังการเลือกตั้งประธานาธิบดี ถือเป็นเรื่องพิเศษและกล้าหาญ โดยถ้าเป็นเมื่อหลายสัปดาห์ก่อน อาจเป็นสิ่งที่หลายคนไม่คาดคิดว่าจะเกิดขึ้นได้</p>
<p> เมื่อวันศุกร์ ผู้นำสูงสุดอิหร่านออกมาสนับสนุน<persName>ประธานาธิบดีมาหมู๊ด อมาดิเนจ๊าด</persName>เต็มที่ โดยชื่นชมการมาใช้สิทธิของประชาชนจำนวนมากว่า แสดงถึงความเป็นประชาธิปไตยของประเทศ เพราะหากประชาชนรู้สึกว่าไม่มีอิสระ ก็คงไม่ออกมาใช้สิทธิกันมากมาย พร้อมยืนยันว่า <persName>อมาดิเนจ๊าด</persName>เป็นผู้ชนะการเลือกตั้ง เพราะได้เสียงมากกว่าคู่แข่ง 11 ล้านเสียง แสดงว่าไม่มีการโกงการเลือกตั้ง</p></body>
</news>
