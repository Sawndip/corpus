<teiHeader>
<fileDesc>
<titleStmt>
  <title>สนข.ปั๊มข้อมูลก่อนสรุปเมล์ 4 พันคัน เตรียมเพิ่ม 15 เส้นทาง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-17 08:22:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000080568  </bibl>
</sourceDesc>
</fileDesc>
</teiHeader>
<news>
<headline>สนข.ปั๊มข้อมูลก่อนสรุปเมล์ 4 พันคัน เตรียมเพิ่ม 15 เส้นทาง</headline>
<lead>สนข.เพิ่มเส้นทางเอ็นจีวี 4,000 คัน อีก 15 เส้นทาง จาก 145 เส้นทาง เตรียมสรุปข้อมูล ข้อสังเกตของ สศช.ตามมติ ครม.รวมถึงการตั้งองค์กรเพื่อซ่อมบำรุงโดยเฉพาะก่อนประชุมร่วม สศช.หาข้อสรุปในเดือน ก.ค.นี้</lead>
<neck></neck>
<body><p><persName>นางสร้อยทิพย์ ไตรสุทธิ์</persName> ผู้อำนวยการ สำนักนโยบายและแผนการขนส่งละจราจร (สนข.) เปิดเผยถึงความคืบหน้าโครงการเช่ารถโดยสารปรับอากาศที่ใช้ก๊าซธรรมชาติเป็นเชื้อเพลิง หรือรถเมล์เอนจีวี จำนวน 4,000 คัน ขององค์การขนส่งมวลชนกุงเทพ (ขสมก.) ว่า สนข.อยู่ระหว่างการจัดทำข้อมูลรายละเอียดโครงการ เพื่อนำเสนอกระทรวงคมนาคมอีกครั้ง ตามที่คณะรัฐมนตรีเมื่อวันที่ 30 มิ.ย.2552 ได้สั่งการให้กระทรวงคมนาคมรับผลการพิจารณาของสำนักงานคณะกรรมการพัฒนาการเศรษฐกิจและสังคมแห่งชาติ หรือ สศช.กลับไปทบทวนและปรับปรุงรายละเอียด ก่อนเสนอให้ที่ประชุม ครม.พิจารณาอีกครั้ง</p>
       
       <p>โดยในส่วนของ 145 เส้นทางนั้น สศช.ได้ให้ข้อสังเกตว่า ควรต้องเพิ่มเติมอีกกว่า 15 เส้นทางที่ยังไม่ครอบคลุม ซึ่ง สนข.กำลังรวบรวมรายละเอียด รวมถึงเรื่องจำนวนผู้โดยสารต่อคันต่อวันที่เห็นว่ายังไม่คุ้มทุน ซึ่งในด้านการบริการสาธารณะนั้น เริ่องความคุ้มทุนเป็นเรื่องรอง เนื่องจากต้องกำหนดเส้นทางให้ครอบคลุมในการบริการประชาชนเพื่อให้เกิดความสะดวกมากที่สุดเป็นเรื่องหลัก</p>
       
       <p>นอกจากนี้ สศช.ยังให้ข้อสังเกตเกี่ยวกับความเป็นไปได้ที่จะจัดตั้งองค์กรขึ้นมา เพื่อดำเนินการซ่อมบำรุงรถโดยสรโดยเฉพาะ โดยให้ สนข.หารือกับกระทรวงการคลังอีกครั้งว่าจะสามารถดำเนินการได้หรือไม่ ก่อนนำเสนอให้ สศช.พิจารณา</p>
       
       <p>อย่างไรก็ตาม สนข.ยังได้รับมอบหมายจาก <persName>นายสุรชัย ธารสิทธิพงษ์</persName> ปลัดกระทรวงคมนาคม ให้เชิญ สศช.เข้าร่วมประชุมเพื่อหารือเพื่อทำความเข้าใจกัน เนื่องจากข้อมูลบางเรื่องของโครงการยังมีความคิดเห็นที่ไม่สอดคล้องกัน ซึ่งคาดว่า ภายในเดือน ก.ค.นี้ จะเชิญ สศช.เข้าร่วมประชุมได้</p></body>
</news>
