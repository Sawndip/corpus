<teiHeader>
<fileDesc>
<titleStmt>
  <title>อัยการสั่งฟ้อง3ตำรวจบางชันฆ่าเด็กในขณะล่อซื้อยาบ้า  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42748  </bibl>
</sourceDesc>
</fileDesc>
</teiHeader>
<news>
<headline>อัยการสั่งฟ้อง3ตำรวจบางชันฆ่าเด็กในขณะล่อซื้อยาบ้า</headline>
<lead></lead>
<neck></neck>
<body><p>ที่สำนักงานอัยการสูงสุด เมื่อวันที่ 23 ก.ค.<persName>นายสุวิทย์ ดิษฐแพ</persName> อธิบดีอัยการฝ่ายคดีอัยการสูงสุด  เปิดเผยถึงความคืบหน้าคดีฆ่าน้อง<persName>ฟลุ๊ค</persName> ว่า <persName>นายชัยเกษม นิติสิริ</persName> อัยการสูงสุด (อสส.) ได้พิจารณาสำนวนคดีที่พนักงานสอบสวน กรมสอบสวนคดีพิเศษ (ดีเอสไอ) มีความเห็นสมควรสั่งฟ้อง เจ้าหน้าที่ตำรวจ สน.บางชัน 3 นาย   ผู้ต้องหาข้อหา ร่วมกันฆ่าผู้อื่นโดยเจตนาและเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ  เสร็จสิ้นแล้วโดย อสส. มีความเห็นเป็นที่สุดให้สั่งฟ้องเจ้าหน้าที่ตำรวจทั้งสาม  โดยขั้นตอนต่อไปจะส่งสำนวนและความเห็นของ อสส.กลับไปให้อัยการฝ่ายคดีพิเศษ  1 รับผิดชอบ และทำหนังสือถึงหน่วยงานต้นสังกัดเพื่อส่งตัวผู้ต้องหามารับทราบคำสั่งฟ้องกับอัยการฝ่ายคดีพิเศษ  1  เพื่อนำตัวยื่นฟ้องศาลต่อไป </p>

<p>ผู้สื่อข่าวรายงานว่า สำหรับผู้ต้องหาทั้ง  3 คน ที่ อสส.มีคำสั่งฟ้อง ประกอบด้วย <persName>ด.ต.พิพรรธ แสนอินทร์</persName> <persName>จ.ส.ต.ภานุมาศ ชนะขำ</persName> และ <persName>ส.ต.อ.อนุสรณ์ แท่นสุวรรณ</persName> ทั้งหมดเป็นเจ้าหน้าที่ฝ่ายสืบสวน สน.บางชัน (ขณะเกิดเหตุ)  เมื่อวันที่ 23 ก.พ. 2546ที่เข้าล่อซื้อยาบ้าจาก <persName>นายสถาพร ศรีสอาด</persName>  บิดาของน้อง<persName>ฟลุ๊ค</persName> ที่บริเวณหน้าโรงภาพยนตร์ปารีส  ย่านสะพานขาว แต่<persName>นางพรวิภา เกิดรุ่งเรือง</persName> ภรรยา<persName>นายสภาพร</persName> ไหวตัวทันขับรถยนต์หลบหนี ผู้ต้องหาได้ยิงปืนเข้าใส่รถกระสุนไปถูก <persName>ด.ช.จักรพันธ์ ศรีสอาด</persName> หรือน้อง<persName>ฟลุ๊ค</persName> อายุ 9 ปี ที่นอนหลับอยู่เบาะหลังเสียชีวิต  ส่วน<persName>นางพรวิภา</persName> หายตัวไปอย่างปริศนา </p></body>
</news>
