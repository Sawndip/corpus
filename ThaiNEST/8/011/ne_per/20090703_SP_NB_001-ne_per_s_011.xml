<teiHeader>
<fileDesc>
<titleStmt>
  <title>นักกีฬาวอลเลย์บอลชายหาดไทย เส้นทางสดใส ในเอเชี่ยนยูธเกมส์ ที่สิงคโปร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207030056&tb=N255207  </bibl>
</sourceDesc>
</fileDesc>
</teiHeader>
<news>
<headline>นักกีฬาวอลเลย์บอลชายหาดไทย เส้นทางสดใส ในเอเชี่ยนยูธเกมส์ ที่สิงคโปร์</headline>
<lead>กีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ วันที่ 4 ชิงชัยเหรียญทอง 20 เหรียญ ในส่วนของนักกีฬาไทยลงชิง 12 เหรียญ จากว่ายน้ำ 6 เหรียญ กรีฑา 5 เหรียญ ซึ่งจะลงชิงชนะเลิศช่วงเย็นวันนี้ เวลา 16.00 น. โดยทัพนักกีฬาไทยมีลุ้นเหรียญทองเพิ่มอีกจากทั้งสองชนิดกีฬา ส่วนยิงปืนชิง 1 เหรียญทอง ประเภทปืนสั้นอัดลม หญิง ช่วงเช้าเป็นการแข่งขันรอบคัดเลือก ไทยส่ง 2 นักแม่นปืนสาวน้อยลงชิง <persName>ภัทรสุดา โซสง่า</persName> และ<persName>กนกกาญจน์ ไชยมงคล</persName> ซึ่งขณะนี้อยู่ระหว่างแข่งขันรอบคัดเลือก โดยมีนักแม่นปืนแข่งขันทั้งหมด 30 คน</lead>
<neck></neck>
<body><p>สำหรับวอลเลย์บอลชายหาด ทีมชายไทยลงสนามที่ชายหาดเซนโตซ่า ซิโลโซพบกับทีมมองโกเลีย รอบ 16 ทีม ผลปรากฏว่า 2 นักตบลูกยางชายหาดของไทย <persName>ทศพล พวงประเสริฐ</persName> กับ<persName>วรุฒิ ประสานอก</persName> อาศัยทักษะการเล่นที่เหนือกว่า เอาชนะขาดลอย 2 เซตรวด สกอร์ 21-19 และ 21-8 ผ่านเข้ารอบ 8 ทีมสุดท้ายไปพบกับโอมาน ที่ชนะเจ้าภาพสิงคโปร์ 2-1 เซต หลังเกม 2 นักตบลูกยางชายหาดไทย มั่นใจ ยังเก็บชัยชนะในนัดต่อไปได้แน่นอน </p>
<p>ขณะที่วอลเลย์บอลชายหาด ทีมหญิง เส้นทางค่อนข้างสดใส โดยเย็นนี้ จะพบกับทีมญี่ปุ่น ในรอบ 8 ทีม ซึ่ง<persName>นายเพ็ชร พุฒซ้อน</persName> ผู้ฝึกสอนวอลเลย์บอลชายหาดไทย บอกว่า จากที่ดูฟอร์มการเล่นของญี่ปุ่น ทำให้นักตบลูกยางชายหาดสาวไทย มีโอกาสสูงในการผ่านเข้าสู่รอบ 4 ทีมสุดท้าย และน่าจะคว้าเหรียญรางวัลกลับไปฝากพี่น้องชาวไทยได้ </p>
<p>สรุปเหรียญรางวัลจนถึงขณะนี้ ไทยอยู่อันดับ 5 มี 2 เหรียญทอง และ 4 เหรียญเงิน ส่วนที่ 1 ยังเป็นจีน มี 13 เหรียญทอง ตามมาด้วยเกาหลีใต้ 4 เหรียญทอง และที่ 3 ญี่ปุ่นมี 3 เหรียญทอง </p></body>
</news>
