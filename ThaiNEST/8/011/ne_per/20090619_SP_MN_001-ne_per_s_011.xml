<teiHeader>
<fileDesc>
<titleStmt>
  <title>คุณอาเผย "นาดาล" งอเข่าไม่ได้ไม่ชัวร์ลงป้องแชมป์วิมฯ!!  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-19 11:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000069268  </bibl>
</sourceDesc>
</fileDesc>
</teiHeader>
<news>
<headline>คุณอาเผย "<persName>นาดาล</persName>" งอเข่าไม่ได้ไม่ชัวร์ลงป้องแชมป์วิมฯ!!</headline>
<lead><persName>โทนี นาดาล</persName> คุณอาและโค้ชคู่ใจ ยอมรับเอ็นหัวเข่าทั้งสองข้างของ <persName>ราฟาเอล นาดาล</persName> ยังไม่หายดีทำให้ย่อเข่าได้ไม่ถนัด หลังหลายชายยอดนักเทนนิสมือ 1 ของโลกพลาดท่าแพ้ให้กับ <persName>เลย์ตัน ฮิววิตต์</persName> อดีตมือ 1 โลกชาวออสเตรเลียในแมตช์อุ่นเครื่องก่อน วิมเบิลดัน 2009 ในสัปดาห์หน้า โดยถึงเวลานี้ "<persName>เอล มาทาดอร์</persName>" ยังไม่ยืนยันว่าจะลงป้องกันแชมป์ได้หรือไม่</lead>
<neck></neck>
<body><p>เทนนิสแกรนด์สแลมที่เก่าแก่ที่สุดในโลก วิมเบิลดัน ชิงเงินรางวัลรวม 12,550,000 ปอนด์ (ราว 715 ล้านบาท) เตรียมเปิดศึกอย่างเป็นทางการ ณ สังเวียนคอร์ตหญ้า ออล อิงแลนด์ กรุงลอนดอน ประเทศอังกฤษระหว่างวันที่ 22 มิถุนายน - 5 กรกฎาคมนี้ หากแต่อาการบาดเจ็บหัวเข่าของ <persName>ราฟาเอล นาดาล</persName> มือ 1 โลกและเป็นแชมป์เก่าปี 2008 ที่เกิดขึ้นหลังตกรอบ 4 เฟรนช์ โอเพน เมื่อ 3 สัปดาห์ก่อนยังไม่หายดีร้อยเปอร์เซนต์ หลังจากเมื่อวันพฤหัสบดีที่18 มิถุนายนที่ผ่านมา "<persName>เอล มาทาดอร์</persName>" งอเข่าได้ไม่เต็มที่จนพ่ายแพ้ <persName>เลย์ตัน ฮิววิตต์</persName> อดีตมือ 1 โลกชาวออสเตรเลียขาดลอยในเกมอุ่นเครื่อง</p>
<p> โดยเมื่อวานนี้(18มิ.ย.) ที่สนามเทนนิส เฮอร์ลิงแฮม ในลอนดอน <persName>นาดาล</persName> วัย 23 ปีแพ้ให้กับ <persName>ฮิววิตต์</persName> แชมป์เก่า วิมเบิลดันปี 2002 วัย 28 ปี ในเกมอุ่นเครื่องขาดลอย 0-2 เซต 4-6,3-6 ซึ่งหลังจบการแข่งขัน <persName>โทนี นาดาล</persName> คุณอาและโค้ชคู่ใจออกมาเผยผ่าน บลูมเบิร์ก สำนักข่าวดังของสหรัฐฯว่า "ยอมรับว่า ราฟาเอล เหนื่อยหนักแน่หากหวังจะป้องกันแชมป์ วิมเบิลดัน ในสัปดาห์หน้าเพราะถึงตอนนี้เข่าทั้งสองข้างของเขายังไม่สมบูรณ์และยังงอได้ ไม่เต็มที่ เราคงต้องรอทดสอบอีกครั้งในแมตช์วันศุกร์"</p>
<p> สำหรับแมตช์อุ่นเครื่องในวันศุกร์ที่ 19 มิถุนายน <persName>นาดาล</persName> มีโปรแกรมลงสนาม เฮอร์ลิงแฮม พบกับ <persName>สตานิสลาส วาวรินกา</persName> มือ 19 ของโลกชาวสวิส ซึ่งแฟนๆเทนนิสต้องติดตามกันต่อไปว่า หวดดุจากมายอร์กา จัดตัดสินใจ "ลงแข่ง" หรือ "ถอนตัว" จากวิมเบิลดัน 2009 เนื่องจากเจ้าตัวเคยออกมาประกาศไว้ว่าจะไม่ลงแข่งขันเป็นอันขาดหากไม่ฟิต เต็มร้อยเปอร์เซนต์</p></body>
</news>
