<teiHeader>
<fileDesc>
<titleStmt>
  <title>คนญี่ปุ่นแห่เข้าคิวรับเพชรแจกฟรี  </title>
  <author>เอพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for03020652&sectionid=0104&day=2009-06-02  </bibl>
</sourceDesc>
</fileDesc>
</teiHeader>
<news>
<headline>คนญี่ปุ่นแห่เข้าคิวรับเพชรแจกฟรี</headline>
<lead>ชาวญี่ปุ่นจำนวนมากเข้าคิวบริเวณหน้าร้านเพชรโมบูสแซง ในย่านกินซ่า กรุงโตเกียว ประเทศญี่ปุ่น เมื่อวันที่ 1 มิถุนายน เพื่อรอรับเพชร 0.1 กะรัต มูลค่าราว 5,000 เยน หรือประมาณ 1,750 บาท ที่ทางร้านประกาศแจกให้ฟรีแก่ลูกค้าที่มาถึงร้านก่อน 5,000 คนแรก เพื่อเป็นการเรียกความสนใจจากลูกค้า เนื่องจากนับตั้งแต่ร้านเปิดมาเมื่อเดือนกุมภาพันธ์ แต่ปรากฏว่าไม่ค่อยมีลูกค้าเข้าร้าน เพราะชื่อร้านไม่เป็นที่คุ้นหูในหมู่ชาวญี่ปุ่น</lead>
<neck></neck>
<body><p>ข่าวระบุว่า ที่ผ่านมาหากสินค้าใดที่ได้รับความนิยมอย่างสูง จะมีชาวญี่ปุ่นเข้าคิวต่อแถวคอยซื้อจำนวนมาก เช่น เครื่องไอโฟน, ของเล่นทามาก็อตจิ หรือเครื่องเล่นวิดีโอเกมชื่อดัง ดังนั้น การมีคนเข้าคิวต่อแถวยาวเหยียดที่หน้าร้านในกรุงโตเกียวจึงกลายเป็นสัญลักษณ์ของการโฆษณาร้านไปในตัว เหมือนอย่างเช่นเมื่อครั้งที่ร้านเสื้อผ้าชื่อดังจากสวีเดน "เอชแอนด์เอ็ม" มาเปิดร้านสาขาแรกที่โตเกียวเมื่อปีที่ผ่านมา ก็มีการเข้าคิวหน้าร้านอยู่นานเป็นสัปดาห์ แต่หลังจากนั้นก็ไม่ปรากฏว่ามีการเข้าคิวหน้าร้านอีกเลย</p>
<p>ทั้งนี้ ทางร้านโมบูสแซง ซึ่งก่อตั้งครั้งแรกในฝรั่งเศสเมื่อ 181 ปีก่อน พยายามที่จะกระตุ้นให้ผู้ที่ได้รับเพชรฟรีไปนำเพชรไปทำแหวนและจี้เพชรกับทางร้าน แต่จะต้องเสียเงินค่าทำเริ่มต้นที่ประมาณ 50,000 เยน หรือประมาณ 17,500 บาท </p></body>
</news>
