<teiHeader>
<fileDesc>
<titleStmt>
  <title>'นก'ขึ้นแท่นเมียใหญ่ใน'มงกุฎดอกส้ม'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090617/17203/%e0%b8%99%e0%b8%81%e0%b8%82%e0%b8%b6%e0%b9%89%e0%b8%99%e0%b9%81%e0%b8%97%e0%b9%88%e0%b8%99%e0%b9%80%e0%b8%a1%e0%b8%b5%e0%b8%a2%e0%b9%83%e0%b8%ab%e0%b8%8d%e0%b9%88%e0%b9%83%e0%b8%99%e0%b8%a1%e0%b8%87%e0%b8%81%e0%b8%b8%e0%b8%8e%e0%b8%94%e0%b8%ad%e0%b8%81%e0%b8%aa%e0%b9%89%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>'<persName>นก</persName>'ขึ้นแท่นเมียใหญ่ใน'มงกุฎดอกส้ม'</headline>
<lead>"<persName>นก</persName>" <persName>จริยา แอนโฟเน</persName> รับบทเป็น "คุณนายที่หนึ่ง" ใน "มงกุฎดอกส้ม" ออกตัวอายุไม่เท่านักแสดงเวอร์ชั่นเก่า เพราะอยู่ที่การตีความ ฟุ้งถูกทาบถ่ายหวิว แต่ต้องดูความเหมาะสม</lead>
<neck></neck>
<body><p>เคยสร้างความนิยมมาเมื่อหลายปีก่อน สำหรับบทประพันธ์เรื่อง "มงกุฎดอกส้ม" ซึ่งเวลานี้ค่ายบรอดคาซท์ ไทย เทเลวิชั่น ของช่อง 3 กำลังจะหยิบนำมาปัดฝุ่นใหม่ เจอหน้า "<persName>นก</persName>" <persName>จริยา</persName> หนึ่งในนักแสดงที่ถูกวางตัวไว้ ในกองถ่ายละครเรื่อง น้ำผึ้งขม เธอเล่า</p>

 <p>"นกเล่นเป็นเมียใหญ่ ที่ต้องคอยควบคุมอะไรหลายๆ อย่างในบ้าน มงกุฎดอกส้ม จะออกไปทางครอบครัวที่ต้องชิงดีชิงเด่นถึงจะอยู่ได้ นกเล่นเป็นเมียแรกที่เหมือนจะตกกระป๋องแล้ว แต่ในขณะเดียวกัน ก็กุมอำนาจอยู่ คือเป็นเมียที่สามีเริ่มมีหลายเมียแล้ว พี่นก (ฉัตรชัย เปล่งพานิช) จะเป็นตัวที่อารุจน์ รณภพ เคยเล่นไว้ และน้องแอฟ (ทักษอร ภักดิ์สุขเจริญ) เล่นเป็นเมียที่ตอนสุดท้ายจะกลายเป็นคนบ้า ส่วนน้ำผึ้ง (ณัฐริกา ธรรมปรีดานันท์) จะมาเล่นเป็นตัวหมวย (สุภาภรณ์ คำนวนศิลป์) เล่นไว้ ก็เป็นอีกเรื่องที่น่าดูมาก ที่คนมองว่าครั้งนี้อายุของคนเล่น ดูไม่เยอะเท่ากับเวอร์ชั่นที่แล้ว ตรงนี้นกว่าคงแล้วแต่การตีความมากกว่า เขาคงไม่อยากใช้คนเล่นที่มีอายุมากแล้ว อายุขนาดนก ก็อาจจะมาแต่งให้ดูมีอายุขึ้นมาอีกนิดหนึ่ง แต่ก็ไม่รู้เหมือนกัน เราเป็นนักแสดง แต่เรื่องการตีความน่าจะอยู่ทางค่ายบรอดคาซท์ฯ และช่อง 3 มากกว่า" <persName>นก</persName>แจกแจง</p>

 <p>ถามถึงงานถ่ายแฟชั่น <persName>นก</persName>เผยว่าล่าสุดเพิ่งถ่ายให้นิตยสารฉบับหนึ่งไป ซึ่งที่ผ่านมา ก็มีงานแนวนี้ติดต่อมาเป็นระยะ แต่ก็ยอมรับว่าวัยขนาดนี้ คงจะไม่ชุกมากเท่าสมัยก่อน</p>

 <p>"ถ้าเป็นวันแม่ วันครอบครัว หรือช่วงถ่ายโฆษณา ถ้าเราเริ่มหายไป คนเริ่มถามถึง ก็จะมีติดต่อเข้ามา แนวเซ็กซี่ก็มีเข้ามา เพราะนกเคยถ่าย แต่เราจะเลือกดูภาพหนังสือ และคอนเซ็ปต์ด้วย เพราะเราก็เป็นแม่คน มีครอบครัว เราต้องดูแลความรู้สึกของคนในครอบครัวด้วย ยังไงเราก็เป็นคนไทย ทำได้ แต่ก็ประมาณหนึ่ง เอาแค่พอเหมาะ พอควรก็พอ ที่ผ่านมาก็ปลอดภัยทุกครั้ง ยังไม่มีอะไรน่าตกใจออกมา" <persName>นก</persName>กล่าวสรุป</p></body>
</news>
