<teiHeader>
<fileDesc>
<titleStmt>
  <title>สสว.บูรณาการสร้างฐานข้อมูลเอสเอ็มอีแห่งชาติ หวังส่งเสริมผู้ประกอบการเอสเอ็มอี  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207140245&tb=N255207  </bibl>
</sourceDesc>
</fileDesc>
</teiHeader>
<news>
<headline>สสว.บูรณาการสร้างฐานข้อมูลเอสเอ็มอีแห่งชาติ หวังส่งเสริมผู้ประกอบการเอสเอ็มอี</headline>
<lead>สำนักงานส่งเสริมวิสาหกิจขนาดกลางและขนาดย่อม บูรณาการสร้างฐานข้อมูลเอสเอ็มอี แห่งชาติที่มีความสมบูรณ์เป็นครั้งแรก เพื่อนำไปสู่การวางแผนและกำหนดนโยบายการส่งเสริมผู้ประกอบการเอสเอ็มอี</lead>
<neck></neck>
<body><p><persName>นายภักดิ์ ทองส้ม</persName> รองผู้อำนวยการ รักษาการแทนผู้อำนวยการ สำนักงานส่งเสริมวิสาหกิจขนาดกลางและขนาดย่อม หรือ สสว. เปิดเผยว่า ในภูมิภาคอาเซียนจะมีการรวมกลุ่มเป็นประชาคมเศรษฐกิจอาเซียน ในปี พ.ศ.2558 ทำให้ผู้ประกอบการเอสเอ็มอีต้องเร่งเตรียมความพร้อมปรับปรุงพัฒนาตนเองให้สามารถแข่งขันกับประเทศคู่ค้าในกลุ่มประเทศต่างๆ ในอาเซียน สสว.จึงร่วมกับ 5 หน่วยงานที่เกี่ยวข้อง ได้แก่ สำนักงานสถิติแห่งชาติ การนิคมอุตสาหกรรมแห่งประเทศไทย สำนักงานคณะกรรมการส่งเสริมการลงทุน สำนักงานมาตรฐานผลิตภัณฑ์อุตสาหกรรม และกรมโรงงานอุตสาหกรรมร่วมโครงการบูรณาการฐานข้อมูลเอสเอ็มอีเพื่อเป็นศูนย์กลางข้อมูลเอสเอ็มอีในด้านสถิติและการรายงานสถานการณ์ จำนวนวิสาหกิจ การจ้างงาน มูลค่าจีดีพี ด้านปัจจัยเอื้อ ด้านองค์ความรู้และการวิจัย ซึ่งจะส่งผลให้เกิดฐานข้อมูลเอสเอ็มอีแห่งชาติที่เป็นรูปธรรม มีความถูกต้อง ครบถ้วน สมบูรณ์ขึ้นเป็นครั้งแรก</p></body>
</news>
