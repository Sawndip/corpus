<teiHeader>
<fileDesc>
<titleStmt>
  <title>จ.ตราด เตรียมวางแผนเป็นด่านส่งออกสินค้าเกษตรผ่านกัมพูชา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206100013&tb=N255206  </bibl>
</sourceDesc>
</fileDesc>
</teiHeader>
<news>
<headline>จ.ตราด เตรียมวางแผนเป็นด่านส่งออกสินค้าเกษตรผ่านกัมพูชา</headline>
<lead>ตราด เตรียมวางแผนเป็นด่านส่งออกสินค้าเกษตรผ่านกัมพูชา หากมีการพัฒนาระบบโลจิสติกส์ในภาคตะวันออก</lead>
<neck></neck>
<body><p>(10 มิ.ย.52) <persName>นายประทีป จงสืบธรรม</persName> รองผู้ว่าราชการจังหวัดตราด กล่าวว่า จังหวัดตราด ซึ่งเป็นจังหวัดติดกับจังหวัดเกาะกง ประเทศกัมพูชา และมีการนำผลไม้ผ่านแดนไปจำหน่ายต่างประเทศ ได้วางแผนพัฒนาเส้นทางค้าขายโดยเฉพาะด้านโลจิสติกส์ กับ<persName>นายสุพจน์ เลียดประถม</persName> สมาชิกวุฒิสภาจังหวัดตราด ในฐานะประธานคณะอนุกรรมาธิการแก้ไขราคาผลไม้ตกต่ำ และ<persName>นายประเสริฐ ศิริ</persName> ประธานหอการค้าจังหวัดตราด เรื่อง การระบายผลไม้จากจังหวัดตลาดออกสู่ตลาด ซึ่งจังหวัดตราดจะมีผลไม้ออกสู่ตลาดในแต่ละปี ประมาณ 1 แสนตันเศษ ประกอบด้วย เงาะ 61,755 ตัน ทุเรียน 32,752 ตัน มังคุด 20,867 ตัน ลองกอง 7,684 ตัน โดยมีการผลักดันการส่งออกผลไม้สู่ประเทศเวียดนาม , กัมพูชา, จีนและลาว หากมีการพัฒนาระบบโลจิสติกส์ในภาคตะวันออกอย่างเป็นระบบเชื่อมต่อกัน ก็จะลดช่วงเวลาการส่งออกให้สั้นลง และทำให้ผลไม้ไทยสด ใหม่มีราคาสูงขึ้นในอนาคต ส่วนการพัฒนาสินค้าด้านการเกษตรให้มีคุณภาพในการส่งออก ได้ปรับแนวคิดของเกษตรกรให้รวมกันเป็นกลุ่มในการพัฒนาสินค้า ซื้อปุ๋ยในราคาถูกและเพิ่มการผลิตผลไม้จากปุ๋ยอินทรีย์ให้มากขึ้น เพื่อให้ผลไม้มีคุณภาพ ซึ่งเป็นที่ต้องการของตลาดโดยเฉพาะตลาดในต่างประเทศ </p></body>
</news>
