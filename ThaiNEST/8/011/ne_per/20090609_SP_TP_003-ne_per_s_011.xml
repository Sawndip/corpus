<teiHeader>
<fileDesc>
<titleStmt>
  <title>ชี้เซอร์ทำผีแห้วชปล. ตอร์เรสกระตุ้นหงส์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/090609/5942  </bibl>
</sourceDesc>
</fileDesc>
</teiHeader>
<news>
<headline>ชี้เซอร์ทำผีแห้วชปล. <persName>ตอร์เรส</persName>กระตุ้นหงส์</headline>
<lead><persName>กุส  ฮิดดิงก์</persName>  ตำหนิ  <persName>เซอร์อเล็กซ์  เฟอร์กูสัน</persName>  วางแผนพลาดทำให้แมนเชสเตอร์  ยูไนเต็ด  เป็นฝ่ายแพ้ในนัดชิงชนะเลิศแชมเปียนส์ลีกเมื่อปลายเดือน  พ.ค.ที่ผ่านมา</lead>
<neck></neck>
<body><p>กุนซือชาวดัตช์ยืนยันว่าเขาถึงกับรู้สึกเซ็งกับเกมที่กรุงโรมเมื่อเห็นบาร์เซโลนาแชมป์ลาลีกาต้อนเอาชนะได้อย่างหายห่วง2-0</p>
<p> โค้ชวัย 62สละตำแหน่งที่เขารับเป็นผู้จัดการทีมให้เชลซีแค่ชั่วคราวจนจบซีซั่นหลังจากที่พาทีมชนะเอฟเวอร์ตันซิวแชมป์เอฟเอคัพที่เวมบลีย์4วันถัดมา</p>
<p> อย่างไรก็ตาม ถ้วยแชมเปียนส์ลีกต่างหากที่ฮิดดิงก์อยากได้มากกว่าและก็เกือบทำได้สำเร็จถ้าไม่เพราะไปโดนบาร์เซโลนาเขี่ยตกรอบรองอย่างน่า กังขา</p>
<p> "ผมไม่สนุกเลยกับการชมเกมนัดชิงชนะเลิศแชมเปียนส์ลีกปีนี้"</p>
<p> "มันน่าเบื่อมีทีมเดียวที่เล่นอยู่ในสนามและทีมนั้นก็คือบาร์ซา"</p>
<p> "เราไม่ได้เห็นการต่อสู้ที่แท้จริงและนั่นก็พิสูจน์ให้เห็นว่าการวิเคราะห์คู่แข่งก่อนเกมมีความสำคัญขนาดไหน"</p>
<p> "บาร์เซโลนาเล่นฟุตบอลในแบบของพวกเขาแต่พวกเขาก็รู้ล่วงหน้าถึงจุดอ่อนของแมนฯยูไนเต็ด"</p>
<p> <persName>ฮิดดิงก์</persName>ไม่ใช่คนเดียวที่ออกมาวิจารณ์แท็กติกที่แมนฯยูฯใช้ในนัดชิงชนะเลิศโดยก่อนหน้านั้นทั้ง<persName>คาร์ลอสเตเวซ</persName>กับ<persName>คริสเตียโนโรนัลโด</persName>ยังออกมาแสดงความไม่พอใจการวางแผนการเล่นของโค้ชตัวเองในนัดนี้</p>
<p> ขณะเดียวกัน <persName>เฟร์นันโดตอร์เรส</persName>ประกาศจะนำลิเวอร์พูลกลับมาครองความยิ่งใหญ่อย่างในอดีตยุค70และ80ให้ได้แต่ก่อนจะถึงวันนั้นก็ต้องให้นักเตะทุกคนเชื่อมั่นว่าพวกเขาทุกคนสามารถทำ ได้และสามารถเป็นทีมที่แข็งแกร่งเหนือกว่าบาร์เซโลนาแชมป์ยุโรปปีนี้</p>
<p> "เป้าหมายของเขาคือเป็นทีมที่ดีที่สุดหากเราไม่มีความคิดที่จะเป็นหนึ่งในอังกฤษหรือในยุโรปก็ไม่มีประโยชน์ที่จะพยายามกันต่อไป"เขากล่าวผ่านเว็บไซต์ของสโมสร</p>
<p> "ลิเวอร์พูลเป็นทีมที่มีชื่อไม่แพ้บาร์เซโลนาในฐานะสโมสรฟุตบอลสโมสรหนึ่งและยังอาจเหนือกว่าด้วยซ้ำหากพูดถึงแชมป์ที่ได้แต่เราต้องทำให้ลิเวอร์พูลประสบความสำเร็จในยุคนี้อย่างที่เคยเป็นในยุค70และ80".</p></body>
</news>
