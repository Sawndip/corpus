<teiHeader>
<fileDesc>
<titleStmt>
  <title>ปชป.เกี้ยเซียะพรรคร่วม ดันเงินกู้ 8 แสนผ่าน-ฮุบโปรเจคอื่นแทนรถเมล์  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-06-04 08:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000062600  </bibl>
</sourceDesc>
</fileDesc>
</teiHeader>
<news>
<headline>ปชป.เกี้ยเซียะพรรคร่วม ดันเงินกู้ 8 แสนผ่าน-ฮุบโปรเจคอื่นแทนรถเมล์</headline>
<lead>เพื่อไทย เชื่อ พรรคร่วมพร้อมใจ ปิดโครงการรถเมล์ รอฉวยจังหวะเงินกู้ 8 แสนล้านผ่านสภา บันดาลทุกพรรคสมหวัง เผยโครงการภายใต้งบอีกเพียบ วงในปชป.ชี้พร้อมยุบสภาได้ทุกเมื่อ หากพรรคร่วมแข็งข้อ ฟากนักวิชาการด้านธรรมาภิบาล ชี้ ยุค<persName>แม้ว</persName>ยังกินดุกว่า<persName>มาร์ค</persName>หลายเท่า ฟันธง <persName>มาร์ค</persName>กล้า ฟันทุจริตยุติเช่ารถเมล์ได้ใจประชาชนเลือกตั้งรอบหน้าหนุนนั่งนายกฯอีกรอบ ชัวร์</lead>
<neck>เกมการเมืองภายในพรรคร่วมที่ดูเหมือนจะเตะตัดขาจนเข้าทำนอง 'ไก่เห็นตีนงู งูเห็นนมไก่' เมื่อโครงการจากพรรคภูมิใจไทยทั้งโครงการเช่ารถเมล์เอ็นจีวี 4,000 คัน มูลค่ารวมกว่า 67,900 ล้านบาทจากกระทรวงคมนาคมหรือโครงการรับจำนำสินค้าเกษตรฯของกระทรวงพาณิชย์ เมื่อ<persName>อภิสิทธิ์ เวชชาชีวะ</persName> นายกรัฐมนตรีสั่งตีกลับเพื่อทบทวนใหม่หลายครั้ง                ผสมโรงด้วยการประสานเสียงกดดันรัฐบาลจากสื่อและส.ว.อย่างเต็มที่ใน การคัดค้านโครงการดังกล่าว ดังนั้น เมื่อพรรคประชาธิปัตย์เสนอโครงการจัดสรรให้เช่าที่สาธารณะเพื่อทำการเกษตร ไร่ละ 10 บาทตามที่ <persName>ถาวร เสนเนียม</persName> รมช.มหาดไทยเป็นผู้เสนอก็ถูก<persName>ชวรัตน์ ชาญวีรกุล</persName> รมว.มหาดไทยสั่งตีกลับเช่นกัน</neck>
<body><p>เชื่อ'ปชป.-ภท.'ไม่แตก</p>
<p>พรรคร่วมรอจังหวะโกย</p>
<p>ภาพของความขัดแย้งระหว่างพรรคร่วมจึงอาจเป็นเพียงฉากหน้าทางการเมือง ตามทัศนะของ <persName>ไพจิต ศรีวรขาน</persName> ส.ส.นครพนม พรรคเพื่อไทย ที่มองว่าการตอบโต้ระหว่าง 2 พรรคร่วมไม่อาจนำไปสู่การแตกแยกของรัฐบาลอย่างแท้จริงเนื่องจากยังมีผล ประโยชน์ร่วมกันอีกมาก</p>
<p>ทุกพรรคล้วนแล้วแต่มีต้นทุนที่ค่อนข้างสูงในการเป็นรัฐบาลครั้งนี้ โดยเฉพาะพรรคภูมิใจไทย ที่ค่อนข้างเสียภาพลักษณ์ด้านความซื่อสัตย์จากการหักหลังอดีตนายกฯ รวมถึงการสะสมเงินทุนสำหรับการเลือกตั้งครั้งหน้า</p>
<p>จึงจำเป็นต้องรองบประมาณในการยื่นพระราชกำหนดให้อำนาจกระทรวงการคลัง กู้เงิน เพื่อฟื้นฟูและเสริมสร้างความมั่นคงทางเศรษฐกิจ พ.ศ.2552 วงเงินและพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจ รวมทั้งสิ้น 800,000 ล้านบาทต่อสภา</p>
<p>'ภาพที่เกิดขึ้นดูคล้ายจะรุนแรงแต่ไม่น่าจะเป็นจริง ตราบใดที่คุณ<persName>สุเทพ</persName>และคุณ<persName>เนวิน</persName> ยังไม่แตกหักและปะทะกันอย่างแท้จริงพรรคร่วมก็ยังไม่แตก เพราะยังมีโครงการภายใต้เงินกู้ 8 แสนล้านอยู่อีกมากและหากจะแตกหักคงเป็นหลังการเลือกตั้งซึ่งทุกฝ่ายก็พร้อม ที่จะสู้กันอย่างเต็มที่'</p>
<p>ดังนั้น สงครามตัวแทนที่มองกันจึงเป็นการประวิงเวลาและยังไม่มีการแตกหักทางการ เมืองอย่างแท้จริง และการที่สุเทพเข้าเป็นประธานในโครงการอื่นๆเนื่องจากมีพลังในการบริหาร จัดการอย่างแท้จริงผิดกับ <persName>กอร์ปศักดิ์ สภาวสุ</persName> รองนายก ด้านเศรษฐกิจที่ค่อนข้างไร้พลัง ข้อตกลงต่างๆระหว่างพรรคร่วมจึงไม่เป็นผลเท่าใดนัก</p>
<p>นอกจากนี้ หากโครงการเช่ารถเมล์จำต้องพับไป ก็ยังมีโครงการในพรรคภูมิใจไทยอีกมากทั้งโครงการรถไฟฟ้า โครงการถนนปลอดฝุ่น หรือโครงการเรียนฟรีและการแต่งตั้งโยกย้ายข้าราชการของพรรคประชาธิปัตย์รวม ถึงโครงการด้านแหล่งน้ำของพรรคชาติไทยพัฒนาก็ยังถือว่ายังเร็วเกินไปหากจะ ตัดสินใจยุบสภา</p>
<p>ดังนั้น เมื่อสภาประชุมเปิดในวันที่ 15-26 มิ.ย.52นี้ และมีการพิจารณาร่างฯดังกล่าวและสามารถผลักดันให้ผ่านได้ ถึงตรงนั้น พรรคร่วมก็สามารถที่จะแยกย้ายและแตกหักกันอย่างแท้จริงเพราะเม็ดเงินไหลเข้า สู่แต่ละพรรคเป็นที่เรียบร้อยแล้ว</p>
<p>ปชป.มีไม้เด็ด 'ยุบสภา'</p>
<p>อย่างไรก็ดีคนในพรรคประชาธิปัตย์เชื่อว่า นี่คือ สงครามตัวแทนระหว่างพรรค แม้ว่า ถาวรจะมิใช่คนในสายสุเทพแต่โครงการเช่าที่ดินฯก็อยู่ภายใต้กระทรวงมหาดไทยใน มือของคนในพรรคภูมิใจไทย ซึ่งถูกเอาคืนด้วยการเทียบเคียงกับแผลเก่ากรณีที่ดินสปก.4-01 ในทันที</p>
<p>ต้องไม่ลืมว่า กรณีเช่ารถเมล์ 4,000 คันนี้พรรคประชาธิปัตย์เคยอภิปรายไม่ไว้วางใจในสมัยรัฐบาล<persName>สมัคร สุนทรเวช</persName> แรงกดดันจึงมากกว่าปกติหากปล่อยโครงการดังกล่าวผ่านไป ทางออก ก็คือ การชะลอเรื่องนี้ด้วยการตั้งคณะกรรมการขึ้นมาศึกษาข้อดี-เสีย เพื่อให้กระแสต้านและภาพการทุจริตให้น้อยลง ด้วยเหตุผลคือ 1.ความจำเป็นของโครงการดังกล่าว 2.การสุ่มเสี่ยงต่อการทุจริต หากฝืนปล่อยไปโดยไม่ฟังเสียงทัดทานของสังคมอาจทำให้รัฐบาลพังลงก็เป็นได้</p>
<p>'ในเชิงการเมืองทุกอย่างสามารถเกิดขึ้นได้ การจะตัดสินใจยุบสภาหรือไม่นั้น อาจเกิดขึ้นได้ทุกเมื่อ แต่ขณะนี้ต้องการบริหารประเทศต่อไปก่อนมากกว่าเพราะหากเลือกยุบสภาก็เป็นการ ซ้ำเติมสถานการณ์บ้านเมืองให้เลวร้ายยิ่งขึ้น' <persName>สาธิต ปิตุเดชะ</persName> กรรมการบริหารพรรคประชาธิปัตย์ ระบุ</p>
<p>ดังนั้น เกมนี้เพื่อยื้อสถานะรัฐบาลของพรรคร่วมจึงจำเป็นต้องเบรกโครงการดังกล่าวหาก กระแสสังคมไม่เห็นด้วย ขณะเดียวกันความพยายามในการประวิงเวลาเพื่อเดินหน้าทำงานของรัฐบาลยังคงเป็น กระแสหลัก ทว่าหากถึงจุดที่ไม่อาจรับได้ทางออกสุดท้ายที่พรรคยังมีคือ การยุบสภา นั่นเอง</p>
<p>แนะภท.นิ่งรอดันโครงการใหม่</p>
<p>'พูดกันตรงๆก็คือ ต้องคิดถึงประโยชน์ชาติและรัฐบาลก่อนเพื่อให้ทุกอย่างสามารถเดินหน้าต่อไป ได้ ผลประโยชน์พรรคหรือส่วนตัวต้องเอาไว้ทีหลัง โดยที่ได้มีการตกลงกันไว้สำหรับโครงการดังกล่าวว่า ทุกฝ่ายต้องยอมรับการตัดสินใจว่าจะผ่านหรือไม่ก็ตาม และหากโครงการดังกล่าวตกไปก็เสนอโครงการใหม่เข้ามาแทนหรือเสนอเข้ามาซ้ำก็ ได้ ถ้ายังคงทำงานร่วมกันในฐานะพรรคร่วมรัฐบาล'</p>
<p>นี่คือทางออกหนึ่งในการยุติความขัดแย้งระหว่างพรรค และเฝ้ารอจังหวะเพื่อเสนอโครงการใหม่ในสถานการณ์ที่เหมาะสมกว่านี้ ในอนาคต</p>
<p>ยุค<persName>แม้ว</persName>กินดุ</p>
<p>แต่หากเปรียบเทียบในสมัยรัฐบาล<persName>พ.ต.ท.ทักษิณ ชินวัตร</persName> แล้วจะพบว่าความรุนแรงและซับซ้อนของการทุจริตนั้นและสามารถทำได้สะดวกกว่า อันเนื่องมาจาก 2 ปัจจัยสำคัญ คือ 1.พื้นฐานการเป็นนักธุรกิจของอดีตนายกฯนั้นเป็นแรงขับในการทำงานการเมือง เพื่อเป้าหมายทางธุรกิจดังที่พบเห็นจากโครงการสัมปทานในธุรกิจต่างๆที่ เกี่ยวพันต่อครอบครัวและบุคคลใกล้ชิดเพื่อต่อยอดธุรกิจของตนเองและพวกพ้อง</p>
<p>2.การเป็นรัฐบาลเสียงข้างมาก รวมถึงมีเครือข่ายผู้สนับสนุนในหลายสายงานทั้งเอกชน และรัฐบาลจึงทำให้เครื่องมือที่เอื้อในการทุจริตนั้นสามารถกระทำได้ง่าย รวมถึงระบบตรวจสอบในขณะนั้นก็ไม่สามารถทำได้เต็มที่นัก เนื่องจากเป็นเสียงข้างน้อยทั้งในฝ่ายส.ส.และส.ว.</p>
<p>'เป้าหมายในการเล่นการเมืองของคุณทักษิณ มาจากพื้นฐานทางธุรกิจที่ต้องการต่อยอดผ่านโครงการต่างๆของรัฐบาล การเอื้อประโยชน์ในยุคนั้นจึงสูงมาก</p>
<p>แต่เมื่อเทียบกับคุณ<persName>อภิสิทธิ์</persName> อย่างน้อยพื้นฐานก่อนการเข้ารับตำแหน่งก็ต่างกันทำให้ยังพออนุมานได้ว่าเป้า หมายในการทำงานการเมืองนั้นต่างกัน' <persName>รัตพงษ์ สอนสุภาพ</persName> รองผู้อำนวยการศูนย์วิจัยธรรมาภิบาล มหาวิทยาลัยราชภัฏจันทรเกษมระบุ</p>
<p>แนะ<persName>มาร์ค</persName></p>
<p>'ฟันโกง'ซื้อใจประชาชน</p>
<p>สำหรับกรณีดังกล่าวสังคมค่อนข้างไม่เห็นด้วย การยับยั้งจึงเป็นสิ่งที่รัฐบาลควรเลือกปฏิบัติ การทุจริตถือเป็นเรื่องใหญ่สำหรับประชาชน หากอภิสิทธิ์เลือกที่จะยกเลิกโครงการดังกล่าวก็จะได้รับแรงสนับสนุนจาก ประชาชน แม้ว่าจะสุ่มเสี่ยงต่อความแตกแยกภายในรัฐบาลจนอาจนำไปสู่การยุบสภาก็เชื่อ ว่า รัฐบาลพรรคประชาธิปัตย์ที่มีคุณอภิสิทธิ์เป็นผู้นำจะสามารถกลับมาเป็นรัฐบาล ได้อีกครั้ง</p>
<p>รวมถึงยังมีการมองว่า หากโครงการเช่ารถเมล์สามารถผ่านมติคณะรัฐมนตรีไปได้ แม้ว่าจะมีข้อมูลของโครงการที่มีข้อสงสัยในเรื่องความโปร่งใสของสังคม จึงมีความเชื่อมโยงไปถึง พ.ร.ก.เงินกู้ดังกล่าวนั้นที่มีโครงการกระตุ้นเศรษฐกิจและโครงการเมกะโป รเจกต์อยู่หลายโครงการอาจมีข้อพิรุธและการทุจริตซ่อนอยู่ซึ่งจะยิ่งทำให้ เกิดวิกฤตศรัทธาต่อรัฐบาลมากยิ่งขึ้น</p>
<p>รวมถึง ภาพของ<persName>นายกอภิสิทธิ์</persName>ที่สังคมคาดหวัง ก็ควรจะกระทำการปราบปราบทุจริตอย่างจริงจัง และจะมีโอกาสเป็นผู้นำมือสะอาด เฉกเช่น <persName>อานันท์ ปันยารชุน</persName> อดีตนายกรัฐมนตรี หรือ <persName>ร.ต.อ.ปุระชัย เปี่ยมสมบูรณ์</persName> อดีตรมว.มหาดไทยที่ยอมหักไม่ยอมงอ ซึ่งก็ได้รับการคาดหวังและเป็นที่ยอมรับต่อสังคมมาโดยตลอดในทุกครั้งที่เกิด วิกฤตทางการเมือง</p>
<p>ดังนั้น การเก็บแต้มเมื่อเป็นรัฐบาลถือเป็นปัจจัยสำคัญต่อโอกาสในการได้รับเลือกตั้ง ในครั้งหน้า การผลีผลามตัดสินใจในสิ่งที่สุ่มเสี่ยงต่อความนิยมและการสะสมปัจจัยของพรรค ร่วมรัฐบาลจึงเป็นสิ่งที่ไม่น่าจะเกิดขึ้น การรักษาน้ำใจพรรคร่วมพร้อมๆกับการรักษาศรัทธาประชาชนจึงเป็นสิ่งที่พรรคประ ชาธิปัตย์ทราบดีที่สุด ด้วยบทเรียนการเป็นพรรคฝ่ายค้านกว่า 8 ปีในยุครัฐบาลพรรคไทยรักไทยในอดีต..</p></body>
</news>
