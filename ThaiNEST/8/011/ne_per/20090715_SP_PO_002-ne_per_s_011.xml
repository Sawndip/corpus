<teiHeader>
<fileDesc>
<titleStmt>
  <title>เรือใบจ่อผลาญเงิน1.6หมื่นล.  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=57050  </bibl>
</sourceDesc>
</fileDesc>
</teiHeader>
<news>
<headline>เรือใบจ่อผลาญเงิน1.6หมื่นล.</headline>
<lead>เรือใบเตรียมผลาญเงินซัมเมอร์เดียว 300 ล้านปอนด์ (ราว 1.68 หมื่นล้านบาท)</lead>
<neck></neck>
<body><p>สื่อเมืองผู้ดีหลายฉบับรายงานตรงกันว่า “เรือใบสีฟ้า” แมนเชสเตอร์ ซิตี เตรียมคว้าตัว <persName>เอมมานูเอล อเดบายอร์</persName> จากอาร์เซนอล และ<persName>จอห์น เทอร์รี</persName> กัปตันทีมเชลซี ต่อจาก <persName>คาร์ลอส เตเบซ</persName> กองหน้าชาวอาร์เจนไตน์ ที่ตกลงเซ็นสัญญา 5 ปีเรียบร้อยแล้ว เมื่อวันที่ 13 ก.ค. </p>
<p>รายงานระบุว่า สโมสรเจ้าบุญทุ่มแห่งอังกฤษ จะควักกระเป๋า 25 ล้านปอนด์ (ราว 1,400 ล้านบาท) แลกตัวกองหน้าโตโก ที่คาดว่าจะได้รับสัญญา 5 ปี พร้อมค่าเหนื่อย 1.3 แสนปอนด์ (ราว 7.28 ล้านบาท) ต่อสัปดาห์ รวมมูลค่าเกือบ 60 ล้านปอนด์ (ราว 3,360 ล้านบาท) ต่อด้วยเทอร์รีใน 2 สัปดาห์ข้างหน้า </p>
<p>แมนฯ ซิตี ตั้งใจจะยื่นข้อเสนอ 40 ล้านปอนด์ (ราว 2,240 ล้านบาท) โดยให้ค่าเหนื่อย 2.5 แสนปอนด์ (ราว 14 ล้านบาท) ต่อสัปดาห์ ล่อใจกัปตันทีมชาติอังกฤษ ส่วนเตเบซซึ่งจะใส่เบอร์ 32 เหมือนเดิม ไม่มีการเปิดเผยรายละเอียด แต่คาดว่าค่าตัวอยู่ที่ 25 ล้านปอนด์ หลังจากคว้าตัว <persName>โรเก ซานตา ครูซ</persName> และ <persName>แกเร็ธ แบร์รี</persName> รวมกัน 30 ล้านปอนด์ </p>
<p>รวมมูลค่าการลงทุนทั้งหมดถึง 300 ล้านปอนด์ มากกว่าที่ใช้ซื้อตัว <persName>โรบินโญ</persName> ในราคา 32.5 ล้านปอนด์ บวกกับ 70 ล้านปอนด์ สำหรับนักเตะอีก 9 คนเมื่อฤดูกาลที่แล้ว </p>
<p>ตรงกันข้ามกับแมนเชสเตอร์ ยูไนเต็ด คู่แข่งร่วมเมือง ที่เก็บเงิน 60 ล้านปอนด์ ที่เหลือจากการขาย <persName>คริสเตียโน โรนัลโด</persName> เข้าธนาคาร เมื่อ <persName>อเล็กซ์ เฟอร์กูสัน</persName> กุนซือของทีมยืนยันจะไม่ซื้อใครเพิ่มอีก หลังจาก <persName>อันโตนิโอ วาเลนเซีย</persName> (17 ล้านปอนด์), <persName>กาเบรียล โอแบร์ตอง</persName> (3 ล้านปอนด์) และ<persName>ไมเคิล โอเวน</persName> </p>
<p>ทั้งนี้ <persName>โอเวน</persName>จะได้สวมเสื้อตำนานเบอร์ 7 ซึ่งสร้างความประหลาดใจให้กับแฟนบอลอย่างมาก โดยบางคนถึงขนาดยกให้เป็นเรื่องน่าเศร้าที่สุดในซัมเมอร์นี้ แต่ยังมีส่วนหนึ่งที่รับได้ เพราะเชื่อว่า<persName>เฟอร์กี</persName>น่าจะมีเหตุผลในการตัดสินใจ </p></body>
</news>
