<teiHeader>
<fileDesc>
<titleStmt>
  <title>สมานฉันท์ถึงมือมาร์คสรุปแก้รธน.6ประเด็น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=170588  </bibl>
</sourceDesc>
</fileDesc>
</teiHeader>
<news>
<headline>สมานฉันท์ถึงมือ<persName>มาร์ค</persName>สรุปแก้รธน.6ประเด็น</headline>
<lead>ระอุ : <persName>นายอภิสิทธิ์ เวชชาชีวะ</persName> นายกรัฐมนตรี รับมอบสรุปรายงานของคณะกรรมการสมานฉันท์และแก้ไขรัฐธรรมนูญที่รัฐสภา ท่ามกลางบรรยายกาศอันร้อนระอุจากการปะทะคารมของ ส.ว. ที่สนับสนุนและต้านการแก้ไขรัฐธรรมนูญตามข้อเสนอในรายงาน โดย <persName>น.ส.รสนา โตสิตระกูล</persName> สว.กทม. สวมหน้ากากอนามัยเขียนข้อความ "สมานฉันท์ หยุดแก้รัฐธรรมนูญ เพื่อผลประโยชน์ของนักการเมือง" พร้อมระบุเป็นหน้ากากป้องกันเชื้อโรคของนักการเมืองที่เห็นแก่ตัว</lead>
<neck>ส่อยื้อ-ชงครม.อีกรอบ ปู่ชัยชี้บางอย่างทำยาก สว.2ขั้วเปิดศึกกันเอง</neck>
<body><p>คณะกรรมการสมานฉันท์เพื่อการปฏิรูปการเมืองและศึกษา การแก้ไขรัฐธรรมนูญ ได้ส่งมอบรายงานผลศึกษาของอนุกรรมการที่ตั้งขึ้นทั้ง 3 ชุด ให้<persName>นายอภิสิทธิ์ เวชชาชีวะ</persName> นายกรัฐมนตรีแล้วเมื่อวันที่ 16 กรกฏาคม โดยแสดงความหวังว่า รัฐบาลจะนำไปเร่งดำเนินการ ไม่เตะถ่วง ขณะที่กลุ่มสว. 2 ฝ่ายทั้งที่สนับสนุนแนวทางแก้รัฐธรรมนูญตามผลศึกษา และกลุ่ม40สว.ที่ตั้งป้อมคัดค้าน ต่างออกหน้าปะทะคารมกัน พร้อมกับแสดงท่าทีกดดันรัฐบาลในโอกาสนี้ด้วย พิธีรับมอบรายงานผลศึกษาดังกล่าวมีขึ้นที่รัฐสภา โดยมี<persName>นายชัย ชิดชอบ</persName> ในฐานะประธานรัฐสภา กับ<persName>นายประสพสุข บุญเดช</persName> ประธานวุฒิสภาร่วมรับฟังรายงานด้วย</p>
<p>กก.สมานฉันท์ชงแก้รธน.6ปม</p>
<p><persName>นายดิเรก ถึงฝั่ง</persName> ส.ว.นนทบุรี ประธานคณะกรรมการสมานฉันท์ฯกล่าวรายงานระบุว่า คณะกรรมการยึดหลักการทำงานว่า"หากความเป็นธรรมไม่มี ความสามัคคีในชาติก็เกิดไม่ได้" ซึ่งคณะอนุกรรมการทั้ง 3 ชุดต่างตั้งใจทำงานเพื่อให้ทุกสิ่งหมดความขัดแย้ง ให้ปัญหายุติ และรับฟังความคิดเห็นประชาชน ในที่สุดผลศึกษาจะนำมาสู่การแก้รัฐธรรมนูญในระยะเร่งด่วน 6 ประเด็น ส่วนระยะยาวจะให้ตั้งสภาร่างรัฐธรรมนูญหรือ สสร.3 ขึ้นพิจารณาร่างรัฐธรรมนูญใหม่ทั้งฉบับ</p>
<p>"เมื่อส่งมอบรายงานให้ท่านนายกฯแล้ว จากนี้ไปอยากให้นายกฯและประธานรัฐสภาตั้งคณะทำงานขึ้นมาพิจารณารายงานนี้ พร้อมกับนำข้อเสนอของคณะกรรมการไปสู่แนวการปฏิบัติให้เกิดผลสัมฤทธิ์อย่าง จริงจัง เพื่อให้ความขัดแย้งในสังคมหมดสิ้นไป"<persName>นายอดิเรก</persName>กล่าว</p>
<p>จี้รบ.ทำเร่งด่วนยุติความขัดแย้ง</p>
<p>จากนั้นเป็นการรายงานผลศึกษาของอนุกก.ทั้ง 3ชุด เริ่มที่<persName>นายตวง อันทะไชย</persName> ประธานอนุกก.ศึกษาแนวทางสร้างความสมานฉันท์ทางการเมืองฯรายงานสรุปว่า กระบวนการสมานฉันท์เป็นเรื่องเร่งด่วน ต้องทำต่อเนื่อง อาศัยเครือข่ายทุกส่วนของสังคม และต้องปลุกจิตสำนึกให้ทุกคนทดแทนบุญคุณแผ่นดิน ส่วนการดำเนินการระยะเร่งด่วน มีเป้าหมายลดการสร้างเงื่อนไขความขัดแย้ง รวมถึงการร่างรัฐธรรมนูญฉบับสมานฉันท์และแก้ไขกฎหมายที่เกี่ยวข้อง ระยะกลางถึงระยะยาวคือ การสร้างวัฒนธรรมประชาธิปไตยและการตั้งคณะกรรมการสมานฉันท์ถาวร เพื่อรองรับการปฏิรูปการเมืองในอนาคตตลอดจนการแก้รัฐธรรมนูญ การยุบสภาและการเลือกตั้งใหม่</p>
<p>แนะปรับโครงสร้างปฏิรูปการเมือง</p>
<p>ตามด้วย<persName>นายประเสริฐ ชิตพงษ์</persName> ประธานอนุกก.ปฏิรูปการเมืองรายงานสรุปว่า แนวทางการปฏิรูปการเมืองต้องปฏิรูปทั้งโครงสร้างอำนาจการบริหาร,การเมืองและ เศรษฐกิจ,วัฒนธรรมทางการเมืองที่เป็นประชาธิปไตย,บทบาทการเมืองของทุกภาค ส่วนที่ส่งเสริมการพัฒนาประชาธิปไตยแบบมีส่วนร่วม และ หลักนิติธรรม</p>
<p>แก้6ประเด็นเพื่อสมานฉันท์</p>
<p>ขณะที่<persName>พล.อ.เลิศรัตน์ รัตนวานิช</persName> ประธานอนุกก.ศึกษาแนวทางการแก้ไขรัฐธรรมนูญและกฎหมายที่เกี่ยวข้องรายงาน สรุปว่า ได้รวบรวมความเห็นจากทุกฝ่ายอย่างรอบด้านที่สุด โดยเฉพาะการเสนอแก้รัฐธรรมนูญเร่งด่วน 6 ประเด็น คือ ระบบเลือกตั้งส.ส.,ที่มาของส.ว.,มาตรา 190,มาตรา 237,มาตรา 265 และมาตรา 266 เพื่อความสมานฉันท์ ก่อนจะแก้รัฐธรรมนูญใหญ่ในระยะยาว เพื่อให้มีการเลือกตั้งเกิดขึ้นในเวลาที่เหมาะสม</p>
<p>นอกจากนี้ ต้องแก้กฎหมายประกอบรัฐธรรมนูญที่เกี่ยวข้องด้วยอาทิ พ.ร.บ.ประกอบรัฐธรรมนูญว่าด้วยพรรคการเมืองและพ.ร.บ.ประกอบรัฐธรรมนูญว่า ด้วยกกต.</p>
<p>"<persName>ปู่ชัย</persName>"บอกบางอย่างทำได้ยาก</p>
<p>จากนั้นได้ส่งมอบรายงานผลศึกษาแก่<persName>นายชัย ชิดชอบ</persName> ซึ่ง<persName>นายชัย</persName>ได้กล่าวขอบคุณและแสดงความเชื่อมั่นว่า น่าจะแนวทางที่ทำให้ประชาชนมีความรักปรองดอง สามัคคีได้แน่ โดยจะขอส่งมอบรายงานแก่นายกฯเพื่อรับไปดำเนินการต่อไป แต่ก็ยอมรับว่า ข้อเสนอในรายงานบางอย่างปฏิบัติได้ง่าย บางอย่างก็ยาก ต้องหารือกับนายกฯต่อไปให้รอบคอบ</p>
<p>"มาร์ค"หวั่นขัดแย้งขอหารือครม.</p>
<p>ขณะที่<persName>นายอภิสิทธิ์ เวชชาชีวะ</persName> นายกรัฐมนตรี กล่าวขณะรับมอบรายงานว่า เนื่องจากผลศึกษามีรายละเอียดมาก ดังนั้นจึงได้หารือกับประธานสภาฯว่าจะทำอย่างไรต่อไป ซึ่งคงต้องดำเนินการหลังเปิดสมัยประชุมสภานิติบัญญัติ 1 สิงหาคมนี้ ส่วนฝ่ายบริหารก็จะดำเนินการคู่ขนานกันไป โดยจะนำไปหารือในครม.</p>
<p>อย่างไรก็ตาม<persName>นายอภิสิทธิ</persName>ชี้ด้วยว่า ในข้อเสนอที่ศึกษามา มีความเห็นที่หลากหลายและแตกต่างกันพอสมควร แม้จะแตกต่างเพียง 1-2 ประเด็น แต่อาจนำไปสู่ความขัดแย้งได้ ฉะนั้น ฝ่ายบริหารจะคำนึงถึงความละเอียดอ่อนตรงนี้ และพิจารณารูปแบบความเหมาะสมในการดำเนินการต่อ แต่ยืนยันรัฐบาลมีเจตนาแน่วแน่ จะให้การเมืองเข้าสู่ระบบ เป็นที่ยอมรับจากทุกฝ่าย และแก้ไขปัญหาโดยการปฏิรูปการเมืองต่อไป</p>
<p>"<persName>ชัย</persName>"บอกแก้รธน.เสร็จยุบสภา</p>
<p><persName>นายชัย ชิดชอบ</persName> ยังให้สัมภาษณ์หลังเสร็จพิธี โดยเลี่ยงที่จะตอบว่าจะแก้รัฐธรรมนูญให้เสร็จในสมัยประชุมที่จะถึงนี้เลย หรือไม่ ระบุเพียงต้องเอาผลศึกษามาพิจารณาก่อนว่าจะทำอย่างไรให้เป็นรูปธรรมบ้าง เพราะถ้าแก้ไขรัฐธรรมนูญเสร็จเมื่อไหร่ก็ต้องยุบสภาทันที</p>
<p>"แต่ตอนนี้ไม่มีใครอยากยุบสภาหรอกเพราะมันเหนื่อย เขาอยากอยู่กันยาวๆ แต่ก็จะไม่มีการซื้อซื้อเวลาเพียงแต่ต้องศึกษาให้รอบคอบ"<persName>นายชัย</persName>ระบุ</p>
<p>ฝ่ายค้านได้ทีเร่งรัฐบาลรีบทำ</p>
<p>ขณะที่<persName>นายวิทยา บุรณศิริ</persName> ประธานวิปฝ่ายค้าน พรรคเพื่อไทย เรียกร้องให้นายกฯและประธานสภาฯเร่งดำเนินการตามข้อสรุปของคณะกก.สมานฉันท์ โดยเร็ว ส่วนที่กลุ่มคัดค้านโจมตีว่าแนวทางที่จะแก้รัฐธรรมนูญเป็นประโยชน์แก่นักการ เมืองฝ่ายเดียว ประชาชนไม่ได้ประโยชน์นั้น <persName>นายวิทยา</persName>โต้ว่า มีหลายข้อต้องดำเนินการ เพื่อให้เกิดความสมานฉันท์ปรองดองที่แท้จริง ไม่ใช่แก้ไขเพื่อนักการเมืองเท่านั้น</p>
<p>สว.2ขั้วปะทะคารมรับสมานฉันท์</p>
<p>ผู้สื่อข่าวรายงานด้วยว่า ก่อนหน้าที่นายกรัฐมนตรีจะเดินทางมารับมอบรายงานของคณะกรรมการสมานฉันท์ฯที่ รัฐสภา กลุ่ม 2 สว.ที่มีความเห็นแตกแยกเป็น 2 ฝ่าย ต่างพากันมารอพบนายกฯที่บริเวณชั้น 2 อาคารรัฐสภา 2 เพื่อยื่นข้อเรียกร้องแสดงท่าทีของตน จนเกิดการปะทะคารมกันอย่างดุเดือดพอประมาณ</p>
<p>40สว.ใส่หน้ากากหยุดแก้รธน.</p>
<p>โดยกลุ่ม 40 สว.นำโดย<persName>น.ส.รสนา โตสิตระกูล</persName> สว.กทม. <persName>น.ส.สุมล สุตะวิริยะวัฒน์</persName> ส.ว.เพชรบุรี <persName>นายคำนูณ สิทธิสมาน</persName> <persName>นายสมชาย แสวงการ</persName> สว.สรรหา เป็นต้น ซึ่งอยู่ฝ่ายต่อต้านการแก้ไขรัฐธรรมนูญ ได้สวมหน้ากากอนามัยที่เขียนข้อความว่า "สมานฉันท์ หยุดแก้รัฐธรรมนูญ เพื่อผลประโยชน์ของนักการเมือง"โดยเจ้าตัวกล่าวด้วยเสียงดังว่า "เป็นหน้ากากป้องกันเชื้อโรคของนักการเมืองที่เห็นแก่ตัว"</p>
<p>อีกฝ่ายโดดหนุน-เถียงกันเดือด</p>
<p>ส่วนสว.อีกฝ่ายที่สนับสนุนการแก้ไขรัฐธรรมนูญ นำโดย<persName>พล.อ.เลิศรัตน์ รัตนวานิช</persName> ส.ว.สรรหา <persName>นายเกชา ศักดิ์สมบูรณ์</persName> ส.ว.ราชบุรี <persName>นายยุทธนา ยุพฤทธิ์</persName> ส.ว.ยโสธร โดยสว.ทั้ง 2 ฝ่าย ได้โต้เถียงกันดุเดือด ซึ่งฝ่ายต่อต้านเห็นว่าการแก้ไขรัฐธรรมนูญเป็นหลุมพรางของความสมานฉันท์ แต่อีกฝ่ายโต้ว่า นี่คือจุดเริ่มต้นของการนำไปสู่ความสมานฉันท์ อย่างไรก็ตามหลังจากเถียงกันได้สักครู่ก็เลิกรากันไปก่อนที่คณะของนายกฯมา ถึง</p>
<p><persName>นายประสพสุข บุญเดช</persName> ประธานวุฒิสภา กล่าวถึงกรณีสว.มีความเห็นแตกต่างกันว่า ไม่มีปัญหา ส.ว. 150 คน แต่ละคนมีแนวคิดเป็นของตนเอง การสนับสนุนและคัดค้านเป็นเรื่องธรรมดา</p></body>
</news>
