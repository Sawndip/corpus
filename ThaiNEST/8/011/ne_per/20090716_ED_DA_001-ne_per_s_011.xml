<teiHeader>
<fileDesc>
<titleStmt>
  <title>เอเซอร์ฟันธงครึ่งปีหลังตลาดไอทีฟื้นตัวแน่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=316&contentID=8363  </bibl>
</sourceDesc>
</fileDesc>
</teiHeader>
<news>
<headline>เอเซอร์ฟันธงครึ่งปีหลังตลาดไอทีฟื้นตัวแน่</headline>
<lead>ตลาดไอทีฟื้นตัวครึ่งปีหลัง ภาวะเศรษฐกิจซบเซาเริ่มไม่มีผลต่อกำลังซื้อ โน้ตบุ๊กต่ำกว่า 2.5 หมื่นบาท ได้รับความนิยม พฤติกรรมผู้บริโภคเปลี่ยนของดีไม่จำเป็นต้องจ่ายแพง</lead>
<neck></neck>
<body><p><persName>นายนิธิพัทธ์ ประวีณวงศ์วุฒิ</persName> ผู้อำนวยการฝ่ายการตลาด บริษัท เอเซอร์ คอมพิวเตอร์ จำกัด เปิดเผยว่า บริษัทคาดว่า ตลาดสินค้าไอทีในช่วงครึ่งปีหลังจะมีอัตราการเติบโตเพิ่มขึ้น หลังจากปลายปีที่แล้วตลาดสินค้าไอทีได้รับผลกระทบจากภาวะเศรษฐกิจ เดือน มิ.ย. ที่ผ่านมา เอเซอร์ สามารถทำตัวเลขยอดขายได้สูงสุดเป็นประวัติการณ์ และในงานคอมมาร์ต เอ็กซ์-เจน 2009 เมื่อต้นเดือน ก.ค. ก็ขายโน้ตบุ๊กได้ถึง 14,000 เครื่อง เดสก์ท็อปอีก 2,000 เครื่อง ถึงสิ้นปียอดขายของบริษัทจะมีอัตราการเติบโตเพิ่มขึ้น 15-20%</p>
<p>“ตอนนี้ภาวะเศรษฐกิจไม่ได้ส่งผลต่อกำลังซื้อของผู้บริโภค ส่วนใหญ่คนที่เดินเข้ามาดูสินค้าจะตั้งใจซื้ออยู่แล้ว โดยในงานคอมมาร์ต ยอดขายโน้ตบุ๊กกว่า 50% มีราคาต่ำกว่า 25,000 บาท แสดงให้เห็นว่า พฤติกรรมและทัศนคติของผู้บริโภคเริ่มเปลี่ยนไป ของดีไม่จำเป็นต้องจ่ายแพงเหมือนในอดีต แต่ปลายปีนี้เชื่อว่า การแข่งขันในตลาดจะมีความรุนแรงมากขึ้น เพราะบริษัทต่าง ๆ ต้องเร่งทำยอดให้ได้ตามเป้า คงไม่ถึงขั้นทำให้โครงสร้างราคาของตลาดบิดเบือนไป”</p>
<p>ด้าน<persName>นายโสภณ ปานฉิม</persName> ผู้อำนวยการฝ่ายบริการ กล่าวว่า เพื่อเป็นการสร้างความมั่นใจให้ลูกค้า บริษัทได้ปรับการให้บริการหลังการขายโดยใช้กลยุทธ์ เอเซอร์ มัลติเพิลแบรนด์ เซอร์วิส เพื่อรับประกันสินค้าและให้บริการหลังการขายครอบคลุมทั้ง เอเซอร์ เกตเวย์ อีแมชชีน และเอเวอร์ สมาร์ท แฮนด์เฮลล์ ด้วยการแบ่งหน่วยให้บริการและจัดสรรบุคลากรให้เหมาะสมและครอบคลุมแต่ละแบ รนด์ ซึ่งจะใช้งบประมาณจำนวน 20 ล้านบาท พร้อมทั้งเปิดศูนย์บริการเพิ่มขึ้นอีก 2 แห่ง คือที่ปิ่นเกล้า และพระราม 2 ภายในสิ้นปีนี้ จากที่มีอยู่แล้ว 15 แห่งทั่วประเทศ</p></body>
</news>
