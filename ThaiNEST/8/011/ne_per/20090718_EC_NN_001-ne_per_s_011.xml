<teiHeader>
<fileDesc>
<titleStmt>
  <title>สสปน.เปิดแผนดึงกลุ่มไมซ์ซบไทยตั้งเป้าปีนี้ฟันรายได้เกิน4หมื่นล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170690  </bibl>
</sourceDesc>
</fileDesc>
</teiHeader>
<news>
<headline>สสปน.เปิดแผนดึงกลุ่มไมซ์ซบไทยตั้งเป้าปีนี้ฟันรายได้เกิน4หมื่นล้าน</headline>
<lead></lead>
<neck></neck>
<body><p><persName>นางมาลินี กิตะพาณิชย์</persName> ผู้อำนวยการฝ่ายการประชุมและการท่องเที่ยวเพื่อเป็นรางวัล สำนักงานส่งเสริมการจัดประชุมและนิทรรศการ(สสปน.) กล่าวว่า ในภาวะวิกฤติเศรษฐกิจและเกิดภาวะการระบาดของไข้หวัดใหญ่สายพันธุ์ใหม่ 2009 ทาง สสปน.จะเน้นการพื้นฟูภาพลักษณ์ และยกระดับการจัดงานธุรกิจเชิงสร้างสรรค์สู่เวทีโลก โดย สสปน.จะร่วมกับพันธมิตรเปิดให้ต่างชาติเห็นถึงศักยภาพของบุคลากรด้านตลาดไมซ์ หรือตลาดการประชุม สัมมนาและนิทรรศการของไทย ด้วยการส่งเสริมและสร้างการรับรู้ ด้านความเป็นมืออาชีพของผู้จัดงานด้านการจัดงานธุรกิจเชิงสร้างสรรค์ของไทย ทั้งกลุ่มตลาดการประชุม และท่องเที่ยวเพื่อเป็นรางวัล โดยคณะกรรมการที่ปรึกษาสำหรับการจัดงานเชิงสร้างสรรค์ได้กำหนดนโยบาย เพื่อนำเสนอกลยุทธ์การพัฒนาตลาด และให้ข้อมูลความรู้ต่อผู้ประกอบการเอกชน เพื่อเตรียมพร้อมการทำกิจกรรมการตลาดแล้ว </p>

<p>"สสปน.ตั้งเป้าว่าแนวทางดังกล่าวจะดึงกลุ่มลูกค้าองค์กรจากทั่วโลก ซึ่งมีกำลังซื้อสูง และมีสัดส่วนกว่า 50% ของตลาดไมซ์ ให้เข้ามาจัดงานธุรกิจ หรือ Business Event ในไทย โดยมีเป้าหมายว่าในปี 2553 กลุ่มนี้จะเข้ามาใช้จ่ายเงินในไทยเพิ่มขื้น 20% จากคนละ 12,000 บาทต่อวัน เป็นคนละ 14,000 บาทต่อวัน" <persName>นางมาลินี</persName> กล่าว </p>

<p>สำหรับปีนี้คาดว่าจะมีต่างประเทศเข้ามาในตลาดไมซ์ของไทย 500 งาน รวม 500,000 คน สร้างรายได้เข้าประเทศ 41,000 ล้านบาท และจะช่วยผลักดันให้ยอดตัวเลขนักธุรกิจผู้เดินทางกลุ่มไมซ์ และรายได้จากการเดินทางของนักธุรกิจจากการเข้ามาประชุมและท่องเที่ยวเพื่อเป็นรางวัลในไทย กลับสู่ภาวะปกติของอัตราเฉลี่ยการเติบโตอุตสาหกรรมไมซ์ที่ 15-20% ต่อปี ในปี 2554</p></body>
</news>
