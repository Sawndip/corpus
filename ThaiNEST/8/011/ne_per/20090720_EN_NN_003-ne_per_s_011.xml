<teiHeader>
<fileDesc>
<titleStmt>
  <title>เหล่าศิลปินชวนทำบุญเข้ากองทุน"โรคมะเร็งในเด็ก" (โซฟาแนวหน้า)  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=170907  </bibl>
</sourceDesc>
</fileDesc>
</teiHeader>
<news>
<headline>เหล่าศิลปินชวนทำบุญเข้ากองทุน"โรคมะเร็งในเด็ก" (โซฟาแนวหน้า)</headline>
<lead></lead>
<neck></neck>
<body><p>เตรียมอิ่มบุญกันได้แล้ว สำหรับใครที่อยากได้บุญพร้อมๆ กับความสนุก ต้องคอนเสิร์ตนี้ "The Way To Heaven Charity Concert"โดยมีเหล่าผู้ใจบุญมาเชิญชวนถึง โซฟาแนวหน้า ให้ไปร่วมรับความสุขผ่านเสียงเพลงแถมยังได้บุญอีกต่างหาก นำทีมโดยโต้โผใหญ่ที่เป็นตัวตั้งตัวตีในการทำคอนเสิร์ตนี้ "<persName>ก้อ</persName>-<persName>ณฐพล</persName>" หรือ <persName>ก้อ กรู๊ฟไรเดอร์ส</persName> ร่วมด้วยตัวแทนศิลปินที่จะขึ้นคอนเสิร์ตครั้งนี้อย่าง <persName>นุ้ย</persName>-<persName>วิริยาภา</persName>,<persName>นัท เครสเชนโด</persName>,เดอะบีกินส์ มาร่วมเชิญคนใจบุญทั้งหลายไปสนุกกัน </p>

 <p>"คอนเสิร์ตนี้มันเกิดจากพี่ๆ น้องๆ ศิลปินหลายๆ คนมารวมตัวกัน ใช้อาชีพของเราเป็นโอกาสทำประโยชน์ให้กับคนอื่นบ้าง เราก็เลยจัดคอนเสิร์ตขึ้นมา เพราะว่าเป็นสิ่งที่พวกเราถนัดที่สุด ส่วนคอนเซ็ปก็คือการรวมตัวของพี่ๆ น้องๆ ศิลปินรวมถึงทีมงานทุกๆ คนมาร่วมกันทำงานนี้โดยที่ทุกคนทำฟรี ไม่มีการหักค่าใช่จ่ายใดๆ ทั้งสิ้น รายได้ทั้งหมดก็จะมอบให้กับการกุศลในกองทุน "โรคมะเร็งในเด็ก" ในวันอาทิตย์ที่ 26 ก.ค.นี้ เวลา 14.00 น. ณ ชั้น 8 Zen Event Gallery ศูนย์การค้าเซ็นทรัลเวิลด์ ต้องบอกว่าบัตรตอนนี้มีจำหน่ายเรียบร้อยแล้ว ที่ไทยทิคเก็ตเมเจอร์ทุกสาขา ราคา 600 บาทเท่านั้น แต่ถ้าใครมีทุนทรัพย์มากหน่อย เราก็จะมีบัตรจำหน่ายในราคา 3,000 บาท ท่านก็จะได้รับของที่ระลึกจากผู้จัดงาน พร้อมด้วยใบอนุโมธนา ก็หวังว่าจะให้ออกมาดีที่สุด สำหรับครั้งนี้เราคิดว่ามันเป็นครั้งแรก ที่เรามารวมตัวกันทั้ง 6 วง ไม่ว่าจะเป็น กรู๊ฟไรเดอร์,เครสเชนโด,นุ้ย-วิริยาภา,เดอะบีกิน,ฟรายเดย์,วีนัส บัตเตอร์ฟราย ความพิเศษคือความยาวกว่า 3 ชั่วโมงและแถมด้วยช่วงสุดท้ายเราทั้ง 6 วงจะมาเล่นด้วยกัน นับว่าเป็นครั้งแรกเลยที่เราได้มาร่วมแจมในเวทีเดียวกัน ขอบอกว่าเป็นเพลงฮิตที่ทุกคนร้องตามได้แน่นอน รับรองว่าสนุกครบรส ไม่ว่าใครจะชอบเพลงแนวไหนรับรองว่าถูกใจทุกคนแน่นอน และส่วนเรื่องของการป้องกันโรคไข้หวัดที่กำลังระบาดอยู่ในขณะนี้ คนที่มีชมคอนเสิร์ตก็ไม่ต้องกลัว เรามีมาตราการอย่างเข้มข้นในการป้องกัน อย่างแรกเลยที่ต้องขอความร่วมมือ คือใครที่ไม่สบายอย่ามาครับ อย่างที่สองก็จะมีเจลฆ่าเชื้อ ล้างมือก่อนดูคอนเสิร์ต อย่างที่สามเราจะมีการแจกหน้ากากให้ทุกคน อย่างที่สี่ก็จะมีทีมงานที่มาจากโรงพยาบาลคอยสังเกตุการณ์ ว่าใครที่มีแนวโน้มว่าจะเป็นไข้ ก็จะรีบแยกคนที่น่าสงสัยออกจากงานทันที สุดท้ายมีบุรุษพยาบาลและนางพยาบาลคอยดูแลอย่างใกล้ชิด รับรองว่าเราดูแลจริงๆ สุดท้ายก็อยากให้ทุกคนมาร่วมทำบุญกัน อย่างน้อยก็ช่วยทำบุญเล็กๆ น้อยๆ ก็ถือว่าได้กุศลที่ยิ่งใหญ่แล้ว อย่างที่บอกบัตรถูกมาก เรามั่นใจว่าทุกคนจะได้ทั้งความสุขและความสนุกอย่างแน่นอน" เหล่าศิลปินกล่าว</p></body>
</news>
