<teiHeader>
<fileDesc>
<titleStmt>
  <title>จับทันควัน คนร้ายฆ่ายัดถุง ที่แท้เป็นผัว อ้างโมโหที่เมียติดยาบ้า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169309  </bibl>
</sourceDesc>
</fileDesc>
</teiHeader>
<news>
<headline>จับทันควัน คนร้ายฆ่ายัดถุง ที่แท้เป็นผัว อ้างโมโหที่เมียติดยาบ้า</headline>
<lead></lead>
<neck></neck>
<body><p>จากเหตุการณ์เมื่อเวลา 10.00 น. วันที่ 6 ก.ค.52 <persName>พ.ต.ท.สำราญ คำวัฒนา</persName> สารวัตรเวร สภ.เมืองพัทยา จ.ชลบุรี ได้รับแจ้งว่าพบศพถูกฆ่ายัดใส่ถุงดำ บริเวณกองขยะภายในซอยนกเขาพัทยากลาง หมู่ 9 ต.หนองปรือ อ.บางละมุง จ.ชลบุรี บริเวณกองขยะใต้ต้นหูกวางข้างทาง พบกระสอบสีขาวขนาดใหญ่ 1 ใบ มัดปากถุงอย่างแน่นหนา โดยมีอะไรบางอย่างถูกบรรจุอยู่ภายในส่งกลิ่นเหม็นเน่าคลุ้ง เมื่อเจ้าหน้าที่ทำการตรวจสอบพบศพหญิงไทยอายุประมาณ 40 ปี สูงประมาณ 160-165 ซม. ผมยาวประบ่า สีแดง สวมเสื้อแขนยาวสีเขียว นุ่งกางเกงขายาวสีแดง ที่นิ้วนางข้างขวาสวมใส่แหวนเงิน และข้อเท้าข้างซ้ายมีรอยสักรูปดอกไม้แบบดอกไม้เลื้อย ที่ศพมีบาดแผลถูกตีด้วยของแข็งจนกะโหลกยุบ ลำคอถูกรัดด้วยเชือกรองเท้าสีขาว มือและเท้าถูกมัดด้วยเชือกรองเท้าเช่นกัน แล้วยัดศพใส่ถุงขยะสีดำ 3 ใบ ก่อนจะยัดใส่กระสอบสีขาวขนาดใหญ่ โดยคาดว่าเสียชีวิตมาแล้วไม่ต่ำกว่า 5 วัน และตามร่างกายของศพยังมีดอกหญ้าติดจำนวนมาก ตำรวจจึงลงบันทึกไว้เป็นหลักฐาน  ตามที่เป็นข่าวไปแล้วนั้น</p>

           <p> ต่อมาเมื่อเวลา 14.00 น วันที่ 7 กรกฎาคม 2552  <persName>พ.ต.ต เฉิมศักดิ์ เถียรทองศรี</persName> สารวัตรสืบสวน สภ.เมืองพัทยา จว.ชลบุรี พร้อมด้วย <persName>ร.ต.อ สมภพ คูหาวัลย์</persName> รองสารวัตรสืบสวน <persName>ร.ต.อ กิตติพรรธ เป้าเปี่ยมทรัพย์</persName> รองสารวัตรสืบสวน <persName>ด.ต บรรจง นุเกตุ</persName> <persName>ด.ต เกรียงศักดิ์ คำลือชา</persName> <persName>ด.ต.สุขุมรักคุณ</persName> <persName>ด.ต บำรุง พันโนราช</persName> และ <persName>ด.ต.ธนายุต พลายวาส</persName> ผบ.หมู่งานสืบสวน ได้ร่วมกันทำการสืบสวนจนทราบแน่ชัดว่า ผู้ตายชื่อ<persName>นางสาว น้ำอ้อย ศรีมงคล</persName> อายุ 40 ปี เป็นคนจังหวัดนครสวรรค์   มีที่พักอยู่ที่บ้านไม่มีเลขที่  ภายในซอยโรงแรมชื่นรักอินน์ หมู่ 9 ต.หนองปรือ อ.บางละมุง จ.ชลบุรี และมีสามีเป็นคนเก็บขยะหรือเก็บของเก่าขาย  จึงได้เร่งดำเนินการไปทำการตรวจสอบทันที</p>

            <p>จากการเข้าทำการตรวจสบบ้านพักของผู้ตาย เจ้าหน้าที่ตำรวจพบชายไทยทราบชื่อในเวลาต่อมาว่า<persName>นาย บุญมา(หรือต๋อย) สุขประเสริฐ</persName> อายุ 46 ปี มีบ้านเดิมอยู่ท่บ้านเลขที่ 24 หมู่ 7 ต.เหล่าหลวง อ.เกษตรวิสัย จว.ร้อยเอ็ด พอเห็นเจ้าหน้าที่ตำรวจถึงกับคุกเข่าลงไปกับพื้นดิน ก้มกราบ พร้อมได้ให้การรับสารภาพกับเจ้าหน้าที่ตำรวจทันทีโดยที่เจ้าหน้าที่ตำรวจยังไม่ได้สอบถามอะไร </p>

            <p>โดย<persName>นาย บุญมา</persName>ได้ให้การรับสารภาพกับเจ้าหน้าที่ตำรวจว่า ตนเป็นคนฆ่า<persName>นางสาว น้ำอ้อย ศรีมงคล</persName> ยุ 40 ปี  ผู้เป็นภรรยาโดยมิได้จดทะเบียนสมรสกัน ส่วนสาเหตุมาจาก<persName>นางสาว น้ำอ้อย</persName>(ผู้ตาย)ชอบเสพยาบ้าอยู่เป็นประจำ และมักจะเดินทางไปมาระหว่างนครสวรรค์ กับ พัทยา อยู่เป็นประจำ และครั้งสุดท้าย<persName>นางสาว น้ำอ้อย</persName>(ผู้ตาย)ได้เอยปากขอเงินตนเอง 2000 บาทเพื่อจะนำไปซื้อยาบ้าเสพอีก จนตนเองทนไม่ไหว บอกให้<persName>นางสาว น้ำอ้อย</persName> (ผู้ตาย)เลิกเสพยาบ้าเพราะตนเองไม่มีปัญญาจะหาเงินมาซื้อให้เสพ กลับเป็นปัญหามีปากมีเสียงกันจนกระทั่งตนเองเผลอตัวหยิบจอบขุดดินที่อยู่หน้าบ้านกระหน่ำตีไปอย่างแรงโดยไม่มีเจตนาให้ถึงแก่ความตาย หลังจากตนเองหายจากโมโหและพบว่า <persName>นางสาว น้ำอ้อย</persName> (ผู้ตาย)ถึงแก่ความตายแล้ว จึงเกิดกลัวความผิดจึงได้ใช้เชือกผูกข้อมือ และมัดเท้าของผู้ตาย จากนั้นก็ได้นำถุงพลาสติกสีดำจำนวน 2  ถุงแล้วจับร่างของ<persName>นางสาว น้ำอ้อย</persName>(ผู้ตาย)ยัดใส่ถุงพลาสติกสีดำก่อนที่จะทำการยัดร่างผู้ตายใส่กระสอบ หรือถุงปุ๋ย ขนาดใหญ่ ส่วนจอบขุดดินที่ใช้เป็นอาวุธนั้นตนเอง ได้ทิ้งเอาไว้หนาบ้านพักที่เกิดเหตุ แล้ว นำขึ้นรถจักรยานยนต์พ่วง หรือรถซาเล้ง ก่อนที่จะบรรทุกมาทิ้ง จนตำรวจพบพบศพเข้าดังกล่าว</p>

            <p>หลังสอบสวนแล้ว เจ้าหน้าที่ตำรวจจึงได้ให้ลงบันทึกประกอบคำรับสารภาพเอาไว้เป็นหลักฐาน ก่อนที่จะดำเนินการตั้งข้อกล่าวหาว่า ฆ่าผู้อื่นตายโดยเจตนา และซ้อนเร้น อำพรางศพ ก่อนที่จะนำตัวส่งมอบพนักงานสอบสวนดำเนินคดตามกฎหมาย</p>

           <p> ทางด้าน <persName>พ.ต.อ สรายุทธ สงวนโภคัย</persName> ผู้กำกับ สภ.เมืองพัทยา ซึ่งได้เดินทางมารับตำแหน่งใหม่หลังถูกสั่งย้ายราชการไปอยู่จังหวัดชลบุรีชั่วคราว  และได้กล่าวว่า ในวันพรุ้งนี้จะนำตัวผู้ต้องมาไปที่เกิดเหตุเพื่อทำแผนประกอบคำรับสารภาพเพื่อเป็นแนวทางทางคดีต่อไปดังกล่าว  </p></body>
</news>
