<teiHeader>
<fileDesc>
<titleStmt>
  <title>ศาลสูงมาลาวีไฟเขียวมาดอนนารับเด็ก3ขวบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-13 07:27:34  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=175913  </bibl>
</sourceDesc>
</fileDesc>
</teiHeader>
<news>
<headline>ศาลสูงมาลาวีไฟเขียว<persName>มาดอนนา</persName>รับเด็ก3ขวบ</headline>
<lead>ศาลสูงมาลาวีพิพากษาให้ราชินีเพลงป็อปชาวอเมริกัน <persName>มาดอนนา</persName> สามารถรับเด็กชายชาวมาลาวี วัย 3 ขวบ เป้นลูกบุญธรรม คนที่สองได้</lead>
<neck></neck>
<body><p>ศาลสูงของประเทศมาลาวี ในแอฟริกาตอนใต้ ตัดสินให้<persName>มาดอนนา</persName> ราชินีเพลงป็อปชาวอเมริกัน สามารถรับ <persName>ด.ช.ชิฟันโด เมอร์ซี เจมส์</persName> วัย 3 ขวบ เป็นลูกบุญธรรมได้ หลังจาก<persName>มาดอนนา</persName>รับ <persName>ด.ช.เดวิด บันดา</persName>เป็นลูกบุญธรรมชาวมาลาวีคนแรก เมื่อปีที่แล้ว</p>
<p>โดยศาลชี้ว่า <persName>มาดอนนา</persName>อยู่ในสถานภาพ ที่จะดูแลเด็ก ให้มีชีวิตที่ดีกว่า อยู่ในสถานสงเคราะห์เด็กกำพร้า ในมาลาวี อีกทั้งเธอพยายามช่วยเหลือเด็กด้อยโอกาส รวมทั้งตั้งมูลนิธิ "เรสซิ่ง มาลาวี" ช่วยเหลือเด็กกำพร้าส่วนหนึ่งในมาลาวี ซึ่งมีเด็กกำพร้ากว่า 1 ล้านคน</p>
<p>ก่อนหน้านี้ ศาลชั้นต้นของมาลาวี พิพากษาไม่ให้<persName>มาดอนนา</persName>รับ <persName>ด.ช.ชิฟันโด</persName> เป็นลูกบุญธรรม เพราะเธออาศัยอยู่ในมาลาวี ไม่ถึง 18 เดือน ตามที่กฏหมายกำหนด อีกทั้งยังมีกระแสกดดัน จากกลุ่มพิทักษ์สิทธิเด็ก ที่เห็นว่า มาดอนนาใช้ความมีชื่อเสียง เป็นใบเบิกทาง ให้ตัวเองสามารถรับ <persName>ด.ช.เดวิด บันดา</persName> เป็นลูกบุญธรรมได้ แม้ว่าเธอไม่ได้อาศัยอยู่ในมาลาวี ถึง 18 เดือนก็ตาม</p></body>
</news>
