<teiHeader>
<fileDesc>
<titleStmt>
  <title>เว็บเบอร์ปลื้ม ได้เฮครั้งแรก ซิวเยอรมันฯ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56676  </bibl>
</sourceDesc>
</fileDesc>
</teiHeader>
<news>
<headline><persName>เว็บเบอร์</persName>ปลื้ม ได้เฮครั้งแรก ซิวเยอรมันฯ</headline>
<lead><persName>เว็บเบอร์</persName>ได้ฉลองครั้งแรกในรอบ 8 ปี ซิวแชมป์เยอรมัน กรังด์ปรีซ์ เมื่อวานนี้</lead>
<neck></neck>
<body><p><persName>มาร์ก เว็บเบอร์</persName> นักขับชาวออสซีจากทีมเรดบูล เรโนลต์ คว้าแชมป์แรกของตัวเองนับตั้งแต่เริ่มลงแข่งศึกฟอร์มูลาวันเมื่อปี 2002 หลังได้ออกสตาร์ตในตำแหน่งโพลโพซิชัน ในศึกเยอรมัน กรังด์ปรีซ์ ที่เนิร์นแบร์ก ประเทศเยอรมนี ก่อนซิ่งรถคู่ใจผ่านธงตราหมากรุกเป็นคันแรก ด้วยเวลา 1:36:43.310 ชั่วโมง</p>
<p>“มันเป็นวันที่เหลือเชื่อสำหรับผม ผมอยากจะคว้าแชมป์เหลือเกิน” นักขับวัย 32 ปี กล่าวหลังได้ฉลองเป็นครั้งแรกจาก 130 สนามที่แข่งมา</p>
<p>“เจ้าถิ่น” <persName>เซบาสเตียน เวตเทล</persName> นักขับเพื่อนร่วมทีม เข้ามาเป็นอันดับ 2 เวลาตามหลัง 9.252 วินาที และ<persName>เฟลิเป มาสซา</persName> นักขับชาว บราซิเลียนจากทีมเฟอร์รารี คว้าอันดับ 3 ตามหลัง 15.906 วินาที</p>
<p>การคว้าแชมป์สนามนี้ ส่งผลให้<persName>เว็บเบอร์</persName>ทำอันดับคะแนนรวมประเภทนักขับขยับจากอันดับ 4 ขึ้นมารั้งที่ 3 โดยมี 45.5 แต้ม ส่วนตำแหน่งจ่าฝูงยังเป็นของ<persName>เจนสัน บัตตัน</persName> นักซิ่งชาวอังกฤษจากทีมบรอว์น จีพี ซึ่งเข้าเป็นอันดับ 5 มีคะแนนสะสม 68 แต้ม และอันดับ 2 <persName>เวตเทล</persName> มี 47 แต้ม</p>
<p>ด้านอันดับคะแนนประเภทผู้ผลิต บรอว์น จีพี รั้งจ่าฝูงเช่นเดิมที่ 112 แต้ม ตามมาด้วย เรดบูล เรโนลต์ และโตโยต้า ซึ่งมี 92.5 และ 34.5 แต้ม ตามลำดับ </p></body>
</news>
