<teiHeader>
<fileDesc>
<titleStmt>
  <title>รฟท.ยัน300รายยอมย้าย   พ้นพื้นที่รถไฟสายสีแดง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=164911  </bibl>
</sourceDesc>
</fileDesc>
</teiHeader>
<news>
<headline>รฟท.ยัน300รายยอมย้าย   พ้นพื้นที่รถไฟสายสีแดง</headline>
<lead></lead>
<neck></neck>
<body><p><persName>นายยุทธนา ทัพเจริญ</persName> ผู้ว่าการการรถไฟแห่งประเทศไทย (ร.ฟ.ท.) เปิดเผยถึงข้อพิพาทไล่รื้อชุมชุมที่อยู่ตามแนวเส้นทางรถไฟฟ้าสายสีแดง (ช่วงบางซื่อ-ตลิ่งชัน)ว่า ในเบื้องต้นได้มีการตกลงกับชุมชุนบางส่วน และได้ข้อสรุปว่า ผู้ถูกไล่รื้อกว่า 200-300 ราย มีความสมัครใจที่จะย้ายออกจากพื้นที่ดังกล่าว จากจำนวนผู้บุกรุกพื้นที่กว่า 3,000 ราย โดยเรื่องของการรื้อย้ายจะเป็นหน้าที่ของ บริษัท ยูนิค เอ็นจิเนียริ่ง แอนด์ คอนสตรัคชั่น จำกัด (มหาชน) ซึ่งเป็นผู้รับเหมาก่อสร้างจะเป็นผู้ดำเนินการทั้งหมด </p>

 <p>นอกจากนี้ <persName>นายยุทธนา</persName>ยังกล่าวถึงการก่อสร้างโครงการรถไฟทางคู่ แหลมฉบัง-ศรีราชา ระยะทาง 78 กิโลเมตร วงเงินก่อสร้างจำนวน 3,900 ล้านบาท ว่า ขณะนี้มีความล่าช้าตามแผนที่กำหนดประมาณ 10% และได้รับรายงานว่าสาเหตุของความล่าช้ามาจากการรับมอบ และส่งงานจากผู้รับเหมาล่าช้า ซึ่งคาดว่าภายในอีก 2 เดือนการรับมอบงานที่ล่าช้าจะเรียบร้อยทั้งหมด และโครงการก่อสร้างจะต้องเสร็จภายในกรอบที่กำหนดอย่างแน่นอน </p>

 <p>"ความล่าช้า เกิดจากปัญหาการขนส่งไม้หมอนคอนกรีต อย่างไรก็ตาม คาดว่าจากนี้อีก 2 เดือน ทุกอย่างล่าช้าจะแล้วเสร็จทั้งหมด " <persName>นายยุทธนา</persName> กล่าว </p></body>
</news>
