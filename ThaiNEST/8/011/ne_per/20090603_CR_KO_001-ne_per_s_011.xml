<teiHeader>
<fileDesc>
<titleStmt>
  <title>"โก๊ะ ท่าทราย"มอบตัวคดียิง"แมน เตาปูน"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090603/15504/%e0%b9%82%e0%b8%81%e0%b9%8a%e0%b8%b0%e0%b8%97%e0%b9%88%e0%b8%b2%e0%b8%97%e0%b8%a3%e0%b8%b2%e0%b8%a2%e0%b8%a1%e0%b8%ad%e0%b8%9a%e0%b8%95%e0%b8%b1%e0%b8%a7%e0%b8%84%e0%b8%94%e0%b8%b5%e0%b8%a2%e0%b8%b4%e0%b8%87%e0%b9%81%e0%b8%a1%e0%b8%99%e0%b9%80%e0%b8%95%e0%b8%b2%e0%b8%9b%e0%b8%b9%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"<persName>โก๊ะ ท่าทราย</persName>"มอบตัวคดียิง"<persName>แมน เตาปูน</persName>"</headline>
<lead>"<persName>โก๊ะ ท่าทราย</persName>"มอบตัวสู้คดี"ยิงถล่ม"<persName>แมน เตาปูน</persName>"และพวกหน้าผับคาราฟัน ย่านห้วยขวาง ยืนกรานปฏิเสธทุกข้อหา ยันไปเที่ยวในผับจริง แต่ไม่ได้ลงมือยิง</lead>
<neck></neck>
<body><p>(3มิ.ย.) เวลา 12.30 น. <persName>นายพลาธิป เรืองสำราญ</persName> อายุ 32 ปี ฉายา"<persName>โก๊ะท่าทราย</persName>" ผู้มีอิทธิพลย่านนนทบรี มอบตัวสู้คดีกับ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 และพนักงานสอบสวน สน.ห้วยขวาง ภายหลังตกเป็นผู้ต้องหาตามหมายจับข้อหา พยายามฆ่าผู้อื่น จากเหตุการณ์ยกพวกตะลุมบอนยิงถล่ม<persName>นายสุขสันต์ คงอุดม</persName> หรือ " <persName>แมน เตาปูน</persName> " และพวกบริเวณหน้าผับคาราฟัน ย่านห้วยขวาง ทำให้มีผู้ได้รับบาดเจ็บ 2 ราย เมื่อกลางดึกวันที่ 13 ก.พ.ที่ผ่านมา </p>
 
<p> ขณะที่<persName>นายพลาทิป</persName> ให้การปฏิเสธตลอดข้อกล่าวหา กล่าวเพียงสั้นๆว่า วันเกิดเหตุได้ไปเที่ยวในผับดังกล่าวจริงแต่ไม่ได้ลงมือยิงผู้บาดเจ็บทั้ง 2 คนจนมารู้อีกทีว่าถูกออกหมายจับจึงติดต่อพนักงานสอบสวนขอมอบตัวสู้คดี </p>
 
 <p>ผบก.น.1 กล่าวว่า เหตุดังกล่าวเกิดขึ้นเมื่อ 4 เดือนก่อนบริเวณหน้าสถานบริการย่านหัวขวาง จากการสอบสวนพยานในที่เกิดเหตุ ยืนยันว่า <persName>นายพลาธิป</persName> ได้ใช้อาวุธปืนยิง ผู้บาดเจ็บจริง พนักงานอสบสวนจึงรวบรวมพยานหลักฐานนำไปสู่การออกหมายจับในเวลาต่อมา แม้เบื้องต้นผู้ต้องหาจะให้การปฏิเสธก็ตาม ตำรวจก็มีหลักฐานเพียงพอสามารถดำเนินคดีได้ พร้อมกับสั่งการให้เจ้าหน้าที่ตรวจสอบอย่างละเอียดว่า ผู้ต้องหามีคดีอื่นๆ ติดตัวอีกหรือไม่ และหลังจากสอบปากคำแล้วได้แจ้งข้อหา พยายามฆ่าผู้อื่น และพกพาอาวุธปืนไปในเมือง และทางสาธารณะ ก่อนปล่อยตัวไปเนื่องจากผู้ต้องหาติดต่อขอเข้ามอบตัวด้วยตนเอง</p></body>
</news>
