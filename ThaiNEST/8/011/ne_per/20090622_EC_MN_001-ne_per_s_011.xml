<teiHeader>
<fileDesc>
<titleStmt>
  <title>กองสลากฯ เตรียมเปลี่ยนชื่อหวยออนไลน์เป็นสลากกินแบ่ง 2 ตัว 3 ตัว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-22 14:10:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000070270  </bibl>
</sourceDesc>
</fileDesc>
</teiHeader>
<news>
<headline>กองสลากฯ เตรียมเปลี่ยนชื่อหวยออนไลน์เป็นสลากกินแบ่ง 2 ตัว 3 ตัว</headline>
<lead>ปธ.บอร์ดกองสลาก สั่งศึกษาผลกระทบหวยตู้ออนไลน์ ทั้งด้านสังคม-พันธสัญญาเอกชน ก่อนเปลี่ยนชื่อใหม่เป็น “สลากกินแบ่งรัฐบาล เลขท้าย 2 ตัวและ 3 ตัว” หรือ I-LOT กำหนดส่งที่ประชุมบอร์ดนัดแรก 30 มิ.ย.นี้ พร้อมถกเม็ดเงินหวยบนดิน 1.7 หมื่นล้าน ยุครัฐบาลทักษิณ เพื่อหาทางออกว่าจะนำไปใช้ประโยชน์อะไรได้บ้าง</lead>
<neck></neck>
<body><p><persName>นายสถิตย์ ลิ่มพงศ์พันธุ์</persName> ปลัดกระทรวงการคลัง ในฐานะประธานคณะกรรมการสลากกินแบ่งรัฐบาล เปิดเผยผลการหารือกับ <persName>นายวันชัย สุระกุล</persName> ผู้อำนวยการสำนักงานสลากกินแบ่งรัฐบาล โดยระบุว่า ตนเองได้สั่งการให้กองสลากฯ กลับไปศึกษาทบทวนปัญหาต่างๆ ของการออกสลาก 2 ตัว หรือ 3 ตัว ภายใต้พระราชบัญญัติ สำนักงานสลากกินแบ่งรัฐบาล พ.ศ. 2517 มาตรา 22 โดยจะเปลี่ยนชื่อจาก หวยออนไลน์ เป็นสลากกินแบ่งรัฐบาล เลขท้าย 2 ตัวและ 3 ตัว จำหน่ายด้วยเครื่องอัตโนมัติ (I-LOT) โดยให้ศึกษาทั้งผลกระทบทางสังคม และพันธะสัญญาระหว่าง สำนักงานสลากกินแบ่งรัฐบาลกับเอกชน ได้แก่ บริษัท ล็อกซเล่ย์ จีเทค เทคโนโลยี</p>
       
      <p> ทั้งนี้ ประธานคณะกรรมการสลากกินแบ่งรัฐบาล กำหนดให้กองสลากฯ รายงานให้คณะกรมการ (บอร์ด) สลากกินแบ่งรัฐบาลพิจารณา วันที่ 30 มิถุนายน 2552 นี้ ซึ่งเป็นการนัดประชุมนัดแรกของบอร์ดจากที่กองสลากฯ ได้ศึกษาผลดีผลเสียของการออกหวยออนไลน์แล้ว แต่ได้ให้กองสลากฯ กลับไปศึกษาเพิ่มเติมในส่วนที่ส่งผลทางด้านสังคม รวมถึงการและพันธะสัญญาระหว่างรัฐบาลกับเอกชน โดยจะให้กองสลากฯ กลับมารายงานให้บอร์ดสลากกินแบ่งรับทราบ 30 มิ.ย.นี้</p>
       
    <p>   <persName>นายสถิตย์</persName>กล่าว ปลัดกระทรวงการคลัง กล่าวด้วยว่า ในการประชุมบอร์ด กองสลากฯ 30 มิถุนายน 2552 นี้ ที่ประชุมจะมีการหารือการออกสลากกินแบ่งรัฐบาล เพิ่มจากเดิม งวดละ 46 ล้านฉบับ และเปลี่ยนการออกรางวัลที่ 1 จำนวน 23 รางวัล รวมทั้งจะมีการนำเรื่องเงินในโครงการหวยบนดินที่ค้าง 1.7 หมื่นล้านบาทในสมัยรัฐบาล <persName>พ.ต.ท ทักษิณ ชินวัตร</persName> มาพิจารณาครั้งนี้ด้วย</p>
       
    <p>  ด้านผู้อำนวยการสำนักงานสลากกินแบ่งรัฐบาล กล่าวว่า จะเร่งพิจารณาเรื่องดังกล่าวให้เร็วที่สุด ขณะที่ด้านกฎหมายต้องขึ้นอยู่กับ สำนักงานคณะกรรมการกฤษฎีกาว่าจะตีความมาอย่างไร</p></body>
</news>
