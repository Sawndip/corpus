<teiHeader>
<fileDesc>
<titleStmt>
  <title>แก๊งโจ๋ดังปากน้ำโพไล่ยิงอริดับ 2 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-25 10:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=10228  </bibl>
</sourceDesc>
</fileDesc>
</teiHeader>
<news>
<headline>แก๊งโจ๋ดังปากน้ำโพไล่ยิงอริดับ 2 ศพ</headline>
<lead></lead>
<neck></neck>
<body><p>เมื่อเวลา 02.00 น. วันนี้ (25 ก.ค.) ผู้สื่อข่าวรายงานว่า <persName>พ.ต.ท.ไพรัช เมืองศรี</persName> สวส สภ.เมืองนครสวรรค์ รับแจ้งเหตุกลุ่มวัยรุ่นใช้ปืนไล่ยิงกันที่บริเวณข้างอุทยานสวรรค์ (หนองสมบุญ) บริเวณหน้าห้องอาหารพาราไดซ์ ถนนวงษ์สวรรค์ ต.ปากน้ำโพ  มีผู้เสียชีวิต 2 ศพ จึงไปตรวจสอบที่เกิดเหตุบริเวณหน้าห้องอาหารพาราไดซ์ พบศพผู้เสียชีวิตเป็นชาย 2 คน ทราบชื่อคือ<persName>นายมธุรพจน์ คามเขต</persName> อายุ 20 ปี เป็นนักศึกษาวิทยาลัยเทคนิคแห่งหนึ่ง ถูกยิงด้วยปืน .38 ที่ศีรษะ 1 นัด เสียชีวิตคาที่ และ<persName>นาย ปารมย์ กล่อมเกลา</persName> อายุ 20 ปี  ถูกยิงที่หน้าอกด้านซ้าย 1 นัดเสียชีวิตคาที่เช่นกัน และในที่เกิดเหตุพบรถจยย.ยี่ห้อฮอนด้า สีแดงดำ ทะเบียน ขทม 411 นครสวรรค์ พร้อมปืน 9 มม. 1 กระบอกตกอยู่ จึงเก็บไว้เป็นหลักฐาน</p>

<p>สอบสวนเบื้องต้นทราบว่า ก่อนหน้าผู้เสียชีวิตทั้ง 2 คน ได้มีเรื่องกับกลุ่มคู่อริ ประมาณ 5-7 คน บริเวณหน้าผับ ริมอุทยานสวรรค์ ก่อนผู้ตายจะขี่รถจยย.คันดังกล่าวหลบหนี ขณะเดียวกันคู่อริก็ขี่รถจยย.ตาม พร้อมชักปืนไล่ยิงตามมาอย่างอุกอาจ ท่ามกลางสายตานักท่องราตรี จนต่างฝ่ายต่างชักปืนออกมายิงใส่กันจนมีผู้เสียชีวิตดังกล่าว ขณะที่ผู้เห็นเหตุการณ์รายหนึ่งยืนยันกลุ่มมือปืนที่ติดตามายิงคนตาย เป็นขาโจ๋แก๊งอูด้ง ซึ่งชุดสืบสวนกำลังเร่งติดตามจับตัวคนร้ายมาดำเนินคดีต่อไป.</p></body>
</news>
