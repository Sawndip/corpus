<teiHeader>
<fileDesc>
<titleStmt>
  <title>ก้องเกียรติ์ชี้ตลาดหุ้นฟื้น เหมาะเข้าระดมทุน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-15 14:50:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090615/51296/%e0%b8%81%e0%b9%89%e0%b8%ad%e0%b8%87%e0%b9%80%e0%b8%81%e0%b8%b5%e0%b8%a2%e0%b8%a3%e0%b8%95%e0%b8%b4%e0%b9%8c%e0%b8%8a%e0%b8%b5%e0%b9%89%e0%b8%95%e0%b8%a5%e0%b8%b2%e0%b8%94%e0%b8%ab%e0%b8%b8%e0%b9%89%e0%b8%99%e0%b8%9f%e0%b8%b7%e0%b9%89%e0%b8%99-%e0%b9%80%e0%b8%ab%e0%b8%a1%e0%b8%b2%e0%b8%b0%e0%b9%80%e0%b8%82%e0%b9%89%e0%b8%b2%e0%b8%a3%e0%b8%b0%e0%b8%94%e0%b8%a1%e0%b8%97%e0%b8%b8%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><persName>ก้องเกียรติ์</persName>ชี้ตลาดหุ้นฟื้น เหมาะเข้าระดมทุน</headline>
<lead>"<persName>ก้องเกียรติ์</persName>"บอกตลาดหุ้นไทยเริ่มฟื้ตัว เหมาะหุ้นไอพีโอเข้าระดมทุน "เจมาร์ท"เตรียมเปิดขายไอพีโอ 17-18 มิ.ย.นี้ หาเงินคืนหนี้-ขยายกิจการ</lead>
<neck></neck>
<body><p><persName>นายอดิศักดิ์ สุขุมวิทยา</persName> ประธานเจ้าหน้าที่บริหาร บริษัท เจมาร์ท จำกัด (มหาชน) (JMART) เปิดเผยว่า บริษัทได้กำหนดราคาเสนอขายหุ้นให้กับประชาชนทั่วไป (ไอพีโอ) จำนวน 75 ล้านหุ้น ที่ราคาหุ้นละ 1.80 บาท จากช่วงราคา 1.60-1.80 บาท/หุ้น คิดเป็นมูลค่าระดมทุน 135 ล้านบาท เพื่อนำเงินไปใช้ในการขยายกิจการและชำระหนี้ระยะสั้นบางส่วน ซึ่งบริษัทจะเปิดขายหุ้นไอพีโอในวันที่ 17-18 มิถุนายน 2552</p>

<p>ทั้งนี้ คาดว่าจะนำหุ้นเข้าจดทะเบียนในตลาดหลักทรัพย์ได้ในวันที่ 25 มิถุนายน 2552 โดยถือว่าเป็นช่วงเวลาที่เหมาะสมที่เลือกเข้าจดทะเบียนในตลาดหลักทรัพย์ในช่วงนี้ เพราะตลาดหุ้นกลับมาคึกคักอีกครั้ง ขณะที่บริษัทเตรียมตัวมาถึง 7 ปีแล้ว และเชื่อว่าหลังการเข้าตลาดหลักทรัพย์ฯ บริษัทจะมีการเติบโตที่ดี</p>

<p><persName>นายก้องเกียรติ์ โอภาสวงการ</persName> ประธานเจ้าหน้าที่บริหาร บริษัทหลักทรัพย์ เอเซียพลัส ในฐานะที่ปรึกษาด้านการเงิน บมจ.เจมาร์ท เชื่อว่า ขณะนี้เป็นช่วงที่ดีของหุ้นไอพีโอจะเข้ามาระดมทุน เพราะภาวะตลาดหุ้นไทยถือว่าดีที่สุดในช่วง 2 ปีที่ผ่านมา สังเกตได้จากยอดจองซื้อหุ้น JMART ที่เสนอขายให้กับประชาชนทั่วไป 60 ล้านหุ้น มีความต้องการสูง แม้ว่าบริษัทจะกำหนดราคาขายที่ 1.80 บาท ซึ่งเป็นช่วงราคาที่สูงที่สุดจากช่วง 1.60-1.80 บาท แต่อัตราส่วนราคาต่อกำไรสุทธิ (P/E) อยู่ที่ 6 เท่า ต่ำกว่าหุ้นกลุ่มเดียวกัน เชื่อว่าจะให้ผลตอบแทนที่ดีกับนักลงทุนในการเข้าเทรดวันที่ 25 มิถุนายนนี้</p>

<p>ส่วนทิศทางของตลาดหุ้นไทยในช่วงครึ่งปีหลัง คาดว่ายังมีความผันผวนที่ไม่รุนแรงเท่ากับปี 2551 เนื่องจากยังมีกระแสเงินอยู่เป็นจำนวนมากที่รอการเข้ามาลงทุนในตลาดหุ้น แต่ก็เกรงว่าราคาหุ้นจะปรับตัวขึ้นมาแรงเกินไป จึงรอจังหวะการอ่อนตัวของดัชนีก่อน</p></body>
</news>
