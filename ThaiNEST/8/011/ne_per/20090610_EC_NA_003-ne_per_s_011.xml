<teiHeader>
<fileDesc>
<titleStmt>
  <title>บันเทิงไทยลงทุนเกาหลีใต้ง่ายขึ้นหลังFTAมีผลส.ค.  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-10 17:33:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/media/20090610/50062/%e0%b8%9a%e0%b8%b1%e0%b8%99%e0%b9%80%e0%b8%97%e0%b8%b4%e0%b8%87%e0%b9%84%e0%b8%97%e0%b8%a2%e0%b8%a5%e0%b8%87%e0%b8%97%e0%b8%b8%e0%b8%99%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b9%83%e0%b8%95%e0%b9%89%e0%b8%87%e0%b9%88%e0%b8%b2%e0%b8%a2%e0%b8%82%e0%b8%b6%e0%b9%89%e0%b8%99%e0%b8%ab%e0%b8%a5%e0%b8%b1%e0%b8%87FTA%e0%b8%a1%e0%b8%b5%e0%b8%9c%e0%b8%a5%e0%b8%aa.%e0%b8%84..html  </bibl>
</sourceDesc>
</fileDesc>
</teiHeader>
<news>
<headline>บันเทิงไทยลงทุนเกาหลีใต้ง่ายขึ้นหลังFTAมีผลส.ค.</headline>
<lead>อุตสาหกรรมบันเทิง สบช่องลงทุนเกาหลีใต้ได้ง่ายขึ้น หลังจากที่อาเซี่ยน-เกาหลีใต้ลงนามข้อตกลงเขตเสรีการค้า(FTA) ซึ่งจะมีผลบังคับในเดือนส.ค.นี้</lead>
<neck></neck>
<body><p><persName>นางนันทวัลย์ ศกุนตนาค</persName> อธิบดีกรมเจรจาการค้าระหว่างประเทศ เปิดเผยว่า หลังจากที่อาเซียน-เกาหลีใต้ ได้ลงนามความตกลงว่าด้วยการลงทุนภายใต้กรอบข้อตกลงเขตการค้าเสรี(FTA) อาเซียน-เกาหลีใต้ ไปเมื่อต้นเดือนที่ผ่านมา และความตกลงจะมีผลบังคับใช้ราวส.ค.นั้น จะทำให้นักลงทุนไทยขยายการลงทุนในเกาหลีใต้ได้เพิ่มขึ้น โดยเฉพาะในอุตสาหกรรมบันเทิง,ภาพยนตร์ และสิ่งแวดล้อม</p>

<p>ขณะเดียวกันไทยยังมีโอกาสดึงดูดการลงทุนจากเกาหลีใต้ได้มากขึ้น โดยเฉพาะในสาขาอิเล็กทรอนิกส์, เครื่องใช้ไฟฟ้า, พลาสติก, เซรามิก, เหมืองแร่, เคมีภัณฑ์ และโลหะขั้นพื้นฐาน  </p>

<p>นอกจากนี้ ทั้ง 2 ฝ่ายจะต้องส่งเสริมและคุ้มครองการลงทุนระหว่างกัน โดยต้องปฏิบัติที่เป็นธรรมต่อนักลงทุน ให้มีการโอนเงินลงทุนอย่างเสรี ให้การชดเชยความเสียหายแก่นักลงทุนในกรณีเกิดเหตุการณ์ไม่สงบหรือการลงทุนถูกเวนคืน และให้มีการระงับข้อพิพาทระหว่างรัฐบาลและนักลงทุนด้วย</p>

<p>"กรณีที่นักลงทุนไทยไปลงทุนอุตสาหกรรมเกษตรแปรรูปในเกาหลีใต้ รัฐบาลเกาหลีใต้ต้องการเวนคืนที่ดินของนักลงทุนไทย รัฐบาลเกาหลีใต้ต้องชดเชยค่าเวนคืนตามราคาตลาดอย่างยุติธรรม หรือกรณีที่นักลงทุนเกาหลีมาลงทุนอุตสาหกรรมผลิตอิเล็กทรอนิกส์ในไทย</p>

<p>รัฐบาลไทยต้องไม่ขัดขวางการโอนเงินโดยไม่มีเหตุจำเป็น หากรัฐบาลประเทศที่รับการลงทุนไม่ปฏิบัติตามพันธกรณี นักลงทุนมีสิทธิฟ้องรัฐบาลนั้นๆ ได้" <persName>นางนันทวัลย์</persName> กล่าว</p></body>
</news>
