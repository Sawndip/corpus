<teiHeader>
<fileDesc>
<titleStmt>
  <title>จับลูก-เมีย ส.จ.เพชรบุรีค้ายาบ้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-31 09:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=11484  </bibl>
</sourceDesc>
</fileDesc>
</teiHeader>
<news>
<headline>จับลูก-เมีย ส.จ.เพชรบุรีค้ายาบ้า</headline>
<lead></lead>
<neck></neck>
<body><p>เมื่อเวลา 00.10 น.วันที่ 31 ก.ค. <persName>พ.ต.อ.บัญญัติ  เพียรสวัสดิ์</persName>  ผกก.สภ.บ้านแหลม จ.เพชรบุรี นำกำลังเข้าจับกุม<persName>นางประเทือง สมรมิตร</persName> อายุ 40 ปี และ<persName>นายสรรญเพชร</persName> หรือ<persName>ต๋อง เข็มกลัด</persName> อายุ 24 ปี ทั้งคู่อยู่บ้านเลขที่ 48/2 หมู่ 6 ต.ถ้ำรงค์ อ.บ้านลาด จ.เพชรบุรี พร้อมของกลางหลายรายการประกอบด้วย ยาบ้า จำนวน 155 เม็ด เงินสดจำนวน 27,490 บาท   รถจักรยานยนต์ยี่ห้อ ยามาฮ่า สปาร์ค สีแดง-ดำ ทะเบียน กวล 928 เพชรบุรี และรถจักรยานยนต์ ยี่ห้อฮอนด้าดรีม สีน้ำเงิน ทะเบียน กบง 956 เพชรบุรี อาวุธปืนขนาด 9 มม. จำนวน 2 กระบอก พร้อมกระสุนปืน 24 นัด อาวุธปืนลูกซองยาวแบบพับฐาน 1 กระบอก พร้อมลูกกระสุนปืน จำนวน 21 นัด สมุดบัญชีเงินฝากธนาคารจำนวน 2 เล่ม </p>

<p><persName>พ.ต.อ.บัญญัติ</persName> กล่าวว่าสืบเนื่องจากช่วงสายของวันที่ 30 ก.ค. ได้สั่งการให้ <persName>ร.ต.ท.ธรรมวุฒิ วิเชียรมณีโชติ</persName> พงส.(สบ.1) และพรรคพวกทำการล่อซื้อยาบ้าจากผู้ต้องสงสัยรายหนึ่งและมีการจับกุมตัวไว้ได้ ต่อมาได้สืบสวนสอบสวนขยายผลจนทราบว่า <persName>นางประเทือง สมรมิตร</persName> ภรรยาของ<persName>นายสังค์ เข็มกลัด</persName> สมาชิกองค์การบริหารส่วนจังหวัดเพชรบุรี เขต 2 อ.บ้านลาด เป็นผู้จำหน่าย จึงได้นำกำลังเข้าไปตรวจค้นที่บ้านและพบยาบ้าซุกอยู่ในห้องนอนของ<persName>นายสรรญเพชร</persName> หรือ<persName>ต๋อง เข็มกลัด</persName> จึงแจ้งข้อหาและนำตัวมาดำเนินคดี.</p></body>
</news>
