<teiHeader>
<fileDesc>
<titleStmt>
  <title>"เจ้าเน"ฝันค้างแพ้ทอร์เรสชวดแชมป์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/150609/6238  </bibl>
</sourceDesc>
</fileDesc>
</teiHeader>
<news>
<headline>"<persName>เจ้าเน</persName>"ฝันค้างแพ้ทอร์เรสชวดแชมป์</headline>
<lead>"<persName>เจ้าเน</persName>"  ฝันสลายสู้ความแข็งแกร่งและประสบการณ์  "<persName>ทอร์เรส</persName>"  ไม่ได้  ก่อนที่<persName>ทอร์เรส</persName>จะชนะคะแนนเป็นเอกฉันท์ป้องกันแชมป์โลกสำเร็จ   ก่อเกียรติกรุ๊ปฯ  ยอมรับ<persName>อุษณากร</persName>ประสบการณ์เป็นรองพร้อมสนับสนุนต่อไป</lead>
<neck></neck>
<body><p>ศึกป้องกันแชมป์มวยหญิงรุ่นซูเปอร์แบนตัมเวตสภามวยโลก(WBC)ระหว่าง<persName>อนามาเรียทอร์เรส</persName>เจ้าของตำแหน่งชาวเม็กซิกันกับ"<persName>เจ้าเน</persName>"<persName>อุษณากรก่อเกียรติยิม</persName>แชมป์เฉพาะกาลผู้ท้าชิงชาวไทย เมื่อเช้าวันอาทิตย์ มิ.ย.ที่ผ่านมาตามเวลาเมืองไทยที่สังเวียนมวยเอลเซนโทรบานาเม็กซ์กรุงเม็กซิโกซิตีประเทศเม็กซิโก</p>
<p> เกมการชกในสามยกแรกเกม<persName>ทอร์เรส</persName>นักชกสาวเจ้าถิ่น ซึ่งเสียเปรียบช่วงชกเดินหน้าท้าดวลออกหมัดเป็นชุดขณะที่<persName>อุษณากร</persName>คอยดักจังหวะตั้งรับต่อยหมัดหนึ่งแม้ช่วงต้นเกมเกือบทุกยก<persName>อุษณากร</persName>จะตอบโต้ได้ดี แต่ตอนปลายยกกลับโดน<persName>ทอร์เรส</persName>ใช้ลุยเข้าต่อยล่างสลับบนยกที่8 <persName>อุษณากร</persName>ฮึดล้วงลำตัว<persName>ทอร์เรส</persName>และปักหลักแลกหมัดกันน่าดูทำท่าจะมีลุ้นแต่ยกที่9<persName>ทอร์เรส</persName>เดินหน้าตะบันไม่ยั้งเล่นงาน<persName>อุษณากร</persName>แทบประคองตัวไม่รอดยกสุดท้าย<persName>อุษณากร</persName>พยามเร่งเครื่องแต่<persName>ทอร์เรส</persName>ไม่ยี่หระคุมเกมเอาไว้ได้หมดแถมยังโชว์หมัดชุดอีกด้วยก่อนที่<persName>ทอร์เรส</persName>จะเป็นฝ่ายชนะคะแนนเอกฉันท์ 98-92,96-94,95-94จากกรรมการ<persName>มร.บุลมาโรคัมพูซาโน</persName>(สหรัฐ),<persName>มร.ฮาโรลด์ลอเรนส์</persName>(หมู่เกาะคูราเซา)และ<persName>มร.มาร์ตีแซมมอน</persName>(สหรัฐ)ป้องกันแชมป์โลกสำเร็จ</p>
<p> ภายหลังการชก<persName>พิศพุฒชื่น</persName>เทรนเนอร์คู่ใจ<persName>อุษนากร</persName>และทีมงานก่อเกียรติกรุ๊ปฯโปรโมชั่นฯต้นสังกัดยอมรับว่า<persName>ทอร์เรส</persName>เป็นแชมป์โลกที่มีความทรหดแม้จะโดน<persName>อุษณากร</persName>ต่อยจังๆหลายหมัดแต่ไม่มีอาการโดยเฉพาะวงในออกหมัดเป็นชุดซึ่งเป็นสไตล์ของนักชกเม็กซิกันทั่วไปไม่ว่าจะเป็นหญิงหรือชายส่วน<persName>อุษณากร</persName>ก็ทำหน้าที่อย่างดีที่สุดแล้วยอมรับว่าประสบการณ์เป็นรองและยังมีจุดบกพร่องที่ต้องนำไปปรับปรุงแก้ไขและพร้อมให้การสนับสนุนสู่บัลลังก์โลกอีกครั้ง.</p></body>
</news>
