<teiHeader>
<fileDesc>
<titleStmt>
  <title>รมว.พลังงาน ชี้ทิศทางราคาน้ำมันขาขึ้น ต้องปล่อยให้สะท้อนตลาดโลก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-11 14:19:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000065857  </bibl>
</sourceDesc>
</fileDesc>
</teiHeader>
<news>
<headline>รมว.พลังงาน ชี้ทิศทางราคาน้ำมันขาขึ้น ต้องปล่อยให้สะท้อนตลาดโลก</headline>
<lead>รมว.พลังงาน ชี้ ทิศทางราคาน้ำมันกลับสู่ขาขึ้น ยันรัฐบาลใช้นโยบายสะท้อนราคาตลาดโลก แต่หากจำเป็นจะนำเงินกองทุนมาใช้ในระยะสั้นเท่านั้น</lead>
<neck></neck>
<body><p><persName>นพ.วรรณรัตน์ ชาญนุกูล</persName> รัฐมนตรีว่าการกระทรวงพลังงาน กล่าวถึงสถานการณ์ราคาน้ำมันโลกที่ปรับสูงขึ้นทะลุ 72 ดอลลาร์ต่อบาเรล โดยเชื่อว่า เกิดจากสัญญาณเศรษฐกิจโลกฟื้นตัว และปริมาณสำรองน้ำมันสหรัฐฯลดลง ส่งผลให้กองทุนเก็งกำไรเริ่มกลับเข้ามาเก็งกำไรอีกครั้ง</p>
       
       <p>อย่างไรก็ตาม คาดว่า ราคาน้ำมันตลาดโลกในปีนี้ น่าจะเคลื่อนไหวระดับ 65-75 ดอลลาร์ต่อบาร์เรล พร้อมระบุถึงนโยบายของรัฐบาล คงจะต้องปล่อยให้ราคาสะท้อนต้นทุนตลาดโลกเป็นหลัก แต่หากจำเป็นจะนำเงินจากกองทุนน้ำมันเชื้อเพลิง มาใช้ในระยะสั้น</p>
       
      <p> ขณะที่สถานการณ์ราคาน้ำมันในปีหน้า เชื่อว่า ยังมีแนวโน้มที่จะปรับตัวสูงขึ้นจากปีนี้ ซึ่งไทยจำเป็นที่จะต้องเตรียมตัวรับมือกับราคาน้ำมันที่ผันผวน</p>
       
       <p>ส่วนการจะปรับเปลี่ยนราคาก๊าซหุงต้ม (แอลพีจี) หรือไม่นั้น รมว.พลังงาน กล่าวว่า ขณะนี้ต้องรอผลศึกษาของสำนักงานนโยบายและแผนพลังงาน (สนพ.) ซึ่งจะมีการจัดจ้างที่ปรึกษาขึ้นมาศึกษาโครงสร้างราคาหน้าโรงแยกก๊าซและโรงกลั่นน้ำมันให้เป็นธรรมต่อทุกฝ่าย คาดว่า ผลการศึกษาน่าจะเสร็จสิ้นปลายปีนี้</p></body>
</news>
