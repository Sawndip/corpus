<teiHeader>
<fileDesc>
<titleStmt>
  <title>หนุ่มกาญจน์พึ่งสื่อเอาผิดดต.ยิงจนพิการขู่อาฆาตซ้ำ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40019  </bibl>
</sourceDesc>
</fileDesc>
</teiHeader>
<news>
<headline>หนุ่มกาญจน์พึ่งสื่อเอาผิดดต.ยิงจนพิการขู่อาฆาตซ้ำ</headline>
<lead></lead>
<neck></neck>
<body><p>ที่สมาคมผู้สื่อข่าวและช่างภาพอาชญากรรมแห่งประเทศไทย เมื่อวันที่ 11 มิ.ย.52 <persName>นายสมทัด ลิมปกาญจนทวี</persName> อายุ 47 ปี อยู่บ้านเลขที่ 282 หมู่ที่ 7 ต.วังด้ง อ.เมือง จ.กาญจนบุรี อาชีพรับตกแต่งสวน พร้อมด้วย <persName>นางนก พิมพ์บัง</persName> อายุ 32 ปี ภรรยา <persName>ด.ญ.อรทัย ลิมปกาญจนทวี</persName> อายุ 8 ขวบ บุตรสาว และ<persName>นายสุดใจ บุตรสาร</persName> อายุ 36 ปี ลูกจ้าง เข้าร้องเรียนขอความเป็นธรรมกับ <persName>นายไพโรจน์ เทศนิยม</persName> นายกสมาคมฯ กรณีถูกตำรวจสภ.ท่ามะกา จ.กาญจนบุรี ใช้อาวุธปืนไล่ยิง เป็นเหตุให้<persName>นายสุดใจ</persName> ถูกกระสุนปืนเข้าที่ศีรษะจนกลายเป็นคนทุพลภาพ หลังเกิดเหตุพยายามคิดต่อขอให้ยุติคดี แต่พวกตนไม่ยอมจึงถูกขู่อาฆาต </p>

                <p><persName>นายสมทัด</persName> กล่าวว่า เมื่อเวลา 01.00 น. วันที่ 12 เม.ย.ที่ผ่านมา ตนเองพร้อมด้วยภรรยา ลูก และ<persName>นายสุดใจ</persName>ขับรถบรรทุก 6 ล้อ ทะเบียน 80-8435 กาญจนบุรี บรรทุกหินตกแต่งสวนจาก จ.กาญจนบุรี จะไปส่งให้ลูกค้าที่จ.ราชบุรี แต่เกิดขับรถหลงทางมาถึงป้อมยามตำรวจเขาสามสิบหาบ อ.ท่ามะกา จึงจอดรถลงไปถามทางจาก <persName>ดต.เกรียง แก้วไพร</persName> ผบ.หมู่(ป.)สภ.ท่ามะกา ที่กำลังปฏิบัติหน้าที่อยู่ในป้อมยามในสภาพที่มึนเมาสุรา กลับถูก<persName>ดต.เกรียง</persName>รีดไถเงินจำนวน 2,000 บาท แต่ตนไม่มีให้ <persName>ดต.เกรียง</persName> จึงชัดอาวุธปืนมาข่มขู่ จึงวิ่งไปขึ้นรถเพื่อขับหลบหนี <persName>ดต.เกรียง</persName>จึงใช้อาวุธปืนไล่ยิงกระสุนปืนถูกศีรษะของ<persName>นายสุดใจ</persName>ได้รับบาดเจ็บสาหัสจนถึงขั้นทุพลภาพ หลังเกิดเหตุ <persName>ดต.เกรียง</persName>พยายามติดต่อขอให้ยุติคดีโดยเสนอเงินให้ 200,000 บาท แต่ไม่ยอม จึงถูกข่มขู่ และเมื่อวันที่ 18 พ.ค.ที่ผ่านมา เคยเข้าร้องเรียนขอความเป็นธรรมจาก <persName>นายอภิสิทธิ์ เวชชาชีวะ</persName> นายกรัฐมนตรี แต่คดีก็ยังไม่มีความคืบหน้า ในวันนี้จึงตัดสินใจเข้าร้องขอความเป็นธรรมจากสื่อมวลชนให้ช่วยเป็นสะท้อนความทุกข์ร้อนไปถึงผู้ใหญ่ในบ้านเมืองด้วย</p>

                <p>ด้าน <persName>นายไพโรจน์</persName> กล่าวว่า ในวันที่ 12 มิ.ย.นี้ เวลา 14.00 น. จะนำผู้เสียหายเดินทางเข้าพบ <persName>พล.ต.อ.พัชรวาท วงษ์สุวรรณ</persName> ผบ.ตร. เพื่อร้องเรียนขอความเป็นธรรมและติดตามความคืบหน้าเกี่ยวกับคดี เบื้องต้นได้มอบหมายให้ <persName>นายเกรียงไกร นาควะรี</persName> ทนายความ ประจำสมาคมฯ ช่วยเหลือในด้านคดีไปพรางก่อน</p></body>
</news>
