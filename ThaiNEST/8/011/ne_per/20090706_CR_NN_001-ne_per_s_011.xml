<teiHeader>
<fileDesc>
<titleStmt>
  <title>ตร.เร่งวางมาตรการป้องกันปัญหารุกป่า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169080  </bibl>
</sourceDesc>
</fileDesc>
</teiHeader>
<news>
<headline>ตร.เร่งวางมาตรการป้องกันปัญหารุกป่า</headline>
<lead></lead>
<neck></neck>
<body><p><persName>พล.ต.ท.สมยศ พุ่มพันธุ์ม่วง</persName> ผู้ช่วย ผบ.ตร.กล่าวถึงสถานการณ์ของกลุ่มผู้มีอิทธิพลที่ลักลอบตัดไม้ ทำลายป่า ล่าสัตว์ในพื้นที่ป่าสงวนแห่งชาติทั่วประเทศ ว่า เป็นสถานการณ์ที่น่าเป็นห่วง โดยเฉพาะกลุ่มที่มีอิทธิพล ข้าราชการ และกลุ่มผลประโยชน์เข้ามาเกี่ยวข้อง เป็นเรื่องที่ทุกฝ่ายต้องให้ความสำคัญ ซึ่งเป็นนโยบายสำคัญของ <persName>พล.ต.อ.พัชรวาท วงษ์สุวรรณ</persName> ผบ.ตร.ที่ต้องใช้มาตรการทางกฎหมายอย่างเด็ดขาดเพื่อรักษาทรัพยากรธรรมชาติและสิ่งแวดล้อม รวมทั้งรณรงค์ให้ความร่วมมือในการป้องกันและแก้ไขปัญหาสิ่งแวดล้อม โดยได้สั่งการตำรวจ บก.ปทส.ในทุกพื้นที่ให้คอยช่วยเหลือสนับสนุน และให้ชุดปฏิบัติการของตำรวจ บก.ปทส.และกองปราบปราม เข้าพื้นที่เกิดเหตุเพื่อประสานข้อมูล และให้ความคุ้มครองเจ้าหน้าที่ป่าไม้ในพื้นที่ร่วมกับฝ่ายทหาร และเจ้าหน้าที่ป่าไม้  ซึ่งในเรื่องนี้สำนักงานตำรวจแห่งชาติจะเป็นเจ้าภาพจัดให้มีการสัมมนาร่วมกันของเจ้าหน้าที่ทุกฝ่ายทั้งตำรวจป่าไม้ ตำรวจสอบสวนกลาง เจ้าหน้าที่ป่าไม้ ภาคเอกชน และเจ้าหน้าที่ป่าสงวนในช่วงวันที่ 8-9 สิงหาคม ที่ อ.เขาใหญ่ จ.นครราชสีมา เพื่อรับทราบปัญหาอุปสรรค และวางแนวทางร่วมกันในการป้องกันและปราบปรามผู้กระทำผิด </p></body>
</news>
