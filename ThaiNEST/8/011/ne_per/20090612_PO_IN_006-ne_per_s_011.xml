<teiHeader>
<fileDesc>
<titleStmt>
  <title>หน.พรรคการเมืองใหม่คาดได้ภายในกค.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-12 19:05:56  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175880  </bibl>
</sourceDesc>
</fileDesc>
</teiHeader>
<news>
<headline>หน.พรรคการเมืองใหม่คาดได้ภายในกค.</headline>
<lead>" <persName>สุริยะใส กตะศิลา</persName> " คาด สามารถเลือกหัวหน้าพรรคการเมืองใหม่ ได้ ภายในเดือน ก.ค. พร้อมเตรียมออกแบบการเคลื่อนไหวพรรค ให้สามารถเคลื่อนไหวได้ทั้งในและนอกสภา</lead>
<neck></neck>
<body><p><persName>นายสุริยะใส กตะศิลา</persName> ผู้ประสานงานกลุ่มพันธมิตรฯ เปิดเผยความคืบหน้าการจัดตั้งพรรคการเมืองใหม่ของกลุ่มพันธมิตรว่า ขณะนี้มีการเตรียมความพร้อมแล้ว โดยรอเพียงให้คณะกรรมการการเลือกตั้ง หรือ กกต. พิจารณาการจัดตั้งพรรคที่ได้ยื่นจดทะเบียนอย่างเป็นทางการไปแล้ว เมื่อวันที่ 4 มิ.ย. ที่ผ่านมา โดยจะใช้ระยะเวลาพิจารณาภายใน 30 วัน ซึ่งปลายเดือน มิ.ย.นี้ จะได้ความชัดเจนอย่างแน่นอน ทั้งนี้หลังจาก กกต. อนุมัติพรรคจะดำเนินการขยายสาขาของพรรคออกเป็น 4 ภาค พร้อมหากสมาชิกให้ได้อย่างน้อย 5,000 คน </p>
<p>ทั้งนี้คาดว่าจะเสร็จสิ้นกระบวนการดังกล่าวภายในเดือน ก.ค. โดยจะจัดให้มีการประชุมใหญ่ทันที เพื่อเลือกหัวหน้าพรรคและกรรมการบริหารพรรค อย่างไรก็ตามการเคลื่อนไหวของพรรคจะแยกออกจากกันอย่างชัดเจนหรือไม่นั้น ตนเห็นว่าต้องมีการแยกและเชื่อมต่อกัน เพราะการออกแบบการเคลื่อนไหวของพรรคจะต้องรองรับการเคลื่อนไหวในสภาและนอกสภา ซึ่งตนเห็นว่าเป็นการบ้านที่ยากและกำลังศึกษาอยู่ในขณะนี้ด้วย</p></body>
</news>
