<teiHeader>
<fileDesc>
<titleStmt>
  <title>เผยโลงทองไมเคิล แจ็คสันสุดอลังการ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090703/19239/%e0%b9%80%e0%b8%9c%e0%b8%a2%e0%b9%82%e0%b8%a5%e0%b8%87%e0%b8%97%e0%b8%ad%e0%b8%87%e0%b9%84%e0%b8%a1%e0%b9%80%e0%b8%84%e0%b8%b4%e0%b8%a5%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%aa%e0%b8%b8%e0%b8%94%e0%b8%ad%e0%b8%a5%e0%b8%b1%e0%b8%87%e0%b8%81%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>เผยโลงทอง<persName>ไมเคิล แจ็คสัน</persName>สุดอลังการ</headline>
<lead><persName>โอบามา</persName>เปิดใจโตมากับเพลงของ<persName>ไมเคิล แจ็คสัน</persName> เผยโลงทองสุดอลังการ เจ้าพ่อดีไซเนอร์ฝรั่งเศสประกาศซื้อคฤหาสถ์ที่พักสุดท้ายของ<persName>ไมเคิล แจ็คสัน</persName> ในลอสแองเจลีสเพื่อใช้เป็นอนุสรณ์สถาน สื่อเปิดภาพโฮมวีดีโอส่วนตัว <persName>แจ็คสัน</persName>กับลูกชายที่เนเวอร์แลนด์เป็นครั้งแรก</lead>
<neck></neck>
<body><p>(3ก.ค.) เจ้าพ่อแฟชั่นฝรั่งเศส"<persName>คริสเตียน โอดิกิเยร์</persName>" ออกแถลงการณ์เมื่อวันพฤหัสบดีว่า จะซื้อคฤหาสถ์ในย่านโฮล์มบี้ ฮิลล์ส ของนครลอส แองเจลีส ในรัฐแคลิฟอร์เนีย อันที่พำนักสุดท้ายก่อนเสียชีวิตเมื่อ 25 มิถุนายน ของ<persName>ไมเคิล แจ๊คสัน</persName>อดีตราชาเพลงป็อปวัย 50 ปี ผู้เป็นเพื่อนของเขา เพื่อจะได้อุทิศคฤหาสถ์ดังกล่าวให้เป็นอนุสรณ์สถานแห่งหนึ่งสำหรับ<persName>แจ๊คสัน</persName>ซึ่งสาธารณชนและแฟนเพลงของ<persName>แจ๊คสัน</persName>สามารถเข้าถึงได้</p>
<p> คฤหาสถ์หลังดังกล่าวซึ่งมีอาณาบริเวณกว้างขวาง เป็นของ<persName>อูแบร์ เกซ</persName> คนใกล้ชิดของ"<persName>โอดิกิเยร์</persName>" และเป็นประธานบริษัทแฟชั่นของเขา ซึ่ง<persName>นาย โลรองต์ กูโยต์</persName>โฆษกของ"<persName>โอดิกิเยร์</persName>" ระบุว่า <persName>แจ๊คสัน</persName>ได้เช่าที่นั่นเป็นที่พักมาหลายเดือนแล้ว และสัญญาเช่าจะหมดอายุภายใน 6 เดือนข้างหน้า ซึ่งหลังจากนั้น"<persName>โอดิกิเยร์</persName>"จะเข้าซื้อเพื่อเก็บรักษาไว้ซึ่งความทรงจำอันมีค่าระหว่างเขากับ<persName>แจ๊คสัน</persName> รายงานข่าวระบุด้วยว่า แจ๊คสันเช่าที่นั่นในราคาเดือนละ 100,000 ดอลลาร์ ( ราว 3,500,000บาท) และเขามักใช้บริการของ"<persName>โอดิกิเยร์</persName>" ในการออกแบบเครื่องแต่งกายกับของที่ระลึกสำหรับงานคอนเสิร์ตต่างๆของเขา</p>
<p>เว็บไซท์ของหนังสือพิมพ์เทเลกราฟ ของอังกฤษ ได้เผยแพร่ภาพโฮมวีดีโอ ที่ถ่ายโดยคนที่ไปร่วมงานปาร์ตี้ภายในคฤหาสน์เนเวอร์แลนด์ ของ<persName>ราชาเพลงป๊อป</persName> " <persName>ไมเคิล แจ็คสัน</persName> " ที่แสดงให้เห็นว่า<persName>แจ็คสัน</persName>มีความสุขกับการแกะห่อของขวัญให้ลูกชายวัยทารก " <persName>ปริ๊นซ์</persName> " รวมถึงเครื่องบินลำใหญ่และสมุดภาพเทเลทับบี้ส์ เมื่อวันคริสต์มาส ปี 2541 ซึ่งคุณภาพของฟิล์ม ได้แสดงให้เห็นการตกแต่งคฤหาสน์เนเวอร์แลนด์ ในรัฐแคลิฟอร์เนีย อย่างหรูหรา และเต็มไปด้วยเด็ก ๆ รวมถึงผู้ไปร่วมงานคนอื่น ๆ ด้วย</p>
<p> มีอยู่ตอนหนึ่ง ที่แสดงให้เห็นว่า <persName>แจ็คสัน</persName>กำลังชี้ไปที่ภาพหนึ่งซึ่งดูไม่ออกว่าเป็นภาพอะไร และบอกว่า เขาอยากได้ มันเป็นของดี แต่เขาจะใช้เวลาส่วนใหญ่ในการถ่ายภาพลูกชายของเขาที่สวมชุดดินเนอร์ พอแกะของขวัญกล่องหนึ่ง แจ็คสันก็จะร้องตะโกนให้คนมาเก็บกล่องของขวัญออกไป</p>
<p> นอกจากนี้ ยังมีวีดีโอที่ถ่ายที่ดิสนีย์แลนด์ปารีส เมื่อปี 2543 ท่แสดงให้เห็นว่า <persName>แจ็คสัน</persName>กำลังเช็ดเครื่องสำอางออกจากใบหน้าและคอ ในห้องแต่งตัวที่มีเด็กอีก 2 คน และลูกชายของเขาอยู่ด้วยต่อมา <persName>ปรินซ์</persName> ซึ่งมีผมสีบลอนด์ กำลังวิ่งเล่นอยู่กับตัวการ์ตูนมิคกี้ เมาส์ , พลูโต และบาลู ภายในห้องสูทของโรงแรม จะเห็นได้ว่า <persName>แจ็คสัน</persName>ไม่ค่อยได้อยู่ในภาพ แต่ปล่อยให้ลูกของเขาเล่นอย่างเต็มที่</p>
<p>เผยโลงศพทอง<persName>ไมเคิล แจ็คสัน</persName>สุดอลังการ</p>
<p>เว็บไซต์ tmz.com รายงานว่า โลงศพของ<persName>ไมเคิล แจ็คสัน</persName> ได้สั่งตรงจาก แบ็ทเท็สวิลล์ แคสเก็ต คอมปานี มีชื่อเรียกว่า พรอมเมเธียน บุด้วยกำมะหยี่สีน้ำเงิน สภาพภายนอก มีมือจับเงาวับ งดงามอย่างมาก มูลค่า 25,000 ดอลล่าร์ หรือ 875,000 บาท</p>
<p><persName>โอบามา</persName>เปิดใจโตมากับเพลงของ<persName>ไมเคิล แจ็คสัน</persName></p>
<p><persName>นายบารัค โอบามา</persName> ประธานาธิบดีสหรัฐอเมริกา กล่าวว่า ตนโตมากับเสียงเพลงของ<persName>แจ็คสัน</persName> และทุกเพลงของ<persName>แจ็คสัน</persName>ก็ยังคงอัดแน่นอยู่ในไอพ็อด และ<persName>แจ็คสัน</persName>จะถูกบันทึกไว้ในประวัติศาสตร์ในฐานะหนึ่งในผู้สร้างความบันเทิงที่ยิ่งใหญ่ที่สุดในโลกความโชติช่วงในฐานะนักแสดง<persName>แจ็คสัน</persName>ควบคู่ไปกับเรื่องเศร้า,ในหลายแง่มุม,ชีวิตส่วนตัวที่น่าเศร้า</p>
<p><persName>โอบาม่า</persName> ยังได้แสดงความยินดีที่สาธารณชนยกย่องในพรสวรรค์ของ<persName>แจ็คสัน</persName>แทนที่จะคำนึงถึงแต่เรื่องน่าเศร้าส่วนตัว แจ็คสันได้รับการรำลึกถึงในฐานผู้นำความบันเทิงอันยิ่งใหญ่ไปสู่ประชาชนจำนวนมาก ผ่านทางพรสวรรค์อันยากที่จะหาผู้ใดเปรียบของ<persName>แจ็คสัน</persName> ในฐานะผู้ให้ความบันเทิง</p>
<p><persName>โอบามา</persName>ยังกล่าวด้วยว่า ยังไม่เห็นว่ามีกระแสความขัดแย้งใด ๆ เกิดขึ้น ที่ยังไม่ได้ออกแถลงการณ์อย่างเป็นทางการเกี่ยวกับเรื่องการเสียชีวิตของ<persName>แจ็คสัน</persName> และก็ไม่เห็นว่าจะเกิดกระแสความไม่พอใจจากชุมชนคนผิวสีแต่อย่างใด และครั้งนี้เป็นครั้งแรกที่เขาถูกสัมภาษณ์เรื่องการเสียชีวิตของ<persName>แจ็คสัน</persName></p>
<p>ไทยร่วมงานไว้อาลัย<persName>ไมเคิล แจ็คสัน</persName>คับคั่ง</p>
<p> เมื่อเวลา 18.00 น. วันที่ 3 กรกฎาคม บริษัท โซนี่ มิวสิค เอ็นเตอร์เทนเม้นท์ โอเปอเรติ้ง (ประเทศไทย) จำกัด ได้จัดงานรำลึกการจากไปของ<persName>ราชาเพลงป๊อป</persName>ชื่อก้องโลก <persName>ไมเคิล แจ็กสัน</persName> ในชื่อ "<persName>ไมเคิล แจ็กสัน</persName>, ยู อาร์ น็อท อโลน" ในวาระครบรอบ 7 วัน ของการจากไป ณ ล็อบบี้ ชั้นจี เซ็นทรัลเวิลด์ทาวเวอร์ ท่ามกลางแฟนเพลง บุคคลในแวดวงบันเทิงที่ชื่นชมในตัวนักร้องชื่อดังมาร่วมงานกันอย่างคึกคัก</p>
<p> งานเริ่มต้นด้วยการให้แขกที่มาร่วมงาน ร่วมวางพวงมาลัยซึ่งเป็นสื่อในการไว้อาลัยแก่ <persName>ไมเคิล แจ็กสัน</persName> จากแฟนเพลงชาวไทย พร้อมร่วมเขียนคำไว้อาลัย ต่อด้วยการฉายภาพแสดงสดและมิวสิกวิดีโอของ<persName>ไมเคิล</persName> จากนั้นมีการพูดคุยถึงไมเคิลโดยกูรูวงการเพลงและแฟนพันธุ์แท้ของ<persName>ไมเคิล</persName> ในหัวข้อ "ทำไมใครๆ ถึงเรียก<persName>ไมเคิล แจ็กสัน</persName>ว่า <persName>คิงออฟป๊อป</persName>" และมุมมองของสื่อมวลชนที่มีต่อ<persName>คิงออฟป๊อป</persName> และเพลง<persName>ไมเคิล</persName>มีอิทธิพลอย่างไรต่อคนไทย</p>
<p> ภายในงานมี <persName>ติ๊ก ชีโร่</persName> <persName>นายเรืองศักดิ์ ลอยชูศักดิ์</persName> หรือ<persName>เจมส์</persName> <persName>นายสมิทธิ เพียรเลิศ</persName> <persName>น.ส.อัจฉริยา สินรัชตานันท์</persName> ร่วมพูดคุย ต่อด้วยการแสดงในเพลง "ไอวิวอีแด" ของ<persName>ไมเคิล</persName> จากศิลปิน <persName>อาร์ท วาเคชั่น</persName> และ <persName>paul Ewing</persName> ศิลปินอิสระจากอังกฤษ ผู้ที่เคยร่วมเล่นดนตรีกับ<persName>ไมเคิล</persName> อ่านบทกลอน โดย <persName>กุดจี่ กวีลูกโลกสีเขียว</persName> การแสดงเพลง "แบล็กออร์ไวท์" โดย <persName>ไมเคิล ตั๋ง</persName> การประมูลภาพวาด<persName>ไมเคิล</persName>ของ <persName>ติ๊ก ชีโร่</persName> เพื่อนำรายได้มอบให้มูลนิธิบ้านเด็กตาบอดพิการซ้ำซ้อน</p>
<p> ปิดท้ายด้วยให้ <persName>อมิตา มาเรีย ยัง</persName> ตัวแทนศิลปิน กล่าวคำไว้อาลัย <persName>นายจอห์น รัตนเวโรจน์</persName> หรือ <persName>จอห์น นูโว</persName> ขึ้นมาเป็นต้นเสียง พร้อมเชิญทุกคนร่วมร้องเพลง "ยู อาร์ น็อท อโลน" เป็นการไว้อาลัยสุดท้าย</p></body>
</news>
