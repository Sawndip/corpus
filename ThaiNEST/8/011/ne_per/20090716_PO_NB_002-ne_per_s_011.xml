<teiHeader>
<fileDesc>
<titleStmt>
  <title>มท.1 พร้อมด้วย อธิบดีกรมต่างๆ ในสังกัด และข้าราชการระดับสูง ลงพื้นที่ จ.สุพรรณบุรี ตามคำเชิญของ "บรรหาร"  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207160165&tb=N255207  </bibl>
</sourceDesc>
</fileDesc>
</teiHeader>
<news>
<headline>มท.1 พร้อมด้วย อธิบดีกรมต่างๆ ในสังกัด และข้าราชการระดับสูง ลงพื้นที่ จ.สุพรรณบุรี ตามคำเชิญของ "<persName>บรรหาร</persName>"</headline>
<lead>รัฐมนตรีว่าการกระทรวงมหาดไทย พร้อมด้วย อธิบดีกรมต่างๆ ในสังกัด และข้าราชการระดับสูงของกระทรวงมหาดไทย ลงพื้นที่จังหวัดสุพรรณบุรี ตามคำเชิญของ <persName>นายบรรหาร ศิลปอาชา</persName> พร้อมยืนยัน ความสัมพันธ์ยังเหมือนเดิม</lead>
<neck></neck>
<body><p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย พร้อมด้วย อธิบดีกรมต่างๆ ในสังกัด และข้าราชการระดับสูงของกระทรวงมหาดไทย เดินทางมาที่จังหวัดสุพรรณบุรี ตามคำเชิญของ <persName>นายบรรหาร ศิลปอาชา</persName> อดีตหัวหน้าพรรคชาติไทย โดย <persName>นายบรรหาร</persName> ได้พาเที่ยวชมพิพิธภัณฑ์ศาลหลักเมืองสุพรรณบุรีลูกหลานพันธุ์มังกร และหอเกียรติยศนายกฯ คนที่ 21 พร้อมกันนี้ ยังกล่าวด้วยว่า ตนเองรู้จักกับ <persName>นายชวรัตน์</persName> มานานกว่า 30 ปี และโอกาสหน้าหากมาเที่ยวชมที่จังหวัดสุพรรณบุรีอีกครั้ง ก็จะพาเที่ยวชมบึงฉวากซึ่งเป็นสถานที่ท่องเที่ยวอีกแห่งของจังหวัดสุพรรณบุรี พร้อมกันนี้ ยืนยันด้วยว่า การมาในครั้งนี้ไม่ได้มีการพูดคุยกันถึงเรื่องการเมืองแต่อย่างใด และยังยืนยันถึงความสัมพันธ์กับ <persName>นายชวรัตน์</persName> ว่ายังเหมือนเดิม แม้ทางพรรคภูมิใจไทย จะดึง ส.ส.จากพรรคชาติไทยพัฒนาไปก็ตาม ซึ่งดูได้จากการมาเที่ยวชมสถานที่ท่องเที่ยวในจังหวัดสุพรรณบุรีได้ในครั้งนี้ ขณะที่ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย และในฐานะหัวหน้าพรรคภูมิใจไทย ยืนยันว่า การเดินทางมาพบ <persName>นายบรรหาร</persName> ที่จังหวัดสุพรรณบุรีในครั้งนี้ มาในฐานะที่เพื่อนรู้จักกันมานาน โดยไม่ได้มีการพูดคุยกันถึงเรื่องการเมืองแต่อย่างใด </p>
<p>นอกจากนี้ <persName>นายชวรัตน์</persName> ยังแสดงความกังวลต่อคำตัดสินของคณะกรรมการการเลือกตั้ง หรือ กกต. กรณีการถือครองหุ้นของ ส.ส. และรัฐมนตรีจากพรรคภูมิใจไทย ทั้งนี้ ยืนยันว่า แม้ ส.ส. ที่เป็นรัฐมนตรีจากพรรคจะถูกตัดสินว่ามีความผิด ก็จะยังคงให้ดำรงตำแหน่งรัฐมนตรีต่อไป </p></body>
</news>
