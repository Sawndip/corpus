<teiHeader>
<fileDesc>
<titleStmt>
  <title>“อำนวย” เตือน 3 หางแดงอย่าเหลิง! ลั่นปล่อยตัวอิสระไม่ใช่สั่งไม่ฟ้อง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-12 12:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000066332  </bibl>
</sourceDesc>
</fileDesc>
</teiHeader>
<news>
<headline>“<persName>อำนวย</persName>” เตือน 3 หางแดงอย่าเหลิง! ลั่นปล่อยตัวอิสระไม่ใช่สั่งไม่ฟ้อง</headline>
<lead>“<persName>อำนวย</persName>” ฮึ่ม 3 หางแดงอย่าเหลิงหลังครบกำหนดฝากขัง 48 วันแล้ว อัยการยังสั่งไม่ฟ้อง ชี้อัยการให้โอกาสให้ผู้ต้องหายื่นหลักฐานเพิ่ม ระบุกระบวนการยุติธรรมมีมาตรฐานเดียว ไม่ได้ 2 มาตรฐานตามกล่าวหา พร้อมเตือนหากทำผิดอีกก็จะถูกดำเนินคดี ส่วนการชุมนุมใหญ่เสื้อแดง ตร.เตรียมรับมือแล้ว</lead>
<neck></neck>
<body><p>วันนี้ (12 มิ.ย.) เมื่อเวลา 10.30 น.ที่กองบัญชาการตำรวจนครบาล <persName>พล.ต.ต.อำนวย นิ่มมะโน</persName> รอง ผบช.น. กล่าวถึงกรณี<persName>นายวีระ มุสิกพงศ์</persName> <persName>นายณัฐวุฒิ ใสยเกื้อ</persName> และ <persName>นพ.เหวง โตจิราการ</persName> แกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาในความผิดฐานร่วมกันตั้งแต่ 10 คนขึ้นไป ยุยงส่งเสริมให้เกิดความวุ่นวายในบ้านเมือง ตามประมวลกฎหมายอาญา มาตรา 215 ซึ่งมีโทษจำคุกไม่เกิน 5 ปี หรือปรับไม่เกิน 10,000 บาท หรือทั้งจำทั้งปรับ กระทำการให้ปรากฏแก่ประชาชนด้วยวาจาอันไม่ใช่ความมุ่งหมายตามรัฐธรรมนูญ เพื่อให้ล่วงละเมิดกฎหมายแผ่นดิน มาตรา 116 ซึ่งมีโทษจำคุกไม่เกิน 7 ปี และ ฝ่าฝืน พ.ร.ก.ฉุกเฉิน พ.ศ.2548 มั่วสุมกันตั้งแต่ 5 คนขึ้นไป กรณีการชุมนุมหน้าทำเนียบรัฐบาล ตั้งแต่วันที่ 26 มี.ค.เป็นต้นมาจนรัฐบาลประกาศ พ.ร.ก.ฉุกเฉิน เมื่อเดือน เม.ย.ที่ผ่านมา เข้ารายงานตัวต่อศาลหลังพ้นกำหนดฝากขังครั้งสุดท้ายในวันที่ 10 มิ.ย.ที่ผ่านมา และ ศาลอนุญาตให้คืนหลักทรัพย์ประกันตัวเป็นสมุดเงินฝากธนาคารกรุงเทพ สาขาซอยอารีย์สัมพันธ์ คนละ 5 แสนบาท และปล่อยตัวผู้ต้องหาทั้งหมดว่า ทั้ง 3 คนอยู่ในอำนาจศาล ตำรวจมีอำนาจฝากขังได้ 48 วัน ในช่วงนั้นพนักงานอัยการต้องดำเนินการส่งฟ้องให้ทัน พนักงานสอบสวนทำคดีเสร็จตามกำหนด และส่งอัยการตั้งแต่วันที่ 25 พ.ค.ที่ผ่านมา ก่อนครบกำหนด 48 วันเกือบ 20 วัน</p>
       
      <p> <persName>พล.ต.ต.อำนวย</persName> กล่าวต่อว่า เมื่อวาน (11 มิ.ย.) ที่ผ่านมาครบกำหนดฝากขัง 48 วัน แต่ทางอัยการยังไม่มีการยื่นฟ้องต่อศาล แต่ไม่ได้หมายความว่าไม่สั่งฟ้อง แต่จากการตรวจสอบน่าเป็นเพราะผู้ต้องหามีการร้องขอความเป็นธรรมในชั้นอัยการ อัยการจึงมีการพิจารณาในการร้องขอความเป็นธรรม แต่ยังไม่ได้สั่งให้พนักงานสอบสวน ดำเนินการสอบสวนเพิ่มเติมแต่อย่างใด หมายความว่าที่พนักงานอัยการสั่งไม่ฟ้องเพราะเป็นการให้โอกาสผู้ต้องหาที่ร้องขอความเป็นธรรมที่จะนำหลักฐานมายื่นในชั้นพนักงานอัยการหรือสอบเพิ่มเติม ไม่ได้หมายความว่าสั่งไม่ฟ้อง</p>
       
       <p>“นี่เป็นตัวอย่างที่ดีมากและจะเห็นได้ว่ากระบวนการยุติธรรมให้โอกาสผู้ที่ถูกกล่าวหา แสดงหลักฐานมาพิสูจน์ตัวเองว่าบริสุทธิ์ ก็เป็นกระบวนการยุติธรรมที่มาตรฐานเดียว ไม่ได้ 2 มาตรฐาน ไม่ว่าคดีเหลือง หรือคดีแดง และที่ศาลสั่งปล่อยเมื่อวานที่ผ่านมา ไม่ได้มีปัญหาแก่รูปคดีแต่อย่างใด ซึ่งหมายถึงเพียงอัยการต้องดำเนินการตรวจสอบตามหลักฐานที่ขอความเป็นธรรม” <persName>พล.ต.ต.อำนวย</persName> กล่าว</p>
       
       <p><persName>พล.ต.ต.อำนวย</persName> กล่าวต่อว่า ส่วนที่ 2 ที่ศาลได้ยกเลิกเงื่อนไขต่างๆ เนื่องจากหมดระยะเวลาควบคุมตัว 48 วันแล้ว และหมดสัญญาประกัน แต่ไม่ได้หมายความว่าหากทำผิดอีกจะจับกุมอีกไม่ได้ ไม่ใช่เช่นนั้น หากในโอกาสหน้ามีการทำผิดอีกก็จะมีการดำเนินการสอบสวนจับกุมอีก หากมีการชุมนุมอีกก็จะมีการบันทึกภาพ บันทึกเสียง เพื่อดำเนินการประกอบหลักฐานดำเนินการต่อไป ส่วนคนอื่นที่นอกเหนือจาก 3 คนนี้ ยังคงติดสัญญาประกัน และติดเงื่อนไขในการประกันตัวอยู่ เพราะฉะนั้น การปล่อยตัวทั้ง 3 คนนั้นไม่ก่อให้เกิดความเสียหายทางคดี ไม่ใช่ความบกพร่องของพนักงานสอบสวน ไม่ใช่ความบกพร่องของอัยการ</p>
       
      <p> ผู้สื่อข่าวถามว่า กรณีที่<persName>นายวีระ</persName>ยืนยันจะขึ้นเวทีปราศรัยในวันที่ 27 มิ.ย.นี้สามารถทำได้หรือไม่ <persName>พล.ต.ต.อำนวย</persName> กล่าวว่า ถึงแม้จะอยู่ในเงื่อนไขก็สามารถทำได้ เพราะเงื่อนไขไม่ได้ห้ามไม่ให้ขึ้นเวที ตามเงื่อนไขมีเพียงห้ามผู้ต้องหาออกนอกราชอาณาจักร ห้ามผู้ต้องหากระทำการปลุกระดม หรือกระทำการใดๆ อันก่อความวุ่นวายในบ้านเมือง และห้ามมิให้กระทำการใดๆ ที่มีผลกระทบต่อการสอบสวนของพนักงานสอบสวนเท่านั้นเอง เงื่อนไขไม่ได้ละเมิดสิทธิของผู้ต้องหาสามารถขึ้นเวทีปราศรัยได้แต่ต้องอยู่ภายใต้กรอบของรัฐธรรมนูญเท่านั้นเอง</p>
       
      <p> ส่วนมาตราการในการดูแลนั้นมีการจัดเตรียมแผนรับมือพร้อมแล้ว แต่อยู่ระหว่างการประเมินด้านการข่าวว่าจำนวนผู้ชุมนุมมีมากน้อยเพียงใด มีการจัดกิจกรรมใดบ้าง ซึ่งหากทราบรายละเอียดส่วนนั้นก็จะสามารถดำเนินการประเมินการรักษาความเรียบร้อยได้ ส่วนการชุมนุมของเสื้อแดงที่ผ่านมานั้น การถอดเทปบันทึกยังทำอยู่ หากพบว่าบางคนที่มีความผิดแล้วยังไม่ได้ดำเนินการ เจ้าหน้าที่ก็จะดำเนินการให้ครบถ้วน และหากพบว่ามีความผิดก็จะยื่นเสนอต่อศาลเพื่อขออนุมัติหมายจับ หากมีการดำเนินการก่อนการชุมนุมนั้นก็ไม่ได้เป็นการกลั่นแกล้ง และขอยืนยันว่าจะทำให้เรียบร้อยก่อนวันที่ 27 มิ.ย.นี้แน่นอน</p>
       
       <p>“ส่วนกรณีที่นายวีระกล่าวว่าคดีของฝ่ายเสื้อเหลืองไม่มีความคืบหน้านั้น มีการสรุปคดีเรียบร้อยแล้วมีการส่งอัยการแล้วคือคดีที่มีการเข้ายึดทำเนียบรัฐบาล และมีการร้องขอความเป็นธรรมในชั้นอัยการเช่นกัน เป็นมาตรฐานเดียว ฝ่ายไหนร้องก็ดำเนินการให้” <persName>พล.ต.ต.อำนวย</persName> กล่าว</p></body>
</news>
