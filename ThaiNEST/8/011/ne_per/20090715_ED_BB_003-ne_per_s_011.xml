<teiHeader>
<fileDesc>
<titleStmt>
  <title>จุฬาฯ จัดกิจกรรมให้ประชาชนร่วมชมปรากฏการณ์สุริยุปราคาบางส่วนในไทยพุธที่ 22 ก.ค.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207150162&tb=N255207  </bibl>
</sourceDesc>
</fileDesc>
</teiHeader>
<news>
<headline>จุฬาฯ จัดกิจกรรมให้ประชาชนร่วมชมปรากฏการณ์สุริยุปราคาบางส่วนในไทยพุธที่ 22 ก.ค.นี้</headline>
<lead>จุฬาลงกรณ์มหาวิทยาลัย จัดกิจกรรมให้ ประชาชนร่วมชมปรากฏการณ์สุริยุปราคาบางส่วนในประเทศไทยวันพุธที่ 22 กรกฎาคมนี้ พร้อมเตรียมกล้องโทรทัศน์พร้อมอุปกรณ์การรับชมให้กับผู้เข้าร่วมงานจำนวนมาก</lead>
<neck></neck>
<body><p><persName>ดร.สธน วิจารณ์วรรณลักษณ์</persName> อาจารย์ประจำภาควิชาฟิสิกส์ คณะวิทยาศาสตร์ จุฬาลงกรณ์มหาวิทยาลัย กล่าวว่า ในวันพุธที่ 22 กรกฎาคม 2552 ประเทศไทยจะสามารถมองเห็นสุริยุปราคาบางส่วนได้ทั่วประเทศ คณะวิทยาศาสตร์ จุฬาลงกรณ์มหาวิทยาลัย ซึ่งเป็นหนึ่งในเครือข่ายของสถาบันวิจัยดาราศาสตร์แห่งชาติเตรียมจัดกิจกรรม ให้ประชาชนเข้าร่วมชมปรากฏการณ์ดังกล่าว ที่ลานด้านหน้าอนุสาวรีย์ 2 รัชกาล โดยจะเตรียมกล้องดูดาว 2 ตัว ฟิวเตอร์สำหรับถ่ายภาพ พร้อมกับชุดเอกสารและอุปกรณ์ในการรับชมจำนวน 500 ชุด สำหรับผู้สนใจเข้าชมงานในส่วนของกรุงเทพฯ ยังมีการจัดกิจกรรมหลายแห่ง อาทิ โรงเรียนเทพศิรินทร์, ท้องฟ้าจำลอง ทั้งนี้ พื้นที่กรุงเทพฯ จะเริ่มเห็นปรากฏการณ์ตั้งแต่เวลา 07.06 น. บังมากที่สุด เวลา 08.03 น.และสิ้นสุดปรากฏการณ์ เวลา 09.08 น. ส่วนพื้นที่ทางภาคเหนือ ที่จังหวัดเชียงราย สามารถมองเห็นดวงจันทร์บังดวงอาทิตย์มากที่สุดร้อยละ 69 เริ่มบังเวลา 07.02 น. บังมากที่สุดเวลา 08.04 น.และสิ้นสุดการบัง 09.14 น. และจะเห็นความชัดเจนลดหลั่นลงไปถึงพื้นที่ภาคใต้ของประเทศไทย นอกจากนี้ ประเทศที่สามารถมองเห็นการเกิดสุริยุปราคาได้แบบเต็มดวง ได้แก่ บางพื้นที่ของประเทศจีน อินเดีย เกาหลี และภูฏาน จะสามารถมองเห็นแบบเต็มดวงได้ทั้งประเทศ</p>
<p>อย่างไรก็ตาม ผู้ที่สนใจสังเกตการเกิดสุริยุปราคาแบบบางส่วน ต้องใช้ความระมัดระวังอย่ามองด้วยตาเปล่าโดยเด็ดขาด เพราะหากมองในช่วงที่มีแสงสว่างมากอาจทำให้ตาบอดได้ ดังนั้น ควรมองผ่านอุปกรณ์ที่มีมาตรฐาน เช่น แว่นตาพิเศษที่ใช้ดูดวงอาทิตย์โดยเฉพาะ กล้องดูดาวในพื้นที่ที่มีการจัดงาน กระจกที่ช่างใช้เชื่อมเหล็ก ฟิลม์เอกซเรย์ในส่วนที่มืดสนิทไม่โปร่งแสงซ้อนทับกัน 2 ชั้น หรือ ใช้กล้องรูเข็ม ที่ประดิษฐ์ได้ง่ายจากกล่องกระดาษเจาะรูเล็กๆ แล้วหันไปทางดวงอาทิตย์และใช้ฉากมารองรับ ดูภาพเสมือนจากฉากได้เช่นกัน </p></body>
</news>
