<teiHeader>
<fileDesc>
<titleStmt>
  <title>ซัลโว “โจ๋ปทุม” ดับ 2 สาหัส1  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-18 08:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8892  </bibl>
</sourceDesc>
</fileDesc>
</teiHeader>
<news>
<headline>ซัลโว “โจ๋ปทุม” ดับ 2 สาหัส1</headline>
<lead></lead>
<neck></neck>
<body><p>วันนี้(18 ก.ค.) <persName>พ.ต.ท.ศิวพัชญ์ สนิทนวลธนรัฐ พง</persName>ส.สภ.คูคต จ.ปทุมธานี เปิดเผยว่าเมื่อกลางดึกที่ผ่านมา ได้รับแจ้งเหตุวัยรุ่นยิงกันตายบริเวณจุดกลับรถ หน้าโรงแรม 333 ถนนลำลูกกา- พหลโยธิน คลองสาม หมู่ 8 ต.ลาดสวาย อ.ลำลูกกา ไปตรวจสอบพร้อมด้วยเจ้าหน้าที่ฝ่ายสืบสวน แพทย์รพ.ธัญญารักษ์ และอาสาสมัครมูลนิธิร่มไทร ที่เกิดเหตุพบศพ <persName>นายมงคล พลอยสมบูรณ์</persName> อายุ 25 ปี ถูกยิงด้วยปืนไม่ทราบขนาดเข้าที่หน้าอก 1 นัด และชายโครงซ้าย 2 นัด กับศพ <persName>นายชูศักดิ์ วิทิ</persName> อายุ 26 ปี ถูกยิงเข้าที่กลางหลัง 1 นัด นอนจมกองเลือดอยู่บนถนน ข้างๆ รถจยย.ฮอนด้า สีน้ำเงินเทา ทะเบียน ยขง 578 กทม. นอกจากนี้ ยังมีผู้บาดเจ็บอีก 1 ราย พลเมืองดีช่วยเหลือนำส่งรพ.สายไหม ไปก่อนหน้า ทราบชื่อ <persName>นายวินัย ขุนทอง</persName> อายุ 17 ปี ถูกยิงที่หน้าท้อง 1 นัด อาการสาหัส </p>  

<p>สอบสวนทราบว่า ก่อนเกิดเหตุกลุ่มผู้ตายและผู้บาดเจ็บซึ่งเป็นเพื่อนกัน พร้อมพรรคพวกอีก 2-3 คน ไปนั่งดื่มกินสังสรรค์เฮฮากันที่ร้านอาหารแห่งหนึ่งย่านสายไหมจนเมาได้ที่และนัดหมายจะไปเที่ยวต่อที่ร้านคาราโอเกะใกล้ๆ กับที่เกิดเหตุ ขณะที่ <persName>นายมงคล</persName>ขับรถจยย.คันดังกล่าวพา <persName>นายวินัย</persName>กับ<persName>นายชูศักดิ์</persName> ซ้อนสาม มุ่งหน้าไปที่ร้านคาราโอเกะเป้าหมาย ถึงที่เกิดเหตุถูกคนร้ายเป็นชายวัยรุ่น 2 คน ขับรถจยย.ตามประกบ ก่อนคนซ้อนท้ายจะชักปืนออกมากระหน่ำยิงใส่ทั้ง 3 คน จนบาดเจ็บและเสียชีวิตดังกล่าวเบื้องต้นเจ้าหน้าที่คาดว่าอาจถูกคู่อริเก่าตามมายิงล้างแค้น  หรืออาจเกิดเขม่นกับวัยรุ่นกลุ่มอื่นในร้านอาหาร จึงถูกตามมายิงทิ้ง ซึ่งจะสอบสวนหาสาเหตุที่แท้จริง และติดตามจับกุมคนร้ายมาดำเนินคดีต่อไป.</p></body>
</news>
