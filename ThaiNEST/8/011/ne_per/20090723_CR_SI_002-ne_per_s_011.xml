<teiHeader>
<fileDesc>
<titleStmt>
  <title>ผบช.น.แถลงข่าวจับโจรจี้แท็กซี่  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42710  </bibl>
</sourceDesc>
</fileDesc>
</teiHeader>
<news>
<headline>ผบช.น.แถลงข่าวจับโจรจี้แท็กซี่</headline>
<lead></lead>
<neck></neck>
<body><p><persName>พล.ต.ท.วรพงษ์ ชิวปรีชา</persName> ผบช.น. แถลงข่าวผลงานของ สน.มักกะสัน จับกุม <persName>นายเดชฤทธิ์ ใจดี</persName> อายุ 24 ปี อยู่บ้านเลขที่ 52 หมู่ 4 ต.ตาลาน อ.ผักไห่ จ.อยุธยา โจรชิงทรัพย์แท็กซี่  หลังตระเวนก่อเหตุล่อลวงโชเฟอร์แท็กซี่ไปชิงทรัพย์โดยใช้อาวุธปืน พร้อมของกลาง อาวุธปืนพกสั้น ขนาด .45 มม. กระสุน 4 นัด โทรศัพท์มือถือ เงินสด 900 บาท รถแท็กซี่ ทะเบียน ทล 5480 กทม. และป้ายทะเบียนปลอม หมายเลข ทว 4290 กทม. ที่คนร้ายนำมาจัดเตรียมสับเปลี่ยนกับป้ายทะเบียนเดิม เพื่อใช้ในการหลบหนี โดยเจ้าหน้าที่สามารถจับกุมตัวได้ที่บริเวณตึกไบรทตันเพลส ถ.เพชรบุรีตัดใหม่   </p>
 <p><persName>พล.ต.ท.วรพงษ์</persName>  กล่าวว่า  เมื่อวันที่ 23 ก.ค. 52 เวลาประมาณ 01.00 น. ขณะที่ <persName>นายชาคริต วันบุญ</persName> อายุ 25 ปี ผู้เสียหาย ขับรถแท็กซี่ ทะเบียน ทล 5480 กทม.ออกหาผู้โดยสารอยู่บริเวณปากซอยรัชดา 4  ได้รับ <persName>นายเดชฤทธิ์</persName> ผู้ต้องหา เพื่อไปส่งที่สนามบินสุวรรณภูมิ ขณะขับมาถึงบริเวณเขตรับผิดชอบของ สภ.บางพลี <persName>นายเดชฤทธิ์</persName>  ได้ใช้อาวุธปืนขนาด .45 มม.จี้บังคับผู้เสียหายแล้วใช้ผ้าเทปมัดมือมัดเท้าผู้เสียหาย แล้วนำไปทิ้งที่ป่ากล้วย ท้องที่ สภ.บางพลี ชิงทรัพย์ รถแท็กซี่ เงินสด 900 บาท  และโทรศัพท์มือถือ หลบหนีไป พร้อมกับนำป้ายทะเบียนปลอมมาสับเปลี่ยนเพื่อใช้ในการหลบหนี แต่สุดท้ายไปไม่รอดถูกเจ้าหน้าที่สายตรวจ สน.มักกะสัน สกัดจับกุมตัวได้ดัง พร้อมของกลาง </p>

<p>ด้าน <persName>นายเดชฤทธิ์</persName>  ผู้ต้องหา ให้การรับสารภาพตลอดข้อกล่าวหา และยืนยันว่าการก่อเหตุดังกล่าวเป็นการทำครั้งแรก อย่างไรก็ตามเจ้าหน้าที่แจ้งข้อหาชิงทรัพย์โดยใช้อาวุธปืน พร้อมควบคุมตัวไปทำการสอบสวน ที่สภ.บางพลี เพื่อดำเนินคดีทางกฎหมายต่อไป  ขณะที่<persName>นายชาคริต</persName>   ผู้เสียหาย เดินทางมาชี้ตัวผู้ต้องหา และยืนยันว่าเป็นคนร้ายที่ลงมือก่อเหตุจริง เปิดเผยว่า พฤติกรรมของคนร้ายมีความชำนาญเป็นอย่างมาก ลงมืออย่างเป็นขั้นตอนคาดว่าได้เตรียมตัววางแผนมาเป็นอย่างดี และไม่เชื่อว่าการก่อเหตุครั้งนี้เป็นการก่อเหตุครั้งแรก </p></body>
</news>
