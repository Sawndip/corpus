<teiHeader>
<fileDesc>
<titleStmt>
  <title>"บี้"ควบเล่น-ร้อง"พระจันทร์สีรุ้ง"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/180609/6386  </bibl>
</sourceDesc>
</fileDesc>
</teiHeader>
<news>
<headline>"<persName>บี้</persName>"ควบเล่น-ร้อง"พระจันทร์สีรุ้ง"</headline>
<lead></lead>
<neck></neck>
<body><p>นอกจากจะได้รับบทพระเอกในละครเรื่องพระจันทร์สีรุ้ง  ประกบคู่กับ<persName>แอฟ</persName>-<persName>ทักษอร  ภักดิ์สุขเจริญ</persName>แล้ว  <persName>บี้</persName>-<persName>สุกฤษฏิ์  วิเศษแก้ว</persName>  ยังได้นำเพลงความทรงจำในลมหายใจจากอัลบั้มฮัก<persName>บี้</persName>  มาเป็นเพลงประกอบละครอีกด้วย  "ทางทีมงานเอ็กแซ็กท์ได้มีโอกาสคุยกับพี่ดา-หทัยรัตน์  อมตวณิชย์  และเห็นว่าเพลงความทรงจำในลมหายใจ  มีเนื้อหาตรงกับละครพอดีเลยเลือกเพลงนี้ไว้ประกอบละคร  ส่วนเนื้อหาของเพลงจะพูดถึงความรักที่ไม่สมหวังครับ  มีการดีไซน์เมโลดี้ให้ออกมาในโทนเหงาและเศร้า  และยังมีเสียงเปียโนหวานๆ  ผสมผสานกับแบบลงตัว</p>

    <p> ได้ยินเพลงนี้ครั้งแรกรู้สึกว่าเป็นเพลงที่เพราะและเศร้ามากเลย  และเป็นอีกเพลงในอัลบั้มที่ผมชอบมากๆ  ด้วยครับ  พี่โปรดิวเซอร์ต้องการให้ผมร้องออกมาในฟีลเศร้าสุดๆ  เลยให้ผมลองร้องแบบวันเทค  คือร้องรวดเดียวจบโดยไม่มีการตัดต่อ  ซึ่งก็ถือว่ายากมากต้องทำอารมณ์ก่อนเข้าห้องอัดด้วย  โชคดีตอนนั้นถ่ายละครไปแล้วก็เลยไม่ยากครับ".</p></body>
</news>
