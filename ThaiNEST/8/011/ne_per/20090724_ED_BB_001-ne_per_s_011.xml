<teiHeader>
<fileDesc>
<titleStmt>
  <title>"ปณท"วิกฤตรายได้หดรายจ่ายเพิ่ม  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-24 13:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090724/62751/%e0%b8%9b%e0%b8%93%e0%b8%97%e0%b8%a7%e0%b8%b4%e0%b8%81%e0%b8%a4%e0%b8%95%e0%b8%a3%e0%b8%b2%e0%b8%a2%e0%b9%84%e0%b8%94%e0%b9%89%e0%b8%ab%e0%b8%94%e0%b8%a3%e0%b8%b2%e0%b8%a2%e0%b8%88%e0%b9%88%e0%b8%b2%e0%b8%a2%e0%b9%80%e0%b8%9e%e0%b8%b4%e0%b9%88%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>"ปณท"วิกฤตรายได้หดรายจ่ายเพิ่ม</headline>
<lead>ปณท เผยรายได้ลด 6 เดือนแรก 7 พันล้านบาท ธุรกิจบริการสื่อสารหดตัวตามเศรษฐกิจ ยอมรับแนวทางธุรกิจใหม่ยังลำบาก</lead>
<neck></neck>
<body><p><persName>นายออมสิน ชีวะพฤกษ์</persName> กรรมการผู้จัดการใหญ่ บริษัท ไปรษณีย์ไทย จำกัด (ปณท.) กล่าวยอมรับว่า 6 เดือนที่ผ่านมารายได้ ปณท. ประมาณ 7 พันล้านบาท โดยภาพรวมลดลงอย่างต่อเนื่อง ถือว่า"ไม่ดีเลย" เปรียบเทียบแล้วต่ำกว่าครึ่งปี 2551 เล็กน้อย เป็นผลกระทบจากสภาพเศรษฐกิจการเมือง ที่ทำให้ยอดส่งออก -26% และยอดนำเข้าก็ลดลงระดับใกล้เคียงกัน</p>
<p>สัดส่วนรายได้หลัก 70% ยังมาจากธุรกิจบริการสื่อสาร เช่น จดหมาย, ไปรษณียบัตรและสิ่งตีพิมพ์ ซึ่งปรับลดลงอย่างต่อเนื่องตั้งแต่ต้นปี เช่นเดียวกับบริการด้านการเงิน มีสัดส่วนประมาณ 10% ปรับตัวลดลงเช่นกัน โดยเฉพาะธนาณัติออนไลน์ ที่เป็นผลมาจากการเลิกจ้างงาน ทำให้การส่งธนาณัติลดลง มีเพียงบริการส่งพัสดุ (โลจิสติกส์) ที่เติบโตขึ้นเล็กน้อย</p>
<p>อย่าง ไรก็ตาม ปัญหาหลักไม่ได้อยู่ที่รายได้ลด แต่มาจากรายจ่ายที่เพิ่มขึ้น ทั้งจากรายจ่ายประจำคือ เงินเดือนพนักงานซึ่งเป็นรายจ่ายหลักปรับสูงขึ้น และรายจ่ายพิเศษ เช่น ค่าครองชีพพนักงาน และโบนัสประจำปี การปรับลดรายจ่ายส่วนนี้ทำได้ยากมาก แต่ ปณท. ก็พยายามบริหารจัดการรายจ่ายส่วนอื่น เช่น การพัฒนาระบบขนส่ง ลดจำนวนรถเที่ยวเปล่า</p>
<p>ส่วน ธุรกิจใหม่ที่จะมาทดแทนธุรกิจสื่อสาร ยังมองโลจิสติกส์เป็นหลัก เพราะมีโอกาสทางธุรกิจมากที่สุด แต่เพราะเศรษฐกิจที่ไม่ดี ทำให้ทุกอย่างหยุดชะงัก ดังนั้นหนทางที่ดีที่สุดตอนนี้ คือ กลับมาพัฒนาตัวเองให้พร้อมรับมือการรุกตลาดอนาคตและการแข่งขันที่จะเกิดขึ้น แบ่งเป็น 3 ส่วนหลัก คือ ระบบโครงข่ายสำหรับการขนส่งให้มีประสิทธิภาพ ระบบไอทีให้ก้าวหน้า และที่สำคัญที่สุดคือ การพัฒนาคน โดยเฉพาะการผลิตบุคลากรใหม่ออกมารองรับการเกษียณอายุราชการ</p>
<p>ทั้งนี้เพราะ 3 ปีจากนี้จะเป็นช่วงที่ผู้บริหารและผู้บริหารระดับสูงของ ปณท. จำนวนมากเกษียณ จึงต้องเตรียมคนรุ่นใหม่มารับช่วงต่อ ซึ่งเป็นงานที่จะต้องเตรียมภายใน 1 ปีจากนี้</p>
<p>“ยอม รับว่า ตอนนี้ต้องรักษารายได้ที่มีอยู่ไว้ เศรษฐกิจไม่ดีทำอะไรช่วงนี้ก็ลำบาก ก็ต้องหันมาทำตัวเองให้พร้อม เพราะไม่ว่าสภาพโดยรวมรอบๆ จะชลอตัว แต่จะหยุดพัฒนาตัวเองไม่ได้ ไม่งั้นแข่งขันในตลาดได้ลำบาก”</p>
<p>เขาคาดว่าครึ่งปีหลังนี้ สถานการณ์น่าจะดีขึ้น ส่งผลให้ผลประกอบการของ ปณท. ดีขึ้น แต่กำไรจะมากหรือน้อย ยังต้องรอดู</p>
<p>ส่วน ความคืบหน้าการส่งไปรษณีย์บัตรหมีแพนด้า เข้าร่วมกิจกรรมทายชื่อแพนด้าน้อย ล่าสุดมียอดขายไปรษณียบัตรทั่วประเทศประมาณ 21 ล้านใบ และนำส่งเข้าสำนักงานใหญ่รอจับฉลากประมาณ 17 ล้านใบแล้ว คาดว่าจะทำยอดขายได้ครบ 30 ล้านใบที่พิมพ์ออกมาภายในวันที่ 5 ส.ค. ซึ่งเป็นวันสุดท้ายที่ปิดรับส่ง เพราะขณะนี้คนยังรอดูชื่อแพนด้าน้อยที่น่าจะได้รับเลือก ซึ่งชัดเจนว่าเป็น “หลินปิง” ที่ส่งมา 60% แล้ว</p>
<p>ด้านรายได้จากการขายไปรษณีย บัตรใบละ 5 บาท จะแบ่งให้องค์การสวนสัตว์ฯ 2 บาท ปัจจุบันมียอดขายประมาณ 100 ล้านบาท ต้องแบ่ง 40 ล้านบาทเพื่อจัดตั้งมูลนิธิหมีแพนด้า หากขายได้ครบจะเป็นรายได้ก่อนแบ่ง 150 ล้านบาท</p></body>
</news>
