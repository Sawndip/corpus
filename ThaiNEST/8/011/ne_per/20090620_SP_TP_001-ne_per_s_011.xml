<teiHeader>
<fileDesc>
<titleStmt>
  <title>ฝนกระหน่ำหนักกอล์ฟยูเอสโอเพ่น  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/200609/6507  </bibl>
</sourceDesc>
</fileDesc>
</teiHeader>
<news>
<headline>ฝนกระหน่ำหนักกอล์ฟยูเอสโอเพ่น</headline>
<lead>ยูเอสโอเพ่น  ครั้งที่  109  กอล์ฟระดับเมเจอร์  แชมเปี้ยนชิพรายการที่สองของปีที่สนามเบธเพจสเตท  เจอฝนกระหน่ำอย่างหนักเล่นรอบแรกไม่จบ  <persName>ไทเกอร์  วูดส์</persName>  แชมป์เก่าออกตัวไม่เลว  6  หลุมเกินอยู่  1  โอเวอร์พาร์  ไล่หลังผู้นำเพียง  2  สโตรกเท่านั้น</lead>
<neck></neck>
<body><p><persName>ไทเกอร์ วูดส์</persName> นักกอล์ฟหมายเลขหนึ่งของโลกที่เป็นตัวเต็งที่จะคว้าแชมป์เมเจอร์รายการที่ 15 ในชีวิตในรายการนี้เหลือระยะเซฟพาร์ประมาณ8ฟุตบนกรีนหลุม7ก่อนต้องกลับขึ้นคลับเฮาส์เนื่องจากคณะกรรมการจัดการแข่งขันตัดสินใจยุติการ แข่งขันชั่วคราวเนื่องจากฝนที่ตกลงมาอย่างหนัก</p>
<p> นักกอล์ฟหมายเลขหนึ่งของโลกมีสกอร์ตามหลังผู้นำอยู่ 2สโตรกโดยกลุ่มที่นำอยู่ประกอบด้วย<persName>เจฟฟ์ บรีฮอต</persName>และ<persName>ไรอันสเปียร์ส</persName>จากสหรัฐอเมริกา,<persName>โยฮันเอ็ดฟอร์ส</persName>จากสวีเดน และ<persName>แอนดรูว์พาร์</persName>จากแคนาดาในรอบแรกนั้นเล่นกันได้เพียง3ชั่วโมงเศษเท่านั้นก็ต้องยุติการแข่งขัน</p>
<p> <persName>เจฟฟ์ บีฮอต</persName> ที่ไม่เคยชนะยูเอสพีจีเอทัวร์แม้แต่รายการเดียวนั้นเล่นไปได้ทั้งหมด11หลุมขณะที่<persName>ไรอันสเปียร์ส</persName>เล่นไปได้3หลุม,<persName>โยฮันเอ็ดฟอร์ส</persName>เล่นได้4หลุมและ<persName>แอนดรูว์พาร์</persName>เล่นไปได้เพียง3หลุมเท่านั้น</p>
<p> "มันเป็นเรื่องที่ดีที่เราตัดสินใจเล่นในวันนี้" ไทเกอร์วัย33ปีกล่าวกับผู้สื่อข่าวหลังจากฝนที่ตกลงมาจนน้ำท่วมสูงกว่านิ้วบนสนามเบธเพจ ฝั่งแบล็กคอร์ส"เราต้องพยายามเล่นให้ได้มากหลุมที่สุดเท่าที่จะทำได้ซึ่งเราสามารถเล่นได้มากกว่าที่คาดไว้"</p>
<p> <persName>ไทเกอร์</persName>ในฐานะแชมป์เก่าออกสตาร์ทหลุมแรกทีช็อตฮุกจนลูกหลุดไปนอกแฟร์เวย์กว่า 40หลาทว่าเขาแก้สถานการณ์จนกลับมาเซฟพาร์สำเร็จและจากนั้นเซฟพาร์ไปอีก3หลุม ก่อนพลาดออกดับเบิลโบกี้ที่หลุม5พาร์4อย่างไรก็ตาม<persName>ไทเกอร์</persName>แก้ตัวทันทีด้วยเบอร์ดี้ที่หลุม 6พาร์4ด้วยการตีช็อตแอพโพรชด้วยเหล็กหกลูกขึ้นมาออนห่างธงระยะประมาณ15ฟุตซึ่ง<persName>ไทเกอร์</persName>ขึ้นมาเก็บเบอร์ดี้สำเร็จ</p>
<p> ที่หลุม7ยอดนักกอล์ฟหมายเลขหนึ่งของโลกชาวอเมริกันทีช็อตหลุดแฟร์เวย์อีกก่อนจะตีช็อตสองมาลูกซุกลงไปในบังเกอร์ข้างกรีนจากนั้นก็มีเสียงหวูดดังเพื่อเป็นการยุติการแข่งขันชั่วคราวแต่เขาเลือกที่จะระเบิดทรายขึ้นมาก่อนจึงจะเลิกเล่น<persName>ไทเกอร์</persName>ระเบิดทรายขึ้นมาเหลือระยะเซฟพาร์ประมาณ8ฟุต</p>
<p> "ผมต้องการตีช็อตนั้นก่อน เพราะตอนนั้นฟิลลิ่งการเล่นจากทรายของผมกำลังดีมาก"<persName>ไทเกอร์</persName>กล่าวปีที่แล้วไทเกอร์คว้าแชมป์ยูเอสโอเพ่นที่สนามทอร์รีย์ไพน์สด้วยการชนะเพลย์ออฟเหนือร็อกโคเมดิเอตเพื่อนร่วมชาติอเมริกันก่อนจะพักยาวเพื่อการผ่าตัดเข่า.</p></body>
</news>
