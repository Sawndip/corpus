<teiHeader>
<fileDesc>
<titleStmt>
  <title>กกต.ชงตั้งอนุฯฟันภท.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-09 20:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000065032  </bibl>
</sourceDesc>
</fileDesc>
</teiHeader>
<news>
<headline>กกต.ชงตั้งอนุฯฟันภท.</headline>
<lead></lead>
<neck></neck>
<body><p><persName>นายอภิชาต สุขัคคานนท์</persName> ประธานคณะกรรมการการเลือกตั้ง (กกต.) กล่าวก่อนการประชุม กกต. ถึงกรณีที่สมาชิกพรรคเพื่อไทย ยื่นเรื่องให้ กกต. ตรวจสอบการเลือกตั้งใหม่ที่ จ.สกลนคร เขต 3 ที่อาจจะมีการทำผิดกฎหมาย จากการที่ <persName>นายชวรัตน์ ชาญวีรกุล</persName> รมว.มหาดไทย ไปจัดสัมมนาพรรคภูมิใจไทย ในเขตพื้นที่ใกล้เคียงที่ กกต.สั่งให้มีการเลือกตั้งใหม่ ว่า เท่าที่ทราบเมื่อวันที่ 8 มิ.ย. ได้มีการยื่นเรื่องร้องเรียนไว้ซึ่งจะคงจะนำเข้าพิจารณา ในที่ประชุม กกต. ซึ่งตนจะหารือกันเบื้องต้นก่อนประชุม กกต. เพราะเป็นเรื่องที่ประชาชานสวนใจ ส่วนจะใช้เวลานานเท่าใดยังไม่ทราบอาจจะต้องใช้เวลาสักหน่อย</p>
<p>ส่วนจะมีการนำไปรวมกับเรื่องที่ก่อนหน้านี้ที่มีการร้องเรียนกรณี<persName>นายอภิสิทธิ เวชชาชีวะ</persName> หัวหน้าพรรคประชาธิปัตย์ ได้ขอให้ผู้ที่ถูกเพิกถอนสิทธิทางการเมือง ในกลุ่มบ้านเลขที่ 111 มาช่วยจัดตั้งรัฐบาล ซึ่งขณะนี้นั้นก็ได้ตั้งคณะอนุกรรมการ สอบสวนนานแล้ว และรอเพียงนายเนวิน ชิดชอบ มาชี้แจง ไม่ทราบว่า มีรายงานมาหรือยัง <persName>นายอภิชาต</persName> กล่าวว่า เรื่องดังกล่าวตนยังไม่ทราบว่า เขาดำเนินการถึงไหนอย่างไร ขอตรวจสอบรายละเอียดก่อนพยามจะทำให้เร็วที่สุด</p>
<p><persName>นายสุทธิพล ทวีชัยการ</persName> เลขาธิการ กกต.กล่าวภายหลังการประชุม กกต. ว่า ที่ประชุมโดย<persName>นายอภิชาต สุขัคคานนท์</persName> ประธาน กกต. ได้สั่งให้ทางสำนักงานกกต. ไปดำเนินการเรื่องที่พรรคเพื่อไทยร้องเรียนให้ตรวจสอบพรรคภูมิใจไทยนำรัฐมนตรี ไปจัดสัมมนาพรรคในพื้นที่ใกล้เคียงเขตเลือกตั้งซ่อม โดยตนได้ให้เจ้าหน้าที่ ไปดำเนินการว่า คำร้องที่พรรคเพื่อไทยร้องมานั้นมีกี่ประเด็น ซึ่งก็จะรวบรวมตั้งเรื่องเสนอต่อ กกต.คาดว่าไม่น่าจะเกินสัปดาห์นี้จะสามารถเสนอต่อ กกต.ได้ ว่าจะดำเนินการอย่างไรต่อไป ซี่งไม่จำเป็นต้องรอให้การเลือกตั้งเสร็จสิ้นก่อน ค่อยเสนอเข้าที่ประชุม</p>
<p>ส่วนกกต.จะตั้งอนุกรรมการตรวจสอบข้อเท็จจริงแยกกับกรณี<persName>นายเนวิน</persName> เข้าไปยุงเกี่ยวกับการเมืองหรือไม่นั้นขึ้นอยู่กับที่ประชุมกกต. เพราะบางเรื่องก็มี ข้อเท็จจริงที่แตกต่างกัน อย่างไรก็ตาม กกต.อยู่ตรงกลาง ในการพิจารณาดังนั้น กกต.ก็จะดูทั้งข้อเท็จจริงและข้อกฎหมายควบคู่กันไป แต่ขณะนี้เรารับฟังข้อเท็จจริง เพียงด้านเดียวจากสื่อมวลชนจึงต้องมีการตรวจสอบก่อนต้องฟังข้อมูลให้รอบด้าน</p>
<p><persName>นายสุทธิพล</persName> กล่าวด้วยว่า ทั้งนี้สำหรับการเฝ้าระวังการจัดการเลือกตั้งเขต 3 จ.สกลนคร นั้น กกต.ได้กำชับไปยัง ผอ.กต.จว.แล้วว่า ให้ตรวจตราและเน้นติดตาม ข่าวสารว่ามีการกระทำการทุจริตเลือกตั้งหรือไม่ เพราะการเลือกตั้งครั้งนี้ถือว่าเป็นครั้งที่สำคัญ เนื่องมีการแข่งขันกันอย่างรุนแรง ซึ่งก็ได้มีการประสานให้เจ้าหน้าที่ตำรวจ จากสำนักงานตำรวจส่งเจ้าหน้าที่ไปรวมสังเกตการณ์ด้วย</p></body>
</news>
