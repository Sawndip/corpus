<teiHeader>
<fileDesc>
<titleStmt>
  <title>ซิป้า ช่วย SME ไทย เจรจาลดราคาซอฟต์แวร์ลิขสิทธิ์ลงร้อยละ 50 กับผู้ผลิตซอฟต์แวร์ระดับโลก  </title>
  <author>พนาวรรณ์ จิตรสมุทร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206040206&tb=N255206&return=ok&news_headline='%ab%d4%bb%e9%d2  </bibl>
</sourceDesc>
</fileDesc>
</teiHeader>
<news>
<headline>ซิป้า ช่วย SME ไทย เจรจาลดราคาซอฟต์แวร์ลิขสิทธิ์ลงร้อยละ 50 กับผู้ผลิตซอฟต์แวร์ระดับโลก</headline>
<lead>สำนักส่งเสริมอุตสาหกรรมซอฟต์แวร์แห่ง ชาติ เจรจาต่อรองลดราคาซอฟต์แวร์ลิขสิทธิ์สูงสุดร้อยละ 50 กับผู้ผลิตซอฟต์แวร์ชั้นนำระดับโลก หวังลดภาระต้นทุนแก่ผู้ประกอบการเอสเอ็มอีไทย</lead>
<neck></neck>
<body><p><persName>นายรุ่งเรือง ลิ้มชูปฏิภาณ์</persName> ผู้อำนวยการสำนักส่งเสริมอุตสาหกรรมซอฟต์แวร์แห่งชาติ หรือซิป้า กล่าวในการจัดงานซอฟต์แวร์ลิขสิทธิ์ราคาพิเศษ สำหรับเอสเอ็มอีไทย ว่า เพื่อเป็นการสนองนโยบายรัฐบาล ในการช่วยกระตุ้นเศรษฐกิจของประเทศ ซิป้าได้เจรจาต่อรองเพื่อขอลดราคาซอฟต์แวร์ลิขสิทธิ์ ที่ใช้ในธุรกิจเอสเอ็มอีกับผู้ผลิตซอฟต์แวร์ชั้นนำระดับโลก อาทิ ไมโครซอฟท์ได้ลดราคา ไมโครซอฟต์ออฟฟิศลงถึงร้อยละ 35 ส่วนบริษัทไทยซอฟต์แวร์ เอ็นเตอร์ไพรซ์ จำกัด ก็ได้ให้ส่วนลดถึงร้อยละ 50 ในผลิตภัณฑ์ซอฟต์แวร์พจนานุกรมและการสื่อสาร และลดราคาร้อยละ 25 สำหรับซอฟต์แวร์การบริหารจัดการทั่วไป และบริษัทซอฟต์แวร์ภายใต้สมาคม ATSI อีกกว่า 30 บริษัทที่เข้าร่วมโครงการ ซึ่งนับเป็นการช่วยแบ่งเบาภาระค่าใช้จ่ายแก่ผู้ประกอบการเอสเอ็มอีไทย ที่ประสบปัญหาในช่วงภาวะเศรษฐกิจถดถอย ให้ผู้ประกอบการสามารถใช้ซอฟต์แวร์ที่ถูกลิขสิทธิ์และราคาคุ้มค่า ซึ่งจะช่วยให้เกิดการสร้างงานสร้างเงิน ธุรกิจเอสเอ็มอีมีการขับเคลื่อนและช่วยกระตุ้นเศรษฐกิจในประเทศได้ นอกจากนี้ การที่ซอฟต์แวร์ลิขสิทธิ์มีราคาต่ำลง ทำให้ผู้ประกอบการและประชาชนทั่วไปหันมาใช้ซอฟต์แวร์ลิขสิทธิ์มากขึ้น จึงเป็นการแก้ปัญหาการละเมิดทรัพย์สินทางปัญญาและลิขสิทธิ์ โดยเฉพาะด้านซอฟต์แวร์ได้ในคราวเดียวกันอีกด้วย</p>
<p>ด้าน<persName>นายสมเกียรติ อึงอารี</persName> นายกสมาคมอุตสาหกรรมซอฟต์แวร์ไทย กล่าวว่า การลดราคาซอฟต์แวร์ลิขสิทธิ์ เพื่อผู้ประกอบการเอสเอ็มอีลงในครั้งนี้ นับเป็นการดำเนินการที่สนองกำลังซื้อแก่ผู้ประกอบการเอสเอ็มอี ที่ค่อนข้างมีกำลังซื้อลดลงได้เป็นอย่างดี ส่วนบริษัทผู้ผลิตซอฟต์แวร์ลิขสิทธิ์เอง ก็ประสบปัญหาด้านการจำหน่ายสินค้า การลดราคาซอฟต์แวร์ลิขสิทธิ์ลงในครั้งนี้ จึงนับเป็นการได้ผลประโยชน์ทั้งสองฝ่าย ซึ่งคาดว่าจะช่วยลดภาระให้แก่ผู้ประกอบการรายย่อยได้เกือบ 5 ล้านบาท </p>
<p>สำหรับผู้ประกอบการเอสเอ็มอีที่สนใจซอฟต์แวร์ลิขสิทธิ์ราคาพิเศษ ภายใต้การส่งเสริมของซิป้า สามามรถติดต่อโดยตรงที่ บริษัทซอฟต์แวร์ต่างๆ ที่เข้าร่วมโครงการ หรือดูรายละเอียดเพิ่มเติมได้ทาง www.sipa.or.th </p></body>
</news>
