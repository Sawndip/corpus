<teiHeader>
<fileDesc>
<titleStmt>
  <title>"โด้"บอกย้ายทีมประวัติศาสตร์  สื่อแฉฉลองสุดเหวี่ยงกับ"ฮิลตัน"  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo01130652&sectionid=0114&day=2009-06-13  </bibl>
</sourceDesc>
</fileDesc>
</teiHeader>
<news>
<headline>"<persName>โด้</persName>"บอกย้ายทีมประวัติศาสตร์  สื่อแฉฉลองสุดเหวี่ยงกับ"<persName>ฮิลตัน</persName>"</headline>
<lead></lead>
<neck></neck>
<body><p>จาก กรณีข่าวการย้ายทีมของ<persName>คริสเตียโน่ โรนัลโด้</persName> ปีกแมนเชสเตอร์ ยูไนเต็ด ที่เตรียมซบรีล มาดริด ด้วยค่าตัวสูงเป็นสถิติโลก 80 ล้านปอนด์ (4,480 ล้านบาท) นั้น เจ้าตัวกล่าวระหว่างพักผ่อนที่ลอสแองเจลิส สหรัฐอเมริกา ว่าเป็นเรื่องที่น่ายินดีอยู่แล้ว เมื่อมี 2 ทีมชั้นนำของโลกอยากได้ตัวไปร่วมทีมด้วย และเงินจำนวน 80 ล้านปอนด์ ก็เป็นเงินมูลค่ามหาศาล ถือเป็นสัญญาประวัติศาสตร์</p>
<p>ขณะที่<persName>ราม่อน กัลเดร่อน</persName> อดีตประธานสโมสรมาดริด ยืนยันว่าอันที่จริงแล้ว<persName>โรนัลโด้</persName>ตกลงย้ายมาร่วมทีมตั้งแต่เมื่อ 6 เดือนก่อนแล้ว และแมนฯ ยูไนเต็ดก็รู้เห็นเป็นใจกับการปิดข่าวนี้ด้วย</p>
<p>นอก จากนี้ มีรายงานด้วยว่า<persName>โรนัลโด้</persName>ไปฉลองการย้ายทีมอย่างสุดเหวี่ยงกับ <persName>ปารีส ฮิลตัน</persName> สาวสังคมไฮโซชื่อดัง ที่ไนต์คลับหรู "มาย เฮ้าส์" ในแอลเอ ก่อนจะไปต่อที่บ้านของ<persName>นิคกี้</persName> น้องสาว<persName>ฮิลตัน</persName> ในช่วงดึกของวันที่ 11 มิถุนายน โดยเว็บไซต์ข่าวบันเทิง "ทีเอ็มแซด" โพสต์คลิปวิดีโอที่<persName>โรนัลโด้</persName>ออกมาจากบ้านของ<persName>นิคกี้</persName> ในเวลา 05.00 น. ด้วย</p>
<p>ด้าน <persName>กาก้า</persName> เพลย์เมกเกอร์ทีมชาติบราซิล ซึ่งเพิ่งเซ็นสัญญา 6 ปี ย้ายจากเอซี มิลาน มาอยู่กับมาดริดก่อนหน้านี้ เผยว่าตนยินดีที่สโมสรจะเซ็นสัญญากับ<persName>โรนัลโด้</persName> เพราะเป็นหนึ่งในนักเตะที่ดีที่สุดในโลก และจะช่วยให้มาดริดไล่ล่าทุกแชมป์ในฤดูกาลหน้าได้</p>
<p>ขณะที่<persName>มิเชล พลาตินี่</persName> ประธานสหพันธ์ฟุตบอลยุโรป (ยูฟ่า) มองว่าค่าตัวของปีกทีมชาติโปรตุเกสมากเกินไป ในช่วงที่โลกกำลังอยู่ในสภาวะวิกฤตทางการเงินอยู่ในขณะนี้</p>
<p>ส่วนเป้าหมายต่อไปของรีล มาดริด คือเปิดการเจรจากับอินเตอร์ มิลาน เพื่อล่าตัว<persName>ไมคอน</persName> กองหลังชื่อดังของทีมมาเสริมทัพ </p></body>
</news>
