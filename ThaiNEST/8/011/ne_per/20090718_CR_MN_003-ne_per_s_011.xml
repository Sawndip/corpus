<teiHeader>
<fileDesc>
<titleStmt>
  <title>รวบ2จิ้งจอกสังคม หลอกชิงทรัพย์พริตตี้-บังคับสำเร็จความใคร่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-18 18:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000081296  </bibl>
</sourceDesc>
</fileDesc>
</teiHeader>
<news>
<headline>รวบ2จิ้งจอกสังคม หลอกชิงทรัพย์พริตตี้-บังคับสำเร็จความใคร่</headline>
<lead>รวบ 2 โจรลวงสาวพริตตี้รับงานในโรงแรม จับมัดบังคับสำเร็จความใคร่ให้ ก่อนเอาไปขังในห้องน้ำชิงทรัพย์สินและกุญแจรถยนต์หนี อ้างทำครั้งแรกหวังชิงทรัพย์ แต่เห็นเหยื่อสวยจึงฉวยโอกาส ตำรวจตั้งข้อหาเพียงชิงทรัพย์</lead>
<neck></neck>
<body><p>วันนี้ (18 ก.ค.) เมื่อเวลา 11.30 น.<persName>พ.ต.อ.สมประสงค์ เย็นท้วม</persName> ผกก.สน.ลุมพินี <persName>พ.ต.ต.ปิโยรส กัณหะสิริ</persName> สว.สส.สน.ลุมพินี พร้อมด้วยเจ้าหน้าที่ฝ่ายสืบสวน ร่วมกันแถลงข่าวจับกุมตัว<persName>นายฐปนัช</persName> หรือ “<persName>ทัด</persName>” <persName>ปลูกทรัพย์</persName> อายุ 25 ปี อยู่บ้านเลขที่ 267/1 หมู่ 1 ต.บ้านบุ่ง อ.เมือง จ.พิจิตร และ <persName>นายชาตสุเกติ์</persName> หรือ “<persName>โอม</persName>” <persName>สุยะนันทน์</persName> อายุ 32 ปี อยู่บ้านเลขที่ 105/15 หมู่ 1 ต.ช้างเผือก อ.เมือง จ.เชียงใหม่ พร้อมของกลางเชือกมัดกล่องไปรษณีย์ คัตเตอร์สีชมพู 1 เล่ม โทรศัพท์มือถือโนเกีย 4 เครื่อง และรถเก๋งยี่ห้อโตโยต้า คัมรี่ สีขาว หมายเลขทะเบียน ฌป 3969 กทม.โดยจับกุม <persName>นายธปนัช</persName> ได้ที่บริเวณหน้าร้านคิวบาร์ อยู่ระหว่างซอยสุขุมวิท 3 และ 11 แขวงคลองเตยเหนือ เขตวัฒนา และจับกุม <persName>นายชาตสุเกติ์</persName> ได้ที่ สินศิริแมนชั่น 1 ซอยลาดพร้าว 130 ถนนลาดพร้าว แขวงคลองจั่น เขตบางกะปิ กทม.</p>
       
       <p><persName>พ.ต.อ.สมประสงค์</persName> กล่าวว่า การจับกุมครั้งนี้สืบเนื่องมาจากเมื่อเวลาประมาณ 01.30 น.วันนี้ เจ้าหน้าที่ตำรวจ สน.ลุมพินี ได้รับแจ้งจากพนักงานโรงแรมพีบี ซอยสุขุมวิท 3 ถนนสุขุมวิท ว่ามีแขกของโรงแรมถูกทำร้ายร่างกายและชิงทรัพย์ จึงรีบเดินทางไปตรวจสอบ เมื่อไปถึงก็พบ <persName>น.ส.กบ</persName> (นามสมมติ) อายุ 28 ปี ผู้เสียหายอยู่ในสภาพถูกมัดมือ-มัดเท้า มีอาการหวาดผวาและได้รับบาดเจ็บมีบาดแผลฟกช้ำที่ใบหน้า และตามร่างกายหลายแห่ง จึงนำตัวมาสอบปากคำที่โรงพัก</p>
       
       <p>จากการสอบปากคำ <persName>น.ส.กบ</persName> ให้การว่า ตนทำงานเป็นพริตตี้โชว์ตัวตามงานต่างๆ โดยก่อนเกิดเหตุได้ไปงานโชว์ตัวงานหนึ่ง และได้รู้จักกับ <persName>นายชาตสุเกติ์</persName> ที่งานดังกล่าว โดย <persName>นายชาตสุเกติ์</persName> ได้ขอเบอร์โทรศัพท์ตนไว้ เนื่องจากจะหางานให้ จนกระทั่งวานนี้ (17 ก.ค.) <persName>นายชาตสุเกติ์</persName> ก็ได้โทรศัพท์มาหาบอกว่า มีแขกผู้ใหญ่เดินทางมาจากต่างจังหวัด จะให้ตนมาทำหน้าที่ต้อนรับ และดูแลแขกโรงแรมดังกล่าว เมื่อมาถึงตนก็เริ่มเอะใจ ว่า เหตุใดต้องนัดที่ห้องในโรงแรมดังกล่าว และเมื่อเข้าไปภายในห้องหมายเลข 17 ที่นัดหมายก็พบ <persName>นายฐปนัช</persName> นั่งรออยู่</p>
       
       <p>“แต่แล้วจู่ๆ ทั้ง 2 คนก็จับฉันมัดมือ แล้ว นายฐปนัช ก็บังคับให้ฉันช่วยสำเร็จความใคร่ให้ ก่อนจะจับฉันมัดเท้าแล้วจับฉันไปขังไว้ในห้องน้ำ จากนั้นก็ขโมยเอาทรัพย์สินและกุญแจรถยนต์หนีไป ตนไม่รู้จะช่วยเหลือตัวเองอย่างไร จนกระทั่งมีพนักงานเข้ามาทำความสะอาด เนื่องจากทั้ง 2 คนไปเช็กเอาต์ออกจากโรงแรม ฉันจึงขอให้พนักงานช่วยโทรศัพท์แจ้งเจ้าหน้าที่ตำรวจ” <persName>น.ส.กบ</persName> กล่าว</p>
       
      <p> <persName>พ.ต.ต.ปิโยรส</persName> กล่าวต่อว่า หลังจากเกิดเหตุได้สอบปากคำ เพื่อหาเบาะแสคนร้ายและวิทยุให้สายตรวจสกัดจับรถของผู้เสียหาย จนกระทั่งไปพบรถคันดังกล่าวจอดติดไฟแดงอยู่ที่หน้าร้านคิวบาร์ มี <persName>นายฐปนัช</persName> เป็นคนขับ เจ้าหน้าที่จึงแสดงตัวเข้าตรวจค้นและควบคุมตัวมาสอบสวน ก่อนขยายผลจับกุม <persName>นายชาตสุเกติ์</persName> ได้ที่ห้องพักย่านลาดพร้าว</p>
       
       <p>จากการสอบสวน <persName>นายฐปนัช</persName> ให้การรับสารภาพว่า ตน และ<persName>นายชาตสุเกติ์</persName> รู้จักกับผู้เสียหายที่งานอีเวนต์งานหนึ่ง และเพิ่งจะก่อเหตุลักษณะนี้เป็นครั้งแรก เพราะต้องการทรัพย์สิน แต่เห็นว่าผู้เสียหายรูปร่างหน้าตาดี จึงให้ช่วยสำเร็จความใคร่ให้ ก่อนที่จะเอาทรัพย์สินหลบหนีไป ส่วนรถยนต์ของผู้เสียหายก็คิดว่าจะเอาไปขายเพื่อซื้อยาบ้ามาเสพ</p>
       
      <p> เบื้องต้นเจ้าหน้าที่จึงได้แจ้งข้อหาร่วมกันชิงทรัพย์ในเวลากลางคืนโดยมีและใช้อาวุธ ก่อนควบคุมตัวส่งศาลอาญากรุงเทพใต้ดำเนินคดีตามกฎหมายต่อไป</p></body>
</news>
