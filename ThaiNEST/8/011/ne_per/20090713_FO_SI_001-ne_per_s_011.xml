<teiHeader>
<fileDesc>
<titleStmt>
  <title>อาโสะเคาะเลือกตั้ง30ส.ค. ยื้อ"แอลดีพี"ครองเสียงข้ามากนั่งรบ.อีกสมัย  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=54&nid=41966  </bibl>
</sourceDesc>
</fileDesc>
</teiHeader>
<news>
<headline><persName>อาโสะ</persName>เคาะเลือกตั้ง30ส.ค. ยื้อ"แอลดีพี"ครองเสียงข้ามากนั่งรบ.อีกสมัย</headline>
<lead>ญี่ปุ่น  - ผู้นำซามูไรดิ้นสู้ฟัดประกาศวันเลือกตั้ง 30 ส.ค. เหตุพ่ายศึกเลือกตั้งท้อง    ถิ่นทำพิษ  ด้านฝ่ายค้านซ้ำดาบสองด้วยญัตติไม่ไว้วางใจ  ขณะที่นิกเคอิตกกราวดรูดรับข่าว    ประกาศวันเลือกตั้ง</lead>
<neck></neck>
<body><p>สำนักข่าวต่างประเทศรายงานว่า  <persName>นายทาโร อาโสะ</persName> นายกรัฐมนตรีญี่ปุ่น ประกาศ ให้วันที่  30  ส.ค. ที่จะถึงนี้ เป็นวันเลือกตั้งทั่วไป ซึ่งการประกาศครั้งนี้ มีขึ้นอย่างกระ ทันหัน  ภายหลังจากพรรคเสรีประชาธิปไตยหรือแอลดีพีของ<persName>นายอาโสะ</persName>  ประสบความพ่าย แพ้ต่อพรรคประชาธิปไตยแห่งญี่ปุ่น  หรือดีพีเจ ซึ่งเป็นพรรคฝ่ายค้าน ในศึกเลือกตั้งสมาชิก สภากรุงโตเกียว   ซึ่งมีขึ้นเมื่อวันก่อน  โดยพรรคดีพีเจ  ได้ที่นั่งสมาชิกสภากรุงโตเกียว ไปด้วย  54  ที่นั่ง  จากจำนวนที่นั่งทั้งสิ้น  127  ที่นั่ง ส่วนพรรคแอลดีพีของ<persName>นายอาโสะ</persName> ได้เพียง  38 ที่นั่ง ทั้งนี้ ความพ่ายแพ้ข้างต้นส่งผลให้พรรคแอลดีพี ต้องยุติบทบาทการเป็น เสียงข้างมากในสภากรุโตเกียว ที่ยึดครองมาอย่างยาวนานถึง 50  ปี ด้วยกัน อันมีผลมา จากความล้มเหลวในการแก้ไขวิกฤติเศรษฐกิจของรัฐบาล</p>
<p>ทางด้าน  <persName>นายจุน  มัตซุโมโต</persName> โฆษกรัฐบาลญี่ปุ่น เปิดเผยว่า <persName>นายกรัฐมนตรีอาโสะ</persName>  วัย  68  ปี  มีแผนการที่จะยุบสภาในวันที่ 21 ก.ค. ที่จะถึงนี้ เพื่อที่จะให้มีการเลือกตั้ง กันใหม่ โดยคาดว่าพรรคแอลดีพีจะยังครองเสียงข้างมากและเป็นรัฐบาลอีกสมัย
</p><p>ขณะเดียวกัน  ทางด้านพรรคดีพีเจ  ซึ่งเป็นพรรคฝ่ายค้านของญี่ปุ่น  ได้ถือโอกาสที่ พรรคแอลดีพี  ซึ่งเป็นพรรครัฐบาล กำลังตกอยู่ในฐานะเสียเปรียบ ยื่นญัตติไม่ไว้วางใจต่อ รัฐบาลของ<persName>นายกรัฐมนตรีอาโสะ</persName>
</p><p>ขณะที่  ปฏิกิริยาจากตลาดหลักทรัพย์นิกเคอิของญี่ปุ่น หลังการประกาศเลือกตั้งอย่าง กระทันหันของ<persName>นายอาโสะ</persName>  ปรากฏว่า ปรับตัวลดลงในช่วงปิดตลาดการซื้อขายเมื่อวันจันทร์ นี้ถึง 236.95 จุด หรือร้อยละ 2.55 มาปิดที่ 9,050.33 จุด</p></body>
</news>
