<teiHeader>
<fileDesc>
<titleStmt>
  <title>"หยาด"ไม่สนคำ"ขอโทษ"ย้ำเลิกยุ่ง"ไผ่"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164860  </bibl>
</sourceDesc>
</fileDesc>
</teiHeader>
<news>
<headline>"<persName>หยาด</persName>"ไม่สนคำ"ขอโทษ"ย้ำเลิกยุ่ง"<persName>ไผ่</persName>"</headline>
<lead></lead>
<neck></neck>
<body><p>ไม่รู้เป็นอะไรถึงมีเรื่องมีราวไม่หยุดไม่หย่อนซะทีสำหรับนางเอกสาวตาคม "<persName>หยาด</persName>-<persName>หยาดทิย์ ราชปาล</persName>" หลังจากฟัดเกาเหลาชามโตไปแล้ว ล่าสุดก็เรื่องขู่ฟ้องร้อง ดีเจหัวทอง "<persName>นุ้ย</persName>-<persName>ธนวัฒน์ ประสิทธิ์สมพร</persName>" หนึ่งในดีเจจากรายการวิทยุ "แฉแต่เช้า" วันก่อนเจอสาวหยาดในงาน "Beauty Aholic" ที่เดอะมอลล์ บางกะปิ เลยต้องถามความคืบหน้าซะหน่อย เจ้าตัวเผยว่า</p> 

 <p>"ส่วนตัวแล้วเราไม่อยากมีเรื่องอะไร ก็อยากให้เขาแสดงความรับผิดชอบ โดยส่วนตัวหยาดก็ไม่รู้ยังไง เพราะทางด้านคุณพ่อคุณแม่ก็คุยกันอยู่ค่ะ" แต่<persName>ดีเจ.นุ้ย</persName>บอกว่าจะไม่ขอโทษเพราะเขาไม่ได้เอ่ยชื่อ? "ก็ยืนยันว่าเขาไม่ได้พูดชื่อหยาด แต่ใครฟังก็รู้ว่าเขาพูดถึงหยาด ก็ไม่เป็นไร ไม่ขอโทษก็ไม่เป็นไร จริงๆ แล้วหยาดไม่ต้องการคำขอโทษ เพราะมันไม่ได้ทำให้ภาพลักษณ์ของหยาดดีขึ้นเลย พอข่าวมันออกไปผลกระทบมันเยอะมาก ชื่อเสียงที่หยาดสร้างมาตั้งหลายปี คนรอบข้างรู้สึกแย่หมด คุณยายหยาดอายุ 80 กว่าโทรมาจากต่างจังหวัดเพราะเรื่องนี้ คนในครอบครัวรู้สึกแย่หมด อีกอย่างเราตั้งใจจะเป็นดารานิสัยดีๆ ทำงานให้ผลงานออกมาดีๆ พอมันเกิดเรื่องแบบนี้แล้ว สิ่งที่เราทำความดีมาตั้ง 6-7 ปี มันไม่มีความหมายเลยหรือไง หยาดอยากให้เขารับผิดชอบ หยาดไม่ได้บอกว่าหยาดจะฟ้องแน่นอนหรืออะไร มันเป็นเรื่องที่คุณพ่อคุณแม่เขายังคุยกันอยู่ค่ะ" เห็นว่า"<persName>ไผ่</persName>"ก็จะฟ้องร้อง"<persName>บ๊วย</persName>-<persName>เอ๋</persName>"ด้วยเขามีมาปรึกษา<persName>หยาด</persName>มั้ย? "ได้ยินบ้างค่ะ แต่เขาไม่ได้มาปรึกษา" เห็นบอกว่าเขาจะเบิกพยาน 10 ปากและ 1 ในนั้นอาจจะเป็น<persName>หยาด</persName>ด้วย? "ไม่ทราบค่ะ คนละคนกันค่ะ ถ้าใครฟังอาจจะรู้สึกว่ารับไม่ได้มั้งค่ะ ที่โดนใครมาพูดอย่างนี้ สำหรับหยาดยืนยันคำเดิมว่าไม่อยากพูดถึงคนนี้ค่ะ เพราะว่ามันไม่จบสิ้นสักที" จะไปเป็นพยานมั้ย? "หยาดไปทราบเรื่องทางกฎหมายค่ะ ถ้าพูดเรื่องความถูกต้อง หยาดยืนยันว่าหยาดไม่ได้ทำอะไรผิดค่ะ เพราะฉะนั้นอะไรที่มันพิสูจน์ได้ว่าหยาดไม่ได้ทำอะไรผิด หยาดคงทำค่ะ" อย่าง<persName>ดีเจ.นุ้ย</persName>ออกมาบอกว่าไม่รู้จะขอโทษใคร? "หยาดไม่รู้สิค่ะ หยาดไม่รู้จะยังไง ถ้าเขาไม่ได้รู้สึกผิดก็ไม่เป็นไร จริงๆ แค่คำขอโทษก็ไม่ได้ทำให้หยาดดูดีขึ้นมาได้ หยาดอยากให้จบตั้งนานแล้ว แต่คนที่ไม่ยอมให้เรื่องมันผ่านไปคือคุณพ่อกับคุณแม่ แต่ตัวหยาดก็ไม่ได้อยากมีปัญหาค่ะ หยาดไม่รู้ว่ามันจะเป็นยังไงต่อไป ไม่เข้าใจว่าทำไมเรื่องถึงชอบมาเกิดที่หยาดก็ไม่รู้ คนอื่นมีตั้งเยอะตั้งแยะ ทำไมชอบมีคนหาเรื่องมาให้หยาด เขียนแฉบ้าง พูดชื่อหยาดออกบ้าง บางทีหยาดอยากบอกว่าอาชีพตรงนี้สามารถทำได้โดยที่คุณไม่ต้องเอาชื่อคนอื่นไปด่า เขาต้องรู้บ้างถ้าเกิดเป็นลูกเขาถูกหาว่าติดยา ไปนอนค้างบ้านผู้ชาย แม่ร้องห่มร้องไห้ไปตาม คุณรู้สึกยังไง ต้องคิดถึงใจเขาใจเราบ้าง" คุณพ่อคุณแม่จะทำยังไงต่อไป? "มันหลายเรื่องค่ะ บางทีท่านคุยกันเองหยาดก็ไม่ได้ทราบเรื่องราวตรงนั้น มันเป็นเรื่องของผู้ใหญ่ค่ะ" เครียดมั้ยที่มันมีเรื่องเข้ามาเรื่อยๆ? "ไม่เครียดค่ะ ถ้าเรื่องฟ้องไม่ฟ้อง หยาดไม่เครียดตรงนั้นค่ะ หยาดเครียดเรื่องข่าวมากกว่า เวลาหยาดเดินไปไหนหยาดนอยส์ค่ะ คนเขาคงมองว่าเฮ้ยนี่ดาราติดยาหรือเปล่า" ได้คุยกับ<persName>ไผ่</persName>มั้ยว่ายังไง? "ไม่ได้คุยกันค่ะ จริงๆ หยาดขออนุญาตไม่ตอบแล้วกันว่าอะไรยังไง แล้วก็อย่างที่บอกไม่อยากพูดเรื่องนี้แล้ว" แต่เรื่องนี้มันโยงมาถึง<persName>หยาด</persName>? "หยาดเบื่อมาก เบื่อสุดๆ แล้ว ไม่รู้อ่ะไม่อยากพูดอะไรแล้ว" ที่<persName>หยาด</persName>ไม่ติดต่อกับคนนั้นเป็นเพราะเรื่องข่าวด้วยหรือเปล่า? "ไม่เกี่ยวค่ะ เขาคือเพื่อนคนนึง มันไม่ได้อะไร แต่สิ่งนึงที่ทำให้หยาดไม่อยากคุยกับเขาแล้ว คือข่าวมันแรงมาก จนเรารู้สึกแย่มาก ก็ไม่ต้องคุยกันแล้วกัน จะได้ไม่ต้องมีปัญหา" ผู้ใหญ่ทางช่องว่าอย่างไรกับเรื่องนี้? "หยาดไม่อยากพูดถึงผู้ใหญ่ทางช่อง เอาเป็นว่าผู้ใหญ่หลายฝ่ายก็..ไม่รู้พี่ต้องไปถามผู้ใหญ่เอาเอง เขาไม่ได้ว่าอะไรหยาด แต่ให้ข้อคิดว่าบางทีอาจจะมีอะไรที่เกิดขึ้นแย่ๆ กับเราก็ได้ เพราะคนในสังคมไม่ได้ดีไปหมด ส่วนเรื่องงานก็ยังเหมือนเดิมค่ะ ไม่มีอะไร" <persName>หยาด</persName>กล่าว</p></body>
</news>
