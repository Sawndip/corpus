<teiHeader>
<fileDesc>
<titleStmt>
  <title>ก.คมนาคม เสนอโครงการเช่ารถเมล์เอ็นจีวี 4,000 คัน ต่อที่ประชุม ครม.วันนี้  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030036&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.คมนาคม เสนอโครงการเช่ารถเมล์เอ็นจีวี 4,000 คัน ต่อที่ประชุม ครม.วันน</headline>
<lead></lead>
<neck></neck>
<body><p>กระทรวงคมนาคม เสนอโครงการเช่ารถเมล์เอ็นจีวี 4,000 คัน ต่อที่ประชุมคณะรัฐมนตรี หลังนำกลับไปทบทวนแล้ว ด้านกระทรวงการคลัง เสนอการประกันราคาข้าวต่อคณะรัฐมนตรีเพื่อพิจารณา การประชุมคณะรัฐมนตรีวันนี้ มี<persName>นายอภิสิทธิ์ เวชชาชีวะ</persName> นายกรัฐมนตรี เป็นประธานการประชุม โดยต้องจับตาการพิจารณาโครงการเช่ารถเมล์เอ็นจีวี 4,000 คัน ของกระทรวงคมนาคม ที่นำกลับไปทบทวนปรับลดวงเงินเหลือ 6.4 หมื่นล้านบาท ซึ่งรัฐมนตรีว่าการกระทรวงคมนาคม จะชี้แจงรายละเอียดและตอบข้อซักถามในที่ประชุมคณะรัฐมนตรีด้วย และสำนักงบประมาณจะเสนอที่ประชุมพิจารณาร่างพระราชบัญญัติงบประมาณรายจ่ายประจำปี 2553 แบบขาดดุล โดยมียอดรายจ่ายประมาณ 1.7 ล้านล้านบาท ส่วนยอดรายรับประมาณ 1.35 ล้านล้านบาท ซึ่งหากที่ประชุมพิจารณาเห็นชอบจะนำเสนอต่อที่ประชุมสภาผู้แทนราษฎรสมัยวิสามัญต่อไป ด้านกระทรวงการคลัง จะเสนอรายละเอียดการประกันราคาข้าวให้คณะรัฐมนตรีให้ความเห็นชอบ โดยจะเริ่มการประกันราคาข้าวเปลือกข้าวหอมมะลินาปี 2552 นำร่อง 8 จังหวัดภาคตะวันออกเฉียงเหนือ ราคารับจำนำ 14,000 บาทต่อตัน รวมถึงกระทรวงพาณิชย์ จะรายงานหลักเกณฑ์การระบายสินค้าทางการเกษตรด้วย ทั้งนี้ <persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ จะเสนอแผนดำเนินการของหน่วยงานรัฐวิสาหกิจให้ที่ประชุมพิจารณา</p></body>
</news>
