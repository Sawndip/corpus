<teiHeader>
<fileDesc>
<titleStmt>
  <title>'คาเมนี'สั่งสอบครหาโกงเลือกตั้ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160609/6292  </bibl>
</sourceDesc>
</fileDesc>
</teiHeader>
<news>
<headline>'<persName>คาเมนี</persName>'สั่งสอบครหาโกงเลือกตั้ง</headline>
<lead>"<persName>อยาตุลเลาะห์  อาลี  คาเมนี</persName>"   ผู้นำสูงสุดของอิหร่าน  เปลี่ยนท่าทีหลังจากประกาศหนุน   "<persName>มะห์มูด  อะห์มาดีเนญาด</persName>"  สุดลิ่ม  ออกคำสั่งให้สภานักการศาสนาสอบสวนคำกล่าวหาโกงเลือกตั้งที่ผู้สมัครรายอื่นยื่นร้องทุกข์   แต่ยังเตือน  "<persName>มูซาวี</persName>"  สู้ด้วยกฎหมายและสันติ  ขณะผู้สนับสนุนฝ่ายแพ้ยังก่อเหตุประท้วงปะทะกับตำรวจและแก๊งมอ'ไซค์กองหนุน<persName>อะห์มาดีเนญาด</persName>ต่อกันเป็นวันที่สาม</lead>
<neck></neck>
<body><p>เมื่อวันจันทร์ สถานีโทรทัศน์ของอิหร่านรายงานว่าผู้นำที่ทรงอิทธิพลสูงสุดในอิหร่านท่านนี้ได้สั่งการให้สภาผู้พิทักษ์การปฏิวัติอิสลามซึ่งประกอบด้วยนักการศาสนา12ท่านตรวจสอบคำกล่าวหาของ<persName>เมียร์ฮุสเซส มูซาวี</persName>ผู้สมัครชิงตำแหน่งประธานาธิบดีจากฝ่ายปฏิรูปที่อ้างว่าตนคือผู้ชนะการเลือกตั้งเมื่อวันศุกร์ที่แท้จริง</p>
<p>"ปัญหาเหล่านี้ต้องดำเนินการผ่านช่องทางของกฎหมาย" <persName>คาเมนี</persName>กล่าวและว่า ท่านได้ยืนกรานให้สภาตรวจสอบจดหมายอย่างรอบคอบ</p>
<p>ท่าทีพลิกผันของ<persName>คาเมนี</persName>เกิดภายหลัง<persName>มูซาวี</persName>ได้ยื่นจดหมายร้องเรียนต่อสภา และได้เข้าพบผู้นำสูงสุดท่านนี้เมื่อวันอาทิตย์ ซึ่งคาเมนีได้บอกให้เขาร้องเรียน"อย่างสงบและถูกกฎหมาย"หลังทราบผลเมื่อวันเสาร์นั้นผู้นำท่านนี้เพิ่งเรียกร้องให้ชาวอิหร่านเคารพผลเลือกตั้งและสามัคคีกันหนุนหลัง<persName>อะห์มาดีเนญาด</persName></p>
<p>สภาพิทักษ์การปฏิวัติซึ่งเป็นผู้คัดเลือกและรับรองผู้สมัคร จะต้องทำหน้าที่รับรองผลการเลือกตั้งครั้งนี้ โดย<persName>อยาตุลเลาะห์อาหมัดจันนาตี</persName>ประธานซึ่งเคยให้การรับรอง<persName>อะห์มาดีเนญาด</persName>ก่อนการโหวตเผยก่อนหน้านี้ว่าสภาจะชี้ขาดภายใน10วันหลังได้รับจดหมายร้องเรียนอย่างเป็นทางการจาก<persName>มูซาวี</persName>และ<persName>โมห์เซนเรซาอี</persName>ผู้สมัครอีกคนเมื่อวันอาทิตย์</p>
<p><persName>มูซาวี</persName>และผู้สมัครอีก 2 รายต่างกล่าวหาว่ามีการโกงคะแนนหลังจาก<persName>อะห์มาดีเนญาด</persName>ได้คะแนนถล่มทลายเหนือคู่แข่งแบบเท่าตัว</p>
<p>ผลเลือกตั้งก่อให้เกิดการประท้วงก่อจลาจลครั้งเลวร้ายที่สุดในรอบ 10ปีเหตุวุ่นวายขยายวงกว้างในกรุงเตหะรานและอีกหลายเมืองต่อเนื่องเป็นวันสามเมื่อคืนวันอาทิตย์นั้นผู้ประท้วงได้จุดไฟเผาถังขยะและปะทะกับตำรวจรวมถึงที่มหาวิทยาลัยเตหะรานที่นักศึกษากว่า3,000คนรวมตัวกันคัดค้านผลเลือกตั้ง</p>
<p><persName>มูซาวี</persName>ได้เรียกร้องให้ผู้สนับสนุนเขาชุมนุมประท้วงกันกลางกรุงตอนบ่ายวันจันทร์ แต่ภายหลังได้ยกเลิกเนื่องจากกระทรวงมหาดไทยไม่อนุญาตและระบุว่าเป็นการชุมนุมผิดกฎหมายที่เกิดจากแผนการยุยงก่อความไม่สงบ</p>
<p>ผู้เห็นเหตุการณ์รายหนึ่งเผยกับข่าวรอยเตอร์ว่ากลุ่มผู้สนับสนุนประธานาธิบดีที่ใช้รถจักรยานยนต์เป็นพาหนะและมีไม้กระบองเป็นอาวุธได้ปะทะกับกลุ่มผู้สนับสนุน<persName>มูซาวี</persName>ที่กำลังเดินขบวนไปฟังการปราศรัยของ<persName>มูซาวี</persName>ที่จัตุรัสปฏิวัติในกรุงเตหะรานเมื่อวันจันทร์โดยฝ่ายสนับสนุน<persName>อะห์มาดีเนญาด</persName>ได้ใช้ไม้ไล่ตีฝ่ายตรงข้ามและมีการวิวาทกันระหว่างกลุ่มอริด้วย</p>
<p>จนถึงขณะนี้บรรดาแกนนำในรัฐบาลสหรัฐยังระมัดระวังท่าทีในการให้ทัศนะเกี่ยวกับผลการเลือกตั้งของอิหร่านโดยหวังประคับประคองยุทธศาสตร์ใหม่ของ<persName>ประธานาธิบดีบารักโอบามา</persName> ในการยุ่งเกี่ยวกับอิหร่านไว้ต่างจากทางยุโรปที่เริ่มแสดงท่าทีแข็งกร้าวในวันอาทิตย์รัฐบาลเยอรมนีได้เรียกทูตอิหร่านเข้าพบเพื่อแสดงความวิตกกังวลอย่างยิ่งกรณีรายงานการโกงเลือกตั้ง</p>
<p>ในวันจันทร์ ฝรั่งเศสได้เรียกทูตอิหร่านประจำปารีสเข้าพบเพื่อรับหนังสือแสดงความห่วงกังวลเกี่ยวกับสถานการณ์ประท้วงในอิหร่านเช่นกันก่อนหน้านี้สหภาพยุโรปได้เรียกร้องรัฐบาลอิหร่านอย่าได้ใช้ความรุนแรงปราบปรามและขอให้มีการตรวจสอบคำกล่าวหาว่ามีการทำผิดกฎหมายเลือกตั้ง</p></body>
</news>
