<teiHeader>
<fileDesc>
<titleStmt>
  <title>“กีรติ-อาทิตย์”ยิงซัดปากีฯ 2-0อุ่นเครื่องซีเกมส์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090714/20487/%e2%80%9c%e0%b8%81%e0%b8%b5%e0%b8%a3%e0%b8%95%e0%b8%b4%e0%b8%ad%e0%b8%b2%e0%b8%97%e0%b8%b4%e0%b8%95%e0%b8%a2%e0%b9%8c%e2%80%9d%e0%b8%a2%e0%b8%b4%e0%b8%87%e0%b8%8b%e0%b8%b1%e0%b8%94%e0%b8%9b%e0%b8%b2%e0%b8%81%e0%b8%b5%e0%b8%af20%e0%b8%ad%e0%b8%b8%e0%b9%88%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%8b%e0%b8%b5%e0%b9%80%e0%b8%81%e0%b8%a1%e0%b8%aa%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>“<persName>กีรติ</persName>-<persName>อาทิตย์</persName>”ยิงซัดปากีฯ 2-0อุ่นเครื่องซีเกมส์</headline>
<lead>แข้งซีเกมส์ฟอร์มไม่สวยชนะ ปากีสถาน แบบไม่ประทับใจ 2-0 จากลูกยิงของ <persName>กีรติ เขียวสมบัติ</persName> และจุดโทษของ <persName>อาทิตย์ สุนทรพิธ</persName></lead>
<neck></neck>
<body><p>พลนักเตะทีมชาติไทยชุดเตรียมเข้าแข่งขันกีฬาซีเกมส์ ครั้งที่ 25 ระหว่างวันที่ 9-18 ธันวาคมนี้ที่ประเทศลาว ลงเตะอุ่นเครื่องกับปากีสถาน ดีกรีรองแชมป์เอเชียใต้ ที่สนามธันเดอร์โดม เมื่อวันที่ 13 กรกฎาคม ที่ผ่านมา ท่ามกลางบรรยากาศที่คึกคักมีแฟนบอลเข้ามาชมกันอย่างหนาตา</p>
<p>ทีม ชาติไทยส่งผู้เล่น 11 คนแรกลงสนาม ประกอบด้วย ผู้รักษาประตู <persName>กวิน ธรรมสัจจานนท์</persName> คู่เซ็นเตอร์แบ็ก <persName>เกียรติประวุฒิ สายแวว</persName> กับ <persName>สุทธินันท์ พุกหอม</persName> แบ็กขวา <persName>พลวัฒน์ วังฆะฮาด</persName> แบ็กซ้าย <persName>ปิยะชาติ ถามะพันธ์</persName> กองกลาง <persName>อภิภู สุนทรพนาเวศ</persName>, <persName>อดุล หละโสะ</persName>, <persName>คัพฟ้า บุญมาตุ่น</persName>, <persName>สุภภรณ์ พรหมพินิจ</persName>, <persName>อาทิตย์ สุนทรพิธ</persName> กองหน้า <persName>กีรติ เขียวสมบัติ</persName></p>
<p>เปิดเกมเล่นมา 14 นาที <persName>อภิภู</persName> เปิดบอลให้ <persName>กีรติ</persName> พาบอลเข้าไปซัดเสียบมุมประตูให้ทีมชาติไทยออกนำ 1-0 ถัดไปนาที 31 <persName>อภิภู</persName> ถูกทำฟาวล์ล้มในเขตโทษ อาทิตย์ รับหน้าที่เพชฌฆาตซัดจุดโทษนิ่มๆ เข้าไปซุกก้นตาข่ายบวกสกอร์ให้ไทยหนีห่าง 2-0 ก่อนจบครึ่งแรกด้วยสกอร์นี้</p>
<p>ครึ่งหลังทีมไทยเปลี่ยนผู้เล่น 3 คนรวด ส่ง <persName>สุจริต จันทกล</persName>, <persName>เกรียงไกร พิมพ์รัตน์</persName> และ<persName>ภานุวัฒน์ จินตะ</persName> ลงแทน <persName>เกียรติประวุฒิ</persName>, <persName>อดุล</persName> และ<persName>กีรติ</persName> ก่อนจะส่ง <persName>อรรถพงษ์ หนูพรหม</persName> ลงแทน <persName>อภิภู</persName> ในนาที 58 และเอา <persName>ทศพร ศรีเรือง</persName> แทน <persName>กวิน</persName> นาที 62 แต่เกมของไทยค่อนข้างไร้จินตนาการ และไม่เด็ดขาดพอจึงยิงประตูเพิ่มไม่ได้ จบเกมทีมไทยชนะ 2-0</p>
<p>สำหรับปากีสถานมีโปรแกรมอุ่นเครื่องนัดต่อไปพบทีม เยาวชนไทยอายุ 19 ปีที่สนามบีอีซี เทโรศาสน หนองจอก วันที่ 16 กรกฎาคมนี้ เวลา 16.00 น. และพบทีมชาติไทยชุดใหญ่ วันที่ 18 กรกฎาคม เวลา 18.00 น. ที่สนามธันเดอร์โดม</p>
<p>หลังเกม</p>
<p>หลังจบเกม <persName>ปีเตอร์ รีด</persName> กุนซือทีมชาติไทยกล่าวว่า สกอร์ 2-0 ถือว่าน่าผิดหวังเล็กน้อย เพราะควรจะจบสกอร์ได้ดีกว่านี้ แต่ภาพรวมถือว่าน่าพอใจ หวังว่าจากนี้ไปคงจะมีการรวมทีมฝึกซ้อมกันมากขึ้น เนื่องจากที่ผ่านมาเพิ่งได้อุ่นเครื่องแค่ 2 นัดเท่านั้น ซึ่งทีมยังมีนักเตะอีกหลายคนที่ยังไม่ได้เรียกเข้าแคมป์ เชื่อว่าถ้าซ้อมดีจะพัฒนาขึ้นอีกมาก</p>
<p>“เกมนี้หลายคนที่โชว์ฟอร์มได้ดีไม่ ว่าจะเป็น คัพฟ้า บุญมาตุ่น, ภานุวัฒน์ จินตะ, กิรติ เขียวสมบัติ รวมถึง สุทธินันท์ พุกหอม ซึ่งนักเตะทุกคนสามารถมีความฉลาดสามารถเรียนรู้ได้เร็ว ดังนั้นระยะเวลาฝึกซ้อมที่อาจจะน้อยเพราะชนกับคิวเตะไทยพรีเมียร์คงไม่มี ปัญหา เพราะทุกคนเรียนรู้ได้เร็ว” <persName>รีด</persName> กล่าว</p>
<p>นอกจากนี้ <persName>ปีเตอร์ รีด</persName> ยังเผยอีกว่า ยังไม่ทราบข่าวที่สมาคมฟุตบอลจะให้ <persName>สตีฟ ดาร์บี้</persName> รับผิดชอบทำทีมซีเกมส์ แต่ส่วนตัวไม่มีปัญหาอยู่แล้วและจะร่วมงานกันได้แบบไม่มีปัญหาไม่ว่าจะอยู่ ในสถานะใด</p>
<p>ด้าน <persName>สตีฟ ดาร์บี้</persName> ที่ถูกสมาคมฟุตบอลไทยวาง ตัวให้ทำทีมซีเกมส์เปิดเผยว่า ในไทยพรีเมียร์ลีกเลกสองจะไปดูตัวผู้เล่นมาเสริมทีม รวมถึงจะพยายามเรียกตัว <persName>นฤพล อารมณ์สวะ</persName> ที่เล่นอยู่ในเอสลีก สิงคโปร์มาร่วมทีมด้วย และหากเป็นไปได้อยากได้ <persName>สุรชัย จตุรภัทรพงศ์</persName> มาสตาฟฟ์โค้ชในทีมซีเกมส์ด้วย</p>
<p>สำหรับปาถีสถานมีโปรแกรมอุ่นเครื่องนัด ต่อไปพบกับทีมเยาวชนไทยอายุ 19 ปีที่สนามบีอีซี เทโรศาสน หนองจอก ในวันที่ 16 กรกฎาคมนี้ เวลา 16.00 น. และพบกับทีมชาติไทยชุดใหญ่ในวันที่ 18 กรกฎาคม เวลา 18.00 น. ที่สนามธันเดอร์โดม</p></body>
</news>
