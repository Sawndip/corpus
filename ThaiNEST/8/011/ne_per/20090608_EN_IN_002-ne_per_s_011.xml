<teiHeader>
<fileDesc>
<titleStmt>
  <title>หนุ่มเลื่อนนัดศาลอ้างเมย์ติดภารกิจ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-08 14:16:56  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=175108  </bibl>
</sourceDesc>
</fileDesc>
</teiHeader>
<news>
<headline>หนุ่มเลื่อนนัดศาลอ้าง<persName>เมย์</persName>ติดภารกิจ</headline>
<lead>"<persName>หนุ่ม กรรชัย กำเนิดพลอย</persName>" ขอเลื่อนนัดศาลไต่สวนมูลฟ้อง คดีฟ้องเปลี่ยนผู้จัดการมรดกมูลค่ากว่าร้อยล้านบาท อ้าง"<persName>เมย์ เฟื่องอารมณ์</persName>" ติดภารกิจและเปลี่ยนทนายความใหม่</lead>
<neck></neck>
<body><p>ศาลจังหวัดตลิ่งชัน นัดไต่สวนมูลฟ้องในคดีที่ <persName>นายวุฒิโรจน์</persName> หรือ <persName>หนุ่ม กรรชัย กำเนิดพลอย</persName> ดาราและพิธีกรชื่อดัง เป็นโจทก์ยื่นฟ้อง<persName>น.ส.พลอยไพลิน กำเนิดพลอย</persName> มีศักดิ์เป็นหลานสาวของ <persName>หนุ่ม กรรชัย</persName> เป็นจำเลยในความผิดฐานหมิ่นประมาท กรณีที่ <persName>น.ส.พลอยไพลิน</persName> ให้สัมภาษณ์ต่อว่า <persName>หนุ่ม กรรชัย</persName> ที่ยื่นฟ้อง <persName>นางวิมลรัตน์</persName> และ <persName>นายอัคระ กำเนิดพลอย</persName> ญาติและบิดาของ <persName>น.ส.พลอยไพลิน</persName> ต่อศาลแพ่งธนบุรี เพื่อขอให้ศาลมีคำสั่งเปลี่ยนผู้จัดมรดกของ <persName>นายประกอบ กำเนิดพลอย</persName> บิดา หลังจาก <persName>นายประกอบ</persName> เสียชีวิต ซึ่งมีมรดกมูลค่าสูงถึง 100 ล้านบาท โดยนัดนี้ทั้งสองฝ่ายต่างเดินทางมาศาล แต่ <persName>หนุ่ม กรรชัย</persName> ได้แถลงต่อศาลขอเลื่อนการไต่สวนออกไปก่อน เนื่องจากได้เปลี่ยนตัวทนายความคนใหม่ให้เข้ามาดูแลคดีแทน อีกทั้ง <persName>น.ส.ศิกานต์ เจริญพาณิชย์</persName> หรือ <persName>เมย์ เฟื่องอารมณ์</persName> แฟนสาว ซึ่งจะเป็นพยานในชั้นไต่สวนมูลฟ้องโจทก์นั้น ไม่สามารถเดินทางมาศาลได้เนื่องจากติดภารกิจ ศาลเห็นว่ากรณีมีเหตุจำเป็นจึงมีคำสั่งให้เลื่อนการไต่สวนมูลฟ้องออกไปเป็นวันที่ 2 ก.ค. 2552 เวลา 09.00 น. </p></body>
</news>
