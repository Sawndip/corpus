<teiHeader>
<fileDesc>
<titleStmt>
  <title>แทคการ่วมซิป้าชงบีโอไอหนุนแอนิเมชั่น  </title>
  <author>กิ่งกาญจน์ ตรียงค์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 08:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090701/56247/%e0%b9%81%e0%b8%97%e0%b8%84%e0%b8%81%e0%b8%b2%e0%b8%a3%e0%b9%88%e0%b8%a7%e0%b8%a1%e0%b8%8b%e0%b8%b4%e0%b8%9b%e0%b9%89%e0%b8%b2%e0%b8%8a%e0%b8%87%e0%b8%9a%e0%b8%b5%e0%b9%82%e0%b8%ad%e0%b9%84%e0%b8%ad%e0%b8%ab%e0%b8%99%e0%b8%b8%e0%b8%99%e0%b9%81%e0%b8%ad%e0%b8%99%e0%b8%b4%e0%b9%80%e0%b8%a1%e0%b8%8a%e0%b8%b1%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แทคการ่วมซิป้าชงบีโอไอหนุนแอนิเมชั่น</headline>
<lead>แทคการ่วมซิป้าชงบีโอไอหนุนแอนิเมชั่น หวังนำเสนอต่อรัฐบาลพิจารณามาตราการอุดหนุน</lead>
<neck></neck>
<body><p><persName>นายศิริศักดิ์ คชพัชรินทร์</persName> ประธานเจ้าหน้าที่บริหาร บริษัท อิมเมจิแม็กซ์ จำกัด กล่าวว่า สมาคมแอนิเมชั่นและคอมพิวเตอร์กราฟฟิคส์ไทย (แทคกา) อยู่ระหว่างรวบรวมข้อมูลเพื่อเป็นแนวทางให้สำนักงานส่งเสริมอุตสาหกรรมซอฟต์แวร์แห่งชาติ (ซิป้า) นำเสนอต่อไปยังรัฐบาล สำหรับเพิ่มมาตรการอุดหนุนอุตสาหกรรมแอนิเมชั่น</p>
<p>ทั้ง นี้ หนึ่งในแผนยุทธศาสตร์คือ การเสนอแนวทางร่วมทุนรูปแบบใหม่ ระหว่างองค์กรและบริษัทต่างๆ ทางด้านนี้ เพื่อสร้างให้เกิดแมทชิ่ง ฟันด์ ตั้งเป็นกองทุนรวม และขอสิทธิพิเศษด้านภาษี</p>
<p>"จากประสบการณ์ ที่เราไปร่วมงานระดับโลก พบว่าหลายประเทศให้การสนับสนุนอุตสาหกรรมนี้ เช่น สหรัฐ เขามี Tax Redemption และมีมาตรการจูงใจต่างๆ ให้เป็นพิเศษ ซึ่งเป็นส่วนกระตุ้นการลงทุนด้านนี้" <persName>นายศิริศักดิ์</persName>กล่าว</p>
<p>ด้าน<persName>นายรุ่งเรือง ลิ้มชูปฏิภาณ์</persName> ผู้อำนวยการ สำนักงานส่งเสริมอุตสาหกรรมซอฟต์แวร์แห่งชาติ (ซิป้า) กล่าวว่า ซิป้า มีแผนงานอยู่แล้วที่จะผลักดันเรื่องสิทธิประโยชน์ และส่งเสริมการลงทุนในอุตสาหกรรมซอฟต์แวร์ และดิจิทัล คอนเทนท์ ซึ่งเป็นภาคธุรกิจที่มีความแตกต่างกับอุตสาหกรรมอื่นๆ เพราะจำเป็นต้องอาศัยผู้เชี่ยวชาญ และอุปกรณ์เฉพาะในการผลิตงาน</p>
<p>ทั้ง นี้ คาดว่าจะใช้เวลารวบรวมข้อมูลประมาณ 3 เดือน จากนั้นก็เป็นขั้นตอนระดมความคิดเห็น ก่อนนำเสนอไปยังสำนักงานคณะกรรมการส่งเสริมการลงทุน (บีโอไอ) เพื่อนำเข้าพิจารณาในที่ประชุม ครม. ต่อไป</p>
<p>ขณะที่ <persName>นางสาวอีมี่ อาร์. มาร์กอส</persName> ประธานสมาพันธ์ภาพยนตร์และสื่อเชิงสร้างสรรค์แห่งฟิลิปปินส์ (CreaM) กล่าวว่า แนวทางการสนับสนุนอุตสาหกรรมแอนิเมชั่นนั้น นอกเหนือจากมาตรการอุดหนุนของภาครัฐแล้ว ในระดับเอกชนด้วยกันก็เข้ามามีส่วนร่วมได้ ในรูปแบบการสนับสนุนที่เรียกว่า sweat funding</p>
<p>โดยบริษัทใหญ่อาจอุดหนุนเงินทุนบางส่วน แก่ผู้ประกอบการรายเล็ก หรือกรณีที่ไม่สนับสนุนเป็นตัวเงิน ก็สามารถนำทรัพยากรที่มีอยู่ ไม่ว่าจะเป็นบุคลากร หรืออุปกรณ์ต่างๆ เข้ามาช่วยบริษัทเล็กๆ ที่เงินทุนไม่พอให้มีศักยภาพในการสร้างงานได้</p></body>
</news>
