<teiHeader>
<fileDesc>
<titleStmt>
  <title>"ตุ้ย"พ้อเป็นดาราทำให้อาภัพรัก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090617/17171/%e0%b8%95%e0%b8%b8%e0%b9%89%e0%b8%a2%e0%b8%9e%e0%b9%89%e0%b8%ad%e0%b9%80%e0%b8%9b%e0%b9%87%e0%b8%99%e0%b8%94%e0%b8%b2%e0%b8%a3%e0%b8%b2%e0%b8%97%e0%b8%b3%e0%b9%83%e0%b8%ab%e0%b9%89%e0%b8%ad%e0%b8%b2%e0%b8%a0%e0%b8%b1%e0%b8%9e%e0%b8%a3%e0%b8%b1%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>"<persName>ตุ้ย</persName>"พ้อเป็นดาราทำให้อาภัพรัก</headline>
<lead>“<persName>ตุ้ย</persName>” <persName>เกียรติกมล ล่าทา</persName> แจงเหตุเพราะเป็นคนในวงการบันเทิง ทำให้กลายเป็นคนอาภัพรัก เปรยเคยโดนผู้หญิงหลอก</lead>
<neck></neck>
<body><p>เป็นดาราใช่จะดีเสมอไป อย่างดารานักร้องหนุ่มจากบ้านเอเอฟ “<persName>ตุ้ย</persName>” <persName>เกียรติกมล</persName> ถึงกับถอดใจเลยทีเดียว เพราะเคยอกหักเพราะสาวเจ้าไม่ชอบดารามาแล้ว</p>

 <p>“ผมเป็นศิลปิน เขาเห็นเราเป็นคนในวงการบันเทิง ผู้หญิงที่ไม่ใช่คนในวงการ เขาต้องยิ่งระวังเรา เขากลัวเราหลอกเขา ไม่มีหรอกนะ อย่างที่เห็นเราเป็นดารา แล้วอยากเป็นแฟนเรา แต่ในอีกแง่หนึ่งเราก็กลัวเขามาหลอกเรา หวังอะไรจากเราเหมือนกัน เพราะเคยเจอเหตุการณ์แบบนี้มาก่อน” <persName>ตุ้ย</persName>กล่าวเสียงอ่อย</p>

 <p>ทั้งนี้ หนุ่ม<persName>ตุ้ย</persName> บอกด้วยว่า ตอนนี้ยังไม่มีผู้หญิงตัวจริงเข้ามา และถึงเขาจะเป็นหนุ่มอารมณ์ดี แต่มีบางเรื่องที่ไม่อยากให้ใครมาสนใจ โดยเฉพาะเรื่องแฟน เพราะมองว่าเป็นเรื่องส่วนตัว</p>

 <p>“ขอออกตัวไว้ก่อน ไม่ใช่ว่าพี่นักข่าวจะมายุ่งเรื่องส่วนตัวของผม บางเรื่องถ้าผมไม่ชัวร์ ก็ไม่อยากบอก คนที่คุยๆ กันก็มี ผมอายุ 26 แล้ว ไว้อีก 4-5 ปี เจอคนดีๆ แล้วประกาศหมั้นเลยดีกว่า แต่ไม่ใช่ตอนนี้ เพราะถ้าต่อไปมันไม่ใช่ มันเสียความรู้สึก ผมเป็นคนที่ไม่ชอบเดินห้างฯ ไม่ใช่เพิ่งมาเป็น แต่ไม่ชอบเดินมานานแล้ว ถ้ารู้ว่าไปแล้ว มีคนตามถ่ายภาพผมก็ไม่ไป เพราะบางเวลาก็ต้องการความเป็นส่วนตัว ก็จะไม่ออกไปที่สาธารณชน อย่างปกติไปทำงานก็ต้องเจอคนเยอะอยู่แล้ว” หนุ่ม<persName>ตุ้ย</persName>กล่าว</p>

 <p>หันมาคุยเรื่องละคร "จงกลกลิ่นเทียน" กันบ้าง ซึ่งหนุ่ม<persName>ตุ้ย</persName>ออกอาการหน้าระรื่นขึ้นมาทันที เพราะในบทจะเป็นหนุ่มเสน่ห์แรง แถมในเรื่องยังมีภรรยาถึง 4 คน ไม่ว่าจะเป็น “<persName>เอ๊ะ</persName>” <persName>อิศริยา สายสนั่น</persName> “<persName>เต๋า</persName>” <persName>สโรชา วาทิตตพันธ์</persName> “<persName>แพง</persName>” <persName>พรรณชนิดา ศรีสำราญ</persName>  และ <persName>เจนี่ เทียนโพธิ์สุวรรณ</persName> จนเป็นที่ฮือฮา ซึ่งดาราหนุ่มยอมรับ ว่าอาจมีเลิฟชีนบ้าง แต่ที่ยากไม่ใช่เรื่องบทเข้าพระเข้านาง แต่เป็นภาษาในละครต่างหาก</p>

 <p>“ในเรื่องเป็นบทร้ายอีกแล้ว ซึ่งจะร้ายขึ้นเรื่อยๆ เล่นเป็นคนเจ้าชู้ แต่หน้าตาดีไง เลยมีเมียหลายคน เลิฟซีนก็มีบ้าง เขาจะยอมเราเพราะรัก หลงเรา เราก็ใช้เมียเป็นสะพาน เพื่อให้ตัวเองประสบความสำเร็จ เล่นยากมาก ด้วยบทที่เป็นละครพีเรียด เป็นภาษาที่ไม่ได้ใช้ในยุคปัจจุบัน ถ้าคนอินที่เราเล่นร้ายจะดีใจมากเลย เพราะเราเล่นเก่งขึ้น” <persName>ตุ้ย</persName>กล่าวปิดท้าย</p></body>
</news>
