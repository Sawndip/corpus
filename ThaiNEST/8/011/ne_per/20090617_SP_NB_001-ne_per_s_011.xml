<teiHeader>
<fileDesc>
<titleStmt>
  <title>กีฬา 12.00 น.  </title>
  <author>วินิดา สุขกาย  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170038&tb=N255206  </bibl>
</sourceDesc>
</fileDesc>
</teiHeader>
<news>
<headline>กีฬา 12.00 น.</headline>
<lead></lead>
<neck></neck>
<body><p>เริ่มที่การแข่งขันเทนนิส เอทีพี ทัวร์ และ ดับเบิ้ลยูทีเอ ทัวร์ รายการ ออร์ดิน่า โอเพ่น ชิงเงินรางวัลรวม 15 ล้าน 7 แสน 5 หมื่นบาท ที่ประเทศเนเธอร์แลนด์ "<persName>แทมมี่</persName>" <persName>แทมมารีน ธนสุกาญจน์</persName> นักเทนนิสสาวขวัญใจชาวไทย ยังคงโชว์ฟอร์มในศึกออร์ดิน่า โอเพ่น ได้อย่างร้อนแรง เมื่อเอาชนะ อีเวต้า เบเนโซว่า นักหวดจากสาธารณรัฐเช็กไปแบบสบายมือ 2 เซตรวด ผ่านเข้าสู่รอบ 3 ขณะที่ ดินาร่า ซาฟิน่า มือ 1 ของโลก เดินหน้าเข้าสู่รอบ 2 ได้แบบไม่ยากเย็น หลังเก็บชัยชนะได้จาก<persName>แอนนา</persName>-<persName>ลีน่า โกรนเฟลด์</persName> คู่แข่งจากเยอรมันแบบง่ายดาย 2 เซตรวดเช่นกัน </p>
<p>ส่วนผลเทนนิสอาชีพ แกรนด์สแลม วิมเบิลดัน 2009 ที่ออล อิงแลนด์ คลับ กรุงลอนดอน ประเทศอังกฤษ ในรอบคัดเลือกที่มีนักเทนนิสไทยลงแข่งขัน ประเภทชายเดี่ยว"<persName>เจ้าปิ๊ก</persName>" <persName>ดนัย อุดมโชค</persName> มือ 123 ของโลก ลงดวลแร็กเก็ตรอบแรกกับ <persName>เฟรเดริค นีลเซ่น</persName> จากเดนมาร์ก มือ 273 ของโลก ผลปรากฏว่า <persName>เจ้าปิ๊ก</persName> ชนะ นีลเซ่น 2 เซตรวด 6-4 ทั้งสองเซต ผ่านเข้าสู่รอบคัดเลือกรอบสองต่อไป พบกับ <persName>อันเดรียส ไฮเดอร์-เมาเรอร์</persName> จากออสเตรีย มือ 232 ของโลก </p>
<p>ด้านประเภทหญิงเดี่ยว "<persName>น้องนก</persName>" <persName>นพวรรณ เลิศชีวกานต์</persName> พบกับ <persName>เวสน่า มานาเซียว่า</persName> จากรัสเซีย ซึ่ง "<persName>น้องนก</persName>" ได้รับสิทธิลงแข่งรอบคัดเลือกวิมเบิลดัน ในฐานะนักเทนนิสอาชีพเป็นครั้งแรกในชีวิต เกมคู่นี้สนุกสูสี แต่เป็น<persName>นพวรรณ</persName> ที่พ่าย <persName>มานาเซียว่า</persName> 1-2 เซต 7-6(9-7), 4-6 และ 1-6 ตกรอบคัดเลือกไปอย่างน่าเสียดาย อย่างไรก็ตาม <persName>น้องนก</persName> ยังมีโปรแกรมแข่งขันประเภทจูเนียร์ วิมเบิลดัน ที่มีดีกรีเป็นรองแชมป์เก่าประเภทหญิงเดี่ยว โดยสายแข่งขันจะมีการจับสลาก วันที่ 26 มิ.ย.นี้ </p>
<p>หลังการแข่งขัน "<persName>น้องนก</persName>" เปิดเผยว่า เสียดายมากที่ไม่ชนะเกมนี้ ทั้งที่เซตแรกเอาชนะได้ก่อน แต่เซตสองตนเองเสิร์ฟได้ไม่ค่อยดีนัก ทำให้คู่ต่อสู้รีเทิร์นลูกเสิร์ฟได้ง่าย อีกทั้งเป็นนักเทนนิสที่ตีรุนแรง สโตรกหนักหน่วง ทำให้กดดันจนตนเองเป็นฝ่ายเล่นเสีย เป็นผลจากการเสิร์ฟที่ไม่ดี </p>
<p>สำหรับเทนนิสเอทีพี ทัวร์ เและ ดับเบิลยูทีเอ ทัวร์ รายการ เอกอน อินเตอร์เนชันแนล ชิงเงินรางวัลรวม 15 ล้านบาท ที่ประเทศอังกฤษ ประเภทหญิงเดี่ยวรอบแรก //เกิดการพลิกล็อก เมื่อ <persName>สเวตลานา คุซเนตโซวา</persName> มือวางอันดับ 2 ของรายการชาวรัสเซีย ที่เพิ่งได้แชมป์เฟรนช์ โอเพน ที่โรลังด์ การ์รอส พลาดท่าพ่าย <persName>อเล็กซานดรา วอซเนียค</persName> มือ 23 ของโลกจากแคนาดา 0-2 เซต 0-6 และ 3-6 ขณะที่ เยเลนา แยนโควิช มือวางอันดับ 3 ของรายการจากเซอร์เบีย ก็ปราชัยให้แก่<persName>แอนนา ชัคเวตัดเซ</persName> สาวสวยจากรัสเซีย 1-2 เซต 7-6 (7/5), 3-6 และ 2-6 </p>
<p>ส่วนประเภทชายเดี่ยวรอบแรก ก็มีเรื่องเหลือเชื่อเกิดขึ้นอีก เมื่อ <persName>อีกอร์ อันเดรเยฟ</persName> มือ 1 ของรายการจากรัสเซีย พ่าย<persName>แฟรงค์ ดานเซวิช</persName> รองบ่อนของแคนาดา 0-2 เซต 6-7 (6/8) และ 2-6 ทางด้าน <persName>มิคาอิล ยุซนีย์</persName> เพื่อนร่วมชาติ มือ 5 ของรายการก็แพ้ให้ <persName>ฌูเลียง เบนเนตัว</persName> จากฝรั่งเศส 1-2 เซต 6-4, 4-6 และ 4-6 </p>
<p><persName>ดาวิด บีญา</persName> กองหน้าทีมชาติสเปนยังเนื้อหอม หลังจากที่ รีล มาดริด กับ บาร์เซโลนา แย่งกันดึงตัวร่วมทีม ล่าสุดมีรายงานว่า แมนเชสเตอร์ ยูไนเต็ด แชมป์พรีเมียร์ลีก ก็พร้อมทุ่มเงิน 45 ล้านปอนด์ หรือกว่า 2,400 ล้านบาท ดึงตัวจากบาเลนเซียเช่นกัน // ทำให้ <persName>เฟอร์นานโด ตอร์เรส</persName> ต้องแนะนำต้นสังกัด ลิเวอร์พูล ให้รีบชิงตัวคู่หูในนามทีมชาติมาสู่ถิ่นแอนฟิลด์ ช่วงซัมเมอร์นี้ ซึ่ง<persName>ราฟาเอล เบเนเตซ</persName> มีเป้าหมายดึงนักเตะใหม่มาเสริมทีม และมั่นใจว่าจะสามารถเข้ามาปรับปรุงทีมให้ดีขึ้น ///สำหรับ <persName>ตอร์เรส</persName> และ <persName>บีญา</persName> ติดภารกิจช่วยทีมชาติสเปน ทำศึกฟีฟา คอนเฟดเดอเรชันส์ คัพ 2009 ที่แอฟริกาใต้ โดยนัดแรกสเปนเอาชนะ นิวซีแลนด์ 5-0 ซึ่ง ตอร์เรส ทำแฮตทริกสำเร็จ ขณะที่ <persName>บีญา</persName> ก็ยิงปิดเกมได้ ส่วนนัดสองคืนวันนี้ สเปน มีโปรแกรมเจอกับ อิรัก </p>
<p>ขณะที่<persName>อัลบาโร่ อาร์เบลัว</persName> แบ็กขวาชาวสเปนของลิเวอร์พูล สโมสรยักษ์ใหญ่ในศึกพรีเมียร์ลีก อังกฤษ ไม่ได้ปิดกั้นโอกาสที่จะย้ายกลับไปค้าแข้งกับเรอัล มาดริด ยอดทีมแห่งลา ลีกา สเปน โดย<persName>อาร์เบลัว</persName>เผยว่า อะไรก็สามารถเกิดขึ้นได้ เนื่องจากเวลานี้เหลือสัญญาผูกมัดกับลิเวอร์พูลอีกเพียงปีเดียว และยังไม่แน่ใจว่า จะได้รับการต่อสัญญาหรือไม่ อย่างไรก็ตามตนเองมีความสุขดีกับลิเวอร์พูล แต่ก็อยากกลับไปค้าแข้งในสเปนอีกครั้ง </p>
<p><persName>นายพีระ ฟองดาวิรัตน์</persName> รองผู้ว่าการการกีฬาแห่งประเทศไทย หรือ กกท. ฝ่ายกีฬาอาชีพและสิทธิประโยชน์ และ<persName>นายธนา ไชยประสิทธิ์</persName> นายกสมาคมเทเบิลเทนนิสแห่งประเทศไทย ร่วมแถลงข่าวการแข่งขันเทเบิลเทนนิสอาชีพ รายการ ALL THAILAND TABLE TENNIS SEMI PRO TOUR 2009 โดย <persName>นายพีระ</persName> กล่าวว่า กีฬาเทเบิลเทนนิส เป็น 1 ใน 10 ชนิดกีฬาอาชีพที่ กกท.สนับสนุนอยู่ และเป็นชนิดกีฬาที่มีศักยภาพในการพัฒนาให้ก้าวไปสู่ระดับอาชีพ ซึ่ง กกท.ได้ให้การสนับสนุนจัดการแข่งขันอย่างต่อเนื่อง สำหรับปีนี้ กกท.ได้ให้การสนับสนุนด้านงบประมาณในการจัดการแข่งขันดังกล่าว เป็นจำนวนเงินประมาณ 2 ล้านบาท และคาดว่าไม่เกิน 3-5 ปี กีฬาเทเบิลเทนนิสจะพัฒนาเป็นกีฬาอาชีพได้อย่างเป็นรูปธรรม </p>
<p>ด้าน<persName>นายธนา ไชยประสิทธิ์</persName> กล่าวว่า สมาคมฯวางแผนจัดการแข่งขันให้มีผู้เข้าชมเพิ่มขึ้น และประชาสัมพันธ์การแข่งขันให้มากกว่าเดิม สำหรับการแข่งขันเทเบิลเทนนิสอาชีพรายการนี้จะแข่งขัน 5 เซอร์กิต ชิงเงินรางวัลกว่า 1.5 ล้านบาท ซึ่งได้แข่งขันผ่านมาแล้ว 2 เซอร์กิต /เซอร์กิตแรกแข่งขันระหว่างวันที่ 4-6 เมษายนนี้ที่จังหวัดชลบุรี และเซอร์กิตที่ 2 ระหว่างวันที่ 23-25 พฤษภาคมที่จังหวัดกาญจนบุรี เหลือการแข่งขันอีก 3 เซอร์กิต คือ ระหว่างวันที่ 27-29 มิถุนายนที่สนามกีฬาในร่มบริษัททีโอที จำกัด ถ.แจ้งวัฒนะ จากนั้นเซอร์กิตที่ 4 ระหว่างวันที่ 11-13 กรกฎาคมนี้ที่จังหวัดสุราษฎร์ธานี และเซอร์กิตที่ 5 วันที่ 15-17 สิงหาคมที่จังหวัดนครราชสีมา </p>
<p>ส่วนการแข่งขันยกน้ำหนักเยาวชนชิงชนะเลิศแห่งโลก ประจำปี 2552 ที่กรุงบูคาเรสต์ ประเทศโรมาเนีย วันนี้ มีนักยกลูกเหล็กของไทย 2 คนแข่งขัน ได้แก่ <persName>ปัทมา คูณทวี</persName> รุ่น 58 กก. หญิง และ<persName>ไพศาล หรรษาวงค์</persName> รุ่น 69 กก. ชาย หลังจากที่ทีมจอมพลังไทยประเดิมผลงานสวยหรูในวันแรกกวาดมาได้ 3 เหรียญทอง, 1 เหรียญเงิน และ 2 เหรียญทองแดง ในรุ่น 48 กก. หญิง โดย <persName>พนิดา คำศรี</persName> เหมาคนเดียว 3 เหรียญทอง ส่วน <persName>ทิพอมร ภูปรื้ม</persName> คว้าไป 1 เหรียญเงิน และ 1 เหรียญทองแดง </p>
<p><persName>นายธัญญา โพธิ์วิจิตร</persName> ผู้จัดการทีมเยาวชนหญิงทีมชาติไทย รุ่นอายุไม่เกิน 19 ปี กล่าวหลังการอุ่นเครื่องทีมเยาวชนหญิงทีมชาติไทยรุ่นนี้ กับอดีตทีมชาติไทยและเศรษฐี 31 ที่สนามราชมังคลากีฬาสถาน ผลการแข่งขันทีมชาติหญิง 19 ปีชนะอดีตทีมชาติไทยไป 3:2 ประตูว่า สมาคมฟุตบอลแห่งประเทศไทยเปิดโอกาสให้เสนอเรื่องโภชนาการ อาหารการกินเสริมระหว่างการเก็บตัวได้เต็มที่ สามารถนำเสนอรายการอาหารที่ต้องการเสริมพิเศษ จากที่สมาคมฯได้จัดเตรียมไว้แล้ว เพื่อการพัฒนากล้ามเนื้อและสมรรถนะของนักกีฬา </p></body>
</news>
