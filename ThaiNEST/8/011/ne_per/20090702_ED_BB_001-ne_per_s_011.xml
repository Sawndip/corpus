<teiHeader>
<fileDesc>
<titleStmt>
  <title>ทรูดิจิตอลผนึกดราก้อนฟลายขนเกมเกาหลีเจาะไทย  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090702/56596/%e0%b8%97%e0%b8%a3%e0%b8%b9%e0%b8%94%e0%b8%b4%e0%b8%88%e0%b8%b4%e0%b8%95%e0%b8%ad%e0%b8%a5%e0%b8%9c%e0%b8%99%e0%b8%b6%e0%b8%81%e0%b8%94%e0%b8%a3%e0%b8%b2%e0%b8%81%e0%b9%89%e0%b8%ad%e0%b8%99%e0%b8%9f%e0%b8%a5%e0%b8%b2%e0%b8%a2%e0%b8%82%e0%b8%99%e0%b9%80%e0%b8%81%e0%b8%a1%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b9%80%e0%b8%88%e0%b8%b2%e0%b8%b0%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ทรูดิจิตอลผนึกดราก้อนฟลายขนเกมเกาหลีเจาะไทย</headline>
<lead>ทรูดิจิตอลดึงพันธมิตรเกมแดนกิมจิเสริมทัพ พร้อมเซ็นสัญญา 5 ปี นำเข้าเกมเจาะตลาดไทย ฟากเกาหลีเผยตลาดไทยโตสูงสุดในเอเชียใต้</lead>
<neck></neck>
<body><p><persName>นายอิศร์ เตาลานนท์</persName> ผู้จัดการทั่วไป บริษัท ทรู ดิจิตอล เอ็นเตอร์เทนเม้นท์ จำกัด กล่าวว่า บริษัทได้เซ็นสัญญาเป็นพันธมิตรธุรกิจ กับบริษัทดราก้อนฟลาย จีเอฟ จำกัดผู้พัฒนาเกมจากประเทศเกาหลีใต้เป็นเวลา 5 ปี นำเข้าเกมออนไลน์ทำตลาดช่วงครึ่งปีหลัง หลังประสบความสำเร็จกับเกมออน ไลน์สเปเชียล ฟอร์ซ (เอสเอฟ) แนวเพอร์ซันแนล ชูตติ้งที่เปิดตัวไปแล้วก่อนหน้านี้</p>
<p>“ทรูดิจิตอล ตั้งทีมเพื่อประสานงานกับดราก้อนฟลายโดยเฉพาะ นอกจากจะให้บริการเกมออนไลน์แล้ว ยังมีแผนที่จะพัฒนาเกมออนไลน์ร่วมกัน ซึ่งไทยจำเป็นต้องพึ่งความรู้จากเกาหลีใต้ ที่มีความเชี่ยวชาญด้านเกมออนไลน์ ” <persName>นายอิศร์</persName> กล่าว</p>
<p>ทั้ง นี้ ทรูมีแผนนำเข้าพร้อมเปิดตัวเกมออนไลน์ใหม่เพิ่มอีก 2 เกม ช่วงปลายปีนี้ 52 ถึงต้นปี 53ได้แก่ คิง ออฟ ไฟเตอร์ เกมคอนโซลที่โด่งดังในอดีต และเกมคาร์มา โอเปอร์เรชั่น บาร์บารอสซา เน้นเจาะกลุ่มเกมเมอร์ที่ชื่นชอบเกมแนวสงครามโลกครั้งที่ 2</p>
<p>ขณะ เดียวกัน ยังมีแผนนำเข้าเกมออนไลน์อื่นๆ ของดราก้อนฟลายอีกกว่า 6 เกม เช่น โกลด์สแลม เกมกีฬาเทนนิส, คิงดอม อันเดอร์ ไฟร์ เกมแนวแฟนตาซี, บลิพ เกมหุ่นยนต์, ซามูไร โชว์ดาวน์ เกมต่อสู้จากเกมคอนโซล, เควก วอร์ เกมสงคราม รวมถึง เอสเอฟ 2 ที่อยู่ระหว่างการพัฒนา ขณะที่ ทรู ดิจิตอลอยู่ระหว่างคัดสรรเกมมาทำตลาดเพื่อให้เหมาะสมกับนักเล่นเกมคนไทย</p>
<p>สำหรับ รายได้จากการให้บริการเกมออนไลน์ ปีนี้ คาดว่าจะเติบโตขึ้น 30 % ขณะที่การลงนามพันธมิตรครั้งนี้อาจยังไม่เห็นผลในปีนี้ เพราะเกมใหม่จะเปิดตัวปลายปีหรือต้นปีหน้า</p>
<p>ด้าน<persName>นายปาร์ค ชอล ซึง</persName> ประธานบริหารของ ดราก้อนฟลาย จีเอฟ กล่าวว่า ประเทศไทยถือเป็นตลาดเกมออนไลน์ที่เติบโตเร็วที่สุดในเอเชียตะวันออกเฉียง ใต้ แม้เศรษฐกิจจะไม่ดี แต่การเล่นเกม ซึ่งเป็นรูปแบบความบันเทิง ไม่ได้มีผลกระทบแต่อย่างใด</p>
<p>"ตลาดเกมออนไลน์ในเกาหลีใต้ เป็นตลาดขนาดใหญ่ คาดว่า ไทยจะเติบโตขึ้นเช่นเดียวกันดูได้จากการจัดการแข่งขันเกมที่ผ่านมา ทีมผู้แข่งขันชาวไทยติดชนะติดอันดับ 1 ใน 3 มาโดยตลอด บริษัทจึงนำเกมใหม่เข้ามาทำตลาดอย่างต่อเนื่อง ซึ่งเชื่อว่าจะช่วยกระตุ้นตลาดเกมออนไลน์ไทยเติบโตมากขึ้น"</p>
<p>ทั้ง นี้ เมื่อต้นปีที่ผ่านมา ดราก้อนฟลายได้เปิดโอเพ่นเบต้า "เกม คาร์มา" ไปแล้วที่เกาหลี โดยมีกระแสตอบรับที่ดี ไม่แพ้เกมเอสเอฟ และกำลังจะเปิดโอเพ่นเบต้าในประเทศไทยปลายปีนี้ ซึ่งเชื่อว่าจะเป็นที่นิยมไม่แพ้กัน</p></body>
</news>
