<teiHeader>
<fileDesc>
<titleStmt>
  <title>ผีรอจ่าย 2,015 ล.แลกเบนเซมา ชุดขาวส่อแข่งด้วย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090701/19032/%e0%b8%9c%e0%b8%b5%e0%b8%a3%e0%b8%ad%e0%b8%88%e0%b9%88%e0%b8%b2%e0%b8%a22,015%e0%b8%a5.%e0%b9%81%e0%b8%a5%e0%b8%81%e0%b9%80%e0%b8%9a%e0%b8%99%e0%b9%80%e0%b8%8b%e0%b8%a1%e0%b8%b2%e0%b8%8a%e0%b8%b8%e0%b8%94%e0%b8%82%e0%b8%b2%e0%b8%a7%e0%b8%aa%e0%b9%88%e0%b8%ad%e0%b9%81%e0%b8%82%e0%b9%88%e0%b8%87%e0%b8%94%e0%b9%89%e0%b8%a7%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ผีรอจ่าย 2,015 ล.แลก<persName>เบนเซมา</persName> ชุดขาวส่อแข่งด้วย</headline>
<lead>"ปีศาจแดง" แมนฯ ยูไนเต็ด พร้อมควักเงิน 38 ล้านปอนด์ หรือราวๆ 2,015 ล้านบาทซื้อตัว <persName>คาริม เบนเซมา</persName> กองหน้าทีมชาติฝรั่งเศสของโอลิมปิก ลียง ในฝรั่งเศสทันที หากเจ้าตัวตกลงใจที่จะย้ายทีมในช่วงฤดูร้อนนี้ แต่ก็มีประแสว่า "ราชันชุดขาว" รีล มาดริด อาจจะเข้ามาร่วมล่าตัวด้วยเช่นกัน</lead>
<neck></neck>
<body><p>สือพิมพ์เดลี เมล ของอังกฤษ รายงานข่าวในเรื่องนี้ว่า "<persName>เฟอร์กี้</persName>" <persName>เซอร์อเลกซ์ เฟอร์กูสัน</persName> ผู้จัดการทีมแมนฯ ยูไนเต็ด ยังคงไม่ทิ้งความหวังที่จะเอาตัว <persName>คาริม เบนเซมา</persName> มาร่วมทีมในฤดูร้อนนี้ แม้ว่าความหวังเดิมที่จะซื้อตัวมาด้วยค่าตัว 25 ล้านปอนด์ถูกปฏิเสธไปแล้ว แต่ก็พร้อมจะเพิ่มข้อเสนอเป็น 38 ล้านปอนด์ ที่ลียงปฏิเสธไม่ลง โดยในเรื่องนี้ <persName>โคลด ปูเอล</persName> กุนซือลียง ยอมรับว่ามีโอกาสจะต้องเสียกองหน้าวัย 21 ปี ไปหากเจ้าตัวตัดสินใจว่าจะย้ายทีม</p>
<p>ดังนั้นขณะนี้ ลียง จึงมองหาตัวตายตัวแทนสำหรับ <persName>เบนเซมา</persName> เอาไว้แล้วรวมทั้งพยายามติดต่อซื้อตัว <persName>ลิซานโดร โลเปซ</persName> กองหน้าอาร์เจนไตน์ของปอร์โต และ<persName>อังเดร ปิแอร์ ชิญัค</persName> กองหน้าของตูลูสไปบ้างแล้ว ขณะที่ <persName>มิราเอม ปานิช</persName> เพื่อนร่วมทีมของ เบนเซมา ก็บอกเองว่าหัวหอกรายนี้อยากย้ายไปอยู่ในถิ่นโอลด์ แทรฟฟอร์ดของ แมนฯ ยูไนเต็ด</p>
<p>ขณะเดียวกัน รีล มาดริด ก็น่าจะเป็นอีกทีมที่จะยื่นข้อเสนอให้ <persName>เบนเซมา</persName> พิจารณ์ด้วย หลังจากที่พลาดตัว <persName>ดาวิด บีญา</persName> จากบาเลนเซีย โดยเชื่อว่าจะยื่นข้อเสนอเป็นเงิน 25 ล้านปอนด์ บวกกับนักเตะในทีมไปด้วย</p></body>
</news>
