<teiHeader>
<fileDesc>
<titleStmt>
  <title>"การุณ" หมิ่นถีบกลางสภา "สมเกียรติ" สืบโจทก์ 22 ธ.ค.นี้  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-12 13:03:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000066355  </bibl>
</sourceDesc>
</fileDesc>
</teiHeader>
<news>
<headline>"<persName>การุณ</persName>" หมิ่นถีบกลางสภา "<persName>สมเกียรติ</persName>" สืบโจทก์ 22 ธ.ค.นี้</headline>
<lead>“<persName>เก่ง การุณ</persName>” ขึ้นศาลตรวจหลักฐานคดีหมิ่น “<persName>สมเกียรติ พงษ์ไพบูลย์</persName>” ให้สัมภาษณ์วิทยุกล่าวหาถูกด่าทอจนต้องทำร้ายร่างกายกลางสภา ทนายโจทก์ยื่นหลักฐานถอดเทปคำสัมภาษณ์ ศาลนัดสืบโจทก์ปากแรก 22 ธ.ค.นี้</lead>
<neck></neck>
<body><p>วันนี้ (12 มิ.ย.) ที่ห้องพิจารณาคดี 809 ศาลอาญา ถ.รัชดาภิเษก ศาลนัดตรวจพยานหลักฐาน คดีหมายเลขดำที่ อ.1462/2551 ที่<persName>นายสมเกียรติ พงษ์ไพบูลย์</persName> ส.ส.สัดส่วนพรรคประชาธิปัตย์ เป็นโจทก์ยื่นฟ้อง <persName>นายการุณ โหสกุล</persName> ส.ส.กทม.พรรคเพื่อไทย เป็นจำเลยในความผิดฐานหมิ่นประมาทผู้อื่นโดยการโฆษณา ตามประมวลกฎหมายอาญา มาตรา 326 และ 328 จากกรณีเมื่อวันที่ 3 เม.ย.2551 <persName>นายการุณ</persName>ให้สัมภาษณ์รายการวิทยุ ทำนองว่า<persName>นายสมเกียรติ</persName> ใช้วาจาหยาบคายด่าทอระหว่างการอภิปรายในสภา เมื่อวันที่ 2 เม.ย. เป็นเหตุให้ต้องตามออกมาทำร้ายร่างกายภายในห้องอาหารของอาคารรัฐสภา</p>
       
      <p> โดยวันนี้ <persName>นายการุณ</persName> จำเลยเดินทางมาศาลเพื่อร่วมพิจารณาคดี ขณะที่ฝ่ายโจทก์มีเพียงทนายความผู้รับมอบอำนาจแทน ซึ่งโจทก์นำหลักฐานเอกสารถอดเทปคำสัมภาษณ์ของ<persName>นายการุณ</persName> เสนอต่อศาล ทั้งนี้ ศาลพิจารณาแล้วนัดสืบพยานโจทก์ปากแรกในวันที่ 22 ธ.ค.นี้ เวลา 09.00 น.</p></body>
</news>
