<teiHeader>
<fileDesc>
<titleStmt>
  <title>นครบาลตั้งศูนย์แจ้งเบาะแส"ตู้ม้า"24ชั่วโมง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090603/15499/%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5%e0%b8%95%e0%b8%b1%e0%b9%89%e0%b8%87%e0%b8%a8%e0%b8%b9%e0%b8%99%e0%b8%a2%e0%b9%8c%e0%b9%81%e0%b8%88%e0%b9%89%e0%b8%87%e0%b9%80%e0%b8%9a%e0%b8%b2%e0%b8%b0%e0%b9%81%e0%b8%aa%e0%b8%95%e0%b8%b9%e0%b9%89%e0%b8%a1%e0%b9%89%e0%b8%b224%e0%b8%8a%e0%b8%b1%e0%b9%88%e0%b8%a7%e0%b9%82%e0%b8%a1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>นครบาลตั้งศูนย์แจ้งเบาะแส"ตู้ม้า"24ชั่วโมง</headline>
<lead>ผบช.น. ตั้งศูนย์รับเบาะแสข้อมูล 24 ชั่วโมง "บ่อนพนัน-ตู้ม้า-สถานบริการเปิดเกินเวลา-ปล่อยเด็กเยาชวมั่วสุมเสพยาค้าประเวณี ทั่วกรุง ส่งชุดสืบสวนพิเศษ 9 กองบังคับการกวาดจับจริงจัง หลัง " คมชัดลึก " ลงข่าวกระทุ้ง " เปิดโปงตู้ม้าซอยนวลจันทร์ 40 ท้องที่โคกครามเปิดเย้ยคำสั่ง " <persName>ธานี</persName> " " ฮอตไลน์สายตรง " มือถือ "<persName>อัศวิน</persName>" ไร้น้ำยา</lead>
<neck></neck>
<body><p>(3มิ.ย.) เวลา 11.30 น. <persName>พล.ต.ท.วรพงษ์ ชิวปรีชา</persName> ผบช.น. แถลงข่าวชี้แจงข้อเท็จจริงกรณีนสพ.คมชัดลึก เสนอข่าว"ร้านสนุกเกอร์ " ซ.นวลจันทร์ 40 ท้องที่ สน.โคกคราม เมินคำสั่งปราบตู้ม้าเถื่อน ตั้งตู้สล็อตให้ลูกค้าเล่นโจ๋งครึ่มไม่หวั่นเกรงคำสั่งผู้บังคับบัญชา พร้อมระบุกรณีสายตรง "ฮอตไลน์" แจ้งเบาะแสของ "<persName>พล.ต.ท.อัศวิน ขวัญเมือง</persName> ผช.ผบ.ตร."ล้มเหลว โทรแจ้งหลายครั้งกลับเป็นแค่ประสานท้องที่ตรวจสอบ นายตำรวจรับสายอ้างอยู่นอกเหนืออำนาจ สุดท้ายไร้เงาตำรวจเข้าจับกุมว่า ภายหลังได้รับข้อมูลดังกล่าวได้สั่งการให้เจ้าหน้าที่ตำรวจศูนย์สืบสวนนครบาล เข้าไปตรวจสอบจับกุม ปรากฎว่า เมื่อไปถึงไม่พบว่ามีการเปิดให้เล่นตู้สล็อตหยอดเหรียญแล้วและนับว่าเป็นเรื่องที่ดีที่สื่อมวลชนและประชาชนในสังคมจะช่วยกันตรวจสอบ</p>

 <p><persName>พล.ต.ท.วรพงษ์</persName> กล่าวต่อว่า ส่วนเรื่องโทรศัพท์สายตรงถึง <persName>พล.ต.ท.อัศวิน</persName> นั้นประชาชนอาจจะสับสนว่า มีการแจ้งเบาะแสแล้ว แต่กลับไม่มีใครเข้าไปตรวจสอบจับกุมหรือบ่ายเบี่ยง ดังนั้นเพื่อให้เกิดความชัดเจนในเรื่องนี้กองบัญชาการตำรวจนครบาลได้จัดตั้งศูนย์รับแจ้งเบาะแสข้อมูลและรับแจ้งเหตุเกี่ยวกับอบายมุขการพนันทุกรูปแบบ โดยเปิดให้ประชาชนสามารถแจ้งเบาะแสของอบายมุขมาได้ที่เบอร์โทรศัพท์ 02-3546155-7 ซึ่งจะจัดเจ้าหน้าที่ไว้คอยรับข้อมูลตลอด 24 ชั่วโมง และจะเก็บข้อมูลของผู้แจ้งไว้เป็นความลับ โดยหลังรับแจ้งจะส่งข้อมูลให้กับนายตำรวจระดับ ผู้บังคับการ (ผบก.) ในแตละพื้นที่เพื่อสั่งการชุดเคลื่อนที่เร็วที่จัดตั้งไว้แล้วกองบังคับการละ 1 หมวด 35 นายเข้าไปดำเนินการจับกุม เน้นการทำผิด 4 เรื่องหลักตามคำสั่งสำนักงานตำรวจแห่งชาติ คือ การกวาดล้างจับกุมตู้ม้า บ่อนพนัน สถานบริการเปิดเกินเวลา สถานบริการรที่ปล่อยให้เยาวชนเข้าไปมั่วสุมปล่อยให้มีการค้าประเวณณี สามารถแจ้งเข้ามาเพื่อนำกำลังไปจับกุมทันที ขอยืนยันทุกอย่างต้องไม่มีและต้องปราบปรามอย่างจริงจัง</p>

 <p>" หากเป็นบ่อนการพนัน เมื่อเจ้าหน้าที่ได้รับแจ้งเหตุแล้วอาจจะเข้าไปดำเนินการจับกุมทันทีไม่ได้ เพราะจะต้องมีการวางแผนให้รัดกุมเสียก่อน มิฉะนั้นอาจจับกุมไม่ได้ และเมื่อเจ้าหน้าที่ศูนย์ฯได้รับแจ้งเบาะแสข้อมูลแล้วจะทำสำเนาข้อมูลเบาะแสชุดเดียวกันนี้ส่งไปยัง พล.ต.ต.ภาณุ เกิดลาภผล รองผบช.น.ในฐานะหัวหน้าชุดเฉพาะกิจปราบปรามอบายมุขกองบัญชาการตำรวจนครบาล เพื่อตรวจสอบติดตามผลการปฏิบัติหน้าที่ของตำรวจท้องที่อีกชั้นหนึ่งว่า หย่อนยาน ปล่อยปละละเลย รู้เห็นเป็นใจเรียกรับผลประโยชน์หรือไม่ " ผบช.น.กล่าวในที่สุด</p></body>
</news>
