<teiHeader>
<fileDesc>
<titleStmt>
  <title>ผู้เลี้ยงหมูพอใจกรมการค้าฯ ประกาศราคาขายรายภาค  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-17 16:32:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000081015  </bibl>
</sourceDesc>
</fileDesc>
</teiHeader>
<news>
<headline>ผู้เลี้ยงหมูพอใจกรมการค้าฯ ประกาศราคาขายรายภาค</headline>
<lead>นายกฯ สมาคมผู้เลี้ยงสุกรฯ ชื่นชมกรมการค้าภายในประกาศราคาขายเนื้อหมูรายภาคทุกสัปดาห์ ระบุต้นทุนแต่ละพื้นที่แตกต่างกันทั้งวัตถุดิบอาหารสัตว์และค่าขนส่ง รวมถึงอุปสงค์และอุปทานของแต่ละภูมิภาคด้วย</lead>
<neck></neck>
<body><p><persName>นายสุรชัย สุทธิธรรม</persName> นายกสมาคมผู้เลี้ยงสุกรแห่งชาติ กล่าวชื่นชมกรมการค้าภายในที่ทำการประกาศราคาจำหน่ายเนื้อสุกรเป็นรายภูมิภาค และจะประกาศในทุกสัปดาห์ที่มีการเปลี่ยนแปลงของราคาหมูหน้าฟาร์ม ซึ่งแสดงให้เห็นถึงความเข้าใจในกลไกราคาหมูที่เกิดขึ้นในแต่ละพื้นที่ สามารถทำให้เกษตรกร พ่อค้าคนกลาง ตลอดจนผู้บริโภคไม่เกิดความสับสน</p>
       
       <p>“เนื้อหมูในแต่ละภูมิภาคมีต้นทุนแตกต่างกัน อย่างเช่นภาคใต้ จะมีแหล่งวัตถุดิบอาหารสัตว์แตกต่างจากภาคอื่นๆ ต้นทุนค่าขนส่งวัตถุดิบก็สูงกว่า เนื่องจากเส้นทางการเดินทางค่อนข้างไกล ประกอบกับ สภาพภูมิอากาศในการเลี้ยงหมูก็เลี้ยงได้ยากกว่าภาคอื่นๆ ทำให้ต้นทุนการเลี้ยงสูง การที่กรมการค้าภายในระบุให้ภาคใต้มีราคาหมูเป็นสูงกว่าภาคอื่นๆ จึงเป็นสิ่งที่ถูกต้อง นอกจากนี้การพิจารณาราคายังต้องคำนึงถึงอุปสงค์และอุปทานของแต่ละพื้นที่เป็นองค์ประกอบด้วย” <persName>นายสุรชัย</persName>กล่าวและว่าปัจจุบันราคาหมูเป็นภาคใต้ อยู่ที่กิโลกรัมละ 64-65 บาท</p>
       
       <p>ทั้งนี้ กรมการค้าภายในได้ประกาศราคาขายหมูในเขต กทม.และปริมณฑล ดังนี้ หมูเป็นให้ขายกก.ละ 55-56 บาท หน้าเขียงกก.ละ 110 บาท ภาคตะวันออกเฉียงเหนือและภาคเหนือให้เพิ่มอีก 2 % โดยหมูเป็นจะเพิ่มอีกกก.ละ 1-2 บาท หน้าเขียงเพิ่ม กก.ละ 5 บาท ส่วนภาคใต้ให้ปรับราคาหมูเป็นเพิ่มอีก 15 % หน้าเขียงเพิ่ม กก.ละ 15-17 บาท</p></body>
</news>
