<teiHeader>
<fileDesc>
<titleStmt>
  <title>นายกฯ ไม่ขัดข้องทำประชาพิจารณ์จัดหารถเมล์ NGV 4 พันคัน  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206060039&tb=N255206  </bibl>
</sourceDesc>
</fileDesc>
</teiHeader>
<news>
<headline>นายกฯ ไม่ขัดข้องทำประชาพิจารณ์จัดหารถเมล์ NGV 4 พันคัน</headline>
<lead>คณะอนุกรรมการรวบรวมเหตุการณ์การชุมนุมทางการเมืองที่กระทรวงมหาดไทย เตรียมขอขยายกรอบการทำSงานอีก 2 สัปดาห์ ขณะเดียวกันผลสอบเหตุการณ์ที่สำนักงานศาลรัฐธรรมนูญ ยังไม่พบความเกี่ยวโยงกับกลุ่มคนเสื้อแดง</lead>
<neck></neck>
<body><p><persName>นางนฤมล สิริวัฒน์</persName> ประธานคณะอนุกรรมการรวบรวมเหตุการณ์การชุมนุมทางการเมืองที่กระทรวงมหาดไทยพร้อมด้วยนายขจิต ชัยนิคม สส.อุดรธานี พรรคเพื่อไทย ในฐานะอนุกรรมการฯ แถลงหลังการประชุมของอนุกรรมการฯ โดยนายขจิต กล่าวถึงเหตุการณ์ที่คนร้ายยิงถล่มใส่สำนักงานศาลรัฐธรรมนูญ พบว่าเป็นหัวกระสุนเอ็ม 79 และจากกรณีดังกล่าวหากยังไม่พบข้อมูลเพิ่มเติม ถือว่าเหตุการณ์ที่เกิดขึ้นไม่มีความเกี่ยวโยงกับกลุ่มคนเสื้อแดง ส่วนเหตุการณ์ที่กระทรวงมหาดไทย จากการให้ข้อมูลของผู้ชุมนุม พบว่ามีคนยิงปืนในกระทรวงมหาดไทยจำนวน 2 คน ซึ่งต่างจากข้อมูลเดิมของอนุกรรมการฯที่ระบุว่ามีเพียงเจ้าหน้าที่รักษาความปลอดภัยของรัฐมนตรีว่าการกระทรวงกลาโหม เป็นคนยิงปืนเท่านั้น </p>
<p>ขณะที่<persName>นางนฤมล</persName> จะขอขยายกรอบการทำงานของอนุกรรมการฯอีก 2 สัปดาห์จากกำหนดเดิมที่จะสิ้นสุดในวันที่ 20 มิถุนายนนี้ เพื่อความสมบูรณ์ในการรวบรวมข้อมูลและหลังจากนี้ จะเชิญรัฐมนตรีว่าการกระทรวงมหาดไทย รัฐมนตรีว่าการกระทรวงกลาโหม และ<persName>นายศักดิ์สยาม ชิดชอบ</persName> ประธานคณะทำงานรัฐมนตรีว่าการกระทรวงมหาดไทย เข้าให้ข้อมูล และ<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง จะเข้าให้ข้อมูลต่ออนุกรรมการฯในวันที่ 17 มิถุนายนนี้ด้วย</p></body>
</news>
