<teiHeader>
<fileDesc>
<titleStmt>
  <title>กองสลากฯ เตือนภัย จม.ส่งเลขเด็ด อาจตกเป็นเหยื่อโจร  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-12 21:30:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000078641  </bibl>
</sourceDesc>
</fileDesc>
</teiHeader>
<news>
<headline>กองสลากฯ เตือนภัย จม.ส่งเลขเด็ด อาจตกเป็นเหยื่อโจร</headline>
<lead>กองสลาก ฯ เตือนประชาชนอย่าหลงเชื่อมิจฉาชีพ ส่ง จม.หลอกลวงลอตเตอรี่ทุกรูปแบบ อ้างมีโครงการหวยกองทุนกระตุ้น ศก.ระหว่างเจ้าบ้านกับ<persName>นายสุรชัย ภักดี</persName> ผู้อำนวยการสำนักงานสลากฯ โดยให้สิทธิได้รับตัวเลขงวดมาชุดหนึ่ง พร้อมแนะนำเลขเด็ดให้เล่น ทั้งยังขอให้เก็บเป็นความลับ แต่เมื่อถูกรางวัล ก็ต้องนำกำไร หรือเงินส่วนแบ่งขั้นต่ำ 1 หมื่นบาท นำไปช่วยโครงการฯ ด้วยการโอนเข้าบัญชี และให้หมายเลขโทรศัพท์ เพื่อติดต่อขอเลขบัญชีไว้</lead>
<neck></neck>
<body><p>รายงานข่าวจากสำนักงานสลากกินแบ่งรัฐบาล เปิดเผยว่า ขณะนี้มีกลุ่มมิจฉาชีพทำการหลอกลวงประชาชนในรูปแบบต่างๆ โดยพบว่า มีการเพิ่มจำนวนมากขึ้นอย่างผิดหูผิดตา จึงขอเตือนประชาชนอย่าหลงเชื่อ เพราะสำนักงานสลากฯ ไม่เคยมีโครงการใดๆ ที่เป็นการติดต่อกับประชาชนโดยตรง แต่จะผ่านการประชาสัมพันธ์ทางสื่อต่างๆ หรือที่สำนักงานสลากฯ โดยตรงเท่านั้น</p>
       
      <p> ดังนั้น หากใครถูกกลุ่มมิจฉาชีพแอบอ้างในลักษณะต่างๆ ให้รีบแจ้งเจ้าหน้าที่ตำรวจ หรือแจ้งมาที่กองสลากฯ เพื่อเร่งดำเนินคดีต่อไป ล่าสุดนี้กลุ่มมิจฉาชีพได้ปรับเปลี่ยนวิธีการหลอกลวงประชาชนใหม่ คือ ส่งจดหมายลงทะเบียนไปตามที่อยู่ของประชาชน ลงเลขที่ คกศ/11 เลียนแบบหนังสือทางราชการ</p>
       
      <p> โดยจดหมายดังกล่าว ได้อ้างว่ามีโครงการหวยกองทุนกระตุ้นเศรษฐกิจระหว่างเจ้าบ้านกับ<persName>นายสุรชัย ภักดี</persName> ผู้อำนวยการสำนักงานสลากฯ ซึ่งจะให้สิทธิได้รับตัวเลขงวดมาชุดหนึ่ง โดยแนะนำให้เล่นมากที่สุด พร้อมทั้งขอให้เก็บเป็นความลับ เมื่อถูกรางวัลแล้วต้องนำกำไรหรืออย่างต่ำ 10,000 บาทไปช่วยโครงการดังกล่าวด้วยการโอนเงินเข้าบัญชี และให้หมายเลขโทรศัพท์เพื่อติดต่อขอเลขบัญชีไว้</p>
       
       <p>กองสลากฯ ยืนยันว่า กรณีลักษณะดังกล่าวข้างต้นนี้ กลุ่มมิจฉาชีพพยายามที่จะทำให้คล้ายคลึงกับรูปแบบหนังสือราชการของสำนักงานสลากฯ แต่ชื่อและนามสกุลไม่ใช่ผู้อำนวยการสลากฯ จริง</p></body>
</news>
