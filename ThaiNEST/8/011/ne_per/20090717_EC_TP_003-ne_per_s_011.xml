<teiHeader>
<fileDesc>
<titleStmt>
  <title>ทุนใหม่"แท็กส์" ไกล่เกลี่ยทอท. ค่าปรับ2.5พันล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/170709/7877  </bibl>
</sourceDesc>
</fileDesc>
</teiHeader>
<news>
<headline>ทุนใหม่"แท็กส์" ไกล่เกลี่ยทอท. ค่าปรับ2.5พันล.</headline>
<lead></lead>
<neck></neck>
<body><p><persName>นายอนุพงษ์  โรจน์นครินทร์</persName>  ประธานเจ้าหน้าที่บริหาร  บริษัท  ไทยแอร์พอร์ต กราวด์   เซอร์วิส   จำกัด  (แท็กส์)  เปิดเผยภายหลังเข้าซื้อหุ้นแท็กส์ในสัดส่วน  56.5%   จากกลุ่ม  เอสเจแอสเสท  แมเนจเม้นท์  48.5%  และกลุ่มเพาเวอร์ลิงค์  8%  ร่วมกับพันธมิตรว่า  เพื่อให้การบริหารงานแท็กส์มีประสิทธิภาพมากขึ้น  จึงต้องมีการปรับเปลี่ยนโครงสร้างผู้ถือหุ้นใหม่ทั้งหมด  รวมถึงเปลี่ยนแปลงคณะผู้บริหารด้วย</p>

     <p>สำหรับกรณีข้อพิพาทกับ  บมจ.ท่าอากาศยานไทย  (ทอท.)  เรื่องการส่งมอบรถเข็นสัมภาระให้บริการที่ท่าอากาศยานสุวรรณภูมิไม่ครบจำนวน  และเป็นเหตุให้คณะกรรมการ  (บอร์ด)  ทอท.มีมติยกเลิกสัญญาสัมปทานแท็กส์  และเรียกค่าปรับ  2,500  ล้านบาทนั้น  แท็กส์จะขอเข้าหารือกับ  ทอท.เพื่อหาแนวทางประนีประนอม  แต่ต้องให้แท็กส์ปรับโครงสร้างองค์กรก่อน  คาดว่าอีก  2  เดือนจะลงตัว</p>

    <p> <persName>นางสร้อยทิพย์   ไตรสุทธิ์</persName>  ผู้อำนวยการสำนักงานนโยบายและแผนการขนส่งและจราจร   (สนข.)  กล่าวถึงโครงการเช่ารถโดยสารปรับอากาศที่ใช้ก๊าซธรรมชาติเป็นเชื้อเพลิง  หรือรถเมล์เอ็นจีวี   จำนวน  4,000  คัน  ขององค์การขนส่งมวลชนกรุงเทพ  (ขสมก.)  ว่า   สำนักงานคณะกรรมการพัฒนาการเศรษฐกิจและสังคมแห่งชาติ  (สศช.)  ให้กลับไปทบทวนและปรับปรุงรายละเอียด   ก่อนเสนอ  ครม.พิจารณา  โดยเฉพาะเรื่องของ  145  เส้นทาง   ซึ่ง  สศช.ให้ข้อสังเกตว่า  ยังมีเส้นทางที่ต้องเพิ่มเติมอีกกว่า  15  เส้นทางที่ยังไม่ครอบคลุม  รวมทั้งเรื่องของจำนวนผู้โดยสารต่อคันที่มองว่ายังไม่คุ้มทุน  ซึ่ง  สนข.จะทำข้อมูลรายละเอียดเพื่อเสนอกระทรวงคมนาคมต่อไป.</p></body>
</news>
