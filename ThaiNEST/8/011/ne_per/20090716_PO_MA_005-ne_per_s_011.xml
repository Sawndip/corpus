<teiHeader>
<fileDesc>
<titleStmt>
  <title>"มาร์ค"ฝากเด็กไทยออสซี่รักบ้านเกิด  แนะคงเอกลักษณ์-รับใช้แผ่นดินแม่  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03160752&sectionid=0133&day=2009-07-16  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ฝากเด็กไทยออสซี่รักบ้านเกิด  แนะคงเอกลักษณ์-รับใช้แผ่นดินแม่</headline>
<lead></lead>
<neck></neck>
<body><p>เมื่อวันที่15 กรกฎาคม ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี กล่าวให้โอวาทแก่คณะเยาวชนไทยที่เกิดและเติบโตจากนครซิดนีย์ ประเทศออสเตรเลีย พร้อมผู้ปกครอง 58 คน ตอนหนึ่งว่า ในฐานะที่เคยไปใช้ชีวิตอยู่ต่างประเทศนาน ในยุคนั้นเป็นเรื่องยากที่จะติดตามข่าวสารหรือได้มีโอกาสติดตามเรื่องราวต่างๆ อย่างใกล้ชิดเหมือนในปัจจุบัน แต่สิ่งหนึ่งที่ได้พยายามทำตลอดเวลาคือการกลับมาเยี่ยมบ้านและคิดอยู่ตลอดเวลาว่าจะต้องกลับมารับใช้แผ่นดินแม่ หลายคนอาจไปปักฐานอยู่ประเทศออสเตรเลีย มีอาชีพการงาน มีความก้าวหน้า แต่สิ่งหนึ่งที่จะไม่ขาดหายคือความผูกพันกับแผ่นดินนี้ และคงเอกลักษณ์ของความเป็นไทย เรื่องภาษาไทยเป็นเพียงเรื่องเดียวที่ประชาชนชาวโลกประทับใจความเป็นไทย และเรื่องอัธยาศัยไมตรี ความมีน้ำใจ รอยยิ้มเป็นที่เลืองลือไปทั่วโลก สถาบันหลักของชาติ ศาสนา พระมหากษัตริย์ เป็นสถาบันที่ทำให้ประเทศไทยได้ดำรงอยู่มีความมั่นคงและเป็นหลักสำคัญในการยึดเหนี่ยวให้ประชาชนมีความสมัครสมาน สามัคคี ฉะนั้นการเรียนรู้สิ่งเหล่านี้เนื่องจากระบบของประเทศไทยจะไม่เหมือนกับระบบของประเทศออสเตรเลียหรือต่างประเทศจะเป็นเรื่องที่สำคัญด้วย</p></body>
</news>
