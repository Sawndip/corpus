<teiHeader>
<fileDesc>
<titleStmt>
  <title>เอชพีเข็นแคมเปญแจกเครื่องสู้พิษศก.ทำตลาดพรินเตอร์ทรุด  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 10:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090603/47572/%e0%b9%80%e0%b8%ad%e0%b8%8a%e0%b8%9e%e0%b8%b5%e0%b9%80%e0%b8%82%e0%b9%87%e0%b8%99%e0%b9%81%e0%b8%84%e0%b8%a1%e0%b9%80%e0%b8%9b%e0%b8%8d%e0%b9%81%e0%b8%88%e0%b8%81%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%aa%e0%b8%b9%e0%b9%89%e0%b8%9e%e0%b8%b4%e0%b8%a9%e0%b8%a8%e0%b8%81.%e0%b8%97%e0%b8%b3%e0%b8%95%e0%b8%a5%e0%b8%b2%e0%b8%94%e0%b8%9e%e0%b8%a3%e0%b8%b4%e0%b8%99%e0%b9%80%e0%b8%95%e0%b8%ad%e0%b8%a3%e0%b9%8c%e0%b8%97%e0%b8%a3%e0%b8%b8%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>เอชพีเข็นแคมเปญแจกเครื่องสู้พิษศก.ทำตลาดพรินเตอร์ทรุด</headline>
<lead>ค่ายพรินเตอร์ปรับตัว หลังศก.พ่นพิษทำตลาดทรุดหนักต่อเนื่อง เอชพีเผยโตต่อปี 4% เข็นแคมเปญให้เครื่องฟรีลูกค้า เสียเฉพาะค่าหมึกต่อเดือนทั้งปี</lead>
<neck></neck>
<body><p><persName>นางสาววริยา อุดมศิริ</persName> ผู้จัดการฝ่ายพัฒนาตลาดผลิตภัณฑ์เครื่องพิมพ์อิงค์เจ็ท บริษัทฮิวเลตต์-แพคการ์ด (ประเทศไทย) หรือเอชพี กล่าวว่า จากรายงานของไอดีซีเมื่อต้นปี ระบุว่า ตลาดพรินเตอร์โดยภาพรวมปีนี้ จะเติบโตเพียง 4% เท่านั้น ถือว่าน้อยมากเมื่อเทียบกับหลายปีก่อน โดยอัตราการเติบโตนี้ แบบออลอินวันโต 65% แบบฟังก์ชั่นเดี่ยวโต 35%</p>
<p>2 เดือนที่ผ่านมา เอชพีจึงเปิดแคมเปญ “When everything count” ขึ้น ให้ลูกค้าใช้เครื่องพิมพ์ตระกูลอิงค์เจ็ทแบบออลอินวันฟรี เสียเฉพาะค่าหมึกพิมพ์รายเดือน 2 ตลับ ผ่อนจ่ายรายเดือนอย่างต่ำ 12 เดือน สามารถเลือกได้ว่าจะซื้อหมึกดำ 2 ตลับ หรือหมึกดำ 1 ตลับ หมึกสี 1 ตลับ ราคาเดือนละ 2,340 บาท และทำแคมเปญแจกเครื่องฟรีไปยังกลุ่มคอนซูเมอร์ด้วย ซึ่งได้รับความสนใจมาก ทำให้ตลาดพรินเตอร์ส่วนคอนซูเมอร์โตกว่า 74%</p>
<p>แคมเปญนี้ได้รับการตอบรับกว่า 50 รายจากฐานลูกค้าของเอชพี บางรายใช้เครื่องของคู่แข่งอยู่แต่หันมาใช้แคมเปญของเอชพี ซึ่งครั้งนี้เปิดกว้างสู่กลุ่มลูกค้าเอสเอ็มบีทั่วไป ซึ่งมีกว่า 40 รายให้ความสนใจ</p>
<p>ทั้ง นี้ ผู้ประกอบการเอสเอ็มบีในไทยมี 2.4 ล้านราย แต่ผลสำรวจกลุ่มตัวอย่างผู้ประกอบการรายใหม่ พบว่ามีระยะเวลาดำเนินธุรกิจสั้นลง ทำให้มีเอสเอ็มบีต้องปิดกิจการลงแล้วไม่ต่ำกว่า 1,500 ราย เพราะสภาพเศรษฐกิจตกต่ำ ต้องหาแนวทางช่วยลดต้นทุนการทำงานเข้ามาเสริมมากขึ้น</p>
<p>ดังนั้นเอชพีจะ ใช้เครื่องพิมพ์ตระกูลออฟฟิศ เจ็ท โปร ในแคมเปญนี้ จากการทดสอบพบว่า รุ่นนี้ลดต้นทุนการพิมพ์ต่อหน้า และประหยัดไฟได้ 50% ของค่าใช้จ่ายด้านการพิมพ์ทั้งหมด</p>
<p>เธอ กล่าวด้วยว่า เอชพีจะ ใช้แคมเปญนี้เป็นกลยุทธ์หลักของส่วนธุรกิจพรินเตอร์และภาพพิมพ์ตลอดทั้งปี นี้ จากสภาพเศรษฐกิจที่ไม่ดี ทำให้ต้องคิดหาแคมเปญที่ช่วยได้ทั้งเอชพีเอง และลูกค้า</p>
<p>“การ แข่งขันของตลาดพรินเตอร์ปีนี้ แต่ละแบรนด์จะหันมาใช้วิธีที่ให้ลูกค้าลดต้นทุนการทำงานให้มากที่สุด ซึ่งขึ้นอยู่กับว่าแต่ละแบรนด์จะเปิดแคมเปญลักษณะนี้ออกมาได้รวดเร็วแค่ไหน”</p>
<p>อย่างไรก็ตาม เมื่อต้นปี<persName>นายสมชัย สูงสว่าง</persName> ผู้จัดการทั่วไป กลุ่มธุรกิจภาพและการพิมพ์ เอชพี ประเมินว่า กำไรต่อเครื่องของพรินเตอร์โดยภาพรวมปรับตัวลดลง ทำให้หลายบริษัทต้องหันมาเน้นทำกำไรจากยอดขายของหมึกพิมพ์แทน</p>
<p>นาย ยรรยงค์ มุนีมงคลทร ผู้อำนวยการบริหาร บริษัท เอปสัน (ประเทศไทย) จำกัด กล่าวว่า การให้เครื่องฟรีกับลูกค้า แต่สร้างรายได้จากการขายหมึกพิมพ์เป็นกลยุทธ์ที่น่าสนใจ แต่เชื่อว่าท้ายที่สุดค่าเครื่องจะต้องบวกเพิ่มไปกับค่าหมึกแน่นอน เนื่องจากเป็นต้นทุนที่ผู้ผลิตไม่สามารถหลีกเลี่ยงได้ สำหรับเอปสันจะเปิดโอกาสให้พาร์ทเนอร์เป็นผู้เสนอทางเลือกแก่ลูกค้าเป็นรายๆ แทน</p>
<p>อย่างไรก็ตาม เอปสันเชื่อว่า สินค้าของบริษัทอยู่ในระดับราคาที่ลงทุนได้ไม่ยาก ทั้งยังทำโปรโมชั่นหมึกพิมพ์ในราคาสมเหตุสมผลอยู่แล้ว</p>
<p><persName>นาย วรินทร์ ตันติพงศ์พาณิช</persName> ผู้อำนวยการอาวุโสและผู้จัดการทั่วไป ส่วนงานคอนซูเมอร์ อิมเมจิ้ง แอนด์ อินฟอร์เมชั่น บริษัท แคนนอน มาร์เก็ตติ้ง (ไทยแลนด์) จำกัด กล่าวว่า แคนนอนยังทำตลาดต่อเนื่อง เน้นโรดโชว์ไปพร้อมตัวแทนจำหน่าย แม้ไตรมาสแรกตลาดพรินเตอร์โดยภาพรวมยังทรงตัว คาดว่าตลาดจะโตระดับ 4-5% แต่ราคาเครื่องตกประมาณ 30% จากหลายๆ แบรนด์หันเล่นราคากันมาก หากแคนนอนยังไม่มีแผนทำโปรโมชั่นเหมือนคู่แข่ง</p></body>
</news>
