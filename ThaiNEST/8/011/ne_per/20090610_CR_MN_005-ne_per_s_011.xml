<teiHeader>
<fileDesc>
<titleStmt>
  <title>ตร.เศรษฐกิจฟิต ระดมกวาดล้างสินค้าละเมิดลิขสิทธิ์เพียบ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-10 15:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000065305  </bibl>
</sourceDesc>
</fileDesc>
</teiHeader>
<news>
<headline>ตร.เศรษฐกิจฟิต ระดมกวาดล้างสินค้าละเมิดลิขสิทธิ์เพียบ!</headline>
<lead>ตำรวจ ปศท.ระดมกวาดล้างจับกุมผู้ลักลอบผลิตและจำหน่ายสินค้าละเมิดลิขสิทธิ์ ทั้งซีดี ดีวีดี โปรมแกรมคอมพิวเตอร์ และเสื้อผ้ายี่ห้อดังหลายรายการได้ของกลางจำนวนมาก</lead>
<neck></neck>
<body><p>วันนี้ (10 มิ.ย.) เมื่อเวลา 11.00 น.ที่กองบังคับการปราบปรามอาชญากรรมทางเศรษฐกิจและเทคโนโลยี (บก.ปศท.) <persName>พล.ต.ต.ปัญญา มาเม่น</persName> รอง ผบช.ก. <persName>พล.ต.ต.โกวิทย์ วงศ์รุ่งโรจน์</persName> ผบก.ปศท. <persName>พ.ต.อ.ศรายุทธ พูลธัญญะ</persName> <persName>พ.ต.อ.กิตติ สะเภาทอง</persName> รอง ผบก.ปศท. ร่วมแถลงผลการจับกุมแหล่งผลิตสินค้าปลอมและเลี่ยนแบบเครื่องหมายการค้า ดีวีดี-วีซีดี และโปรแกรมคอมพิวเตอร์ ละเมิดลิขสิทธิ์ รวมทั้งสินค้าละเมิดทรัพย์สินทางปัญญาเป็นจำนวนมาก</p>
       
       <p><persName>พล.ต.ต.ปัญญา</persName> เปิดเผยว่า เมื่อเวลา 13.40 น.วันที่ 8 มิ.ย.ที่ผ่านมา เจ้าหน้าที่ชุดปฏิบัติการ 1 นำหมายศาลทรัพย์สินทางปัญญาเข้าตรวจค้นบ้านเลขที่ 28/76 หมู่บ้านชิชา ถนนพระราม 2 แขวงบางมด เขตจอมทอง ผลปรากฏว่าพบเครื่องไรต์ซีดี 7 ช่อง จำนวน 2 เครื่อง ซีดีและดีวีดีโปรแกรมละเมิดลิขสิทธิ์ 13 แผ่น พร้อมอุปกรณ์การผลิตและบรรจุเพื่อส่งจำหน่ายอีก 10 รายการ จึงจับกุม<persName>นายสรุศักดิ์ สุธาชีวะ</persName> อายุ 38 ปี มาดำเนินคดีตามความผิด พ.ร.บ.ลิขสิทธิ์ พ.ศ.2537</p>
       
       <p>จากการสอบสวน <persName>นายสุรศักดิ์</persName>ให้การรับสารภาพว่ากำลังจะเปิดเว็บไซต์ www.ruamdvd.com ขายโปรแกรมคอมพิวเตอร์ละเมิดลิขสิทธิ์ ในราคาแผ่นละ 30-50 บาท โดยจะให้ลูกค้าเลือกสินค้าแล้วสั่งซื้อผ่านหน้าเว็บเลย หรือสั่งผ่านอีเมล nengpramool@hotmail.com จากนั้นก็จะให้ลูกค้าโอนเงินค่าสินค้าผ่านบัญชีของธนาคารต่างๆ ที่แจ้งไว้ในเว็บไซต์</p>
       
      <p> <persName>พล.ต.ต.ปัญญา</persName> กล่าวต่อว่า อีกรายเจ้าหน้าที่ชุดปฏิบัติการ 3 บก.ปศท.นำหมายศาลจังหวัดสมุทรสาคร เข้าตรวจค้นโรงงานตัดเย็บเสื้อผ้า เลขที่ 287/33 และ 245/49 ต.อ้อมน้อย อ.กระทุ่มแบน จ.สมุทรสาคร พร้อมตรวจยึดกางเกงยี่ห้ออัมโบรของปลอม จำนวน 1,737 ตัว ป้ายเครื่องหมายอัมโบร และอาดิดาสปลอม จำนวน 3,488 ชิ้น จักรเย็บผ้าจำนวน 6 หลัง และอุปกรณ์การผลิตอีกจำนวน 20 รายการ พร้อมดำเนินคดีต่อบริษัท เค.ที.ธรรมสำเร็จ จำกัด ในความผิดฐานร่วมกันปลอมและมีไว้เพื่อจำหน่ายซึ่งสินค้าที่มีเครื่องหมายการค้าปลอม</p>
       
       <p>นอกจากนี้ เจ้าหน้าที่ชุดปฏิบัติการ 3 ยังตรวจค้นโรงงานผลิตหมึกคอมพิวเตอร์ ตั้งอยู่เลขที่ 47/128 ซอยนวมินทร์ 157 แขวงคลองกุ่ม เขตบึงกุ่ม ยึดของกลางอุปกรณ์ในการผลิตหมึกพิมพ์ปลอมยี่ห้อฮิวเลตต์-แพ็คการ์ด แคนนอน ซัมซุง จำนวน 2,129 ชิ้น พร้อมจับกุมตัว <persName>น.ส.ชญานิน เอาเจริญยิ่ง</persName> 32 ปี ดำเนินคดีในข้อหา</p>
       
       <p><persName>พล.ต.ต.ปัญญา</persName> กล่าวด้วยว่า นอกจากนี้ตั้งแต่วันที่ 1-9 มิ.ย.ที่ผ่านมา เจ้าหน้าที่ บก.ปศท.ยังสามารถจับกุมเสื้อผ้าปลอมเครื่องหมายการค้าประมาณ 20,000 ชิ้น แบตเตอรรี่ปลอม พร้อมอุปกรณ์จำนวน 10,700 ชิ้น กระเป๋าถือปลอมยี่ห้อหลุยส์วิคตอง แอร์เมส ชาแนล จำนวน 575 ใบ นาฬิกาปลอมยี่ห้อดังอีก 226 เรือน ซีดีและดีวีดีเถื่อน จาก 52,220 แผ่น จากย่านคลองถม มาบุญครอง สำเพ็ง สวนลุมไนท์บาร์ซ่า สุขุวิท และตะวันนา</p></body>
</news>
