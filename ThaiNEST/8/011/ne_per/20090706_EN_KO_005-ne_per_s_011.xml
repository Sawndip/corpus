<teiHeader>
<fileDesc>
<titleStmt>
  <title>'อู๋' ยังไม่สิ้นลาย 'แพร'อ่อนใจโปรฯ หมด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090706/19460/%e0%b8%ad%e0%b8%b9%e0%b9%8b%e0%b8%a2%e0%b8%b1%e0%b8%87%e0%b9%84%e0%b8%a1%e0%b9%88%e0%b8%aa%e0%b8%b4%e0%b9%89%e0%b8%99%e0%b8%a5%e0%b8%b2%e0%b8%a2%e0%b9%81%e0%b8%9e%e0%b8%a3%e0%b8%ad%e0%b9%88%e0%b8%ad%e0%b8%99%e0%b9%83%e0%b8%88%e0%b9%82%e0%b8%9b%e0%b8%a3%e0%b8%af%e0%b8%ab%e0%b8%a1%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>'<persName>อู๋</persName>' ยังไม่สิ้นลาย '<persName>แพร</persName>'อ่อนใจโปรฯ หมด</headline>
<lead>"<persName>แพร</persName>" <persName>พรรัมภา สุขได้พึ่ง</persName> เซ็งหลังให้โอกาส "<persName>อู๋</persName>" <persName>นวพล</persName> แต่ฝ่ายชายยังมีนิสัยเดิมๆ รับหุ้นส่วนผับฟังกี้ วิลล่า ปลื้ม และยังมีหนุ่มอีกหลายคนต่อคิวเป็นพ่อบุญทุ่ม</lead>
<neck></neck>
<body><p>เพิ่งจะให้โอกาส "<persName>อู๋</persName>" <persName>นวพล ภูวดล</persName> กลับตัวกลับใจไปหมาดๆ ล่าสุด "<persName>แพร</persName>" <persName>พรรัมภา</persName> มีแววเศร้าอีกแล้ว พอถาม เจ้าตัวยอมรับ ว่าเริ่มมีปัญหาเรื่องเดิมๆ กับแฟนหนุ่ม ซึ่งเมื่อถามว่าปัญหาที่เกิดขึ้นคืออะไร <persName>แพร</persName> เผย </p>

 <p>"อย่างเรื่องที่พี่อู๋เขาพูดจาแรง ซึ่งแพรจะไม่ชอบคนพูดแรง ก่อนหน้านั้นก็เคยตกลงกันแล้ว แต่ก็ทำให้เรารู้สึกว่า นิสัยคนเรามันเปลี่ยนยาก แต่จริงๆ ก็ไม่ได้รู้สึกเศร้ามาก เพราะมันก็เรื่องเดิมๆ เจอจนชิน ก็เคยคุยกับเขา ว่าไม่ชอบนะ เขาก็จะหายตัวไป แล้วสักพักก็ค่อยมาง้อ แต่อย่างที่บอก ว่าแพรยังไม่อยากมีคนอื่น ถามว่ามีคนมาจีบไหม ก็มีบ้าง แต่ไม่ได้คุยโทรศัพท์ แต่เจอตามงานอะไรอย่างนี้ พี่อู๋เขาก็มีหึง ยังถามอยู่ทุกวัน ว่ารักเขาไหมๆ ก็บอกเขาว่า ถ้าไม่รักก็คงไม่ทนอยู่อย่างนี้หรอก ก็มานั่งย้อนถามตัวเองว่า เราจะยอมรับกับมันดีไหม แต่ตอนนี้มันเหมือนไม่รู้ใจตัวเองเลย ใจมันคุยไปแล้วมันเฉย ตอนนั้นก็แค่โปรโมชั่นแรกๆ มั้ง ก็คิดว่าเขาไม่น่าจะหลุดแล้ว แต่มันก็มีโผล่มาบ้าง เราก็รู้สึกแย่ ไม่ชอบ แต่ก็ไม่ได้โกรธเขานะ แต่ขอนิ่งๆ"</p>

 <p>ถึงกระนั้น <persName>แพร</persName> ก็ไม่ได้สิ้นไร้ไม้ตอก เพราะเธอกำลังมีข่าวว่ากิ๊กอยู่กับหุ้นส่วนผับฟังกี้ วิลล่า ซึ่งเรื่องนี้ <persName>แพร</persName> แจงว่าฝ่ายชายแค่มาปลื้มเฉยๆ</p>

 <p>"เคยเจอเมื่อ 3-4 ปีที่แล้ว และตอนนี้แพรก็มีคนเข้ามาจีบเยอะมาก ไม่อยากให้มองประเด็นคนนี้คนเดียว ก็เรื่องธรรมดา เข้าร้านก็ต้องเจอกันอยู่แล้ว คนก็มองว่ากิ๊กกันเหรอ หรืออะไร แต่จริงๆ มันไม่ใช่ เปอร์เซ็นต์คบกัน คงไม่มี คงต้องเคลียร์พี่อู๋ก่อนอยู่แล้ว เพราะแพรไม่ชอบคบซ้อน พี่อู๋เขาก็รู้ เขาก็มีหึง ว่าทำไมต้องโทรมา ก่อนหน้านี้ก็เคยเล่าให้พี่อู๋ฟัง ว่าพี่เขามาปลื้ม เพราะเป็นคนไม่ปิดบัง แต่ก็ไม่มีอะไร ถามว่าเขาเป็นพ่อบุญทุ่มไหม จริงๆ ทุกคนก็ทุ่มหมด บางคนก็มีบอกว่าจะพาไปเที่ยวเมืองนอกได้ไหม ไม่ต้องกลัวนะ ไม่ต้องนอนห้องเดียวกัน นอนห้องน้องสาวก็ได้ บางทีก็มีจะซื้อของให้ แต่แพรไม่เอา เพราะไม่ชอบหลอกตังค์คน" <persName>แพร</persName>กล่าวสรุป</p></body>
</news>
