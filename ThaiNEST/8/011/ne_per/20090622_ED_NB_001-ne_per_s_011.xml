<teiHeader>
<fileDesc>
<titleStmt>
  <title>วช.ชี้การวิจัยสเต็มเซลล์ในไทย ยังขาดมาตรฐานและความเป็นระบบที่ชัดเจน  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206220056&tb=N255206  </bibl>
</sourceDesc>
</fileDesc>
</teiHeader>
<news>
<headline>วช.ชี้การวิจัยสเต็มเซลล์ในไทย ยังขาดมาตรฐานและความเป็นระบบที่ชัดเจน</headline>
<lead>เลขาธิการคณะกรรมการวิจัยแห่งชาติ ระบุ การทำวิจัยสเต็มเซลล์หรือเซลล์ต้นกำเนิดในประเทศไทย ยังขาดมาตรฐานและความเป็นระบบที่ชัดเจนในการวิจัย</lead>
<neck></neck>
<body><p><persName>ศาสตราจารย์อานนท์ บุณยรัตเวช</persName> เลขาธิการคณะกรรมการวิจัยแห่งชาติ หรือ วช. กล่าวภายในการประชุมหารือทิศทางการวิจัยเซลล์ต้นกำเนิดของประเทศไทย ในหัวข้อ โอกาสหรือวิกฤตการณ์วิจัยเซลล์ต้นกำเนิดของประเทศไทย ถึงสถานการณ์การวิจัยเทคโนโลยีสเต็มเซลล์หรือเซลล์ต้นกำเนิดในประเทศไทยขณะ นี้ ว่า การวิจัยด้านสเต็มเซลล์ในประเทศไทยประสบความสำเร็จในระดับหนึ่งแล้ว แต่ยังเป็นการทำการวิจัยและพัฒนาสเต็มเซลล์ที่กระจัดกระจาย ไม่มีมาตรฐานของการวิจัย อีกทั้งไม่มีความชัดเจนในด้านจริยธรรม และหากประเทศไทยยังปล่อยให้ทำการวิจัยด้านสเต็มเซลล์อยู่เช่นนี้ เชื่อว่า ประเทศไทยจะต้องเข้าสู่ภาวะวิกฤตด้านการวิจัย คือ เป็นการวิจัยที่ไม่เกิดประโยชน์การสูญเปล่าของข้อมูล หรือการวิจัยสเต็มเซลล์อาจซ้ำรอยการวิจัย GMO ก็เป็นได้ ที่นอกจากจะไม่เกิดประโยชน์ต่อสาธารณชนแล้ว ยังกลับทำให้สังคมเกิดการต่อต้านและหวาดกลัวงานวิจัยดังกล่าวในที่สุด</p>
<p>ทั้งนี้ เพื่อการวิจัยสเต็มเซลล์ที่จะก่อให้เกิดประโยชน์ต่อสาธารณชนอย่างแท้จริง เลขาธิการคณะกรรมการวิจัยแห่งชาติ ได้แนะนำว่า ควรจัดตั้งเป้าหมายในการทำวิจัยสเต็มเซลล์อย่างเป็นระบบ ประกอบด้วย ควรมีการวางนโยบายในการวิจัยที่มองว่าเกิดประโยชน์ด้านใดด้านหนึ่งแก่สาธารณ ชนอย่างแท้จริง การทำการวิจัยต้องก่อให้เกิดองค์ความรู้ที่สามารถต่อยอดการพัฒนาไปสู่สิ่ง ที่ดีกว่าและองค์ความรู้ใหม่ๆได้ไม่มีที่สิ้นสุด ต้องระบุว่าผลจากการวิจัยสามารถนำไปใช้ประโยชน์แก่ประชาชนได้เช่นไรบ้าง อาทิ ใช้ในการรักษาโรค ใช้ในทางการแพทย์ และในขั้นตอนของการปฏิบัติการวิจัยควรจะมีการจัดการระบบปฏิบัติการในห้อง ทดลองอย่างเป็นระบบและมีมาตรฐานเป็นที่ยอมรับระดับสากล </p></body>
</news>
