<teiHeader>
<fileDesc>
<titleStmt>
  <title>โปรหมายไล่7ช็อต-หมีทาย3ปีเสือทุบสถิติ  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50843  </bibl>
</sourceDesc>
</fileDesc>
</teiHeader>
<news>
<headline>โปรหมายไล่7ช็อต-หมีทาย3ปีเสือทุบสถิติ</headline>
<lead><persName>ประหยัด</persName> ยังฝืด รั้งที่ 50 ร่วม ตาม 7 สโตรก สวิงวันแรกแดนปลาดิบ วานนี้</lead>
<neck></neck>
<body><p>“<persName>โปรหมาย</persName>” <persName>ประหยัด มากแสง</persName> ที่เพิ่งคว้าที่ 3 ศึกเจแปน ทัวร์ สัปดาห์ที่แล้ว ยังคงปักหลักล่าเงินเยนที่ญี่ปุ่นต่อในรายการเจแปน กอล์ฟ ทัวร์ แชมเปียนชิพ สนามพาร์ 71 แต่วันแรกฟอร์มยังฝืดตีเกิน 1 โอเวอร์พาร์ 72 อยู่ที่ 50 ร่วม</p>
<p>ผู้นำคือ <persName>เกรกอรี เมเยอร์</persName> 6 อันเดอร์พาร์ 65 โดยมี 2 โปร เจ้าถิ่น <persName>โนริฮิโกะ ฟูรูโช</persName> กับ <persName>ชินิชิ อากิบะ</persName> ตามติด 1 สโตรก</p>
<p>สำหรับผลงานโปรไทยที่เหลือ <persName>เชาวลิต ผลาผล</persName> และ <persName>กีรเดช อภิบาลรัตน์</persName> สวิง 71 เท่ากัน (อันดับ 35 ร่วม) และ <persName>พรหม มีสวัสดิ์</persName> ตีออกทะเล 75 (87 ร่วม)</p>
<p>ด้านกอล์ฟสมัครเล่นสู่ระดับโลกที่ไทยเราได้รับเกียรติเป็นเจ้าภาพ จัดครั้งแรกปีนี้ โดยใช้ชื่อ “เวิลด์ กอล์ฟเฟอร์ส แชมเปียนชิพ ไทยแลนด์ อเมเจอร์ 2009” จะดวลรอบคัดเลือก 6 สนาม โดยเริ่มที่บางกอก กอล์ฟคลับ กรุงเทพฯ (25-26 มิ.ย.) แล้วไปจบที่วิคตอรี ปาร์ค กอล์ฟ แอนด์ คันทรี คลับ จ.หนองคาย (26-27 ก.ย.) แต่ละสนามแบ่งเป็น 5 ไฟลต์ (พรีเมียร์, เอ, บี, ซี, ดี) รับสมัครชาย-หญิงสัญชาติไทยอายุ 18 ปีขึ้นไป ผู้สนใจดูรายละเอียดในเว็บไซต์ www.wgcthailand.com</p>
<p>ส่วนรอบชิงฯ จัดที่เลควิว กอล์ฟ คลับ จ.เพชรบุรี (30 ก.ย.-1 ต.ค.) เพื่อคัดยอดฝีมือแต่ละไฟลต์รวม 5 คน ไปแข่งเวิลด์ ไฟนัล ที่ มาลากา, สเปน (24-31 ต.ค.)</p>
<p>ด้าน “<persName>พญาเสือ</persName>” <persName>ไทเกอร์ วูดส์</persName> โปรสหรัฐมือ 1 โลก แชมป์เมเจอร์ 14 สมัย ออกรอบกับ “<persName>หมีทอง</persName>” <persName>แจ๊ก นิกคลอส</persName> วัย 69 ปี แชมป์เมเจอร์สูงสุด 18 สมัย เป็นครั้งแรกรอบ 9 ปี ในเมโมเรียล สกินส์เกม วันพุธที่ผ่านมา โดย <persName>ไทเกอร์</persName> คว้าชัย ซึ่งเป็นการสวิงอุ่นเครื่องก่อนศึกเมโมเรียล ที่โอไฮโอ จะเริ่มทีออฟ วานนี้</p>
<p>“ผมคิดว่าเขา (วูดส์) จะทำลายสถิติของผมได้ภายในปี 2012” <persName>นิกคลอส</persName> กล่าว </p></body>
</news>
