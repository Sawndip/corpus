<teiHeader>
<fileDesc>
<titleStmt>
  <title>ครม.แต่งตั้ง"ภูมินทร์"นั่งรองโฆษกรัฐบาล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090609/16325/%e0%b8%84%e0%b8%a3%e0%b8%a1.%e0%b9%81%e0%b8%95%e0%b9%88%e0%b8%87%e0%b8%95%e0%b8%b1%e0%b9%89%e0%b8%87%e0%b8%a0%e0%b8%b9%e0%b8%a1%e0%b8%b4%e0%b8%99%e0%b8%97%e0%b8%a3%e0%b9%8c%e0%b8%99%e0%b8%b1%e0%b9%88%e0%b8%87%e0%b8%a3%e0%b8%ad%e0%b8%87%e0%b9%82%e0%b8%86%e0%b8%a9%e0%b8%81%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>ครม.แต่งตั้ง"<persName>ภูมินทร์</persName>"นั่งรองโฆษกรัฐบาล</headline>
<lead>ผู้สื่อข่าวรายงานว่าครม.อนุมัติตามที่สำนักงาน ก.พ.เสนอ แต่งตั้ง<persName>นายวิสูตร ประสิทธิ์ศิริวงศ์</persName> ผู้อำนวยการสำนัก (เจ้าหน้าที่วิเคราะห์งานบุคคล 9) สำนักวิจัยและพัฒนาระบบงานบุคคล สำนักงาน ก.พ.</lead>
<neck></neck>
<body><p>ให้ดำรงตำแหน่ง ที่ปรึกษาระบบราชการ (เจ้าหน้าที่วิเคราะห์งานบุคคล 10 ชช.) สำนักงาน ก.พ. สำนักนายกรัฐมนตรี ตั้งแต่วันที่ 9 ธันวาคม 2551 ซึ่งเป็นวันที่มีคุณสมบัติครบถ้วนสมบูรณ์ ทั้งนี้ ตั้งแต่วันที่ทรงพระกรุณาโปรดเกล้าฯ แต่งตั้งเป็นต้นไป</p>
<p>ครม.ยังอนุมัติตามที่กระทรวงศึกษาธิการเสนอ แต่งตั้งประธานกรรมการและกรรมการผู้ทรงคุณวุฒิในคณะกรรมการสถาบันส่งเสริมการสอนวิทยาศาสตร์และเทคโนโลยี เนื่องจากประธานกรรมการและกรรมการผู้ทรงคุณวุฒิชุดเดิมได้ดำรงตำแหน่งมาครบกำหนดสามปีตามวาระแล้ว จำนวน 13 ราย ดังนี้ <persName>นายธัชชัย สุมิตร</persName> เป็นประธานกรรมการ กรรมการผู้ทรงคุณวุฒิ ประกอบด้วย <persName>คุณหญิงสุมณฑา พรหมบุญ</persName> <persName>นายสมพงษ์ ธรรมพงษา</persName> <persName>นายธงชัย ชิวปรีชา</persName> <persName>นายสนิท อักษรแก้ว</persName> <persName>นายสมบูรณ์ ม่วงกล่ำ</persName> <persName>นายอมร กิจเชวงกุล</persName> <persName>นายยืน ภู่วรวรรณ</persName> <persName>นายบุญรักษา สุนทรธรรม</persName> <persName>นางทัศนีย์ สีดาเพ็ง</persName> ครูผู้สอนด้านวิทยาศาสตร์ ภาคเหนือ <persName>นายวิจารณ์ ไชยกุล</persName> ครูผู้สอนด้านวิทยาศาสตร์ ภาคใต้ <persName>นายพูนศักดิ์ สักกทัตติยกุล</persName> ครูผู้สอนด้านคณิตศาสตร์ ภาคกลาง และ<persName>นางมยุรี สาลีวงศ์</persName> ครูผู้สอนด้านคณิตศาสตร์ ภาคตะวันออกเฉียงเหนือ ทั้งนี้ ตั้งแต่วันที่ 9 มิถุนายน 2552 เป็นต้นไป</p>
<p>ครม.ยังอนุมัติตามที่รองนายกรัฐมนตรี (<persName>นายสุเทพ เทือกสุบรรณ</persName>) ประธานกรรมการคณะกรรมการนโยบายยางธรรมชาติเสนอแต่งตั้ง <persName>นายวีระชัยวีระเมธีกุล</persName> รัฐมนตรีประจำสำนักนายกรัฐมนตรี เป็นกรรมการในคณะกรรมการนโยบายยางธรรมชาติเพิ่มเติม</p>
<p>ครม.ยังเห็นชอบตามที่สำนักเลขาธิการนายกรัฐมนตรีเสนอแต่งตั้ง <persName>นายภูมินทร์ลีธีระประเสริฐ</persName>ดำรงตำแหน่งข้าราชการการเมือง ตำแหน่งรองโฆษกประจำสำนักนายกรัฐมนตรี แทน<persName>นายศุภรักษ์ ควรหา</persName> ที่ขอลาออก</p>
<p>ครม.อนุมัติตามที่กระทรวงการพัฒนาสังคมและความมั่นคงของมนุษย์เสนอให้ประธานกรรมการและกรรมการอื่นในคณะกรรมการการเคหะแห่งชาติ ตามประกาศสำนักนายกรัฐมนตรีลงวันที่ 29 พฤศจิกายน 2549, 30 ตุลาคม 2550, 8 มกราคม 2551, 20 กรกฎาคม 2551 และ 20 ตุลาคม 2551 พ้นจากตำแหน่ง และแต่งตั้งประธานกรรมการและกรรมการอื่นในคณะกรรมการการเคหะแห่งชาติชุดใหม่ ดังนี้<persName>นายวัลลภ พลอยทับทิม</persName> (ผู้แทนกระทรวงการพัฒนาสังคมและความมั่นคงของมนุษย์) เป็นประธานกรรมการ </p>
<p>กรรมการประกอบด้วย <persName>นายมนตรี โสตางกูร</persName> <persName>ศ.ดร.สมบัติ ธำรงธัญวงศ์</persName> (จากบัญชีรายชื่อกระทรวงการคลัง ชุดที่ 2 ลำดับที่ 92) <persName>นายบรรณสาร จันทร์สมศักด์</persName> <persName>นายวิเชียร วิไลงาม</persName> <persName>นายอารยะ ควะชาติ</persName> <persName>พล.อ.จิรเดช คชรัตน์</persName> (จากบัญชีรายชื่อกระทรวงการคลัง ชุดที่ 3 ลำดับที่ 21) <persName>พล.ต.อ.วัชรพล ประสารราชกิจ</persName> (จากบัญชีรายชื่อกระทรวงการคลัง ชุดที่ 2 ลำดับที่ 69) <persName>นายวิรัติ ศักดิ์จิรพาพงษ์</persName> (จากบัญชีรายชื่อกระทรวงการคลัง ชุดที่ 2 ลำดับที่ 76) <persName>นายประสิทธิ์ สืบชนะ</persName> (ผู้แทนกระทรวงการคลัง) ทั้งนี้ ตั้งแต่วันที่ 9 มิถุนายน 2552 เป็นต้นไป</p></body>
</news>
