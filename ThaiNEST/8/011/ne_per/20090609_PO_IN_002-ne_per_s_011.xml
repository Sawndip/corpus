<teiHeader>
<fileDesc>
<titleStmt>
  <title>มติกก.สมานฉันท์เลิกยุบพรรคเอาผิดคนทำ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175354  </bibl>
</sourceDesc>
</fileDesc>
</teiHeader>
<news>
<headline>มติกก.สมานฉันท์เลิกยุบพรรคเอาผิดคนทำ</headline>
<lead>คณะกรรมการสมานฉันท์เพื่อการปฎิรูปการเมืองและศึกษาแก้ไขรัฐธรรมนูญ มีมติเห็นด้วย กับการยกเลิกโทษยุบพรรคการเมือง และให้เอาผิดกับผู้กระทำความผิดโดยเว้นกรรมการบริหารพรรค</lead>
<neck></neck>
<body><p>ที่ประชุมคณะกรรมการสมานฉันท์เพื่อการปฏิรูปการเมืองและศึกษาแก้ไขรัฐธรรมนูญ ที่มี <persName>นายดิเรก ถึงฝั่ง</persName> เป็นประธาน มีมติเห็นด้วยกับการยกเลิกโทษยุบพรรคการเมืองตามมาตรา 237 ส่วนโทษของการเพิกถอนสิทธิ์การเลือกตั้งหัวหน้าพรรคและกรรมการบริหารพรรคนั้น ให้เป็นความผิดเฉพาะตัว และเพิ่มโทษผู้กระทำผิดเฉพาะตัว และเพิ่มโทษผู้กระทำความผิดให้หนักมากขึ้น ขณะเดียวกันยังเห็นด้วยกับข้อเสนอให้สามารถตรวจสอบอำนาจของคณะกรรมการการเลือกตั้ง หรือ กกต. โดยให้มีศาลเลือกตั้งเป็นผู้ตัดสินการให้ใบเหลืองใบแดง ทั้งก่อนและหลังการรับรองผลการเลือกตั้ง เนื่องจากที่ผ่านมาการวินิจฉัยในอดีตของ กกต. ได้ใช้ดุลพินิจตัดสินและพิจารณาหลักฐานเพียงเพื่อให้ได้ว่ามีการทุจริต ซึ่งกรรมการจากสัดส่วนของพรรคเพื่อไทยได้อภิปรายโจมตีการทำงานของ กกต. ในเรื่องดังกล่าวว่า ทำให้การตัดสินบางครั้งเป็นการตัดสิน 2 มาตรฐาน และไม่มีความเป็นธรรมอย่างแท้จริง
</p></body>
</news>
