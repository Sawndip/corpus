<teiHeader>
<fileDesc>
<titleStmt>
  <title>"นุ้ย-เชาเชา"คืนดี ยันไม่ได้สร้างภาพ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/220709/8086  </bibl>
</sourceDesc>
</fileDesc>
</teiHeader>
<news>
<headline>"<persName>นุ้ย</persName>-<persName>เชาเชา</persName>"คืนดี ยันไม่ได้สร้างภาพ</headline>
<lead></lead>
<neck></neck>
<body><p><persName>นุ้ย</persName>-<persName>เกศริน   เอกธวัชกุล</persName>  ควงอดีตคนรู้ใจ<persName>เชาเชา</persName>-<persName>ชวลิต  ศรีมั่นธรรม</persName>  ไปไหนด้วยกันบ่อยๆ   ถูกมองว่าเป็นการสร้างกระแสให้ตัวเอง  "นุ้ยกับพี่เชาคืนดีกันแล้ว  แต่ไม่ได้กลับมาคบกันเป็นแฟนเหมือนเมื่อก่อน  ตอนนี้เราคุยกันแบบพี่น้องมากกว่า  ซึ่งถามว่าเจอกันบ่อยมั้ย  มันก็ไม่ได้บ่อย  แต่ทุกครั้งที่เจอกันก็ต้องมีภาพหลุดออกมา  ทำให้คนสับสนว่ากลับมาคบกันอีกแล้วเหรอ  ซึ่งนุ้ยบอกเลยว่าถ้าเรากลับมาคบกันจริงๆ  ก็น่าจะเห็นกันมากกว่านี้</p>

     <p>หลายคนมองว่าที่เห็นเรากลับมาคุยกัน  คบกัน  ควงไปโน่นไปนี่เพื่อเป็นการสร้างกระแสให้ตัวเอง  นุ้ยรู้ว่าต้องมีคนคิดแบบนี้  แต่ว่านุ้ยไม่ได้รู้สึกแบบนั้นเลย  นุ้ยยอมรับว่าถึงเราห่างกัน  แต่ยังมีความรู้สึกดีๆ  ต่อกัน  แล้วจะโกรธจะเกลียดกันไปทำไม  ถ้าเกิดว่าเราบังเอิญต้องทำงานด้วยกัน   แต่เรายังไม่ดีกัน  ไม่พูดกัน  แล้วจะทำงานได้ยังไง  มันก็จะทำให้เครียดกันทั้งสองฝ่าย"  <persName>นุ้ย</persName>กล่าว</p></body>
</news>
