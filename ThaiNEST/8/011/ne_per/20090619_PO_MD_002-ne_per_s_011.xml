<teiHeader>
<fileDesc>
<titleStmt>
  <title>ปชป.นัดส.ส.ถกหวยออนไลน์ผวาเสียงค้านทำรัฐบาลป่วน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-19 19:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000069597  </bibl>
</sourceDesc>
</fileDesc>
</teiHeader>
<news>
<headline>ปชป.นัดส.ส.ถกหวยออนไลน์ผวาเสียงค้านทำรัฐบาลป่วน</headline>
<lead></lead>
<neck></neck>
<body><p><persName>นพ.บุรณัชย์ สมุทธรักษ์</persName> โฆษกพรรคประชาธิปัตย์ กล่าวถึงการจำหน่วย หวยออนไลน์ว่า เป็นเรื่องที่มีการถกเถียงกันในวงสังคมอย่างกว้างขวาง พรรคสนับสนุนแนวทางที่ <persName>นายอภิสิทธิ์ เวชชาชีวะ</persName> นายกรัฐมนตรี และกระทรวงการคลัง ที่ให้พิจารณาผลกระทบในวงกว้าง ไม่ว่าเป็นเรื่องของการปฏิบัติตามสัญญาที่รัฐบาลก่อนเคยทำไว้กับเอกชน ควบคู่การปฏับัติตามกฎหมายในเรื่องของการ ทำสลากที่มีลักษระกินรวบหรือกินแบ่ง รวมถึงผลกระทบทางสังคมว่าจะมีคนเล่นหวยมากขึ้นหรือไม่ และผลกระทบต่อกลุ่มเดิมที่มีการจำหน่ายหวย คือคนพิการ เรื่องนี้ต้องมีการประมวลข้อมูลให้รอบด้านก่อนจะมีการตัดสินในขั้นสุดท้าย</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า หวยออไลน์ซึ่งมีทั้งผู้เห็นด้วยและไม่เห็นด้วยเป็นเรื่องสำคัญอีกกรณีหนึ่งที่รัฐบาล ต้องใช้ความรอบคอบในการพิจารณาตัดสินใจให้ดำเนินการอย่างหนึ่งอย่างใด ซึ่งในอดีตเคยมีส.ส.พรรคประชาธิปัตย์บางส่วนแสดงจุดยืนคัดค้านเต็มที่ เพราะเห็นว่าเป็นการส่งเสริมอบายมุข มอมเมาประชาชน แต่วันนี้ขั้นตอนการพิจารณา เดินมาถึงกระบวนการที่ต้องตัดสินใจอย่างหนึ่งอย่างใดแล้ว เพราะรัฐบาลก่อนหน้านี้ได้ผูกมัดตัวเองโดยการลงนามในสัญญากับบริษัท เอกชนที่ได้รับสัมปทานไปแล้ว</p>
<p>ซึ่งถ้ารัฐบาลไม่ดำเนินการตามสัญญษก็อาจจะถูกฟ้องร้องเรียกค่าเสียหาย มากมายหลายพันล้านบาท และอาจจะเป็นการเสียค่าโง่ของรัฐบาลอีกกรณีหนี่ง ก็เป็นไปได้ ซึ่งรัฐบาลต้องชั่งน้ำหนักระหว่างผลดีกับผลเสีย โดยการตัดสินใจ ที่คำนึงถึงผลประโยชน์ของประชาชนและประเทศชาติเป็นที่ตั้ง เพื่อความรอบคอบและเพื่อฟังเสียงของ ส.ส.ของพรรคเกี่ยวกับจุดยืนในเรื่องนี้ จึงจะมีการเชิญประชุม ส.ส. พรรคประชาธิปัตย์ ในวันที่ 24 มิ.ย.นี้ เวลา 15.00 น.เพื่อที่จะรับฟังความเห็นของ ส.ส.อย่างกว้างขวาง ก่อนจะสรุปความเห็นส่งให้รัฐบาลเพื่อประกอบการพิจารณาตัดสินใจ</p>
<p>ขณะเดียวกันสวนดุสิตโพล มหาวิทยาลัยราชภัฎสวนดุสิต เผยผลสำรวจ ความเห็นประชาชนที่มีต่อหวยออนไลน์ พบว่าส่วนใหญ่หรือ 60.24% เห็นด้วยที่รัฐบาลจะเปิดจำหน่ายหวยออนไลน์ โดยเหตุผล 3 อันดับแรกที่เห็นด้วย คือ สามารถนำเงิน ที่ได้จากการซื้อหวยมาใช้ในการพัฒนาประเทศชาติได้มากขึ้น, ช่วยแก้ปัญหาการซื้อหวยใต้ดินที่ผิดกฎหมายให้น้อยลง และเชื่อว่าเมื่อถูกรางวัลแล้วจะได้รับเงินอย่างแน่นอน ไม่ถูกเบี้ยวเหมือนหวยใต้ดิน</p>
<p>อย่างไรก็ตาม ประชาชนอีก 34.94% ไม่เห็นด้วยที่รัฐบาลจะเปิดจำหน่าย หวยออนไลน์ จากเหตุผล 3 อันดับแรก คือ เป็นการส่งเสริมให้คนไทยติดการพนันมากขึ้น, รัฐบาลเป็นผู้ดูแลผลประโยชน์ต่างๆ จึงเกรงวไม่โปร่งใสในการทำงาน และเป็นการขัดต่อวัฒนธรรมของประเทศไทย ซึ่งมีพื้นฐานเป็นเมืองพุทธ</p>
<p>นอกจากนี้ จากการสอบถามประชาชนคิดว่าการเปิดจำหน่ายหวยออนไลน์จะช่วยลดจำนวนคนเล่นหวยใต้ดินลงได้หรือไม่นั้น พบว่าความเห็นมีสัดส่วนที่ใกล้เคียงกัน ระหว่างผู้ที่เห็นว่าช่วยได้ 48.19% และผู้ที่เห็นว่าช่วยไม่ได้ 43.38%</p>
<p>โดยผู้ที่เชื่อว่าจะช่วยลดจำนวนคนเล่นหวยใต้ดินลงได้ เพราะสามารถซื้อหวย ได้อย่างสบายใจ เนื่องจากเป็นการเล่นอย่างถูกกฎหมาย และสามารถซื้อเลขที่ชอบได้ ตามต้องการ ไม่มีอั้นเหมือนหวยใต้ดิน ส่วนผู้ที่ไม่เชื่อว่าจะช่วยลดจำนวนคนเล่นหวย ใต้ดินลงได้ เพราะคนไทยเคยชินกับการซื้อหวยใต้ดินมานานอีกทั้งยังมีส่วนลดให้ และอาจทำให้ประชาชนเลือกเล่นทั้ง 2 อย่างทั้งหวยใต้ดินและหวยออนไลน์</p>
<p>การสำรวจความคิดเห็นดังกล่าวมาจากประชาชนทั่วประเทศทั้งที่เล่นหวยและไม่ได้เล่นหวย จำนวนทั้งสิ้น 1,232 คน ในระหว่างวันที่ 16-16 มิ.ย.52</p></body>
</news>
