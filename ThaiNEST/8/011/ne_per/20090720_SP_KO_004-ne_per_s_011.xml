<teiHeader>
<fileDesc>
<titleStmt>
  <title>เชิญอภิสิทธิ์ดูบอลนัด"ไทย-ลิเวอร์พูล"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090720/21159/%e0%b9%80%e0%b8%8a%e0%b8%b4%e0%b8%8d%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%94%e0%b8%b9%e0%b8%9a%e0%b8%ad%e0%b8%a5%e0%b8%99%e0%b8%b1%e0%b8%94%e0%b9%84%e0%b8%97%e0%b8%a2%e0%b8%a5%e0%b8%b4%e0%b9%80%e0%b8%a7%e0%b8%ad%e0%b8%a3%e0%b9%8c%e0%b8%9e%e0%b8%b9%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>เชิญ<persName>อภิสิทธิ์</persName>ดูบอลนัด"ไทย-ลิเวอร์พูล"</headline>
<lead>"หงส์แดง" ลิเวอร์พูล ไม่หวั่นบึ้ม-หวัดใหญ่ ขนชุดใหญ่ มาเมืองไทยตามคิวเดิม แต่ขอเพิ่มกำลังรักษาความปลอดภัยเป็น 2 เท่าตัว ถึงไทย 20 กรกฎาคมนี้ เวลา 15.30 น.ที่ดอนเมือง วอนกองเชียร์ให้ไปรอรับที่โรงแรมแกรนด์ ไฮแอท เอราวัณ ที่จะมีการเปิดแถลงข่าวในช่วงเย็นวันเดียวกัน</lead>
<neck></neck>
<body><p>จากกรณีเหตุการณ์วางระเบิดกลางกรุงจาการ์ตา ประเทศอินโดนีเซีย เมื่อวันที่ 17 กรกฎาคมที่ผ่านมา โดยหนึ่งในโรงแรมที่ถูกลอบวางระเบิดคือ ริซท์ คาร์ตัน ซึ่งเป็นสถานที่พักของ "ปีศาจแดง" แมนฯ ยูไนเต็ด ทีมยักษ์ใหญ่ของเมืองผู้ดีที่มีคิวพักที่โรงแรมแห่งนี้เป็นเวลา 4 วัน ระหว่างการเดินทางเตะนัดกระชับมิตรกับทีมรวมซูเปอร์ลีกของอินโดนีเซีย วันที่ 20 กรกฎาคม มีผลทำให้ทีมปีศาจแดงตัดสินใจยกเลิกการเตะนัดกล่าวทันทีโดยให้เหตุผลเรื่อง ความปลอดภัย</p>
<p> จากเรื่องดังกล่าวทำให้มีข้อสงสัยเกี่ยวกับการเดินทางมาทัวร์เอเชียของ "หงส์แดง" ลิเวอร์พูล ที่มีคิวจะเดินทางมาเตะนัดกระชับมิตรกับทีมชาติไทย วันที่ 22 กรกฎาคมนี้ ที่สนามราชมังคลากีฬาสถาน ว่าจะได้รับผลกระทบจากเหตุการณ์ดังกล่าวหรือไม่ ในเรื่องดังกล่าว "คม ชัด ลึก" ได้รับการยืนยันจาก <persName>น.ส.วีรนันท์ ศรัณน์วัฒน์สิน</persName> ผู้จัดการทั่วไปของ บ.โปรฟิเทเบิล กรุ๊ป ผู้จัดการแข่งขันนัดนี้ว่า ได้ทราบข่าวเหตุการณ์ที่เกิดขึ้นที่ประเทศอินโดนีเซียเรียบร้อยแล้ว ยืนยันว่าไม่มีผลกระทบต่อการเดินทางมาเมืองไทยของลิเวอร์พูล ที่ยังคงยืนยันมาเตะกับทีมชาติไทยตามโปรแกรมเดิม แต่ทั้งนี้คงต้องมีการสั่งเพิ่มการรักษาความปลอดภัยขึ้นเป็น 2 เท่า เพื่อเพิ่มความมั่นใจในทุกด้าน</p>
<p> ส่วนเรื่องไข้หวัดใหญ่สายพันธุ์ใหม่ 2009 ที่กำลังเป็นปัญหาอยู่ในเมืองไทยนั้น <persName>น.ส.วีรนันท์</persName> กล่าวว่า ปัญหาดังกล่าวก็ไม่มีผลกระทบต่อการเดินทางมาทัวร์เอเชียเช่นกัน นอกจากนี้ยังขอยืนยันว่าลิเวอร์พูลจะขนทีมชุดใหญ่มาเมืองไทย มีนักเตะซูเปอร์สตาร์อย่าง <persName>สตีเวน เจอร์ราร์ด</persName>, <persName>เฟอร์นันโด ตอร์เรส</persName> ร่วมทีมมาอย่างแน่นอน</p>
<p> อย่างไรก็ตาม ผจก.ทั่วไป ของ บ.โปรฟิเทเบิล กรุ๊ป กล่าวว่า การเดินทางมาถึงประเทศไทยของทีมลิเวอร์พูล วันจันทร์ที่ 20 กรกฎาคมนี้ เวลา 15.30 น.ที่จะมาถึงโดยเที่ยวบินพิเศษลงที่สนามบินดอนเมืองนั้น คงต้องฝากไปยังแฟนบอลที่จะเดินทางไปรอต้อนรับว่าอาจจะไม่ได้เห็นนักเตะอย่าง เต็มอิ่ม เพราะทันทีที่ลงจากเครื่องก็จะเดินทางไปยังที่พักคือ โรงแรมแกรนด์ ไฮแอท เอราวัณ ทันที ก่อนที่จะมีการเปิดแถลงข่าวอย่างเป็นการทาง เวลา 17.30 น. จึงอยากให้แฟนๆ ไปรอกันที่โรงแรมมากกว่า</p>
<p>สำหรับโปรแกรมในเมืองไทยของลิเวอร์พูล หลังจากเดินทางมาถึง วันที่ 20 กรกฎาคม ช่วงเช้าวันรุ่งขึ้นจะไปซ้อมที่สนามราชมังคลากีฬาสถาน จากนั้นวันที่ 22 กรกฎาคม จะลงเตะกับทีมชาติไทยเวลา 20.00 น. ซึ่งจะมีการถ่ายทอดสดทางช่อง 7 สี</p>
<p>เชิญ<persName>อภิสิทธิ์</persName>ดูบอลนัดทีมชาติไทย-ลิเวอร์พูล</p>
<p>เมื่อเวลา 17.00 น . <persName>นายสุวัจน์ ลิปตพัลลภ</persName> นายกสมาคมลอนเทนนิสแห่งประเทศไทย ในฐานะที่ปรึกษาสมาคมฟุตบอลแห่งประเทศไทย และ<persName>นายวรวีร์ มะกูดี</persName> (<persName>บังยี</persName>) นายกสมาคมฟุตบอลแห่งประเทศไทย เดินทางไปยังทำเนียบรัฐบาล เพื่อเข้าพบ<persName>นายอภิสิทธิ์ เวชชาชีวะ</persName> นายกรัฐมนตรี เพื่อเชิญนายกฯไปชมการแข่งขันฟุตบอลนัดพิเศษระหว่างทีมชาติไทยกับทีมลิเวอร์พูล ในวันที่ 22 กรกฎาคมนี้</p>
<p> ทั้งนี้ ก่อนหน้านี้ นายกฯได้ระบุว่า พร้อมจะไปเชียร์ทีมชาติไทย ในโครงการเชียร์ไทยไปกับเอ็นบีที ของสถานีโทรทัศน์แห่งประเทศไทยด้วยอย่างไรก็ตาม มีกระแสข่าวว่า นายกฯกำลังพิจารณาตาราง เนื่องจากนายกฯติดภารกิจหลายอย่าง หนึ่งในนั้นคือการเลี้ยงรับรองรัฐมนตรีต่างประเทศอาเซียน ที่กำลังประชุมอยู่ที่จังหวัดภูเก็ต</p></body>
</news>
