<teiHeader>
<fileDesc>
<titleStmt>
  <title>สกท.จัดแข่งกอล์ฟไทยแลนด์จูเนียร์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163825  </bibl>
</sourceDesc>
</fileDesc>
</teiHeader>
<news>
<headline>สกท.จัดแข่งกอล์ฟไทยแลนด์จูเนียร์</headline>
<lead><persName>นายรังสฤษดิ์ ลักษิตานนท์</persName> นายกสมาคมกอล์ฟแห่งประเทศไทยในพระบรมราชูปถัมภ์เผยว่าสกท.จะจัดการแข่งขัน กอล์ฟเยาวชนรายการไทยแลนด์จูเนียร์แชมเปี้ยนที่สนามบางปูกอล์ฟ แอนด์ สปอร์ตคลับจังหวัดสมุทรปราการ ในระหว่างวันที่ 22-24 มิถุนายน 2552 นี้โดยจะจัดการแข่งขันแบบสโตรกเพลย์ 18 หลุม รวม 54 หลุม เพื่อคัดนักกอล์ฟเยาวชนชาย 1 คน และหญิง 1 คนเพื่อเป็นตัวแทนไปเข้าร่วมการแข่งขันกอล์ฟรายการ The Duke of York Young Champions Trophy 2009 ที่ประเทศสกอตแลนด์ในระว่างวันที่ 8-10 กันยายน 2552 นี้</lead>
<neck></neck>
<body><p>การเดินทางไปแข่งขันครั้งนี้ทางสมาคมกอล์ฟแห่งประเทศ ไทยในพระบรมราชูปถัมภ์จะเป็นผู้ออกค่าใช้จ่ายในการเดินทางไปแข่งขันทั้งหมด ซึ่งนักกอล์ฟที่มีสิทธิ์เข้าร่วมแข่งขันต้องเป็นนักกอล์ฟที่อายุระหว่าง 13 ปี แต่ไม่เกิน 18 ปีบริบูรณ์ นับจนถึงวันที่ 11 กันยายน 2552 และถือแต้มต่อไม่เกิน 3 โดยนักกอล์ฟที่ชนะเลิศชายและหญิงในการแข่งขันจะได้สิทธิ์แข่งขันกอล์ฟ The Duke of York Young Champions Trophy 2009 ที่ประเทศสกอตแลนด์และรับถ้วยเกียรติยศของ<persName>นายรังสฤษดิ์ ลักษิตานนท์</persName> นายกสมาคมกอล์ฟแห่งประเทศไทยในพระบรมราชูปถัมภ์ นักกอล์ฟเยาวชนที่สนใจสมัครแข่งขันหรือสอบถามข้อมูลเพิ่มเติมได้ที่ สมาคมกอล์ฟแห่งประเทศไทยฯ โทรศัพท์ 0-2369-3777 ถึง 9 โทรสาร 0-2369-3776 และเว็บไซท์สมาคมกอล์ฟ www.tga.or.th โดยรับสมัครนักกอล์ฟเยาวชนชายและหญิงจำนวนเพียง 120 คนเท่านั้น</p></body>
</news>
