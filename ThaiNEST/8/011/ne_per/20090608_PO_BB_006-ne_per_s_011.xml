<teiHeader>
<fileDesc>
<titleStmt>
  <title>วิปรัฐแจงไม่ขัดอปท.ใช้เงินตามนโยบายรัฐบาล  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-08 16:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090608/49259/%e0%b8%a7%e0%b8%b4%e0%b8%9b%e0%b8%a3%e0%b8%b1%e0%b8%90%e0%b9%81%e0%b8%88%e0%b8%87%e0%b9%84%e0%b8%a1%e0%b9%88%e0%b8%82%e0%b8%b1%e0%b8%94%e0%b8%ad%e0%b8%9b%e0%b8%97.%e0%b9%83%e0%b8%8a%e0%b9%89%e0%b9%80%e0%b8%87%e0%b8%b4%e0%b8%99%e0%b8%95%e0%b8%b2%e0%b8%a1%e0%b8%99%e0%b9%82%e0%b8%a2%e0%b8%9a%e0%b8%b2%e0%b8%a2%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>วิปรัฐแจงไม่ขัดอปท.ใช้เงินตามนโยบายรัฐบาล</headline>
<lead>"<persName>ชินวรณ์</persName>"ระบุอปท.ไม่ควรขัดข้องถ้าเงินที่นำไปใช้เป็นโครงการตามนโยบายรัฐบาล ระบุแม้รายได้ท้องถิ่นจะจัดเก็บลดลง29%</lead>
<neck></neck>
<body><p>เมื่อเวลา 14.00 น. ที่ทำเนียบรัฐบาล <persName>นายชินวรณ์ บุญยเกียรติ</persName> ประธานคณะกรรมการประสานงานพรรคร่วมรัฐบาล (วิปรัฐบาล) ให้สัมภาษณ์กรณีที่มีบางพรรคการเมืองเตรียมใช้งบของท้องถิ่นทำโครงการต่างๆว่า ที่ประชุมได้มีการสอบถามเรื่องงบประมาณที่ให้องค์กรปกครองส่วนท้องถิ่น(อปท.)กับสำนักงบประมาณ เนื่องจากในปีนี้ทุกส่วนราชการต้องถูกปรับลดงบประมาณ แต่ในส่วนของอปท.ยังได้รับงบประมาณอุดหนุนเฉพาะกิจที่เกี่ยวข้องกับนโยบายโดยตรงของรัฐบาล เช่น เบี้ยยังชีพผู้สูงอายุ</p>
<p>ทั้งนี้รายได้ท้องถิ่นที่จัดเก็บเองก็ลดลงถึงร้อยละ 29 ดังนั้นที่ประชุมวิปรัฐบาลจึงตั้งข้อสังเกตและให้สำนักงานเศรษฐกิจการคลังไปหามาตรการในการกระตุ้นให้อปท.มีความสามารถจัดเก็บรายได้เพิ่มขึ้น ซึ่งถ้าท้องถิ่นสามารถดำเนินการได้ตามข้อเสนอแนะดังกล่าว คิดว่ามาตรการต่างๆที่ฝ่ายนโยบายกำหนดให้ท้องถิ่นไปดำเนินการก็เป็นเรื่องที่ไม่ควรจะไปขัดข้อง </p>
<p>ผู้สื่อข่าวถามว่าแสดงว่าท้องถิ่นต้องไปกวดขันการจัดเก็บรายได้ให้ดีก่อนที่ออกโครงการที่จะใช้เม็ดเงินจำนวนมากในอนาคตใช่หรือไม่ <persName>นายชินวรณ์</persName> กล่าวว่า เป็นข้อเสนอแนะ</p></body>
</news>
