<teiHeader>
<fileDesc>
<titleStmt>
  <title>แจกเพชรฟรี คิวยาวเหยียดในโตเกียว  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-01 17:38:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000061426  </bibl>
</sourceDesc>
</fileDesc>
</teiHeader>
<news>
<headline>แจกเพชรฟรี คิวยาวเหยียดในโตเกียว</headline>
<lead>ผู้คนนับหมื่นๆ เข้าแถวต่อคิวรอเป็นเวลาหลายชั่วโมงเมื่อวันจันทร์ ที่นอกห้างจิวเวลรี่หรูในกรุงโตเกียว ซึ่งเสนอโปรโมชันแปลกใหม่เพื่อลดความหดหู่ของผู้คนจากสภาวะเศรษฐกิจถดถอย โดยการแจกเพชรจำนวน 5,000 ชิ้นฟรี</lead>
<neck></neck>
<body><p>แถวของผู้คนยืดยาวออกไปจนเลยข้ามสี่แยกไปหลายแยกตั้งแต่เช้าตรู่ ขณะเฝ้ารอร้านจิวเวลรี่มอบูซินในกินซ่า ซึ่งเป็นย่านไฮโซเปิดในเวลา 9 โมงเช้า เพื่อรอรับหินน้ำหนัก 0.1 กะรัต ซึ่งแต่ละชิ้นคิดเป็นเงินประมาณ 5,000 เยน (50 ดอลลาร์สหรัฐฯ)</p>
<p> <persName>อัตสึโกะ อาโอกิ</persName> อายุ 65 ปี เล่าว่า เธอและสามีที่เกษียณอายุของเธอมาถึงในเวลา 6 โมงเช้า เพื่อมารอรับหินมีค่า ซึ่งเป็นโปรโมชันพิเศษ เนื่องในโอกาสการเปิดสาขาใหญ่ที่สุดของบริษัทจิวเวลรี่แห่งนี้</p>
<p> “ฉันปล่อยให้สามีของฉันยืนเข้าแถวแล้วฉันก็ไปเดินเล่นรอบๆ ย่านกินซ่า” <persName>อัตสึโกะ</persName> เผย</p>
<p> ของสมนาคุณนี้เป็นส่วนหนึ่งในโครงการชื่อ “โครงการสร้างความสดใสขับไล่เศรษฐกิจถดถอย” โดยทางบริษัทได้เสนอนำเพชรซึ่งแจกฟรีนี้มาทำเป็นแหวนและสร้อยคอ สำหรับลูกค้าที่พร้อมจะจ่ายเงินเพิ่ม</p>
<p> อย่างไรก็ตาม ผู้คนบางส่วนก็เกิดความไม่พอใจ เมื่อเป็นที่ชัดเจนว่า มีคนกว่า 5,000 คน มารอรับเพชร และจะต้องมีคนจำนวนมากที่พลาดโอกาสไป โดยบางคนต่อว่าพนักงานของทางห้างในเรื่องที่แถวเคลื่อนตัวช้าเหลือเกิน</p></body>
</news>
