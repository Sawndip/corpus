<teiHeader>
<fileDesc>
<titleStmt>
  <title>ศาลออกหมายจับ พล.ต.ต.มณเฑียร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-29 17:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=11157  </bibl>
</sourceDesc>
</fileDesc>
</teiHeader>
<news>
<headline>ศาลออกหมายจับ <persName>พล.ต.ต.มณเฑียร</persName></headline>
<lead></lead>
<neck></neck>
<body><p>วันนี้ (29 ก.ค.) ที่ห้องพิจารณาคดี 904 ศาลอาญา ถ.รัชดาภิเษก ผู้สื่อข่าวรายงานว่า ศาลนัดสืบพยานโจทก์คดีที่ <persName>พล.อ.สมเจตน์ บุญถนอม</persName> อดีตประธานที่ปรึกษากระทรวงกลาโหมเป็นโจทก์ยื่นฟ้อง <persName>พล.ต.ต.มณเฑียร ประทีปะวณิช</persName> อดีต ผบก.ประจำ สนง.ผบ.ตร. เป็นจำเลยในความผิดฐานแจ้งข้อความอันเป็นเท็จเกี่ยวกับความผิดคดีอาญาแก่พนักงานสอบสวน กรณีเมื่อวันที่ 23 พ.ค. 2551 จำเลยได้เข้าแจ้งความร้องทุกข์กล่าวโทษโจทก์ต่อพนักงานสอบสวนกองปราบปราม ข้อหาความผิดเกี่ยวกับความมั่นคงของรัฐ โดยอ้างข้อความที่อ้างในนสพ.ทำนองว่า โจทก์ให้ทหารปฏิวัติ ซึ่งล้วนเป็นเท็จ การกระทำของจำเลยเป็นการแจ้งความเท็จโดยมีเจตนาให้โจทก์ต้องรับโทษทางอาญา ขอให้ศาลลงโทษจำเลยตามประมวลกฎหมายอาญา มาตรา 172,174 และ 181  อย่างไรก็ตามในวันนี้ <persName>พล.ต.ต.มณเฑียร</persName>  จำเลยไม่ได้เดินทางมาศาลตามนัด ศาลเห็นว่ามีพฤติการณ์จะหลบหนี ให้ออกหมายจับปรับนายประกันเป็นเงินสด 100,000 บาทที่ยื่นประกันไว้.
</p></body>
</news>
