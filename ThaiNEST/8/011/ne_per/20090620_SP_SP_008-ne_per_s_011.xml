<teiHeader>
<fileDesc>
<titleStmt>
  <title>ซิตี้จ่อซิวซานตาครูซหลังตกลงค่าตัวเรียบร้อย  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 02:33:53  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_007.html  </bibl>
</sourceDesc>
</fileDesc>
</teiHeader>
<news>
<headline>ซิตี้จ่อซิวซานตาครูซหลังตกลงค่าตัวเรียบร้อย</headline>
<lead>"เรือ ใบสีฟ้า" แมนฯ ซิตี้ ใกล้ได้ตัว <persName>โรเก้ ซานตา ครูซ</persName> หัวหอกหน้าหยก แบล็คเบิร์น โรเวอร์ส มาเสริมคมสมปรารถนา หลัง "กุหลาบไฟ" ตอบรับค่าตัวราว 1,008 ล้านบาท เรียบร้อย</lead>
<neck></neck>
<body><p>สำนักข่าว "สกายสปอร์ตส์" ประเทศอังกฤษ ตีข่าว แมนเชสเตอร์ ซิตี้ มหาเศรษฐีแห่ง พรีเมียร์ลีก สามารถบรรลุข้อตกลงเรื่องค่าตัวของ <persName>โรเก้ ซานตา ครูซ</persName> ดาวยิงทีมชาติปารากวัย กับ แบล็คเบิร์น โรเวอร์ส ได้เรียบร้อยแล้วที่ 18 ล้านปอนด์ (ประมาณ 1,008 ล้านบาท) เมื่อวันศุกร์ที่ผ่านมา</p>
<p>อนาคตค้าแข้งของ <persName>ซานตา ครูซ</persName> ถูกพูดถึงมานานระยะหนึ่งแล้ว และเจ้าตัวก็เคยตกเป็นข่าวกับ แมนฯ ซิตี้ มาก่อนในช่วงเปิดตลาดนักเตะเดือนมกราคม โดยครั้งนั้น <persName>มาร์ค ฮิวจ์ส</persName> กุนซือหนุ่ม "เรือใบสีฟ้า" ซึ่งเป็นคนคว้ากองหน้ารูปหล่อ มายัง แบล็คเบิร์น พยายามที่จะดึงลูกน้องเก่าตามมาร่วมงานกันอีกครั้งที่ อีสต์แลนด์ส แต่ไม่สามารถบรรลุข้อตกลงเรื่องค่าตัวได้ อีกทั้ง <persName>แซม อัลลาไดซ์</persName> นายใหญ่แห่ง อีวู้ด พาร์ค ก็ยังต้องการเก็บอดีตหัวหอก บาเยิร์น ไว้ช่วยทีมลุ้นหนีตกชั้นด้วย</p>
<p>อย่างไรก็ตามล่าสุด <persName>ซานตา ครูซ</persName> และ <persName>ฮิวจ์ส</persName> กำลังจะได้กลับมาร่วมงานกันสมใจแล้ว เมื่อแหล่งข่าวของ "สกายสปอร์ตส์" เผยว่า แมนฯ ซิตี้ และ แบล็คเบิร์น สามารถบรรลุข้อตกลงเรื่องค่าตัวกันได้เรียบร้อย โดยเวลานี้เหลือเพียงแค่การตกลงเงื่อนไขส่วนตัวกับนักเตะ ก่อนจะมีการเซ็นสัญญาอย่างเป็นทางการเท่านั้น </p></body>
</news>
