<teiHeader>
<fileDesc>
<titleStmt>
  <title>บริษัทเอเชียเอาใจลูกค้า ฟันฝ่าพ้นวิกฤติเศรษฐกิจ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28943058.php?news_id=28943058  </bibl>
</sourceDesc>
</fileDesc>
</teiHeader>
<news>
<headline>บริษัทเอเชียเอาใจลูกค้า ฟันฝ่าพ้นวิกฤติเศรษฐกิจ</headline>
<lead>ไอดีซี เปิดผลสำรวจพบบริษัทสัญชาติเอเชีย 20% ยังลงทุนไอที เพื่อมุ่งรักษาลูกค้า ที่เป็นช่องทางสร้างรายได้ให้บริษัท โดยก้าวข้ามการบริหารจัดการลูกค้าสัมพันธ์</lead>
<neck></neck>
<body><p><persName>นายคลาว มอร์ทเทนเซ่น</persName> หัวหน้าฝ่ายวิจัยด้านเทคโนโลยีเกิดขึ้นใหม่ ประจำไอดีซี เอเชียแปซิฟิก กล่าวถึงผลสำรวจบริษัทชั้นนำสัญชาติเอเชีย เรื่อง “IDC’s Asia/Pacific Advanced Customer Care and Retention (ACCR)” ประจำปี 2552 ได้ชี้ให้เห็นว่า แม้บริษัทส่วนใหญ่กำลังปรับลด หรือชะลอการลงทุนด้านไอที แต่ 20% ของบริษัทเหล่านี้ยังลงทุนไอทีโซลูชั่นที่จะมีส่วนช่วยสร้างรายได้ ซึ่งเห็นได้ชัดจากบริษัทขนาดใหญ่หลายแห่งโดยเฉพาะที่ประเทศจีน</p>
<p>อีกทั้งบริษัทที่เน้นการสร้างความเติบโตกำลัง ให้ความสำคัญเป็นอย่างมากต่อการค้นหาแนวทางดูแลรักษาลูกค้าให้ล้ำหน้ายิ่ง ขึ้นด้วยการบริการ และเกือบจะครึ่งหนึ่งของบริษัทที่สำรวจเห็นว่า คุณค่าสำคัญที่สุดสำหรับการดูแลรักษาลูกค้าเป็นช่องทางสร้างรายได้ และต่างพร้อมจะก้าวข้ามจากวิธีการบริหารจัดการลูกค้าสัมพันธ์ (ซีอาร์เอ็ม) ที่ใช้กันอยู่</p>
<p>“บริษัทที่มุ่งเน้นด้านการสร้างความเติบโตให้ ตัวเอง แม้จะประสบปัญหาวิกฤติเศรษฐกิจ แต่ยังคงค้นหาทางเลือกที่จะทำให้ก้าวไปข้างหน้ามากกว่าบริษัทอีกหลายแห่งที่ คาดหวังว่าการลดค่าใช้จ่ายด้านต่างๆ จะช่วยทำให้ผ่านวิกฤตินี้ไปได้”</p>
<p>บริษัทหลายแห่งกำหนดแผนงานดูแลลูกค้าโดยใช้ เครื่องมือชั้นสูง ได้แก่ การวิเคราะห์ลูกค้า การบริหาร ฐานข้อมูลลูกค้า และเครื่องมือใหม่ๆ สำหรับการให้บริการลูกค้าผ่านเว็บไซต์ โดยเห็นถึงคุณประโยชน์ที่สำคัญของการกำหนดกลุ่มลูกค้า และสร้างความใกล้ชิดกับลูกค้ามากกว่าบริษัทที่จำเป็นต้องได้รับการกระตุ้น เตือนถึงเรื่องนี้</p>
<p>เขากล่าวว่า โซลูชั่นเหล่านี้จะสร้างความแตกต่างอย่างมากต่อการวางตำแหน่งของบริษัทใน อนาคต และอาจรวมถึงการลงทุนด้านไอทีที่บริษัทจะใช้จ่ายได้ในภาวะเศรษฐกิจปัจจุบัน</p>
<p>แม้เศรษฐกิจจะส่งผลกระทบหลายทาง แต่ผลสำรวจได้ชี้ให้เห็นว่า เรื่องสำคัญอันดับต้นๆ ที่บริษัทหลายแห่งให้ความสนใจ มากกว่าครึ่งคือ การเพิ่มรายได้ให้มากกว่าการควบคุมค่าใช้จ่าย มีน้อยกว่า 25% ยังเน้นการลดค่าใช้จ่าย ขณะที่ 9 ใน 10 บริษัท ยังคงเพิ่มระดับความสำคัญของการดูแลรักษาลูกค้า</p></body>
</news>
