<teiHeader>
<fileDesc>
<titleStmt>
  <title>ปอย-ปวีณางงข่าวกิ๊กมาร์ท-โรคจิตโทรป่วน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-22 17:13:28  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177328  </bibl>
</sourceDesc>
</fileDesc>
</teiHeader>
<news>
<headline><persName>ปอย</persName>-<persName>ปวีณา</persName>งงข่าวกิ๊ก<persName>มาร์ท</persName>-โรคจิตโทรป่วน</headline>
<lead>"<persName>ปอย</persName>-<persName>ปวีณา</persName>" งงข่าว กิ๊ก<persName>มาร์ท</persName> ยี้ หนุ่มเจ้าชู้ รับเลือกมาก เลยโสด เมินถ่ายเซ็กซี่ โรคจิตโทรป่วน</lead>
<neck></neck>
<body><p>ถึงจะเป็นนางร้าย แต่ความสวยของ <persName>ปอย</persName>-<persName>ปวีณา ตัณฑ์ศรีสุโรจน์</persName> ก็ไม่เป็นรองใคร ขนาดระดับพระเอก <persName>มาร์ท</persName>-<persName>กฤษฎา พรเวโรจน์</persName>ยังมีข่าวว่า เทียวขายขนมจีบ ติดอยู่ตรงที่ สาว<persName>ปอย</persName> ไม่ชอบคนเจ้าชู้ ไม่งั้นคงมีลุ้นกันอีกคู่แน่</p>

<p>"ไม่มีอะไรเลย ไม่รู้ด้วยซ้ำว่าข่าวมายังไง งงเป็นไก่ตาแตกกันเลย กับพี่มาร์ท รู้จักกันมา 3 ปีแล้ว แต่ไม่ถึงกับสนิทเคยคุยกันตามงานตอนมีข่าวผ่านไป 2 เดือน ยังโทรไปถามเค้าเลยว่า มาจากไหน พี่มาร์ท ก็บอกว่างงเหมือนกันมาจากไหน ไม่ได้เจอพี่มาร์ทมาเป็นปีแล้ว
แต่ก็คิดไปในทางที่ดีมีกระแส" </p>

<p>ตัว<persName>มาร์ท</persName>เองเค้าก็มีข่าวกับสาวๆ เยอะ"ใช่ แล้วทำไมปอย ต้องเป็นหนึ่งในนั้นด้วย ไม่ได้อยู่ในสาระบบเค้าเลย ได้ข่าวเรื่องสาว ๆ เค้าน่ากลัวอยู่ แต่ไม่มีอะไรขำ ๆ (เค้าซีเรียสมั้ย) อู้ย...คนอย่างเค้าเหรอจะซีเรียส อย่าให้พูดถึงเค้ามากเลยไม่ค่อยสนิท เค้าเป็นผู้ชาย แต่โดยปกติปอยกลัวผู้ชายเจ้าชู้อยู่แล้ว แต่ถ้าถามถึง พี่มาร์ท ไม่รู้จริง ๆ เพราะเค้าก็ไม่เคยมาบอกว่าจีบเราแค่รู้จักกันเฉย ๆ เราก็รู้ว่าเค้าหล่อมาก แต่ก็ไม่ได้อะไรค่ะ" </p>

<p>มีตัวจริงหรือเปล่าเลยไม่สน<persName>มาร์ท</persName> "ไม่มีคนที่คบแบบจะแต่งงานด้วยแต่ก็มีคนเข้ามาจีบบ้าง พอโตขึ้นแล้วมุมมองความรักเราเปลี่ยนไป อยากเป็นเพื่อนมากกว่าจนเราแน่ใจว่า คนนี้โอเคค่อยเขยิบ เพราะ
ปอย ไม่ชอบแนวรุก มาเล่น 85 คำถามกับปอย ใครเอ่ย?</p>

<p>ไม่ชอบเลย โดนด่าไปหลายคนแล้ว ส่วนมาก ถ้าจะคุยก็ต้องรู้จักก่อน เพื่อนของเพื่อนอะไรอย่างนี้ แล้วปอยเป็นคนเรื่องมากด้วยสมมตินะ แค่คบกันเล่น ๆ ไม่รับโทรศัพท์ 3 ครั้ง ปอยเลิกเลย ไม่ชอบอะไรที่ทำให้เรามีคำถามในใจไม่เอาเลย ถึงทำงานอยู่ก็ช่วยรับหน่อย ซึ่งหลายคนรับไม่ได้ ที่ผ่านมาก็คุยอยู่หลายคน แต่ยังไม่มีใครเข้าตาค่ะ"</p>

<p>มีแบบโรคจิตมั้ย "มีทำเสียงซี๊ด...ซ้าด พูดคำหยาบมาเลย ครั้งแรกที่โทรมาก็งง ครั้งที่สองก็ด่าไป ครั้งที่สามก็ไม่รับเลย มีครั้งหนึ่งให้พี่ชายด่ากลับไป กลัวเหมือนกันว่า จะตามมาถึงบ้าน" </p>

<p>คิดจะไปแจ้งตำรวจมั้ย "ไม่อะ ไม่ต้องไปตอบโต้อะไรเค้า เดี๋ยวก็หายไปเองอย่าไปถือคนบ้า ไม่งั้นเราก็บ้าด้วย" เป็นเพราะถ่ายเซ็กซี่ด้วยหรือเปล่า "ก็มีส่วนบ้าง มันก็มีทั้งผลดีและไม่ดี แต่เราทำงานรู้อยู่แล้วบางคนดูแล้วก็อาจจะชมว่าสวยเนอะ บางคนก็บอกไม่สวย ก็ต้องยอมรับ ถ้าไม่อยากโดนวิจารณ์ ก็อย่าถ่ายซิ ถ้าอยากเป็นส่วนตัวก็อย่าเป็นดาราซิ มันก็ต้องรู้อยู่แล้ว"</p></body>
</news>
