<teiHeader>
<fileDesc>
<titleStmt>
  <title>ป.ป.ช.ยูเป็นใคร! "ปิยะพันธ์" เมินแจงรถเมล์ฉาว เตรียมเปิดแถลงเอง พรุ่งนี้  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 12:54:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000067811  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ยูเป็นใคร! "<persName>ปิยะพันธ์</persName>" เมินแจงรถเมล์ฉาว เตรียมเปิดแถลงเอง พรุ่งนี้</headline>
<lead>ปธ.บอร์ด ขสมก.ยันไม่เดินทางไปชี้แจงรถเมล์ฉาว “เอ็นจีวี-ยูโรทู” วันนี้ ตามคำเชิญของ ป.ป.ช.สภา ยันติดภารกิจจริงๆ พร้อมประกาศแถลงข่าวเอง ในวันพรุ่งนี้</lead>
<neck></neck>
<body><p><persName>นายปิยะพันธ์ จัมปาสุต</persName> ประธานคณะกรรมการองค์การขนส่งมวลชนกรุงเทพ (ขสมก.) กล่าวถึงกรณีคณะกรรมาธิการป้องกันปราบปรามการทุจริตและประพฤติมิชอบ (ป.ป.ช.) สภาผู้แทนราษฎร ได้เชิญให้ตนเองเข้าชี้แจงถึงกรณีการเช่ารถโดยสารปรับอากาศใช้ก๊าซธรรมชาติ (รถเมล์เอ็นจีวี) จำนวน 4 พันคัน และกรณีการทุจริตการจัดเช่าซื้อรถเมล์ยูโรทู เมื่อปี 2544 ในวันนี้ (16 มิ.ย.) โดยยืนยันว่า ตนเองติดภารกิจจริงๆ ไม่สามารถเดินทางไปชี้แจงได้</p>
       
       <p>“ผมยืนยันไปแล้วว่า ไม่ได้หลีกเลี่ยง และพร้อมจะเดินทางไปชี้แจงในวันอังคารหน้า (23 มิ.ย.) เพราะเป็นการดี ที่จะได้มีโอกาสชี้แจงถึงความบริสุทธิ์”</p>
       
      <p> อย่างไรก็ตาม ในประเด็นดังกล่าว <persName>นายปิยะพันธ์</persName> ระบุว่า ในวันพรุ่งนี้ (17 มิ.ย.) ตนเองจะแถลงข่าวต่อสื่อมวลอีกครั้ง</p>
       
      <p> ส่วนความคืบหน้าโครงการเช่ารถเมล์เอ็นจีวี 4,000 คัน ที่สำนักงานคณะกรรมการพัฒนาการเศรษฐกิจและสังคมแห่งชาติ (สศช.) หรือสภาพัฒน์ ได้สอบถามถึงข้อมูลที่เกี่ยวข้องกับโครงการดังกล่าว <persName>นายปิยะพันธ์</persName> กล่าวว่า ขณะนี้สำนักงานนโยบายและแผนการขนส่งและจราจร (สนข.) ได้ประสานงานกับ ขสมก.เพื่อรวบรวมข้อมูลที่เกี่ยวข้องเสนอต่อ สศช.ซึ่งจากการสอบถามไปยัง <persName>นายสร้อยทิพย์ ไตรสุทธิ์</persName> ผู้อำนวยการ สนข.ก็ได้รับการยืนยันว่าไม่หนักใจ ซึ่งจะสามารถรวบรวมข้อมูลได้ทันตามกำหนดของ สศช.ในวันที่ 18 มิถุนายน 2552 นี้ แน่นอน</p>
       
       <p>ล่าสุด มีรายงานข่าวว่า มีชายสูงอายุหน้าตาคล้าย <persName>นายปิยะพันธ์</persName> ได้เดินทางไปเป็นพรีเซ็นเตอร์ รายการชวนชิมอาหารของสถานีโทรทัศน์แห่งหนึ่ง โดยแนะนำร้านอาหารประเภทโรตีชื่อดังย่านบางลำพู</p></body>
</news>
