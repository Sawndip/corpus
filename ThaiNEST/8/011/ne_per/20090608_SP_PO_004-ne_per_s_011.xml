<teiHeader>
<fileDesc>
<titleStmt>
  <title>นาดาลส่อชวดหวดวิมเบิลดัน  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=51170  </bibl>
</sourceDesc>
</fileDesc>
</teiHeader>
<news>
<headline><persName>นาดาล</persName>ส่อชวดหวดวิมเบิลดัน</headline>
<lead><persName>นาดาล</persName> ยังเจ็บเข่าขวา ส่อชวดป้องแชมป์ วิมเบิลดัน ขณะที่ <persName>ดนัย</persName> ลุ้นอาการไหล่ขวาก่อนลงตีคัดเลือก</lead>
<neck></neck>
<body><p><persName>ราฟาเอล นาดาล</persName> นักเทนนิสชายมือ 1 โลกชาวสเปน ที่เพิ่งตกรอบ 16 คนสุดท้าย จนชวดทำสถิติแชมป์เฟรนช์ โอเพน 5 สมัยรวด อาจอดลงป้องกันแชมป์แกรนด์สแลมที่ 3 ของฤดูกาล “วิมเบิลดัน” ระหว่างวันที่ 22 มิ.ย.-5 ก.ค.นี้ หลังอาการเจ็บเข่าขวาที่เคยเป็นตั้งแต่รายการที่ไมอามีเมื่อเดือนเม.ย. กลับมากำเริบอีก </p>
<p><persName>โทนี นาดาล</persName> คุณลุงและโค้ชของยอดนักหวดวัย 23 เปิดเผยกับ “มาร์กา” หนังสือพิมพ์กีฬาของสเปน เมื่อวันเสาร์ ว่า หลานชายมีปัญหาที่หัวเข่า ยังต้องลุ้นว่าจะฟิตทันลงเล่นวิมเบิลดันหรือไม่ หลังเพิ่งถอนตัวจากรายการอุ่นเครื่องคอร์ตหญ้าที่ควีนส์ คลับ กรุงลอนดอน, อังกฤษ (8-14 มิ.ย.) </p>
<p>“เราถอนตัวไม่ลงเล่นที่ควีนส์ คลับและจะทำทุกอย่างเพื่อให้เขา (ราฟา) ได้ลงเล่นวิมเบิลดัน แต่ก็ต้องขึ้นอยู่การตรวจเช็กโดยละเอียดของแพทย์ด้วย ว่ามีบางอย่างผิดปกติกับหัวเข่าของเขาหรือไม่ ซึ่งตอนนี้ยังไม่รู้ชัดว่าปัญหาคืออะไร” <persName>ลุงโทนี</persName> กล่าว ก่อนพาหลานรักเข้าพบแพทย์ที่บาร์เซโลนาวันนี้ </p>
<p>ด้าน “<persName>ปิ๊ก</persName>” <persName>ดนัย อุดมโชค</persName> มือ 1 ไทยและอันดับ 124 โลก ก็ลุ้นเช่นกัน โดยต้องเช็กหัวไหล่ขวาที่มีอาการเจ็บจนต้องขอยอมแพ้ในรอบแรก รายการซันเซต โมลดิง ชาลเลนเจอร์ ที่แคลิฟอร์เนีย, สหรัฐ เมื่อวันที่ 2 มิ.ย. ซึ่งวันนี้จะไปให้แพทย์ตรวจละเอียด แล้วจะเดินทางไปอังกฤษวันที่ 11 มิ.ย.นี้ แต่ก็ต้องรอดูอาการด้วยว่าสามารถลงแข่งรอบคัดเลือกวิมเบิลดันได้หรือไม่ </p>
<p>ทั้งนี้ นักหวดไทยวัย 28 ที่เตรียมเข้าประตูวิวาห์กับ “<persName>น้องต๊าบ</persName>” <persName>ชรินพร พินิชชอบ</persName> ปลายปีนี้ เคยผ่านเข้าถึงรอบ 2 วิมเบิลดัน ในปี 2005 และ 2007 </p>
<p>สำหรับ <persName>ดินารา ซาฟินา</persName> (1/รัสเซีย) ที่ชวดซิวแชมป์แกรนด์สแลมครั้งแรกให้ตัวเอง หลังพ่าย <persName>สเวตลานา คุซเนตโซวา</persName> (7) 4-6, 2-6 รอบชิงฯ เฟรนช์ โอเพน เมื่อวันเสาร์ที่ผ่านมา ขอเก็บความพ่ายแพ้เป็นบทเรียน พร้อมยอมรับว่ากดดันตัวเองมากเกินไป ต่อไปต้องเล่นแบบผ่อนคลายกว่านี้ โดยสาววัย 23 เคยพ่ายรอบชิงฯ แกรนด์สแลมมาแล้ว 2 ครั้ง (แพ้ <persName>เซเรนา วิลเลียมส์</persName>/ออสเตรเลียน โอเพน 2009 และพ่าย <persName>เอนา อิวาโนวิช</persName>/เฟรนช์ โอเพน 2008) </p>
<p>ส่วนแชมป์ชายคู่ศึกเฟรนช์ฯ เป็นของ <persName>ลีนเดอร์ เพส</persName>-<persName>ลูกัส ดลูฮี</persName> (3/อินเดีย-เช็ก) ที่เอาชนะ <persName>เวสลีย์ มูดี</persName>-<persName>ดิก นอร์แมน</persName> (แอฟริกาใต้-เบลเยียม) 3-6, 6-3, 6-2 ส่วนแชมป์หญิงคู่คืออนาเบล <persName>เมดินา การ์ริเกส</persName>-<persName>เวอร์จิเนีย รัวโน พาสคาล</persName> (3/สเปน) ซึ่งต้อน <persName>วิกตอเรีย อซาเรนกา</persName>- <persName>เอเลนา เวสนินา</persName> (12/เบลารุส-รัสเซีย) 6-1, 6-1</p></body>
</news>
