<teiHeader>
<fileDesc>
<titleStmt>
  <title>ผีหยันเรือใบยังอ่อนเชื่อ‘โด้’มีสิทธิคืนถิ่น  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=58133  </bibl>
</sourceDesc>
</fileDesc>
</teiHeader>
<news>
<headline>ผีหยันเรือใบยังอ่อนเชื่อ‘<persName>โด้</persName>’มีสิทธิคืนถิ่น</headline>
<lead><persName>เฟอร์กี</persName> หยันเรือใบยังไม่เจ๋งพอลุ้นแชมป์ เชื่อ<persName>โรนัลโด</persName>อาจหวนซบผีแดงอีกรอบ</lead>
<neck></neck>
<body><p><persName>อเล็กซ์ เฟอร์กูสัน</persName> กุนซือของแมนเชสเตอร์ ยูไนเต็ด มองว่า แมนเชสเตอร์ ซิตี ยังไม่น่าจะมีศักยภาพมากพอที่จะก้าวขึ้นมาเบียดแย่งแชมป์พรีเมียร์ลีก แม้จะทุ่มเงินคว้าสตาร์ดังหลายคน โดยชี้ว่าคู่ปรับสำคัญยังคงเป็นลิเวอร์พูล และเชลซี </p>
<p>“แม้พวกเขาจะซื้อผู้เล่นเสริมทีมหลายราย แต่มันก็ไม่ใช่เรื่องง่ายที่จะคว้าแชมป์ ผมไม่ได้มองว่าพวกเขาเป็นคู่แข่งที่น่ากลัว ลิเวอร์พูล และเชลซีต่างหากที่เป็นคู่แข่งสำคัญของเรา” <persName>เฟอร์กี</persName> กล่าว </p>
<p>นอกจากนี้ <persName>เฟอร์กี</persName> ยังกล่าวถึง <persName>คริสเตียโน โรนัลโด</persName> ที่เพิ่งย้ายไปร่วมทีมเรอัล มาดริด ว่าอาจกลับมาค้าแข้งในถิ่นโอลด์แทรฟฟอร์ดอีกครั้งในอนาคต </p>
<p>“เขาอาจจะย้ายกลับมาก็ได้ใครจะไปรู้ เขารักยูไนเต็ดมาก ถ้าคุณมองย้อนกลับไปตลอด 6 ปีที่เขาอยู่กับเรา เขาไม่เคยขาดซ้อมเลย” <persName>เฟอร์กี</persName> กล่าว </p>
<p><persName>โรนัลโด</persName> ลงเล่น 45 นาทีแรกในการประเดิมสนามกับเรอัล มาดริดอุ่นเครื่องชนะแชมร็อก โรเวอร์ส 1-0 เมื่อวันพุธที่ผ่านมา ซึ่งทีมราชันชุดขาวได้ประตูชัยจาก <persName>คาริม เบนเซมา</persName> ส่วนแมนฯ ยูไนเต็ด ลงลับแข้งนัดที่ 2 ในมาเลเซีย ต้อนชนะมาเลเซีย XI 2-0 จากฝีเท้าของ <persName>เฟเดริโก มาเคดา</persName> และ<persName>ไมเคิล โอเวน</persName></p></body>
</news>
