<teiHeader>
<fileDesc>
<titleStmt>
  <title>นายกย้ำไม่คิดภท.คุมอีสาน-ไร้ปัญหาสุทัศน์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=179133  </bibl>
</sourceDesc>
</fileDesc>
</teiHeader>
<news>
<headline>นายกย้ำไม่คิดภท.คุมอีสาน-ไร้ปัญหา<persName>สุทัศน์</persName></headline>
<lead>นายกรัฐมนตรี ระบุ ส่ง<persName>รองนายกฯสุเทพ เทือกสุบรรณ</persName> ไปกัมพูชา หารือแนวทางลดความตึงเครียดแนวชายแดน มั่นใจไม่มีปัญหา ขณะที่ยืนยันในพรรคสงบดี ไม่เคยคิดมอบหมายพรรคภูมิใจไทย ดูแลพื้นที่ภาคอีสาน</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี เปิดเผย สำนักข่าว ไอ.เอ็น.เอ็น. ถึงสถานการณ์ภายในพรรคประชาธิปัตย์ ภายหลังมีข่าว <persName>นายสุทัศน์ เงินหมื่น</persName> รองหัวหน้าพรรคประชาธิปัตย์ และ แกนนำ ส.ส.ภาคอีสาน แสดงความกังวลเกี่ยวกับการลงพื้นที่ จ.บุรีรัมย์ ว่า เหมือนต้องพึ่งบารมี <persName>นายเนวิน ชิดชอบ</persName> และเหมือนว่าการพูดคุยในพรรคลดน้อยลงจนเกิดความไม่เข้าใจกันนั้น <persName>นายอภิสิทธิ์</persName> ยืนยันว่า เรื่องดังกล่าวเกิดจากคำถามของผู้สื่อข่าว ที่ถามนำไปก่อนเอง ซึ่งภายในพรรคไม่ได้มีปัญหาอะไรอย่างที่เข้าใจกัน และในความเป็นจริง ก็ไม่มีใครคิดจะให้พรรคภูมิใจไทย ไปดูแลพื้นที่ภาคอีสานอยู่แล้ว</p>
<p>อย่างไรก็ตาม เกี่ยวกับสถานการณ์แนวชายแดนไทย-กัมพูชานั้น นายกรัฐมนตรี ยืนยันว่า สถานการณ์ล่าสุดที่ได้รับรายงานมานั้น ยังไม่มีปัญหาอะไร ส่วนในวันนี้ <persName>นายสุเทพ เทือกสุบรรณ</persName> รองนายกรัฐมนตรี จะเดินทางไปเยือน และคงมีการพูดถึงเรื่องแนวทางในการลดความตึงเครียดตามแนวชายแดนด้วยอยู่แล้ว ซึ่งก็เชื่อว่า ไม่น่ามีปัญหาอะไร</p>
<p>โฆษกรัฐบาล เผย นายกรัฐมนตรี ยังไม่ตัดสินใจเดินทางลงพื้นที่ จ.บุรีรัมย์ </p>
<p><persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่ โฆษกประจำสำนักนายกรัฐมนตรี เปิดเผยว่า ยังไม่มีความชัดเจนว่า <persName>นายอภิสิทธิ์ เวชชาชีวะ</persName> นายกรัฐมนตรี จะลงพื้นที่จังหวัดบุรีรัมย์ ในวันที่เท่าใด หลังมีกระแสข่าวว่า นายกรัฐมนตรี จะลงพื้นที่ในวันเสาร์ที่ 11 ก.ค. นี้ และจะเดินทางแบบเช้าไปเย็นกลับ ไม่มีการค้างคืน โดย <persName>นายปณิธาน</persName> เปิดเผยว่า การลงพื้นที่ดังกล่าวนั้น ยังอยู่ระหว่างการตัดสินใจของ นายกรัฐมนตรี และจะมีความชัดเจนในสัปดาห์หน้า โดยจะรวมถึงพื้นที่ซึ่งจะลงไป ว่าจะไปในอำเภอใด และจะมีการพักค้างคืนด้วยหรือไม่ และจะต้องรอความชัดเจน และกำหนดการ เนื่องจากนายกรัฐมนตรี ยังมีกำหนดการที่จะเดินทางไปต่างประเทศ ประกอบด้วย เวียดนาม และ พม่าซึ่งต้องเดินทางไปภายในเดือนนี้</p>
<p>สำหรับภารกิจของ <persName>นายอภิสิทธิ์ เวชชาชีวะ</persName> นายกรัฐมนตรี วันนี้ จะเริ่มในเวลา 08.30 น. โดย ทีวีพลู จะบันทึกเทปโทรทัศน์ ภายในทำเนียบรัฐบาล ก่อนที่ นายกฯ จะเดินทางเยือนประเทศเวียดนาม ในวันที่ 10 ก.ค.นี้ จากนั้นในเวลา09.00 น. นายกฯจะบันทึกเทป รายการเชื่อมั่นประเทศไทยกับ<persName>นายกฯอภิสิทธิ์</persName> ที่จะออกอากาศในวันพรุ่งนี้ ที่สถานีโทรทัศน์ สทท.11 จากนั้น เวลา 09.45 น. จะเป็นประธานพิธีเปิดโครงการ I Love Thailand ที่ตึกสันติไมตรีทำเนียบรัฐบาล</p>
<p>อย่างไรก็ตามวันนี้ ภารกิจพิเศษที่น่าติดตาม ในเวลา 22.00 น. <persName>นายบัน คีมูน</persName> เลขาธิการสหประชาชาติ จะเดินทางมายังประเทศไทย โดยขอเข้าเยี่ยมคาราวะนายกรัฐมนตรีของไทย ที่ห้องรับรองพิเศษ ท่าอากาศยานสุวรรณภูมิ จึงต้องจับตาว่า จะมีการหารือในประเด็นใดเป็นพิเศษหรือไม่</p></body>
</news>
