<teiHeader>
<fileDesc>
<titleStmt>
  <title>นายกฯ ระบุ รมว.ยุติธรรม จะชี้แจงขั้นตอนการถวายฎีกาขอพระราชทานอภัยโทษ พรุ่งนี้  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207150281&tb=N255207&return=ok&news_headline="%b9%d2%c2%a1%cf%20%c3%d0%ba%d8%20%c3%c1%c7.%c2%d8%b5%d4%b8%c3%c3%c1%20%a8%d0%aa%d5%e9%e1%a8%a7%a2%d1%e9%b9%b5%cd%b9%a1%d2%c3%b6%c7%d2%c2%ae%d5%a1%d2%a2%cd%be%c3%d0%c3%d2%aa%b7%d2%b9%cd%c0%d1%c2%e2%b7%c9%20%be%c3%d8%e8%a7%b9%d5%e9%20"  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ รมว.ยุติธรรม จะชี้แจงขั้นตอนการถวายฎีกาขอพระราชทานอภัยโทษ พรุ่งน</headline>
<lead></lead>
<neck></neck>
<body><p> นายกรัฐมนตรี ระบุ รัฐมนตรีว่าการกระทรวงยุติธรรมจะชี้แจงขั้นตอนการถวายฎีกาขอพระราชทานอภัยโทษในวันพรุ่งนี้ ส่วนกรณีการรับงาช้างของตนเองที่ฝ่ายค้านทักท้วง ได้ให้ทำเนียบรัฐบาลตรวจสอบมูลค่าแล้ว <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยถึงกรณีที่กลุ่ม นปช.จะยื่นเรื่องให้คณะกรรมการป้องกันและปราบปรามการทุจริตแห่งชาติ หรือ ป.ป.ช.ตรวจสอบ การที่ตนเองรับงาช้าง จาก <persName>นายโสภณ ซารัมย์</persName> รัฐมนตรีว่าการกระทรวงคมนาคม ในขณะลงพื้นที่จังหวัดบุรีรัมย์ ว่า ได้ให้ทำเนียบรัฐบาลประเมินมูลค่าอยู่ หากเกินกว่า 3,000 บาทจะส่งคืน โดยที่ผ่านมาใช้แนวทางนี้มาตลอด จึงไม่ถือว่าขั้นตอนสำเร็จแล้ว นอกจากนี้ นายกรัฐมนตรี ระบุด้วยว่า ในวันพรุ่งนี้ (16 ก.ค.52) <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม จะชี้แจงแนวทางดำเนินการของรัฐบาล ต่อกรณีการรวบรวมชื่อของแกนนำ นปช.เพื่อถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี พร้อมอธิบายขั้นตอนที่ถูกต้องในการถวายฎีกาขอพระราชทานอภัยโทษ เพื่อให้ประชาชนเข้าใจตรงกันและไม่บานปลายเป็นเรื่องการแบ่งแยกประเทศ นายกรัฐมนตรี กล่าวอีกว่า ขณะนี้ได้มอบให้ <persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ ดูแลปัญหาการทุจริตโครงการชุมชนพอเพียง หลังมีกระแสข่าวนักการเมืองฝ่ายค้านเข้าไปเกี่ยวข้อง</p></body>
</news>
