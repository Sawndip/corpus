<teiHeader>
<fileDesc>
<titleStmt>
  <title>"ลีเกิ้ล" ยึดพื้นที่ตลาด3    "เกื้อกูล"หวั่นศึกชิงคลองเตยประทุอีก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165370  </bibl>
</sourceDesc>
</fileDesc>
</teiHeader>
<news>
<headline>"ลีเกิ้ล" ยึดพื้นที่ตลาด3    "<persName>เกื้อกูล</persName>"หวั่นศึกชิงคลองเตยประทุอีก</headline>
<lead></lead>
<neck></neck>
<body><p><persName>นางสุนิดา สกุลรัตนะ</persName> รักษาการ ผู้อำนวยการ การท่าเรือแห่งประเทศไทย (กทท.) เปิดเผยว่า เมื่อวันที่10มิถุนายนที่ผ่านมา บริษัท ลีเกิ้ล โปรเฟสชั่นแนล จำกัด ผู้ได้รับสัมปทานการพัฒนาตลาดคลองเตยได้เริ่มเข้ามาพัฒนาในพื้นที่ตลาด 3 แล้ว เพื่อปรับปรุงสภาพพื้นผิวเพื่อติดตั้งระบบบำบัดน้ำเสียใต้ดิน คาดว่าจะใช้ระยะเวลาในการดำเนินการก่อสร้างปรับปรุงประมาณ 90 วัน </p>

  <p>"ที่ผ่านมา ลีเกิ้ล ได้ส่งแบบมาให้เราดูแล้ว และก็เห็นชอบไปแล้ว แต่การพัฒนาตลาดมีปัญหามาก ไม่สามารถดำเนินการได้เลย ดังนั้นเราจึงให้เข้ามาทำตลาดที่ 3 ก่อน เพราะเป็นพื้นที่ที่ไม่มีปัญหาจากจำนวน 4 ตลาดของคลองเตย"<persName>นางสุนิดา</persName> กล่าว </p>

  <p>ทางด้าน<persName>นายเกื้อกูล ด่านชัยวิจิตร</persName> รมช.คมนาคม กล่าวหลังหารือร่วมกับผู้บริหาร การท่าเรือว่า ได้กำชับให้<persName>นางสุนิดา</persName> และผู้บริหาร การท่าเรือฯดูแลการบริหารสัญญาสัมปทานการพัฒนาตลาดคลองเตยที่ได้ทำไว้กับบริษัท ลีเกิ้ลอย่างใกล้ชิด ภายหลังจากเกิดปัญหาการคัดค้านการให้บริษัทลีเกิ้ล เข้าบริหารตลาด และเกิดความขัดแย้งขึ้นอย่างต่อเนื่อง พร้อมกันนี้ได้สั่งการให้การท่าเรือฯรายงานสถานการณ์กลับมาเป็นระยะ เพื่อหาทางการแก้ไข เนื่องจากมีความเห็นว่าควรมีการพัฒนาตลาดให้เสร็จสิ้นอย่างเร่งด่วน </p>

  <p>ด้าน<persName>นายธรรมนัส พรหมเผ่า</persName> ประธานกรรมการบริษัท ลีเกิ้ล โปรเฟสชั่นแนล จำกัด กล่าวว่า การพัฒนาพื้นที่ตลาด 3 บริษัทจะปรับปรุงให้เป็นแผงค้าจำนวน 180 แผง แบ่งเป็น 3 โซน และภายหลังจากการพัฒนาพื้นที่ตลาด 3 เป็นที่เรียบร้อยแล้ว จะเดินหน้าพัฒนาในพื้นที่ตลาด 4 ต่อไป </p>

  <p><persName>นายธรรมนัส</persName> กล่าวว่า เหตุการณ์ที่ผ่านมาหลังเกิดความขัดแย้งที่ยืดเยื้อ ส่งผลให้บริษัทเสียชื่อเสียง และได้รับความเสียหาย ขณะที่สถาบันทางการเงินที่ให้ความสนับสนุนบริษัท ก็เริ่มหมดความเชื่อถือกับบริษัท ส่วนในเรื่องของค่าเสียหายที่เกิดขึ้นนั้น ยังไม่สามารถประเมินได้ เพราะตามสัญญาแล้วบริษัทต้องเข้าไปบริหารตลาดตั้งแต่ช่วงปลายปี 2551 ที่ผ่านมา แต่ขณะนี้ยังไม่สามารถดำเนินการได้ </p></body>
</news>
