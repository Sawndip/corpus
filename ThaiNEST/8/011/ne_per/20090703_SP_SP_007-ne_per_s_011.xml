<teiHeader>
<fileDesc>
<titleStmt>
  <title>กาก้าชวนอลอนโซ่มาเซิ้งแข้งกับชุดขาว  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 16:05:02  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_079.html  </bibl>
</sourceDesc>
</fileDesc>
</teiHeader>
<news>
<headline><persName>กาก้า</persName>ชวน<persName>อลอนโซ่</persName>มาเซิ้งแข้งกับชุดขาว</headline>
<lead><persName>กาก้า</persName> สตาร์ตัวใหม่ เรอัล มาดริด เผยอยากให้ <persName>ชาบี อลอนโซ่</persName> มิดฟิลด์ ลิเวอร์พูล ย้ายมาเล่นด้วยกันในทีม "ราชันชุดขาว" ยกเป็นผู้เล่นชั้นยอด และจะได้รับการต้อนรับอย่างดีแน่นอน</lead>
<neck></neck>
<body><p><persName>กาก้า</persName> ยอดเพลย์เมกเกอร์คนใหม่ "ราชันชุดขาว" เรอัล มาดริด สโมสรยักษ์ใหญ่แห่งศึกลา ลีกา สเปน ออกมากล่าวเมื่อวันศุกร์ที่ 3 กรกฎาคม ที่ผ่านมา ว่า เขาอยากให้ <persName>ชาบี อลอนโซ่</persName> กองกลาง "หงส์แดง" ลิเวอร์พูล สโมสรยักษ์ใหญ่แห่งศึกพรีเมียร์ลีก ย้ายมาค้าแข้งด้วยกันในถิ่นซานติอาโก้ เบร์นาเบว ช่วงซัมเมอร์นี้</p>
<p>เรอัล มาดริด คว้าตัว <persName>กาก้า</persName>, <persName>คริสเตียโน่ โรนัลโด้</persName>, <persName>ราอูล อัลบิโอล</persName> และ <persName>คาริม เบนเซม่า</persName> มาร่วมทีมในช่วงปิดฤดูกาลนี้ และยังมีแผนที่จะเดินหน้าคว้า <persName>อลอนโซ่</persName> เข้ามาเสริมทัพด้วยอีกราย โดยมีรายงานว่า "ราชันชุดขาว" พร้อมทุ่มค่าตัวถึง 30 ล้านปอนด์ (ประมาณ 1,680 ล้านบาท) ให้กับ ลิเวอร์พูล และล่าสุด <persName>กาก้า</persName> ก็ออกมาเผยว่า เขาอยากให้มิดฟิลด์ทีมชาติสเปน วัย 27 ปี ย้ายมาเล่นด้วยกันในฤดูกาลหน้า</p>
<p>"ผมเคยเจอกับเขา 2 ครั้งในนัดชิงยูโรเปี้ยน คัพ เขาเป็นผู้เล่นที่ยอดเยี่ยมและเป็นชาวสเปน ดังนั้น เขาจะได้รับการต้อนรับอย่างดีแน่นอน" ยอดดาวเตะทีมชาติบราซิล กล่าว </p></body>
</news>
