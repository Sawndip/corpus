<teiHeader>
<fileDesc>
<titleStmt>
  <title>เฟ้นสาวไทยตบชายหาดโลก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=57049  </bibl>
</sourceDesc>
</fileDesc>
</teiHeader>
<news>
<headline>เฟ้นสาวไทยตบชายหาดโลก</headline>
<lead></lead>
<neck></neck>
<body><p>ศึกวอลเลย์บอลชายหาดหญิงอาชีพเวิลด์ทัวร์ “ภูเก็ต ไทยแลนด์ โอเพน พาวเวอร์บาย พีทีที 2009” รอบพรี-ควอลิฟาย 20-23 ส.ค.นี้ ที่กกท. หัวหมาก จะคัดเอา 4 ทีมไปร่วมศึกชิงแชมป์โลก โดยทีมชนะเลิศได้ไวลด์การ์ดรอบเมนดรอว์ อันดับ 2-4 ได้ไวลด์การ์ดรอบควอลิฟาย ซึ่งทางผู้จัดดูแลเรื่องที่พักพร้อมค่าเดินทางทั้งหมด </p>
<p><persName>ดนัย</persName> ตกรอบแรกหวดมะกัน </p>
<p><persName>ดนัย อุดมโชค</persName> มือวางอันดับ 4 ของรายการ พลิกล็อกพ่าย <persName>มิเช ยานี</persName> นักหวดเจ้าถิ่น 4-6, 6-3, 3-6 ตกรอบแรก เทนนิสรายการคอมเมอริกา แบงก์ ชาลเลนเจอร์ ที่สหรัฐ เมื่อวันจันทร์ที่ผ่านมา แต่ยังเหลือลุ้นในประเภทคู่ ซึ่งจับคู่กับ <persName>โก โซอิดะ</persName> จากญี่ปุ่น </p>
<p>ยันไร้ปัญหากับ<persName>อาร์มสตรอง</persName> </p>
<p><persName>อัลแบร์โต คอนทาดอร์</persName> (สเปน) แชมป์ปี 2007 ยืนยันเมื่อวันจันทร์ว่า ไม่มีปัญหากับ <persName>แลนซ์ อาร์มสตรอง</persName> (สหรัฐ) อดีตแชมป์ 7 สมัย เพื่อนร่วมทีมแอสทานา ในการลงชิงชัยศึกจักรยานทางไกล ตูร์ เดอ ฟรองซ์ปีนี้ หลังยอดนักปั่นชาวอเมริกันเคยพูดเมื่อวันอาทิตย์ว่า ทั้งสองไม่ค่อยลงรอยกัน ส่วนวันที่ 13 ก.ค. หยุดพัก ก่อนจะแข่งสเตจ 10 วานนี้ </p>
<p>จัด 6 ยอดมวยแบ่งสายชก </p>
<p>โชว์ไทม์ สปอร์ต เตรียมจัดมวยแบ่งสายชกกัน “ซูเปอร์ 6 เวิลด์ บ็อกซิง คลาสสิก” ซึ่งจะเริ่มเดือนต.ค.นี้ สายแรก <persName>อาร์เธอร์ อับราฮัม</persName> (เยอรมนี), <persName>คาร์ล ฟรอช</persName> (อังกฤษ) และ<persName>อังเดร เดอร์เรลล์</persName> (สหรัฐ) ส่วนอีกสาย <persName>มิกเกล เคสเลอร์</persName> (เดนมาร์ก), <persName>เจอร์เมน เทย์เลอร์</persName> (สหรัฐ) และ<persName>อังเดร วอร์ด</persName> (สหรัฐ)</p></body>
</news>
