<teiHeader>
<fileDesc>
<titleStmt>
  <title>มิลานทุบฟิออฯ2-0ยึดที่3ลาน้ามัลสวย  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-05-31 22:28:48  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090531_117.html  </bibl>
</sourceDesc>
</fileDesc>
</teiHeader>
<news>
<headline>มิลานทุบฟิออฯ2-0ยึดที่3ลาน้ามัลสวย</headline>
<lead><persName>ริคาร์โด้ กาก้า</persName> ควง <persName>อเล็กซานเดร ปาโต้</persName> ส่องคนละเม็ดช่วย "ปีศาจแดง-ดำ" เอซี มิลาน บุกปราบ ฟิออเรนติน่า ถึงถิ่น 2-0 ยึดที่ 3 ตีตั๋วชปล.รอบแบ่งกลุ่ม ส่งท้าย <persName>เปาโล มัลดินี่</persName> สุดสวย ส่วน "ม่วงมหากาฬ" รั้งที่ 4 ต้องไปเล่น รอบคัดเลือก รอบ 3 ถ้วยหูใหญ่</lead>
<neck></neck>
<body><p>กัลโช่ เซเรีย อา อิตาลี </p>
<p>ฟิออเรนติน่า 0 - เอซี มิลาน 2 </p>
<p>"ม่วงมหากาฬ" ฟิออเรนติน่า ทีมอันดับ 4 เปิด สตาดิโอ อาร์เตมิโอ ฟรังคี่ รับการมาเยือนของ "ปีศาจแดง-ดำ" เอซี มิลาน ทีมอันดับ 3 โดยมีเดิมพันที่ 3 ของตาราง</p>
<p>เกมนี้เจ้าบ้านปราศจาก <persName>เฟลิเป้ เมโล่</persName> และ <persName>ดาริโอ ดาอิเนลลี่</persName> ที่ติดโทษแบน แต่ยังมี <persName>อัลแบร์โต้ จิลาร์ดิโน่</persName> พร้อมลงยิงทีมเก่า</p>
<p>ด้านผู้มาเยือนต้องไร้ <persName>มัสซิโม อัมโบรซินี่</persName> ที่ถูกพักแข้งเช่นกัน เกมรุกฝากความหวังไว้กับ <persName>ริคาร์โด้ กาก้า</persName>, <persName>คลาเรนซ์ เซดอร์ฟ</persName> และ <persName>ฟิลิปโป้ อินซากี้</persName></p>
<p>เริ่มเกมขึ้นมาเป็น มิลาน ที่ได้โอกาสก่อน เมื่อ <persName>มาเร็ค แยนคูลอฟสกี้</persName> ลากลุยขึ้นมา ก่อนซัดด้วยขวา บอลพุ่งหลุดกรอบออกหลังไป</p>
<p>เจ้าถิ่นมีลุ้นเช่นกัน <persName>สเตฟาน โจเวติช</persName> เปิดลูกเตะมุมให้ <persName>อเลสซานโดร กัมเบรินี่</persName> เติมขึ้นมาโหม่ง บอลไปเข้ามือ <persName>เนลสัน ดิด้า</persName></p>
<p>จากนั้น <persName>จิลาร์ดิโน่</persName> เกือบส่องตาข่ายทีมเก่าได้สำเร็จ เมื่อขึ้นโขกลูกเปิดเข้ามาให้ของ <persName>โจเวติช</persName> หลุดกรอบไปอย่างหวุดหวิด</p>
<p>นาทีที่ 24 "ปีศาจแดง-ดำ" น่าจะได้ประตูอย่างที่สุด <persName>กาก้า</persName> พักบอลให้ <persName>มาติเยอ ฟลามินี่</persName> เข้ามายิงเต็มเท้านอกกรอบเขตโทษ บอลพุ่งชนสามเหลี่ยมอย่างจัง</p>
<p>ถัดมาไม่นาน <persName>จานลูก้า ซามบร็อตต้า</persName> หนุนขึ้นมาซัดเต็มเท้า แต่ <persName>เซบาสเตียน เฟรย์</persName> ยังป้องกันเอาไว้ได้ทัน</p>
<p>ช่วงท้ายครึ่งแรก <persName>ริคคาร์โด้ มอนโตลิโว่</persName> ลองส่องไกลนอกกรอบเขตโทษ กระนั้นยังไม่ผ่านมือของ <persName>ดิด้า</persName> จบ 45 นาทีแรกทั้งสองทีมจึงยังเจ๊ากันไปก่อนแบบไร้สกอร์</p>
<p>เปิดฉากครึ่งหลัง 10 นาที ทีมเยือนขึ้นนำ 1-0 จากจังหวะที่ <persName>กัมเบรินี่</persName> พยายามเข้าสกัด <persName>อินซากี้</persName> บอลหลุดมาเข้าทาง <persName>กาก้า</persName> แปเสียบเสาตุงตาข่าย</p>
<p>พลพรรค "รอสโซเนรี่" เกือบบวกเพิ่มได้อีกเม็ด <persName>กาก้า</persName> จ่ายให้ <persName>อินซากี้</persName> ลุยผ่านแนวรับคู่แข่งเข้าไปยิงเต็มเท้า บอลโด่งข้ามคานไปฉิวเฉียด</p>
<p><persName>เชซาเร่ ปรันเดลลี่</persName> เห็นท่าไม่ดีเปลี่ยนตัวสองคนรวด โดยส่ง <persName>มัสซิโม ก็อบบี้</persName> กับ <persName>มาร์ติน ยอร์เกนเซ่น</persName> ลงมาแทน <persName>ฮวน มานูเอล วาร์กัส</persName> กับ <persName>โจเวติช</persName> ที่ไม่ค่อยมีบทบาทออกไป</p>
<p>อย่างไรก็ตาม มิลาน มาหนีห่างเป็น 2-0 ในนาทีที่ 76 เมื่อ <persName>กาก้า</persName> จ่ายให้ <persName>อเล็กซานเดร ปาโต้</persName> ที่เพิ่งเปลี่ยนลงมาเป็นสำรอง หลุดเข้าไปชิพข้ามตัว <persName>เฟรย์</persName> อย่างเหนือชั้น</p>
<p>หลังนำโด่ง <persName>คาร์โล อันเชล็อตติ</persName> เริ่มทยอยเปลี่ยนตัวผู้เล่นที่เจ็บไปนานอย่าง <persName>อเลสซานโดร เนสต้า</persName> และ <persName>เจนนาโร่ กัตตูโซ่</persName> ลงสนามมาสัมผัสเกมบ้าง</p>
<p>ช่วงท้ายไม่มีฝ่ายใดทำประตูเพิ่มกันได้ จบเกม มิลาน บุกมาเอาชนะ 2-0 คว้าอันดับ 3 สำเร็จ พร้อมเป็นการอำลาสนามของ <persName>เปาโล มัลดินี่</persName> อย่างสวยงาม ส่วน ฟิออฯ ได้อันดับ 4 ต้องไปเล่น ศึก ยูฟ่า แชมเปี้ยนส์ ลีก รอบคัดเลือกรอบ 3</p>
<p>รายชื่อนักเตะทั้งสองทีม</p>
<p>ฟิออเรนติน่า : <persName>เซบาสเตียน เฟรย์</persName>; <persName>จานลูก้า โคม็อตโต้</persName>, <persName>อเลสซานโดร กัมเบรินี่</persName>, <persName>ลูชาโน่ ซาอูรี่</persName>, <persName>มานูเอล ปาสกวาล</persName> (<persName>ซดราฟโก้ คุซมาโนวิช</persName> แทน น.70); <persName>มาร์โก โดนาเดล</persName>, <persName>ริคคาร์โด้ มอนโตลิโว่</persName>; <persName>ฟรังโก้ เซมิโอลี่</persName>, <persName>สเตฟาน โจเวติช</persName> (<persName>มาร์ติน ยอร์เกนเซ่น</persName> แทน น.65), <persName>ฮวน มานูเอล วาร์กัส</persName> (<persName>มัสซิโม ก็อบบี้</persName> แทน น.65); <persName>อัลแบร์โต้ จิลาร์ดิโน่</persName></p>
<p>เอซี มิลาน : <persName>เนลสัน ดิด้า</persName>; <persName>จานลูก้า ซามบร็อตต้า</persName>, <persName>เปาโล มัลดินี่</persName>, <persName>จูเซ็ปเป้ ฟาวัลลี่</persName> (<persName>อเลสซานโดร เนสต้า</persName> แทน น.77), <persName>มาเร็ค แยนคูลอฟสกี้</persName>; <persName>เดวิด เบ็คแฮม</persName> (<persName>เจนนาโร่ กัตตูโซ่</persName> แทน น.81), <persName>อันเดรีย ปีร์โล่</persName>, <persName>มาติเยอ ฟลามินี่</persName>; <persName>ริคาร์โด้ กาก้า</persName>, <persName>คลาเรนซ์ เซดอร์ฟ</persName>; <persName>ฟิลิปโป้ อินซากี้</persName> (<persName>อเล็กซานเดร ปาโต้</persName> แทน น.69)</p>
<p>ฟุตบอลกัลโช่ เซเรีย อา อิตาลี เมื่อวันที่ 31 พ.ค. 52 ที่ผ่านมา</p>
<p>•โบโลญญ่า ชนะ คาตาเนีย 3-1 </p>
<p>•ฟิออเรนติน่า แพ้ มิลาน 0-2 </p>
<p>•เจนัว ชนะ เลชเช่ 4-1 </p>
<p>•อินเตอร์ ชนะ อตาลันต้า 4-3 </p>
<p>•ยูเวนตุส ชนะ ลาซิโอ 2-0 </p>
<p>•นาโปลี ชนะ คิเอโว่ 3-0 </p>
<p>•ปาแลร์โม่ เสมอ ซามพ์โดเรีย 2-2 </p>
<p>•เรจจิน่า เสมอ เซียน่า 1-1 </p>
<p>•โรม่า ชนะ โตริโน่ 3-2 </p>
<p>•อูดิเนเซ่ ชนะ กายารี่ 6-2</p></body>
</news>
