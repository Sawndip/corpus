<teiHeader>
<fileDesc>
<titleStmt>
  <title>ผอ.สบน.ยืนยัน พร้อมจำหน่ายพันธบัตรออมทรัพย์ไทยเข้มแข็ง ล็อตแรก 13 ก.ค.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207070058&tb=N255207  </bibl>
</sourceDesc>
</fileDesc>
</teiHeader>
<news>
<headline>ผอ.สบน.ยืนยัน พร้อมจำหน่ายพันธบัตรออมทรัพย์ไทยเข้มแข็ง ล็อตแรก 13 ก.ค.นี้</headline>
<lead>ผู้อำนวยการสำนักงานบริหารหนี้สาธารณะ ยืนยัน พร้อมจำหน่ายพันธบัตรออมทรัพย์ไทยเข้มแข็ง ล็อตแรกตั้งแต่วันที่ 13 กรกฎาคมนี้ เป็นต้นไป ย้ำ จะตัดสิทธิ์ธนาคารตัวแทนจำหน่ายที่ไม่ปฏิบัติตามเงื่อนไข</lead>
<neck></neck>
<body><p><persName>นายพงษ์ภาณุ เศวตรุนทร์</persName> ผู้อำนวยการ สำนักงานบริหารหนี้สาธารณะ (สบน.) กล่าวว่า กระทรวงการคลัง มีความพร้อมในการจัดจำหน่ายพันธบัตรออมทรัพย์ ไทยเข้มแข็งวงเงิน 50,000 ล้านบาท โดยยืนยันว่าล็อตแรกระหว่างวันที่ 13-14 กรกฎาคมนี้ จะเปิดจำหน่ายให้ผู้สูงอายุตั้งแต่ 60 ปี ขึ้นไปเท่านั้น รวมวงเงิน 15,000 ล้านบาท กำหนดจองซื้อรายละ 10,000 บาท แต่ไม่เกิน 1 ล้านบาท หลังจากนั้นในระหว่างวันที่ 15-16 กรกฎาคม จำหน่ายให้ประชาชนทั่วไปไม่จำกัดอายุ จำนวน 15,000 ล้านบาท จองซื้อรายละ 10,000 บาทถึง 1 ล้านบาทเช่นกัน และครั้งสุดท้ายเปิดจำหน่ายระหว่างวันที่ 17-22 กรกฎาคม สำหรับรายย่อยทั่วไปไม่จำกัดวงเงินซื้อ รวม 20,000 ล้านบาท ทั้งนี้มั่นใจว่า ธนาคารตัวแทนจำหน่ายทั้ง 7 แห่ง จะบริหารจัดการได้ และไม่มีปัญหาการล็อกพันธบัตรสำหรับจำหน่ายให้กับลูกค้าประจำของตนเอง เพราะได้ทำความเข้าใจและขอความร่วมมือกับผู้บริหารธนาคารแล้ว </p>
<p>ผู้อำนวยการสำนักงานบริหารหนี้สาธารณะ ย้ำว่า หากประชาชนพบการกระทำผิดในการจองซื้อพันธบัตรออมทรัพย์ไทยเข้มแข็ง แจ้งข้อมูลได้ที่สำนักงานบริหารหนี้สาธารณะ เพื่อจะได้ส่งเจ้าหน้าที่ออกไปตรวจสอบ และขึ้นบัญชีดำด้วยการตัดสิทธิ์การเป็นตัวแทนจำหน่ายพันธบัตรรัฐบาลในทุกรอบจำหน่าย</p></body>
</news>
