<teiHeader>
<fileDesc>
<titleStmt>
  <title>คลังแก้กม.เพิ่มโทษปรับ5เท่าลอบนำเข้าบุหรี่  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-10 14:24:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090610/49952/%e0%b8%84%e0%b8%a5%e0%b8%b1%e0%b8%87%e0%b9%81%e0%b8%81%e0%b9%89%e0%b8%81%e0%b8%a1.%e0%b9%80%e0%b8%9e%e0%b8%b4%e0%b9%88%e0%b8%a1%e0%b9%82%e0%b8%97%e0%b8%a9%e0%b8%9b%e0%b8%a3%e0%b8%b1%e0%b8%9a5%e0%b9%80%e0%b8%97%e0%b9%88%e0%b8%b2%e0%b8%a5%e0%b8%ad%e0%b8%9a%e0%b8%99%e0%b8%b3%e0%b9%80%e0%b8%82%e0%b9%89%e0%b8%b2%e0%b8%9a%e0%b8%b8%e0%b8%ab%e0%b8%a3%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>คลังแก้กม.เพิ่มโทษปรับ5เท่าลอบนำเข้าบุหรี่</headline>
<lead>คลังเตรียมเสนอแก้ไขกฎหมายเพิ่มโทษปรับ 5 เท่า หวังป้องกันการลักลอบนำเข้าบุหรี่เถื่อน เพิ่มอัตราค่าใบอนุญาตการจำหน่ายบุหรี่ไม่ต่ำกว่า 10 เท่า</lead>
<neck></neck>
<body><p><persName>นพ.พฤฒิชัย ดำรงรัตน์</persName> รัฐมนตรีช่วยว่าการกระทรวงการคลัง  เปิดเผยว่า กระทรวงการคลังเตรียมเสนอต่อที่ประชุมคณะรัฐมนตรีแก้ไขปรับปรุง พ.ร.บ.ยาสูบ พ.ศ.2509 ให้ทันสมัยขึ้นจากบทลงโทษเดิมกำหนดไว้นาน 33 ปีแล้ว ซึ่งจะช่วยป้องกันการลักลอบนำเข้าและจำหน่ายบุหรี่เถื่อนได้อย่างมีประสิทธิภาพมากขึ้น เช่น จะเสนอเพิ่มค่าปรับการขายบุหรี่เถื่อนอีก 4-5 เท่า จากอัตราค่าปรับปัจจุบัน 400-700 บาท/ซอง ปรับเพิ่มใบอนุญาตจำหน่ายบุหรี่ 10 เท่า จากที่ปัจจุบันร้านค้าต้องขอต่อใบอนุญาตทุกปีในอัตราต่ำเพียง 20-40 บาทเท่านั้น</p>

<p>รมช.คลัง กล่าวอีกว่า หลังจากที่รัฐบาลจัดเก็บภาษีสรรพสามิตบุหรี่และน้ำมันเพิ่มขึ้น เป็นแรงจูงใจทำให้มีการลักลอบนำเข้าของหนีภาษีเพิ่มขึ้น  โดยในส่วนของบุหรี่ ยอดจับกุมเดือนพฤษภาคม มี 83 คดี มูลค่าปรับ 9.87 ล้านบาท สูงขึ้นถึง 12 เท่า เมื่อเทียบกับเดือนเมษายนที่มีมูลค่าปรับ 0.792 ล้านบาท  จำนวน 37 คดี</p>

<p>ขณะที่เมื่อเวลาประมาณ 02.15-02.45 น. วันนี้ (10 มิ.ย.) มีการจับกุมรถบรรทุกสิบล้อบรรทุกน้ำมันเถื่อน 2 คัน ที่จังหวัดระยอง ปริมาณน้ำมันรวม 33,000 ลิตร คิดเป็นภาษี 175,230 บาท  และคิดเป็นค่าปรับสูงถึง 876,150 บาท ซึ่งหากประชาชนพบเห็นการกระทำผิดเกี่ยวกับภาษีสรรพสามิตสามารถแจ้งได้ที่สายด่วน 1713</p></body>
</news>
