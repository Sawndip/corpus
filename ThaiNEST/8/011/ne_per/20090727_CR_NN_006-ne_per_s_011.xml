<teiHeader>
<fileDesc>
<titleStmt>
  <title>“อนุพงษ์” ไล่ “ทหาร 38 นาย”พ้น ทบ. เหตุเอี่ยวเรียกรับหัวคิว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=172010  </bibl>
</sourceDesc>
</fileDesc>
</teiHeader>
<news>
<headline>“<persName>อนุพงษ์</persName>” ไล่ “ทหาร 38 นาย”พ้น ทบ. เหตุเอี่ยวเรียกรับหัวคิว</headline>
<lead></lead>
<neck></neck>
<body><p>ผู้สื่อข่าวรายงานจากกองบัญชาการกองทัพบกว่า  <persName>พล.อ.อนุพงษ์  เผ่าจินดา</persName> ผู้บัญชาการทหารบก ได้เซ็นคำสั่งทบ.ที่ 0401/1600 ลงวันที่ 10 ก.ค.52 ให้ปลดทหารหรือไล่ออกจากราชการทหารจำนวน 38 นาย เนื่องจากกรมจเรทหารบกได้ทำการสอบสวนและได้ข้อยุติว่ากลุ่มข้าราชการทหารบกดังกล่าวมีความผิดมีพฤติกรรมเกี่ยวข้องเรียกเงินเพื่อช่วยฝากนายทหารระดับชั้นประทวน และชั้นสัญญาบัตร ให้มีการปรับยศและตำแหน่งให้สูงขึ้น </p>

           <p> ผู้สื่อข่าวรายงานว่า เมื่อวันที่ 21 พ.ค.2552  ปรากฎว่ามีผู้เสียหายกว่า 20 คน เข้าพบ <persName>พ.ต.อ.เสริมคิด สิทธิชัยกานต์</persName> รอง ผบก.ปปป. เพื่อแจ้งความดำเนินคดีกับ <persName>ส.อ.ชาญชัย ชัยมาศ</persName> ทหารสังกัดกรมการรักษาดินแดน กองทัพบก ที่หลอกลวงว่าสามารถช่วยเหลือให้เข้ารับราชการเป็นนายทหารชั้นสัญญาบัตร มีค่าใช้จ่ายรายละ 300,000-500,000 บาท แต่ไม่สามารถทำได้ตามที่กล่าวอ้าง ทั้งนี้นโยบายผบ.ทบ. ได้ให้ความสำคัญต่อทหารที่การกระทำในการใช้อำนาจที่ผิด ไปเรียกรับผลประโยชน์ในการแอบอ้างโดยวิธีต่างๆ กองทัพบกจึงมีคำสั่งลงโทษให้ปลดออกจากทหาร 38 นาย โดย 6 นาย มีลักษณะเป็นผู้ดำเนินการหลอกลวง มีความผิดวินัยทหารร้ายแรง ต้องดำเนินการปลดจากประจำการทันทีและถอดยศ  ไม่มีเบี้ยหวัด บำเหน็จ บำนาญ ส่วนอีก 6 นาย เข้าข่ายเป็นผู้ร่วมดำเนินการมีความผิดเช่นเดียวกัน ให้ปลดออกมีเบี้ยหวัด บำเหน็จ บำนาญ ส่วนกำลังพลที่เหลือ 26 นาย ที่มีส่วนเกี่ยวข้องจึงปลดออก โดยมีบำเหน็จ บำนาญ</p></body>
</news>
