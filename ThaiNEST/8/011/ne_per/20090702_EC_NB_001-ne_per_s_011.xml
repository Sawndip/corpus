<teiHeader>
<fileDesc>
<titleStmt>
  <title>“กอร์ปศักดิ์” มั่นใจ ต.ค. นี้ เริ่มเดินหน้า “ไทยแข้มแข็ง”  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207020238&tb=N255207&return=ok&news_headline="%93%a1%cd%c3%ec%bb%c8%d1%a1%b4%d4%ec%94%20%c1%d1%e8%b9%e3%a8%20%b5.%a4.%20%b9%d5%e9%20%e0%c3%d4%e8%c1%e0%b4%d4%b9%cb%b9%e9%d2%20%93%e4%b7%c2%e1%a2%e9%c1%e1%a2%e7%a7%94%20"  </bibl>
</sourceDesc>
</fileDesc>
</teiHeader>
<news>
<headline>“<persName>กอร์ปศักดิ์</persName>” มั่นใจ ต.ค. นี้ เริ่มเดินหน้า “ไทยแข้มแข็ง”</headline>
<lead>รองนายกรัฐมนตรี ด้านเศรษฐกิจ มั่นใจภายในเดือนตุลาคมนี้ จะเริ่มเดินหน้าแผนปฏิบัติการไทยเข้มแข็ง 2555 ได้ เร่งผลักดันส่วนราชการทำโครงการตามแผนที่วางไว้ เพื่อกระตุ้นเศรษฐกิจ คาด GDP ไตรมาส 4 ปี 52 จะเป็นบวก</lead>
<neck></neck>
<body><p><persName>นายกอร์ปศักดิ์ สภาวสุ</persName> รองนายกรัฐมนตรี ด้านเศรษฐกิจ ให้สัมภาษณ์สำนักข่าวแห่งชาติว่า แม้ว่าในขณะนี้การพิจารณาร่างพระราชบัญญัติ (พ.ร.บ.) งบประมาณรายจ่ายประจำปี 2553 จะยังพิจารณาไม่จบ ก็ไม่ใช่เรื่องที่ต้องกังวล เนื่องจากงบประมาณรายจ่ายประจำปี 2553 ไม่มีงบประมาณด้านการลงทุน เป็นเพียงแค่งบประมาณที่เป็นรายจ่ายประจำ เช่น เงินเดือนข้าราชการ ส่วนโครงการสำคัญที่รัฐบาลจะมุ้งเน้นเพื่อกระตุ้นเศรษฐกิจ คือแผนปฏิบัติการไทยเข้มแข็ง ปี 2555 ซึ่งหน้าที่สำคัญของรัฐบาลในขณะนี้คือต้องเร่งผลักดันให้ส่วนราชการที่มีหน้าที่รับผิดชอบ ดำเนินการตามแผนอย่างเป็นรูปธรรม</p> 
<p>ทั้งนี้มั่นใจว่าภายในเดือนตุลาคมนี้ จะสามารถดำเนินโครงการตามแผนปฏิบัติการไทยเข้มแข็ง ปี 2555 ได้ ซึ่งมีหลายโครงการที่จะช่วยกระตุ้นเศรษฐกิจ อาทิ โครงการด้านการศึกษา โครงการจัดซื้อคอมพิวเตอร์ จำนวน 2 แสนเครื่อง โครงการปรับปรุงโรงพยาบาลและศูนย์สุขภาพ 700 แห่ง โครงการก่อสร้างถนนระยะทาง 7-8 พันกิโลเมตร และโครงการด้านชลประทาน ที่มีวงเงินลงทุนประมาณ 2 แสนล้านบาท </p>
<p>รองนายกรัฐมนตรี กล่าวอีกว่า ขณะนี้ยังเชื่อมั่นว่าในช่วงไตรมาส 4 ของปี 2552 ผลิตภัณฑ์มวลรวมในประเทศ หรือ GDP จะกลับมาเป็นบวก แม้ว่าในภาพรวมตลอดทั้งปีจะยังคงติดลบ เพราะที่ผ่านมามีปัจจัยหลายอย่างที่ส่งผลกระทบด้านความเชื่อมั่น แต่ขณะนี้มั่นใจว่าเมื่อสถานการณ์ทางการเมืองคลี่คลายลง จะส่งผลดีต่อระบบเศรษฐกิจ จะทำให้การท่องเที่ยวฟื้นตัว อีกทั้งมั่นใจว่าจากการดำนเนินงานของรัฐบาลจะส่งผลให้ GDP ของปี 2553 เป็นบวกอย่างแน่นอน</p></body>
</news>
