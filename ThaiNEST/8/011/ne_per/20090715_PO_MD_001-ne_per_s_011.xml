<teiHeader>
<fileDesc>
<titleStmt>
  <title>เรียกสอบ"พัชรวาท-เหลิม" คดีเข่นฆ่าประชาชน7ตุลา  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-15 21:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000080083  </bibl>
</sourceDesc>
</fileDesc>
</teiHeader>
<news>
<headline>เรียกสอบ"<persName>พัชรวาท</persName>-<persName>เหลิม</persName>" คดีเข่นฆ่าประชาชน7ตุลา</headline>
<lead></lead>
<neck></neck>
<body><p><persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติ (ป.ป.ช.) กล่าวถึงความคืบหน้าการไต่สวน กรณีที่มีการกล่าวหา 7 เจ้าหน้าที่รัฐ ปฏิบัติหน้าที่มิชอบ สั่งการให้เจ้าหน้าที่ตำรวจสลายการชุมนุม กลุ่มพันธมิตรประชาชนเพื่อประชาธิปไตย ที่บริเวณรัฐสภา เมื่อวันที่ 7 ต.ค. 51 ด้วยความรุนแรง จนมีผู้เสียชีวิตและบาดเจ็บจำนวนมากว่า ในวันนี้ ( 16 ก.ค.) ป.ป.ช.จะเชิญ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย เข้ามาให้ปากคำในฐานะพยาน ต่อคณะทำงานของป.ป.ช. ที่รับผิดชอบในคดีนี้ ในเวลาบ่ายโมง และ <persName>พล.ต.อ.วิโรจน์ พหลเวชช์</persName> รอง ผบ.ตร. หนึ่งใน 7 ผู้ถูกกล่าวหาด้วยเช่นกัน</p>
<p> <persName>นายวิชา</persName> ยังกล่าวอีกว่า ในวันที่ 17 ก.ค.จะเชิญ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ (ผบ.ตร.) มาให้ปากคำตามที่ผู้ถูกกล่าวหาอ้าง และส่วนตัวคิดว่าคงไม่มีการสอบพยานเพิ่มอีกแล้ว จากนั้นคณะทำงาน จะเร่งสรุปสำนวนทั้งหมด เสนอให้คณะกรรมการ ป.ป.ช.ชุดใหญ่พิจารณาว่า มีข้อมูลหลักฐานเพียงพอที่จะลงมติ ชี้มูลคดีนี้ได้หรือยัง หากคณะกรรมการ ป.ป.ช. เห็นว่ามีข้อมูลหลักฐานครบถ้วนเพียงพอแล้ว คณะทำงาน จะรีบสรุปสำนวนทั้งหมดอีกครั้ง เพื่อส่งให้คณะกรรมการ ป.ป.ช.ชุดใหญ่ลงมติชี้มูลต่อไป โดยจะพยายามทำให้ทันภายในสิ้นเดือนก.ค.นี้</p>
<p>ผู้สื่อข่าวรายงานว่า สำหรับเจ้าหน้าที่รัฐ 7 คน ที่ถูกแจ้งข้อกล่าวหาในคดีนี้ ได้แก่ 1. <persName>นายสมชาย วงศ์สวัสดิ์</persName> อดีตนายกรัฐมนตรี 2. <persName>พล.อ.ชวลิต ยงใจยุทธ</persName> อดีตรองนายกรัฐมนตรี 3. <persName>พล.ต.อ.พัชรวาท วงษ์สุวรรณ</persName> ผบ.ตร. 4. <persName>พล.ต.อ.วิโรจน์ พหลเวชช์</persName> รอง ผบ.ตร. 5. <persName>พล.ต.ท.สุชาติ เหมือนแก้ว</persName> ผบช.ภ.4 และอดีต ผบช.น. 6. <persName>พล.ต.ต.ลิขิต กลิ่นอวล</persName> รอง ผบช.น. และ 7. <persName>พล.ต.ต.เอกรัตน์ มีปรีชา</persName> รอง ผบช.น.</p></body>
</news>
