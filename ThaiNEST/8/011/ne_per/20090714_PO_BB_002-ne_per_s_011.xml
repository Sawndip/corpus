<teiHeader>
<fileDesc>
<titleStmt>
  <title>บิ๊กจิ๋ว-ชิดชัยให้การคดีหวย ยันไม่ผิด  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-14 14:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090714/59678/%e0%b8%9a%e0%b8%b4%e0%b9%8a%e0%b8%81%e0%b8%88%e0%b8%b4%e0%b9%8b%e0%b8%a7-%e0%b8%8a%e0%b8%b4%e0%b8%94%e0%b8%8a%e0%b8%b1%e0%b8%a2%e0%b9%83%e0%b8%ab%e0%b9%89%e0%b8%81%e0%b8%b2%e0%b8%a3%e0%b8%84%e0%b8%94%e0%b8%b5%e0%b8%ab%e0%b8%a7%e0%b8%a2-%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b8%9c%e0%b8%b4%e0%b8%94.html  </bibl>
</sourceDesc>
</fileDesc>
</teiHeader>
<news>
<headline><persName>บิ๊กจิ๋ว</persName>-<persName>ชิดชัย</persName>ให้การคดีหวย ยันไม่ผิด</headline>
<lead>"<persName>พล.อ.ชวลิต</persName>-<persName>พล.ต.อ.ชิดชัย</persName>"จำเลยร่วมคดีหวยบนดินขึ้นศาลฎีกานักการเมือง คดีหวยบนดิน เบิกความโครงการผ่านกองสลาก-คลังกลั่นกรองดีแล้ว เชื่อไม่ผิด</lead>
<neck></neck>
<body><p>ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง -<persName>นายสบโชค สุขารมณ์</persName> รองประธานศาลฎีกา เจ้าของสำนวนทุจริตโครงการออกสลากพิเศษเลขท้าย 2 และ 3 ตัว (หวยบนดิน) พร้อมองค์คณะ 9 คน ไต่สวนพยานจำเลย คดีหมายเลขดำอม.1/2551 ที่คณะกรรมการป้องกันและปราบปรามการทุจริตแห่งชาติ (ปปช.) เป็นโจทก์ฟ้อง <persName>พ.ต.ท.ทักษิณ ชินวัตร</persName> อดีตนายกรัฐมนตรี (จำหน่ายคดีออกจากสารบบความชั่วคราว) จำเลยที่ 1 , อดีตคณะรัฐมนตรีชุดรัฐบาล <persName>พ.ต.ท.ทักษิณ</persName> จำเลยที่ 2-30 และผู้บริหารสำนักงานสลากกินแบ่งรัฐบาล เป็นจำเลยที่ 31-47 </p>
<p>ในความผิดฐานร่วมกันทำผิดยักยอกทรัพย์ , เป็นเจ้าพนักงาน มีหน้าที่จัดการดูแลกิจการ เข้าไปมีส่วนได้ส่วนเสียเพื่อประโยชน์สำหรับตนเองหรือผู้อื่น และละเว้นไม่เรียกเก็บภาษีอากร และเป็นเจ้าพนักงาน ปฏิบัติหรือละเว้นการปฏิบัติโดยมิชอบตาม ประมวลกฎหมายอาญา มาตรา147,152,153,154,157 และ ความผิดตามพรบ.ว่าด้วยความผิดของพนักงานในองค์การหรือหน่วยงานของรัฐ พ.ศ.2502 มาตรา 3,4,8,9,10และ 11 โดย ปปช. ขอให้ศาลมีคำสั่งให้จำเลยทั้งหมด ร่วมกันคืนเงินที่มีมติอนุมัติให้จ่ายไปรวมจำนวน 14,862,254,865.94บาท ให้แก่สำนักงานสลากกินแบ่งรัฐบาลด้วย</p>
<p>ผู้สื่อข่าวรายงานว่า วันนี้ <persName>พล.อ.ชวลิต ยงใจยุทธ</persName> อดีตรองนายกรัฐมนตรี จำเลยที่ 2 ขึ้นเบิกความว่า ขณะที่รัฐบาลเริ่มดำเนินโครงการหวยบนดินนั้น เขาเห็นด้วย และให้การสนับสนุนอย่างเต็มที่ โดยเชื่อว่า ทุกคนที่ร่วมกันดำเนินโครงการก็มีความบริสุทธิ์ใจไม่มีใครคิดทุจริตหาผลประโยชน์จากโครงการดังกล่าว </p>
<p><persName>พล.อ.ชวลิต</persName> ยังตอบคำถามทนายโจทก์ ถึงขั้นตอนการนำเงินจากการขายสลากหวยบนดินไปใช้ว่า เป็นไปอย่างถูกต้อง โดยจะต้องผ่านความเห็นชอบจากคณะกรรมการพัฒนายุทธศาสตร์ ส่วนที่ไม่นำโครงการออกสลากให้คณะกรรมการกฤษฎีกาตีความก่อนเสนอ ครม.อนุมัตินั้น เนื่องจากเห็นว่า โครงการดังกล่าวผ่านขั้นตอนการกลั่นกรองจากทั้งสำนักงานสลากกินแบ่งรัฐบาล และกระทรวงการคลังมาแล้ว จึงไม่น่าจะขัดต่อกฎหมาย </p>
<p><persName>พล.อ.ชวลิต</persName> ตอบคำถามฝ่ายจำเลยด้วยว่า เท่าที่จำได้ มีการศึกษาโครงการออกสลากหวยบนดิน มาตั้งแต่รัฐบาล<persName>นายชวน หลีกภัย</persName> และสมัยรัฐบาล<persName>นายชวน</persName> และ<persName>นายบรรหาร ศิลปอาชา</persName> มีหน่วยงานต่าง ๆ 30-40 แห่ง ที่เคยออกสลากพิเศษโดยไม่นำเงินเข้าคลัง แต่นำไปใช้ในวัตถุประสงค์อื่น</p>
<p>ภายหลัง <persName>พล.อ.ชวลิต</persName> เบิกความเสร็จสิ้นแล้ว ฝ่ายจำเลย นำ <persName>พล.ต.อ.ชิดชัย วรรณสถิตย์</persName> อดีตรองนายกรัฐมนตรี ขึ้นเบิกความถึงการริเริ่มโครงการหวยบนดินว่า หลังจากเขานฐานะรองนายกรัฐมนตรี รับผิดชอบดูแลปัญหาด้านยาเสพติด ได้ลงพื้นที่ศึกษาปัญหา พบว่า ผู้ค้ายาเสพติดส่วนใหญ่ เป็นเครือข่ายเดียวกับผู้ค้าหวยใต้ดิน ซึ่งมักจะเป็นผู้มิอิทธิพลในพื้นที่และปราบปรามเท่าใดก็ไม่หมด จึงมีแนวทางที่จะตัดวงจรดังกล่าว ด้วยการทำหวยใต้ดินให้ถูกกฎหมาย ซึ่งจะสามารถแก้ได้ทั้งปัญหายาเสพติด ผู้มีอิทธิพล และปัญหาความยากจน โดยการนำเงินจากการขายสลากไปช่วยเหลือคนยากจน </p>
<p><persName>พล.ต.อ.ชิดชัย</persName> เบิกความว่า เหตุที่ ครม.อนุมัติออกสลากหวยบนดิน โดยไม่มีการเสนอให้คณะกรรมการกฤษฎีกาพิจาณาก่อน เพราะเชื่อว่า โครงการดังกล่าวถูกต้องตามกฎหมาย เนื่องจากผ่านการพิจารณาของจากสำนักงานสลากฯ และกระทรวงการคลังมาแล้ว </p>
<p>ทั้งนี้ เมื่อไต่สวนพยานจำเลยเสร็จสิ้นทั้ง 2 ปากแล้ว ศาลนัดไต่สวนพยานจำเลยปากต่อไปในวันที่ 17 ก.ค.นี้ เวลา 09.30 น. โดยฝ่ายจำเลย เตรียม <persName>นายวิษณุ เครืองาม</persName> อดีตรองนายกรัฐมนตรี จำเลยที่ 7 เข้าไต่สวน</p></body>
</news>
