<teiHeader>
<fileDesc>
<titleStmt>
  <title>สตช.ตรวจเข้มวิทยุชุมชน-หนังสือ"เสื้อแดง"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171140  </bibl>
</sourceDesc>
</fileDesc>
</teiHeader>
<news>
<headline>สตช.ตรวจเข้มวิทยุชุมชน-หนังสือ"เสื้อแดง"</headline>
<lead></lead>
<neck></neck>
<body><p><persName>พล.ต.ท.สมเดช</persName> ขาวขำ ผบช.สทส.กล่าวถึงกรณี<persName>นายอภิสิทธิ์ เวชชาชีวะ</persName> นายกรัฐมนตรี มีคำสั่งให้ตำรวจสันติบาลตรวจสอบสถานีวิทยุชุมชนที่เข้าข่ายหมิ่นสถาบันและการเปิดหนังสือของกลุ่มคนเสื้อแดงว่า เรื่องนี้ได้มีคำสั่งให้ <persName>พล.ต.ต.ประยุทธ ชวนะวงศ์</persName> ผบก.สื่อสาร จัดเจ้าหน้าที่ตรวจสอบและเฝ้าระวังอยู่แล้ว เท่าที่ได้รับรายงานช่วงนี้ตั้งแต่ที่มีการเคลื่อน ไหวของกลุ่มคนเสื้อแดงในช่วงเดือนเมษายนจนถึงขณะนี้ไม่พบว่ามีคลื่นวิทยุชุมชนสถานีใดที่มีการกระทำความผิดเข้าข่ายหมิ่นสถาบัน แต่ได้สั่งให้เฝ้าระวังเพื่อไม่ให้มีการกระทำความผิดตามนโยบายของรัฐบาล และ ผบ.ตร.</p>

                <p><persName>พล.ต.ท.สมเดช</persName> กล่าวต่อว่า ในเรื่องนี้ถือว่าเป็นหน้าที่ของตำรวจสื่อสาร และตำรวจ สันติบาลได้เตรียมอุปกรณ์บันทึกเทปสถานีวิทยุที่เข้าข่ายต้องเฝ้าระวัง จำนวน 7-8 สถานี ที่กระจายในพื้นที่ภาคเหนือ ภาคอีสาน และกทม.ซึ่งมีการบันทึกเทปรายงานที่คิดว่าอาจจะเข้าข่ายหมิ่นสถาบัน และในวันที่ 22 กรกฎาคมนี้ คณะกรรมการคดีหมิ่นสถาบันที่มี <persName>พล.ต.ท.ธีระเดช รอดโพธิ์ทอง</persName> ผบช.ส.เป็นประธานการประชุมเพื่อติดตามผลการตรวจสอบสื่อทุกประเภทที่มีการกระทำความผิดเข้าข่ายคดีหมิ่นสถาบันทุกเดือน </p>

                <p>ขณะที่ <persName>พล.ต.ท.ธีระเดช รอดโพธิ์ทอง</persName> ผบช.ส.กล่าวว่า ขณะนี้ยังไม่พบว่ามีการจำหน่ายของหนังสือของกลุ่มคนเสื้อแดงจึงยังไม่ได้ทำอะไรได้มีคำสั่งให้เจ้าหน้าที่ตำรวจตรวจสอบแล้วว่าหนังสือดังกล่าวว่าเข้าข่ายกระทำผิดกฏหมายด้วยหรือไม่ ส่วนสถานีวิทยุชุมชนที่ผิดกฏหมายเป็นหน้าที่ของตำรวจพื้นที่เป็นผู้ดำเนินการและเฝ้าระวัง หากพบว่ามีการกระทำผิดกฏหมาย ให้ตำรวจท้องที่ดำเนินการได้ทันที จากที่ได้ตรวจสอบสถานีวิทยุชุมชนส่วนใหญ่เป็นเรื่องข่าวการเมืองและมีความพยายามปลุกระดม ตำรวจสันติบาลมีหน้าที่ตรวจสอบสถานีคลื่นวิทยุที่เข้าข่ายความผิด ไม่ได้เป็นพนักงานสอบสวน เมื่อที่ประชุมมีความเห็นอย่างไรจะส่งให้พนักงานสอบสวนในพื้นที่ดำเนินการไม่ต้องเสนอไปที่สำนักงานตำรวจแห่งชาติ โดยได้นัดประชุมคณะกรรมการคดีหมิ่นสถาบันในวันที่ 22 กรกฏาคม เวลา 14.00 น.จะมีการหารือในเรื่องสถานีวิทยุชุมชนและสื่อสิ่งพิมพ์ที่เข้าข่ายหมิ่นสถาบัน</p></body>
</news>
