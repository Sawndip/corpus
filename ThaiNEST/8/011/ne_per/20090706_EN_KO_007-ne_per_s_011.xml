<teiHeader>
<fileDesc>
<titleStmt>
  <title>โต้ขย่ม"เอส"ในรถ"หยาด"ลั่นไม่คิดฟ้องซ้อเจ็ด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090706/19292/%e0%b9%82%e0%b8%95%e0%b9%89%e0%b8%82%e0%b8%a2%e0%b9%88%e0%b8%a1%e0%b9%80%e0%b8%ad%e0%b8%aa%e0%b9%83%e0%b8%99%e0%b8%a3%e0%b8%96%e0%b8%ab%e0%b8%a2%e0%b8%b2%e0%b8%94%e0%b8%a5%e0%b8%b1%e0%b9%88%e0%b8%99%e0%b9%84%e0%b8%a1%e0%b9%88%e0%b8%84%e0%b8%b4%e0%b8%94%e0%b8%9f%e0%b9%89%e0%b8%ad%e0%b8%87%e0%b8%8b%e0%b9%89%e0%b8%ad%e0%b9%80%e0%b8%88%e0%b9%87%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>โต้ขย่ม"<persName>เอส</persName>"ในรถ"<persName>หยาด</persName>"ลั่นไม่คิดฟ้อง<persName>ซ้อเจ็ด</persName></headline>
<lead>"<persName>หยาด</persName>" <persName>หยาดทิพย์ ราชปาล</persName> ขำกลิ้งโดนเจ้าแม่ไฟเบอร์ "<persName>ซ้อเจ็ด</persName>" เม้าท์ขย่มกับดาราหนุ่ม "<persName>เอส</persName>" <persName>วรฤทธิ์ ไวยเจียรนัย</persName> ในรถนินิคูเปอร์ แจงไม่คิดฟ้อง แต่อุทิศส่วนกุศลให้</lead>
<neck></neck>
<body><p>เจอข่าวในทางไม่ดีตลอด สำหรับนางเอกสาว "<persName>หยาด</persName>" <persName>หยาดทิพย์</persName> ล่าสุดถูก<persName>ซ้อเจ็ด</persName> เขียนว่าเธอขย่มกับดาราหนุ่ม "<persName>เอส</persName>" <persName>วรฤทธิ์</persName> ในรถมินิคูเปอร์ ทั้งนี้เธอรีบปฏิเสธทันทีว่า ไม่เป็นความจริง อีกทั้งไม่ซีเรียสกับข่าวดังกล่าว</p>
<p>
 "ไม่รู้ว่าจะตอบยังไง เป็นอะไรที่ตลกมาก คือหยาดไม่ได้โกรธอะไรนะ แต่หยาดขำ หยาดใช้รถมินิจริงๆ แต่หยาดไม่ได้ขับมาครึ่งปีแล้ว เพราะหยาดขับชน แล้วคุณแม่ออกกฎไว้ ก็เลยไม่ได้ใช้ (ซีเรียสมั้ยข่าวแรง) ไม่รู้จะโกรธทำไม เท่าที่เห็นเขาก็ด่าทุกคน ถามว่าจะฟ้องมั้ย ไม่นะ หยาดชินแล้วกับคอลัมน์นี้ เหมือนเขาจะหาคนที่มาเขียนด่าเรื่อยๆ แต่หยาดเชื่อ ว่าดาราทุกคนโดนกันทั่วหน้า ถามว่าคิดจะตามล่าหาตัวใครคือซ้อเจ็ดมั้ย หยาดคงไม่รู้หรอกว่าคือใคร แต่ใครรู้บอกด้วยแล้วกัน" <persName>หยาด</persName>กล่าว</p> 

 <p>ถามต่อ ว่าเล่าเรื่องนี้ให้ "<persName>เอส</persName>" <persName>วรฤทธิ์</persName> รับรู้หรือไม่ นางเอกสาวกล่าวว่า ยังไม่ได้เล่าให้ดาราหนุ่มฟัง เพราะเพิ่งทราบข่าว อีกทั้งไม่ซีเรียส</p>

 <p>"ถ้าอ่านแล้วอาจจะโกรธก็ได้ แต่ถามว่าจะกลับไปอ่านมั้ย คงไม่ เพราะเดี๋ยวปรี๊ด คือหยาดก็เชื่อ ว่าคงไม่มีบ่อย หยาดทำงานมา 6-7 ปีแล้ว ไม่เคยโดนเขียนอะไรแบบนี้  คือเขารู้เป็นช็อตละเอียดมาก บางทีเขาเขียนเหมือนละครไปหน่อย ถามว่ากลัวคนเข้าใจผิดมั้ย หยาดว่าคนเข้าค่อนข้างรู้นะ หยาดไม่ได้ว่าใคร คือถ้าเอ่ยชื่อนี้ เขาก็รู้ว่าคอลัมน์นี้มันแรงแค่ไหน" ดาราวิกพระรามสี่แจกแจง พร้อมกับเสริมต่อ ว่าตั้งแต่ต้นปี เจอข่าวในแง่ลบเยอะมาก</p>

 <p>"ถามว่าไปทำบุญมั้ย ก็ทำเป็นประจำอยู่แล้ว มีคนบอกเหมือนกัน ว่าให้ทำบุญอุทิศส่วนกุศลให้เขาบ้าง บางทีเราไปทำบุญก็จะขอว่าใครที่ไม่หวังดีกับเรา ก็อุทิศให้เขา จะได้เลิกยุ่งกับเราสักที หยาดไม่ได้โกรธอะไรเขา แต่ไม่แน่เขาเป็นคนข้างบ้านหยาดหรือเปล่า ถึงได้รู้ดี" <persName>หยาด</persName>กล่าวสรุป</p></body>
</news>
