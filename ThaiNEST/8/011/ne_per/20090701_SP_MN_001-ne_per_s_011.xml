<teiHeader>
<fileDesc>
<titleStmt>
  <title>"เวนเกอร์" วิจารณ์ชุดขาวทำทีมไม่สร้างสรรค์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-01 23:45:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000074144  </bibl>
</sourceDesc>
</fileDesc>
</teiHeader>
<news>
<headline>"<persName>เวนเกอร์</persName>" วิจารณ์ชุดขาวทำทีมไม่สร้างสรรค์</headline>
<lead><persName>อาร์แซน เวนเกอร์</persName> ผู้จัดการทีมนักปั้นของ อาร์เซนอล เผยเมินย้ายไปคุมทัพ รีล มาดริด ที่คอยตามจีบมาอย่างยาวนานว่าเป็นเพราะยอมรับสไตล์การทำทีมของยักษ์ใหญ่แห่ง ลา ลีกา สเปน ที่เน้นทุ่มเงินซื้อนักเตะไม่ได้</lead>
<neck></neck>
<body><p>กุนซือชาวฝรั่งเศสตกเป็นข่าวมาโดยตลอดว่า “ราชันชุดขาว” เล็งเป็นตัวเลือกลำดับต้นๆ ในการดึงไปรับตำแหน่งนายใหญ่ในถิ่นซานติอาโก เบอร์นาบิว และประเด็นดังกล่าวก็ถูกจุดขึ้นมาอีกครั้งในช่วงซัมเมอร์นี้ โดยในซีซันที่ผ่านมา <persName>ฮวนเด รามอส</persName> ยังทำผลงานไม่เข้าตาโดยได้แค่รองแชมป์ตามหลัง บาร์เซโลนา ถึง 9 คะแนน</p>
<p>อย่างไรก็ตาม <persName>เวนเกอร์</persName> ออกมาบอกสาเหตุที่เลือกปักหลักกับ “ปืนใหญ่” พร้อมทั้งเอ่ยปากวิจารณ์ยอดทีมจากเมืองหลวงแดนกระทิงดุเป็นฉากๆ ว่า “รีล มาดริด เป็นสโมสรที่เน้นความโดดเด่น แต่พวกเขาหารู้ไม่ว่าในฟุตบอลยังมีอีกมิติหนึ่ง นั่นคือความสำเร็จในการสร้างทีมอย่างมีสไตล์ โดยมีความรู้ความเข้าใจในเกมกีฬาเป็นพื้นฐาน”</p>
<p>“ที่สำคัญทีมที่สร้างขึ้นมาจะต้องสอดคล้องกับแนวทางการเล่นของสโมสร โดยมีนักเตะหนุ่มเป็นพลังขับเคลื่อน นี่คือโครงการที่ผมวางรากฐานให้กับ อาร์เซนอล และผมก็อยากเห็นมันเติบโตไปจนกว่าจะประสบความสำเร็จ ซึ่งความบันเทิงในเกมฟุตบอลของผมมาจากการเห็นพวกเขาเหล่านั้นเล่นกันอย่าง สนุกสนาน” กุนซือมาดละเมียด ร่ายยาว</p>
<p> ทั้งนี้ รีล มาดริด เน้นนโยบายกว้านซื้อดาวดังระดับโลกโดยช่วงซัมเมอร์นี้ประสบความสำเร็จกับการ ทุ่มเงินคว้า <persName>คริสเตียโน โรนัลโด</persName> และ <persName>ริคาร์โด กาก้า</persName> มาร่วมทีม และยังมีข่าวกับ <persName>ดาวิด บีญา</persName>, <persName>ฟรองค์ ริเบรี</persName> รวมถึง <persName>ชาบี อลอนโซ</persName> อย่างไม่ขาดสายอีกด้วย</p></body>
</news>
