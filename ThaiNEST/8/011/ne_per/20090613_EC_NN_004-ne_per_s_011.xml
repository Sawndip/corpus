<teiHeader>
<fileDesc>
<titleStmt>
  <title>RPCทุ่มทุนเปิดโรงงานผลิตไบโอดีเซล-เล็งกรีเซอลีนต่อยอดธุรกิจ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165649  </bibl>
</sourceDesc>
</fileDesc>
</teiHeader>
<news>
<headline>RPCทุ่มทุนเปิดโรงงานผลิตไบโอดีเซล-เล็งกรีเซอลีนต่อยอดธุรกิจ</headline>
<lead></lead>
<neck></neck>
<body><p><persName>นายศุภพงศ์ กฤษณกาญจน์</persName> ประธานคณะกรรมการบริหาร บมจ.ระยองเพียวริฟายเออร์(RPC) กล่าวว่า บริษัทได้ใช้งบลงทุนกว่า 
500 ล้านบาท สร้างโรงงานเพียวไบโอดีเซล บนพื้นที่ 10 ไร่ มีกำลังการผลิตวันละ 300,000 ลิตร สามารถผลิตน้ำมันไบโอ
ดีเซล B100 เพื่อนำมาผสมกับน้ำมันดีเซลตามนโยบายของรัฐบาลได้ โดยปีนี้บริษัทได้ผลิตน้ำมันดีเซลเพียว B5 ออกวางจำหน่าย ซึ่ง
ได้รับการตอบรับจากลูกค้าเป็นอย่างดี ช่วง 5 เดือนแรกที่ผ่านมามียอดจำหน่ายสูงถึง 65% มากกว่าช่วงเดียวกันของปีก่อนถึง 550% 
โดยในปีนี้บริษัทตั้งเป้าเพิ่มยอดขายน้ำมันดีเซลเพียว B5 ทดแทนน้ำมันดีเซลให้ได้ 60% ภายในเดือนนี้ </p>

<p>"ปีนี้บริษัทมุ่งผลิตน้ำมันดีเซลเพียว B5 เป็นหลัก ซึ่งขณะนี้มีจำหน่ายครบทุกสาขาแล้ว จึงเชื่อว่าเพียวไบโอดีเซลจะเป็นธุรกิจหนึ่ง
ที่สร้างรายได้ให้กับบริษัทในปีนี้ได้เป็นอย่างดี โดยปีนี้ตั้งเป้ารายได้ของบริษัท เพียวไบโอดีเซล จำกัด ซึ่งเป็นบริษัทในเครือ RPC ไว้ที่ 
1,200 ล้านบาท ซึ่งรายได้จากไบโอดีเซลจะช่วยผลักดันให้รายได้รวมของบริษัทในปีนี้ปรับตัวสูงขึ้นมาที่ 22,300 ล้านบาท จาก
ปีก่อนที่มีรายได้ 22,000 ล้านบาท" <persName>นายศุภพงศ์</persName> กล่าว </p>

<p>อย่างไรก็ตาม ขณะนี้บริษัทได้ตัดสินใจชะลอการลงทุนต่างประเทศออกไปอย่างไม่มีกำหนด ทั้งที่เวียดนาม กัมพูชา และลาว แม้
บริษัทยังมองโอกาสการลงทุนต่อเนื่อง แต่จะยังไม่มีการลงทุนในอนาคตอันใกล้จนกว่าเศรษฐกิจโลกจะฟื้นตัวอย่างชัดเจน แต่ถ้าจะมีการลง
ทุนก็จะเป็นการลงทุนที่เกี่ยวเนื่องกับธุรกิจไบโอดีเซล โดยอยู่ระหว่างศึกษาเพื่อผลิตกรีเซอลีนที่เป็นส่วนหนึ่งที่ได้จากการผลิตไบโอดีเซล 
คาดว่าจะใช้เงินลงทุนไม่มาก </p>

<p>ด้านนายบรรลือ ศรีโปดก กรรมการผู้จัดการ บริษัท เพียวพลังงานไทย จำกัด กล่าวว่า โรงงานเพียวไบโอดีเซลใช้น้ำมันปาล์มดิบภาย
ในประเทศเป็นวัตถุดิบ เพื่อช่วยเหลือเกษตรกรชาวสวนปาล์มให้มีรายได้มากขึ้น โดยบริษัทได้เริ่มผลิตและจำหน่ายน้ำมันไบโอดีเซล 
B100 ตั้งแต่ต้นปีที่ผ่านมา พร้อมวางแผนจะดำเนินการผลิตและจำหน่ายไม่น้อยกว่า 60% ของกำลังผลิตในปีนี้ และจะเพิ่มสูงขึ้นอีก
ในปี 2553</p></body>
</news>
