<teiHeader>
<fileDesc>
<titleStmt>
  <title>นายอำเภอพาเด็กหัวจุกตรวจร่างกายพบกะโหลกเล็ก-ส่งรักษาต่อรพ.ศูนย์เชียงราย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169125  </bibl>
</sourceDesc>
</fileDesc>
</teiHeader>
<news>
<headline>นายอำเภอพาเด็กหัวจุกตรวจร่างกายพบกะโหลกเล็ก-ส่งรักษาต่อรพ.ศูนย์เชียงราย</headline>
<lead></lead>
<neck></neck>
<body><p>เมื่อเวลา 09.00 น.วันที่ 6 กรกฎาคม <persName>นายวิศิษฐ์ สิทธิสมบัติ</persName> นายอำเภอแม่สาย พร้อมด้วยแพทย์และเจ้าหน้าที่พยาบาล โรงพยาบาลแม่สาย ได้นำรถพยาบาลไปรับตัว <persName>ด.ญ.ปิ่นทอง โพธิ</persName> ทารกวัย 3 เดือน หรือเด็กหัวจุกที่บ้านพัก บ้านป่าแดง ต.เกาะช้าง อ.แม่สาย จ.เชียงราย เพื่อนำตัวไปตรวจเช็คร่างกายที่ รพ.แม่สาย โดยมีนางคำ มารดาของ <persName>ด.ญ.ปิ่นทอง</persName> ติดตามไปเฝ้าดูอาการด้วยอย่างใกล้ชิด </p>

<p> เมื่อมาถึง รพ.แม่สาย <persName>พญ.สุชัญญา สุวรรณจิตร</persName> แพทย์เวร รพ.แม่สาย ได้นำตัว <persName>ด.ญ.ปิ่นทอง</persName> เข้าตรวจเช็คร่างกายเบื้องต้น จากนั้น ก็ทำการเอ็กซเลย์ที่บริเวณหัวจุกของ <persName>ด.ญ.ปิ่นทอง</persName> ซึ่งผลการตรวจอาการเบื้องต้น ทาง<persName>พญ.สุชัญญาฯ</persName> เปิดเผยว่า ลักษณะอาการหัวจุกของ <persName>ด.ญ.ปิ่นทอง</persName> น่าจะเป็นโรค MICROCEPHARUS ซึ่งจะมีอาการสมองเล็ก หัวกะโหลกเล็ก แต่ผลจากการตรวจร่างกายเบื้องต้น ไม่พบสิ่งผิดปกติ และเด็กมีสุขภาพร่างกายแข็งแรงดี โดยแพทย์จะทำการส่งตัวไปตรวจ เอ็กซเรย์คลื่นสมองโดยละเอียดอีกครั้ง ที่รพ.ศูนย์เชียงราย เนื่องจาก ที่รพ.ศูนย์เชียงราย มีเครื่องมือและอุปกรณ์ทางการแพทย์ที่พร้อมกว่า รพ.ชุมชน อีกทั้ง ยังมีแพทย์ผู้เชี่ยวชาญเฉพาะทาง ในการตรวจด้วย</p></body>
</news>
