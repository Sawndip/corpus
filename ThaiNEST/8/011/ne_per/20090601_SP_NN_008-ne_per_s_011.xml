<teiHeader>
<fileDesc>
<titleStmt>
  <title>เมืองทองฮอตยำฉลามชลคาถิ่น5-2  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163869  </bibl>
</sourceDesc>
</fileDesc>
</teiHeader>
<news>
<headline>เมืองทองฮอตยำฉลามชลคาถิ่น5-2</headline>
<lead>ศึกฟุตบอลลีกสไตล์ไทยแลนด์ปีที่ 13 ในนัดที่12 เริ่มสนุกตื่นเต้นเมื่อทีมกิเลนคู่เมืองทองหนองจอกยูไนเต็ดจากปากเกร็ดบุกไป ยำฉลามชลบุรีถึงถิ่น 5-2 เมื่อวันที่30 พ.ค.ที่สนามเทศบาลหนองปรือชลบุรี เมืองทองได้ประตูจากดังโก้ เซียก้านักเตะชาวโกติวัวร์ 2 ลูกที่เหลือได้จากฝีเท้าของ<persName>พิเชษฐ์ อินทร์บาง</persName>,<persName>หัตถพร สุวรรณ</persName>และ<persName>ณัฐพร พันธุ์ฤทธิ์</persName> ฝั่งเจ้าบ้านได้จาก<persName>อาทิตย์ สุนทรพิธ</persName>และ<persName>โคเน่ มะหะหมัด</persName>นักเตะชาวโกดติวัวร์จากชัยชนะทำให้เมืองทองมี 25 คะแนนขึ้นไปรั้งรองจ่าฝูงทันที ผลคู่อื่นๆบีอีซีเทโรศาสนทีมมังกรไฟเล่นในบ้านเฉือนทีมเยือนรองบ๊วยบลูมารี นศรีราชาเอฟ.ซี. 3-2 มังกรไฟได้ประตูจาก<persName>อาเรี่ยน ฌอง อาคาสซู</persName>นักเตะโกดติวัวร์ <persName>อานนท์สระน้อย</persName>และ<persName>ชลากร สงวนดี</persName> ทีมเยือนได้จาก<persName>ฮิโรโนริ ซารูตะ</persName>นักเตะญี่ปุ่นและ<persName>อรรถพงษ์ หนูพรหม</persName></lead>
<neck></neck>
<body><p>คู่ที่ 3 สโมสรการไฟฟ้าส่วนภูมิภาคเสมอกับทีมเยือนการท่าเรือไทยแบบน่าดู 2-2 นับเป็นนัดที่ 10 แล้วที่มนุษย์ไฟฟ้ายังไม่ชนะใคร แชมป์เก่าไฟฟ้าได้ประตูจาก<persName>อภิภู สุนทรพนาเวศ</persName>และ<persName>วิคเตอร์ แมนซ่า</persName>นักเตะชาวกาน่าส่วนสิงห์เจ้าท่าได้ประตูจาก<persName>จิระวัฒน์ มัคคารมณ์</persName>และ<persName>พิพัฒน์ ต้นกันยา</persName>คู่ที่ 4 ทหารน้ำราชนาวีระยองเฉือนทีมห้างขายยาตรากิเลนโอสถสภา 2-1 ราชนาวีได้ประตูจาก<persName>สมเจตร สัตบุษ</persName>และ<persName>สุทธินันท์ นนทรี</persName>ส่วนห้างขายยาได้ประตูจากโจ้ 5 หลา<persName>ศรายุทธ ชัยคำดี</persName> ผลการแข่งขันดิวิชั่น 1 มีดังนี้ทีมจ่าฝูงเพื่อนตำรวจบุกไปชนะทหารอากาศที่สนามธูปะเตมีย์ 3-2 ทหารบกชนะสุราษฎร์ธานี 1-0 การบินไทยบ้านบึงชนะจันทบุรี 1-0 เทศบาลเมืองปราจีนบุรีชนะศุลกากร 1-0 ดิวิชั่น2 สมุทรปราการชนะสิงห์บุรี 2-0 พิจิตรชนะตาก 2-0 เลยชนะบุรีรัมย์ 2-1 </p></body>
</news>
