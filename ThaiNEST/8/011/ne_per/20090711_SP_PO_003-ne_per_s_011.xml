<teiHeader>
<fileDesc>
<titleStmt>
  <title>เดวิสคัพไทยตามคาซัค0-2  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56500  </bibl>
</sourceDesc>
</fileDesc>
</teiHeader>
<news>
<headline>เดวิสคัพไทยตามคาซัค0-2</headline>
<lead>ความหวังของทีมนักหวดไทย ที่จะคว้าชัยชนะเหนือคาซัคสถานในศึกเทนนิสเดวิสคัพ บาย บีเอ็นพี พาริบาส โซนเอเชีย/โอเชียเนีย</lead>
<neck></neck>
<body><p>กรุ๊ปเพลย์ออฟ รอบ 2 ฝากไว้ที่ <persName>สนฉัตร</persName>-<persName>สรรค์ชัย รติวัฒน์</persName> ที่จะลงสนาม พบกับ <persName>อเล็กซี เคิร์ดยุก</persName>-<persName>ยูริ ชูคิน</persName> ณ ศูนย์พัฒนาเทนนิสแห่งชาติ เมืองทองธานี เวลา13.00 น. วันนี้ หลังไทยตกเป็นรอง 0-2 คู่ ในการแข่งขันประเภทเดี่ยวสลับมือเมื่อวานนี้ <persName>พีระเกียรติ ศิริฤทัยวัฒนา</persName> มือ 731 โลก ที่สัมผัส การแข่งขันรายการนี้เป็นครั้งแรก แพ้ <persName>อัลเดร โกลูเบฟ</persName> (73) 2-6, 3-6, 2-6 ก่อนที่ <persName>กิตติพงษ์ วชิรมโนวงศ์</persName> (895) จะพ่าย <persName>มิคาอิล คูคูชิคิน</persName> (175) 2-6, 4-6, 2-6 ทำให้ทีมไทยต้องชนะในประเภทชายคู่สถานเดียวเท่านั้น </p>
<p>“ยอมรับตั้งแต่แรกแล้วว่าเป็นรองทั้งอันดับโลกและประสบการณ์ แต่เราหวังว่าจะชนะได้ในประเภทคู่ด้วยอันดับโลกและประสบการณ์ในการเล่นอาชีพที่เหนือกว่า เราจะต้องมั่นใจ” <persName>ธนากร ศรีชาพันธุ์</persName> กัปตันทีมไทย กล่าว พร้อมยอมรับว่าขณะนี้เป็นเรื่องยากที่จะพลิกสถานการณ์เก็บชัยชนะทั้ง 3 คู่ที่เหลือ </p>
<p>ด้าน <persName>พีระเกียรติ</persName> ยอมรับว่าเขาตื่นสนาม แต่นับว่าเป็นประสบการณ์ที่ดีที่จะได้เรียนรู้ว่าเมื่อเจอคนเก่งจะต้องพัฒนาตรงจุดใดบ้าง </p>
<p>ขณะที่ <persName>กิตติพงษ์</persName> ซึ่งถูกวางให้เป็นมือ 1 ของทีมไทย กล่าวว่า เขารู้สึกกดดันจนตีผิดฟอร์มของตัวเอง นอกจากนี้คู่ต่อสู้ยังสโตรกหนัก ทำให้เขาต้านไม่ค่อยไหว </p>
<p>“<persName>น้องนก</persName>” <persName>นพวรรณ เลิศชีวกานต์</persName> เดินทางมาชมการแข่งขันของ<persName>กิตติพงษ์</persName>ตามสัญญา พร้อมเผยในภายหลังว่า เธอจะรับบทพรีเซนเตอร์ให้กับเชียงใหม่ไนต์ซาฟารีในการเดินทางกลับบ้านวันจันทร์นี้</p></body>
</news>
