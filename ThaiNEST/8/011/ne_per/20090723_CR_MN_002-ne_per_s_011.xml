<teiHeader>
<fileDesc>
<titleStmt>
  <title>สลด!สาวใจแตกทำแท้งทิ้งทารก 4 เดือน ลงแม่น้ำเจ้าพระยา  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-23 17:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000083501  </bibl>
</sourceDesc>
</fileDesc>
</teiHeader>
<news>
<headline>สลด!สาวใจแตกทำแท้งทิ้งทารก 4 เดือน ลงแม่น้ำเจ้าพระยา</headline>
<lead>สาวใจแตกใจร้าย แท้งทารกน้อยวัย 4 เดือน ทิ้งแม่น้ำเจ้าพระยา เรือขายกาแฟพายเจอแจ้ง ตร.คาด แม่ใจร้ายไม่มีปัญญาเลี้ยงดูกินยาขับเลยนำทิ้ง</lead>
<neck></neck>
<body><p>วันนี้ (23 ก.ค.) เมื่อเวลา 14.00 น. <persName>พ.ต.ท.ไพโรจน์ รัตนมณี</persName> พนักงานสอบสวน (สบ3) สภ.ปากเกร็ด รับแจ้งเหตุพบศพทารกเพศชายลอยอยู่ในลำน้ำเจ้าพระยามาเกยตลิ่งหน้าห้องอาหาร “ฮะเส็ง” บริเวณหัวถนนท่าน้ำปากเกร็ด จึงรายงานให้ <persName>พ.ต.อ.ธวัชชัย นาคฤทธิ์</persName> ผกก. <persName>พ.ต.ท.วิทิต จันทร์เอี่ยม</persName> สว.สส.ทราบ พร้อมด้วยมูลนิธิป่อเต็กตึ้ง แพทย์จากสถาบันนิติเวช รพ.ธรรมศาสตร์ รีบรุดไปยังที่เกิดเหตุ</p>
       
       <p>พบชาวบ้านจำนวนมากกำลังมุงดูศพทารกเพศชาย ซึ่งยังมีอวัยวะครบ 32 กันอยู่บริเวณริมตลิ่งหน้าห้องอาหารดังกล่าว เบื้องต้นพบว่า ก่อนพบศพมีคนพายเรือขายกาแฟผ่านมาพบด้วยความตกใจ จึงโทร.แจ้งเจ้าหน้าที่ตำรวจ ซึ่งคาดว่า แม่ใจร้ายรายนี้คงตั้งท้องแล้วไม่สามารถเลี้ยงดูหรืออาจจะตั้งท้องโดยไม่มีพ่อจึงกินยาขับ เพื่อให้แท้งจนกระทั่งเด็กคลอดออกมาเสียชีวิตก่อนกำหนด ซึ่งเจ้าหน้าที่ตำรวจได้ออกสืบสวนหาเบาะแสหญิงสาวในย่านใกล้เคียงเพื่อนำตัวมาดำเนินคดีต่อไป</p></body>
</news>
