<teiHeader>
<fileDesc>
<titleStmt>
  <title>เผยภาพน่าชม ผู้นำเกาหลีเหนือสมัยยัง "ไร้เดียงสา"  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-18 17:52:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000081277  </bibl>
</sourceDesc>
</fileDesc>
</teiHeader>
<news>
<headline>เผยภาพน่าชม ผู้นำเกาหลีเหนือสมัยยัง "ไร้เดียงสา"</headline>
<lead>ภาพชุดนี้จัดแสดงที่ห้องนิทรรศกาลของสถาบันการศึกษาแห่งหนึ่งในกรุงโซล ประเทศเกาหลีใต้ ซึ่งเปิดสอนเกี่ยวกับการรวมชาติของสองเกาหลีมาตั้งแต่ปี 1996 โดยเป็นภาพ<persName>คิมอิลซุง</persName> ผู้ก่อตั้งเกาหลีเหนือและบิดาของ<persName>คิมจองอิล</persName> ผู้นำคนปัจจุบัน และมารดาของเขาคือ<persName>นางจุงซุก</persName></lead>
<neck></neck>
<body><p>"เวสต์ โซล ไลฟ์ ไซแอนซ์ ไฮ สกูล" จัดแสดงภาพครอบครัวของ<persName>คิมจองอิล</persName> ขณะที่ความฝันถึงการรวมชาติให้เป็นหนึ่งถูกเบียดบัง เนื่องจากความกังวลหลังจากการทดสอบระเบิดอาวุธนิวเคลียร์ของเกาหลีเหนืออย่างต่อเนื่อง ทำให้สถานการณ์บนคาบสมุทรเกาหลียังคงตึงเครียด</p>
<p><persName>คิมจองอิล</persName> เกิดในแถบไซบีเรีย วันที่ 16 กุมภาพันธ์ 1941 เมื่อบิดาของเขา “<persName>คิมอิลซุง</persName>” ถูกเนรเทศเข้าไปอยู่ประเทศสหภาพโซเวียตในตอนนั้น แต่ทางการเกาหลีเหนือระบุว่า <persName>คิมจองอิล</persName> เกิดในกระท่อมในหน่วยรบที่บิดาของเขาเป็นผู้นำ บนเทือกเขาแป็กตู ทางตอนเหนือของประเทศในวันเดียวกันแต่ปี 1942</p>
<p> เขาจบการศึกษาด้านเศรษฐศาสตร์การเมือง จากมหาวิทยาลัย<persName>คิมอิลซุง</persName>เ มื่อปี 1964 และได้รับแต่งตั้งอย่างเป็นทางการให้เป็นทายาททางการเมืองของ<persName>คิม</persName>ผู้พ่อในปี 1980 แต่เขาก็ยังไม่ได้รับตำแหน่งที่มีอำนาจใดๆ จนกระทั่งถึงปี 1991 เมื่อเข้าไปดูแลด้านกองกำลัง แม้ว่าเขาจะไม่เคยมีประสบการณ์ทางทหารมาก่อน</p>
<p>หลังจากการอสัญกรรมของ<persName>คิมอิลซุง</persName> ในปี 1994 ต้องใช้เวลาถึง 3 ปีกว่าที่เขาจะได้ขึ้นไปเป็นผู้นำสูงสุดของพรรคแรงงานเกาหลีซึ่งเป็นพรรครัฐบาลที่ปกครองประเทศมาโดยตลอด</p>
<p> <persName>ดร.เจโรลด์ โพสต์</persName> อดีตนักจิตวิทยาของซีไอเอ พูดถึงผู้นำเกาหลีเหนือผู้นี้ว่าเป็นผู้ที่กังวลเรื่องความสูงของตัวเองเป็นอย่างมากถึงขั้นต้องสวมรองเท้าที่เสริมส้นถึง 4 นิ้วและ<persName>คิมจองอิล</persName>ยังชื่นชอบผมทรงบูฟ้องท์ เพื่อที่จะให้เขาดูสูงกว่าตัวจริงที่สูงเพียง 5 ฟุต 3 นิ้ว เขานิยมดื่มกินอาหารชั้นเลิศ รวมถึงอาหารอิตาเลียน โปรดปรานการดื่มไวน์ และยังสะสมภาพยนตร์ฮอลลีวูดมากกว่า 20,000 เรื่องด้วย</p>
<p> ระยะหลังๆ สื่อรายงานว่า สุขภาพ<persName>คิมจองอิล</persName>แย่มาก มีรายงานว่าเขาป่วยเป็นโรคมะเร็งตับอ่อนและอาจอยู่ได้อีกไม่กี่ปี ขณะที่โลกจับตามองว่า ใครจะได้สืบอำนาจต่อจากเขา และจะสร้างความเปลี่ยนแปลงอะไรจากเดิมบ้าง</p></body>
</news>
