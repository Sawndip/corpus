<teiHeader>
<fileDesc>
<titleStmt>
  <title>จำคุก37 ปี 'หนุ่มดัตช์' ตุ๋ยเด็ก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-16 14:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8615  </bibl>
</sourceDesc>
</fileDesc>
</teiHeader>
<news>
<headline>จำคุก37 ปี 'หนุ่มดัตช์' ตุ๋ยเด็ก</headline>
<lead></lead>
<neck></neck>
<body><p>วันนี้(16 ก.ค.) ที่ศาลอาญา ถนนรัชดาภิเษก ศาลอ่านคำพิพากษาในคดีความผิดทางเพศหมายเลขดำที่ อ.745/2551 ที่พนักงานอัยการฝ่ายคดีอาญา 9 เป็นโจทก์ฟ้อง <persName>นายวิลเลียม เจอร์ราด น็อปเปียน</persName> (<persName>Willem Gerard Knoppien</persName>) อายุ 52 ปี ชาวเนเธอร์แลนด์ และ<persName>นายธเนศ</persName> หรือ <persName>กวัก บัวหลวง</persName> อายุ 35 ปี เป็นจำเลยที่ 1 และ 2 ในความผิดฐานสมคบกันตั้งแต่สองคนขึ้นไป พาเด็กหรือจัดให้เด็กกระทำการใดเพื่อสนองความใคร่ของผู้อื่น ,พาบุคคลอายุยังไม่เกินสิบห้าปีไปเพื่อการอนาจาร ,กระทำชำเราแก่เด็กอายุยังไม่เกินสิบสามปี </p>
                
<p>โจทก์ฟ้องว่า เมื่อประมาณปลายเดือน มี.ค.50 - 2 ธ.ค.52  วันใดไม่ปรากฏชัด เวลากลางวัน จำเลยทั้งสองได้ร่วมกันพราก <persName>ด.ช.นิด</persName> (นามสมมติ) อายุ 12 ปี ผู้เสียหาย ไปจากบิดา และมารดาเพื่อการอนาจาร โดยจำเลยที่ 2 ได้เป็นธุระจัดหาล่อไปและพาผู้เสียหาย ไปบ้านเลขที่ 41/106 หมู่บ้านถาวรวิลเลจ 5 บ้านเขาน้อย ถนนห้วยมงคล อ.หัวหิน จ.ประจวบคีรีขันธ์ ของจำเลยที่ 1 โดยอ้างว่าจะให้ไปทำความสะอาด หลังจากนั้น จำเลยที่1 ได้กระทำอนาจาร ใช้อวัยวะเพศถูไถหน้าท้องผู้เสียหาย และสำเร็จความใคร่ด้วยตัวเอง โดยผู้เสียหายอยู่ในภาวะที่ไม่สามารถขัดขืนได้ รวม 4 ครั้ง โดยทุกครั้ง จำเลยที่ 1 จะให้เงินแก่จำเลยที่ 2 ครั้งละ 200 บาท และให้เงินแก่ผู้เสียหาย จำนวน 120 บาท  </p>

<p>การกระทำของจำเลยที่ 2 เป็นการสนองความใคร่ของจำเลยที่ 1 หรือเพื่อแสวงหาประโยชน์อันมิควรได้โดยชอบสำหรับตนเองหรือผู้อื่น ภายหลังเจ้าหน้าที่ตำรวจเข้าตรวจค้นบ้านพักพบหนังสือลามกประเภทชายกับชาย และชายกับเด็กชาย รวม 9 เล่ม อวัยวะเพศชายเทียม 1 อัน ขอให้ลงโทษตามประมวลกฎหมายอาญา  มาตรา 277,279,282,283,317 จำเลยทั้งสองให้การปฏิเสธ </p>
                
<p>ศาลพิเคราะห์แล้วเห็นว่า โจทก์มีผู้เสียหาย เป็นประจักษ์พยานเบิกความเป็นพยานว่า จำเลยที่ 2 ได้มาชักชวนให้ไปทำความสะอาดที่บ้านพักของจำเลยที่ 1 หลายครั้ง เมื่อทำความสะอาดบ้านเสร็จแล้ว จำเลยที่1 เรียกให้เข้าไปในห้องนอนที่จำเลยที่ 1นอนเปลือยกายอยู่ พร้อมกับบอกให้ถอดเสื้อผ้าออก ก่อนจะกระทำอนาจาร และสำเร็จความใคร่ด้วยตัวเอง รวม 4 ครั้ง เห็นว่าผู้เสียหายเบิกความตรงไปตรงมา ทั้งที่เป็นเรื่องที่น่าอับอาย หากไม่เกิดขึ้นจริงคงไม่กล้าเบิกความเพื่อปรักปรำผู้อื่น นอกจากนี้ยังได้ความจากเจ้าหน้าที่ตำรวจชุดจับกุมว่า ก่อนเชิญตัวผู้เสียหายไปสอบสวนนั้น ผู้เสียหายไม่กล้าบอกให้บิดา และมารดาทราบ เนื่องจากเกรงว่าจะถูกตี ย่อมแสดงว่ามีเรื่องที่น่าอับอาย จึงเชื่อว่าผู้เสียหายเบิกความไปตามเหตุการณ์ที่เกิดขึ้นจริง ทั้งของกลางในคดีก็เป็นข้อบ่งชี้ว่า จำเลยที่ 1 เป็นพวกรักร่วมเพศ</p> 
                
<p>พิพากษาว่า จำเลยที่ 1 มีความผิดฐานข่มขืนกระทำชำเราเด็กอายุไม่เกิน 15 ปี จำคุก 7 ปี จำนวน 2 กระทง รวมจำคุก 14 ปี ฐานอนาจารเด็กอายุไม่เกิน 15 ปี จำคุก 1 ปี ฐานอนาจารเด็กอายุไม่เกิน 15 ปีที่อยู่ในภาวะที่ไม่สามารถขัดขืนได้ จำคุก 2 ปี และฐานร่วมกันพรากเด็กไปจากบิดามารดาเพื่อการอนาจาร จำคุก 5 ปี 4 กระทง รวม 20 ปี รวมโทษจำคุกจำเลยที่ 1 ทั้งสิ้น 37 ปี </p>

<p>ส่วนจำเลยที่ 2 มีความผิดฐาน เพื่อสนองความใคร่ผู้อื่น เป็นธุระจัดหา ล่อไป พาไป เพื่อการอนาจารเด็กอายุไม่เกิน 15 ปี ลงโทษจำคุก 5 ปี จำนวน 4 กระทง รวม 20 ปี ฐานร่วมกันพรากเด็กเพื่อการอนาจาร จำคุก 5 ปี  4 กระทง รวมจำคุก 20 ปี รวมจำคุกจำเลยที่ 2 ไว้ 40 ปี คำให้การรับสารภาพของจำเลยที่ 2 ในชั้นสอบสวนเป็นประโยชน์ต่อการพิจารณาคดี ลดโทษให้หนึ่งในสาม คงจำคุกจำเลยที่ 2 ไว้ 26 ปี 8 เดือน ริบของกลาง</p></body>
</news>
