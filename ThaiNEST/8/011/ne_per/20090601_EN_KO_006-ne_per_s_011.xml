<teiHeader>
<fileDesc>
<titleStmt>
  <title>'แทค' ไม่พร้อมหยุดที่ใคร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15134/%e0%b9%81%e0%b8%97%e0%b8%84%e0%b9%84%e0%b8%a1%e0%b9%88%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%ab%e0%b8%a2%e0%b8%b8%e0%b8%94%e0%b8%97%e0%b8%b5%e0%b9%88%e0%b9%83%e0%b8%84%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>'<persName>แทค</persName>' ไม่พร้อมหยุดที่ใคร</headline>
<lead>"<persName>แทค</persName>" <persName>ภรัณยู โรจนวุฒิธรรม</persName> รับคุย "<persName>แพม</persName>" จริง เพราะชอบฟุตบอลด้วยกัน รับมีสาวที่ดูใจอยู่ แต่ยังไม่ถึงขั้นแฟน รอเจอคนที่ใช่ถึงหยุดเจ้าชู้</lead>
<neck></neck>
<body><p>ก่อนหน้านี้เคยยอมรับ ว่ากำลังคุยอยู่กับสาวเจ้าของร้านเฟอร์นิเจอร์ แถวเอกมัย แต่ไหงวันนี้กลับมีข่าวว่า "<persName>แทค</persName>" <persName>ภรัณยู</persName> กำลังขายขนมจีบ "แพม" <persName>ปานพิมพ์ เตชะธนชัยพัฒน์</persName> ที่เพิ่งจะมีข่าวไม่ถูกกับ "<persName>พลอย</persName>" <persName>ณัฐชา สวัสดิ์รักเกียรติ</persName> อีกแล้ว เจอหน้า <persName>แทค</persName> เจ้าตัวแจงเรื่องข่าวให้ฟัง</p>

 <p>"ยอมรับว่าผมคุยกับแพมจริง แต่เขาเชียร์ฟุตบอลทีมเดียวกับผม คือเชลซี เลยคุยกันเรื่องฟุตบอลมากกว่า ไม่ได้สานสัมพันธ์ด้วยการไปดูฟุตบอลด้วยกัน แต่เวลาผมดูฟุตบอล ผมชอบดูหลายๆ คน สนุกดี  ยิ่งถ้าเป็นทีมที่เราเชียร์ด้วยกัน ยิ่งสนุก คนมองผมยังไม่หยุดลายเจ้าชู้ ผมยังไม่มีแฟนนี่ แต่ไม่ได้ขายขนมจีบ เราเป็นพี่เป็นน้อง อยู่วงการเดียวกัน ไม่มีอะไร" <persName>แทค</persName>กล่าว</p>

 <p>อย่างไรก็ดี <persName>แทค</persName> ยอมรับว่า เวลานี้เขามีคนที่ศึกษาดูใจอยู่ คุยกันเรื่อยๆ เหมือนเป็นพี่เป็นน้องกันไปก่อน เนื่องด้วยเวลานี้ ยังไม่เจอคนที่ใช่ เลยยังไม่อยากจะคิดมากเรื่องรัก อดสงสัยไม่ได้ว่า มีข่าวกับ<persName>แพม</persName>แบบนี้ สาวนิรนามคนนั้นว่าอย่างไร <persName>แทค</persName>ตอบ</p>

 <p>"ผมเป็นคนสนุกสนาน ใครคบผมก็ต้องรับได้ ถ้าถึงขั้นเป็นแฟนค่อยว่ากัน ของอย่างนี้ห้ามไม่ได้ ถ้าเราจะหยุดก็คือหยุด แต่ขอเจอคนที่ใช่ก่อน ผมจะหยุดแน่ สเปกผมถามว่าต้องเป็นยังไง อย่าเรียกว่าจะมีใครเข้ามาให้ผมเลือกเลย เรียกว่าเราพบปะ พูดคุยกันดีกว่า ถ้าใครคิดว่าเราโอเค ก็โอเค ผมไม่ได้ปากแข็ง ถามอะไรผมก็ตอบ มันก็มีคนที่ผมอยากลงหลักปักฐาน แต่ตอนนี้ผมขอโฟกัสเรื่องเรียนกับเรื่องงานก่อนดีกว่า เพราะเพิ่งไปสอบสัมภาษณ์ที่มหาวิทยาลัยราชภัฏจันทรเกษมมา และก็กำลังดูเรื่องงานหนังและละครอยู่ด้วย" <persName>แทค</persName>กล่าวสรุป</p></body>
</news>
