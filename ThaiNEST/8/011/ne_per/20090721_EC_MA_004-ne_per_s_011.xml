<teiHeader>
<fileDesc>
<titleStmt>
  <title>"มิตซูบิชิ"แนะรัฐบาล นำร่องลดภาษีอีโคคาร์  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco08210752&sectionid=0103&day=2009-07-21  </bibl>
</sourceDesc>
</fileDesc>
</teiHeader>
<news>
<headline>"มิตซูบิชิ"แนะรัฐบาล นำร่องลดภาษีอีโคคาร์</headline>
<lead></lead>
<neck></neck>
<body><p><persName>นายโนบุยูกิ มูราฮาชิ</persName> กรรมการผู้จัดการใหญ่ บริษัท มิตซูบิชิ มอเตอร์ส (ประเทศไทย) จำกัด เปิดเผยว่า จากกรณีที่ค่ายโตโยต้าขอลดยอดการผลิต รถยนต์นั่งประหยัดขนาดเล็ก (อีโคคาร์) ลงจากจำนวน 100,000 คันในปีที่ 5 ทางมิตซูบิชิไม่มีความขัดข้อง แต่เห็นว่าการปรับลดภาษีรถยนต์นั่ง โดยนำร่องที่อีโคคาร์ก่อน ถือเป็นอีกทางเลือกที่น่าสนใจมากกว่า เพราะช่วงที่ผ่านมารัฐบาลได้วางรถกระบะให้เป็นรถยนต์ที่มีฐานการผลิตและยอดขายหลักของประเทศ ทำให้ภาษีที่เสียอยู่ปัจจุบันค่อนข้างน้อยคือ 3% ส่วนรถยนต์นั่งทั่วไปอยู่ที่ 25-27% และรถยนต์อีโคคาร์เก็บภาษีอยู่ที่ 17% วัตถุประสงค์ของโครงการผลิตรถยนต์อีโคคาร์คือทำตลาดรถเก๋งให้ทัดเทียมกับรถกระบะ ดังนั้นรัฐบาลควรปรับลดภาษีรถยนต์นั่ง โดยเฉพาะรถยนต์นั่งขนาดเล็กอีโคคาร์ก่อน</p>

<p>"มิตซูบิชิยังคงเดินหน้าอีโคคาร์ คาดว่าจะสามารถทำตลาดได้ช่วงปี 2010-2012 นี้" <persName>นายโนบุยูกิ</persName>กล่าว (กรอบบ่าย)</p></body>
</news>
