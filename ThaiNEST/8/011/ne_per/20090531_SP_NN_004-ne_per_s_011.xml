<teiHeader>
<fileDesc>
<titleStmt>
  <title>นักกอล์ฟทีมชาติไทยเยี่ยมซิวแชมป์มาเลเซียโอเพ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163822  </bibl>
</sourceDesc>
</fileDesc>
</teiHeader>
<news>
<headline>นักกอล์ฟทีมชาติไทยเยี่ยมซิวแชมป์มาเลเซียโอเพ่น</headline>
<lead><persName>ธันยากร ครองผา</persName>อดีตแชมป์ซีเกมส์และทีมชาติชุดเตรียมเอเชี่ยนเกมส์ที่กวางโจวปิดฉาก เบอร์ดี้ระยะ 20 ฟุตลงที่หลุมสุดท้าย ดับฝันกองเชียร์เจ้าถิ่นด้วยการเฉือนชนะ<persName>ฮาซิค ฮามิซาน</persName> นักกอล์ฟเจ้าภาพไปสโตรคเดียว คว้าแชมป์ที่ 1 อันเดอร์พาร์ 287 จากการแข่งขันรายการ 107th Malaysian Amateur Open Golf Championship 2009 ที่สนามซาราวัค กอล์ฟ คลับ ประเทศมาเลซียเมื่อวันที่ 24 พ.ค.ที่ผ่านมา สกท.ส่งนักกอล์ฟทีมชาติชายหญิงรวม 4 คนได้แก่ <persName>วศิน ศรีภัทรานุสรณ์</persName>,<persName>ธันยากร ครองผา</persName>,<persName>เอรียา จุฑานุกาล</persName> และ<persName>จิราพัชร์ เชาวน์ชวานิล</persName>ไปร่วมการแข่งขันกอล์ฟนานาชาติรายการ 107th Malaysian Amateur Open Golf Championship 2009 ในวันที่ 21-24 พ.ค.ที่ผ่านมามีประเทศต่างๆร่วมการแข่งขัน14 ชาติได้แก่ ไทย,อินเดีย,ศรีลังกา,สิงคโปร์,ไต้หวัน,เมียนม่าร์,ออสเตรเลีย,ปากีสถาน ,บัลแกเรีย,ฮ่องกง,เกาหลี,ฟิลลิปปินส์,อินโดนีเซีย และมาเลเซียเจ้าภาพ ซึ่งเป็นปีแรกที่จัดการแข่งขันที่สนามซาราวัคกอล์ฟคลับนครกุชชิ่ง มาเลเซียและเป็นปีแรกที่จัดให้มีการชิงชัยประเภทบุคคลหญิง</lead>
<neck></neck>
<body><p>การขับเคี่ยวรอบสุดท้ายผ่านรอบ 9 หลุมแรก ซึ่ง<persName>โม-ธันยากร ครองผา</persName> สวิงทีมชาติวัย 19 ปีจากค่ายสิงห์พัฒนา เก็บพาร์ 36 จากนั้นเสียดับเบิ้ลโบกี้ที่หลุม 12 พาร์ 4 เพราะทีช็อตตกน้ำ ขึ้นช็อตสามไปตกบังเกอร์อีก จากนั้นระเบิดขึ่นกรีนเหลือ 8 ฟุตแล้วทำสองพัตต์ การแข่งขันจบลงโดย<persName>ธันยากร</persName>เหนียวกว่าลากพัตต์ยาว 20 ฟุตไลน์ลงเขาจากซ้ายไปขวาลงกลางหลุมเป็นเบอร์ดี้ปิดท้ายด้วยสกอร์ 1 อันเดอร์พาร์ 287 รับโทรฟี่แชมป์พร้อมเงินรางวัล 1,000 ริงกิตส่วน<persName>วศิน ศรีภัทรานุสรณ์</persName> เข้าป้ายลำดับ 5 ทำสกอร์เข้ามา 2โอเวอร์พาร์ 290 รับรางวัล 700 ริงกิต ทำให้ทีมไทยคว้าแชมป์ประเภททีมด้วยส่วนบุคคลหญิงแชมป์เป็นของ<persName>เซียะ เป่ย</persName>หยิงสาวไต้หวันที่เกิน 5 โอเวอร์พาร์ 221 โดยน้อง<persName>เมเอรียา จุฑานุกาล</persName> นักกอล์ฟทีมชาติชุดเตรียมทีมเอเชี่ยนเกมส์ที่จีนและเจ้าของแชมป์เยาวชน เอเชียแปซิฟิก 4 สมัยคว้าอันดับ2 ที่ 8 โอเวอร์พาร์ 224 รับถ้วยพร้อมเงินรางวัล 700 ริงกิต</p></body>
</news>
