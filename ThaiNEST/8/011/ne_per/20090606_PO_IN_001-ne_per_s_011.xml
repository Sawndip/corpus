<teiHeader>
<fileDesc>
<titleStmt>
  <title>นายกฯบอกเมล์NGVรอสภาพัฒน์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-06 11:17:57  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=174843  </bibl>
</sourceDesc>
</fileDesc>
</teiHeader>
<news>
<headline>ปชป.จ่อดึงเมล์NGVให้กทม.ทำเล็งถกผู้ว่าฯ</headline>
<lead>ส.ส.กทม. พรรคประชาธิปัตย์ "<persName>ชนินทร์ รุ่งแสง</persName>" เตรียมหาช่องถก ผู้ว่าฯ กทม. ดึงรถเมล์ NGV มาทำเอง</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ยืนยัน โครงการเช่ารถเมล์ NGV 4,000 คัน ต้องเกิดขึ้นอย่างแน่นอน แต่จะเป็นการซื้อหรือเช่า ต้องรอข้อยุติจากสภาพัฒนาการเศรษฐกิจและสังคมแห่งชาติ หรือ สภาพัฒน์ ( สศช. ) ซึ่งอยู่ระหว่างการปรึกษารับฟังความคิดเห็นจากทุกฝ่าย โดยขอให้ทุกฝ่าย ใช้เหตุผลในการพิจารณาตัดสินใจ อย่าใช้อารมณ์ พร้อมระบุว่า การทำงานต้องรับผิดชอบร่วมกัน ไม่มีพระเอกคนเดียว รัฐบาลทำเพื่อประโยชน์ของประชาชนเป็นหลัก และไม่ได้หวังหาเสียงเฉพาะประชาธิปัตย์ทั้งนี้ยืนยันว่า ตนไม่มีใครมากดดัน ซึ่งสิ่งที่กดดันมีเพียงเรื่องเดียวคือ ปัญหาของประเทศชาติเท่านั้น พร้อมยืนยันว่าไม่มีปัญหาคาใจกับพรรคภูมิใจไทย อย่างแน่นอน </p>
<p>ส่วนข้อเสนอ ในการทำประชาพิจารณ์ โครงการเช่ารถเมล์ นั้น นายกรัฐมนตรี เห็นว่า หากสามารถทำได้ภายใน 1 เดือน ก็จะเป็นการดีแต่อย่างไรก็ตาม ต้องขึ้นอยู่กับการพิจารณาของ สภาพัฒน์ด้วย </p>
<p>ทั้งนี้ <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณี ปัญหาความขัดแย้งของตลาดคลองเตยว่า ได้พูดคุยกับผู้ที่เกี่ยวข้องแล้ว พร้อมย้ำให้ ตำรวจ เป็นคนกลางในการเจรจาหาข้อยุติ ทั้งฝ่ายผู้ค้าตลาดคลองเตยและบริษัทผู้ชนะการประมูลตลาด เพื่อไม่ให้เกิดความรุนแรง ซึ่งตำรวจมีหน้าที่รักษาความสงบเรียบร้อยอยู่แล้ว และยังกำชับให้ <persName>พล.ต.อ.พัชรวาท วงษ์สุวรรณ</persName> ผุ้บัญชาการตำรวจแห่งชาติ ให้เร่งรัดกระบวนการทำความเข้าใจ ระหว่าง2 ฝ่าย ที่จะเสี่ยงต่อความรุนแรง เนื่องจาก มีผู้ที่ไม่เกี่ยวข้อง เข้าไปเกี่ยวข้องเหตุการณ์จำนวนมาก แต่ขณะนี้ไม่สามารถระบุได้ว่า เป็นบุคคลใด </p>
<p>ส่วน 6 มาตรการ ช่วยเหลือคนจน ที่จะครบกำหนดสิ้นสุด ในเดือนกรกฎาคมนี้ รัฐบาล จะเดินหน้าต่อไปหรือไม่ นายกฯ กล่าวว่า ต้องรอผลการประเมิน จากหน่วยงานที่เกี่ยวข้องก่อน ทั้งนี้หากจะเดินหน้า จะต้องทำทันที</p>
<p>นายกฯ ยัน ตัดงบสำนักนายกลง เป็นตัวอย่างข้าราชการอื่นโปรยยาหอม อปท.+กำนัน+ผู้ใหญ่บ้าน </p>
<p><persName>นายอภิสิทธิ์ เวชชาชีวะ</persName> นายกรัฐมนตรี ยืนยัน ในงานสัมนาการเสริมสร้างและเผยแพร่ความรู้ ความเข้าใจทางการเมือง การปกครอง ในระบอบประชาธิปไตย อันมีพระมหากษัตริย์เป็นประมุข ซึ่งมีผู้บริหารองค์กรปกครองส่วนท้องถิ่น หรือ อปท. และผู้ปกครองท้องถิ่นร่วม ว่า กฎหมายที่เกี่ยวข้องกับการปกครองส่วนท้องถิ่น อยู่ในวาะการพิจารณา ของรัฐสภา ทั้ง วาระการดำรงตำแหน่งของผู้บริหารท้องถิ่น และการยกฐานะของเทศบาล หรือ อปท. ทั้งนี้ คาดว่า ในสมัยประชุมนิติบัญญัติ ที่จะเริ่มในวันที่ 1 ส.ค. นี้ จะได้พิจารณาเป็นข้อยุติ ส่วนการพิจารณาถึงค่าตอบแทน กำนัน ผู้ใหญ่บ้าน จะเข้าสู่การพิจารณาในเดือนตุลาคม นอกจากนี้ นายกรัฐมนตรี ยังระบุว่า งบประมาณรายจ่าย ประจำปี 2553 จะน้อยกว่างบประมาณรายจ่าย ประจำปี 2552 ซึ่งหน่วยงานที่ได้งบประมาณลดลงมากที่สุด คือ สำนักนายกรัฐมนตรี ซึ่งลดลงถึง ร้อยละ 40 เพื่อให้เป็นตัวอย่างแก่หน่วยงานอื่นต่อไป</p>
<p>พท.ชี้ไม่จำเป็นที่รัฐบาล ต้องเช่ารถเมล์ สูงถึง 4,000 คัน</p>
<p><persName>นายจิรายุ ห่วงทรัพย์</persName> หนึ่งในทีมงานคนโฆษกพรรคเพื่อไทย พร้อมด้วย <persName>นาวาอากาศเอก อนุดิษฐ์ นาครทรรพ</persName> พรรคเพื่อไทยแถลงข่าวถึง กรณีเกี่ยวเนื่องกับโครงการ รถเมล์ NGV 4,000 คัน ที่ กระทรวงคมนาคม ได้นำเข้า ครม. เพื่อขออนุมัติ โดย<persName>นาวาอากาศเอก อนุดิษฐ์</persName> กล่าวว่า โครงการดังกล่าว อยู่ภายใต้ความเคลือบแคลงสงสัยจากหลายฝ่าย และแม้ว่า พรรคเพื่อไทยจะสนับสนุนให้มีการจัด รถโดยสารประจำทางปรับอากาศ ให้เพียงพอกับความต้องการของประชาชน ก็จริงอยู่ แต่ว่าในหลักการต่าง ๆ ของโครงการ รถเมล์ NGV 4,000 คัน นั้น พรรคเพื่อไทย ไม่เห็นด้วย โดยเฉพาะ จำนวนที่มากถึง 4,000 คันซึ่งอยากตั้งข้อสังเกตว่า จำเป็นหรือไม่เพียงใด ที่จะต้องมีจำนวนมากขนาดนั้น</p>
<p>ส่วน <persName>นายจิรายุ</persName> กล่าวในประเด็นที่ รัฐบาล โยนเรื่องให้ สำนักงานพัฒนาการเศรษฐกิจและสังคมแห่งชาติ หรือ สภาพัฒน์ พิจารณาว่า ควรเป็นการเช่า หรือ ซื้อ โดยระบุว่า พรรคเพื่อไทย เห็นว่า รัฐบาล ควรมีการตั้งหน่วยงานเอกชนขึ้นมาทำการ ศึกษาคู่ขนานไปพร้อมกัน เพื่อมิให้มีข้อครหา เรื่องการสูญเสียเกิดขึ้นตามมา</p>
<p>ปชป.จ่อดึง NGV ให้ กทม.ทำ เตรียมถก ผู้ว่า อาทิตย์หน้า  </p>
<p>ผู้สื่อข่าวรายงานว่า <persName>นายชนินทร์ รุ่งแสง</persName> ส.ส.กทม. พรรคประชาธิปัตย์ กล่าวถึงกรณีที่ <persName>นายเนวิน ชิดชอบ</persName> แกนนำพรรคภูมิใจไทย และ <persName>นายโสภณ ซารัมย์</persName> รมว.คมนาคม ให้สัมภาษณ์ตรงกันว่า จะฟังเสียงของประชาชน ว่าจะเช่า หรือ ซื้อรถเมล์ NGV 4,000 คัน ว่า ถือเป็นแนวคิดที่สร้างสรรค์ของ <persName>นายเนวิน</persName> และ <persName>นายโสภณ</persName> และเป็นประโยชน์ต่อประชาชนอย่างแท้จริง ทั้งนี้ สนับสนุนแนวคิดของ <persName>นายโสภณ</persName> ที่ให้มีการทำประชาพิจารณ์ แต่ต้องทำอย่างจริงจัง และลงรายละเอียดที่แท้จริง โดยอยากให้เชิญผู้ที่สนใจจะยื่นซองประกวดราคา มาแสดงความเห็นด้วย เพื่อแสดงให้เห็นว่า ไม่มีการเขียน ทีโออาร์ ล็อกสเปกให้ใคร เชื่อว่า ทั้งค่าเช่า และ ค่าซ่อม ที่หลายคนยังสงสัยอยู่ หากมีผู้ประกอบการมาแสดงความเห็นด้วย ก็จะได้ข้อเท็จจริงมากขึ้น</p>
<p>นอกจากนี้ <persName>นายชนินทร์</persName> ยังกล่าวถึงกรณีที่ <persName>นายเนวิน</persName> ระบุว่า โครงการรถเมล์ NGV 4,000 คัน พรรคประชาธิปัตย์ จะนำไปทำต่อก็ได้ แต่โครงการนี้เริ่มโดยพรรคภูมิใจไทย และ ในฐานะ ส.ส.กทม. ตนไม่ติดใจว่าโครงการไหน ใครเป็นคนเริ่ม ขอให้เกิดประโยชน์ต่อคน กทม. ก็พอ ทั้งนี้ ส.ส.กทม. หลายคนตกลงกันว่าจะหาเวลาไปเข้าพบ <persName>ม.ร.ว.สุขุมพันธุ์ บริพัตร</persName> ผู้ว่าราชการกรุงเทพมหานคร ภายในสัปดาห์หน้า เพื่อหารือกันว่า หาก กทม. นำโครงการดังกล่าวมาทำเอง จะสามารถทำได้หรือไม่ แต่ยังไม่ได้ฟันธง ว่าจะให้ กทม. ทำเอง แม้ <persName>นายเนวิน</persName> จะพูดเปิดช่องไว้ก็ตาม</p></body>
</news>
