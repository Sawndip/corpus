<teiHeader>
<fileDesc>
<titleStmt>
  <title>รัฐงัด3มาตรการสกัดเงินบาทแข็งชะลอกู้นอก-หนุนเอกชนนำเข้า-ให้แบงก์รัฐดึงเงินฝาก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090717/20796/%e0%b8%a3%e0%b8%b1%e0%b8%90%e0%b8%87%e0%b8%b1%e0%b8%943%e0%b8%a1%e0%b8%b2%e0%b8%95%e0%b8%a3%e0%b8%81%e0%b8%b2%e0%b8%a3%e0%b8%aa%e0%b8%81%e0%b8%b1%e0%b8%94%e0%b9%80%e0%b8%87%e0%b8%b4%e0%b8%99%e0%b8%9a%e0%b8%b2%e0%b8%97%e0%b9%81%e0%b8%82%e0%b9%87%e0%b8%87%e0%b8%8a%e0%b8%b0%e0%b8%a5%e0%b8%ad%e0%b8%81%e0%b8%b9%e0%b9%89%e0%b8%99%e0%b8%ad%e0%b8%81%e0%b8%ab%e0%b8%99%e0%b8%b8%e0%b8%99%e0%b9%80%e0%b8%ad%e0%b8%81%e0%b8%8a%e0%b8%99%e0%b8%99%e0%b8%b3%e0%b9%80%e0%b8%82%e0%b9%89%e0%b8%b2%e0%b9%83%e0%b8%ab%e0%b9%89%e0%b9%81%e0%b8%9a%e0%b8%87%e0%b8%81%e0%b9%8c%e0%b8%a3%e0%b8%b1%e0%b8%90%e0%b8%94%e0%b8%b6%e0%b8%87%e0%b9%80%e0%b8%87%e0%b8%b4%e0%b8%99%e0%b8%9d%e0%b8%b2%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>รัฐงัด3มาตรการสกัดเงินบาทแข็งชะลอกู้นอก-หนุนเอกชนนำเข้า-ให้แบงก์รัฐดึงเงินฝาก</headline>
<lead>รัฐเล็งงัด 3 มาตรการเร่งด่วนสกัดเงินบาทแข็งค่าขึ้นอีก เผยชะลอแผนกู้นอก ใช้ภาษีหนุนเอกชนนำเข้าสินค้าทุน พร้อมให้สถาบันการเงินรัฐเร่งระดมเงินฝาก "กอร์ปศักดิ์" ห่วง ธปท.ต้องเข้าแทรกแซงค่าเงินอย่างหนักทำให้ต้องหาตัวช่วย</lead>
<neck></neck>
<body><p><persName>นายกอร์ปศักดิ์ สภาวสุ</persName> รองนายกรัฐมนตรี เปิดเผยว่า ในสัปดาห์หน้ารัฐบาลจะมีมาตรการด้านการคลังเร่งด่วนระยะสั้น 3 มาตรการ เพื่อพยุงค่าเงินบาทไม่ให้แข็งค่ามากไปกว่านี้ โดยแนวทางแรกคือ ชะลอแผนกู้เงินจากต่างประเทศและหันมากู้ในประเทศ 2.คือการออกมาตรการภาษีสนับสนุนเอกชนนำเข้าสินค้าทุนและเครื่องจักรมากขึ้น และ 3.ให้สถาบันการเงินรัฐเร่งระดมเงินฝาก เพื่อนำมาปล่อยสินเชื่อแก่ภาคเอกชนทดแทนสภาพคล่องในระบบที่หายไปจากการกู้เงินมาตรการฟื้นฟูเศรษฐกิจไทยเข้มแข็ง</p>

 <p>"การตรึงดอกเบี้ยของธนาคารแห่งประเทศไทย หรือ ธปท. ส่งผลให้เงินบาทแข็งค่ามากขึ้น และธปท.ต้องเข้าแทรกแซง ค่อนข้างมาก ดังนั้น จึงพยายามหาทางใช้มาตรการอื่นเสริม เพื่อช่วย ธปท. ซึ่งผมหารือกับกระทรวงการคลังแล้ว ส่วนผลการหารือจะแจ้งในต้นสัปดาห์หน้า" <persName>นายกอร์ปศักดิ์</persName>กล่าว</p>
 
 <p><persName>นายกอร์ปศักดิ์</persName>กล่าวว่า สิ่งที่อยากบอกคือ มาตรการเสริมจากโครงการไทยเข้มแข็ง ที่จะเดินหน้าต่อ แต่จะต้องเสนอ ครม.หรือไม่ ต้องหารือกันก่อน ซึ่งเรื่องมาตรการภาษีจะเสนอ ครม.ในสัปดาห์หน้าเพื่อพิจารณาว่าทำได้หรือไม่ และทำวิธีไหน ซึ่งเรื่องนี้ไม่ใช่เรื่องใหม่ แต่สิ่งหนึ่งที่ยังไม่เคยทำคือ เรื่องชะลอเงินกู้ต่างประเทศ อาจทำไม่ได้ เพราะบางโครงการทำสัญญาเงินกู้ไปแล้ว และมาตรการนี้เป็นระยะสั้น</p>

 <p>อย่างไรก็ตาม สิ่งที่อยากส่งสัญญาณให้เห็นในขณะนี้ คือการเพิ่มบทบาทของสถาบันการเงินของรัฐ ทั้งธนาคารกรุงไทย ออมสิน เอสเอ็มอีแบงก์ ธนาคารเพื่อการส่งออกและนำเข้าแห่งประเทศไทย (ธสน.) รวมถึงธนาคารอิสลามแห่งประเทศไทย ให้ปล่อยสินเชื่อแก่ภาคเอกชนมากขึ้น</p>

 <p><persName>นายอำพน กิตติอำพน</persName> เลขาธิการคณะกรรมการพัฒนาการเศรษฐกิจและสังคมแห่งชาติ (สศช.) กล่าวว่า เศรษฐกิจไทยในไตรมาส 2 น่าจะติดลบน้อยกว่าไตรมาสแรกที่ติดลบ 7.1% โดย สศช.อยู่ระหว่างประเมินสถานการณ์ใหม่ว่ามีปัจจัยลบที่อยู่นอกเหนือที่คาดการณ์เพิ่มขึ้นอย่างน้อย 3 ปัจจุบัน ได้แก่ ราคาน้ำมันที่ปรับสูงขึ้น 2.ผลกระทบจากเหตุการณ์ความวุ่นวายทางการเมือง และ 3.การแพร่ระบาดของไข้หวัดใหญ่สายพันธุ์ใหม่ 2009 แต่ยังไม่สามารถบอกได้ว่าต้องปรับประมาณการจีดีพีทั้งปีใหม่หรือไม่</p>

 <p>“การระบาดของไข้หวัดใหญ่ ส่งผลทางจิตวิทยาต่อกิจกรรมด้านเศรษฐกิจแล้ว เช่น การจัดคอนเสิร์ต การเดินทางของคนในภูมิภาค ซึ่งเราเป็นห่วงว่า หากไม่ทำความเข้าใจเกี่ยวกับการระบาดของโรคให้ดี แม้ความเป็นจริงจะพบว่าเชื้อจะรุนแรงน้อยกว่าโรคไข้หวัดนก ผลกระทบน่าจะยาวนาน” <persName>นายอำพน</persName>กล่าว </p>
 อย่างไรก็ตาม แม้ปัจจัยลบจะเพิ่มขึ้น แต่ยังมีปัจจัยที่เป็นสัญญาณบวกต่อเศรษฐกิจด้วย เช่น ความเชื่อมั่นการลงทุนดีขึ้น ซึ่งผู้ผลิตสินค้าได้ขยายการผลิตสินค้าและรับคนงานเพิ่ม เพื่อผลิตสินค้าทดแทนสินค้าที่ระบายออกไปก่อนหน้านี้ น่าจะช่วยให้เศรษฐกิจไตรมาส 2 ดีกว่าไตรมาสแรกและจะไม่ติดลบสูงถึง 7% แน่นอน</p></body>
</news>
