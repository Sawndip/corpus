<teiHeader>
<fileDesc>
<titleStmt>
  <title>"ประยูร"หน้าบานช่อง 7 ไฟเขียวละคร 2 เรื่อง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164545  </bibl>
</sourceDesc>
</fileDesc>
</teiHeader>
<news>
<headline>"<persName>ประยูร</persName>"หน้าบานช่อง 7 ไฟเขียวละคร 2 เรื่อง</headline>
<lead></lead>
<neck></neck>
<body><p>กำลังขมักเขม้นกับการถ่ายทำละครเรื่อง "โคกอีเลิ้ง...หรรษา" จู่ๆ ผู้กำกับมือฉมัง "<persName>ประยูร วงษ์ชื่น</persName>" ก็ได้รับข่าวดีจากช่อง 7 สี ไฟเขียวให้เปิดกล้อง "รักข้ามรั้ว 2" ต่อ โดย<persName>ประยูร</persName>เผยว่า </p>

 <p>"ทางช่องบอกเป็นละครน้ำดี น่าจะมีภาค 2 เพราะจะให้ยืดตอนก็ไม่ได้แล้ว เรายืดไป 8 ตอนแล้ว แต่ด้วยเรตติ้งดีมาก เลยคิดว่าคงต้องมีภาค 2 ต่อ เพราะช่องก็ไฟเขียวแล้ว ตอนนี้ขอไปปรึกษาเจ้าของบทประพันธ์ก่อน ซึ่งถ้าทำภาค 2 ในส่วนของนักแสดงก็คงจะเอาชุดเดิมทั้งหมด และอาจมีมาเพิ่ม แต่พระเอกนางเอกยังไงก็ต้องเป็น อู-เอมี่ จากกระแสที่ผ่านมาคนดูจะชอบพระนางคู่นี้มาก ดูทุกอย่างเข้าขากัน ยังไม่เคยได้ยินใครพูดติเลย แต่ยังไม่ได้คุยกับนักแสดงเลย ขอปรึกษาเรื่องบทให้ลงตัวก่อน และตอนนี้เราก็กำลังถ่ายทำอยู่อีก 1 เรื่องคือ โคกอีเลิ้ง...หรรษา นำแสดงโดย กาล-กัญญารัตน์ กับ โน้ส วัชรบูลย์ เริ่มถ่ายไปได้สักพักแล้ว คิดว่า 3-4 เดือนน่าจะปิดกล้องได้ ส่วนรักข้ามรั้ว 2 ถ้าบทเสร็จเคลียร์คิวนักแสดงได้ ทุกอย่างโอเคก็เปิดกล้องได้เลย กับตรงนี้คงต้องขอบคุณผู้ใหญ่ทางช่อง 7 ด้วย ที่ให้เราทำงานได้อย่างต่อเนื่อง" <persName>ประยูร</persName>กล่าว</p></body>
</news>
