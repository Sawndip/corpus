<teiHeader>
<fileDesc>
<titleStmt>
  <title>ดับรายที่7สาวราชบุรีหวัด2009ลามไม่หยุด-สธ.เชื่อหยุดยาวระบาดเพิ่ม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>ดับรายที่7สาวราชบุรีหวัด2009ลามไม่หยุด-สธ.เชื่อหยุดยาวระบาดเพิ่ม</headline>
<lead>ดับรายที่7สาวราชบุรี หวัด2009ลามไม่หยุด-สธ.เชื่อหยุดยาวระบาดเพิ่ม "<persName>มาร์ค</persName>"สั่งห้ามปิดตัวเลขคนติดเชื้อ ขู่ลงดาบรพ.หาผลประโยชน์ผู้ป่วย</lead>
<neck>สถานการณ์ การระบาดของไข้หวัดใหญ่สายพันธุ์ใหม่ 2009 ยังลุกลามอย่างต่อเนื่อง เมื่อวันที่ 4 กรกฎาคม <persName>นายมานิต นพอมรบดี</persName> รมช.สาธารณสุข (สธ.) พร้อมด้วย <persName>ศ.พิเศษ.นพ.ทวี โชติพิทยสุนนท์</persName> ประธานคณะทำงานด้านยุทธศาสตร์และวิชาการ แถลงว่ามีผู้เสียชีวิตจากการติดเชื้อหวัดใหญ่ฯ 2009 เพิ่มขึ้นอีก 1 ราย เป็นรายที่ 7 โดยเป็นหญิงอายุ 37 ปีเสีย ชีวิตที่ รพ.ศูนย์ราชบุรี เมื่อเวลา 20.00 น. คืนวันที่ 3 ก.ค.ที่ผ่านมา</neck>
<body><p>หวัดมรณะคร่าชีวิตหญิงราชบุรี</p>
<p>รม ช.สาธารณสุข กล่าวว่า หญิงโชคร้ายรายนี้มีอาการป่วย เป็นไข้ ตั้งแต่วันที่ 25-26 มิ.ย. เข้ารักษาตัว ที่ รพ.วันที่ 2 ก.ค. ด้วยอาการติดเชื้อที่ปอด รายนี้ไม่ใช่ 2 รายที่เฝ้าระวังใน จ.ราชบุรี ก่อนหน้านี้ ซึ่งผู้เสียชีวิตรายนี้มีการสัมผัสกับคนในครอบครัวอีก 6 คน ขณะนี้สาธารณสุขจังหวัดราชบุรีได้กักตัวคนใกล้ชิดทั้ง 6 คน มาเฝ้าระวังแล้ว สำหรับผู้ติดเชื้อหวัดที่มีอาการน่าเป็นห่วงขณะนี้มี 2 ราย อย่างไรก็ตาม พบว่าผู้ป่วยที่กระทรวงฯ เฝ้าระวังพิเศษ กลับไม่เป็นอะไร แต่ผู้ที่เสียชีวิตส่วนใหญ่จะเป็นกลุ่มที่เพิ่งตรวจพบเป็นหวัดใหญ่ฯ 2009</p>
<p>สธ.เชื่อหยุดยาว5วันระบาดเพิ่ม</p>
<p><persName>นาย มานิต</persName> กล่าวว่า แนวโน้มการแพร่ระบาดของเชื้อไข้หวัดใหญ่ฯ 2009 จะต้องเพิ่มขึ้น โดยเฉพาะในช่วงวันหยุดยาว 5 วัน กระทรวงฯ ได้ประสานไปยังทุกโรงพยาบาล ให้เปิดช่องทางพิเศษในการรักษา และให้เตรียมพร้อมรับมือกับการแพร่ระบาดของโรค ส่วนในจังหวัดที่ยังไม่พบการแพร่ระบาด ให้ติดตามเฝ้าดูโรงเรียนว่ามีนักเรียนขาดเรียนด้วยอาการหวัดมากน้อยเพียงใด</p>
<p>ชี้เชื้อร้ายระบาดจากศพสู่คนไม่ได้</p>
<p>ด้าน <persName>ศ.พิเศษ.ทวี</persName> กล่าวว่า ผู้เสียชีวิตรายที่ 7 นี้เพิ่งทราบว่าติดเชื้อหวัดใหญ่ 2009 เมื่อเสียชีวิตแล้ว โดยทาง รพ.สอบถามว่า การจัดพิธีศพต้องห่อศพหรือไม่ จึงฝากบอกว่า ผู้เสียชีวิตจากหวัดใหญ่ฯ 2009 เชื้อไม่สามารถแพร่ระบาดต่อผู้อื่นได้ สามารถทำพิธีรดน้ำศพเหมือนผู้เสียชีวิตทั่วไป ผู้เสียชีวิตรายที่ 7 นี้ เป็นไปตามทฤษฎีคือ ร้อยละ 70 มีโรคประจำตัว แต่ร้อยละ 30 ที่ไม่มีโรคประจำตัวก็สามารถเกิดภาวะแทรกซ้อนได้</p>
<p>ผู้ สื่อข่าวถามว่าจะมีการชันสูตรศพผู้เสียชีวิตที่ผ่านมาเพื่อเป็นองค์ความรู้ หรือไม่ <persName>ศ.พิเศษ.นพ.ทวี</persName> กล่าวว่า การชันสูตร ต้องได้รับความยินยอมจากญาติผู้เสียชีวิต ขณะนี้กระทรวงฯ ยังไม่สามารถดำเนินการได้ แต่ประมวลจากทิศทางอาการการติดเชื้อและการรักษาโรคเท่านั้น</p>
<p>ทั้ง นี้จำนวนผู้ป่วยยืนยันติดเชื้อไข้หวัดใหญ่ 2009 ล่าสุดเพิ่มขึ้น 134 ราย ในจำนวนนี้เป็นนักเรียน 115 ราย รวมยอดผู้ป่วยสะสม 1,845 ราย หายแล้ว 1,748 ราย จำนวนผู้เสียชีวิต7 ราย สำหรับผู้ป่วยที่ยังพักรักษาตัวใน โรงพยาบาล และอยู่ในข่ายเฝ้าระวังอาการอย่างใกล้ชิดมีกว่า 10 ราย</p>
<p>"<persName>มาร์ก</persName>"ชี้หลายประเทศคุมไม่ได้</p>
<p>วัน เดียวกัน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการระบาดของไข้หวัดใหญ่2009 ว่า ขณะนี้หลายประเทศไม่สามารถจะควบคุม ป้องกัน ให้เชื้อที่แพร่จากประเทศอื่นเข้าประเทศได้ จึงพบว่ามีผู้ติดเชื้อในประเทศมากขึ้น เหมือนการระบาดของโรคอื่นๆทั่วไป หรือโรคไข้หวัดใหญ่ ที่มีคนติดเชื้อหลายหมื่นคนต่อปี ดังนั้นแนวทางการดูแลป้องกันประชาชน จะต้องดูแลสุขอนามัยของตัวเอง มีมาตรการในการหลีกเลี่ยง เช่น หากเจ็บไข้ได้ป่วยต้องรีบเข้ารับการรักษาทันที จะเป็นแนวทางที่สำคัญที่สุด</p>
<p>ย้ำห้ามปิดบังตัวเลขคนติดเชื้อ</p>
<p>นายก รัฐมนตรี กล่าวว่าส่วนตัวเลขผู้ป่วยในไทย ที่เพิ่มขึ้นและมีการเปิดเผยมาตลอดนั้น กระทรวงสาธารณสุข) จะต้องให้ข้อเท็จจริงด้านตัวเลขต่อไป เพราะถือว่าเป็นประโยชน์ เพื่อให้ประชาชนรับทราบว่าพื้นที่ใดที่เป็นจุดแพร่ระบาด โดยเน้นไปที่โรงเรียน ขณะที่ช่วงวันหยุดยาว 5 วันนี้ น่าจะช่วยให้สถานการณ์เบาบางลง และการที่ได้ออกประกาศสำนักนายกรัฐมนตรี ห้ามจำหน่ายสุรา 2 วันนั้น น่าจะทำให้สถานบริการได้ทำความสะอาดพื้นที่ ซึ่งจะช่วยหยุดการแพร่ระบาดได้ระดับหนึ่ง</p>
<p>นายก รัฐมนตรี กล่าวยอมรับอีกว่า การตรวจพิสูจน์โรคไข้หวัดใหญ่ 2009 ในสถานพยาบาล มีค่าใช้จ่ายสูงมาก ทำให้สถานพยาบาลหลายแห่งต้องตรวจสอบคนไข้ตามความจำเป็นและ เหมาะสม เพราะจะช่วยได้ในแง่ฐานข้อมูล แต่ได้กำชับให้ดูแล และรักษาคนไข้ให้ดีที่สุด</p>
<p>ตัดตอนเชื้อร้ายขอเด็กหยุดเรียน</p>
<p>ด้าน <persName>นายวิทยา แก้วภราดัย</persName> รมว.สาธารณสุข และคณะ เดินทางไปรณรงค์ป้องกันการระบาดไข้หวัดใหญ่สายพันธุ์ใหม่ 2009 ที่สถานีรถไฟหัวลำโพง และสยามสแควร์ พร้อมกล่าวว่า โอกาสการแพร่ระบาดของโรคมีแนวโน้มเพิ่มขึ้น โดยเฉพาะในกลุ่มนักเรียน จึงขอฝากผู้ปกครองว่า ในช่วงปิดเรียน 5 วัน ขอให้นักเรียนหยุดเรียนกวดวิชา และให้ลูกหลานอยู่บ้านเพื่อจำกัดการแพร่ระบาดของเชื้อ ส่วนประชาชนที่มีการเดินทางกระจายออกไปต่างจังหวัดจำนวนมาก ในช่วงนี้ ได้กำชับให้โรงพยาบาล ในต่างจังหวัดเตรียมรับมือ โดยมีการฝึก อาสาสมัครสาธารณสุขประจำหมู่บ้าน ( อสม.) เตรียมพร้อมแล้ว</p>
<p>คนอ้วนกลุ่มเสี่ยงระวังตัว</p>
<p>"ทั้ง นี้ จากอาการผู้เสียชีวิตจากการติดเชื้อไข้หวัดใหญ่ 2009 พบว่าผู้ที่อยู่ในภาวะโรคอ้วน ถือเป็นกลุ่มเสี่ยงในอันดับต้นของการรับเชื้อและเสียชีวิตดังนั้นจึงกำชับไป ยัง โรงพยาบาลทั้งของรัฐและเอกชนให้เฝ้าระวังคนที่มีน้ำหนักมาก และเป็นไข้หวัดใหญ่ 2009 ขอให้ติดต่อมายัง กระทรวงฯ ซึ่งจะมีการวางแนวทางและมาตรการรักษาไว้สำหรับคนอ้วน"</p>
<p>ขู่ลงดาบ รพ.หาประโยชน์จากผู้ป่วย</p>
<p>รม ว.สาธารณสุข กล่าวและว่าได้สั่งการให้ปลัด สธ. ประสานชมรมโรงพยาบาลเอกชนเพิ่มความระมัดระวัง ต้องรับผิดชอบ เพราะถือเป็นโรคระบาดและอย่าคิดหาประโยชน์ต่อผู้ป่วย หาก รพ.ใดมีพฤติกรรมแสวงหาประโยชน์จากผู้ป่วย กระทรวงฯ ก็จะเอาผิดทันที ทั้งนี้กรมการแพทย์ได้จัดตั้งคณะปรึกษาด้านการ รักษาพยาบาล ผู้ป่วยโรคไข้หวัดใหญ่ เพื่อให้คำปรึกษาด้านการรักษาแก่แพทย์ทั่วประเทศ ทั้งภาครัฐและเอกชนตลอด 24 ชั่วโมง ซึ่งแพทย์สามารถเปิดดูได้ที่เว็บไซด์กระทรวงสาธารณสุข www.moph.go.th</p>
<p>กทม.ลุยทำความสะอาดเมือง</p>
<p>ด้าน <persName>ม.ร.ว.สุขุมพันธุ์ บริพัตร</persName> ผู้ว่าราชการกรุงเทพมหานคร (กทม.) เปิดเผยหลังจากร่วมทำความสะอาดวัดตรีทศเทพวรวิหาร เขตพระนคร ว่า กทม.ให้ความสำคัญกับการรณรงค์ทำความสะอาด ชุมชนสาธารณะ อาทิ โรงเรียน จึงทำให้สถิติการติดเชื้อไข้หวัดใหญ่สายพันธุ์ใหม่ 2009 ของนักเรียนในโรงเรียนสังกัด กทม. 435 โรงเรียน มีเพียง2 โรงเรียน ที่มีผู้ติดเชื้อ หรือเท่ากับมีนักเรียน 3 คน จาก 340,000 คน ซึ่งถือว่าการรณรงค์ทำความสะอาดและมาตรการการป้องกันการแพร่ระบาดของ กทม. ได้ผล</p>
<p><persName>ม.ร.ว. สุขุมพันธุ์</persName> กล่าวว่า นอกจากนี้ กทม.ได้เชิญชวนให้โรงเรียนเอกชน ในพื้นที่ กทม.ทำความสะอาดด้วยและ กทม.ยินดีส่งเจ้าหน้าที่ทำความสะอาดเข้าไปช่วย ที่ผ่านมามีโรงเรียนเซนต์คาเบรียล โรงเรียนสวนกุหลาบวิทยาลัย ที่ กทม.เข้าไปทำความสะอาดแล้ว ส่วน สถาบันกวดวิชา หากต้องการ ให้สามารถติดต่อมาที่ กทม.ได้</p>
<p>ลามไม่หยุดหลายจังหวัดติดเชื้อ</p>
<p>สำหรับ สถานการณ์การระบาดในจังหวัดต่างๆ ที่ จ. น่าน <persName>นพ.พิศิษฐ์ ศรีประเสริฐ</persName> นายแพทย์ สาธารณสุขจังหวัดน่าน กล่าวว่า ขณะนี้พบผู้ป่วยติดเชื้อไข้หวัดใหญ่สายพันธุ์ใหม่ 2009 จำนวน 1 ราย เป็นผู้ป่วยหญิง อายุ 36 ปี ซึ่งเดินทางไปทัศนศึกษาประเทศออสเตรเลียและเดินทางกลับมาจังหวัดน่านเมื่อ วันที่ 26 มิ.ย.ขณะนี้ผู้ป่วยได้พักฟื้นอยู่ที่บ้านโดยอาการดีขึ้นตามลำดับ</p>
<p>ที่ จ. นครศรีธรรมราช <persName>นพ.นพพร ชื่นกลิ่น</persName> สาธารณสุขจังหวัดนครศรีธรรมราช เปิดเผยว่าขณะนี้มีการพบผู้ป่วยติดเชื้อหวัด 2009 แล้วในพื้นที่ จ.นครศรีธรรมราช โดย 2 รายได้รักษาจนหายกลับบ้านเรียบร้อยแล้ว และที่ยังรักษาตัวอยู่ในโรงพยาบาลแห่งหนึ่งในอำเภอทุ่งสง 1 ราย อีก 1 รายรักษาตัวอยู่ในโรงพยาบาลเอกชนแห่งหนึ่ง ผลตรวจในเบื้องต้นมีผลเป็นลบ อยู่ในระหว่างการตรวจยืนยัน</p>
<p>ที่ จ. อ่างทอง ผู้สื่อข่าวรายงานว่านักเรียนชั้น ม.2 ที่ป่วยเป็นไข้หวัดใหญ่สายพันธุ์ใหม่ 2009 อาการเริ่มดีขึ้นแล้ว ขณะที่มีนักเรียนต้องสงสัย รักษาตัวในโรงพยาบาลอีก 2 คน โดยนายแพทย์สาธารณสุขจังหวัดอ่างทอง ระบุว่า มีนักเรียนมัธยมป่วยเป็นไข้หวัดและติดต่อกันเกือบ 200 คน จึงได้สุ่มเก็บสารคัดหลั่งไปตรวจหาเชื้อ พบนักเรียนติดเชื้อ 4 คน ซึ่งทั้ง 4 คนไม่มีประวัติเดินทางไปต่างประเทศ จึงให้พักรักษาตัวอยู่ที่บ้าน โดยให้เจ้าหน้าที่ อสม.ประจำหมู่บ้านดูแลอย่างใกล้ชิดต่อไป</p>
<p>WHOเผยหวัด2009หยุดยั้งไม่ได้</p>
<p>องค์การ อนามัยโลก หรือ WHO จัดประชุมในเมืองแคนคูน ประเทศเม็กซฺโก เพื่อหาทางต่อสู้กับการแพร่ระบาดของ ไวรัสไข้หวัดใหญ่สายพันธุ์ใหม่ 2009 โดย <persName>ดร. มากาเร็ธ ชาน</persName>ผู้อำนวยการองค์การอนามัยโลกกล่าวว่า มีรายงานพบผู้ติดเชื้อในกว่า 100 ประเทศแล้ว และเมื่อไวรัสได้กลายเป็นโรคระบาดอย่างเต็มรูปแบบ ก็ไม่สามารถหยุดยั้งการแพร่ระบาดกระจายไปในทั่วโลกได้</p>
<p>ผู้ เชี่ยวชาญและผู้นำกว่า 50 ชาติเข้าร่วมประชุมกันในเมืองแคนคูน ขณะที่องค์การอนามัยโลกรายงานว่า พบผู้เสียชีวิตจากไข้หวัด 2009 แล้ว 337 คนใน 121 ประเทศ และคาดว่ายอดผู้ติดเชื้อจะเกิน 80,000 คนในไม่ช้านี้ อย่างไรก็ตาม องค์การอนามัยโลกระบุว่า ผู้ติดเชื้อส่วนใหญ่อาการไม่รุนแรงเลยและก็สามารถหายโดยไม่ต้องรับความช่วย เหลือทางการแพทย์ ขณะที่รัฐบาลอังกฤษ คาดการณ์ว่าในอังกฤษอาจมีผู้ติดเชื้อถึง 100,000 รายภายในสิ้นสุดฤดูร้อนนี้</p></body>
</news>
