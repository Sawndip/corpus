<teiHeader>
<fileDesc>
<titleStmt>
  <title>นกแชมป์เฟรนช์เยาวชนหญิงคู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/15946/%e0%b8%99%e0%b8%81%e0%b9%81%e0%b8%8a%e0%b8%a1%e0%b8%9b%e0%b9%8c%e0%b9%80%e0%b8%9f%e0%b8%a3%e0%b8%99%e0%b8%8a%e0%b9%8c%e0%b9%80%e0%b8%a2%e0%b8%b2%e0%b8%a7%e0%b8%8a%e0%b8%99%e0%b8%ab%e0%b8%8d%e0%b8%b4%e0%b8%87%e0%b8%84%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline><persName>นก</persName>แชมป์เฟรนช์เยาวชนหญิงคู่</headline>
<lead>"<persName>น้องนก</persName>" <persName>นพวรรณ เลิศชีวกานต์</persName> ควง <persName>อีลีนา บ็อกดาน</persName> เอาชนะคู่แข่งมือวางอันดับ 3 ชนิดหืดจับ 2-1 เซต 3-6, 6-3 และ 10-8 คว้าแชมป์เยาวชนหญิงคู่ เฟรนช์ โอเพ่น มาครองสำเร็จ ขณะที่ <persName>ดานิรา ซาฟินา</persName> ยังชวดแชมป์แกรนด์สแลมต่อไป พลาดท่าพ่าย <persName>สเวตลานา คุซเนตโซวา</persName> เพื่อนร่วมชาติ 2 เซตรวดในนัดชิงหญิงเดี่ยว</lead>
<neck></neck>
<body><p> ศึกเทนนิสเฟรนช์ โอเพ่น แกรนด์สแลมรายการที่ 2 ของปี ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 6 มิถุนายน ประเภทเยาวชนหญิงคู่รอบชิงชนะเลิศ "<persName>น้องนก</persName>" <persName>นพวรรณ เลิศชีวกานต์</persName> นักหวดสาวไทยจับคู่กับ <persName>อีลีนา บ็อกดาน</persName> จากโรมาเนีย เป็นทีมวางอันดับ 2 ของรายการ พบ <persName>ทิเมีย บาบอส</persName> จากฮังการี และ<persName>ฮีทเธอร์ วัตสัน</persName> ชาวอังกฤษ มือวางอันดับ 3 ของรายการ</p>
<p> เซตแรก คู่ของ <persName>บาบอส</persName> กับ <persName>วัตสัน</persName> ประสานงานกันได้เหนือกว่าออกนำก่อนถึง 5-0 เกม ก่อนที่คู่ของ <persName>นพวรรณ</persName> จะไล่มา 3-5 แต่สุดท้ายพ่ายไป 3-6 ในเซตต่อมาเหมือนหนังคนละม้วน กลายเป็นคู่ของ<persName>นพรรวรรณ</persName> กับ <persName>บ็อกดาน</persName> ออกนำ 5-0 เกมบ้าง ก่อนที่คู่มือวางอันดับ 3 จะไล่มา 3-5 แต่<persName>นพวรรณ</persName> กับ <persName>บ็อกดาน</persName> เปิดเซตได้ด้วยสกอร์ 6-3 ไปตัดสินกันด้วยซูเปอร์ไทเบรก ปรากฏว่าเกมการเล่นเป็นไปอย่างสูสีก่อนที่คู่ของ<persName>นพวรรณ</persName> เป็นฝ่ายชนะ 10-8 คว้าแชมป์มาครองได้สำเร็จ</p>
<p> ทำให้ <persName>นพวรรณ</persName> ได้แชมป์เยาวชนหญิงระดับแกรนด์สแลมเป็นรายการที่ 2 หลังจากเคยได้แชมป์เยาวชนหญิงคู่ ยูเอส โอเพ่น เมื่อปีที่แล้ว โดยโปรแกรมต่อไปในระดับเยาวชน <persName>นพวรรณ</persName> จะเดินทางไปแข่งวิมเบิลดัน ที่ประเทศอังกฤษ ซึ่งเมื่อปีที่แล้วได้รองแชมป์เยาวชนหญิงเดี่ยวมาครอง</p>
<p> ส่วนในประเภทหญิงเดี่ยวนัดชิงชนะเลิศ ระหว่าง <persName>ดินารา ซาฟินา</persName> มือวางอันดับ 1 จากรัสเซีย กับ <persName>สเวตลานา คุซเนตโซวา</persName> เพื่อนร่วมชาติมือวางอันดับ 7 ปรากฏว่า <persName>คุซเนตโซวา</persName> อาศัยการตีหนัก กดดันเกมเสิร์ฟของ<persName>ซาฟินา</persName>อยู่ตลอด ก่อนจะชนะไปในเซตแรก 6-4 ก่อน เซตที่สอง <persName>คุซเนตโซวา</persName> ยังเบรกเกมเสิร์ฟของ <persName>ซาฟินา</persName> เป็นว่าเล่นและเอาชนะไปได้ขาดลอย 6-2 ทำให้ชนะไป 2-0 เซตคว้าแชมป์ไปครอง ขณะที่ <persName>ซาฟินา</persName> ก็ยังไม่สามารถคว้าแชมป์แกรนด์สแลมได้ต่อไป</p></body>
</news>
