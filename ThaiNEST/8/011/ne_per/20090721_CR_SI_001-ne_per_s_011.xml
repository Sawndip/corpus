<teiHeader>
<fileDesc>
<titleStmt>
  <title>บิ๊กเหวียงเครียดโยงยิง “สนธิ”“สื่อ”โทรซักทุกนาทีย้ำไม่เกี่ยวทุกกรณี“มาร์ค”เร่งสางคดี  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42566  </bibl>
</sourceDesc>
</fileDesc>
</teiHeader>
<news>
<headline><persName>บิ๊กเหวียง</persName>เครียดโยงยิง “<persName>สนธิ</persName>”“สื่อ”โทรซักทุกนาทีย้ำไม่เกี่ยวทุกกรณี“<persName>มาร์ค</persName>”เร่งสางคดี</headline>
<lead></lead>
<neck></neck>
<body><p>ผู้สื่อข่าวรายงานความคืบหน้า ภายหลังพนักงานสอบสวนชุดคลี่คลายคดียิงถล่ม<persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตย ได้ทำหนังสือถึง <persName>พ.ต.อ.ทวี สอดส่อง</persName> อธิบดีกรมสอบสวนคดีพิเศษ (ดีเอสไอ) เพื่อขอสอบปากคำเจ้าหน้าที่ผู้เกี่ยวข้องกับรถยนต์กระบะ อีซูซุ ดีแมคซ์สีดำ ทะเบียน สศ- 1785 กทม.เนื่องจากพบเบาะแสว่าเป็นรถในหน่วยงานของดีเอสไอที่ <persName>ส.ต.ท.วรวุฒิ มุ่งสันติ</persName> เจ้าหน้าที่ตำรวจสังกัด บช.ปส. หนึ่งในผู้ต้องหาที่ถูกออกหมายจับนำไปใช้ก่อนเกิดเหตุ</p>

               <p> ล่าสุด เมื่อวันที่ 21 ก.ค.52 <persName>พ.ต.อ.สุชาติ วงศ์อนันต์ชัย</persName> รองอธิบดีดีเอสไอ กล่าวว่า จากการตรวจสอบเบื้องต้น <persName>ส.ต.ท.วรวุฒิ</persName> ไม่เคยทำเรื่องเบิกอาวุธปืน รถยนต์ หรือ อุปกรณ์สืบสวนพิเศษของดีเอสไอไปใช้แต่อย่างใดโดยในวันที่ 23 ก.ค.<persName>พ.อ.สุรศักดิ์ ณ ลำปาง</persName> ผบ.สำนักคดีเทคโนโลยีและการตรวจสอบ จะรับผิดชอบหาตัวบุคคลที่เกี่ยวข้องกับรถคันดังกล่าวมาให้ปากคำต่อพนักงานสอบสวน</p> 

               <p> นอกจากนี้ <persName>พ.ต.อ.ทวี สอดส่อง</persName> อธิบดีดีเอสไอ ยังได้ประสานโดยตรงไปยัง<persName>พล.ต.อ.ธานี สมบูรณ์ทรัพย์</persName> รอง ผบ.ตร.ว่า ทาง ดีเอสไอ พร้อมให้ความร่วมมือกับพนักงานสอบสวนในการหาข้อเท็จจริง อย่างไรก็ตามขณะนี้ทางสำนักงานตำรวจแห่งชาติไม่ได้ระบุชัดเจนว่ารถยนต์ในความรับผิดชอบของดีเอสไอ เข้าไปเกี่ยวข้องอย่างไรกับคดียิง<persName>นายสนธิ</persName>เนื่องจากไม่ใช่รถยนต์ที่ใช้ก่อเหตุยิง ในเบื้องต้นจึงเป็นการประสานเพื่อขอข้อมูลเกี่ยว กับการใช้รถยนต์คันดังกล่าว</p>

                <p>รองอธิบดีดีเอสไอ กล่าวต่อว่า ในส่วนการเบิกใช้อาวุธปืนและ อุปกรณ์สืบสวนพิเศษขอยืนยันได้ว่า มีระเบียบควบคุมการเบิกใช้อุปกรณ์พิเศษอย่างเข้มงวดและมีกฎหมายดูแลการใช้ งานอย่างรัดกุม โดยก่อนเบิกใช้อุปกรณ์พิเศษจะต้องได้รับการ อนุมัติจากศาลก่อนทุกครั้ง มิเช่นนั้นจะมีความผิดทางอาญา</p>      

                <p>วันเดียวกัน <persName>พล.อ.เชษฐา ฐานะจาโร</persName> อดีต ผบ.ทบ. กล่าวว่า รู้จัก <persName>พ.อ.สุนัย ประภูชะเนย์</persName> หัวหน้าฝ่ายเสนาธิการประจำรองเสนาธิการ กอ.รมน.ภาค.4ซึ่งมีข่าวอาจถูกเจ้าหน้าที่ตำรวจเรียกสอบปากคำในคดียิง<persName>นายสนธิ</persName> เพียงผิวเผิน ซึ่งที่ผ่านมาก็ไม่เคยทำร่วมกันแต่อย่างใด เพราะต่างคนต่างทำงานคนละหน่วยกัน ส่วนที่มีบางฝ่ายพยามยามผูกโยง<persName>พ.อ.สุนัย</persName>มาเกี่ยวข้องกับตน เช่นเดียวกับกรณีขอ <persName>จ.ส.อ.ปัญญา ศรีเหรา</persName> ทหารสังกัดหน่วยบัญชาการสงครามพิเศษ จ.ลพบุรี หนึ่งในผู้ต้องหาที่ถูกหมายจับ ตนขอยืนไม่มีส่วนเกี่ยวข้อง ด้วยแน่นอน</p> 

                <p>“รู้สึกเครียดกับเรื่องที่เกิดขึ้นมาก เพราะสื่อมวลชน ต่างโทรศัพท์มาสอบถามตน แทบจะทุกๆ 1 นาที ทั้งที่ตนก็พูดไปหลายครั้งแล้วว่าไม่ได้มีส่วนเกี่ยวข้อง”<persName>พล.อ.เชษฐา</persName> กล่าว </p>                     

<p>ขณะที่ <persName>พล.อ.พัลลภ ปิ่นมณี</persName> อดีตรอง ผอ.รมน. กล่าวว่า ไม่เคยรู้จักกับ <persName>จ.ส.อ.ปัญญา</persName>  และ <persName>ส.ต.ท.วรวุฒิ</persName> สองผู้ต้องหาแต่อย่างใด เพราะทั้งสองคนยัเด็กมากเมื่อเทียบกับตน          ส่วนความพยายามโยง <persName>พล.อ.เชษฐา</persName> เข้ามาเกี่ยวข้อง เพื่อหวังให้กระทบกับพรรคเพื่อไทยหรือไม่นั้น <persName>พล.อ.พัลลภ</persName> กล่าวว่า คงไม่ขอออกความเห็น เพราะยังไม่ทราบข้อมูลที่แท้จริง</p> 

               <p> ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงความมั่นใจหาตัวผู้บงการยิง<persName>นายสนธิ</persName>ว่า อย่างที่ได้ย้ำไปแล้วว่าตนและ<persName>พล.ต.อ.ธานี</persName> ได้มีการพูดคุยกันเป็นระยะๆ ยังไม่มีปัญหา อุปสรรคอะไรในการเดินหน้าคดี</p> 

                <p>ต่อข้อถาม ล่าสุด<persName>พล.ต.อ.ธานี</persName> ปฏิเสธว่ายังไม่รู้ว่าจะสามารถสาวถึงตัวผู้บงการได้หรือไม่ <persName>นายอภิสิทธิ์</persName> กล่าวว่า ก็ต้องทำไปตามพยานหลักฐานต้องเริ่มจากตัวผู้ปฏิบัติการก่อนจากนั้นค่อยๆ ขยายผลต่อไป การเชื่อมโยงหรือข้อสันนิษฐานต่างๆ เป็นอีกเรื่องหนึ่งแต่ต้องเดินหน้าในการ รวบรวมพยานหลักฐานเพื่อไปให้ถึงจุดนั้นก่อน </p>

              <p>  เมื่อถามว่า หาก <persName>พล.ต.อ.ธานี</persName>เกษียณอายุราชการไปก่อนที่จะหาตัวผู้บงการได้จะทำ อย่างไร นายกฯ กล่าวว่า ก็พยายามเร่งรัดกันอย่างเต็มที่ เมื่อถามว่าจะถึงขั้นต้องต่ออายุราชการให้ <persName>พล.ต.อ.ธานี</persName>หรือไม่ นายกฯ กล่าวว่า การต่ออายุต้องมีกฎหมายรองรับซึ่งเข้าใจว่าขณะนี้ไม่มีกฎหมายอะไรรองรับ เพราะฉะนั้นก็พยายามเร่งรัดคดีต่อไป </p>               

                   <p>ด้าน <persName>พล.ต.ขัตติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบก กล่าวว่า เรื่องนี้ขอยืนยันว่า หากเจ้าหน้าที่ตำรวจพบของกลางเมื่อไหร่จึงจะพบผู้กระทำความผิด ซึ่งของกลางคือ รถวีโก้ สีเปลือกมังคุด ซึ่งเป็นรถที่ใช้ก่อเหตุ แต่รถที่จับกุมได้เป็นคนละคันกันซึ่งเป็นการสร้างหลักฐานขึ้นมา   </p>  

                <p><persName>พล.ต.ขัตติยะ</persName> กล่าวต่อว่า คดีนี้สุดท้ายจะเป็นมวยล้มต้มคนดู เพราะมีพยานกว่า 50 คน แต่สอบสวน ยังไปไม่ถึงไหน <persName>พล.ต.อ.ธานี</persName> ก็ต้องเกษียณอายุราชการไป ไม่ต้องรับผิดชอบอะไร ส่วนระบบการกล่าวหา ผู้บังคับบัญชาแต่ละระดับชั้นต้องดูแลผู้ใต้บังคับบัญชา เพราะขณะนี้ตำรวจไม่ได้เกรงกลัวทหารเหมือนเมื่อก่อน ดังนั้นการที่ตำรวจจะมาขอตัวผู้ใต้บังคับบัญชาไปดำเนินคดีก็ต้องขอดูเอกสารหลักฐานให้แน่ชัดว่ามีความผิดอะไร จึงควบคุมตัวได้ ไม่ใช่ปล่อยให้ถูกควบคุมตัวไป </p>          

                <p>“สุดท้ายคดีนี้ ก็จับใครไม่ได้ เมื่อคดีถึงศาล ศาลก็ยกฟ้อง เนื่องจากรัฐธรรมนูญเขียนไว้ว่าหากอะไรที่ก้ำกึ่งก็ต้องยกฟ้อง เรื่องนี้นายสนธิ ย่อมรู้ดีว่าใครเป็นคนยิงและรู้ดีว่าเจ้าหน้าที่ตำรวจจับกุมตัวมานั้นไม่ใช่ของจริง” <persName>พล.ต.ขัตติยะ</persName> กล่าว</p></body>
</news>
