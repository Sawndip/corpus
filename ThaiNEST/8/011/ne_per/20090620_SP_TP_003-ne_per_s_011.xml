<teiHeader>
<fileDesc>
<titleStmt>
  <title>กิเลนขอแบ่งแต้มมังกร เกาะกลุ่มผู้นำเลกแรก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/200609/6505  </bibl>
</sourceDesc>
</fileDesc>
</teiHeader>
<news>
<headline>กิเลนขอแบ่งแต้มมังกร เกาะกลุ่มผู้นำเลกแรก</headline>
<lead>ฟุตบอลไทยพรีเมียร์ลีก  2009  สัปดาห์สุดท้ายของเลกแรก  ต้องถือว่าเป็นสัปดาห์สุดท้ายที่มีความเข้มข้นมาก   เพราะนอกจากจะแย่งแชมป์เลกแรกกันแล้ว  แต่ละทีมโดยเฉพาะในกลุ่มหัวตารางนั้นอันดับ  1-3  มี  27  แต้มเท่ากัน  ในส่วนของทีม  "กิเลนผยอง"   เมืองทอง   หนองจอก  ยูไนเต็ด  นั้น  ขณะนี้อยู่ที่  4  ของตาราง  เตะผ่านไป  14  นัด   มี   26  แต้ม  โดยวันเสาร์ที่  20  มิ.ย.  ขุนพล  "กิเลนผยอง"  จะยกทีมไปบุกถิ่น   "มังกรไฟ"  บีอีซี  เทโรศาสน  อันดับ  5  ที่มี  22  แต้ม  ซึ่งจะแข่งขันที่สนามบีอีซี  เทโรฯ  หนองจอก  เริ่มแข่งขันเวลา  16.00  น.</lead>
<neck></neck>
<body><p>ความพร้อมของทีมเมืองทองฯยูไนเต็ดนั้น"<persName>โค้ชแต๊ก</persName>"กล่าวว่านัดที่จะเจอกับบีอีซีฯ เสาร์นี้ นักเตะเรามีความสมบูรณ์ดีมีความพร้อมกว่านัดที่แล้วในส่วนของตัวผู้เล่นนัดนี้ก็ยังเป็นชุดใหญ่เหมือนเดิมแล้ว โดยศูนย์หน้าก็จะให้"<persName>มุ้ย</persName>"<persName>ธีรศิลป์แดงดา</persName>ลงทำหน้าที่เพราะเขาพักไปนานจังหวะก็ยังขาดๆเกินๆไปแต่เชื่อว่าเขาเริ่มดีขึ้นแล้วโดยให้คู่กับ<persName>วาเรลี ซานู</persName>และนัดนี้เราก็ได้กองหลังตัวหลัก"<persName>โอ๊ต</persName>"<persName>ณัฐพรพันธ์ฤทธิ์</persName>กลับมาด้วยตำแหน่งอื่นๆก็จะเอาที่ดีที่สุด</p>
<p> "<persName>โค้ชแต๊ก</persName>"กล่าวถึงทีมบีอีซีเทโรฯว่าเทโรฯมีจุดอ่อนที่การเปลี่ยนเกมช้าการเชื่อมต่อบอลจากแดนกลางไปแดนหน้าไม่ดีพอ ขณะที่จุดเด่นเขาก็มีจาก2-3นัดล่าสุด เทโรฯเป็นทีมที่เล่นบอลริมเส้นได้ดีฟูลแบ็กทั้ง2ข้างสามารถขึ้นมาเติมเกมได้ดีการขึ้นบอลจากด้านข้างทั้ง 2ฝั่งแล้วผ่านมาหน้าประตูส่วนความหวังนัดนี้อย่างน้อยก็ขอ1 แต้มเพื่อที่จะได้เกาะกลุ่มหัวตารางเอาไว้แต่ถ้าถามว่าหากชนะนัดนี้แล้วจะเป็นจ่าฝูงหรือไม่ก็ตอบยากอีกเพราะเมืองทองฯเตะก่อนทีมอื่นๆด้วย.</p></body>
</news>
