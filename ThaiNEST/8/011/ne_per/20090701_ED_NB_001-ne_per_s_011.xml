<teiHeader>
<fileDesc>
<titleStmt>
  <title>สำนักงานสถิติแห่งชาติ เริ่มนับถอยหลังการจัดเก็บข้อมูลสำมะโนประชากรและเคหะ 2553  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010013&tb=N255207  </bibl>
</sourceDesc>
</fileDesc>
</teiHeader>
<news>
<headline>สำนักงานสถิติแห่งชาติ เริ่มนับถอยหลังการจัดเก็บข้อมูลสำมะโนประชากรและเคหะ 2553</headline>
<lead>สำนักงานสถิติแห่งชาติ เริ่มนับถอยหลังการจัดเก็บข้อมูลสำมะโนประชากรและเคหะ 2553 เพื่อปรับปรุงข้อมูลให้เป็นปัจจุบัน</lead>
<neck></neck>
<body><p><persName>นางธนนุช ตรีทิพยบุตร</persName> เลขาธิการสถิติแห่งชาติ กล่าวว่า ประเทศไทยเริ่มจัดทำสำมะโนประชาชากรครั้งแรกเมื่อปี พ.ศ. 2452 และในวันที่ 1 กรกฎาคม 2553 หรือวันนี้ในอีก 1 ปีข้างหน้า ประเทศไทยจะจัดทำสำมะโนประชากรและเคหะ ครั้งที่ 11 หรือทุก 10 ปี จะมีการนับและจัดเก็บข้อมูลประชาชนที่อยู่ในประเทศไทยทั้งถูกต้องและไม่ถูก ต้องตามกฎหมาย ซึ่งแตกต่างจากข้อมูลที่อยู่ในทะเบียนราษฎร์ ที่เป็นการแจ้งข้อมูลคนไทยที่ถูกต้องตามกฎหมาย สำมะโนประชากรและเคหะจึงรวมถึงคนต่างด้าวที่เดินทางมาทำงานในประเทศไทย เพื่อรักษาสิทธิตามกฎหมาย รักษาสวัสดิการที่ควรจะได้จากภาครัฐ ก่อให้เกิดการบริหารจัดการประเทศได้อย่างถูกต้อง</p>
<p>สำหรับความจำเป็นที่ต้องจัดทำสำมะโนประชากรและเคหะก็เพื่อสร้างความเป็น ปัจจุบันให้แต่ละบุคคล เนื่องจากการสำรวจสำมะโนประชากรจะมีการรายงานตั้งแต่ระดับพื้นที่ หากมีประชากรย้ายถิ่นฐานก็สามารถตรวจสอบได้ ซึ่งข้อมูลที่ได้จากการสำรวจจะนำเสนอต่อสหประชาติ ซึ่งเป็นรูปแบบที่เป็นมาตรฐานสากล เพื่อวางแผนนโยบายที่เป็นประโยชน์ต่อคนในแต่ละพื้นที่ โดยเฉพาะระบบสาธารณูปโภค และในวันนี้ (1 ก.ค.52) สำนักงานสถิติแห่งชาติจะร่วมทำความเข้าใจกับผู้ว่าราชการจังหวัดทั่วประเทศ ถึงการมีส่วนร่วมจัดทำสำมะโนประชากรและเคหะ ซึ่งจะเริ่มเก็บข้อมูลพร้อมกันทั่วประเทศ 1 กรกฎาคม 2553</p></body>
</news>
