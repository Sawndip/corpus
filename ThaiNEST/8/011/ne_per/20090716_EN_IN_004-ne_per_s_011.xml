<teiHeader>
<fileDesc>
<titleStmt>
  <title>TMZตีข่าวตร.แอลเอคาดไมเคิลอาจถูกฆาตกรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-16 07:31:20  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180817  </bibl>
</sourceDesc>
</fileDesc>
</teiHeader>
<news>
<headline>TMZตีข่าวตร.แอลเอคาด<persName>ไมเคิล</persName>อาจถูกฆาตกรรม</headline>
<lead>TMZ ระบุ เจ้าหน้าที่ตำรวจแอลเอ ยังไม่ยืนยันสาเหตุการเสียชีวิตที่แท้จริงของ<persName>ไมเคิล</persName> หลังพบเงื่อนงำการเสียชีวิตอาจเกิดจากการฆาตกรรม</lead>
<neck></neck>
<body><p>เว็บไซต์เทเลกราฟ ของอังกฤษ รายงานโดยอ้าง การรายงานข่าวจากเว็บไซต์ทีเอ็มแซท ดอทคอม ที่ระบุว่า เจ้าหน้าที่กรมตำรวจในนครลอสแองเจลิส สงสัยเงื่อนงำการตายของ<persName>ไมเคิล แจ๊คสัน</persName> อาจเป็นการฆ่าตกรรม โดยมุ่งความสงสัยไปที่ <persName>คอนราด เมอร์เรย์</persName> วัย 51 ปี หนึ่งในแพทย์ประตัวของ<persName>ไมเคิล</persName> และเป็นผู้ที่อยู่กับ<persName>ไมเคิล</persName>ในช่วงวินาทีสุดท้ายเพียงคนเดียว</p>
<p>โดยครอบครัวของ<persName>ไมเคิล</persName>ยังไม่ได้รับคำตอบว่าหมอ<persName>เมอร์เรย์</persName>ทำอะไรในช่วงสุดท้ายก่อน<persName>ไมเคิล</persName>จะเสียชีวิตลง และตั้งแต่ที่<persName>ไมเคิล</persName>เสียชีวิตก็ไม่สามารถติดต่อกับ<persName>เมอร์เรย์</persName>ได้เลย แต่ทนายประจำตัวได้แก้ต่างให้จนเขาหลุดจากข้อสงสัย และก่อนหน้านี้ เว็บไซต์ทีเอ็มแซท ได้อ้างจากแหล่งข่าวหลายแหล่งว่า ยาโปรโพฟลอคือต้นเหตุของการเสียชีวิตของ<persName>ไมเคิล</persName> ซึ่งหนึ่งในแหล่งข่าวที่เป็นผู้เชี่ยวชาญทางกฏหมายกล่าวกับทีเอ็มแซทว่า มีหลักฐานบางอย่างที่เชื่อมโยงไปยังหมอ <persName>เมอร์เรย์</persName> ซึ่งเป็นเจ้าของยานอนหลับชนิดรุนแรง ภายใต้ชื่อ "ดิพริแวน" ที่พบในคฤหาสเนเวอร์แลนด์ของ<persName>ไมเคิล</persName> รวมทั้ง ยาโปรโพฟลอด้วย</p>
<p>ในภายหลังมีรายงานออกมาว่า เจ้าหน้าที่นิติเวชประจำนครลอส แองเจลิส ได้ส่งหมายศาลไปยัง <persName>อาร์โนลด์ ไคลน์</persName> แพทย์ผู้เชี่ยวชาญด้านผิวหนังของ<persName>ไมเคิล</persName> เพื่อขอตรวจสอบเพิ่มเติมในบัญทึกการจ่ายยา จากกรมการแพทย์ในเมืองเบเวอร์ลี ฮิลส์</p>
<p>ที่มา:www.telegraph.co.uk/news/worldnews/northamerica/5837509/LA-police-confirm-they-are-investigating-Michael-Jacksons-death.html</p>
<p>www.theage.com.au/lifestyle/people/police-treating-michael-jacksons-death-as-murder-report-20090716-dlqy.html</p>
<p>อย่างไรก็ตามท่ามกลางความโศกเศร้าเสียใจกับการจากไปอย่างกะทันหันของ<persName>ไมเคิล แจ๊กสัน</persName> ราชาเพลงป็อปของโลก ทำให้เหล่าบรรดาแฟนเพลงต่างแห่แหนกันซื่ออัลบัมเพลงของ<persName>ไมเคิล</persName> ด้วยหวังแค่เพียงอยากได้ยินเสียงของเขาอีกครั้ง ทำให้ยอดขายเพลงของ<persName>ไมเคิล</persName> พุ่งติดช๊าตอัลบัมขายดีตลอดช่วง 3 สัปดาห์ที่ผ่านมา ซึ่งอัลบัม "Thriller" และ อัลบัม "Number Ones" มียอดขายสูงที่สุด</p>
<p>โดยข้อมูลจาก นีลเซ่น ซาวด์สแกน ชี้ว่า อัลบั้ม<persName>แจ๊กสัน</persName>ขายได้มากกว่าสัปดาห์ก่อนถึง 37% จากเกือบ 8 แสนแผ่นเป็น 1.1 ล้านแผ่น เมื่อนับจากวันที่<persName>ไมเคิล</persName>เสียชีวิตลง และอัลบัม "Number Ones" ยังครองอันดับหนึ่งเป็นสัปดาห์ที่ 3 ติดต่อกันด้วยยอดขาย 349,000 แผ่น ตามด้วย "Thriller" , 264,000 แผ่น</p></body>
</news>
