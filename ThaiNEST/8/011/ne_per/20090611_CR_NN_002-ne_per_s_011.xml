<teiHeader>
<fileDesc>
<titleStmt>
  <title>สั่งฟ้อง “ลูกชายแอ๊ด คาราบาว” ร่วมกับพวก ลวงนักเรียนหญิงวัย 13 ปี ข่มขืนแถมถ่ายคลิปวีดีโอแบล็คเมล์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=165535  </bibl>
</sourceDesc>
</fileDesc>
</teiHeader>
<news>
<headline>สั่งฟ้อง “ลูกชายแอ๊ด คาราบาว” ร่วมกับพวก ลวงนักเรียนหญิงวัย 13 ปี ข่มขืนแถมถ่ายคลิปวีดีโอแบล็คเมล์</headline>
<lead></lead>
<neck></neck>
<body><p>จากกรณี <persName>นายวรมันต์</persName> หรือ<persName>โซโล โอภากุล</persName> อายุ 18 ปี บุตรชาย<persName>นายยืนยง โอภากุล</persName> หรือ <persName>แอ๊ด คาราบาว</persName> นักร้องเพื่อชีวิตชื่อดัง กับพวกรวม 3 คน ตกเป็นผู้ต้องหาคดีร่วมกันพรากผู้เยาว์ เด็กหญิงอายุไม่เกิน 15 ปี จากโรงเรียนนานาชาติแห่งหนึ่ง ย่านสุขุมวิท เพื่อกระทำชำเรา และถ่ายคลิปวีดีโอไว้แบล็คเมล์ เหตุเกิดเมื่อเดือนธันวาคม ปี 48 นั้น</p>

      <p><persName>นายจุฬา ศัลยพงศ์</persName> อัยการพิเศษฝ่ายคดีเด็กเยาวชนและครอบครัว 3 เปิดเผยว่า เมื่อวันที่ 10 มิ.ย. ที่ผ่านมา พนักงานอัยการได้มีความเห็นสั่งฟ้อง <persName>นายวรมันต์</persName> หรือ<persName>โซโล โอภากุล</persName> ผู้ต้องหาที่ 1 , <persName>นายภควัชร</persName> หรือ<persName>ไผ่  พันธ์มณี</persName> ที่ 2 และ<persName>นายธนาศักดิ์</persName> หรือ<persName>แฮม แสงฤทธิ์</persName> ที่ 3 ในข้อหาร่วมกันพาบุคคลอายุไม่เกิน 15 ปี เพื่ออนาจารโดยใช้อุบายหลอหลวง , ร่วมพรากเด็กอายุไม่เกิน 15 ไปจากบิดา มารดา เพื่ออนาจาร , กระทำชำเราเด็กอายุไม่เกิน 15 ซึ่งมิใช่ภรรยาตน โดยจะยินยอมหรือไม่ก็ตาม , กระทำอนาจารเด็กอายุไม่เกิน 15 ปีโดยขู่เข็ญด้วยประการใด ๆ  โดยเด็กอยู่ในภาวะที่ไม่สามรถขัดขืนได้ , ข่มขืนใจผู้อื่นเพื่อให้กระทำการใด หรือจำยอมต่อสิ่งใด โดยทำให้กลัวว่าจะอันตรายแก่ชีวิต ร่างกาย เสรีภาพ หรือทรัพย์สิน และร่วมกันสนับสนุนผู้อื่น กระทำชำเราเด็กหญิงอายุไม่เกิน 15 ปีซึ่งมิใช่ภรรยาตน โดยจะยินยอมหรือไม่ก็ตาม</p>

     <p><persName>นายจุฬา</persName> กล่าวว่า <persName>นายภควัชร</persName> หรือ<persName>ไผ่</persName> และ<persName>นายธนาศักดิ์</persName> หรือ<persName>แฮม</persName> ผู้ต้องหาที่  2- 3 ได้เดินทางมาฟังคำสั่งคดีด้วยตัวเอง อัยการจึงนำตัวทั้งสอง ยื่นฟ้องเป็นจำเลยที่ 1-2 ต่อศาลคดีเยาวชนและครอบครัวกลาง สนามหลวงแล้วเมื่อวานนี้ ( 10 มิ.ย.) ซึ่งศาลจะนัดสอบคำให้การจำเลยทั้งสองต่อไป ส่วน<persName>นายวรมันต์</persName>นั้น ไม่ได้มาฟังคำสั่ง อัยการจึงเตรียมทำหนังสือแจ้งพนักงานสอบสวนภายในวันจันทร์ที่ 15 มิ.ย.นี้ เพื่อให้ติดตามตัวมายื่นฟ้อง โดยหากไม่มาก็จะทำหนังสือแจ้งให้ ผบ.ตร.ดำเนินการขออนุมัติออกหมายจับ<persName>นายวรมันต์</persName> เพื่อนำตัวมายื่นฟ้องศาลเยาวชนต่อไป ซึ่งเหตุที่อัยการยื่นฟ้องผู้ต้องหาทั้งสามต่อศาลเยาวชน ฯ เนื่องจากขณะกระทำผิดเมื่อวันที่ 2 ธ.ค.48 <persName>นายวรมันต์</persName> ผู้ต้องหาที่ 1 อายุ 17 ปี 3 เดือน <persName>นายภควัชร</persName> อายุ  17 ปี 2 เดือน และ<persName>นายธนาศักดิ์</persName> อายุ 16 ปี</p>

      <p><persName>นายจุฬา</persName> กล่าวด้วยว่า ก่อนหน้านี้ ในสำนวนการสอบสวนของพนักงานสอบสวน มีความเห็นสมควรสั่งฟ้องเพียง<persName>นายภควัช</persName> และ<persName>นายธนาศักดิ์</persName> โดยสั่งไม่ฟ้อง<persName>นายวรมันต์</persName> ผู้ต้องที่ 1 ในทุกข้อหา ทั้งฐานร่วมกันพรากเด็ก ฯ , ร่วมเป็นธุระจัดหา ฯ , ร่วมกันอนาจาร แต่อัยการพิจารณาสำนวนหลักฐานแล้วจึงสั่งฟ้อง<persName>นายวรมันต์</persName> ข้อหาเป็นผู้สนับสนุน ฯ เนื่องจากเห็นว่า การกระทำของผู้สนับสนุนก็เปรียบเหมือนตัวการ ซึ่งอัยการส่งความเห็นให้ ผบ.ตร. พิจารณาว่าจะเห็นแย้งหรือไม่ ก็ปรากฏว่า ผบ.ตร.เห็นชอบตามคำสั่งฟ้องอัยการ </p>

      <p>ผู้สื่อข่าวรายงานว่า สำหรับคดีนี้ตามฟ้องระบุความผิดสรุป ว่า เมื่อวันที่ 2 ธ.ค.48 <persName>นายวรมันต์</persName> ซึ่งยังไม่ได้ตัวมาฟ้อง , <persName>นายภควัชร</persName> จำเลยที่ 1 และ<persName>นายธนาศักดิ์</persName> จำเลยที่ 2  ร่วมกันพรากเด็กอายุไม่เกิน 15 ปี ไปจากบิดา มารดาเพื่ออนาจารโดยปราศจากอันสมควร , ร่วมกันพาเด็กอายุไม่ 15 ปีเพื่ออนาจาร โดยจำเลยที่ 1 กระทำชำเราเด็กหญิงอายุไม่เกิน 15 ปี โดยไม่ยินยอม ซึ่งจำเลยที่ 1 กระทำอนาจารเด็กหญิงโดยขู่เข็ญ ใช้กำลังประทุษร้ายโดยอยู่ในภาวะที่ไม่ขัดขืนไม่ได้ และทั้งสามยังร่วมใช้กำลังประทุษร้ายผู้เสียหายโดยให้ดื่มน้ำผสมยา เพื่อกระทำชำเรา  และจำเลยที่ 1 ยังได้ถ่ายภาพวีดีโอ ที่ผู้เสียหายอยู่ในสภาพเปลือยทั้งก่อนชำเรา ขณะชำเรา และหลังชำเรา โดยขู่เข็ญผู้เสียหายว่าถ้าไม่ยินยอมให้ถ่าย จะนำภาพเปลือยไปลงอินเตอร์เน็ต จึงทำให้ผู้เสียหายยินยอม จากนั้นจำเลยที่ 1 กับพวก ก็ได้นำภาพถ่ายไปเผยแพร่ลงอินเตอร์เน็ต นอกจากนี้จำเลยที่ 1 ยังกระทำผิดต่อเสรีภาพและชื่อเสียง โดยข่มขืนใจผู้เสียหายให้จำยอมกระทำการใด หรือไม่กระทำการใด โดยขู่ว่าจะทำให้อันตรายแก่ชื่อเสียง ซึ่งจำเลยที่ 1 ยังบังคับให้ผู้เสียหายเปลือยกาย กอด จูบ และชำเรา แล้วบังคับให้ถ่ายภาพ ส่วนจำเลยที่  2 และ<persName>นายวรมันต์</persName> ที่ยังไม่ได้ตัวมาฟ้อง กระทำผิดฐานสนับสนนช่วยเหลือจำเลยที่ 1ชำเราผู้เสียหายโดยไม่ยินยอม ซึ่งจำเลยที่ 2 ร่วมกับ<persName>นายวรมันต์</persName> ขับรถยนต์พาผู้เสียหายไปให้จำเลยที่ 1 ชำเราที่ห้องนอนของ<persName>นายวรมันต์</persName> </p>

    <p> ผู้สื่อข่าวรายงานด้วย ว่า สำหรับ<persName>ด.ญ.เกรซ</persName> (นามสมมุติ) ผู้เสียหายที่ถูกล่อลวง มีอายุ 13 ปีขณะเกิดเหตุ เป็นนักเรียนโรงเรียนอินเตอร์แห่งหนึ่ง ย่านสุขุมวิท โดยถูกล่อลวงว่าจะมีการจัดปาร์ตี้ที่บ้านของ<persName>นายวรมันต์</persName> ซึ่งอยู่หลังสนามกอล์ฟหมู่บ้านนักกีฬา แขวง-เขตบางกะปิ แต่เมื่อมาพบว่าไม่ได้จัดงานเลี้ยงตามที่อ้าง โดยบิดาได้เข้าแจ้งความต่อพนักงานสอบสวน สน.ทองหล่อ </p></body>
</news>
