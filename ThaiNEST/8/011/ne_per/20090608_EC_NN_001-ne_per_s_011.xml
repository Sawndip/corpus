<teiHeader>
<fileDesc>
<titleStmt>
  <title>"ทีโอที"ได้ฤกษ์5ธค.     เปิดให้บริการมือถือระบบ3จี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=164912  </bibl>
</sourceDesc>
</fileDesc>
</teiHeader>
<news>
<headline>"ทีโอที"ได้ฤกษ์5ธค.     เปิดให้บริการมือถือระบบ3จี</headline>
<lead></lead>
<neck></neck>
<body><p><persName>นายธีรวุฒิ บุณยโสภณ</persName> ประธานกรรมการ(บอร์ด) บริษัท ทีโอที จำกัด (มหาชน) เปิดเผยว่า ขณะนี้คณะทำงานกำหนดเงื่อนไขการประมูล (ทีโออาร์)โครงการสร้างโครงข่ายโทรศัพท์เคลื่อนที่ระบบ 3 จี ที่มีมูลค่า 20,000 ล้านบาท กำลังเร่งดำเนินการร่างทีโออาร์เพื่อนำเสนอต่อ คณะกรรมการกลั่นกรองพิจารณาก่อนนำเสนอที่ประชุมคณะกรรมการ(บอร์ด)ทีโอทีเพื่อพิจารณาอนุมัติในอีก 2 เดือนข้างหน้า ขั้นตอนหลังจากบอร์ดเห็นชอบแล้วทีโอทีก็สามารถเปิดประมูลได้ทันที </p>

 <p>ทั้งนี้ ทีโอที มั่นใจว่าจะเร่งดำเนินการร่างทีโออาร์ในส่วนของการปรับปรุงเทคโนโลยี (อัพเกรด)สถานีฐานเดิมของกิจการร่วมค้าไทยโมบาย(ผู้ให้บริการโทรศัพท์เคลื่อนที่ระบบ 1900 เมกะเฮิร์ต) ให้ทันสมัยรองรับการให้บริการโรศัพท์มือถือ 3 จีได้ โดยทีโอทีจะอัพเกรดสถานีฐานดังกล่าวก่อนจำนวน 533 สถานี ใช้เงินลงทุนประมาณ1,000-1,400 ล้านบาท </p>

 <p>"ทีโอทีมีเป้าหมายว่าจะเปิดให้บริการในวันที่ 5 ธันวาคม2552 ซึ่งจะเริ่มเปิดให้บริการในพื้นที่กรุงเทพฯก่อน เน้นในย่านศูนย์การค้าขนาดใหญ่ เช่น สยาม มาบุญครอง เซ็นทรัลเวิล์ด" <persName>นายธีรวุฒิ</persName> กล่าว </p>

<p> สำหรับการดำเนินการโทรศัพท์เคลื่อนที่ระบบ 3 จี นั้นทีโอทีจะเป็นผู้ดูแลเรื่องการลงทุนสร้างโครงข่ายเองทั้งหมดรวมถึงเรื่องเงินลงทุนด้วย และอาจจะมอบหมายให้บริษัท เอซีที โมบาย จำกัด ซึ่งเป็นบริษัทลูกของทีโอที เป็นผู้ทำตลาดให้ เนื่องจากได้รับสิทธิ์พิเศษโดย คณะรัฐมนตรี (ครม.)ได้มีมติให้ยกเว้นการปฏิบัติตามระเบียบสำนักนายกรัฐมนตรี เพื่อให้มีความคล่องตัวในการทำตลาดแข่งขันกับเอกชนได้</p> 

 <p>ขณะเดียวกันทีโอทีอาจหาพันธมิตรเพื่อทำตลาดโทรศัพท์เคลื่อนที่ระบบ 3 จี เพื่อให้ช่วยขยายฐานตลาดให้กับทีโอที เพราะหากให้ทีโอทีทำการตลาดเองคงสู้เอกชนไม่ได้ เพราะต้องปฏิบัติตามระเบียบราชการ ซึ่งทำให้ล่าช้า ขณะที่การแข่งขันในธุรกิจโทรคมนาคมต้องการความรวดเร็ว และคล่องตัวในการดำเนินงาน </p></body>
</news>
