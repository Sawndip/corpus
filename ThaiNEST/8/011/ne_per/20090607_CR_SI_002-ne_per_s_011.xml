<teiHeader>
<fileDesc>
<titleStmt>
  <title>ตร.สมุทรปราการจับแก๊งค้ายาบ้า1.1แสนเม็ด  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39636  </bibl>
</sourceDesc>
</fileDesc>
</teiHeader>
<news>
<headline>ตร.สมุทรปราการจับแก๊งค้ายาบ้า1.1แสนเม็ด</headline>
<lead></lead>
<neck></neck>
<body><p><persName>พล.ต.อ. จุมพล มั่นหมาย</persName> รอง ผบ.ตร.พล.ต.ท. ฉลอง สนใจ ผบช.ภ.1 <persName>พล.ต.ต. ชิษณุพงศ์ ยุกตะทัต</persName> ผบก.ภ.จว.สมุทรปราการ พร้อมเจ้าหน้าที่ กก.กลุ่มงานสืบสวน ภ.จว.สมุทรปราการ ร่วมกันแถลงข่าวจับกุม <persName>นาย สุทธิศักดิ์ แซ่ลี</persName> อายุ 30 ปี อยู่บ้านเลขที่ 52 หมู่ 10 ต.ยางฮอม อ.ขุนตาล จ.เชียงราย <persName>นาย สมชาย แซ่ฟุ้ง</persName> อายื 24 ปี อยู่บ้านเลขที่ 13 หมู่ 10 ต.ยางฮอม อ.ขุนตาล จ.เชียงราย <persName>นาง ชลนิภา เติมกิจสถาพร</persName> อายุ 32 ปี อยู่บ้านเลขที่ 10 หมู่ 10 ต.ยางฮอม อ.ขุนตาล จ.เชียงราย และ<persName>นาง สุชานันท์ ตั้งอมรวัฒนา</persName> อายุ 30 ปี อยู่บ้านเลขที่ 11 หมู่ ต.ยางฮอม อ.ขุนตาล จ.เชียงราย พร้อมของกลางยาบ้า จำนวน 118,000 เม็ด โดยจับกุมผู้ต้องทั้งหมดได้ที่ ป้ายรถประจำทาง หน้าห้างบิ๊กซี สาขาปากน้ำ ต.ปากน้ำ อ..เมือง จ.สมุทรปราการ </p>
              <p>  <persName>พล.ต.อ.จุมพล</persName> กล่าวว่า การจับกุมครั้งนี้สืบเนื่องมาจาก เจ้าหน้าที่ได้รับแจ้งจากสายลับว่า กลุ่มผู้ต้องหามีพฤติกรรมเกี่ยวข้องกับการจำหน่ายยาเสพติดรายใหญ่ จึงได้ทำการล่อซื้อยาบ้า จำนวน 16,000 เม็ด ในราคา 1,600,00 บาท และนัดส่งมอบยาบ้ากันที่บริเวณห้างบิ๊กซีดังกล่าว เมื่อถึงเวลานัดหมาย เจ้าหน้าที่ก็พบ <persName>นางชลนิภา</persName> และ <persName>นางสุชานันท์</persName> หลังจากนั้นจึงได้พาไปรอที่บริเวณป้ายรถประทางหน้าห้าง ระหว่างนั้นเจ้าหน้าที่ก็พบ <persName>นายสมชาย</persName> ยืนรออยู่ที่หน้าห้างดังกล่าว จากนั้น <persName>นายสมชาย</persName> จึงได้โทรศัพท์ติดให้ <persName>นาย สุทธิ์ศักดิ์</persName> นำยาบ้ามาส่งมอบ</p>

               <p> <persName>พล.ต.อ.จุมพล</persName> กล่าวต่อไปว่า ในเวลาต่อมา <persName>นายสุทธิ์ศักดิ์</persName> ก็ได้ขับรถเก๋งยี่ห้อฮอนด้า รุ่นซีอาร์วี หมายเลขทะเบียน สอ-6639 กทม.เข้ามาจอดในปั๊มน้ำมันคาลเท็กซ์ ติดกับห้างบิ๊กซี สาขาปากน้ำ แล้วเดินสะพายกระเป่าเป้สีดำลงมาจากรถ เจ้าหน้าที่จึงได้แสดงตัวเข้าจับกุมผู้ต้องหาทั้งหมด พร้อมทำการตรวจค้นในกระเป๋าก็พบยาบ้าจำนวน 16,000 เม็ด จึงตรวจไว้เป้นของกลาง จากนั้นจึงได้ทำการขยายผลตรวจค้นที่บ้านเช่าหลังหนึ่ง ภายในหมู่บ้านพฤกษา 28 ก็พบยาบ้าอีกจำนวน 102,000 เม็ด ซุกซ่อนอยู่ในกระเป่าผ้าบนห้องนอนชั้นที่ 2 ของตัวบ้าน ก่อนควบคุมตัวผู้ต้องหาทั้งหมดมาทำการสอบปากคำ</p>

               <p> จากการสอบสวนผู้ต้องหาได้ให้การรับสารภาพ โดยอ้างว่า ได้รับการว่าจ้างจาก <persName>นาย ซัง</persName> ไม่ทราบชื่อ และนามสกุลจริง ซึ่งเป็นเอเย่นต์ใหญ่ทางชายแดนภาคเหนือ ให้นำยาบ้ามาจำหน่ายให้กับลูกค้าทั่วไป โดยจะได้ค่าจ้างคนละ 50,000 บาท และเพิ่งจะทำเป็นครั้งแรก จนกระทั่งมาถูกจับกุมได้ดังกล่าว เบื้องต้นเจ้าหน้าที่ได้แจ้งข้อหาร่วมกันมียาเสพติดให้โทษประเภท 1 (ยาบ้า) ไว้ในความครอบครองเพื่อจำหน่ายโดยผิดกฎหมาย ก่อนส่งตัวให้ พงส.สภ.เมืองสมุทรปราการ ดำเนินคดี พร้อมทำการขยายผลจับกุมผู้ที่อยู่ในขบวนการมาดำเนินคดีตามกฎหมายต่อไป</p></body>
</news>
