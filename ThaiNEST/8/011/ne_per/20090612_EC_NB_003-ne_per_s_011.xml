<teiHeader>
<fileDesc>
<titleStmt>
  <title>ก.เกษตรฯ เตรียมพร้อมวางระบบออกใบรับรองจับสัตว์น้ำของสหภาพยุโรป  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120278&tb=N255206&return=ok&news_headline="%a1.%e0%a1%c9%b5%c3%cf%20%e0%b5%c3%d5%c2%c1%be%c3%e9%cd%c1%c7%d2%a7%c3%d0%ba%ba%cd%cd%a1%e3%ba%c3%d1%ba%c3%cd%a7%a8%d1%ba%ca%d1%b5%c7%ec%b9%e9%d3%a2%cd%a7%ca%cb%c0%d2%be%c2%d8%e2%c3%bb"  </bibl>
</sourceDesc>
</fileDesc>
</teiHeader>
<news>
<headline>ก.เกษตรฯ เตรียมพร้อมวางระบบออกใบรับรองจับสัตว์น้ำของสหภาพยุโรป</headline>
<lead>กระทรวงเกษตรและสหกรณ์ เตรียมพร้อมวางระบบออกใบรับรองจับสัตว์น้ำของสหภาพยุโรป (IUU) เพื่อรักษาผลประโยชน์ทางการค้าควบคู่การพัฒนาประมงไทย พร้อมอธิบายหลักเกณฑ์และวิธีปฏบัติแก่ผู้ที่เกี่ยวข้องทุกสายงาน</lead>
<neck></neck>
<body><p><persName>นายธีระ วงศ์สมุทร</persName> รัฐมนตรีว่าการกระทรวงเกษตรและสหกรณ์ เปิดเผยถึงการดำเนินการเตรียมการรองรับกฎระเบียบสหภาพยุโรป ว่าด้วยการต่อต้น ยับยั้ง และขจัดการทำประมงผิดกฎหมาย (IUU) ว่า จากการที่สหภาพยุโรปได้ออกกฎข้อบังคับในการนำเข้าสินค้าประมงโดยเฉพาะที่ได้จากการจับจากทะเลขึ้นมาใหม่ภายใต้กฎข้อบังคับสหภาพยุโรป ซึ่งเป็นกฎระเบียบที่ว่าด้วยการยับยั้ง ป้องกัน และขจัดการทำประมงที่ผิดกฎหมาย ขาดการรายงาน และไร้การควบคุม ซึ่งจะมีผลบังคับใช้ตั้งแต่วันที่ 1 มกราคม 2553 นั้น กระทรวงเกษตรและสหกรณ์ ได้มอบหมายให้กรมประมงดูแลเรื่องดังกล่าวอย่างใกล้ชิดเพื่อรักษาผลประโยชน์ทางการค้าควบคู่ไปกับการพัฒนาประมงไทยให้มีความก้าวหน้าระดับสากล โดยจัดทำแผนปฏิบัติงานเพื่อรองรับกฎระเบียบดังกล่าวขึ้น เพื่อใช้เป็นแนวทางดำเนินงานอย่างเป็นระบบตามระยะเวลาที่กำหนด </p>
<p>ด้าน<persName>นางสมหญิง เปี่ยมสมบูรณ์</persName> อธิบดีกรมประมง กล่าวว่า กรมประมงได้จัดทำแผนปฏิบัติงานเพื่อให้การออกใบรับรองการจับสัตว์น้ำตามกฏระเบียบสหภาพยุโรปทันตามกำหนดเวลา ทั้งนี้ จะจัดประชุมเจ้าหน้าที่ผู้ปฏิบัติงานและผู้ประกอบการที่เกี่ยวข้องทุกสายงาน เพื่ออธิบายถึงหลักเกณฑ์และวิธีปฏิบัติในการออกใบรับรองการจับสัตว์น้ำ ควบคู่ไปกับการประชาสัมพันธ์ให้ทุกภาคส่วนได้ทราบถึงรายละเอียดของกฎดังกล่าว</p></body>
</news>
