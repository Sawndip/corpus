<teiHeader>
<fileDesc>
<titleStmt>
  <title>วัยโจ๋คู่อริดักซัลโวนักเรียน ม.3 ดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-23 21:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9994  </bibl>
</sourceDesc>
</fileDesc>
</teiHeader>
<news>
<headline>วัยโจ๋คู่อริดักซัลโวนักเรียน ม.3 ดับ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 18.00 น. วันนี้ (23 ก.ค.) <persName>พ.ต.ท.วรลภย์ สุวรรณเกษาการ</persName> พงส.สบ.3 สน.บางขุนเทียน รับแจ้งเหตุมีเด็กนักเรียนถูกยิงเสียชีวิต ภายในร่องสวนกลางชุมชนพัฒนา หมู่ 7 ซอยเทอดไท 67 แขวงบางหว้า เขตภาษีเจริญ กทม. จึงพร้อมแพทย์และมูลนิธิร่วมกตัญญู ไปตรวจสอบที่เกิดเหตุพบศพ <persName>ด.ช.ก้อง</persName> นามสมมุติ อายุ 14 ปี นักเรียนชั้น ม.3 โรงเรียนแห่งหนึ่ง สภาพศพสวมชุดนักเรียน มีบาดแผลถูกยิงด้วยปืน .38 เข้าที่ราวนมซ้าย 1 นัด สอบสวนเพื่อนผู้ตายให้การว่า ก่อนเกิดเหตุ ตนพร้อมผู้ตายได้พากันมานั่งเล่นที่บ้านเพื่อน ซึ่งพักอยู่ในซอยดังกล่าว ระหว่างที่กำลังชวนกันเดินออกจากซอยเพื่อกลับบ้าน จู่ ๆ ผู้ตายปวดปัสสาวะขอแวะยืนฉี่ในสวนข้างทาง จู่ ๆ เกิดเสียงปืนดังขึ้น 1 นัด พบคนตายล้มลงไปกองกับพื้น และมีคนร้ายเป็นชายวัยรุ่น 3 คน พากันซ้อนท้ายรถ จยย.มา 2 คัน หลบหนีไป </p>

<p>เบื้องต้นเจ้าหน้าที่คาดว่า สาเหตุน่าจะเป็นฝีมือของคู่อริต่างโรงเรียน ที่วางแผนตามมาดักทำร้ายกลุ่มผู้ตายไว้ล่วงหน้า พอสบโอกาสจึงลงมือก่อเหตุ แล้วพากันหลบหนี ซึ่งตำรวจจะได้ติดตามจับกุมตัวมาดำเนินคดีต่อไป.</p></body>
</news>
