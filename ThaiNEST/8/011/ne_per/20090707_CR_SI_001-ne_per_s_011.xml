<teiHeader>
<fileDesc>
<titleStmt>
  <title>ผช.ผบ.ตร.สั่งล่าแก๊งคนร้ายฆ่าโหดอตีดตำรวจใหญ่  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41595  </bibl>
</sourceDesc>
</fileDesc>
</teiHeader>
<news>
<headline>ผช.ผบ.ตร.สั่งล่าแก๊งคนร้ายฆ่าโหดอตีดตำรวจใหญ่</headline>
<lead></lead>
<neck></neck>
<body><p><persName>พล.ต.ท. วุฒิ พัวเวส</persName> ผู้ช่วย ผบ.ตร. กล่าวว่า ตอนนี้ชุดสืบสวนกองปราบปรามและสืบสวนภาค 1 ได้ลงพื้นที่เพื่อประกบบุคคลต้องสงสัยน่าจะได้ตัวผู้ร่วมกระทำผิด ซึ่งแนวทางการสืบสวนเชื่อว่าเป็นการจงใจชิงทรัพย์ของคนร้าย เพราะมีทรัพย์มีค่าหลายรายการหายไปทั้งพระเครื่อง ทองรูปพรรณ และเงินสด แต่ผู้ที่ลงมือมองได้หลายแนวทั้งบุคคลใกล้ตัว และคนที่ห่างไกล <persName>พล.ต.ต. ชูเกียรติ ภัยลี้</persName> อดีต รอง ผบช.ภ.7  ซึ่งไม่ได้มีการประเด็นใดๆ ทั้งสิ้น ต้องทำใน</p>

                     <p>ที่กองบังคับการตำรวจภูธรจังหวัดนนทบุรี  <persName>พล.ต.ต.คำรณวิทย์  ธูปกระจ่าง</persName>  รอง ผบช. ภาค 1  <persName>พล.ต.ต.ทรงวุฒิ  ถวัลย์กิจดำรง</persName>  ผบก.ภ.นนทบุรี   <persName>พ.ต.อ.พงษสิทธิ์  แสงเพชร</persName>  รอง ผบก.ภ นนทบุรี   <persName>พ.ต.อ.อัคราเดช  พิมลศรี</persName>   ผกก. 2  กองปราบปราบ  <persName>พ.ต.ท.ฐิติพงศ์  สุริยะฉาย</persName>   รอง ผกก.กลุ่มงานสืบสวน ภ.นนทบุรี  พร้อมเจ้าหน้าที่ชุดสืบสวน  ได้ร่วมกันประชุมถึงความคืบหน้าคดีฆาตกรรมอำพรางแล้วจุดไฟเผา  <persName>พล.ต.ต.ชูเกียรติ  ภัยลี้</persName>  อดีต รอง ผบช. ภาค 7  ซึ่งการประชุมใช้เวลานานกว่า  2 ช.ม.  โดยไม่ยอมให้สื่อมวลชนเข้าไปข้างในห้องประชุม</p>
                 <p> หลังเสร็จสิ้นการประชุมทาง <persName>พล.ต.ต.คำรณวิทย์</persName>   กล่าวให้สัมภาษณ์ถึงคดีนี้ด้วยสีหน้าที่เคร่งเครียดว่า   ทางเจ้าหน้าที่ตำรวจก็ได้ภาพหญิงสาวที่ไปกดเงินตามที่สื่อมวลชนลงไปแล้ว  ซึ่งตนเองก็แปลกใจว่าได้ภาพมาจากไหน  อีกทั้งสื่อยังทราบว่ามีการไปกดเงิน เอ.ที.เอ็ม.ตามที่ต่างๆ  แต่เมื่อเป็นข่าวแล้วผมคิดว่าถ้าได้ภาพที่ชัดเจนของทางผู้ที่ไปกดเงิน  เดี๋ยวทาง <persName>พล.ต.ท.ฉลอง  สนใจ</persName>  ผบช.ภาค 1  ท่านจะเป็นคนให้ข่าวเอง  ซึ่งตอนนี้ท่านก็ได้สั่งการให้  <persName>พ.ต.อ.เพชรรัตน์  แสงไชย</persName>   รอง ผบก.หัวหน้าศูนย์สืบสวนสอบสวน ภาค 1  ไปประสานงานกับหน่วยงานบางหน่วยเพื่อทำให้ภาพชัดเจนขึ้น</p>
               <p>“ สำหรับคดีนี้ยืนยันว่าคืบหน้าไปมากแล้ว เพราะเหลือวงแคบเข้ามา  ด้านคดีจึงไม่น่าหนักใจ  เราคอยหลักฐานในการตรวจพิสูนจ์เท่านั้น  เราไม่ได้เจาะจงหรือควบคุมตัวผู้ใด เรียกคนใกล้ชิดมาสอบหมดทุกคน   ส่วนเบอร์โทรศัพท์ลึกลับที่โทรมาคนตาย 2-3 ครั้ง ก็เป็นเบอร์เติมเงิน   วันนี้เราก็จะเข้าไปดูบ้านที่เกิดเหตุอีกโดยมีญาติๆของผู้ตายเข้าไปด้วยเพื่อหาหลักฐาน</p>ต่างๆเพิ่มเติม  เบื้องต้นให้ประเด็นที่การฆ่าชิงทรัพย์มากที่สุด ส่วนประเด็นอื่นก็ไม่ได้ทิ้ง รอง ผบช.ภาค1  ฝ่ายสืบสวนกล่าวในที่สุด”
                    <p> แหล่งข่าวจากชุดสืบสวนว่าได้มีการนำตัว รปภ.ของหมู่บ้านรวมทั้งหญิงสาวคนรับใช้ที่สนิทของผู้ตายซึ่งได้ลาออกไปทำงานที่บริษัทยาแห่งหนึ่งแต่ยังคงวนเวียนกลับมานอนเป็นเพื่อนลูกสาวผู้ตายที่บ้านเกิดเหตุเป็นประจำมาสอบปากคำอย่างเคร่งเครียดว่ามีส่วนรู้เห็นในคดีนี้ด้วยหรือไม่  ขณะที่ชุดสืบสวนอีกชุดหนึ่งของเจ้าหน้าที่ตำรวจได้ออกหาร่องรอยของพระสมเด็จวัดระฆังพิมพ์ใหญ่ของผู้ตายมูลค่าหลายสิบล้านตามแหล่งจำหน่ายพระเครื่องว่ามีผู้ใดนำมาปล่อยให้กับเซียนพระบ้างหรือไม่ทุกประเด็นจนกว่าจะได้พยานหลักฐานจับกุมคนร้าย</p></body>
</news>
