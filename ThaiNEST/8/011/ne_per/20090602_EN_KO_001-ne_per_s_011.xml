<teiHeader>
<fileDesc>
<titleStmt>
  <title>'ฟิล์ม' ไม่น้อยใจ 'ลีดาเฮ' ออกปาก 'บีม' ชายในฝัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090602/15295/%e0%b8%9f%e0%b8%b4%e0%b8%a5%e0%b9%8c%e0%b8%a1%e0%b9%84%e0%b8%a1%e0%b9%88%e0%b8%99%e0%b9%89%e0%b8%ad%e0%b8%a2%e0%b9%83%e0%b8%88%e0%b8%a5%e0%b8%b5%e0%b8%94%e0%b8%b2%e0%b9%80%e0%b8%ae%e0%b8%ad%e0%b8%ad%e0%b8%81%e0%b8%9b%e0%b8%b2%e0%b8%81%e0%b8%9a%e0%b8%b5%e0%b8%a1%e0%b8%8a%e0%b8%b2%e0%b8%a2%e0%b9%83%e0%b8%99%e0%b8%9d%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>'<persName>ฟิล์ม</persName>' ไม่น้อยใจ '<persName>ลีดาเฮ</persName>' ออกปาก '<persName>บีม</persName>' ชายในฝัน</headline>
<lead>คมชัดลึก :"<persName>ฟิล์ม</persName>" <persName>รัฐภูมิ โตคงทรัพย์</persName> ไม่น้อยใจ "<persName>ลีดาเฮ</persName>" บอก "<persName>บีม</persName>" เป็นชายในฝัน แห้วเกาหลีห้ามนางเอกสาวเดินทางมาไทยหลังสถานการณ์ป่วน เลยต้องให้ "<persName>ก้อย</persName>" เล่นเอ็มวีแทน</lead>
<neck></neck>
<body><p>ก่อนหน้านี้เคยมีข่าวโครมๆ ว่ากำลังกิ๊กกันอยู่ แต่จู่ๆ นางเอกสาวคนดังของเกาหลี ก็ออกมาเผยความในใจว่า ผู้ชายอย่าง "<persName>บีม</persName>" <persName>กวี ตันจรารักษ์</persName> ถือว่าเป็นชายในฝัน เป็นรุ่นพี่ร่วมค่ายกันแบบนี้ งานนี้ "<persName>ฟิล์ม</persName>" <persName>รัฐภูมิ</persName> เลยเผยความรู้สึกให้ฟัง</p>

 <p>"ดีใจ แต่ไม่เกี่ยวหรอก เพราะทุกคนก็เป็นเพื่อนกันหมด แต่ถ้าลีดาเฮบอก ว่าพี่บีมเป็นชายในฝัน ก็ดีใจ เพราะพี่บีมก็เป็นคนดี ไม่น้อยใจเลย เพราะผมกับลีดาเฮ ก็เป็นเพื่อนกัน ถามว่าหมดลุ้นไหม ไม่รู้ ก็ต้องดูกันต่อไป แต่สำหรับผม เขาคือเพื่อนที่ดีที่สุด กับลีดาเฮตอนนี้ก็เพื่อนกัน แต่ไม่ได้คุยบ่อยเหมือนเมื่อก่อน เพราะผมติดถ่ายละคร 2 เรื่อง โปรโมทเทปด้วย แล้วเวลาก็ค่อนข้างแตกต่างกันด้วย ส่วนมิวสิกวิดีโอที่เคยบอกว่าจะให้เขามาเล่น ตอนนี้เลือกเป็นก้อย (รัชวิน วงศ์วิริยะ) แทนแล้ว เพราะว่าเมื่อเดือนที่แล้วบ้านเราภาวะไม่ปกติ ทางเกาหลีก็ปล่อยมาไม่ได้ด้วย แล้วเฮีย (สุรชัย เชษฐโชติศักดิ์) ก็รอไม่ได้ด้วย ก็ต้องเอาคนอื่นมาแทนก่อน แต่ในครั้งต่อไปถ้ามีโอกาสก็อยากให้มาร่วมงานกันอีก" <persName>ฟิล์ม</persName>แจกแจง</p>

 <p>หันมาถามถึงเรื่องข่าวที่มีรายชื่อติดโผ เป็นหนึ่งในผู้ต้องสงสัยว่าเป็นแฟน "<persName>ปอย</persName>" <persName>ตรีชฎา เพชรรัตน์</persName> หรือเปล่า <persName>ฟิล์ม</persName> บอกว่าเขาเองก็งงเหมือนกันว่ามีข่าวนี้ได้ยังไง</p>

 <p>"ตอนเห็นข่าวครั้งแรกก็งงเป็นข่าวได้ยังไง ผมคงไม่ได้เป็นแฟนเขามั้ง คงไม่ได้โชคดีขนาดนั้น ผมไม่ได้รู้จักสนิทกับเขาขนาดนั้น แต่เราก็ชื่นชมเขาอยู่ เพราะเขาก็น่ารักจริงๆ เขาสวยมาก แต่ไม่ได้มีโอกาสถึงขนาดว่าจะไปไหนมาไหนด้วย เพราะผมงานเยอะมาก แต่ก็ไม่ซีเรียสมีข่าว เพราะเขาก็น่ารักดี แต่มันไม่ใช่ความจริงอยู่แล้ว เพราะเขาก็มีข่าวเปิดตัวอะไรไปแล้ว ผมเองก็ทำงานอย่างเดียว ถ้ามีใครผมก็ต้องขอสาวแท้แน่นอน" <persName>ฟิล์ม</persName>กล่าวสรุป</p></body>
</news>
