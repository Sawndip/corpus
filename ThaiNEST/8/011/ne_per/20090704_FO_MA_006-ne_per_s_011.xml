<teiHeader>
<fileDesc>
<titleStmt>
  <title>โสมขาวเชื่อโดนโสมแดงยั่วยุ ทดลองยิงขีปนาวุธพิสัยใกล้  </title>
  <author>รอยเตอร์, เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for05040752&sectionid=0104&day=2009-07-04  </bibl>
</sourceDesc>
</fileDesc>
</teiHeader>
<news>
<headline>โสมขาวเชื่อโดนโสมแดงยั่วยุ ทดลองยิงขีปนาวุธพิสัยใกล้</headline>
<lead></lead>
<neck></neck>
<body><p>นานาชาติพากันออกมาแสดงความไม่พอใจที่เกาหลีเหนือทดสอบยิงขีปนาวุธพิสัยใกล้ถึง 4 ลูกบริเวณนอกชายฝั่งตะวันออก เมื่อวันที่ 2 กรกฎาคมที่ผ่านมา ภายในช่วงเวลา 4 ชั่วโมง ส่งผลให้คาบสมุทรเกาหลีตึงเครียดมากขึ้น แม้ว่าเกาหลีเหนือจะอยู่ระหว่างการถูกสหประชาชาติคว่ำบาตรเนื่องจากการทดลองนิวเคลียร์เมื่อเดือนพฤษภาคมที่ผ่านมา</p>
<p>โดยสหรัฐอเมริกา ญี่ปุ่น และออสเตรเลีย ต่างแสดงความไม่พอใจต่อการทดสอบยิงขีปนาวุธครั้งล่าสุดของเกาหลีเหนือเพราะเห็นว่าเป็นการยั่วยุ แต่<persName>นายวอน แท แจ</persName> โฆษกกระทรวงกลาโหมเกาหลีใต้ เปิดเผยว่า ดูเหมือนว่าการทดสอบยิงขีปนาวุธครั้งนี้ต้องการจะพุ่งเป้ามาที่ประเทศเพื่อนบ้านอย่างเกาหลีใต้โดยเฉพาะ ตราบที่ไม่ใช่การยิงขีปนาวุธพิสัยกลางและไกล นั่นยอมหมายถึงมีเป้าหมายคือเกาหลีใต้</p>
<p><persName>นายวอน</persName>กล่าวว่า มีสื่อบางสื่อรายงานว่า เกาหลีเหนืออาจจะทดสอบยิงขีปนาวุธพิสัยกลางหรือพิสัยไกลราววันที่ 4 กรกฎาคม ซึ่งตรงกับวันชาติของสหรัฐ แต่ก็ยังคงเป็นเพียงการคาดการณ์เท่านั้น </p>
<p>ด้าน<persName>นายเอียน เคลลี</persName> โฆษกกระทรวงต่างประเทศสหรัฐ แถลงว่า การทดลองขีปนาวุธครั้งล่าสุดของเกาหลีเหนือเป็นการกระทำที่สิ้นหวังและอันตราย ขณะที่<persName>นายทาโร่ อาโสะ</persName> นายกรัฐมนตรีญี่ปุ่นออกมาประณามการกระทำดังกล่าวของเกาหลีเหนือ พร้อมกับเตือนว่าการกระทำที่ยั่วยุไม่ได้เป็นผลดีต่อเกาหลีเหนือ</p></body>
</news>
