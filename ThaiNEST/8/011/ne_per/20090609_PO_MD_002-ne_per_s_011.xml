<teiHeader>
<fileDesc>
<titleStmt>
  <title>เผาลำไยสูญกว่า3พันล.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-09 20:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000065034  </bibl>
</sourceDesc>
</fileDesc>
</teiHeader>
<news>
<headline>เผาลำไยสูญกว่า3พันล.</headline>
<lead></lead>
<neck></neck>
<body><p><persName>นายวัชระ กรรณิการ์</persName> รองโฆษกประจำสำนักนายกรัฐมนตรี แถลงว่า <persName>นายอภิสิทธิ เวชชาชีวะ</persName> นายกรัฐมนตรี เห็นชอบตามกระทรวงเกษตรและสหกรณ์ เสนอแนวทาง การบริหารจัดการลำไยอบแห้ง ปี 2546 และปี 2547 ที่เหลืออยู่ในคลังสินค้าจัดเก็บขององค์การคลังสินค้า (อคส.) และองค์การตลาดเพื่อเกษตรกร (อ.ต.ก.) รวมทั้งค่าใช้จ่ายในการทำลายลำไยดังกล่าวโดยนำไปทำลายด้วยการบดอันแน่น หรือบดเปลือกแตก ณ หน้าคลังสินค่าจัดเก็บ และนำไปเผาเป็นเชื้อเพลิง ในเตาเผา หรือทำลายโดยฝังกลบในหลุมกลบที่ได้มาตรฐานสิ่งแวดล้อม โดยไม่ให้กระทบกับสิ่งแวดล้อม และข้อให้ยกเว้นการปฏิบัติตามระเบียบสำนักนายกรัฐมนตรี ว่าด้วยการพัสดุ พ.ส.2535 และที่แก้ไขเพิ่มเติม</p>
<p>ครม.อนุมัติค่าใช้จ่ายในการทำลายและบริหารจัดการ รวมทั้งตั้งคณะกรรมการทำลาย ในวงเงินไม่เกิน 90 ล้านบาท โดยมีงบประมาณที่อนุมัติจากปี 2546 และ 2547 ไว้แล้วในวงเงินไม่เกิน 67.17 ล้านบาท ที่ยังเหลืออยู่ 55.26 ล้านบาท และเห็นชอบให้นำเสนอ คณะกรรมการนโยบายช่วยเหลือเกษตรกร (คชก.) เพื่อขอค่าใช้จ่ายเพิ่มเติมในส่วนที่ขาดอยู่ประมาณ 34.74 ล้านบาท</p>
<p>ที่ประชุมได้เสนอ 2 แนวทางเกี่ยวกับลำไยอบแห้ง โดยแนวทางแรก ในการนำไปทำปุ๋ยนั้น พบว่า ในลำไยอบแห้งมีสารพิษ และมีเชื้อรามาก ไม่สามารถ นำไปทำปุ๋ยได้ ทำให้ที่ประชุมลงความเห็นว่า ควรใช้ แนวทางที่ 2 คือ การทำลาย ซึ่งหลักเกณฑ์ของการทำลาย คือการทำลาย ต้องไม่ส่งผลกระทบต่อสิ่งแวดล้อม</p>
<p><persName>นายวัชระ</persName> กล่าวว่า นายกรัฐมนตรี ยังสั่งการให้กระทรวงเกษตรและสหกรณ์และคณะกรรมการฯทำลายลำไยปี 2546-2547 ไปหารือกับกระทรวงยุติธรรม เพื่อดูปัญหาหากกระบวนการทำลายลำไยไปขัดกับคดีความที่ยังอยู่ในชั้นการสอบสวน หรืออยู่ในชั้นศาลแล้วหรือไม่โดยให้ทำการปรึกษาและตรวจเช็ครายละเอียด รวมทั้งจำนวนลำไย</p>
<p><persName>นายอภิสิทธิ์ เวชชาชีวะ</persName> นายกรัฐมนตรี แถลงว่า รัฐบาลต้องตัดสินใจทำลาย ลำไยอบแห้งปี 2546-2547 ทั้งหมด เพราะจากการตรวจสอบไม่ได้มาตรฐานที่จะทำอะไรได้ทั้งสิ้น แม้กระทั่งปุ๋ย ซึ่งมีความจำเป็นอย่างเร่งด่วนต้องทำลาย เพราะถือเป็นปัญหากดดันตลาดราคาลำไยอยู่ ที่สำคัญคือ ถือเป็นบทเรียนว่า หากมีการแทรกแซงราคาแล้วบริหารกันไปมาอย่างไม่ถูกต้อง สุดท้ายความเสียหายจะเกิดขึ้น ซึ่งลำไยที่จะทำลายครั้งนี้มีมูลค่าทั้งสิ้นกว่า 3 พันล้านบาท ส่วนมูลค่าตอนอนุมัติโครงการจำนวน 4,700-4,800 ล้านบาท</p>
<p><persName>นายอภิสิทธิ์</persName> กล่าวว่าสำหรับปัญหาลำไยครั้งนี้ เกิดจากปัญหาการทุจริต คอร์รัปชั่น ซึ่งการสอบสวนอยู่ที่กรมสอบสวนคดีพิเศษ (ดีเอไอส) และคณะกรรมการป้องกันและปราบปรามการทุจริตแห่งชาติ (ป.ป.ช.)</p>
<p>คดีทั้งหลายที่อยู่ในการตรวจสอบของเจ้าหน้าที่ชาวบ้านถูกดำเนินคดีเยอะมาก เนื่องจากไปเซ็นเอกสารมา ซึ่งข้อเท็จจริงชาวบ้านไม่ใช่ตัวการหลักอยู่แล้ว ถือเป็นอุทธาหรณ์ของโครงการการแทรกแซง ต้องไม่ให้เกิดขึ้นในลักษณะนี้อีก</p>
<p>แหล่งข่าว กล่าวว่า อตก. จะดำเนินการกับค่าใช้จ่ายในการเผาทำลายลำไย ไม่เกิน 90 ล้านบาท โดยเผาทำลายทันทีเพื่อป้องกันการนำลำไยอบแห้งที่ค้างสต็อก อยู่ในโกดังออกมาปลอมปนกับลำไยอบแห้งในฤดูกาลใหม่ ทั้ง ครม.ยังรับทราบว่า กล่องกระดาษที่ใส่ลำไยอบแห้ง จะทำการประมูลขายกล่องละ 3 บาท ซึ่งจะได้เงินคืนมา 14 ล้านบาท ส่วนความเสียหายทั้งหมดของโครงการรับจำนำลำไยอบแห้งทั้ง 2 ปีคาดว่า มูลค่าความเสียหายไม่ต่ำกว่า 2 พันล้านบาท ในส่วนที่ลำไยอบแห้งหายไป จากโครงการรับจำนำปี 2547ประมาณ 5 หมื่นตันนั้นขณะนี้ อตก.กำลังฟ้องร้องทั้งค่าเสียหายและค่าชดเชยทางแพ่งและทางอาญากับบริษัทเอกชน</p>
<p>รายงานข่าวแจ้งว่า ทั้งนี้พบว่า คณะกรรมการจัดทำลายลำไยชุดเดิม ทีผ่านมา มีการใช้งบประมาณบริหารจัดการทำลายไปแล้วกว่า 11.91 ล้านบาท</p>
<p>ก่อนหน้านั้น คชก. เห็นชอบให้ดำเนินขณะทีลำไยอบแห้งปี 46/47 ซึ่งขณะนี้มีอยู่ในคลังของ อคส. และอตก. จำนวน 59 คลัง ที่จ.เชียงใหม่ เชียงราย ลำปาง และลำพูน จำนวน 4.6 หมื่นตัน เนื่องจากโครงการนี้มีการจับกุมภาคเอกชน และเกษตรกร จำนวนมากที่ลักลอบกระทำผิดจนทำให้รัฐเสียหายกว่า 2 พันล้านบาท</p></body>
</news>
