<teiHeader>
<fileDesc>
<titleStmt>
  <title>“อภิชาต”ชงสอบ“ภูมิใจไทย”จัดสัมมนาสกลฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090609/16320/%e2%80%9c%e0%b8%ad%e0%b8%a0%e0%b8%b4%e0%b8%8a%e0%b8%b2%e0%b8%95%e2%80%9d%e0%b8%8a%e0%b8%87%e0%b8%aa%e0%b8%ad%e0%b8%9a%e2%80%9c%e0%b8%a0%e0%b8%b9%e0%b8%a1%e0%b8%b4%e0%b9%83%e0%b8%88%e0%b9%84%e0%b8%97%e0%b8%a2%e2%80%9d%e0%b8%88%e0%b8%b1%e0%b8%94%e0%b8%aa%e0%b8%b1%e0%b8%a1%e0%b8%a1%e0%b8%99%e0%b8%b2%e0%b8%aa%e0%b8%81%e0%b8%a5%e0%b8%af.html  </bibl>
</sourceDesc>
</fileDesc>
</teiHeader>
<news>
<headline>“<persName>อภิชาต</persName>”ชงสอบ“ภูมิใจไทย”จัดสัมมนาสกลฯ</headline>
<lead>“<persName>อภิชาต</persName>”ส่งเรื่องให้เลขาฯกกต.ชงเรื่องตั้งอนุกรรมสอบฯกรณีรมต.ภูมิใจไทยหาเสียงใกล้พื้นที่เลือกตั้ง</lead>
<neck></neck>
<body><p>(9 มิ.ย.)<persName>นายอภิชาต สุขัคคานนท์</persName> ประธานคณะกรรมการการเลือกตั้ง กล่าวถึงกรณีที่สมาชิกพรรคเพื่อไทย ยื่นเรื่องให้กกต.ตรวจสอบการเลือกตั้งใหม่ที่ จ.สกลนคร เขต 3 ที่อาจจะมีการทำผิดกฎหมาย โดย<persName>นายชวรัตน์ ชาญวีรกูล</persName> รมว.มหาดไทย ไปจัดสัมมนาพรรคภูมิใจไทยในเขตพื้นที่ใกล้เคียงที่กกต.สั่งให้มีการเลือกตั้งใหม่ ว่า เท่าที่ทราบเมื่อวานนี้ (8 มิ.ย.) ได้มีการยื่นไว้ซึ่งจะเข้านำเข้าที่ประชุมพิจารณา และตนก็จะมีประชุมกกต. คงจะได้หารือกันในเบื้องต้นเพราะเป็นเรื่องที่ประชาชนสนใจ ส่วนจะใช้เวลานานเท่าใดยังไม่ทราบอาจจะต้องใช้เวลาสักหน่อย </p>
<p>ผู้สื่อข่าวถามว่า กรณีดังกล่าวจะมีการนำไปรวมกับเรื่องที่ก่อนหน้านี้ที่มีการร้องเข้ามาว่า <persName>นายอภิสิทธิ เวชชาชีวะ</persName> หัวหน้าพรรคประชาธิปัตย์ ได้ขอให้ผู้ที่ถูกเพิกถอนสิทธิ 111 คนช่วยจัดตั้งรัฐบาลนั้นก็ได้ตั้งให้คณะอนุกรรมการสอบสวนนานแล้ว และรอเพียง<persName>นายเนวิน ชิดชอบ</persName> มาชี้แจงไม่ทราบว่ารายงานมาหรือยัง <persName>นายอภิชาต</persName> กล่าวว่า เรื่องดังกล่าวตนยังไม่ทราบว่าเขาดำเนินการถึงไหนอย่างไร ขอตรวจสอบรายละเอียดก่อนพยายามจะทำให้เร็วที่สุด</p>
<p><persName>นายสุทธิพลทวีชัยการ</persName>เลขาธิการคณะกรรมการการเลือกตั้ง กล่าวภายหลังการประชุมกรรมการการเลือกตั้ง(กกต.) ว่า ที่ประชุมกกต.โดย<persName>นายอภิชาตสุขัคคานนท์</persName>ประธานกกต. ได้สั่งให้สำนักงานกกต.ไปดำเนินการ ซึ่งตนก็ให้เจ้าหน้าที่ไปดำเนินการว่า คำร้องที่พรรคเพื่อไทยร้องมานั้นมีกี่ประเด็น ซึ่งก็จะรวบรวมตั้งเรื่องต่อกกต.คาดว่าไม่น่าจะเกินสัปดาห์นี้จะสามารถเสนอต่อกกต.ได้ ว่าจะดำเนินการอย่างไรต่อไป ซี่งไม่จำเป็นต้องรอให้การเลือกตั้งเสร็จสิ้นก่อนค่อยเสนอเข้าที่ประชุม</p>
<p>ส่วนกกต.จะตั้งอนุกรรมการตรวจสอบข้อเท็จจริงแยกกับกรณี<persName>นายเนวิน</persName> เข้าไปยุงเกี่ยวกับการเมืองหรือไม่ ขึ้นอยู่กับที่ประชุมกกต.เพราะบางเรื่องก็มีข้อเท็จจริงที่แตกต่างกัน อย่างไรก็ตามกกต.อยู่ตรงกลาง ในการพิจารณานั้นกกต.ก็จะดูทั้งข้อเท็จจริงและข้อกฎหมายควบคู่กันไป แต่ขณะนี้เรารับฟังข้อเท็จจริงเพียงด้านเดียวจากสื่อมวลชนดังนั้นจึงต้องมีการตรวจสอบก่อนต้องฟังข้อมูลให้รอบด้าน</p>
<p>ทั้งนี้สำหรับการเฝ้าระวังการจัดการเลือกตั้งเขต 3 จ.สกลนคร นั้น กกต.ได้กำชับไปยังผอ.กต.จว.แล้วว่า ให้ตรวจตราและเน้นติดตามข่าวสารว่ามีการกระทำการทุจริตเลือกตั้งหรือไม่ เพราะการเลือกตั้งครั้งนี้ถือว่าเป็นครั้งที่สำคัญ เนื่องมีการแข่งขันกันอย่างรุนแรง ซึ่งก็ได้มีการประสานให้เจ้าหน้าที่ตำรวจจากสำนักงานตำรวจส่งเจ้าหน้าที่ไปรวมสังเกตการณ์ด้วย</p></body>
</news>
