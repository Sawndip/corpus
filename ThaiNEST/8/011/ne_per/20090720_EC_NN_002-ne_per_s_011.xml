<teiHeader>
<fileDesc>
<titleStmt>
  <title>กทช.เร่งเครื่อง "ไวแมกซ์" ออกใบอนุญาตพร้อม 3จี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170923  </bibl>
</sourceDesc>
</fileDesc>
</teiHeader>
<news>
<headline>กทช.เร่งเครื่อง "ไวแมกซ์" ออกใบอนุญาตพร้อม 3จี</headline>
<lead></lead>
<neck></neck>
<body><p><persName>นายประสิทธิ์ ประพิณมงคลการ</persName> หนึ่งใน คณะกรรมการกิจการโทรคมนาคมแห่งชาติ(กทช.) เปิดเผย ความคืบหน้าในการออกใบอนุญาต(ไลเซ่นส์)ไวแม็กซ์ ที่ผ่านมา กทช.ได้รับทราบผลการทดลองเปิดให้บริการจากบริษัทเอกชน 14 รายว่า ผลการทดลองเป็นอย่างไร ขณะเดียวกันทางที่ปรึกษาจาก ธนาคารโลก(เวิลด์แบงก์)มาช่วยศึกษาเรื่องการออกใบอนุญาต รวมทั้งแนวทางการเปิดประมูลว่าจะใช้แนวทางใด </p>

<p> โดยในเบื้องต้น กทช. คาดว่าอาจจะสามารถเปิดให้ผู้ประกอบการเอกชนมาร่วมประมูลใบอนุญาตไวแม็กซ์ พร้อมกับการเปิดประมูลคลื่นความถี่ระบบ 3 จี ได้ในเวลาใกล้ๆกัน </p>

<p> นอกจากนี้<persName>นายประสิทธิ</persName> ยังกล่าวเพิ่มเติ่มว่า เมื่อเร็วๆนี้ กทช.ได้จัดฟังความคิดเห็นสาธารณะ เรื่อง "ร่างแผนความถี่วิทยุ และมาตรฐานทางเทคนิค สำหรับกิจการโทรศัพท์เคลื่อนที่ อินเตอร์เนชั่นแนล โมบาย เทเลคอมมูนิเคชั่นส์ (ไอเอ็มที) และกิจการบรอดแบนด์ ไวร์เลส แอ็คเซ็ส (บีดับเบิ้ลยูเอ) โดยในเบื้องต้นแล้วทางกทช.พบว่าย่านความถี่วิทยุ 2300-2400 เมกะเฮิร์ตซ ในพื้นที่ภาคเหนือ ใต้ และ อีสาน มีย่านความถี่ว่างพร้อมใช้งาน  </p></body>
</news>
