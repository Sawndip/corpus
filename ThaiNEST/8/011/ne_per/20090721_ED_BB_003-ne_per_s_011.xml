<teiHeader>
<fileDesc>
<titleStmt>
  <title>บอร์ดยาฮูหนุนดีลไมโครซอฟท์  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-21 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090721/61549/%e0%b8%9a%e0%b8%ad%e0%b8%a3%e0%b9%8c%e0%b8%94%e0%b8%a2%e0%b8%b2%e0%b8%ae%e0%b8%b9%e0%b8%ab%e0%b8%99%e0%b8%b8%e0%b8%99%e0%b8%94%e0%b8%b5%e0%b8%a5%e0%b9%84%e0%b8%a1%e0%b9%82%e0%b8%84%e0%b8%a3%e0%b8%8b%e0%b8%ad%e0%b8%9f%e0%b8%97%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>บอร์ดยาฮูหนุนดีลไมโครซอฟท์</headline>
<lead><persName>ไอคาห์น</persName> หนุนดีลความร่วมมือยาฮู-ไมโครซอฟท์ หวังต่อยอดธุรกิจเสิร์ชเอ็นจิ้นและโฆษณาออนไลน์รับมือคู่แข่ง เผยสรุปผลเจรจาสัปดาห์หน้า</lead>
<neck></neck>
<body><p>สำนักข่าวต่างประเทศรายงานว่า "<persName>นายคาร์ล ไอคาห์น</persName>" มหาเศรษฐีนักลงทุนและเป็นหนึ่งในคณะกรรมการบริหารคนสำคัญของบริษัท ยาฮู เปิดเผยว่า รู้สึกยินดีกับความร่วมมือในธุรกิจค้นหาข้อมูลระหว่างยาฮู กับไมโครซอฟท์ หลังการเจรจาระหว่าง 2 บริษัทเริ่มมีน้ำหนักมากขึ้น</p>
<p>อย่าง ไรก็ตาม เขายังคงปฏิเสธที่จะให้ข้อมูลความคืบหน้าการเจรจา ซึ่งเป็นดีลที่ตัวเขาพยายามผลักดันการควบรวมระหว่าง 2 บริษัทตั้งแต่ปีที่ผ่านมา แต่ในครั้งนั้นล้มเหลว เนื่องจากข้อเสนอซื้อกิจการของไมโครซอฟท์ 47.5 พันล้านดอลลาร์ ต่ำกว่าราคาที่ยาฮูต้องการ</p>
<p>"ผมยังคงยืนยันที่จะสนับสนุนการ ร่วมมือในธุรกิจค้นหาข้อมูลกับไมโครซอฟท์ เพราะมันจะช่วยเพิ่มมูลค่าให้กับเราหากว่าดีลสำเร็จ เนื่องจากจะเกิดการหลอมรวมระหว่าง 2 บริษัท"</p>
<p>รายงานข่าว ระบุว่า ไมโครซอฟท์และยาฮูใกล้จะได้ข้อสรุปผลการเจรจายาวนานของดีลธุรกิจค้นหาข้อมูล และโฆษณาออนไลน์ ซึ่งคาดว่าจะประกาศผลในสัปดาห์หน้า</p>
<p>ขณะที่กระแส ข่าวโพสต์ผ่านบล็อกของ "ออลธิงค์ดิจิทัล" ระบุว่า ไมโครซอฟท์อาจต้องจ่ายเงินเบื้องต้นให้แก่ยาฮูจำนวนหลายพันล้านดอลลาร์สำ หรับดีลนี้ เพื่อควบรวมธุรกิจในส่วนการค้นหาโฆษณาออนไลน์</p>
<p>ด้าน<persName>นางแค โรล บาร์ตซ์</persName> ประธานคณะผู้บริหารคนปัจจุบันของยาฮู กล่าวไว้เมื่อเดือน พ.ค.ที่ผ่านมาว่า ไม่ว่าจะเป็นดีลในการแยก หรือรวมธุรกิจค้นหาข้อมูลจำเป็นต้องมีพันธมิตรซึ่ง "มีเงินจำนวนมหาศาล"</p>
<p>ทั้ง นี้ นักลงทุนส่วนใหญ่มองว่าดีลกับไมโครซอฟท์ในครั้งนี้ เป็นทางเลือกดีที่สุดของยาฮู เพราะจะช่วยลดต้นทุน และสร้างธุรกิจออนไลน์ให้มีขนาดใหญ่พอที่จะรับมือกับคู่แข่งรายใหญ่อย่างกู เกิลได้ อย่างไรก็ตาม ตัวแทนของทั้งไมโครซอฟท์และยาฮู ยังปฏิเสธที่จะตอบคำถามใดๆ</p></body>
</news>
