<teiHeader>
<fileDesc>
<titleStmt>
  <title>วันงดสูบบุหรี่โลก คนญี่ปุ่นอยากให้นายกฯ เลิกอมควัน  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-31 17:42:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000060981  </bibl>
</sourceDesc>
</fileDesc>
</teiHeader>
<news>
<headline>วันงดสูบบุหรี่โลก คนญี่ปุ่นอยากให้นายกฯ เลิกอมควัน</headline>
<lead>ผลการสำรวจความเห็นของประชาชน ชี้ <persName>นายกรัฐมนตรี ทาโร อาโซะ</persName> ของญี่ปุ่นกำลังเผชิญกับคะแนนนิยมที่ตกต่ำลงอย่างมากด้วยหลากหลายเหตุผล และอุปนิสัยติดบุหรี่ของเขาก็เป็น 1 ในนั้น</lead>
<neck></neck>
<body><p>สมาคมต่อต้านการสูบบุหรี่เพื่อสุขภาพเผยแพร่ผลการสำรวจประจำปี ว่า ผู้มีชื่อเสียงคนใดที่ประชาชนต้องการให้เลิกบุหรี่มากที่สุด เนื่องในวันงดสูบบุหรี่โลกขององค์การอนามัยโลกวันนี้ (31)</p>
<p> <persName>นายกรัฐมนตรีอาโซะ</persName> ติดอันดับ 4 ในผลการสำรวจนี้ โดยมีคะแนนผู้ออกเสียงให้ถึง 118 คน</p>
<p> “เมื่อไรก็ตามที่ฉันเห็นใบหน้าเหี่ยวย่น และได้ยินเสียงแหบแห้ง ฉันก็อดคิดถึงอนาคตอันมัวหมองของญี่ปุ่นไม่ได้” ความเห็นหนึ่งบนเว็บไซต์ของสมาคมกล่าวถึงผู้นำประเทศ</p>
<p> ขณะที่ผลการสำรวจยังอยากให้<persName>ประธานาธิบดี บารัค โอบามา</persName> แห่งสหรัฐฯ เลิกบุหรี่อยู่ในอันดับที่ 11 โดยมีข้อความแสดงความเห็นกระตุ้นให้ผู้นำทั้งสองประเทศก่อตั้งพันธมิตรงดสูบบุหรี่บ้าง</p>
<p> ด้าน <persName>ฮายาโอะ มิยาซากิ</persName> ชาวญี่ปุ่นนักสร้างแอนิเมชัน ที่ชนะรางวัลออสการ์ ซึ่งปรากฏภาพสูบบุหรี่ต่อบรรดาแฟนๆ ซึ่งจำนวนเป็นเด็ก อยู่ในอันดับ 3 ของโพลชิ้นนี้</p>
<p> สำหรับอันดับ 1 นั้น ตกเป็นของนักเล่าการ์ตูนคนหนึ่ง ซึ่งเป็นเจ้าของโครงการด้านสุขภาพเกี่ยวกับการศึกษา และอันดับ 2 คือ <persName>ทาคูยะ คิมูระ</persName> อดีตสมาชิกวงสแมป ที่เคยโด่งดัง</p></body>
</news>
