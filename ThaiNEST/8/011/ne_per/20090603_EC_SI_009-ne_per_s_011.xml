<teiHeader>
<fileDesc>
<titleStmt>
  <title>ซีพีเอ็นเล็งขยับเป้ารายได้หลังเปิด2ศูนย์ใหม่ เพิ่มกองทุนCPNRFขายในนลท.ก่อนออกหุ้นกู้  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=39411  </bibl>
</sourceDesc>
</fileDesc>
</teiHeader>
<news>
<headline>ซีพีเอ็นเล็งขยับเป้ารายได้หลังเปิด2ศูนย์ใหม่ เพิ่มกองทุนCPNRFขายในนลท.ก่อนออกหุ้นกู้</headline>
<lead></lead>
<neck></neck>
<body><p><persName>นายนริศ เชยกลิ่น</persName> รองกรรมการผู้จัดการใหญ่ สายบัญชีและการเงิน บมจ.เซ็นทรัลพัฒนา ( CPN ) เปิดเผยว่า บริษัทอาจจะมีการปรับเป้ารายได้รวมปี 2552 จากเดิมที่คาดเติบโตร้อยละ 25 จากปีก่อน เพราะได้เปิดศูนย์การค้าที่เพิ่มขึ้นจากปีก่อน 2 แห่ง  โดยมีสาขาใหม่ที่เปิดคือ เซ็นทรัล พลาซ่า  ที่พัทยา  ขณะที่ขอนแก่น จะเปิดให้บริการในปีนี้</p>
            <p>โดยในไตรมาส1/52 บริษัทมีรายได้รวมที่ 2,757  ล้านบาท ปรับตัวเพิ่มขึ้นร้อยละ 23.5 เมื่อเทียบกับปีก่อน  ขณะที่กำไรสุทธิอยู่ที่ 603 ล้านบาท ซึ่งปรับตัวลดลงร้อยละ 2.3 จากปีก่อน ซึ่งเป็นผลมาจากการใช้งบในการเปิด ศูนย์การค้าใหม่ และคาดการณ์รายได้ไตรมาส 2/52 น่าจะมีการปรับตัวดีขึ้นเนื่องจากในไตรมาสดังกล่าวบริษัท จะรับรู้รายได้โครงการศูนย์การค้าเจริญศรีคอมเพล็กซ์ที่เพิ่งซื้อกิจการมา แต่ในส่วนของกำไรยังไม่ขอเปิดเผย ซึ่งในไตรมาสนี้บริษัท ยังมีค่าใช้จ่ายในส่วนของการเปิดศูนย์การค้า รวมถึงค่าใช้จ่ายดอกเบี้ยและค่าเสื่อมของศูนย์การค้าที่บริษัทฯ เพิ่งซื้อเข้ามา </p>
               <p>นอกจากนี้บริษัทยังได้ตั้งงบลงทุน 8,690 ล้านบาท เพื่อนำไปขยายธุรกิจ โดยแหล่งเงินทุนมาจากกระแสเงินสดจากการดำเนินงานประมาณ 4,000 ล้านบาท และเงินกู้ยืมระยะยาวหรือ Projects Finance ประมาณ 4,500 ล้านบาท  ซึ่งเดือนพ.ค.ที่ผ่านมาบริษัทได้ออกหุ้นกู้ประเภทไม่มีหลักประกันวงเงิน 3,000 ล้านบาท ระยะเวลา 3-5 ปี โดยมีอัตราดอกเบี้ยร้อยละ 4.5-4.75 ,kรีไฟแนนซ์หุ้นกู้เดิมที่ครบกำหนดและเพื่อสนับสนุนการเติบโตของบริษัท</p> 
           <p> <persName>นายนริศ</persName>  กล่าวอีกว่า บริษัท คาดการณ์ว่าในช่วงครึ่งปีหลัง 52 จะเพิ่มกองทุน CPNRF อีก 5,000-6,000 ล้านบาท โดยจะนำสินทรัพย์เดิมเข้ามา อาทิ เซ็นทรัล ปิ่นเกล้า เสนอขายให้กับนักลงทุนภายในประเทศ หลังจากนั้นก็มีแผนที่จะออกหุ้นกู้ที่เหลือ </p></body>
</news>
