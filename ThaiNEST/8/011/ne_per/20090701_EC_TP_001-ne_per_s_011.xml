<teiHeader>
<fileDesc>
<titleStmt>
  <title>ดัชนีอุตฯฟื้นตัว ฮาร์ดดิสสิ่งทอ ออเดอร์ทะลัก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/010709/7095  </bibl>
</sourceDesc>
</fileDesc>
</teiHeader>
<news>
<headline>ดัชนีอุตฯฟื้นตัว ฮาร์ดดิสสิ่งทอ ออเดอร์ทะลัก</headline>
<lead></lead>
<neck></neck>
<body><p><persName>นายอาทิตย์  วุฒิคะโร</persName>  ผู้อำนวยการสำนักงานเศรษฐกิจอุตสาหกรรม  (สศอ.)  เปิดเผยว่า  ดัชนีผลผลิตอุตสาหกรรมเดือน  พ.ค.ยังติดลบ  12.39%  เทียบเดือนเดียวกันของปีก่อน  แต่เริ่มมีสัญญาณดีขึ้นเรื่อยๆ  เนื่องจากการติดลบเริ่มน้อยลงเป็นเดือนที่  4  ติดต่อกัน  คือ  เดือน  ม.ค.ติดลบ  25.6%  เดือน  ก.พ.ติดลบ  23.07%  เดือน  มี.ค.ติดลบ   17.74%   และเดือน  เม.ย.ติดลบ  12.84%  ซึ่งถือว่าฟื้นตัวขึ้นใกล้เข้าสู่ภาวะปกติ  โดยอุตสาหกรรมหลักๆ  เช่น  ฮาร์ดดิสไดร์ฟมีการผลิตขยายตัว  5.4%  การจำหน่ายขยายตัว  8%  เนื่องจากมีคำสั่งซื้อในไตรมาส  2  มากกว่าไตรมาส  1  ถึง  50%</p>

     <p>ส่วนการผลิตสิ่งทอ  ภาวะการผลิตและการจำหน่ายยังลดลง  13.4%  และ  3%  แต่ไตรมาส   2  ภาวะเศรษฐกิจเริ่มมีแนวโน้มดีขึ้นส่งผลให้โรงงานได้รับคำสั่งซื้อจากแบรนด์ใหญ่ๆ  เพิ่มขึ้นทำให้อุตสาหกรรมต้นน้ำดีขึ้นด้วย</p>

     <p>ด้านสำนักงานส่งเสริมวิสาหกิจขนาดกลางและขนาดย่อม  (สสว.)  รายงานผลการสำรวจดัชนีความเชื่อมั่นผู้ประกอบการภาคการค้าและบริการเดือน  พ.ค.ลดลงเล็กน้อยอยู่ที่  40.2  จากระดับ   40.4   ส่วนความเชื่อมั่นต่อธุรกิจตนเองลดลงอยู่ที่  31.6  จากระดับ  32.1  แม้ความเชื่อมั่นต่อเศรษฐกิจประเทศเพิ่มขึ้น  เนื่องจากผู้ประกอบการยังกังวลต่อภาวะเศรษฐกิจและการเมืองภายในประเทศ  สถานการณ์ด้านต้นทุน  เพราะราคาน้ำมันเพิ่มขึ้นต่อเนื่อง  นอกจากนี้  เกิดการแพร่ระบาดของโรคไข้หวัดใหญ่สายพันธุ์ใหม่  2009  และโรคชิคุนกุนยาในภาคใต้</p>

    <p> ดัชนีความเชื่อมั่น  3  เดือนข้างหน้าเพิ่มขึ้นเล็กน้อยและเพิ่มขึ้นทุกประเภทกิจการ  แต่ยังต่ำกว่า  50.</p></body>
</news>
