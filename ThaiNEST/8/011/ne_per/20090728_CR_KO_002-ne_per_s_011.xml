<teiHeader>
<fileDesc>
<titleStmt>
  <title>ผบช.น.สั่งขยายผลปืนอูซี่หวั่นพันคดีสนธิ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090728/22119/%e0%b8%9c%e0%b8%9a%e0%b8%8a.%e0%b8%99.%e0%b8%aa%e0%b8%b1%e0%b9%88%e0%b8%87%e0%b8%82%e0%b8%a2%e0%b8%b2%e0%b8%a2%e0%b8%9c%e0%b8%a5%e0%b8%9b%e0%b8%b7%e0%b8%99%e0%b8%ad%e0%b8%b9%e0%b8%8b%e0%b8%b5%e0%b9%88%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%9e%e0%b8%b1%e0%b8%99%e0%b8%84%e0%b8%94%e0%b8%b5%e0%b8%aa%e0%b8%99%e0%b8%98%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>ผบช.น.สั่งขยายผลปืนอูซี่หวั่นพันคดี<persName>สนธิ</persName></headline>
<lead>รอง ผบ.ตร.ชมตำรวจบางโพงพาง ตั้งด่านตรวจ รวบเครือข่ายยาเสพติดรายใหญ่ พร้อมอาวุธสงคราม ผบช.น. สั่งสอบขยายผลปืนอูซี่หวั่นเอี่ยวคดียิง"<persName>สนธิ</persName>" <persName>อภิสิทธิ์</persName>ชิ่งนักข่าวถามคดียิง"<persName>สนธิ"อ้</persName>างยังไม่ได้คุย"<persName>สุเทพ</persName>" “<persName>ชวน</persName>” ไม่พูด</lead>
<neck></neck>
<body><p>(28ก.ค.) <persName>พล.ต.อ.จุมพล มั่นหมาย</persName> รองผู้บัญชาการตำรวจแห่งชาติ พร้อมด้วย <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล ( ผบช.น.) ร่วมกันแถลงผลเจ้าหน้าที่ฝ่ายสืบสวนป้องกันปราบปราม สน.บางโพงพาง จับกุมเครือข่ายภาพ 70 ไร่ ขนยาไอซ์พกพาอาวุธปืนอาวุธสงครามจำนวนมาก ขณะตั้งจุดตรวจค้นตามแผนระดมป้องกันอาชญากรรมกวาดล้างยาเสพติดและการพกพาอาวุธปืนอาวุธสงครามของกองบัญชาการตำรวจนครบาล ที่บริเวณปากซอยนราธิวาส 22 ถนนนราธิวาสราชนครินทร์ แขวงช่องนนทรีย์ เขตยานนาวา กทม. เมื่อกลางดึกที่ผ่านมา</p>

<p> โดยเจ้าหน้าที่ได้ตรวจค้นรถต้องสงสัยพบผู้ต้องหา 6 คน คือ <persName>นายขวัญ ทรงฉัตร</persName> อายุ 23 ปี <persName>นายสุชานนท์ รุ่งโรจน์</persName> อายุ 20 ปี <persName>นายสมมาตร อยู่ดี</persName> อายุ 38 ปี<persName>น.ส.ศศิธร พรหมมณี</persName> อายุ 28 ปี <persName>นายอุเทน ฟักตระกูล</persName> อายุ 28 ปี และ <persName>น.ส.ปวีนา พัชณี</persName> อายุ 25 ปี นั่งมาในรถยนต์ฮอนด้า รุ่นแจ๊ส สีขาว ทะเบียนป้ายแดง ว 6174 กทม.</p> 
 
 <p>ภายในกระโปรงรถด้านหลังเจ้าหน้าที่ตำรวจเปิดดูพบอาวุธปืนอูซี่ 1 กระบอก ,ปืนเอ็มที 2 กระบอก,ปืนอาร์ก้าแบบพับฐาน 2 กระบอกและกระสุนปืนอาก้า 64 นัด โดยอาวุธปืนทั้งหมดอยู่ในสภาพพร้อมใช้งาน นอกจากนี้ยังตรวจยึดเงินสดได้ 44,710 บาท โทรศัพท์มือถือ 9 เครื่อง และโน้ตบุ๊ค 1 เครื่อง อยู่ระ หว่างการตรวจสอบของ สน.บางโพงพางหลายรายการ</p>
 
 <p><persName>พล.ต.อ.จุมพล</persName> แสดงความชื่มชนการปฏิบัติหน้าที่ของชุดปฏิบัติ พร้อมระบุ ว่า เป็นความสำเร็จของนโยบายสำนักงานตำรวจแห่งชาติที่มีการกำชับให้ทุกหน่วยงานระดมแผนป้องกันปราบปรามอาชญากรรมอาวุธปืนอาวุธสงคราม ซึ่งจะมีการดำเนินการอย่างต่อเนื่องเพื่อบรรลุผลเป้าหมายอย่างจริงจัง พร้อมมอบเงินรางวัลผลงานดีเด่นการปฏิบัติหน้าที่ให้ชุดจับกุม 1 หมื่นบาทเพื่อเป็นขวัญกำลังใจในการทำงาน</p>
 
 <p>ด้าน <persName>พล.ต.ท.วรพงษ์</persName> กล่าวว่า สั่งให้สอบสวนขยายผลสอบที่มาของอาวุธปืนสงครามของกลางว่านำมาจากที่ใดและตรวจสอบประวัติอาชญากรรมของผู้ต้องหาทั้งหมด ว่า เชื่อมโยงการก่อเหตุคดีอุกฉกรรจ์ที่ผ่านมาบ้างหรือไม่ รวมถึงอาวุธปืนอูซี่ที่ผู้ต้องหาลอบยิง<persName>นายสนธิ ลิ้มทองกุล</persName> ใช้ดำเนินการว่าเกี่ยวข้องกันหรือไม่</p>

<p><persName>อภิสิทธิ์</persName>ชิ่งนักข่าวถามคดียิง"<persName>สนธิ</persName>"อ้างยังไม่ได้คุย"<persName>สุเทพ</persName>"</p>

<p><persName>นายอภิสิทธิ์ เวชชาชีวะ</persName> นายกรัฐมนตรี พยายามเลี่ยงการให้สัมภาษณ์กับสื่อมวลชนในกรณีความคืบหน้าการหารือกับ<persName>นายสุเทพ เทือกสุบรรณ</persName> รองนายกฯ เรื่องปัญหาการทำคดีการลอบยิง<persName>นายสนธิ ลิ้มทองกุล</persName> โดยนายกฯกล่าวสั้นๆว่า  ยังไม่ได้คุยกับ<persName>นายสุเทพ  เทือกสุบรรณ</persName> รองนายกรัฐมนรี จากนั้น นายกฯได้ต้อนรับนักธุรกิจจากกวางโจว สาธารณรัฐประชาชนจีนที่เยี่ยมคารวะ ณ ห้องสีม่วง ตึกไทยคู่ฟ้า</p>

<p>“<persName>ชวน</persName>” ปัดตอบ“พนักงานสอบสวน”ระบุเจอตอ“คดี<persName>สนธิ</persName>”</p>

 <p><persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ กล่าวถึงกรณีความคืบหน้าคดีลอบสังหาร<persName>นายสนธิ</persName>ที่เจ้าหน้าที่พนักงานสอบสวนออกมาระบุว่าเจอตอ ว่า เรื่องนี้ขึ้นอยู่กับข้อเท็จจริงแต่ตนไม่มีโอกาสรู้อะไรที่ลึกลับมากไปกว่าที่ข่าวลง จึงวิจารณ์อะไรไม่ได้ ซึ่งก็ต้องไปดูว่าข้อเท็จจริงมันคืออะไร มีเรื่องอะไรเกิดขึ้น มีตอจริงหรือไม่ ต้องไปสอบถามกับผู้ใกล้ชิด ตนไม่ได้สัมผัสกับคนเหล่านี้ และไม่ทราบการทำงานของผู้สอบสวนเรื่องเหล่านี้ว่ารายงานเรื่องอย่างไร</p></body>
</news>
