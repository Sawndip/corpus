<teiHeader>
<fileDesc>
<titleStmt>
  <title>วิกฤติยานยนต์ทำโรงงานชิพป่วน  </title>
  <author>เดลินิวส์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=316&contentID=9070  </bibl>
</sourceDesc>
</fileDesc>
</teiHeader>
<news>
<headline>วิกฤติยานยนต์ทำโรงงานชิพป่วน</headline>
<lead>เอ็นเอ็กซ์พี แจงยอดขายรถตก ทำยอดผลิตชิพวูบตาม แต่ไตรมาส 2-3 นี้มีคำสั่งซื้อกลับคืนมาแล้ว คาดอนาคตปรับแผนผลิตชิพสำหรับอิเล็ก  ทรอนิกส์มากขึ้น</lead>
<neck></neck>
<body><p><persName>นายธีโอ ฮาวเดอร์</persName> รองประธานและผู้จัดการทั่วไป บริษัทเอ็นเอ็กซ์พี ประเทศไทย จำกัด ผู้ผลิตอุปกรณ์เซมิคอนดักเตอร์ เปิดเผยว่า วิกฤติเศรษฐกิจที่ส่งผลให้ยอดขายรถยนต์ทั่วโลกลดลงถึงร้อยละ 20 ทำให้บริษัทจำต้องลดการผลิตชิพสำหรับยานยนต์ ถึงร้อยละ 60 แต่ในช่วงไตรมาส 2-3 ปีนี้ มีคำสั่งซื้อกลับเข้ามาแล้ว ความผันผวนของอุตสาหกรรมรถยนต์ครั้งนี้อาจทำให้ต้องพิจารณาปรับสัดส่วน จากการผลิตชิพ ที่ใช้ทั่วไปร้อยละ 50 ใช้กับรถยนต์ร้อยละ 30-35 และกับบัตรสมาร์ทการ์ด ร้อยละ 15 แต่ในระยะ 1-2 ปีนี้ยังคงผลิตตามเดิม</p>
<p>“คาดว่าอุตสาหกรรมรถยนต์ปีหน้าจะดีขึ้น อย่างไรก็ตามรถยนต์ในปัจจุบันอาจผลิตน้อยลง แต่จะใช้ระบบอิเล็กทรอนิกส์มากขึ้น จึงเชื่อว่าการผลิตชิพจะเพิ่มขึ้น”</p>
<p>ข่าวแจ้งว่าในช่วงต้นปี 2552 บริษัทได้จัดโครงการให้พนักงานสมัครใจลาออกราว 400 คน จากจำนวน 3,200 คน แต่อีกสี่เดือนต่อมามีคำสั่งซื้อจำนวนมาก จึงรับกลับเข้าทำหน้าที่ โดย<persName>นายธีโอ</persName>ชี้แจงว่า ช่วงแรกที่มีปัญหาไม่ได้ปลดพนักงานทันที แต่ใช้วิธีย้ายแผนกและจัดฝึกอบรมงานใหม่เมื่อยังไม่ดีขึ้นก็ลดวันทำงาน และที่สุดจำเป็นต้องเลิกจ้าง ก็เลือกเฉพาะพนักงาน ชั่วคราว</p>
<p>สำหรับเอ็นเอ็กซ์พี (www.nxp. com) เป็นผู้ผลิตเซมิคอนดักเตอร์ชั้นนำ ในเครือบริษัทฟิลิปส์ คอนดักเตอร์ ตั้งมากว่า 50 ปี สำนักงานใหญ่อยู่ในทวีปยุโรป มีพนักงานกระจายอยู่ 30 ประเทศทั่วโลก จำนวน 30,000 คน ผลิตภัณฑ์หลักเป็นเซมิคอนดักเตอร์ โซลูชั่นและซอฟต์ แวร์ สำหรับระบบภาพและเสียงในโทรทัศน์ ระบบระบุเอกลักษณ์บุคคล และอุปกรณ์อิเล็กทรอนิกส์ในรถยนต์</p></body>
</news>
