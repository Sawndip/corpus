<teiHeader>
<fileDesc>
<titleStmt>
  <title>โปลิศรัว2เม็ด,ทัพบก1-0นายด่านบี้3-1บอลด.1  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 22:43:14  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_118.html  </bibl>
</sourceDesc>
</fileDesc>
</teiHeader>
<news>
<headline>โปลิศรัว2เม็ด,ทัพบก1-0นายด่านบี้3-1บอลด.1</headline>
<lead>แข้ง "โปลิศแมน" ยังแรงไม่เลิกรักษาสถิติไร้พ่าย 13 นัดติด หลังเปิดรังไล่ต้อน "สิงห์ความเร็ว" ไทยฮอนด้า ไปแบบสนุก 2-0 ขณะที่ "ตรากงจักร" ทหารบก ได้ <persName>ธาตรี สีหา</persName> ซัดประตูโทนให้ทีมเฉือน "วัวชนแดนใต้" สงขลา หวิว 1-0 ด้าน "กูปรีอันตราย" ศรีสะเกษ ฟอร์มฮอตเกินต้านบุกทุบ "กระต่ายหิน" จันทบุรี พัง 3-1 ส่วน "นายด่าน" ศุลกากร คืนฟอร์มเก่งถลุง "สิงห์โตแดง" นครสวรรค์ นิ่ม 3-1 ศึกลูกหนังลีกดิวิชั่น 1 เมื่อวันที่ 20 มิ.ย.ที่ผ่านมา</lead>
<neck>การแข่งขันฟุตบอลลีกดิวิชั่น 1 เมื่อวันที่ 20 มิ.ย.ที่ผ่านมา ลงสนามฟาดแข้งกัน 4 คู่จาก 4 สนาม</neck>
<body><p>ที่สนามกีฬาคลองจั่น "บิ๊กแมตช์" ประจำสัปดาห์ เป็นการพบกันระหว่างทีมจ่าฝูง "ตราโล่" ตำรวจ กับ "สิงห์นักบิด" ไทย ฮอนด้า ทีมอันดับ 3 โดยเกมนี้ ตำรวจไม่มีโค้ชใหญ่ <persName>พ.ต.ต. ชัยยง ขำเปี่ยม</persName> ลงคุมข้างสนาม เนื่องจากต้องไปอบรมโค้ชที่ประเทศมาเลเซีย แต่ยังมี <persName>พล.ต.ท.วรพงษ์ ชิวปรีชา</persName> ประธานสโมสร เข้ามานั่งเชียร์ในสนาม เจ้าถิ่นส่ง <persName>มานิตย์ น้อยเวช</persName>, <persName>สุรพงษ์ ธรรมวงศา</persName> นำทัพ ด้านทีมเยือนใช้ <persName>ประเสริฐ รุกไพรี</persName> กับ <persName>สุทิน อนุกูล</persName> ลงหอกคู่</p>
<p> เริ่มครึ่งแรก เกมของ ตำรวจ เสียบอลกันหน้าเขตโทษบ่อยครั้ง และเกือบเสียประตู แต่ทีมเยือนกลับยิงทิ้งยิงขว้างออกไปเอง น.21 เจ้าบ้านได้ลุ้นจากฟรีคิกของ <persName>สุรพงษ์ ธรรมวงศา</persName> ประมาณ 30 หลากลางประตู แต่ถูก <persName>ประสิทธิ์ น่วมศาลา</persName>นายจทวารไทยฮอนด้ารับไว้ได้</p>
<p> ความพยายามของเจ้าบ้านจะมาประสบความสำเร็จ น. 29 <persName>เอกอาทิตย์ สมจิตร</persName> ปีกขวาตัวเก่งได้บอลล็อกหลบผู้เล่นของทีมเยือนสองคน ก่อนยิงหักข้อด้วยเท้าซ้าย ย้อนกลับไปที่เสาแรกตุงตาข่ายให้ ทีมตราโล่ ออกนำ1-0</p>
<p> หลังจากขึ้นนำ ตำรวจ เริ่มครองบอลได้มากขึ้น และก่อนหมดเวลา 1 นาที กองเชียร์เจ้าถิ่นได้เฮอีกครั้ง เอกอาทิตย์ หลุดเข้าไปในเขตโทษก่อนกระดกข้ามหัว<persName>ประสิทธิ์</persName> นายทวารทีมเยือนเข้าประตูไป ตำรวจ นำห่าง 2-0 และจบครึ่งแรกด้วยสกอร์นี้</p>
<p> ครึ่งหลัง ทีมเยือนเริ่มดีขึ้น ขณะที่ตำรวจใช้เกมตั้งรับแล้วรอสวนกลับเป็นส่วนใหญ่ น.67 ทีมเยือนเกือบได้ประตูตีไข่แตก เมื่อ <persName>จักรา วิชัยดิษฐ์</persName>ได้ยิงด้วยขวาในกรอบเขตโทษด้านซ้าย แต่บอลหลุดเสาสองออกไปนิดเดียว จากนั้นเจ้าถิ่นเริ่มออกอาการล้าให้เห็น แต่ไทยฮอนด้าเองก็ไม่สามารถเจาะแนวรับอันแข็งแกร่งของ ตำรวจ ไปได้ ทำให้จบเกม ตำรวจ เปิดบ้านชนะ ไทยฮอนด้า 2-0 ยังคงนำเป็นจ่าฝูงต่อไป</p>
<p> <persName>พิทยา นัยสุภาพ</persName> ผู้ช่วยโค้ชของเพื่อนตำรวจ กล่าวว่า "เป็นไปตามแผนที่วางไว้ คือให้กองกลางเข้าบีบเร็ว เพื่อไม่ให้คู่ต่อสู้ได้โยน ซึ่งต้องบอกว่าวันนี้เด็กเล่นดีทุกคน และผลก็ออกมาตามเป้าหมายที่วางไว้"</p>
<p> <persName>มาซามิ ทากิ</persName> กุนซือไทย ฮอนด้า กล่าวว่า "วันนี้เราเล่นไม่ค่อยดีเท่าไหร่ กองกลางของเราสู้เขาไม่ได้เลย ต้องยอมรับว่าเพื่อนตำรวจเป็นทีมที่ดีกว่าจริงๆ"</p>
<p> คะแนนความสามารถนักเตะทั้งสองทีม</p>
<p> ตำรวจ : <persName>สมพงษ์ยอดอาจ</persName> 5.5, <persName>ศรัญญูอินต๊ะราช</persName> 6, <persName>กฤษฎีประกอบของ</persName> 6 (<persName>เจนวิทย์บุญสุวรรณ</persName> 5), <persName>อานนท์นานอก</persName> 6, <persName>ดิโอดาตุส อันนาน</persName> 5.5, <persName>เอกอาทิตย์ สมจิตร</persName> 7, <persName>ฮอสเซียนนิสซิม</persName> 5.5 (<persName>ปฏิพณเพชรวิเศษ</persName> -), <persName>สุพงษ์ธรรมวงศา</persName> 6.5, <persName>กามาร่า อาเหม็ด</persName> 5.5, <persName>จิมมี่ วูลฟ์</persName> 5(<persName>ประสพเกิดศร</persName> 5), <persName>มานิตย์ น้อยเวช</persName> 5.5</p>
<p> ไทยฮอนด้า : <persName>ประสิทธิ์ น่วมศาลา</persName> 5, <persName>วสัณห์ สังขพันธ์</persName> 5 (<persName>เทิดศักดิ์จันทร์บ่อโพธิ์</persName> 5), <persName>จักรา วิชัยดิษฐ์</persName> 5, <persName>นพรัตน์ สกุลอ๊อด</persName> 5.5, <persName>เฮนรี่ วอเตอร์</persName> 5, <persName>เชาวลิต ไปแดน</persName> 4.5, <persName>กิตติภพ อุปะธาคำ</persName> 5 (<persName>ธงชัยกึนขุนทด</persName> -), <persName>งัวจิโอ</persName> 5, <persName>ระวีพวงมี</persName> 5, <persName>สุทินอนุกูล</persName> 5.5, <persName>ประเสริฐรุกไพรี</persName> 5 (<persName>สมลักษณ์รัศมี</persName> -)</p>
<p> แมนออฟเดอะแมตช์ : <persName>เอกอาทิตย์ สมจิตร</persName> ปีกขวาคนทำสองประตูให้ทีมตำรวจ</p>
<p>ทหารบก 1-0 สงขลา</p>
<p> ที่สนามกีฬากองทัพบก ย่านวิภาวดี "ตรากงจักร" ทหารบก รับการมาเยือนของ "วัวชนแดนใต้" สงขลา เอฟซี ทีมในอันดับที่ 8 เจ้าบ้านมี <persName>ธาตรี สีหา</persName> และ <persName>ดาวุฒิ ดินเขต</persName> ส่วนผู้มาเยือนมี <persName>ไชยรัตน์ หมัดศิริ</persName> และ <persName>ณัฐพล จันทสุริวงค์</persName> ลงสนามช่วยทีมในเกมนี้</p>
<p> เริ่มครึ่งแรกเป็นทางฝั่งเจ้าบ้านที่ครองเกมบุกได้ดีกว่า น.10 ก็เกือบได้ลุ้นจาก <persName>ธาตรี สีหา</persName> ที่ได้ยิงฟรีคิกนอกกรอบเขตโทษ แต่บอลดันชนเสาออกไปอย่างน่าเสียดาย ส่วนทางผู้มาเยือนอย่าง สงขลา ก็พยายามหาจังหวะดักแล้วโต้กลับและก็เกือบจะได้เหมือนกัน น.22 เมื่อ <persName>ชัชชัย ชื่นชมภู</persName> หลุดไปทางซ้ายก่อนจะโยนเข้ากลางมาที่ <persName>มานพ สอนแก้ว</persName> ที่ได้โหม่งจ่อๆ แต่ก็เบาไปในจังหวะนี้</p>
<p> น.30 กองเชียร์เจ้าถิ่นก็ได้เฮกันลั่น ทหารบกได้ลูกเตะมุมจากฝั่งซ้าย <persName>สมพร ธัญญเจริญ</persName> เปิดมาให้ทางด้าน <persName>ธาตรี สีหา</persName> ขึ้นโหม่งคนเดียวโล่งๆ เข้าไปตุงตาข่าย ให้เจ้าถิ่นขึ้นนำไปก่อน 1-0 และหมดครึ่งแรกด้วยสกอร์นี้</p>
<p> ครึ่งหลังยังเป็นทหารบกที่ตั้งเกมได้ดีกว่าและน่าจะได้เพิ่ม น.60 <persName>ธาตรี สีหา</persName> ได้ส่องฟรีคิกในระยะที่ได้ลุ้น แต่เจ้าตัวก็ซัดบอลเหินข้ามคานออกไปอย่างน่าเสียดาย น.65 สงขลามีโอกาสบ้างเมื่อ <persName>ริชาร์ด มิเรคู</persName> มิดฟิลด์ผิวสีได้ส่องนอกกรอบ แต่บอลหลุดเสาออกไป</p>
<p> ท้ายเกม น.85 สงขลา ได้ลุ้นในจังหวะที่ได้ฟรีคิก <persName>ชัชชัย ชื่นชมภู</persName> ที่ได้กดด้วยซ้ายเต็มเท้า แต่บอลก็ยังหลุดเสาออกไป ช่วงเวลาที่เหลือทำอะไรกันไม่ได้ จบเกม ทหารบก เปิดบ้านเฉือนเอาชนะ สงขลา เอฟซี ไปได้ 1-0</p>
<p> <persName>พ.ต.ขวัญ รัตนรังสี</persName> หน.ผู้ฝึกสอนของทีมทหารบก เผยว่า "ก็พอใจลูกทีมในเกมนี้ที่สามารถเก็บ 3 คะแนนสำคัญเอาไว้ได้ แต่ก็ยังต้องไปปรับปรุงแก้ไขในจังหวะเข้าทำซึ่งในวันนี้มีโอกาสหลายต่อหลาย ครั้งแต่ก็ทำได้เพียงแค่ลูกเดียว"</p>
<p> <persName>บุญเลิศ เอี่ยวเจริญ</persName> เฮดโค้ช สงขลา เอฟซี ก็ออกมายอมรับว่า "ลูกทีมล้ามาจากเกมในนัดกลางสัปดาห์ รวมถึงในเรื่องของการเดินทาง จึงทำให้ผลงานออกมาไม่ค่อยดีนัก รวมถึงยังจะต้องไปแก้ไขในเรื่องความสัมพันธ์ในทีมที่ยังไม่ดีพอ แต่ก็ยังมั่นใจว่าผลงานต่อๆ ไปจะต้องดีขึ้นแน่ถ้าหากทุกอย่างลงตัว"</p>
<p> คะแนนความสามารถของทั้งสองทีม</p>
<p> ทหารบก: <persName>สุริยา อาหาสิเม</persName> 7 ,<persName>สราวุธ ทองสวัสดิ์</persName> 7( <persName>วิทยา โพธิ์ยอด</persName>-) ,<persName>ดาวุฒิ ดินเขต</persName> 7,<persName>ชัยวัฒน์ นาคเอี่ยม</persName> 7,<persName>ธาตรี สีหา</persName> 7.5,<persName>สำเริง สิทธิโยธี</persName> 7,<persName>สมพร ธัญญเจริญ</persName> 8,<persName>ฉัตรชัย โมกเกษม</persName> 6.5,<persName>ทศพร อนุพัฒน์</persName> 7,<persName>ดุสิต ชุ่มชัยรัตน์</persName> 6.5( <persName>วันชนะ รัตนะ</persName> 6) ,<persName>อนุสรณ์ เอี่ยมภาษี</persName>6.5( <persName>วุฒินันท์ ขันแก้ววงศ์</persName> 6)</p>
<p> สงขลา เอฟซี : <persName>เอ็มมานูเอล เควย่า</persName> 6.5,<persName>ณัทธร เพ็ชรมณี</persName> 6.5,<persName>ซัมเซ็ม หนิมา</persName>6.5( <persName>อีสซัค โอมีลล์</persName> 6) ,<persName>อมร หมัดเลียด</persName> 6.5,<persName>ไชยรัตน์ หมัดศิริ</persName> 6.5,<persName>ณัฐพล จันทสุริวงค์</persName> 7,<persName>ชัชชัย ชื่นชมภู</persName>7 ( <persName>มนตรี จันทร์อุทัย</persName> -),<persName>เฉลิมพร คำเม็ง</persName> 6.5,<persName>สุเทพ พันธนียะ</persName> 7,<persName>มานพ สอนแก้ว</persName> 7,<persName>ริชาร์ด มิเรคู</persName> 7 </p>
<p> แมน ออฟ เดอะ แมตซ์ : <persName>สมพร ธัญญเจริญ</persName> ดาวเตะของทีม "ตรากงจักร"</p>
<p>ศุลกากร 3-1 นครสวรรค์</p>
<p> ที่สนามศุลกากรสุวรรณภูมิ เป็นการพบกันระหว่าง "นายด่าน" ศุลกากร ทีมอันดับ 15 เปิดบ้านพบกับ "สิงโตแดง" นครสวรรค์ ทีมอันดับ 16 เกมนี้เจ้าบ้านมี <persName>เมธี ทวีกุลกาญจน์</persName> และ <persName>สุรศักดิ์ คุ้มกัน</persName> เป็นตัวหลัก ส่วนทางฝั่งทีมเยือน วันนี้ใช้ <persName>ศุภชัย พลเลิศ</persName> กับ <persName>พันธ์ศักดิ์ พันธ์สิงห์</persName> ทำทัพ</p>
<p> ครึ่งแรก เจ้าบ้านที่ดูดีกว่า และเปิดเกมรุกเข้าใส่ทีมเยือนอย่างต่อเนื่อง น.21 เจ้าบ้านทำเกมรุกกดดันขึ้นมา <persName>อิบราฮิม ทราโอเร่</persName> หลุดมาทางริมเส้นด้านขวา ก่อนจะผ่านเข้ามาหน้าประตูบอลบอลเลยเสาสอง กำลังจะออกหลังแต่ <persName>สามารถ เพชรหนู</persName> ที่เติมขึ้นมาซัดมุมแคบ เข้าไปให้ ศุลกากร ขยับนำ 1-0</p>
<p> ทีมเยือนยังตั้งเกมกันไม่ติดและมาเสียประตูที่ 2 น.28 จากลูกเตะมุม <persName>สุรศักดิ์ คุ้มกัน</persName>เปิดไปเสาสอง <persName>ภัทรพล โมลิโต</persName> โหม่งตั้งกลับมาแล้วเป็น <persName>เมธี ทวีกุลกาญจน์</persName> ที่โขกจังหวะสุดท้านเข้าไป ให้เจ้าบ้านนำเป็น 2-0</p>
<p> เจ้าบ้านยังบุกเข้าใส่อย่างต่อเนื่อง น.41 <persName>สุรศักดิ์</persName> คุ้มกันได้บอลบริเวณกลางสนาม ก่อนจะใช้ความสามารถเฉพาะตัวลากบอลหลบกองกลังทีมเยือน 2 คน เข้าไปซัดให้เจ้าบ้านทิ้งห่างไปในครึ่งแรก 3-0</p>
<p> ครึ่งหลังเจ้าบ้านเริ่มผ่อนเกม หันมาตั้งรับกันมากขึ้น และปล่อยให้ทีมเยือนบุกเข้าใส่บ้าง น.64 ทีมเยือนน่าจะได้ประตูตีตื้นจากจังหวะที่ <persName>วัชรกร เกตช้าง</persName> เปิดบอลจากกลางสนามเข้าเขตโทษ <persName>ศุภชัย พลเลิศ</persName> จับบอลลงพื้นได้ แต่จังหวะสุดท้ายยิงไปติด <persName>สราวุธ กองลาภ</persName> นายทวารเจ้าบ้านที่ออกมาปิดมุมได้ทัน</p>
<p> ช่วงทดเวลาบาดเจ็บทีมเยือนมาตีไข่แตกจนได้ เมื่อได้ฟรีคิกอีกครั้ง คราวนี้ <persName>สัญญา</persName> สังหาร ไม่พลาด ให้ทีมเยือนไล่มา 1-3 แต่ก็ทำได้แค่นั้น จบเกม ศุลกากร เปิดบ้านเอาชนะ นครสวรรค์ ไป 3-1</p>
<p> <persName>วีรยุทธ์ แย้มเกสร</persName> กุนซือศุลกากรกล่าวว่า "เกมนี้เราตั้งใจกันมากเด็กมีความมุ่งมั่นที่จะเก็บ 3 แต้มเพื่อหนีโซนอันตราย ซึ่งครึ่งแรกเราทำได้ดีได้ประตูนำถึง 3 ลูกทำให้ครึ่งหลังเล่นได้ง่าย"</p>
<p> <persName>วิรัช หนุ่มรักชาติ</persName> ผู้ช่วยผู้จัดการทีมนครสวรรค์ กล่าวว่า "ครึ่งแรกเราเจอกับสภาพอากาศที่ร้อนจัด ทำให้นักเตะปรับสภาพไม่ได้ แถมยังเสียประตูกันง่ายเกินไป ซึ่งครึ่งหลังเราเล่นได้ดีขึ้นแต่ก็ไล่ไม่ทัน"</p>
<p> คะแนนความสามารถของทั้งสองทีม</p>
<p> ศุลกากร : <persName>สราวุธ กองลาภ</persName> 5.5 ,<persName>มาซาโอะ คิบะ</persName> 6, <persName>ตูนัว เปียร์ คลัว</persName> 6,<persName>ภัทรพล โมลิโต</persName> 6 ,<persName>นิติพงษ์ ไสยสิทธิ์</persName> 6.5 ,<persName>สามารถ เพชรหนู</persName> 6.5 ,<persName>เมธี ทวีกุลกาญจน์</persName> 7.5 (<persName>กรวิทย์ นามวิเศษ</persName>-) ,<persName>ศรานุวัฒน์ นุศาสตร์สังข์</persName> 6 (<persName>ไตรรงค์ ผู้ดี</persName>5) ,<persName>สุริยา สิมมา</persName> 6,<persName>ตราโอเร อิบราฮิม</persName> 5.5 (<persName>วรุตน์ สัพโพ</persName> 6) ,<persName>สุรศักดิ์ คุ้มกัน</persName> 8</p>
<p> นครสรวรรค์ : <persName>บุญเรือง ปัญญา</persName> 5,<persName>พงษ์พันธุ์ หงษ์น้อย</persName> 5.5,<persName>ยุทธภูมิ แจ่มสะอาด</persName> 6 (<persName>อานนท์ บุษผา</persName> 5.5) ,<persName>เอกภพ ทิพยพร</persName> 6 ,<persName>ธนิตศร น้อยสว่าง</persName> 5.5 ,<persName>สัญญา พวงจันทร์</persName> 6,<persName>คุณากร พึ่งพา</persName> 5,<persName>จิบแกง คัทชุง วินเซนต์</persName> 6,<persName>ทาลอม เดฟโฟ</persName> 5 (<persName>วัชรากร เกตช้าง</persName> 5.5) ,<persName>ศุภชัย พลเลิศ</persName> 6 ,<persName>พันธ์ศักดิ์ พันธสิงห์</persName> 6</p>
<p> แมนออฟเดอะแมตท์ : <persName>สุรศักดิ์ คุ้มกัน</persName> ศูนย์หน้าดาวรุ่งของศุลกากร</p>
<p>จันทบุรี 1-3 ศรีสะเกษ</p>
<p> ที่สนามฟุตบอลกีฬากลางจ.จันทบุรี ทีมเจ้าบ้าน "กระต่ายหิน" จันทบุรี ทีมอันดับ 13 พบกับทีมแกร่งจากอีสาน "กูปรีอันตราย" ศรีสะเกษ ทีมอันดับ 8 ของตาราง นัดนี้เจ้าบ้านมี <persName>ทักษิณ วิเศษสิงห์</persName>, <persName>สิทธิชัย มัสบูงอ</persName> และ <persName>บุญชัย นิลยิ่งดี</persName> ขณะที่ศรีสะเกษ มี <persName>ณัฐวุฒิ กิ่งพิลา</persName>, <persName>ไพโรจน์ อนันตณรงค์</persName> และ <persName>ภูษิต พงษ์สุระ</persName> เป็นแกนหลัก</p>
<p> เริ่มครึ่งแรก แค่ 2 นาที ทีมผู้มาเยือนก็มาได้เฮลั่น ยิงประตูขึ้นนำไปก่อน 1-0 จาก <persName>จีรวัฒน์ ทองลือ</persName> จากนั้นยังสนุกเจ้าถิ่นพยายามที่จะตีเสมอให้ได้ แต่ น.36 <persName>ไพโรจน์ อนันตณรงค์</persName> ดาวยิงกัปตันทีมของศรีสะเกษ ก็มายิงประตูเป็น 2-0 ก่อนจบครึ่งแรกด้วยสกอร์นี้</p>
<p> ครึ่งหลัง จันทบุรี พยายามเปิดเกมเข้าแลกหวังที่จะยิงประตูแรกตีตื้นให้ได้ แต่ก็ยังไม่ผ่านแนวรับของผู้มาเยือน จนมาถึง น.77 จันทบุรี ได้ประตูตีตื้นเป็น 1-2 จนได้ จาก <persName>ณัฐพงศ์ ก่อกิตติพงศ์</persName> แต่ท้ายเกมช่วง น.89 ศรีสะเกษ ก็มายิงประตูปิดท้าย เป็น 3-1 จาก <persName>ปิยะณัฐ โพธิ์ผา</persName> ทำให้จบเกม ศรีสะเกษ บุกมาชนะ จันทบุรี ไปได้ 3-1 ขยับไปรั้งอันดับ 4 ของตารางทันที</p>
<p>
 <persName>อุทัย สุริเมือง</persName> ผช.โค้ชของ จันทบุรีกล่าวว่า "เราโดนเร็วทำให้ต้องปรับเกมกันใหม่ทำให้เป๋ไป ที่สำคัญเกมนี้ศรีสะเกษเขามาดีมากๆ ต้องยอมรับ"</p>
<p> "<persName>โค้ชกล้า</persName>" <persName>ชาติกล้า ทรัพย์ทรงพล</persName> ของศรีสะเกษ กล่าวว่า "โชคดีเราได้เร็วทำให้เล่นง่าย อย่างไรเกมนี้จังหวะที่เราทำได้เราก็ปิดได้ดี ทำให้สกอร์ออกมาอย่างที่เห็น หากฟอร์มอย่างนี้เรายังมีลุ้นขึ้นชั้นต่อไป"</p>
<p> คะแนนความสามารถของทั้งสองทีม</p>
<p> จันทบุรี : <persName>วาเลนไทร์</persName> 5.5, <persName>ทักษิณ วิเศษสิงห์</persName> 5.5, <persName>คริสเตียน</persName> 5.5, <persName>สิทธิชัย มัสบูงอ</persName> 5.5, <persName>อรรถนพ นิตยะ</persName> 5.5 (<persName>สุรสิทธ์ คงสอน5</persName>), <persName>ศิริศักดิ์ มัสบูงอ</persName> 5.5, <persName>แยงกี้</persName> 5.5 (<persName>ปรัชญา นะราช</persName> 5),<persName>บุญชัย นิลยิ่งดี</persName> 5.5, <persName>ณัฐพล ก่อกิตติพงศ์</persName> 5.5, <persName>ธนวุฒิ ลันละนา</persName> 5.5, <persName>อาทิตย์ ยุทธวิชัย</persName> 5.5</p>
<p> ศรีสะเกษ : <persName>ภูษิต พงษ์สุระ</persName> 6(<persName>กฤษฎา กระจาดทอง</persName>5), <persName>สุพรรณ หาดคำ</persName> 6, <persName>ประลอง สาวันดี</persName> 6, <persName>อนุวัฒน์ นุชิต</persName> 6, <persName>จีรวัฒน์ ทองลือ</persName> 6.5 (<persName>ทัตพงษ์ หล้าธรรม</persName>6),<persName>ไพโรจน์ อนันตณรงค์</persName> 7, <persName>สมศักดิ์ วงษ์ใหญ่</persName> 6.5, <persName>ไพรสณฑ์ ฮุนทวีชัย</persName> 6, <persName>ปิยะณัฐ โพธิ์ผา</persName> 6.5, <persName>ณัฐวุฒิ กิ่งพิลา</persName> 6</p>
<p> แมนออฟเดอะแม็ตช์ : <persName>ไพโรจน์ อนันตณรงค์</persName> ดาวยิงคนเก่งศรีสะเกษ</p>
<p> สำหรับโปรแกรมการแข่งขัน วันที่ 21 มิ.ย. มีทั้งหมด 4 คู่จาก 4 สนาม ทุกคู่เริ่มเวลา 16.00 น. ปตท.พบ การบินไทยบ้านบึง, สุพรรณบุรี พบ สุราษฎร์ธานี, ขอนแก่น พบ ปราจีนบุรี และ รัตนบัณฑิต พบ ทหารอากาศ</p></body>
</news>
