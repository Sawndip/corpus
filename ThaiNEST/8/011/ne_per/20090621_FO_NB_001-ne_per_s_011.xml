<teiHeader>
<fileDesc>
<titleStmt>
  <title>โซมาเรียขอความช่วยเหลือจากกองกำลังต่างชาติเพิ่มอีกขณะที่การปะทะรุนแรงในประเทศเพิ่มขึ้น  </title>
  <author>พรทิพย์ แสงมหาชัย  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206210029&tb=N255206  </bibl>
</sourceDesc>
</fileDesc>
</teiHeader>
<news>
<headline>โซมาเรียขอความช่วยเหลือจากกองกำลังต่างชาติเพิ่มอีกขณะที่การปะทะรุนแรงในประเทศเพิ่มขึ้น</headline>
<lead></lead>
<neck></neck>
<body><p>ประธานรัฐสภาของโซมาเรียเรียกร้องให้บรรดาประเทศเพื่อนบ้านส่งกองกำลังทหารสนับสนุนรัฐบาลโซมาเรียโดยด่วน ขณะที่ประชาชนหลายพันคนละทิ้งบ้านเรือน ท่ามกลางปฏิบัติการของกลุ่มกบฏที่รุนแรงขึ้น ด้านรัฐมนตรีกระทรวงสื่อสารของเอธิโอเปียกล่าวกับสำนักข่าวเอเอฟพี.ว่า ไม่สามารถส่งกองกำลังทหารเข้าไปแทรกแซงกิจการภายในได้หากไม่ได้รับความเห็นชอบจากนานาชาติ ทั้งนี้กลุ่มก่อการร้ายอิสลามเริ่มปฏิบัติการรุนแรงตั้งแต่วันที่ 7 พฤษภาคมที่ผ่านมาเพื่อขับรัฐบาลของ<persName>นายชาร์รีฟ เชค อาห์เหม็ด</persName> ที่มีสหประชาชาติให้การสนับสนุน และเพิ่มระดับความรุนแรงของการโจมตีขึ้นอีกในสัปดาห์นี้ ขณะที่พลเรือนในโมกาดิชูหลายพันคนยังคงหลบหนีออกจากเมืองอย่างต่อเนื่อง.</p></body>
</news>
