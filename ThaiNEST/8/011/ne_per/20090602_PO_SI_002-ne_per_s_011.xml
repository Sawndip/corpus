<teiHeader>
<fileDesc>
<titleStmt>
  <title>แกนนำพันธมิตรฯหารือจัดสรรตำแหน่งพรรคการเมือง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=50&nid=39260  </bibl>
</sourceDesc>
</fileDesc>
</teiHeader>
<news>
<headline>แกนนำพันธมิตรฯหารือจัดสรรตำแหน่งพรรคการเมือง</headline>
<lead></lead>
<neck></neck>
<body><p>ที่บ้านพระอาทิตย์ <persName>นายสุริยะใส กตะศิลา</persName> ผู้ประสานงานกลุ่มพันธมิตรประชาชนเพื่อประชาธิปไตย เปิดเผยว่า วันนี้เป็นครั้งแรกที่กลุ่มผู้ก่อตั้งพรรคการเมืองของพันธมิตรประชาชนเพื่อประชาธิปไตย มาประชุมร่วมกัน มีประมาณ 20 คน มีการหารือถึงโครงสร้างว่าบุคคลใด จะอยู่ในตำแหน่งใด เบื้องต้นอาจมีแกนนำพันธมิตรฯ 1 คน เข้าร่วมเป็นกลุ่มก่อตั้งพรรคด้วย แต่ตำแหน่งต่าง ๆ ยังเป็นตำแหน่งชั่วคราว เมื่อโครงสร้างพรรคแล้วเสร็จ ซึ่งคาดว่าจะใช้เวลาพิจารณา 3-4 เดือน ก็จะมีการเปลี่ยนแปลงตำแหน่งต่าง ๆ ต่อไป </p>
<p>ผู้ประสานงานกลุ่มพันธมิตรฯ กล่าวว่า แกนนำทุกคนไม่มีปัญหาเรื่องคุณสมบัติ ที่จะมาดำรงตำแหน่งในพรรคการเมือง ได้ให้ฝ่ายกฎหมายตรวจสอบแล้ว แต่ในอนาคต หากจะมีใครยื่นตีความต่อศาลรัฐธรรมนูญ ก็ถือเป็นสิทธิ์ ถึงแม้ว่าแกนนำจะมีคดี แต่ไม่ใช่ปัญหา เพราะอยู่ในขั้นตอนการพิสูจน์ตนเองจากศาล เชื่อว่าคงไม่นำมาใช้เป็นประเด็นกลั่นแกล้งทางการเมือง ขณะนี้ยังระบุไม่ได้ว่าจะมีคนสำคัญมาร่วมงานกับพรรคหรือไม่ เพราะยังออกแบบโครงสร้างพรรคไม่แล้วเสร็จ หลังจากได้รับความชัดเจนแล้ว คาดว่าจะไปจดทะเบียนตั้งพรรคการเมืองได้ภายในสัปดาห์นี้ แต่จะไปวันไหนหรือใช้ชื่อพรรคอะไร ต้องรอผลการประชุมวันนี้ก่อน</p></body>
</news>
