<teiHeader>
<fileDesc>
<titleStmt>
  <title>จับสาวใหญ่รับจ้างขนยาบ้า อ้างหาเงินรักษาลูก!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-10 15:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000065234  </bibl>
</sourceDesc>
</fileDesc>
</teiHeader>
<news>
<headline>จับสาวใหญ่รับจ้างขนยาบ้า อ้างหาเงินรักษาลูก!</headline>
<lead>ตำรวจสืบสวน บก.น.6 ล่อซื้อจับกุมสาวใหญ่รับจ้างขนยาบ้าให้เอเยนต์ใหญ่ ได้ของกลาง 1.6 หมื่นเม็ด เจ้าตัวอ้างไม่อยากทำแต่จำต้องหาเงินรักษาลูกวัย 4 ขวบเศษที่ป่วยเป็นโรคหอบ อีกรายตำรวจ 191 จับนักค้ายาบ้าเช่นเดียวกัน</lead>
<neck></neck>
<body><p>วันนี้ (10 มิ.ย.) ที่กองบัญชาการตำรวจนครบาล เมื่อเวลา 11.30 น. <persName>พล.ต.ท.วรพงษ์ ชิวปรีชา</persName> ผบช.น. <persName>พล.ต.ต.ภานุ เกิดลาภผล</persName> <persName>พล.ต.ต.สุพร พันธุ์เสือ</persName> รอง ผบช.น. <persName>พล.ต.ต.วิทยา รัตนวิชช์</persName> ผบก.น.6.แถลงผลการจับกุม<persName>นางกัลยา</persName> หรือ<persName>คำอ่อน ยานะ</persName> อายุ 40 ปี พร้อมของกลางยาบ้า 16,000 เม็ด โทรศัพท์มือถือ 1 เครื่อง</p>
       
       <p><persName>พล.ต.ท.วรพงษ์</persName>กล่าวว่า จากการสืบสวนของเจ้าหน้าที่สืบสวนนครบาล 6 ทราบว่าผู้ต้องหาเป็นผู้จำหน่ายยาบ้ารายใหญ่ในพื้นที่กรุงเทพฯ และเชียงใหม่ จึงวางแผนล่อซื้อในพื้นที่กรุงเทพฯ แต่ผู้ต้องหาต่อรองให้ไปรับของที่เชียงใหม่ เจ้าหน้าที่จึงเดินทางไปล่อซื้อที่จังหวัดเชียงใหม่ โดยนัดมอบของที่ซาร่าอพาร์ทเมนท์ ถนนสุขเกษม ซอย 7 ต.ป่าตัน อ.เมือง จ.เชียงใหม่ เบื้องต้นแจ้งข้อหามียาเสพติดประเทภ 1 (ยาบ้า) ไว้ในครอบครองเพื่อจำหน่ายและจำหน่าย โดยผิดกฎหมาย</p>
       
       <p>ด้าน<persName>นางกัลยา</persName>ให้การรับสารภาพว่า เคยมีอาชีพรับจ้างเก็บลิ้นจี่ในสวนที่เชียงใหม่ และได้รู้จักเจ๊คนหนึ่งอายุ 60 ปี ไม่ทราบชื่อ นามสกุล อาศัยใน กทม. ผ่านทางเพื่อนโดยเจ๊คนดังกล่าวพยายามชักชวนให้ส่งยาบ้ามาตลอดระยะเวลา 4-5 เดือนที่รู้จักกัน แต่ไม่อยากทำ กระทั่งลูกชายคนเล็กอายุ 4 ปี 7 เดือน ป่วยเป็นโรคหอบหืดต้องรักษาตัวในโรงพยาบาล เจ๊ทราบจึงชักชวนส่งยาบ้าเพื่อหาเงินเป็นค่ารักษาลูกชาย โดยให้ค่าขนมัดละ 80,000 บาท จำนวน 8 มัด จึงยอมทำ และทราบเพียงว่ามีการนัดส่งมอบของที่เชียงใหม่ แต่ยังไม่ทันได้ส่งมอบก็มาถูกตำรวจจับเสียก่อน</p>
       
      <p> อีกรายเจ้าหน้าที่ตำรวจปฏิบัติการพิเศษ (191) นำโดย <persName>พ.ต.อ.ภาณุรัตน์ หลักบุญ</persName> ผกก.1 บก.ตปพ. <persName>พ.ต.ต.วรศักดิ์ พิสิษฐบรรณกร</persName> สว.งานสายตรวจ 1 กก.1 บก.ตปพ. จับกุมผู้ต้องหาค้ายาบ้า คือ 1.<persName>นายชัชวาลย์</persName> หรือ<persName>บอย สวาทภักดี</persName> อายุ 22 ปี 2.<persName>นายอัษนัย</persName> หรือ<persName>ฮัต เหล็กศิริ</persName> อายุ 28 ปี 3.<persName>นายกฤษฎา</persName> หรือ<persName>ป็อป ขาวโชติช่วง</persName> อายุ 36 ปี และ 4.<persName>นางวรารัตน์</persName> หรือ<persName>หน่อย เฉลยศิลป์</persName> อายุ 25 ปี พร้อมของกลางยาบ้า 8,230 เม็ด พร้อมของกลาง รถยนต์บีเอ็มดับเบิลยู ทะเบียน ชช 3222 กรุงเทพมหานคร รถยนต์กระบะอีซูซุ สีบรอนซ์ทอง ทะเบียน 2483 กรุงเทพมหานคร</p>
       
      <p> <persName>นายชัชวาลย์</persName>ให้การรับสารภาพว่า เป็นช่างซ่อมรถจักรยานยนต์ในซอยลาดพร้าว 132 (วัดกลาง) แขวงคลองจั่น เขตบางกะปิ กรุงเทพมหานคร และรู้จักกับ<persName>นายสุริยา</persName> หรือ<persName>หนุ่ม</persName> ซึ่งต้องโทษอยู่ในเรือนจำคลองเปรมเมื่อครั้งที่ต้องโทษเช่นกัน เมื่อพ้นโทษออกมา<persName>นายสุริยา</persName>ได้ติดต่อประสานให้ไปรับยาบ้า โดยให้ค่าจ้างเที่ยวละ 10,000 บาท ทำมาแล้ว 2 ครั้ง และครั้งล่าสุดเพิ่งได้ค่าจ้างเพียง 5,000 บาทเท่านั้น</p>
       
      <p> <persName>พล.ต.ต.ฉันวิทย์ รามสูต</persName> ผบก.ตปพ.กล่าวว่า จากการสืบสวนของเจ้าหน้าที่ทราบว่าทั้งหมดเป็นเครือข่ายเดียวกันโดยจะประสานจากเครือข่ายในเรือนจำแห่งหนึ่ง และนำมาจำหน่ายในพื้นที่ กทม. และทราบว่า<persName>นายชัชวาลย์</persName> เป็นผู้ส่งมอบยาบ้าและทำมาแล้วหลายครั้ง เจ้าหน้าที่จึงติดตามล่อซื้อและจับกุมได้ ก่อนที่จะขยายผลไปจับกุมผู้ต้องหาที่เหลือ พร้อมแจ้งข้อหามียาเสพติดให้โทษประเภท 1 ไว้ในครอบครองเพื่อจำหน่ายโดยผิดกฎหมาย และจะควบคุมตัวส่ง บช.ปส.ดำเนินการตามขั้นตอนต่อไป</p></body>
</news>
