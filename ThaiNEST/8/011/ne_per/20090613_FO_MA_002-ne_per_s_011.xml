<teiHeader>
<fileDesc>
<titleStmt>
  <title>เจ้าชายมาเลย์ปัดทารุณเมีย ขู่ฟ้องกลับเหตุแจ้งความเท็จ  </title>
  <author>เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for03130652&sectionid=0104&day=2009-06-13  </bibl>
</sourceDesc>
</fileDesc>
</teiHeader>
<news>
<headline>เจ้าชายมาเลย์ปัดทารุณเมีย ขู่ฟ้องกลับเหตุแจ้งความเท็จ</headline>
<lead><persName>เต็งกู เตเมงกง โมฮัมหมัด ฟาครีห์</persName> เจ้าชายแห่งรัฐกลันตันของมาเลเซีย ปฏิเสธข้อกล่าวหาที่ว่าเขาข่มขืนกระทำชำเรา <persName>มาโนฮาร่า โอเดเลีย พีโน่</persName> ภรรยาของตนเอง ซึ่งเป็นนางแบบลูกครึ่งอเมริกัน-อินโดนีเซีย วัย 17 ปี ตามที่ภรรยาของตนกล่าวหา พร้อมขู่จะฟ้องหญิงสาวกลับในข้อหาแจ้งความเท็จ</lead>
<neck></neck>
<body><p>ทั้งนี้ <persName>นายฮาซิก พิลเลย์</persName> ทนายความของเจ้าชายรัฐแห่งกลันตัน เปิดเผยกับสำนักข่าวเบอร์นามา เมื่อวันที่ 12 มิถุนายน ระบุว่า <persName>เจ้าชายฟาครีห์</persName>ได้ยื่นรายงานต่อเจ้าหน้าที่ตำรวจแล้วโดยปฏิเสธข้อกล่าวหาดังกล่าวและกำลังจะดำเนินการทางกฎหมายในข้อหาแจ้งความเท็จ </p>
<p>ด้าน<persName>นายซัลคาเนน อับดุล เราะห์มาน</persName> ผู้บังคับการตำรวจมาเลเซีย กล่าวยืนยันว่า เจ้าหน้าที่ได้รับรายงานดังกล่าวจาก<persName>เจ้าชายฟาครีห์</persName>แล้ว โดยจะส่งมอบคดีนี้ให้ทางสถานีตำรวจกูบัง เกรียน ในรัฐกลันตัน ซึ่งเป็นเจ้าของพื้นที่เกิดเหตุเพื่อทำการสอบสวนคดีนี้ต่อไป </p>
<p>คดีนี้เป็นข่าวครึกโครมหลังจาก<persName>มาโนฮาร่า</persName>เปิดเผยกับสื่อมวลชนว่า เธอได้รับการปฏิบัติจาก<persName>เจ้าชายฟาครีห์</persName>เยี่ยงทาสทางเพศ หลังจากสมรสกันเมื่อปีที่แล้ว โดยเธอสามารถหนีพ้นเงื้อมมือของสามีมาได้ ขณะพำนักอยู่ที่โรงแรมในสิงคโปร์ ก่อนที่จะเดินทางกลับไปหาพ่อแม่ของเธอที่อินโดนีเซีย</p></body>
</news>
