<teiHeader>
<fileDesc>
<titleStmt>
  <title>“โบวี่”กดดันปะทะ“ออม-กิ๊บซี่”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=170909  </bibl>
</sourceDesc>
</fileDesc>
</teiHeader>
<news>
<headline>“<persName>โบวี่</persName>”กดดันปะทะ“<persName>ออม</persName>-<persName>กิ๊บซี่</persName>”</headline>
<lead></lead>
<neck></neck>
<body><p>เพิ่งเปิดซิงเล่นหนังเรื่องแรก “แฟนเก่า” ให้กับ อาวอง ก็ทำเอาสาวสุดเซ็กซี่ “<persName>โบวี่</persName>-<persName>อัฐมา ชีวนิชพันธ์</persName>” ถึงกับเกิดอาการกดดันสุดๆ เพราะต้องปะทะกับ 2 สาว “<persName>ออม</persName>-<persName>นวดี</persName>” กับ “<persName>กิ๊บซี่</persName>-<persName>วนิดา</persName>” ซึ่งเจ้าตัวเผยว่า</p> 

 <p>“ในเรื่องจะชื่อ โบ เป็นนักศึกษา อายุก็ใกล้เคียงอยู่นะ แต่ดีใจที่ได้กลับไปใส่ชุดนักศึกษาอีกครั้ง ซึ่งคาแรกเตอร์ที่ได้รับไม่ไกลจากตัวเรามาก เพราะมันก็คือเด็กสาวปกติทั่วไป ที่มีแฟนแล้วโดนทิ้ง มันเหมือนประสบการณ์ที่คนทั่วไปน่าจะมี ตอนที่ทีมงานติดต่อมาก็รู้สึกตื่นเต้น ยอมรับว่าค่อนข้างกดดันพอสมควรที่ต้องปะทะกับพี่ออม-นวดี และกิ๊บซี่-วนิดา เพราะแต่ละคนก็สวยๆ แถมยังเล่นเก่งอีกด้วย โบถือว่าเป็นน้องใหม่เพราะเป็นหนังเรื่องแรก ถามว่าแอบหวังมั้ย เราก็แอบหวังนิดนึง อยากจะให้คนดูเข้าไปดูแล้วรู้สึกว่าชอบ ไม่จำเป็นต้องชอบเรา แค่ชื่นชอบในหนังก็ถือว่าโบประสบความสำเร็จแล้ว เพราะเราก็เป็นเหมือนส่วนหนึ่งของหนัง จริงๆ หลายคนถามโบว่าหนังดูยากหรือเปล่า โบอยากจะบอกว่าไม่ยากเลย เพราะมันเป็นเรื่องความรัก ความอกหัก ซึ่งโบเชื่อว่าทุกคนต้องเคยผ่านจุดนี้มาแล้วทั้งนั้น แต่เราจะอยู่กับมันได้ยังไงนี่สิน่าสนใจ” <persName>โบวี่</persName>กล่าว </p></body>
</news>
