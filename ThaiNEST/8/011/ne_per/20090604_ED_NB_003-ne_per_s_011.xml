<teiHeader>
<fileDesc>
<titleStmt>
  <title>ก.ไอซีที สร้างระบบ รปภ.โครงข่ายเชื่อมโยงข้อมูลภาครัฐ ป้องกันการโจรกรรมข้อมูลสำคัญ  </title>
  <author>ณัชชา พรหมอินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206040237&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.ไอซีที สร้างระบบ รปภ.โครงข่ายเชื่อมโยงข้อมูลภาครัฐ ป้องกันการโจรกรรมข้อมูลสำคัญ</headline>
<lead>กระทรวงเทคโนโลยีสารสนเทศและการสื่อสาร สร้างระบบความปลอดภัยเครือข่ายสื่อสารข้อมูลเชื่อมโยงหน่วยงานภาครัฐ GIN เพื่อป้องกันการก่ออาชญากรรมข้อมูลสำคัญของภาครัฐผ่านเครือข่ายอินเทอร์เน็ต</lead>
<neck></neck>
<body><p><persName>นายอังสุมาล ศุนาลัย</persName> รองปลัดกระทรวงเทคโนโลยีสารสนเทศและการสื่อสาร หรือไอซีที เปิดเผยว่า กระทรวงฯ ได้จัดทำโครงการเพิ่มศักยภาพการเสริมสร้างความมั่นคงปลอดภัยเครือข่ายสื่อ สารข้อมูลเชื่อมโยงหน่วยงานภาครัฐขึ้น จึงจำเป็นต้องได้รับการปกป้องความเสี่ยงจากการเกิดอาชญากรรมทางคอมพิวเตอร์ เช่น การโจรกรรมข้อมูล การดัดแปลงหรือปลอมแปลงข้อมูล การแพร่ของหนอนและไวรัสคอมพิวเตอร์ การบุกรุกและโจมตีระบบเครือข่าย ซึ่งอาจก่อให้เกิดความเสียหายเป็นมูลค่ามหาศาลแก่ผู้ใช้งานของหน่วยงานภาค รัฐและกระทรวงไอซีที ดังนั้น เพื่อให้ปลอดภัยจากอาชญากรรมดังกล่าว จึงต้องมีการตรวจสอบ ประเมิน และดูแลด้านความมั่นคงปลอดภัยบนระบบเครือข่าย อันเป็นการสร้างมาตรฐานด้านความมั่นคงปลอดภัยที่ดีในการบริหารจัดการระบบ และเสริมสร้างความมั่นคงปลอดภัยของการใช้งานเครือข่าย </p>
<p>สำหรับการดำเนินโครงการเพิ่มศักยภาพฯ นี้จะใช้ระยะเวลาในการดำเนินการ 6 เดือนนับจากเดือนมิถุนายนนี้ ซึ่งโครงการฯ นี้ จะช่วยทำให้เครือข่าย GIN ใสสะอาด มีความปลอดภัยจากอาชญากรรมทางคอมพิวเตอร์ โดยจะดูแลข้อมูลทุกอย่างที่ผ่านเข้ามาในช่องทางเครือข่าย ซึ่งเป็นการสร้างความน่าเชื่อถือ และความเชื่อมั่นให้กับผู้ใช้งานเพิ่มมากยิ่งขึ้น สำหรับการดำเนินการเชื่อมโยงเครือข่าย GIN นั้น ในปีงบประมาณ 2549 กระทรวงฯ ได้ดำเนินการเชื่อมโยงเครือข่ายในส่วนกลางระดับกระทรวง ระดับกรมไปแล้ว จำนวน 274 หน่วยงาน และในปีงบประมาณ 2550 และ 2551 ได้ดำเนินการเชื่อมโยงเครือข่ายสื่อสารข้อมูลภาครัฐไปยังส่วนภูมิภาคครบทั่ว ประเทศรวม 432 หน่วยงาน</p></body>
</news>
