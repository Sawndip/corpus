<teiHeader>
<fileDesc>
<titleStmt>
  <title>ช็อก!โอเวนใกล้ซบผี/ลุ้นแค่ผลตรวจ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/040709/7242  </bibl>
</sourceDesc>
</fileDesc>
</teiHeader>
<news>
<headline>ช็อก!<persName>โอเวน</persName>ใกล้ซบผี/ลุ้นแค่ผลตรวจ</headline>
<lead><persName>ไมเคิล  โอเวน</persName>  กองหน้าทีมชาติอังกฤษ  เดินทางถึงสนามซ้อมของแมนเชสเตอร์  ยูไนเต็ด  เพื่อทำการทดสอบสภาพเพิ่มเติมเมื่อศุกร์ที่ผ่านมา  หลังซุ่มเงียบเข้าตรวจร่างกายไปแล้วตั้งแต่วันก่อน  รอทีมแพทย์อนุมัติ  ได้ย้ายไปอยู่อริหงส์แน่นอน  คาด<persName>เซอร์อเล็กซ์</persName>จะจ่ายค่าเหนื่อยให้ต่อแมตช์ที่ลงเล่น  ขณะที่เจ้าตัวก็น่าจะโอเคต่อให้รายได้หด  แต่ก็ทำให้เขายังได้เล่นในลีกสูงสุดต่อ  แถมยังอยู่กับทีมท็อปโฟร์  และยังมีโอกาสกลับไปติดทีมชาติ</lead>
<neck></neck>
<body><p>นักเตะวัย29เดินทางมาที่แคร์ริงตันเมื่อวันศุกร์ช่วงเช้าหลังจากเข้ารับการตรวจร่างกายโดยเฉพาะอย่างยิ่งปัญหาเรื้อรังที่หัวเข่าตั้งแต่วันพฤหัสฯ</p>
<p> คาดว่าโอเวนต้องมาทดสอบร่างกายเพิ่มเติมที่โรงพยาบาลแมนเชสเตอร์และหากสตาร์เมดิคัลของแมนฯยูฯตรวจเช็กทุกอย่างโดยละเอียดแล้วเขาก็จะได้เซ็นสัญญาร่วมทีมคู่อริของลิเวอร์พูลอย่างเร็วสัปดาห์หน้า</p>
<p> สัญญาของ<persName>โอเวน</persName>กับทางนิวคาสเซิลสิ้นสุดลงเมื่อวันที่1ก.ค.แต่อดีตกองหน้าลิเวอร์พูลกับเรอัลมาดริดยังอยากจะเล่นในลีกสูงสุดอย่างพรีเมียร์ชิพต่อและที่ผ่านมาดูเหมือนว่ามีทีมอย่างฮัลล์ซิตีเท่านั้นที่สนใจดึงตัวไปร่วมทัพอย่างจริงจัง</p>
<p> ล่าสุดปรากฏว่าแชมป์พรีเมียร์ลีกแมนฯยูฯร่วมวงแย่งตัวของฟรีด้วยอีกทีมแล้ว หลังจากปล่อยนักเตะตัวเก่งออกจากทีมไปแล้ว2คนคือ<persName>คริสเตียโนโรนัลโด</persName>กับ<persName>คาร์ลอสเตเวซ</persName>แล้วยังไม่สามารถหากองหน้าตัวใหม่เข้ามาทดแทนได้อย่างเมื่อ2วันก่อน<persName>คาริมเบนเซมา</persName>กองหน้าดาวรุ่งทีมชาติฝรั่งเศสของลียงที่<persName>เซอร์อเล็กซ์เฟอร์กูสัน</persName>อยากได้ตัวก็ตกลงย้ายไปเรอัลมาดริดแล้วขณะที่<persName>ฟรองค์ริเบรี</persName>ก็ยื่นคำขาดต่อทีมต้นสังกัดบาเยิร์นว่าขอย้ายไปซานติอาโกเบร์นาบิวเท่านั้น</p>
<p> สำหรับ<persName>โอเวน</persName>ประสบปัญหาบาดเจ็บหนักหลายครั้งระหว่างย้ายไปเล่นที่เซนต์เจมส์ปาร์คที่รุนแรงสุดเกิดขึ้นตอนไปเตะฟุตบอลโลก2006จนป่านนี้ก็ยังเรียกฟอร์มเดิมกลับมาไม่ได้เข้าใจว่า<persName>เซอร์อเล็กซ์</persName>คงจะเสนอที่จะจ่ายค่าจ้างต่อนัดที่ลงเล่น</p>
<p> กองหน้าวัย 29ปีเข้าใจว่าได้รับค่าเหนื่อยที่นิวคาสเซิลสูงถึง110,000ปอนด์แต่ที่ผ่านมาเขาลงสนามได้เพียงไม่กี่นัดแต่ถึงกระนั้นก็ยิงไปได้10ลูกก่อนทีมจะตกชั้นลงไปเล่นในลีกแชมเปียนชิพฤดูกาลหน้าการที่เขามีปัญหาด้านความฟิตและเจ็บเรื้อรังแบบนี้คงไม่มีทางเลือกนักหากหวังจะได้เล่นให้กับทีมท็อปโฟร์และเขาคงต้องยอมรับสำหรับการที่จะได้ค่าเหนื่อยน้อยลงกว่าเดิม</p>
<p> <persName>โอเวน</persName>จากปัญหาเรื่องฟอร์มการเล่นและความฟิตทำให้<persName>ฟาบิโอคาเปลโล</persName>โค้ชทีมชาติอังกฤษไม่เลือกเขาร่วมทีมชาติแต่การย้ายมาโอลด์แทรฟฟอร์ดน่าจะทำให้เขามีโอกาสที่จะกลับไปอยู่ในความสนใจของกุนซือชาวอิตาเลียนและได้เล่นคู่กับ<persName>เวย์นรูนีย์</persName>ทั้งที่แมนฯยูฯและทีมชาติอังกฤษ.</p></body>
</news>
