<teiHeader>
<fileDesc>
<titleStmt>
  <title>ชาญชัยบ่นน้อยใจถูกหั่นงบ-ชุมพลเชื่อไม่ถอนตัว  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-16 11:22:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090616/51604/%e0%b8%8a%e0%b8%b2%e0%b8%8d%e0%b8%8a%e0%b8%b1%e0%b8%a2%e0%b8%9a%e0%b9%88%e0%b8%99%e0%b8%99%e0%b9%89%e0%b8%ad%e0%b8%a2%e0%b9%83%e0%b8%88%e0%b8%96%e0%b8%b9%e0%b8%81%e0%b8%ab%e0%b8%b1%e0%b9%88%e0%b8%99%e0%b8%87%e0%b8%9a-%e0%b8%8a%e0%b8%b8%e0%b8%a1%e0%b8%9e%e0%b8%a5%e0%b9%80%e0%b8%8a%e0%b8%b7%e0%b9%88%e0%b8%ad%e0%b9%84%e0%b8%a1%e0%b9%88%e0%b8%96%e0%b8%ad%e0%b8%99%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline><persName>ชาญชัย</persName>บ่นน้อยใจถูกหั่นงบ-<persName>ชุมพล</persName>เชื่อไม่ถอนตัว</headline>
<lead>พรรคเพื่อแผ่นดิน เสียใจถูกหั่นงบกระทรวงอุตฯ ขอ1.8หมื่นล้านได้แค่5พันล้านบาท แต่ก็ยังรักจะหารือนายกฯเพิ่มงบ ส่วนหัวหน้าชพท.เชื่อพผ.ไม่ถอนตัว</lead>
<neck></neck>
<body><p>ที่ทำเนียบรัฐบาล เมื่อเวลา 08.30 น. <persName>นายชาญชัย ชัยรุ่งเรือง</persName> รมว.อุสาหกรรม ในฐานะหัวหน้าพรรคเพื่อแผ่นดิน ให้สัมภาษณ์ก่อนการประชุม ครม.ถึงกรณีก่อนหน้านี้ระบุว่า น้อยใจเพราะไม่ได้รับงบประมาณตามที่ขอไป แต่ที่ประชุม ครม.นัดพิเศษเมื่อวานนี้(15 มิ.ย.) ครม.กลับอนุมัติงบเพิ่มให้กับพรรคชาติไทยพัฒนา และพรรคภูมิใจไทย</p>
<p>โดยเขาระบุว่า การประชุมสภาวันนี้ก็เป็นไปตามระเบียบวาระปกติ ซึ่งยังไม่มีเสียงตอบรับจากใคร ต่อข้อถามที่ว่ากระทรวงอุตสาหกรรมถือเป็นกระทรวงสำคัญในด้านเศรษฐกิจแต่กลับไม่ได้รับการตอบรับจากรัฐบาล <persName>นายชาญชัย</persName> กล่าวว่า เราบอกผู้นำรัฐบาลไปแล้วว่ากระทรวงอุตสาหกรรมเป็นกระทรวงหลักในด้านเศรษฐกิจ และเป็นกระทรวงที่สร้างรายได้ สร้างรายได้ให้กับประเทศชาติ หากลงทุนมากก็จะได้ผลประโยชน์กลับสู่ประเทศชาติตามความเป็นจริงของงบประมาณ</p>
<p>เมื่อถามว่า หากยังไม่มีเสียงตอบรับจากรัฐบาลจะมีผลต่อการพิจารณา พ.ร.บ.กู้เงินในวันนี้หรือไม่ <persName>นายชาญชัย</persName> กล่าวว่า ถ้าเคยฟังเพลง ก็ต้องว่า "รักแล้วรอหน่อย" ซึ่งเราก็ต้องรอว่าจะมีการใช้งบประมาณอย่างอื่นเข้ามาช่วยเหลือหรือไม่ และคงต้องค่อย ๆ พูดจากัน เพราะเราอยู่ในครอบครัวเดียวกัน เป็นรัฐบาลร่วมกัน</p>
<p>เมื่อถามว่า กระทรวงอุตสาหกรรมคิดว่าจะต้องของบเพิ่มอีกเท่าใดจากงบกลาง <persName>นายชาญชัย</persName> กล่าวว่า กระทรวงอุตสาหกรรมได้ทำเรื่องมาหลายครั้งแล้ว โดยครั้งแรกเราดำเนินการให้ครบวงจร ในภาวะวิกฤตเศรษฐกิจ เพื่อสร้างความมั่นใจในเรื่องเศรษฐกิจ โดยมีการทำโรดโชว์ในประเทศเป้าหมายทั่วโลก โดยของบประมาณจำนวน 1.8 หมื่นล้านบาท แต่เราได้รับการจัดสรรเพียง 5 พันกว่าล้านบาท แบ่งเป็นเงินเดือนข้าราชการประจำ 2.4 พันล้านบาทแล้ว ส่วนที่เหลือเราต้องนำไปบริหารจัดการในเรื่องการลงทุนด้านอุตสาหกรรม</p>
<p>ผู้สื่อข่าวถามว่านายกรัฐมนตรีรับปากจะจัดสรรงบประมาณให้เพิ่มเติมหรือไม่หากมีความจำเป็น <persName>นายชาญชัย</persName> กล่าวว่า ตนยังไม่ได้มีโอกาสได้พบกับนายกรัฐมนตรี เพราะนั่งกันอยู่คนละฝั่งในสภา แต่คงจะพูดคุยในที่ประชุม ครม.วันนี้ โดยจะต้องสอบถามนายกรัฐมนตรีว่าจะให้ทำอย่างไร</p>
<p>เมื่อถามว่ารู้สึกน้อยใจหรือไม่ที่ของบประมาณไปแล้วไม่ได้รับการตอบสนอง <persName>นายชาญชัย</persName> กล่าวยอมรับว่า เสียความรู้สึกบ้างเล็กน้อย แต่เราก็จะคุยกับคนในครอบครัวเดียวกันว่าหัวหน้าครอบครัวจะว่าอย่างไร เมื่อถามว่าความรู้สึกน้อยใจตรงนี้จะส่งผลต่อการทำงานในพรรคร่วมรัฐบาลหรือไม่ <persName>นายชาญชัย</persName> กล่าวว่า ทุกอย่างต้องมีความยืดหยุ่น และความยืดหยุ่นนั้นประเทศชาติจะต้องได้ประโยชน์</p>
<p>ต่อข้อถามที่ว่าหากวันนี้ไม่ได้รับการพิจารณาจัดสรรงบประมาณเพิ่มเติมจะดำเนินการอย่างไร <persName>นายชาญชัย</persName> กล่าวว่า สมมติว่าถ้าไม่ได้ คนในครอบครัวจะนอนหันหน้าเข้าหากัน หรือหันหลังให้กัน</p>
<p>เมื่อถามว่าแล้วขณะนี้พรรคเพื่อแผ่นดินนอนหันหลังให้หรือไม่ <persName>นายชาญชัย</persName> กล่าวว่า ทุกวันนี้ตนก็นอนเดี่ยวอยู่แล้ว ที่ผ่านมาเราก็ขอในเหตุในผล แล้วคนที่เป็นหัวหน้าครอบครัวจะเห็นว่าเหมาะสมอย่างไร</p>
<p>ถามว่าเสียงบ่นน้อยใจของพรรคร่วมรัฐบาลได้ยินถึงพรรคประชาธิปัตย์หรือไม่ <persName>นายชาญชัย</persName> กล่าวว่า “ผมไม่ขอวิจารณ์พรรคอื่น แต่ของเราเริ่มน้อยใจแล้วนะ ซึ่งเราก็บ่นทางสื่ออย่างนี้”</p>
<p>เมื่อถามว่าเพราะเหตุใดพรรคร่วมที่คุยกันบ่อยครั้งแต่ก็ยังเกิดปัญหาออกมาเรื่อยๆ <persName>นายชาญชัย</persName> กล่าวว่า เราไม่ขอวิพากษ์วิจารณ์พรรคอื่นเราวิจารณ์แต่พรรคเพื่อแผ่นดิน เมื่อถามว่าในเมื่อพรรคเพื่อแผ่นดินบ่นน้อยใจแล้วจะทำอย่างไรต่อไป <persName>นายชาญชัย</persName> กล่าวว่า “มีเพลงอยู่เพลงหนึ่งชื่อว่า น้อยใจรัก ซึ่งหมายความว่าแม้น้อยใจแต่ก็ยังรักอยู่”</p>
<p>"<persName>ชุมพล</persName>" มั่นใจเพื่อแผ่นดินไม่คิดถอนตัว</p>
<p>ช่วงเดียวกันนี้ <persName>นายชุมพล ศิลปอาชา</persName> รมว.การท่องเที่ยวและกีฬา ในฐานะหัวหน้าพรรคชาติไทยพัฒนา(ชพท.) ให้สัมภาษณ์ถึงกรณี<persName>นายชาญชัย ชัยรุ่งเรือง</persName> หัวหน้าพรรคเพื่อแผ่นดิน พาดพิงไม่พอใจที่ไม่ได้รับพิจารณางบเพิ่มเติมให้กระทรวงอุตสาหกรรม เหมือนกระทรวงการท่องเที่ยวและกีฬา กับกระทรวงมหาดไทย ที่พรรคชาติไทยพัฒนาและพรรคภูมิใจไทยดูแล </p>
<p>โดยระบุว่า คราวนี้ไม่ใช่เป็นการเกลี่ยให้พรรคร่วมเพิ่มอีกแต่อย่างใด แต่เป็นเพียงการตกหล่นเท่านั้น กระทรวงอุตสาหกรรมก็ได้ไปมากเนื่องจากต้องไปโรดโชว์มาก การพิจารณางบฯในครม.เมื่อวันที่ 15 มิ.ย.ที่ผ่านมานั้นเป็นเพียงดูที่ตกหล่นเท่านั้น ซึ่งถ้าไม่ได้พรรคชาติไทยพัฒนาก็ไม่ได้ติดใจแต่อย่างใด</p>
<p>กระทรวงท่องเที่ยวได้รับงบฯ เป็นที่น่าพอใจ แต่คงไม่ได้เกี่ยวข้องกับการสนุบสนุนพ.ร.บ.กู้เงิน 4 แสนล้านบาท เพราะเห็นด้วยกับการให้ผ่านพ.ร.ก.และพ.ร.บ.ดังกล่าวอยู่แล้ว ไม่เกี่ยวกับการที่กระทรวงฯได้รับงบฯเพิ่ม พรรคชาติไทยพัฒนาโหวตให้เต็มที่ ในส่วนของกระทรวงเกษตรฯที่พรรคดูแลอยู่นั้นก็ได้รับงบฯ 5หมื่นกว่าล้านบาทซึ่งเป็นที่น่าพอใจ แต่ไม่ใจเป็นการที่นายกรัฐมนตรีมาเอาใจพรรคชาติไทยพัฒนาอย่างที่ถูกวิจารณ์ แต่เป็นงบฯค้างเก่าของปีงบประมาณ 53 ซึ่งเมื่อการประชุมครม.วันที่ 15 มิ.ย.ถ้าไม่ได้เราก็ไม่ได้ติดใจเพราะกระทรวงสามารถปรับเกลี่ยงบประมาณเองได้</p>
<p>ผู้สื่อข่าวถามว่า หากพรรคเพื่อแผ่นดินจะตัดสินใจทำอย่างใดอย่างหนึ่งเพราะน้อยใจรัฐบาล <persName>นายชุมพล</persName> กล่าวว่า ไม่ถึงขนาดนั้น พบกันในที่ประชุมสภาวานนี้(15 มิ.ย.)ยังดีอยู่ ท่านยังมีเวลาไปดูแลมหาวิทยาลัยของท่านได้ เชื่อว่าไม่บาดหมาง กับตนก็คุยกันดี และเดี๋ยวตนขึ้นห้องประชุมครม.อาจจะไปช่วยพูดจาด้วยอีกแรง</p>
<p>ต่อถามที่ว่า หากพรรคเพื่อแผ่นดินตัดสินใจถอนตัวออกจากการร่วมรัฐบาล <persName>นายชุมพล</persName> กล่าวว่า "ไม่มีแน่ ตัดประเด็นนี้ไปได้เลย"</p></body>
</news>
