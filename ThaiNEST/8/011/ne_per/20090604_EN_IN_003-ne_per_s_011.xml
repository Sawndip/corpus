<teiHeader>
<fileDesc>
<titleStmt>
  <title>ไอซ์ รับเกรงใจ หลวง สื่อดึงเอี่ยว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-04 08:47:09  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=174502  </bibl>
</sourceDesc>
</fileDesc>
</teiHeader>
<news>
<headline><persName>ไอซ์</persName> รับเกรงใจ <persName>หลวง</persName> สื่อดึงเอี่ยว</headline>
<lead>'<persName>ไอซ์</persName>' รับเกรงใจ '<persName>หลวง</persName>' สื่อดึงเอี่ยว โวหนุ่มรุมจีบ เมินฉายาเจ้าแม่ Party</lead>
<neck></neck>
<body><p>เหนื่อยอกเหนื่อยใจ มีข่าวสาว '<persName>ไอซ์ อภิษฎา</persName>' ทีไร ก็ไม่พลาดจะมีชื่อหนุ่มเพื่อนสนิท '<persName>หลวง พสุ</persName>' พ่วงท้ายมาเอี่ยวด้วย ถึงแม้จะเป็นเรื่องจริงหรือไม่จริงก็ตาม เจ้าตัวก็เลยเกิดอาการเกรงใจมิใช่น้อย เพราะขนาดที่หนุ่ม<persName>หลวง</persName>ไม่ได้อยู่เมืองไทย ก็สามารถดึงมาเป็นข่าวได้ จนนางร้ายหน้าสวยวอนสื่อทันทีว่า </p>

<p>"ตอนนี้เกรงใจ หลวง มาก ว่าจะต้องมีชื่อเขาตลอดเวลา คือเราเป็นเพื่อนกัน เราก็ต้องเดินทางชีวิตของแต่ละคนแล้ว ไอซ์ว่าหยุดเรื่องของเขาดีกว่า เราก็อยากใช้ชีวิตของเราทั้งคู่ จริงแล้วไม่อยากให้ดึงเข้ามาเขียนกับไอซ์"</p>

<p><persName>หลวง</persName>เขาซีเรียสมั้ย "ไม่ได้คุยกันเรื่องนี้ ใครจะมาชอบเรื่องแบบนี้ เพราะเขาไม่ได้เงินเหมือนไอซ์ที่เราเป็นดารา เขาก็มีอีกอาชีพหนึ่ง"</p>

<p>ถือว่าเป็นการกั๊กกันหรือเปล่า "คือเราเกรงใจ เพราะเขาไม่ได้เป็นดารา เขามีอาชีพของเขา แต่ตอนนี้เขียนข่าวไอซ์ก็ตบด้วยพี่หลวงอย่างนั้น พี่หลวงอย่างนี้"</p>

<p>แล้วได้ดูหนุ่มๆบ้างมั้ย "ไม่ถึงขั้นได้ดู แต่ก็มีบ้าง ไอซ์ยังพึ่งอายุ 24 ก็ต้องมีเข้ามาบ้าง แต่ยังไม่ถึงว่าใช่เลยเป็นแฟนได้เลย ตอนนี้อยู่กับเพื่อน"</p>

<p>เจอกันที่งานปาร์ตี้หรือเปล่า "ไม่ค่ะ ถ้าวันศุกร์ก็จะไปทานข้าวกับเพื่อนเท่านั้นเอง"</p>

<p>แต่ก็มีคนเห็น<persName>ไอซ์</persName>ที่งานปาร์ตี้บ่อย "ปาร์ตี้บ่อยเหรอคะ มั่วแล้ว ไอซ์ยอมรับว่าไปจริง ส่วนมากจะไปวันศุกร์ แต่ก็ไม่บ่อย หลังจากทานข้าวเสร็จก็ไปนิดนึง แล้วก็กลับบ้านแยกย้าย ปกติกับผู้หญิงทั่วไป"</p>

<p>จนได้ฉายาเจ้าแม่ปาร์ตี้ตัวจริง "จริงแล้วโดนข่าวนี้ตั้งแต่แรกเลย เพราะมีภาพปาร์ตี้ ไอซ์ยอมรับว่าไป แต่ไปก็ไม่ได้เสียผู้เสียคน มันก็ไม่ได้เมาไม่เป็นท่า แค่เราไม่ค่อยได้เจอเพื่อนสักเท่าไหร่"</p></body>
</news>
