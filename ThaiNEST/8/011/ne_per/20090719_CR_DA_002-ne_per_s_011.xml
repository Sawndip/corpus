<teiHeader>
<fileDesc>
<titleStmt>
  <title>หนุ่มใหญ่ซิ่งปิกอัพชนเด็กตาย 5 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-19 13:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9029  </bibl>
</sourceDesc>
</fileDesc>
</teiHeader>
<news>
<headline>หนุ่มใหญ่ซิ่งปิกอัพชนเด็กตาย 5 ศพ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 07.30 น. วันนี้ (19 ก.ค.) <persName>พ.ต.ท.ประสบสุข สิงห์ทองรัตน์</persName> สารวัตรเวร สภ.ท่าแพ จ.สตูล รับแจ้งเหตุรถปิกอัพชนกับรถ จยย. บนถนนสายฉลุง-ละงู หมู่ 1 ช่วง กม.16-17 บ้านวังปริง ต.ท่าเรือ อ.ท่าแพ จึงรีบนำกำลังเดินทางไปตรวจสอบ พบศพ <persName>ด.ช.ณัฐวุฒิ หมีนพราน</persName> อายุ 8 ปี <persName>ด.ช.อนุภาพ โดงกูล</persName> อายุ 8 ปี <persName>ด.ช.ปรีชา โดงกูล</persName> อายุ 11 ปี นอกจากนั้น ยังพบผู้บาดเจ็บสาหัสอีก 3 ราย ถูกนำส่งโรงพยาบาลท่าแพ ทราบชื่อ <persName>ด.ช.สงกรานต์ เทพฉิม</persName> อายุ 10 ปี และ <persName>ด.ช.อรินทร์ บิลโต๊ะและ</persName> อายุ 11 ปี ซึ่งทั้งคู่เสียชีวิตในเวลาต่อมา  </p>

<p>นอกจากนี้ ในที่เกิดเหตุยังพบ <persName>นายอับดุล มูเก็ม</persName> อายุ 37 ปี อาชีพขายขนมเร่ตามหมู่บ้าน นอนร้องครวญครางอยู่ข้างรถ จยย. ยี่ห้อฮอนด้า สีเทา-น้ำเงิน ทะเบียน กทก 997 สตูล ส่วนรถคู่กรณีที่ก่อเหตุ เป็นรถยนต์ยี่ห้อมิตซูมิชิ รุ่นไซโคลน สีเขียว ทะเบียน บค.7481 ตรัง ต่อมาคนขับได้เข้ามอบตัวกับเจ้าหน้าที่ ทราบชื่อคนขับ คือ <persName>นาย นายกฤติคม เพชรพวง</persName> อายุ  20 ปี สอบสวนรับสารภาพว่า ได้ขับรถยนต์ปิดอัพออกจากบ้านที่ อ.เมืองสตูล ตามลำพัง ต้องการมุ่งหน้าไป อ.ละงู แต่เมื่อมาถึงสถานที่เกิดเหตุรถเกิดเสียหลัก ได้พุ่งชนใส่รถ จยย. ที่จอดขายขนมอยู่ข้างทาง โดยมีกลุ่มเด็ก ๆ ยืนซื้ออยู่ เจ้าหน้าที่จึงควบคุมตัวส่งดำเนินการตามขั้นตอนต่อไป.</p></body>
</news>
