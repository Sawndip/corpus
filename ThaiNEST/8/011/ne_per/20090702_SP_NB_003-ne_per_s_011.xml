<teiHeader>
<fileDesc>
<titleStmt>
  <title>ทัพนักกีฬาไทย คว้าเหรียญเพิ่มอีก 1 เหรียญทองและ 4 เหรียญเงิน ในกีฬาเอเชี่ยนยูธเกมส์ ที่สิงคโปร์  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207020266&tb=N255207  </bibl>
</sourceDesc>
</fileDesc>
</teiHeader>
<news>
<headline>ทัพนักกีฬาไทย คว้าเหรียญเพิ่มอีก 1 เหรียญทองและ 4 เหรียญเงิน ในกีฬาเอเชี่ยนยูธเกมส์ ที่สิงคโปร์</headline>
<lead>วันนี้ ทัพนักกีฬาไทยคว้าเหรียญรางวัลได้อีก 1 เหรียญทอง และ 4 เหรียญเงิน ในกีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ วันที่ 3 โดยเหรียญทองได้จากวิ่ง 400 เมตรหญิง ผลงานของลมกรดสาวไทยจากอุดรธานี <persName>เบญจมาศ ยวดทอง</persName> ที่วิ่งเข้าเส้นชัยเป็นคนแรก เวลาที่สุดในชีวิต 57.38 วินาที ส่วนวิ่ง 400 เมตรชาย เป็นการขับเคี่ยวเหรียญเงิน ระหว่าง <persName>เจ้าอ๋อม นิติพล ทองพูน</persName> กับลมกรดจากคาซัคสถาน และเป็น<persName>เจ้าอ๋อม</persName>ที่สปีดเข้าเส้นชัยก่อน .02 วินาที เวลา 49.27 วินาที และเหรียญทองเป็นของตัวเต็งญี่ปุ่น</lead>
<neck></neck>
<body><p>สำหรับกรีฑาประเภทลาน ได้เหรียญเงินจากขว้างจักร ฝีมือของ <persName>สุเบญรัตน์ อินแสง</persName> ขว้างครั้งที่ 3 ได้ระยะไกลสุด 42.98 เมตร ส่วนเหรียญทองเป็นของจีน 45.43 เมตร </p>
<p>ส่วนโบว์ลิ่ง แข่งที่ ออร์คิด คันทรีคลับ ประเภทหญิงคู่ <persName>น้องมายด์ ญาณี แซ่เบ้</persName> กับ <persName>น้องปาร์ตี้ ธนาปรางค์ เสถียร</persName> ช่วยกันโยน 6 เกม ทำคะแนนเป็นที่ 2 สกอร์ 2,579 คว้าเหรียญเงินได้สำเร็จ เหรียญทองเป็นของเจ้าภาพสิงคโปร์ 2,680 คะแนน </p>
<p>นอกจากนี้ไทยยังได้เหรียญเงิน จากเงือกสาวดาวรุ่งไทย วัย 13 ปี <persName>เบญจพร ศรีพนมธร</persName> ว่ายฟรีสไตล์ 400 เมตร แตะขอบสระเป็นที่ 2 เวลา 4 นาที 21.63 วินาที ตามหลังเจ้าภาพสิงคโปร์ที่ได้เหรียญทอง เวลา 4 นาที 14.25 วินาที </p>
<p>และวันพรุ่งนี้ ยังมีชิงชัยอีก 20 เหรียญทอง จาก 3 ชนิดกีฬา เริ่มที่ ว่ายน้ำ , ยิงปืน และกรีฑาแข่งขันวันสุดท้าย </p></body>
</news>
