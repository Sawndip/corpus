<teiHeader>
<fileDesc>
<titleStmt>
  <title>เฟดเอ็กซ์ลิ่ว-ยอโควิชเจ๊งเฟรนช์โอเพ่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/01/news_28846799.php?news_id=28846799  </bibl>
</sourceDesc>
</fileDesc>
</teiHeader>
<news>
<headline><persName>เฟดเอ็กซ์</persName>ลิ่ว-<persName>ยอโควิช</persName>เจ๊งเฟรนช์โอเพ่น</headline>
<lead></lead>
<neck></neck>
<body><p>"<persName>เฟดเอ็กซ์</persName>" <persName>โรเจอร์ เฟเดอเรอร์</persName> นักหวดหนุ่มสวิส พลิกสถานการณ์จากเสียเซตแรกให้ <persName>ปอล อองรี มาติเยอ</persName> นักเทนนิสเจ้าถิ่น กลับมาเอาชนะ 3-1 เซต ในศึกเทนนิสเฟรนช์ โอเพ่น ชายเดี่ยว รอบ 3 ขณะที่ <persName>โนวัค ยอโควิช</persName> มือเต็ง 4 จากเซอร์เบีย พลิกพ่าย <persName>ฟิลิปป์ โคห์ลชไรเบอร์</persName> หนุ่มเยอรมัน 0-3 เซตตกรอบ การแข่งขันเทนนิสแกรนด์สแลม รายการที่ 2 ของปี เฟรนช์ โอเพ่น 2009 ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 30 พ.ค. ที่ผ่านมา ในประเภทชายเดี่ยวรอบ 3 "<persName>เฟดเอ็กซ์</persName>" <persName>โรเจอร์ เฟเดอเรอร์</persName> นักเทนนิสมือ 2 ของโลกชาวสวิส และรองแชมป์รายการนี้ 3 สมัยซ้อน ลงสนามพบกับ <persName>ปอล อองรี มาติเยอ</persName> นักเทนนิสเจ้าถิ่นมือวางอันดับ 32 ของรายการ แมทช์นี้ <persName>เฟเดอเรอร์</persName> เสียเซตแรกไปก่อน จากนั้นมาเก็บ 3 เซตรวด ชนะ 3-1 เซต 4-6, 6-1, 6-4 และ 6-4 ผ่านเข้ารอบ 16 ทีมสุดท้ายไปพบกับ <persName>ทอมมี ฮาส</persName> นักหวดชาวเยอรมัน ที่ชนะ <persName>เฌเรมี ชาร์ดี</persName> นักเทนนิสฝรั่งเศสอีกคน 3-1 เซต 7-5, 6-3, 4-6, 6-4</p>
<p>ขณะที่ <persName>โนวัค ยอโควิช</persName> นักหวดมือ 4 ของโลกชาวเซอร์เบีย พลิกล็อกพ่าย <persName>ฟิลิปป์ โคห์ลชไรเบอร์</persName> มือวางอันดับ 29 ชาวเยอรมัน 0-3 เซต 6-4, 6-4, 6-4 ทำให้ <persName>ยอโควิช</persName> เป็นนักเทนนิสฝ่ายชายมือวางอันดับสูงสุดที่ตกรอบ โดย <persName>โคห์ลชไรเบอร์</persName> จะเข้าไปพบกับ <persName>ทอมมี โรเบรโด</persName> มือวางอันดับ 16 จากสเปน ที่ชนะ <persName>แม็กซิโม กอนซาเลซ</persName> จากอาร์เจนตินา 4-6, 7-5, 6-1 และ 6-0</p>
<p>ทางฝั่งประเภทหญิงเดี่ยว รอบ 3 <persName>เซเรนา วิลเลียมส์</persName> อดีตแชมป์รายการนี้ปี 2002 และมือวางอันดับ 2 ของรายการชาวอเมริกัน ต้องลุ้นถึง 3 เซต ก่อนปราบ <persName>มาเรีย โฆเซ มาร์ติเนซ ซานเชซ</persName> จากสเปน 4-6, 6-3, 6-4 เข้าไปเจอกับ <persName>อเลกซานดรา วอซเนียค</persName> มือวางอันดับ 24 จาแคนาดา ที่ชนะ <persName>ลูร์เดส โดมิงเกซ ลีโน</persName> จากสเปน 6-2, 3-6, 6-3 ต่อไป</p>
<p>ส่วนผลคู่อื่น ชายเดี่ยว รอบ 3 <persName>โจ</persName>-<persName>วิลฟรีด ซองกา</persName> (9-ฝรั่งเศส) ชนะ <persName>คริสตอฟ โรชูส์</persName> (เบลเยียม) 6-2, 6-2, 6-2, <persName>ฮวน มาร์ติน เดล ปอโตร</persName> (5-อาร์เจนตินา) ชนะ <persName>อิกอร์ อันดริเยฟ</persName> (25-รัสเซีย) 6-4, 7-5, 6-4, <persName>กาเอล มองฟิลส์</persName> (11 ฝรั่งเศส) ชนะ <persName>เจอร์เกน เมลเซอร์</persName> (24-ออสเตรีย) 6-2, 4-6, 6-3, 6-1</p>
<p>หญิงเดี่ยว รอบ 3 <persName>เยเลนา แยนโควิช</persName> (5-เซอร์เบีย) ชนะ <persName>ยาร์มิลา กรอธ</persName> (สโลวะเกีย) 6-1, 6-1, <persName>แอกนีสกา รัดวันสกา</persName> (12-โปแลนด์) ชนะ <persName>แคเทรีนา บอนดาเรนโก</persName> (ยูเครน) 6-2, 6-4</p></body>
</news>
