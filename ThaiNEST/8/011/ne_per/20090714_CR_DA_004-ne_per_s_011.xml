<teiHeader>
<fileDesc>
<titleStmt>
  <title>ระทึกทำเนียบเก๋งแก๊สรั่ว!นักข่าวหนีกระเจิง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-14 10:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8095  </bibl>
</sourceDesc>
</fileDesc>
</teiHeader>
<news>
<headline>ระทึกทำเนียบเก๋งแก๊สรั่ว!นักข่าวหนีกระเจิง</headline>
<lead></lead>
<neck></neck>
<body><p>เมื่อเวลา 09.30 น. วันนี้ (14 ก.ค.) ที่ทำเนียบรัฐบาล ผู้สื่อข่าวรายงานว่า บริเวณหน้าตึกบัญชาการ 1 ได้มีกลุ่มควันลอยขึ้นมาจากบริเวณใต้ท้องรถยนต์ ยี่ห้อนิสสัน รุ่นเซฟิโร สีดำ สร้างความตื่นตระหนกตกใจกับบรรดานักข่าวที่นั่งอยู่บริเวณรังนกกระจอก</p> 

<p>เบื้องต้นทางเจ้าหน้าที่ตำรวจทำเนียบได้นำสายยางฉีดน้ำมาฉีดใส่รถเพื่อระงับกลุ่มควันแก๊สที่ลอยพวยพุ่งอยู่ใต้ท้องรถโดยใช้เวลานานกว่า 5 นาทีจึงสามารถระงับเหตุได้ จากนั้น <persName>นายสันติ บุญสถาพร</persName> ซึ่งเป็นเจ้าของรถยนต์คันดังกล่าวและเป็นคณะทำงานผู้ตรวจสอบโครงการชุมชนพอเพียง ที่มาร่วมประชุมกับเจ้าหน้าที่ทำเนียบรัฐบาล ได้ลงมาเปิดประตูรถ พร้อมกับเปิดท้ายรถเพื่อตรวจสอบดูถังแก๊สที่ติดอยู่ด้านหลัง ซึ่งพบว่ารถยนต์คันดังกล่าวได้ติดถังแก๊สเอลพีจีเป็นลักษณะรูปโดนัทที่ฝังอยู่ในหลุมสำหรับวางล้อรถอะไหล่แต่เปลี่ยนมาเป็นถังแก๊สแทน จากการตรวจสอบเบื้องต้นพบว่าถังแก๊สดังกล่าวรั่วจึงทำให้เกิดควันลอยพวยพุ่งออกมาบริเวณใต้ท้องรถ ทั้งนี้<persName>นายสันติ</persName>ระบุว่า รถเพิ่งจะไปติดตั้งแก๊สมาได้ไม่นานและไม่เคยเกิดปัญหาถังแก๊สรั่ว โดยได้โทรศัพท์แจ้งให้ช่างรถยนต์มาดำเนินการแก้ไขอย่างเร่งด่วนแล้ว </p>

<p>ผู้สื่อข่าวรายงานว่า เหตุการณ์ระทึกขวัญในครั้งนี้เป็นครั้งที่สองที่เกิดขึ้นกับรถยนต์ส่วนตัวที่นำเข้ามาจอดบริเวณหน้าตึกบัญชาการ 1 ทำเนียบรัฐบาล หลังจากที่ก่อนหน้านี้เคยเกิดเหตุกับรถยนต์ฮอนด้า แอคคอตของที่ปรึกษา<persName>พล.ต.สนั่น ขจรประศาสนต์</persName> รองนายกรัฐมนตรี ที่เกิดไฟลุกไหม้ขึ้นบริเวณหน้ากระโปรงรถเนื่องจากสายไฟช๊อตแต่โชคดีที่ไม่เกิดระเบิด.</p></body>
</news>
