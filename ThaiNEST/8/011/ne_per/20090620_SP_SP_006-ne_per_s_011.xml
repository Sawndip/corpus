<teiHeader>
<fileDesc>
<titleStmt>
  <title>ผีจ้องซิวกาซียาส-เบนซ์-เกล็น?  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 09:36:02  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_038.html  </bibl>
</sourceDesc>
</fileDesc>
</teiHeader>
<news>
<headline>ผีจ้องซิว<persName>กาซียาส</persName>-<persName>เบนซ์</persName>-<persName>เกล็น</persName>?</headline>
<lead>ในเมื่อขาย<persName>โด้</persName>ออกไปแล้วแต่ยังไม่หน้าใหม่เข้ามา "ปีศาจแดง" แมนฯ ยูไนเต็ดก็ถูกโยงกับนักเตะไปเรื่อยล่าสุดมีข่าวเตรียมเอาคืน เรอัล มาดริด ยื่นข้อเสนอซื้อตัว <persName>อีเกร์ กาซียาส</persName> ยอดนายทวารทีมชาติสเปน รวมทั้งเป็นตัวเต็งซิว<persName>คาริม เบนเซม่า</persName> กองหน้าโอลิมปิก ลียงด้วยค่าตัว 30 ล้านปอนด์ แม้กระทั่ง<persName>เกล็น จอห์นสัน</persName> ฟูลแบ็กทีมชาติอังกฤษของ พอร์ทสมัธก็ยังไม่เว้น</lead>
<neck>แมนเชสเตอร์ ยูไนเต็ด เตรียมเอาคืน เรอัล มาดริด อย่างเจ็บแสบ ด้วยการยื่นข้อเสนอซื้อตัว <persName>อีเกร์ กาซียาส</persName> ยอดนายทวารทีมชาติสเปนมาเฝ้าเสาในช่วงซัมเมอร์นี้ ตามรายงานของ เอล มุนโด้ เดปอร์ติโบ หนังสือพิมพ์แห่งแคว้นกาตาลุนย่า เมื่อวันศุกร์ที่ 19 มิ.ย. ที่ผ่านมา      แมนฯ ยูไนเต็ด กำลังจะได้งบประมาณเสริมทัพในช่วงซัมเมอร์นี้อย่างมโหฬาร หลังจากตอบรับข้อเสนอ 80 ล้านปอนด์ (ราว 4,400 ล้านบาท) ในการปล่อยตัว <persName>คริสเตียโน่ โรนัลโด้</persName> ปีกโปรตุกีสให้กับ เรอัล มาดริด และที่ผ่านมาก็เป็นข่าวกับสตาร์หลายรายทั้ง <persName>เฟร์นานโด ตอร์เรส</persName>, <persName>บิคตอร์ บัลเดส</persName> และ <persName>โรบิน ฟาน เพอร์ซี่</persName>      เอล มุนโด้ เดปอร์ติโบ ไม่ได้ระบุว่า แมนฯ ยูไนเต็ด จะยื่นข้อเสนอเป็นตัวเลขเท่าไร แต่บอกว่า จะมีการเปิดฉากเจรจาในช่วงสัปดาห์หน้าเป็นต้นไป      <persName>เซอร์ อเล็กซ์ เฟอร์กูสัน</persName> บรมกุนซือผีแดง ต้องการหาตัวแทนมาเพื่อทดแทน <persName>เอ็ดวิน ฟาน เดอร์ ซาร์</persName> นายทวารชาวดัตช์ ที่กำลังจะรีไทร์ในปีหน้า แม้ว่าจะรู้ดีว่า การดึง "<persName>ซาน อีเกร์</persName>" มาจากเรอัล มาดริด ไม่ใช่เรื่องง่ายแม้แต่น้อยก็ตาม      ทั้งนี้ นี่ไม่ใช่ครั้งแรกที่ <persName>กาซียาส</persName> ถูกโยงเข้ากับทีมจากเมืองแมนเชสเตอร์ โดยเมื่อต้นปีที่ผ่านมาก็มีข่าวว่า แมนฯ ซิตี้ พร้อมทุ่มเงินมหาศาลหลักร้อยล้านปอนด์ ดึงนายด่านจอมหนึบมาเฝ้าเสาครั้งหนึ่งแล้ว</neck>
<body><p>เชื่อผีทุ่ม 1.6 พันล้านได้ตัว<persName>เบนซ์</persName></p>
<p>เดลี่ สตาร์ แท็บลอย์ดังของเมืองผู้ดี รายงานว่า แมนฯ ยูไนเต็ด มีท่าทีมั่นใจว่าจะสามารถได้ตัว <persName>คาริม เบนเซม่า</persName> กองหน้าดาวรุ่งจาก โอลิมปิก ลียง ด้วยค่าตัว 30 ล้านปอนด์ (ราว 1,650 ล้านบาท)</p>
<p>รายงานระบุว่า สตาร์วัย 21 ซึ่งเนื้อหอมสุดๆ ถูก แมนฯ ยูไนเต็ด ตามดูฟอร์มมาตลอดสองปีที่ผ่านมา และแม้ว่าก่อนหน้านี้ทาง ลียง จะยืนยันไม่มีวันปล่อย <persName>เบนเซม่า</persName> แต่ล่าสุด มีทีท่าว่าทีมดังแห่ง ลีก เอิง พร้อมเจรจาทำธุรกิจด้วยหากได้รับข้อเสนอที่พึงพอใจ</p>
<p>ขณะเดียวกัน ลียง รู้ดีว่า อาจเป็นเรื่องบ้าบอหากว่าพวกเขาปฏิเสธข้อเสนอก้อนโตที่ยื่นเข้ามาซื้อ <persName>เบนเซม่า</persName> ซึ่งค่าตัวอาจจะเพิ่มหรือลดลงก็ได้ขึ้นอยู่กับผลงานในฟุตบอลโลก รอบสุดท้าย ตอนปีหน้า</p>
<p> จับตาผีฉก<persName>จอห์นสัน</persName>นาทีสุดท้าย</p>
<p>เดลี่ สตาร์ ยังรายงานว่า แมนฯ ยูไนเต็ด อาจกลายเป็นตาอยู่ฉกตัว <persName>เกล็น จอห์นสัน</persName> ฟูลแบ็กทีมชาติอังกฤษของ พอร์ทสมัธ เข้าสังกัดตัดหน้า ลิเวอร์พูล และ เชลซี ด้วย </p>
<p>รายงานระบุว่า แมนฯ ยูไนเต็ด พร้อมทุ่มเงิน 18 ล้านปอนด์ (ราว 990 ล้านบาท) เพื่อกระชากตัว <persName>จอห์นสัน</persName> เข้าสังกัด </p>
<p>เวลานี้ ลิเวอร์พูล เชื่อว่า ตนเองมีโอกาสดีกว่า เชลซี ในการเซ็นสัญญากับ <persName>จอห์นสัน</persName> ขณะที่ แมนฯ ซิตี้ ซึ่งถูกมองว่าเป็นสโมสรที่สามที่มีเอี่ยวด้วย ได้ออกโรงปฏิเสธแล้วว่า ไม่ใช่พวกตน</p></body>
</news>
