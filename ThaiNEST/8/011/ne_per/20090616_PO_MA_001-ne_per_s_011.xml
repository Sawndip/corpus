<teiHeader>
<fileDesc>
<titleStmt>
  <title>"ศุภชัย"ชี้บทบาทคนละสมัย เชื่อปชป.เข้าใจยื่น"ม.265"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03160652&sectionid=0133&day=2009-06-16  </bibl>
</sourceDesc>
</fileDesc>
</teiHeader>
<news>
<headline>"<persName>ศุภชัย</persName>"ชี้บทบาทคนละสมัย เชื่อปชป.เข้าใจยื่น"ม.265"</headline>
<lead>"<persName>ศุภชัย ใจสมุทร</persName>" หายใจไม่ทั่วท้อง เมื่อผลพวงจากอดีตเมื่อครั้งอยู่พลังประชาชน เคยยื่น กกต.สอบ ส.ส.-ส.ว.กว่า 100 ชีวิต ขัด ม.265 ถือหุ้นบริษัทเอกชน มี ส.ส.ปชป.ติดโผเกือบ 30 ชีวิต หวั่นเป็นชนวนพรรคร่วมแตกคอ ลั่นเคยขอถอนเรื่องแต่ กกต.ไม่ยอม ปลงตกเปรยอะไรจะเกิดต้องเกิด</lead>
<neck></neck>
<body><p>ภายหลังที่ปรึกษาฝ่ายกฎหมายของคณะกรรมการการเลือกตั้ง (กกต.) ให้ความเห็นว่า การถือครองหุ้นในบริษัทเอกชน และบริษัทคู่สัมปทานของรัฐของ ส.ส. และ ส.ว. กว่า 100 คนเข้าข่ายกระทำการขัดต่อมาตรา 265 ของรัฐธรรมนูญ และอาจส่งผลให้ ส.ส. และ ส.ว. เหล่านั้นขาดคุณสมบัติ ตามที่นายศุภชัย ใจสมุทร รองโฆษกประจำสำนักนายกรัฐมนตรี เคยไปยื่นเรื่องร้องเรียนต่อ กกต. เมื่อครั้งสมัยอยู่พรรคพลังประชาชน ช่วงรัฐบาล<persName>นายสมัคร สุนทรเวช</persName> อดีตนายกรัฐมนตรี </p>
<p>ล่าสุด <persName>นายศุภชัย ใจสมุทร</persName> ที่เวลานี้เปลี่ยนบทบาท มาอยู่ฝ่ายรัฐบาล และสังกัดพรรคภูมิใจไทย (ภท.) ให้เหตุผลถึงการกระทำของตัวเองในอดีตที่ผ่านมาว่า อะไรจะเกิดก็ต้องเกิด ที่ผ่านมาตนได้ไปยื่นเรื่องต่อ กกต. เพราะต้องการให้ผู้เกี่ยวข้องบังคับใช้มาตรา 265 วรรคสอง ของรัฐธรรมนูญ ที่ถือหุ้นในห้างหุ้นส่วนที่มีสัมปทานกับรัฐในลักษณะผูกขาดตัดตอน ให้ครอบคลุมและครบถ้วนกับทุกคนโดยมีบุคคลอื่นที่เห็นในทำนองเดียวกันไปยื่นเรื่องกับ กกต. เหมือนตนด้วย แต่ต่อมาเมื่อบ้านเมืองเกิดวิกฤต มีคนเสื้อเหลืองปิดล้อมสนามบินสุวรรณภูมิ และสนามบินดอนเมือง และนำไปสู่การพลิกขั้วจัดตั้งรัฐบาลโดยพรรคประชาธิปัตย์ ตนได้พยายามติดต่อ กกต. เพื่อขอถอนเรื่องดังกล่าว เพราะต้องการให้เกิดความสงบสุขและสมานฉันท์ โดยยืนยันว่าไม่ติดใจแล้ว แต่ กกต.ไม่ยอมตอบรับ โดยให้เหตุผลว่า คนอื่นๆ ที่ไปยื่นเรื่องดังกล่าวไว้ยังติดใจอยู่ </p>
<p>ผู้สื่อข่าวถามว่า หาก กกต.ออกมาให้สมาชิกรัฐสภากว่า 100 คน โดยเฉพาะ ส.ส. พรรคประชาธิปัตย์ (ปชป.) ขาดคุณสมบัติ จะทำให้เกิดความไม่พอใจ ภท.หรือไม่ <persName>นายศุภชัย</persName>กล่าวว่า "คงไม่ เขาน่าจะเข้าใจผมในบทบาท ณ ขณะนั้น ซึ่งการที่ผมไปติดต่อขอถอนเรื่องออกมา ก็น่าจะแสดงให้เห็นแล้วว่ามีเจตนาเพื่อบ้านเมือง" </p>
<p>ทั้งนี้ รายชื่อ ส.ส.ที่<persName>นายศุภชัย</persName> ได้ยื่นต่อทาง กกต.เพื่อให้ผู้ถือหุ้นดังกล่าวสิ้นสุดการเป็นสมาชิกภาพ ตามมาตรา 106 (6) ของรัฐธรรมนูญ 2550 ส่วนใหญ่เป็น ส.ส.พรรคประชาธิปัตย์ อาทิ 1.<persName>นายสุเทพ เทือกสุบรรณ</persName> เลขาธิการพรรค และ ส.ส.สุราษฎร์ธานี 2.<persName>นายสมเกียรติ ฉันทวานิช</persName> ส.ส.กรุงเทพฯ 3.<persName>นายสกลธี ภัททิยกุล</persName> ส.ส.กรุงเทพฯ 4.<persName>คุณหญิงกัลยา โสภณพนิช</persName> 5.<persName>นายชนินทร์ รุ่งแสง</persName> ส.ส.กรุงเทพฯ 6.<persName>น.ส.รัชดา ธนาดิเรก</persName> ส.ส.กรุงเทพฯ 7.<persName>นายองอาจ คล้ามไพบูลย์</persName> ส.ส.กรุงเทพฯ 8.<persName>นายสราวุธ อ่อนละมัย</persName> ส.ส.ชุมพร 9.<persName>นายเธียรชัย สุวรรณเพ็ญ</persName> ส.ส.ตาก 10.<persName>นายชาญชัย อิสระเสนารักษ์</persName> ส.ส.นครนายก </p>
<p>11.<persName>น.ส.นริศา อดิเทพวรพันธุ์</persName> ส.ส.นครศรีธรรมราช 12.<persName>นายสัมพันธ์ ทองสมัคร</persName> ส.ส.นครศรีธรรมราช 13.<persName>นายอภิชาต ศักดิเศรษฐ์</persName> ส.ส.นครศรีธรรมราช 14.<persName>นายสงกรานต์ จิตสุทธิภากร</persName> ส.ส.นครสวรรค์ 15.<persName>นายเฉลิมชัย ศรีอ่อน</persName> ส.ส.ประจวบคีรีขันธ์ 16.<persName>นางกันตวรรณ ตันเถียร กุลจรรยาวิวัฒน์</persName> ส.ส.พังงา 17.<persName>นายจุติ ไกรฤกษ์</persName> ส.ส.พิษณุ 18.<persName>นายวิชัย ล้ำสุทธิ</persName> ส.ส.ระยอง 19.<persName>นายเจือ ราชสีห์</persName> ส.ส.สงขลา 20.<persName>นายวินัย เสนเนียม</persName> ส.ส.สงขลา 21.<persName>นายลาภศักดิ์ ลาภาโรจน์กิจ</persName> ส.ส.สงขลา 22.<persName>นางนิภา พริ้งศุลกะ</persName> ส.ส.สุราษฎร์ธานี 23.<persName>พล.อ.พิชาญเมธ ม่วงมณี</persName> ส.ส.สัดส่วน 24.<persName>นายประกอบ จิรกิตติ</persName> ส.ส.สัดส่วน 25.<persName>นายไตรรงค์ สุวรรณคีรี</persName> ส.ส.สัดส่วน และ 26.<persName>น.ส.เฉลิมลักษณ์ เก็บทรัพย์</persName> ส.ส.สัดส่วน นอกจากนั้นยังมี ส.ว.ที่ส่อขัดรัฐธรรมนูญมาตรา 265 วรรคสอง อีก 31 ราย </p>
<p>อนึ่ง กกต. กำลังเตรียมบรรจุวาระการพิจารณาเรื่องดังกล่าวเข้าสู่ที่ประชุมในเร็วๆ นี้ อย่างไรก็ตาม หาก กกต.มีความเห็นว่า ส.ส. หรือ ส.ว. ต้องพ้นจากสมาชิกภาพ ก็จะมีการทำหนังสือส่งไปยังประธานแห่งสภาของผู้ดำรงตำแหน่งนั้นๆ จากนั้นจึงจะส่งเรื่องต่อไปยังศาลรัฐธรรมนูญเพื่อวินิจฉัยต่อไป</p></body>
</news>
