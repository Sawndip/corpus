<teiHeader>
<fileDesc>
<titleStmt>
  <title>คาดเกาหลีเหนือเล็งทดสอบขีปนาวุธอีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/040709/7243  </bibl>
</sourceDesc>
</fileDesc>
</teiHeader>
<news>
<headline>คาดเกาหลีเหนือเล็งทดสอบขีปนาวุธอีก</headline>
<lead>สื่อโสมขาวคาดเกาหลีเหนือเตรียมโชว์ความอหังการอีกรอบ  ด้วยการทดสอบยิงขีปนาวุธพิสัยกลางและพิสัยใกล้  ตามหลังการยิงมิสไซล์พิสัยใกล้  4  ลูกเมื่อวันพฤหัสบดี</lead>
<neck></neck>
<body><p>หนังสือพิมพ์จุงอังอิลโบรายงานอ้างแหล่งข่าวทางกองทัพของเกาหลีใต้ระบุว่า มีความเป็นไปได้ที่เกาหลีเหนือจะทดสอบขีปนาวุธเพิ่มเติมอีกจึงต้องจับตาอย่างใกล้ชิด</p>
<p> ด้าน<persName>ไบรอัน วิธแมน</persName>โฆษกกระทรวงกลาโหมสหรัฐกล่าวว่าพฤติกรรมของเกาหลีเหนือยังคงเป็นสิ่งที่ไม่อาจคาดเดาได้แม้ว่าสิ่งที่เปียงยางแสดงให้โลกเห็นทุกวันนี้ไม่ได้อยู่เหนือความคาดหมายก็ตาม</p>
<p> ปกติแล้วเกาหลีเหนือมักทดสอบยิงขีปนาวุธพิสัยใกล้ในช่วงที่เกิดความขัดแย้งทางการทูตขณะที่การทดสอบมิสไซล์หนล่าสุดเมื่อวันพฤหัสฯก็ตรงกับวันที่<persName>นายฟิลิปโกลด์เบิร์ก</persName>ทูตสหรัฐผู้ประสานงานคว่ำบาตรเกาหลีเหนือกำลังอยู่ระหว่างการเยือนจีนพอดี</p>
<p> ผู้สันทัดกรณีชี้ว่าปักกิ่งเป็นผู้อุปถัมภ์และคู่ค้ารายใหญ่ที่สุดของเกาหลีเหนือซึ่งความช่วยเหลือจากจีนมีส่วนช่วยอย่างมากไม่ให้เกาหลีเหนือรอดพ้นจากมาตรการคว่ำบาตรที่รุนแรง</p>
<p> ความตึงเครียดครั้งใหม่บนคาบสมุทรเกาหลีทำให้นักลงทุนเอเชียเริ่มกังวลวันศุกร์เงินวอนของเกาหลีใต้อ่อนค่าลงขณะที่หุ้นโซลซื้อขายช่วงเช้าหุ้นของธุรกิจทางการทหารและอาวุธพากันเคลื่อนไหวในแดนบวกอย่างคึกคักนำโดยหุ้นของวิคเทคผู้ผลิตชิ้นส่วนอุปกรณ์ทางการทหารที่พุ่งขึ้น7.14%</p>
<p> "หากเกาหลีเหนือยิงขีปนาวุธพิสัยใกล้ตามข่าวจริง ก็จะยิ่งเพิ่มปัจจัยลบกดดันตลาดแต่ผมคิดว่าคงไม่ทำให้หุ้นถึงกับร่วงรุนแรง" <persName>ชอยเซงลัค</persName>นักวิเคราะห์การตลาดจากเอสเคซีเคียวริตีส์กล่าว</p>
<p> ทางการญี่ปุ่นแทบไม่แสดงปฏิกิริยาใดๆต่อข่าวการทดสอบมิสไซล์รอบใหม่ของโสมแดงมีเพียง<persName>นายทาเคโอะคาวามูระ</persName> โฆษกรัฐบาลที่ออกมาระบุเมื่อวันศุกร์ว่า "เราไม่คิดว่าการกระทำดังกล่าวก่อปัญหาต่อความมั่นคงของเรา"</p>
<p> เจ้าหน้าที่กลาโหมเกาหลีใต้เผยว่า การทดสอบมิสไซล์หนล่าสุดของโสมแดงเมื่อวันพฤหัสฯเริ่มต้นด้วยการยิงขีปนาวุธพิสัยใกล้จากพื้นสู่เรือ2ลูกจากฐานยิงบริเวณชายฝั่งตะวันออกไปตกลงในทะเลห่างจากฝั่ง100ก.ม.และจากนั้นก็มีการยิงขีปนาวุธลูกที่3และ4ตามมา</p>
<p> ก่อนหน้านี้เกาหลีเหนือเคยประกาศเตือนไม่ให้เรือลำใดก็ตามลุกล้ำเข้าไปบริเวณน่านน้ำของตนในรัศมี 110กม.จากชายฝั่งด้านตะวันออกช่วงระหว่างวันที่25มิ.ย.-10ก.ค.อ้างจะจัดการซ้อมรบ</p>
<p> <persName>บรูซ คลิงเนอร์</persName>จากเฮอริเทจฟาวเดชั่นในกรุงวอชิงตันระบุว่าการยิงมิสไซล์ครั้งล่าสุดถือเป็นการส่งสัญญาณเตือนว่าเกาหลีเหนือกำลังจะยิงขีปนาวุธพิสัยไกลอีกครั้ง"โสมแดงอาจเลือกที่จะยิงขีปนาวุธพิสัยใกล้สกัดแทนก็ได้หรือไม่ก็อาจยิงขีปนาวุธพิสัยกลางโรดอง"เขากล่าวเสริม</p>
<p> ทั้งนี้ ขีปนาวุธสกัดมีพิสัยการยิงได้ไกลกว่า300กม.ส่วนขีปนาวุธโรดองสามารถยิงได้ไกลถึง1,000กม</p></body>
</news>
