<teiHeader>
<fileDesc>
<titleStmt>
  <title>เชื่อสิ้นแจ็คสันไร้ผู้สืบทอดบัลลังก์ราชาเพลงป๊อป  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090705/19378/%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%aa%e0%b8%b4%e0%b9%89%e0%b8%99%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b9%84%e0%b8%a3%e0%b9%89%e0%b8%9c%e0%b8%b9%e0%b9%89%e0%b8%aa%e0%b8%b7%e0%b8%9a%e0%b8%97%e0%b8%ad%e0%b8%94%e0%b8%9a%e0%b8%b1%e0%b8%a5%e0%b8%a5%e0%b8%b1%e0%b8%87%e0%b8%81%e0%b9%8c%e0%b8%a3%e0%b8%b2%e0%b8%8a%e0%b8%b2%e0%b9%80%e0%b8%9e%e0%b8%a5%e0%b8%87%e0%b8%9b%e0%b9%8a%e0%b8%ad%e0%b8%9b.html  </bibl>
</sourceDesc>
</fileDesc>
</teiHeader>
<news>
<headline>เชื่อสิ้น<persName>แจ็คสัน</persName>ไร้ผู้สืบทอดบัลลังก์<persName>ราชาเพลงป๊อป</persName></headline>
<lead>การจัดพิธีไว้อาลัยเพื่อรำลึกต่อการจากไปของ " <persName>ราชาเพลงป๊อป</persName> " <persName>ไมเคิล แจ็คสัน</persName> ทั้งยิ่งใหญ่และเกิดขึ้นทั่วโลก แต่อาจจะไม่มีเหตุการณ์แบบนี้อีกแล้วกับบุคคลในวงการดนตรีคนใด ในยุคแห่งไอพ็อด และอเมริกัน ไอดอล อันเนื่องมาจากแนวคิดเกี่ยวกับความเป็นซูเปอร์สตาร์ ตลอดกาล ได้เปลี่ยนแปลงไปแล้ว</lead>
<neck></neck>
<body><p>แน่นอนว่า บุคคลในวงการดนตรีที่ยังมีชีวิตอยู่ ไม่ว่าจะเป็น <persName>โบโน่</persName> , <persName>มิค แจ็คเกอร์</persName> , <persName>มาดอนน่า</persName> และ<persName>พอล แม็คคาร์ทนีย์</persName> ต่างรู้อยู่แก่ใจว่า แฟนทั่วโลกย่อมไว้อาลัยต่อการจากไปของพวกเขา แต่คนวงในอุตสาหกรรมดนตรี ต่างกำลังสงสัยว่า จะมีใครที่ยึดแฟนเพลงได้เหนียวแน่นในในโลกของวัฒนธรรมเพลงป๊อปได้เทียบเท่ากับ<persName>แจ็คสัน</persName> ที่ขายได้แผ่นเสียงได้ถึง 750 อัลบั้ม ไม่รวมมิวสิควีดีโอ ขณะที่การเสียชีวิตของเขาก็กลายเป็นข่าวพาดหัวหน้าหนึ่งหนังสือพิมพ์ในหลายสิบประเทศ</p>

<p><persName>นิค เคอร์รี่</persName> นักเขียนและนักแต่งเพลงชาวสก็อตต์ ที่ใช้นามแฝงว่า <persName>โมมัส</persName> กล่าวว่า <persName>แจ็คสัน</persName>ไม่ได้เป็นแค่<persName>ราชาเพลงป๊อป</persName> แต่เป็น<persName>ราชาเพลงป๊อป</persName>คนสุดท้าย เขายังชี้ว่า การเติบโตของวัฒนธรรมดิจิตอล ที่ทำให้ผู้บริโภคดนตรีแตกตัวเป็นกลุ่มย่อย พุ่งเป้าการฟังดนตรีเฉพาะ
กลุ่ม ทำให้เกิดข้อสงสัยว่า <persName>แจ็คสัน</persName>ยังมีแฟนเพลงที่เหนียวแน่นอยู่ได้อย่างไร ด้าน<persName>สก็อตต์ พลาเจนเฮิร์ฟ</persName> บรรณาธิการบริหารพิทช์ฟอร์ค ซึ่งเป็นนิตยสารดนตรีออนไลน์ที่ทรงอิทธิพลในชิคาโก ให้ความเห็นว่า อุตสาหกรรมดนตรีอยู่ในสภาพโซซัดโซเซ และเพิ่งจะมายืนหยัด
ได้เมื่ออัลบั้ม " ทริลเลอร์ " ของ<persName>แจ็คสัน</persName> อุบัติขึ้นเมื่อปี 2525 รวมถึงการเกิดของคอมแพ็ค ดิสค์และมิวสิค วีดีโอ</p>

<p>รายการยอดนิยมทางโทรทัศน์ เช่น อเมริกัน ไอดอล หรือของอังกฤษอย่าง ป๊อป ไอดอลและรายการประเภทเดียวกันอีกนับสิบ ต่างก็นำเสนอความทันสมัยในวงการดนตรี ให้ผู้ชมได้เป็นผู้โหวตเลือกผู้ที่จะก้าวขึ้นมาเป็นป๊อปสตาร์ แต่ก็ไม่มีใครที่มีความสามารถที่แฝงเร้น
เหมือนในยุคของ<persName>แจ็คสัน</persName></p>

<p>ขณะที่<persName>เจอร์รี่ย์ เดล คอลเลียโน</persName> อาจารย์ด้านอุตสาหกรรมดนตรีแห่งมหาวิทยาลัยเซาเธิร์น แคลิฟอร์เนีย กล่าวว่า ต่อไปนี้ โลกก็จะมีแต่เหล่าเดอะสตาร์ ที่เป็นเด็กปั้น เด็กสร้าง ไม่ใช่เด็กที่มีพรสวรรค์ ขณะเดียวกัน นับจากนี้ไป ก็จะไม่มีใครสามารถขาย
อัลบั้มได้สูงสุดตลอดกาล 750 ก็อปปี้ เท่า<persName>ไมเคิล แจ็คสัน</persName>อีกแล้ว เพราะสมัยนี้ แฟน ๆ สามารถโหลดฟังฟรีได้จากอินเตอร์เน็ต <persName>เดล คอเลียโน่</persName> ยังทำนายด้วยว่า ซูเปอร์สตาร์ในอนาคต จะเกิดขึ้นจากโลกของเครือข่ายเว็บไซท์ ชุมชนออนไลน์ เช่น เฟซบุ๊ค และมายสเปซ</p></body>
</news>
