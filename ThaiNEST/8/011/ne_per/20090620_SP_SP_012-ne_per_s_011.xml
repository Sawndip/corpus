<teiHeader>
<fileDesc>
<titleStmt>
  <title>ตราชฎาเซ็งโดนตีเจ๊าท้ายเกมนัดตกค้างด.2  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 23:49:56  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_127.html  </bibl>
</sourceDesc>
</fileDesc>
</teiHeader>
<news>
<headline>ตราชฎาเซ็งโดนตีเจ๊าท้ายเกมนัดตกค้างด.2</headline>
<lead>แข้ง "ตราชฎา" ราชประชา เล่นในบ้านขึ้นนำก่อน 2-0 แต่ดันผ่อนเกม โดนทีเด็ด นอร์ทกรุงเทพ ไล่ตีเจ๊า ช่วงท้ายเกมจากจุดโทษเป็น 2-2 แต่ยังปิดฉากเลกแรก ด้วยการนำเป็นจ่าฝูงภาคกรุงเทพปริมณฑล ศึกลูกหนังลีกภูมิภาค ดิวิชั่น 2 นัดตกค้าง เมื่อวันที่20 มิ.ย.52 ที่ผ่านมา</lead>
<neck></neck>
<body><p>การแข่งขันฟุตบอลลีกภูมิภาค ดิวิชั่น 2 ภาคกรุงเทพและปริมณฑล คู่ตกค้าง ที่เลื่อนการแข่งขันมาและเป็นนัดสุดท้ายของเลกแรก ที่สนามกีฬาจังหวัดนนทบุรี เมื่อวันที่ 20 มิ.ย.52 ที่ผ่านมา เป็นการพบกันระหว่างทีมจ่าฝูง "ตราชฎา" ราชประชา พบกับ ว.นอร์ทกรุงเทพ ทีมอันดับ 7 ของตาราง</p>
<p> เริ่มเกมครึ่งแรกทั้งสองทีมยังไม่ผลีผลามเล่นกัน อย่างระวัง จนถึงนาที 10 ราชประชาได้ลุ้นก่อน เมื่อ <persName>กรพรหม จรูญพงศ์</persName> เตะมุมทางขวา <persName>ปราโมทย์ ใจรอบรู้</persName> โกล์ของนอร์ทกรุงเทพ ปัดไม่พ้นมาเข้าทางของโคเน่ กองหน้าของทีมตราชฎา หวดเผาขนออกข้างไปนิดเดียว</p>
<p> ถัดมาแค่ 2 นาที นอร์ทกรุงเทพ ก็มีโอกาสบ้าง <persName>เศกสรรค์ ปิตุรัตน์</persName> กองหน้าตัวเก๋าส่องไกลระยะ 18 หลาแต่ไปตรงตัว <persName>ถีรชาติ ยิ้มทอง</persName> รับเข้าซองไม่มีปัญหา เกมส่วนใหญ่ยังคงสู้กันกลางสนาม น. 18 สุภัทร อ้นทอง กัปตันราชประชาลองส่องไกล 20 หลาก็ไม่ผ่านมือ <persName>ปราโมทย์</persName> โกล์ของนอร์ทกรุงเทพ</p>
<p> อีกสามนาทีต่อมากองเชียร์ของนอร์ทกรุงเทพ ได้ลุ้นกันสุดตัว เมื่อ <persName>เอกสิทธิ์ สุดสวาท</persName> มิดฟิลด์ของ นอร์ทกรุงเทพ ปั่นด้วยเท้าขวาระยะเกือบ 20 หลาบอลโค้งกำลังจะเสียบสามเหลี่ยมเสาสอง แต่ถูก <persName>ถีรชาติ</persName> โกล์ของราชประชา ลอยพุ่งปัดไว้อย่างสุดสวย </p>
<p> เกมยังคงแลกกันอย่างสนุก น.35 ทีมตราชฎาก็ได้ลุ้นที่จะขึ้นนำอีกครั้ง เมื่อ <persName>กรพรหม</persName> เปิดเตะมุมทางขวาไปกลางประตู นักเตะทั้งสองทีมขึ้นแย่งโหม่ง แต่บอลไปตกใส่เท้า <persName>สุภัทร</persName> กัปตันทีมราชประชา ก่อนพลิกตัวดวลเดี่ยวกับ<persName>ปราโมทย์</persName> โกล์ของนอร์ทกรุงเทพ แต่ดันยิงไปติดตัว ก่อนจะถุดเคลียร์ออกมาได้</p>
<p> จากนั้น ราชประชา ก็เริ่มที่จะโหมบุกเป็นระลอก แต่ยังทำอะไรไม่ถนัดนักถูกกองหลังของ นอร์ทกรุงเทพ ช่วยกันสกัดเอาไว้ได้หมด และพยายามหาโอกาสโต้กลับเป็นระยะ ก่อนหมดครึ่งแรกเสมอกันอยู่0-0</p>
<p> ครึ่งหลัง ราชประชา โหมเดินหน้าใส่ทันที น.51 กองเชียร์เจ้าถิ่นตราชฎา ก็ได้เฮสมใจ เมื่อ <persName>ตามีซี หะยียุโซ๊ะ</persName> รับบอลทางกราบซ้ายกระชากเข้าไปในกรอบเขตโทษ เปิดบอลเลียดไปกลางประตูให้โคเน่ เข้าชาร์ตแบโล่งๆ ไม่เหลือให้ราชประชาขึ้นนำ 1-0</p>
<p> หลังขึ้นนำราชประชาเปลี่ยนเอา<persName>กรพรหม จรูญพงศ์</persName> ออกให้ ประกิต ดีพร้อม ลงไปคุมเกมแทน ขณะที่นอร์ทกรุงเทพ ก็ปรับทัพถอด <persName>อภิวัฒน์ เพิ่งประโคน</persName> ออกให้<persName>ปฐมพร เสือสกุล</persName> ลงไปแทน น.58 <persName>สิทธิโชค ฟองกำแหง</persName> ของนอร์ทกรุงเทพ รับเหลืองแรกเมื่อไปเสียบ<persName>ประกิต ดีพร้อม</persName></p>
<p> น.63 นอร์ทกรุงเทพ มีโอกาสที่จะตีเสมอเมื่อ<persName>ปฐมชัย เสือสกุล</persName> ได้ลูกชุลมุลหน้าประตูหลุดมาเข้าทางแต่ดันยิงข้ามคานไปนิดเดียว ถัดมาอีก 2 นาที กลายเป็นกองเชียร์ ราชประชา ที่ได้กันสนั่นอีกครั้งเมื่อ <persName>ตามีซี หะยียุโซ๊ะ</persName> กองหน้าของตราชฎา หลุดกับดักล้ำหน้าทางกราบขวากระชาเข้าไปยิงมุมแคบเสาแรกให้ ราชประชา หนีไป 2-0</p>
<p> หลังขึ้นนำ ราชประชา ก็เพลาเกมลงพยายามเล่นช้า น.77 <persName>สุริยา จุพะลัง</persName> กองหลังก็รับใบเหลือง เมื่อกรรมการมองว่าถ่วงเวลาไม่ยอมเล่นบอลจากจังหวะได้ทุ่ม น.81 นอร์ทกรุงเทพ ที่พยายามเดินเกมรุกเพื่อทวงประตูคืนก็ประสบความสำเร็จจนได้ เมื่อ<persName>ปฐมชัย เสือสกุล</persName> ได้จังหวะสบไกลระยะนอกเขตเขตระยะ 20 หลาบทางกราบซ้ายบอลพุ่งเลียดเข้าประตูอย่างสวยงามให้นอร์ทกรุงเทพไล่ตามมา เป็น 1-2</p>
<p> จากนั้นเกมก็เริ่มที่จะมีการกระทบกระทั่งบ่อยขึ้น นอร์ทกรุงเทพโหมโยนบอลใส่เป็นระลอก เพื่อหวังตีเสมอให้ได้จนมาถึง น.90 กองเชียร์เจ้าถิ่นก็เงียบกริบ เมื่อ <persName>เศกสรรค์ ปิตุรัตน์</persName> ได้บอลหลุดเข้าไปในกรอบเขตโทษและถูก ดาวูด้า เตะข้างหลังล้มลงกลายเป็นจุดโทษ <persName>เอกสิทธิ์ สุดสวาท</persName> รับหน้าที่ไม่พลาดยิงให้นอร์ทกรุงเทพตีเสมอ 2-2 จบเกม ราชประชา เสมอกับ นอร์ทกรุงเทพ ไปอย่างสุดมัน 2-2 แต่ยังนำเป็นจ่าฝูงภาคกรุงเทพปริมณฑลต่อไป</p>
<p> <persName>พล.ท. หม่อมหลวง สุปรีดี ประวิตร</persName> ประธานสโมสรราชประชา กล่าวว่า "น่าเสียดายตอนนำ 2-0 น่าจะรักษาสกอร์ไว้ได้ แต่พอผ่อนเกมกลับโดนไล่มา 1-2 และมาเสียจุดโทษอีก ซึ่งน่าเสียดายมากน่าจะเก็บสามคะแนนเต็ม แต่ไม่เป็นไรเอาไว้ว่ากันใหม่ในเลกหลัง"</p>
<p> <persName>ธร สรภูมิ</persName> ผู้ช่วยโค้ชราชประชา กล่าวว่า "ภาพรวมก็พอใจ แต่ไม่น่ามาเสียจุดโทษช่วงท้ายเกม เด็กขาดสมาธิทำให้ไม่สามารถเก็บสามคะแนนตามที่หวังไว้ได้"</p>
<p> ด้าน<persName>กฤษณ์ สิงห์ปรีชา</persName> โค้ชนอร์ทกรุงเทพ กล่าวว่า เกมนี้สูสี กดดันทั้งสองทีม วันนี้แบ่งแต้มได้พอใจแล้ว เพราะเตรียมตัวมาดี"</p>
<p> สำหรับการแข่งขันฟุตบอลลีกภูมิภาค ดิวิชั่น 2 จะพักเลกแรก และกลับมาเตะกันใหม่พร้อมกันทั้ง 5 ภาค ตั้งแต่วันที่ 4 ก.ค.52 เป็นต้นไป</p></body>
</news>
