<teiHeader>
<fileDesc>
<titleStmt>
  <title>สั่ง ตร.อารักขาเข้ม “ฮิลลารี-ลิเวอร์พูล”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-21 16:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000082427  </bibl>
</sourceDesc>
</fileDesc>
</teiHeader>
<news>
<headline>สั่ง ตร.อารักขาเข้ม “<persName>ฮิลลารี</persName>-ลิเวอร์พูล”</headline>
<lead>นครบาลสั่งตำรวจอารักขาเข้ม “<persName>ฮิลลารี คลินตัน</persName>” รมมว.ต่างประเทศสหรัฐฯ โดยให้จัดกำลังตำรวจปราบจลาจลเตรียมพร้อมทุกเมื่อ รวมถึงการอำนวยความสะดวกด้านการจราจร ทั้งเส้นทางหลัก และเส้นทางรอง</lead>
<neck></neck>
<body><p>วันนี้ (21 ก.ค.) <persName>พล.ต.ต.เอกรัตน์ มีปรีชา</persName> รอง ผบช.น. รับผิดชอบงานกิจการพิเศษ (กศ.) มีคำสั่งถึง ผบก.น.1, 2, 5, 6, ตปพ. และ อก. ตามที่ บช.น. มีคำสั่งปฏิบัติการเรื่องแผนรักษาความปลอดภัยและอำนวยความสะดวกด้านการจราจรให้แก่ <persName>นางฮิลลารี คลินตัน</persName> รัฐมนตรีว่าการกระทรวงการต่างประเทศสหรัฐอเมริกา ซึ่งจะเดินทางมาถึงประเทศไทยในวันนี้ เพื่อเข้าร่วมประชุมรัฐมนตรีต่างประเทศอาเซียน และหารือทวิภาคีกับ<persName>นายอภิสิทธิ์ เวชชาชีวะ</persName> นายกรัฐมนตรี</p>
       
       <p>คำสั่งดังกล่าวระบุว่า ให้ บก.น.1, 2, 5 และ 6 จัดเตรียมมาตรการแผนการปฏิบัติในการรักษาความปลอดภัยในพื้นที่ความรับผิดชอบของแต่ละหน่วย โดยให้มีการจัดกำลัง ปจ.(ปราบจลาจล) เข้าปฏิบัติหน้าที่ในจุดรวมพลที่เหมาะสม ซึ่งสามารถเข้าพื้นที่ปฏิบัติการได้ทันทีเมื่อได้รับคำสั่ง และให้พิจารณากำหนดเส้นทางเข้า-ออกของรัฐมนตรีในกรณีมีเหตุฉุกเฉินเกิดขึ้น โดยกำหนดเป็นเส้นทางหลักและเส้นทางรองเอาไว้ และให้ บก.ตปพ.จัดเตรียมกำลัง ปจ. จำนวน 1 กองร้อยเตรียมพร้อม ณ ที่ตั้งสามารถเคลื่อนเข้าไปยังพื้นที่ปฏิบัติการได้ในทันทีเมื่อได้รับคำสั่ง</p>
       
       <p>ท้ายคำสั่งยังระบุว่าให้ บก.จร.จัดเจ้าหน้าที่ตำรวจจราจรอำนวยความสะดวกการจราจรและเตรียมแนวทางในการปฏิบัติเพื่อแก้ไขสถานการณ์การจราจรติดขัดที่อาจเกิดจากการชุมนุมในสถานที่ต่างๆ</p>
       
      <p> ด้าน <persName>พ.ต.อ.สมประสงค์ เย็นท้วม</persName> ผกก.สน.ลุมพินี กล่าวว่า ทาง บก.น.5 ตั้ง ศปก.ส่วนหน้า เพื่อรักษาความปลอดภัยและอำนวยความสะดวกการจราจรที่โรงแรมคอนราด เพื่อดูแลความเรียบร้อยให้แก่<persName>นางฮิลลารี คลินตัน</persName> รมว.ต่างประเทศสหรัฐอเมริกา ซึ่งมีกำหนดเดินทางมาถึงท่าอากาศยานดอนเมืองวันนี้เวลาประมาณบ่าย 2 โมง และนอกจากนี้ ทีมสโมสรลิเวอร์พูลเข้าพักที่โรงแรมเอราวัณ ซึ่งตั้งอยู่ในพื้นที่ของ สน.ลุมพินี ซึ่งเราก็ต้องควบคุมดูแลความเรียบร้อยควบคู่ไปด้วย</p></body>
</news>
