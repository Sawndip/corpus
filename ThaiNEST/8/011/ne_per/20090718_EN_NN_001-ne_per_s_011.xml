<teiHeader>
<fileDesc>
<titleStmt>
  <title>“นาตาลี”ปลื้ม“เป้”ไม่หวั่นเป็นมือที่ 3  </title>
  <author>แนวหน้า<  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=170674  </bibl>
</sourceDesc>
</fileDesc>
</teiHeader>
<news>
<headline>“<persName>นาตาลี</persName>”ปลื้ม“<persName>เป้</persName>”ไม่หวั่นเป็นมือที่ 3</headline>
<lead></lead>
<neck></neck>
<body><p>แรงจริงๆ สำหรับสาวเซ็กซี่ “<persName>นาตาลี เดวิส</persName>” ที่ล่าสุดมีข่าวว่าแอบปลื้ม “หนุ่ม<persName>เป้</persName>-<persName>อารักษ์</persName>” เข้าเต็มๆ ซึ่งเจ้าตัวยอมรับว่าปลื้มหนุ่มเป้จริง แต่แค่ผลงานเท่านั้น ยันไม่เป็นมือที่ 3 ระหว่าง “<persName>เป้</persName>-<persName>ก้อย</persName>” แน่นอน พร้อมปัดข่าวทะเลาะกับ “พี่<persName>ไก่</persName>” อดีตผู้จัดการส่วนตัวเพื่อสร้างกระแส ทั้งๆ ที่ยังรับงานให้อยู่ โดยเจ้าตัวเผยว่า </p>

 <p>“ไม่มีค่ะ เขาไม่ได้รับให้แล้ว เราไม่ได้คุยกันหลายเดือนแล้ว เขาโทรมาหาคุณแม่บ้าง แต่กับหนูเขาไม่ได้โทร” เขารับงานให้คุณแม่หรือเปล่า? “ไม่มีนะคะ ส่วนมากงานเดี๋ยวนี้จะเข้ามาทางหนูเอง บางทีก็โทรมาทางพี่ก้องบ้าง โทรไปบ้านอาจิ๋ม-มยุรฉัตรบ้างว่าขอเบอร์น้องหน่อย” คุณแม่รับแล้วเราไม่รู้หรือเปล่า? “ไม่มี ถ้าคุณแม่รับแล้วจะบอกหมด วันที่คุณแม่บอกว่าจะไม่ร่วมงานกันแล้ว คุณแม่ก็บอกเพื่อความสบายใจ ก็ไม่ต้องส่งงานอะไรมาให้น้องแล้ว” มีคนซุบซิบว่าเหมือนเราสร้างกระแสทะเลาะกับพี่<persName>ไก่</persName>แต่จริงๆ เขายังรับงานให้เราอยู่? “ไม่มีค่ะ ออกมาได้สักพักใหญ่ๆ แล้ว ไม่ได้มีการติดต่อกันเลย ก็ยังสามารถคุยกันได้ ถ้าเจอตามงานอีเวนท์ก็ยังสวัสดี มันก็เป็นปกติอยู่แล้ว เราเด็กกว่าก็ทักทายสวัสดีเขา เพียงแต่ว่าไม่ได้ทำงานด้วยกันแล้ว ไม่ได้ผิดใจอะไรกัน” ล่าสุดมีข่าวหนังสือพิมพ์ฉบับนึงลงว่า<persName>นาตาลี</persName>ปลื้ม<persName>เป้</persName>-<persName>อารักษ์</persName>จริงป่ะ? “เห็นแล้วค่ะ วันนั้นคือเพื่อนรู้เยอะ ว่าเราไปรายการศึก 12 ราศี เขาก็ถามว่า 12 คนมีใครไปบ้าง พอเอ่ยชื่อพี่เป้เท่านั้นแหละ เพื่อนก็ออกอาการอยากถ่ายรูปด้วย หนูก็รู้สึกแปลก เพราะวันนั้นแฟนคลับพี่เขาเยอะมาก เราก็ต้องยืนต่อคิว รอให้แฟนคลับเขาถ่ายเสร็จก่อน แล้วเราค่อยขอถ่ายรูปด้วย กะเซ็นลายเซ็นให้เพื่อนด้วย เพราะเพื่อนเราก็กรี๊ดพี่เป้มาก ช่วงนั้นเรื่องแจ๋วใจร้ายกับคุณชายเทวดาเพิ่งอวสาน กำลังฮอตมาก เราก็แค่ชื่นชอบ ชื่นชมว่าเขาเล่นละครน่ารัก อย่างที่หลายๆ คนชอบ เขาเป็นคนไม่หยิ่ง เวลาเจอก็คุยกัน” <persName>เป้</persName>มีข่าวทะเลาะ<persName>ก้อย</persName>อยู่เรากลัวจะเป็นมือที่ 3 หรือเปล่า? “ไม่เกี่ยวเลย แล้วเราไม่ได้กลัวเรื่องมือที่ 3 เลย ด้วยความสัตย์จริง เพื่อนฝากถ่ายรูปจริงๆ ค่ะ เรื่องที่เขามีข่าวกันเราก็ไม่รู้เลย เพราะเราก็เคยเจอพี่เป้แค่ 2 ครั้งเอง ตามงานอีเว้นท์ บางทีก็คุยเรื่องพี่ก้อยด้วยนะว่าเป็นยังไงบ้าง แต่ไม่ได้คุยเรื่องส่วนตัวของเรา” <persName>นาตาลี</persName>กล่าว</p></body>
</news>
