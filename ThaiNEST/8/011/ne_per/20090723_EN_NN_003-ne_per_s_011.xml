<teiHeader>
<fileDesc>
<titleStmt>
  <title>“พิ้งกี้-แพนเค้ก”ควงคู่โต้โนเกาเหลา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=171329  </bibl>
</sourceDesc>
</fileDesc>
</teiHeader>
<news>
<headline>“<persName>พิ้งกี้</persName>-<persName>แพนเค้ก</persName>”ควงคู่โต้โนเกาเหลา</headline>
<lead></lead>
<neck></neck>
<body><p>เป็นนางเอกที่มาแรงด้วยกันทั้งคู่ สำหรับ 2 นางเอก “<persName>พิ้งกี้</persName>-<persName>สาวิกา ไชยเดช</persName>” กับ “<persName>แพนเค้ก</persName>-<persName>เขมนิจ จามิกรณ์</persName>” ที่ได้ชื่อว่าเป็นลูกรักทั้งคู่ ล่าสุดเลยมีกระแสข่าวว่าทั้งคู่ไม่กินเส้นกันซะแล้ว งานนี้ทั้งสองสาวเลยควงคู่กันออกงาน “World Cultural Sweets” สยบข่าวเกาเหลาแย่งงานกันซะเลย ซึ่งสาว<persName>พิ้งกี้</persName>ยันไม่เคยเกาเหลา<persName>แพนเค้ก</persName> แจงมีงานเยอะอยู่แล้ว พร้อมปัดย้ายช่อง </p>

 <p>“จริงๆ แล้วเราก็ทำงานกันไม่ไหวอยู่แล้ว แพนก็มีละครเยอะ กี้ก็มีของกี้ งานแต่ละคนก็มีเยอะอยู่แล้ว คงไม่ได้แย่งงานกัน” มีข่าวว่า<persName>กี้</persName>น้อยใจอาจจะย้ายช่อง? “ไม่ย้ายหรอก ยังอยู่ค่ะ ก็ยังอยู่ช่อง 7 เหมือนเดิม ยังทำงานเหมือนเดิม อาจจะหายไปช่วงนึงเพราะต้องบินไปถ่ายหนังที่อินเดีย ยังภักดีอยู่ค่ะ” ไม่ได้น้อยใจที่<persName>แพนเค้ก</persName>งานเยอะกว่านะ? “ไม่ได้น้อยใจค่ะ เพราะเราก็เป็นรุ่นพี่ อยู่วงการมาเราก็รู้ว่าวงการเป็นยังไง ทุกคนมีงานทำเหมือนกันหมด” ทราบมาก่อนมั้ยว่าวันนี้จะต้องมาร่วมงานกัน? “ไม่ทราบค่ะ ไม่รู้ว่าเป็นน้องค่ะ” สนิทกันมาน้อยแค่ไหน? “ก็โอเคนะ เราไม่เป็นศัตรูกันก็พอ เรารักกัน เจอกันก็ทักกัน แต่อาจจะไม่ได้เจอกันบ่อยเพราะต่างคนต่างทำงาน ไม่ได้เกาเหลากันค่ะ” <persName>พิ้งกี้</persName>กล่าว </p>

 <p>ด้านสาว “<persName>แพนแค้ก</persName>” บอกว่า “ไม่มีอะไรค่ะ แพนกับพี่กี้ก็ทำงาน มีงานคนละแบบ มีความชัดเจนอยู่แล้วค่ะ” ด้วยบทหรือเปล่าที่แตกต่างกัน? “แพนว่าก็ด้วยนะคะ อย่างที่บอกแต่ละคนก็มีคาแรกเตอร์ที่ต่างกัน ทางช่องจะรู้ว่าจะต้องให้บทแบบไหนถึงจะเหมาะสม เพราะฉะนั้นก็มีความแตกต่างและชัดเจนมากๆ อยู่แล้วค่ะ” ทราบมาก่อนมั้ยว่าวันนี้จะต้องมาร่วมงานกัน? “เพิ่งทราบเมื่อเช้าว่าต้องมางานร่วมงานกับพี่กี้ ก็โอเคอยู่แล้ว” มีข่าวว่า<persName>แพนเค้ก</persName>งอนพี่เวียร์ที่เล่นละครกับ<persName>พิ้งกี้</persName>แล้วจูบจริง? “แพนเคยให้สัมภาษณ์ไปแล้วครั้งนึง ในงาน 7 สีคอนเสิร์ต ซึ่งมันน่าจะเคลียร์ แต่ละคนก็ทำงานของตัวเองอยู่แล้ว เราก็เป็นนักแสดงอยู่แล้วด้วย แพนว่าเรามีความเหมาะสมและขีดจำกัดในการทำงานอยู่แล้วค่ะ” ได้คุยกับ<persName>พิ้งกี้</persName>เรื่องนี้มั้ย? “จริงๆ วันนั้นเราให้สัมภาษณ์ไปแล้วก็ไม่มีอะไร พี่กี้เองก็ทำงานมาตั้งนาน ก็รู้อยู่แล้วว่าอะไรเป็นยังไง คนดูก็น่าจะรู้แยกแยะออกว่าอะไรเป็นอะไร คิดว่าคงไม่มีปัญหาอะไร” ปกติรับงานอีเว้นท์เจอกันบ่อยมั้ย? “ก็มีบ้าง แต่ไม่ได้เยอะ นานๆ ที ส่วนใหญ่งานเราก็หลากหลาย จะมีเจอก็งานคอนเสิร์ตของพี่เบิร์ด” เป็นเพราะความสามารถคล้ายกันร้องเพลงเหมือนกันหรือเปล่าเลยถูกจับให้เกาเหลากัน? “เรียกว่าเรามีโอกาสได้ทำอะไรหลายๆ อย่างที่คล้ายกัน แต่ทุกคนก็มีความชัดเจนในคาแรกเตอร์ของตัวเองอยู่แล้ว พี่กี้ร้องเพลงเพราะ เต้นเก่ง แต่แพนไม่ได้เก่งขนาดนั้น ยืนยันว่าไม่ได้เกาเหลากันค่ะ” <persName>แพนเค้ก</persName>กล่าว</p></body>
</news>
