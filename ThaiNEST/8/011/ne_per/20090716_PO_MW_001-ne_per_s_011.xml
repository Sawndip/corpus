<teiHeader>
<fileDesc>
<titleStmt>
  <title>เปิดตัว 4 กลุ่มอิทธิพลครอบงำ 'มาร์ค'ปชป.สุดช้ำยอมให้บีบ -'สุเทพ'ฝุ่นตลบแลกอนาคตรัฐบาล  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-16 08:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000080161  </bibl>
</sourceDesc>
</fileDesc>
</teiHeader>
<news>
<headline>เปิดตัว 4 กลุ่มอิทธิพลครอบงำ '<persName>มาร์ค</persName>'ปชป.สุดช้ำยอมให้บีบ -'<persName>สุเทพ</persName>'ฝุ่นตลบแลกอนาคตรัฐบาล</headline>
<lead>เปิด 4 กลุ่มอิทธิพลครอบงำบารมี '<persName>มาร์ค</persName>' ทั้ง 'ทหาร-ตำรวจ-พธม.-ก๊วนการเมือง' ล้วนส่งผลต่อการขับเคลื่อนนโยบาย-การเมือง ประชาธิปัตย์เผย กรณี '<persName>กษิต</persName>' สะท้อนพลังรัฐตำรวจเหนือรัฐบาล '<persName>สุเทพ</persName>'ไม่กล้าแตะ ขณะเดียวกันยังต้องเกรงใจบิ๊กทหารเหตุทดแทนบุญคุณ ด้านกลุ่ม 'ทศวรรษใหม่' ยอมรับผู้ใหญ่ในพรรคหนักใจ '<persName>เทพเทือก</persName>'เอาใจทุกฝ่าย แลกต่ออายุรัฐบาล หวั่นพรรคพัง</lead>
<neck>แม้<persName>อภิสิทธิ์ เวชชาชีวะ</persName> จะอยู่ในฐานะนายกรัฐมนตรี และผู้นำรัฐบาล หรือแม้พรรคประชาธิปัตย์จะเป็นพรรคแกนนำรัฐบาลก็ตาม แต่ทว่าในความเป็นจริงทั้ง<persName>นายกฯอภิสิทธิ์</persName> และพรรคประชาธิปัตย์ ล้วนแล้วแต่ยังอยู่ห่างไกลจากการควบคุม สั่งการและความสามารถในการใช้อำนาจในทางบริหารและการเมืองได้เบ็ดเสร็จ !                ตลอดระยะเวลาเกือบครึ่งปี ในการบริหารประเทศของ<persName>นายกฯอภิสิทธิ์</persName> กลับไม่ได้เดินหน้าไปด้วยความราบรื่น จะพบว่าหลายต่อหลายครั้งที่ทั้ง<persName>นายกฯอภิสิทธิ์</persName> และ<persName>สุเทพ เทือกสุบรรณ</persName> รองนายกรัฐมนตรี ฝ่ายความมั่นคง กลับไม่สามารถสร้างความเชื่อมั่นในทางการเมืองให้เกิดขึ้นได้ โดยเฉพาะต่อสมาชิกพรรคประชาธิปัตย์ ที่พยายามเรียกร้องให้<persName>อภิสิทธิ์</persName> แสดงภาวะความเป็นผู้นำให้โดดเด่นมากกว่าที่จะยอมทำตามข้อเสนอของกลุ่ม อิทธิพลต่างๆที่อยู่รายล้อมรอบรัฐบาล                ทั้งกลุ่มทหาร - ตำรวจ-กลุ่มการเมืองสำคัญอย่าง 'เพื่อน<persName>เนวิน</persName>' รวมทั้งแรงกดดันที่มาจากกลุ่มพันธมิตรประชาชนเพื่อประชาธิปไตย เนื่องจากต้องไม่ลืมว่ากลุ่มคนเหล่านี้ล้วนเป็นที่มาและอยู่เบื้องหลังการ ได้เป็นนายกรัฐมนตรีคนที่ 27 ทั้งในทางตรงและทางอ้อมแทบทั้งสิ้น                ฉะนั้นจึงไม่น่าแปลกใจที่จะเห็นว่าภารกิจ<persName>นายกฯอภิสิทธิ์</persName> นั้นไม่เพียงแต่จะต้องสามารถบริหารจัดการงานนโยบายเท่านั้น แต่เขายังต้องหาทางบริหารความพึงพอใจของทุกกลุ่มบุคคลที่มีส่วนสำคัญต่อวาระ การดำรงอยู่ของรัฐบาลไปในคราวเดียวกัน โดยเฉพาะในยามที่บ้านเมืองยังไม่สามารถกลับเข้าสู่บรรยากาศแห่งการสมานฉันท์ ได้อย่างแท้จริง และในสภาวะที่ขุนคลังทีมเศรษฐกิจของรัฐบาลยังไม่สามารถพลิกฟื้นวิกฤต เศรษฐกิจให้กลับมาอยู่ในแดนบวกได้ ความจำเป็นที่รัฐบาลต้องอาศัยการค้ำยันจากกลุ่มอำนาจต่างๆเหล่านี้จึงยัง ต้องดำเนินต่อไป                การเกิดกรณีที่รมว.ต่างประเทศ '<persName>กษิต ภิรมย์</persName>' ถูกเจ้าหน้าที่ตำรวจออกหมายเรียกในคดีปิดสนามบินสุวรรณภูมิ ด้วยข้อหา 'ผู้ก่อการร้าย' เช่นเดียวกับแกนนำพันธมิตรฯอีก 36 คนในครั้งนี้นั้นว่ากันว่าคดีดังกล่าวอาจไม่ใช่เพียงแค่คดีความโดยทั่วไป เท่านั้น ที่เพิ่งเริ่มต้นในชั้นของการสอบสวน ซึ่ง <persName>กษิต</persName> ยังมีโอกาสต่อสู้ได้ในขั้นของกระบวนการทางกฎหมาย แต่แท้ที่จริงแล้วอาจมาจากความจงใจ 'เช็คบิล'จากกลุ่มอำนาจใด กลุ่มหนึ่งที่ส่งสัญญาณผ่านมายังแกนนำในรัฐบาล เพื่อหวังแสดงบทบาทและความมีอิทธิพลที่อยู่เหนือ<persName>นายกฯอภิสิทธิ์</persName> ...</neck>
<body><p>'ทศวรรษใหม่'</p>
<p>ชี้ตอบแทน 'ทหาร'ไม่เลิก</p>
<p>ด้วยเหตุที่<persName>กษิต</persName> รมว.ต่างประเทศ มีภาพลักษณ์ที่ทับซ้อนกันระหว่างฐานะสมาชิกพรรคประชาธิปัตย์และอดีตแกนนำ กลุ่มพันธมิตรฯ เมื่อเกิดปัญหาทางกฎหมายขึ้นจึงส่งผลกระทบต่อทั้งพรรคและสะเทือนต่อกลุ่ม พันธมิตรฯด้วยเช่นกัน โดยในส่วนของพรรคประชาธิปัตย์เองนั้น ได้เกิดเสียงวิพากษ์วิจารณ์ถึงบทบาทและการขับเคลื่อนทิศทางทางการเมืองของ<persName>สุ เทพ</persName> กันอย่างกว้างขวางโดยแกนนำจากกลุ่ม 'ทศวรรษใหม่' ซึ่งถือเป็นกลุ่มที่มีความเห็นแตกต่างไปจากกลุ่ม 'ผลัดใบ'ของ<persName>นายกฯอภิสิทธิ์</persName>และ<persName>สุเทพ</persName> มาโดยตลอด เชื่อว่าปัญหากรณี<persName>กษิต</persName>นั้น ส่วนหนึ่งมาจากการที่<persName>สุเทพ</persName> ต้องการที่จะเอาใจทุกกลุ่มที่มีอิทธิพล จนไม่พิจารณาให้รอบด้านว่าจะทำให้เกิดปัญหาตามมาหรือไม่</p>
<p>แกนนำจากกลุ่มทศวรรษใหม่ ชี้ว่าตลอดระยะเวลา 6 เดือนที่ผ่านมา<persName>นายกฯอภิสิทธิ์</persName> ไม่สามารถตัดสินใจใช้อำนาจได้อย่างเบ็ดเสร็จ ขณะที่<persName>สุเทพ</persName> รองนายกฯเองก็ต้องวิ่งประสานกับทางกองทัพ เนื่องจากแม้สำนักนายกฯกำกับดูแล สำนักงานตำรวจแห่งชาติ แต่<persName>สุเทพ</persName>ก็ไม่สามารถสั่งการใดๆได้ บวกกับการใส่เกียร์ว่างของผบ.ตร. เนื่องจากที่เหลือระยะเวลาอีก 3 เดือนจะเกษียณอายุราชการ</p>
<p>'ทุกวันนี้กลายเป็นว่า เรายังชดใช้บุญคุณกันไม่หมด โดยเฉพาะกับทางกองทัพ ไม่ว่ากองทัพจะขออะไรมา คุณสุเทพ ก็ให้เกือบทั้งหมด ทั้งในเรื่องงานและงบประมาณ ขณะที่นายกฯเองก็ทำอะไรไม่ได้ เพราะรู้ว่ารัฐบาลต้องอาศัยทหารดูแลเรื่องความมั่นคง เพราะไปสั่งฝ่ายตำรวจไม่ได้'</p>
<p>แกนนำจากกลุ่มทศวรรษใหม่ กล่าวและระบุถึงกลุ่มการเมืองต่างๆจากพรรคร่วมรัฐบาลซึ่งถือเป็นอีกกลุ่ม อิทธิพลกลุ่มหนึ่งที่มักเรียกร้องหลายเรื่องได้จากรัฐบาล โดยเฉพาะกลุ่มเพื่อน<persName>เนวิน</persName> พรรคภูมิใจไทย</p>
<p>เผยพธม.ไม่พอใจ</p>
<p>เตรียมชิงฐานเสียงรอบหน้า</p>
<p>อย่างไรก็ตามแม้ภายในพรรคประชาธิปัตย์จะมีเสียงต่อต้านคัดค้านการทำ งานของ<persName>นายกฯอภิสิทธิ์</persName> - <persName>สุเทพ</persName> ต่อการตัดสินใจงานด้านบริหารและการเมือง อย่างต่อเนื่องจากกลุ่มการเมืองภายในพรรคประชาธิปัตย์ เพราะเชื่อว่าการยอมอ่อนข้อและประนีประนอมกับทุกกลุ่มอิทธิพลที่มีผลต่อการ ทำงานของรัฐบาล จะทำให้พรรคและรัฐบาลตกเป็นฝ่ายเสียเปรียบในท้ายที่สุดนั้น แต่สำหรับกลุ่ม 'ผลัดใบ' ของกลุ่ม<persName>สุเทพ</persName> กลับมองว่าทุกการกระทำดังกล่าวนั้นเพราะ<persName>สุเทพ</persName> ยอมที่จะเสียสละตนเองเพื่อแลกกับประโยชน์ส่วนรวม</p>
<p>'กรณีของคุณกษิต นั้นเชื่อว่านายกฯอภิสิทธิ์ จะต้องหาทางออกที่ดีต่อทุกฝ่าย เพราะการที่เอาคุณกษิต ออกจากตำแหน่งนั้นย่อมไม่ส่งผลดีอย่างแน่นอน'</p>
<p>เนื่องจากทุกคนย่อมรู้ว่าพันธมิตรฯ ต้องไม่พอใจ ถึงแม้เขาจะไม่ได้มาจากโควตาของพันธมิตรฯ แต่การที่มีคุณ<persName>กษิต</persName> นั่งเป็นรัฐมนตรีกระทรวงต่างประเทศ คือความอุ่นใจที่พันธมิตรฯมีและเชื่อว่าเกมไล่ล่า<persName>พ.ต.ท.ทักษิณ</persName> ต้องเดินหน้าต่อ</p>
<p>และสิ่งสำคัญต้องไม่ลืมว่า เมื่อรัฐบาลเข้ารับตำแหน่งแล้ว ก็ไม่เคยมีการตอบแทนหรือดูแลพันธมิตรฯ ทั้งที่เป็นกลุ่มเคลื่อนไหวขับไล่อดีต<persName>นายกฯทักษิณ</persName> ซึ่งความไม่พอใจของกลุ่มพันธมิตรฯ ในลักษณะดังกล่าวนั้น อาจปะทุมากขึ้น โดยสามารถส่งสัญญาณผ่านการปลุกระดมมวชนและรวมถึงการเดินหน้าทำพรรคการเมือง ใหม่ ขึ้นมาเป็นเครื่องมือกลไกของตนเอง จุดนี้จะยิ่งทำให้พรรคประชาธิปัตย์เผชิญหน้ากับความยากลำบากมากขึ้น โดยเฉพาะในการเลือกตั้งรอบหน้า เนื่องจากทั้งพรรคประชาธิปัตย์ และพรรคการเมืองใหม่ ต่างต้องออกมาแย่งชิงฐานเสียง กลุ่มเดียวกัน</p>
<p>'<persName>สุเทพ</persName>' อิงกองทัพ</p>
<p>เหตุสั่ง 'ตำรวจ'ไม่ได้</p>
<p>สำหรับมูลเหตุที่แกนนำพรรคประชาธิปัตย์ต้องให้ความสำคัญต่อบทบาทของ ทหาร แม้สุเทพ จะรู้ดีว่ามีแกนนำระดับผู้ใหญ่หลายคนของพรรคไม่พอใจ เพราะเนื่องจากที่ผ่านมาพรรคไม่สามารถควบคุมและแทรกแซงกองทัพ แต่ท่ามกลางสถานการณ์ที่ฝ่ายตำรวจไม่ตอบสนองต่อบริหารจัดการงานต่างๆของ <persName>นายกฯอภิสิทธิ์</persName> ได้อย่างเต็มที่จึงจำเป็นต้องดึงทหารเข้ามาเป็นเกราะคุ้มกันให้มากที่สุด รวมทั้งต้องไม่ลืมว่าทหารนั้นมีส่วนสำคัญต่อการตั้งรัฐบาลตั้งแต่แรก</p>
<p>'สิ่งที่คุณสุเทพ มองและคาดการณ์เอาไว้ น่าจะอยู่ที่ว่าทำอย่างไร จึงจะให้ทหารอยู่ประจำกรม กอง ของเขาให้มากที่สุด และขณะเดียวกันก็ต้องมาช่วยสนับสนุนรัฐบาล โดยเฉพาะเวลานี้ยังไม่มีใครบอกได้ว่าถ้านายกฯและรัฐมนตรีลงพื้นที่ไปแล้ว เสื้อแดงจะไม่บุกมาทำร้ายอีก สิ่งเหล่านี้กลายเป็นเงื่อนไข'</p>
<p>เงื่อนไขที่ทำให้รัฐบาล โดยเฉพาะ<persName>สุเทพ</persName> จำเป็นต้องอาศัยบริการจากกองทัพ มาตั้งแต่แรกของการก่อตั้งรัฐบาล คือการที่ไม่สามารถควบคุมและสั่งการฝ่ายตำรวจได้อย่างแท้จริง โดยในส่วนนี้หลายคนในพรรคประชาธิปัตย์ยังมองว่าเป็นจุดอ่อน เพราะแม้จะรู้ดีว่าฝ่ายตำรวจไม่สนองต่อการทำงานแล้ว ยังพบว่าภายในสตช.ยังเต็มไปด้วยคนของอดีต<persName>นายกฯทักษิณ</persName> ที่วางตัวเอาไว้แล้ว รวมทั้ง</p>
<p>' ทุกวันนี้ทุกคนก็รู้ว่าพล.ต.อ.พัชรวาท (ผบ.ตร.) เป็นอย่างไร ใส่เกียร์ว่างกับทุกอย่าง แต่ก็ปลดไม่ได้ เพราะมีพล.ต.อ.เพรียวพันธ์ ดามาพงศ์ รองผบ.ตร.อาวุโส อันดับหนึ่งรอจ่อคิวที่จะขึ้นมาอยู่แล้ว '</p>
<p>แหล่งข่าวจากกลุ่มผลัดใบ กล่าวและชี้ว่านี่จึงเป็นเหมือนความเจ็บช้ำของรัฐบาลแต่ขณะเดียวกันก็ไม่ สามารถมีคำสั่งปลด<persName>พล.ต.อ.พัชรวาท</persName> ออกจากเก้าอี้ได้ ติดเงื่อนไขที่<persName>พล.อ.ประวิตร วงศ์สุวรรณ</persName> รมว.กลาโหม เท่ากับว่าผิดตั้งแต่เลือกตั้ง<persName>พล.อ.ประวิตร</persName> มาเป็นรมว.กลาโหม แล้วด้วยซ้ำ</p>
<p>ทางด้านการบริหารความสัมพันธ์กับกลุ่มการเมืองภายในพรรคร่วมรัฐบาล โดยเฉพาะกลุ่มเพื่อน<persName>เนวิน</persName> พรรคภูมิใจไทยนั้น แกนนำจากกลุ่มผลัดใบ วิเคราะห์ว่า แม้ภาพภายนอกจะมองว่าพรรคประชาธิปัตย์ เป็นพรรคแกนนำรัฐบาลแต่กลับสูญเสียอำนาจต่อรองทั้งในทางบริหารและการเมือง นั้นคงต้องพิจารณาถึงข้อเท็จจริงที่กลุ่มเพื่อน<persName>เนวิน</persName> นั้นเลือกที่จะเสียสละตัวเองเข้ามาร่วมรัฐบาล แต่จนถึงวันนี้พรรคจะเพิกเฉย ให้กลุ่ม<persName>เนวิน</persName> ต้องสูญเสียพื้นที่ในอีสานไปด้วยหรือไม่ เพราะหากปล่อยให้เกิดปัญหาดังกล่าว ในที่สุดพลังของอดีต<persName>นายกฯทักษิณ</persName> ก็จะโจมตีกลุ่มเนวินทันที</p>
<p>' ลักษณะการอยู่ร่วมกันระหว่างพรรคประชาธิปัตย์กับคุณเนวิน เราจำเป็นต้องมีรุก มีถอยให้กันบ้าง โครงการไหนให้ไม่ได้ ให้แล้วพรรคพัง ก็ต้องบอกว่าไม่ได้ แต่ในทางการเมืองก็ต้องมาดูด้วยกันว่าถ้าวันนี้เราไม่ช่วยเขาเลย เวลาที่คุณทักษิณ ตอบโต้กลับมาก็จะเสียหายกันหมด'</p>
<p>แกนนำจากกลุ่มผลัดใบ พรรคประชาธิปัตย์ กล่าวต่อว่า การบริหารจัดการงานทางด้านการเมืองของ<persName>สุเทพ</persName> นั้นไม่เพียงแต่จะประสานกับกลุ่มการเมืองภายในพรรคร่วมรัฐบาลเท่านั้น แต่ยังพบว่า<persName>สุเทพ</persName> ยังต้องประสานกับกลุ่มทุนต่างๆที่จะเข้ามามีส่วนต่อการเปลี่ยนแปลงอย่างใด อย่างหนึ่งทางการเมือง</p>
<p>กรณี'<persName>กษิต</persName>' สะท้อน</p>
<p>'<persName>มาร์ค</persName>'ถูกล้อมกรอบ</p>
<p>ปฏิกิริยาจากกลุ่มการเมืองฝ่ายตรงข้ามรัฐบาลนั้นได้ก่อให้เกิดคำถาม และความเชื่อมั่นของ<persName>นายกฯอภิสิทธิ์</persName> โดยตรง ขณะที่อีกด้านหนึ่งผลพวงจากกรณีคดีที่<persName>กษิต</persName> กำลังเผชิญหน้าและประกาศขอต่อสู้ตามกระบวนการยุติธรรมจากนี้ไปยังสามารถ สะท้อนให้เห็นถึง สถานภาพของ<persName>นายกฯอภิสิทธิ์</persName> และรัฐบาลได้เป็นอย่างดีว่า แท้ที่จริงแล้วผู้นำรัฐบาล และผู้จัดการรัฐบาลอย่าง<persName>สุเทพ</persName> รองนายกฯนั้น กลับไม่ใช่ผู้กุมความเบ็ดเสร็จทั้งหมด แต่จำเป็นต้องบริหารจัดการและประนีประนอมกับกลุ่มอำนาจนอกรัฐบาลให้เกิดความ สมดุลมากที่สุด</p>
<p>แม้ว่าตามกระบวนการและขั้นตอนการต่อสู้คดีของ<persName>กษิต</persName> รมว.ต่างประเทศ ต่อข้อหาผู้ก่อการร้าย จะเป็นเพียงบทแรกและเขายังมีโอกาสและเวลาที่จะพิสูจน์ข้อเท็จจริงเพื่อนำมา หักล้างข้อกล่าวหา ที่เขาระบุว่า 'ร้ายแรงเกินจริง' ก็ตาม แต่ดูเหมือนว่าจากปัญหาส่วนตัวของ<persName>กษิต</persName> ได้ทิ้งร่องรอยของปมปัญหาใหม่ที่เกิดขึ้นภายในรัฐบาลอย่างชัดเจนมากขึ้น เพราะต้องไม่ลืมว่าตัว<persName>กษิต</persName> เองเชื่อว่ามูลเหตุที่ทำให้เขามีชื่อกลายเป็นผู้ต้องหาคดีร้ายแรงร่วมกับแกน นำพันธมิตรฯ อีก 36 รายที่เตรียมจะเข้ารับทราบข้อกล่าวหานั้นมี 'บิ๊กทหาร'บางกลุ่มเข้ามามีส่วนสำคัญโดยผ่านมาทาง<persName>สุเทพ</persName> รองนายกฯในฐานะกำกับดูแลสำนักงานตำรวจแห่งชาติ ให้สั่งการผ่านผบ.ตร.</p>
<p>นอกจากนี้กรณีดังกล่าวยังถูกขยายความว่าเป็นความจงใจของกลุ่มบิ๊ก ทหารที่ต้องการสร้างแรงกระทบไปยังกลุ่มพันธมิตรฯ ซึ่งเตรียมผลักดันพรรคการเมืองใหม่เสนอตัวเป็นทางเลือกใหม่ในสังเวียนการ เมือง ด้วยเหตุนี้จึงเป็นที่มาที่ทำให้<persName>กษิต</persName> รมว.ต่างประเทศ เปิดใจตอบโต้ว่ามีขบวนการรุมกินโต๊ะ...!</p>
<p>' กรณีของคุณกษิต นี่สามารถมองได้หลายมุมมากที่ว่ากลุ่มไหนจะเข้ามาเชื่อมโยงบ้าง แต่แน่นอนว่าฝ่ายที่จะได้ประโยชน์จากปัญหาและความขัดแย้งต่างๆที่เกิดขึ้นใน รัฐบาล คือฝ่ายตรงข้ามทั้งเสื้อแดงและพรรคเพื่อไทย'</p>
<p>รองหัวหน้าพรรคประชาธิปัตย์ ระบุพร้อมทั้งกล่าวว่าในความเป็นจริงแล้ว<persName>กษิต</persName> รมว.ต่างประเทศนั้น แม้ในด้านหนึ่งจะมีภาพลักษณ์ที่เกี่ยวข้องกับกลุ่มพันธมิตรฯในฐานะที่เคย ร่วมต่อสู้ขับไล่อดีต<persName>นายกฯทักษิณ</persName> มาด้วยกันก็ตาม แต่ในอีกบทบาทหนึ่ง<persName>กษิต</persName> คือคนของพรรคประชาธิปัตย์ ลงสมัครรับเลือกตั้งและได้รับโควตารมว.ต่างประเทศในนามของพรรค ไม่เกี่ยวกับกลุ่มพันธมิตรฯ แต่อย่างใด</p>
<p>ทั้งนี้ยังพบว่าตัว<persName>กษิต</persName> เองยังมีความสัมพันธ์ที่แนบแน่นในทางส่วนตัวทั้งกับ<persName>สุเทพ</persName> รองนายกฯ และ<persName>นายกฯอภิสิทธิ์</persName> เป็นอย่างดี แต่แน่นอนว่าเขาย่อมไม่อาจสลัดภาพความเกี่ยวพันกับกลุ่มพันธมิตรฯออกไปได้ จึงเป็นที่มาถึงการตั้งข้อสังเกตถึงการได้มาซึ่งตำแหน่งรมว.ต่างประเทศ นั้นเป็นผลตอบแทนให้กับกลุ่มพันธมิตรฯในฐานะเป็นกลุ่มมวลชนนอกสภา ที่ช่วยล้มล้างระบบ<persName>ทักษิณ</persName> ตลอดหลายปีที่ผ่านมา</p>
<p>'สถานการณ์เวลานี้นายกฯเองก็ถอยลำบาก จะไม่ตั้งข้อหากับพันธมิตรฯเลยก็เป็นไปไม่ได้ แรงกดดันจากกลุ่มเสื้อแดงก็จะหนักมากขึ้น และเมื่อพันธมิตรฯเจอกับข้อหานี้ จะปล่อยคุณกษิต ซึ่งเป็นคนที่หลายคนจับตามาตั้งแต่แรกให้พ้นข้อกล่าวหา รัฐบาลก็ต้องตอบคำถามสังคมอีก' รองหัวหน้าพรรคประชาธิปัตย์ กล่าว</p>
<p>อย่างไรก็ตามกรณีที่เกิดขึ้นกับ<persName>กษิต</persName> รมว.ต่างประเทศ ที่มีชื่อกลายเป็นหนึ่งในกลุ่มผู้ต้องหาคดีปิดสนามบินสุวรรณภูมิ แม้ล่าสุดสถานการณ์และความคุกรุ่นระหว่างทุกฝ่ายที่เกี่ยวข้องจะดูเบาบางลง ไปบ้างก็ตาม และทุกขั้นตอนต้องเดินหน้าไปตามกระบวนการขั้นตอนตามกฎหมายก็ตาม และท้ายที่สุดอาจนำไปสู่การตัดสินใจเฉพาะตัวของ<persName>กษิต</persName> แต่สำหรับ<persName>นายกฯอภิสิทธิ์</persName>แล้ว ดูเหมือนว่าปัญหาในระยะยาวยังไม่มีทีท่าว่าจะยุติลงง่ายดาย แม้กรณี<persName>กษิต</persName> จะปิดฉากไปแล้วก็ตาม เพราะต้องไม่ลืมมว่ายังมีกลุ่มอิทธิพลมากมายหลายกลุ่มที่ผู้นำรัฐบาลและผู้ จัดการรัฐบาลต้องประสานประโยชน์ให้ลงตัวมากที่สุด เท่าที่จะเป็นไปได้....</p>
<p>'<persName>ยิ่งลักษณ์</persName>' พร้อมนำทัพเพื่อไทย</p>
<p>รอจังหวะ-ปลดล๊อกกม.ตั้งดรีมทีมติดปีกลุย</p>
<p><persName>ยิ่งลักษณ์ ชินวัตร</persName> เตรียมขึ้นแท่นผู้นำพรรคเพื่อไทย รอจังหวะ-กฎหมายพร้อมลงสนามทันที ขณะที่ คนเพื่อไทยหนุนเต็มที่ ดันดรีมทีมที่ปรึกษา ติดปีก<persName>ยิ่งลักษณ์</persName>ลุยการเมือง รอไฟเขียวเลือกตั้ง ได้ฤกษ์เฟ้นหัวหน้าพรรคใหม่แน่ๆ...</p>
<p>ขณะที่พรรคในขั้วรัฐบาลเองก็กำลัง เดินหน้าแผนยุทธศาสตร์ 'รวมกันเราอยู่' ด้วยการลงพื้นที่ เพื่อลดแรงเสียดทานจากปัญหาต่างๆรอบด้าน ทั้ง ปัญหาวิกฤตเศรษฐกิจ ไข้หวัดใหญ่พันธุ์ใหม่ 2009 การกดดันเพื่อปลด <persName>กษิต ภิรมย์</persName> รัฐมนตรีว่าการกระทรวงการต่างประเทศ พรรครัฐบาลจึงอยู่ในอาการเมาหมัด</p>
<p>ทางฟากของพรรคฝ่ายค้านอย่างเพื่อไทย ซึ่งอยู่ในลักษณะไร้หัว ก็เตรียมผลักดันหัวหน้าคนใหม่ภายใต้คอนเซปต์ นายใหญ่คอนโทรลได้และไม่หักหลัง ชื่อคนสำคัญทั้งในพรรคและต่างพรรคถูกเสนอขึ้นมาอย่างต่อเนื่องแต่ที่แรงสุด ก็น่าจะเป็น '<persName>ยิ่งลักษณ์ ชินวัตร</persName>' ประธานมูลนิธิไทยคม ที่ถูกประกาศอย่างต่อเนื่องทั้งจากปากของ <persName>ร.ต.อ.เฉลิม อยู่บำรุง</persName> ประธานส.ส.พรรค หรือ <persName>สมชาย วงศ์สวัสดิ์</persName> อดีตนายกรัฐมนตรี</p>
<p><persName>ยิ่งลักษณ์</persName> นำเพื่อไทย</p>
<p>รอจังหวะ-กฎหมายพร้อม</p>
<p>ขณะที่ภาพของ<persName>ยิ่งลักษณ์</persName> ยิ่งโดดเด่นขึ้นทุกขณะไม่ว่าจะเป็นการลงพื้นที่ช่วยเหลือทุกความเคลื่อนไหว ของกลุ่มคนเสื้อแดงมาโดยตลอดในการชุมนุมใหญ่หลายต่อหลายครั้งแม้ในช่วงที่ อุณหภูมิทางการเมืองร้อนที่สุดในเหตุสงกรานต์เดือดที่ผ่านมา รวมถึงการช่วยลูกพรรคเพื่อไทยหาเสียงและประสบความสำเร็จไม่น้อยกับชัยชนะใน การเลือกตั้งซ่อมที่ จ.สกลนคร และศรีษะเกษ</p>
<p>อีกทั้งการเดินสายหาเสียงทั่วประเทศที่เริ่มตั้งแต่ช่วงเดือนกรกฎาคม เป็นต้นไปในฐานะผู้สนับสนุนหลายต่อหลายครั้งทำให้บรรดาคอการเมืองต่างมองว่า พรรคเพื่อไทยพร้อมเปิดโอกาสให้กับเธอคนนี้</p>
<p>หากจะมองในแง่ของคุณสมบัติ <persName>ยิ่งลักษณ์</persName> เป็นคนรุ่นใหม่ที่ถือว่ามีความพร้อมในหลายด้านทั้งบุคลิกภาพ ความรู้ความเชี่ยวชาญในงานด้านบริหาร โดยเฉพาะใน มุมของเศรษฐกิจที่ ถือเป็นคุณสมบัติหลักของนายกรัฐมนตรีในยุคนี้ รวมถึงการเป็นคนในตระกูล<persName>ชินวัตร</persName>ที่เป็นเรื่องง่ายที่จะได้รับความนิยมจากมวล ชนฐานเดิมของ<persName>พ.ต.ท.ทักษิณ ชินวัตร</persName> ที่ถือว่าเป็นจุดแข็งในการรับไม้ต่อในฐานะผู้นำพรรคเพื่อไทยคนต่อไป</p>
<p>'ความเชี่ยวชาญด้านเศรษฐกิจ เป็นคุณสมบัติที่โดดเด่นของคุณยิ่งลักษณ์ และทุกครั้งที่มีชื่อของคุณยิ่งลักษณ์ปรากฏขึ้นมา คนในพรรคส่วนใหญ่ทั้งรุ่นใหญ่และรุ่นเล็กก็พร้อมที่จะสนับสนุนคุณยิ่งลักษณ์ และที่สำคัญคือสามารถเชื่อมโยงกับอดีตนายกที่ชาวบ้านสามารถเข้าใจได้ง่าย' <persName>ประชา ประสพดี</persName> ส.ส.สมุทรปราการ เผย</p>
<p>อย่างไรก็ดี แม้<persName>ยิ่งลักษณ์</persName>จะปฏิเสธการเข้ารับตำแหน่งแต่คนในพรรคเพื่อไทยยังเชื่อว่า โอกาสที่<persName>ยิ่งลักษณ์</persName>จะรับบทผู้นำนั้นยังมีความเป็นไปได้ค่อนข้างสูงมาก เพียงแต่รอจังหวะเวลาที่เหมาะสมเท่านั้น</p>
<p>ปัจจัยสำคัญก็คือ การแก้ไขรัฐธรรมนูญที่มีความเกี่ยวพันในหลายๆส่วน อาทิ การดำรงตำแหน่งในรัฐบาล รูปแบบการเลือกตั้งที่จะเป็นปัจจัยชี้วัดความได้เปรียบในสนามเลือกตั้ง รวมถึงภาวการณ์ทางเศรษฐกิจและการเมืองที่จะเอื้อต่อการทำหน้าที่มากน้อย เพียงใด</p>
<p>'ถ้าเทียบกับคนตระกูลชินวัตรด้วยกัน หากต้องการความสดใหม่และความเชี่ยวชาญด้านเศรษฐกิจ คุณยิ่งลักษณ์ยังถือว่าโดดเด่นมาก ขณะที่คุณพายัพอาจมีปัญหาด้านสุขภาพ หรือพล.อ.ชัยสิทธิ์เองก็อาจจะมีความเป็นทหารมากเกินไป' <persName>โสภณ เพชรสว่าง</persName> อดีตส.ส.พรรคเพื่อไทย ระบุ</p>
<p>สร้างทีมติดปีก<persName>ยิ่งลักษณ์</persName></p>
<p>ส่วนในสนามการเมืองนั้น <persName>ยิ่งลักษณ์</persName> อาจมีประสบการณ์ไม่มากนัก จึงจำเป็นต้องปิดจุดอ่อนด้วยการมีทีมที่ปรึกษาระดับพระกาฬในด้านต่างๆ หรือ ดรีมทีม เช่นเดียวกับยุคของ<persName>พ.ต.ท.ทักษิณ</persName> ที่พรรคไทยรักไทยชุมนุมด้วยผู้เชี่ยวชาญในทุกวงการ ซึ่งแน่นอนว่า ที่ปรึกษาคนสำคัญย่อมหนีไม่พ้น <persName>พ.ต.ท.ทักษิณ</persName> ที่สามารถต่อสายตรงได้ทันที</p>
<p>ขณะที่ผู้อาวุโสอื่นๆทั้งที่มีชื่อปรากฏในกลุ่มแคนดิเดตหัวหน้าพรรค นั้น คาดว่าจะเป็นทีมที่ปรึกษาของยิ่งลักษณ์ได้ในอนาคต ทั้ง <persName>เสนาะ เทียนทอง</persName> <persName>พล.ต.อ.ประชา พรหมนอก</persName> <persName>พล.ต.มนูญกฤต รูปขจร</persName> <persName>ดร.ปานปรีย์ พหิทธานุกร</persName> <persName>ดร.โอฬาร ไชยประวัติ</persName> <persName>ร.ต.อ.เฉลิม อยู่บำรุง</persName> ฯลฯ</p>
<p>ทว่า การปรับเปลี่ยนตัวหัวหน้าพรรคนั้นสามารถทำได้ทันที ตามความเหมาะสมในอนาคต ขณะที่<persName>ยงยุทธ วิชัยดิษฐ์</persName> หัวหน้าพรรคคนปัจจุบันก็ยังคงทำหน้าที่ต่อไปจนกว่าจะถึงเวลานั้น</p>
<p>'หากคุณยิ่งลักษณ์ทำหน้าที่หัวหน้าพรรค หรือเป็นนายก ก็จะคล้ายคุณอภิสิทธิ์ ที่ทำหน้าที่ขับเคลื่อนนโยบายด้านเศรษฐกิจไป ขณะที่งานประสานหรือตอบโต้ทางการเมืองก็ให้ผู้ใหญ่ภายในพรรคทำหน้าที่แทน เหมือนกับที่คุณสุเทพทำหน้าที่เป็นผู้จัดการรัฐบาล'</p>
<p>ดังนั้น กระแสเลือดแท้ของคนในตระกูล<persName>ชินวัตร</persName> จึงยังคงเป็นกระแสหลักที่มีโอกาสขึ้นแท่นผู้นำพรรคเพื่อไทยในอนาคต ทั้งด้วยเหตุผลต่างๆทั้งความนิยมของมวลชนถึงฝีมือการบริหารที่คาดว่าจะถอด แบบมาจาก<persName>พ.ต.ท.ทักษิณ</persName> ความเป็นคนรุ่นใหม่ที่มีพื้นฐานการศึกษาค่อนข้างดี และมีทีมที่ปรึกษาพร้อมขับเคลื่อนนโยบายทุกด้าน ย่อมส่งผลให้<persName>ยิ่งลักษณ์</persName>ต้องถูกหยิบยกขึ้นมาต่อสู้กับหัวหน้าพรรคประชา ธิปัตย์ในสนามเลือกตั้งใหญ่ครั้งต่อไปเป็นแน่?</p></body>
</news>
