<teiHeader>
<fileDesc>
<titleStmt>
  <title>โมเดลลิ่งเก๊ตุ๋นหนุ่มคาห้างดังฉกทรัพย์เหยื่อ20ราย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=167033  </bibl>
</sourceDesc>
</fileDesc>
</teiHeader>
<news>
<headline>โมเดลลิ่งเก๊ตุ๋นหนุ่มคาห้างดังฉกทรัพย์เหยื่อ20ราย</headline>
<lead></lead>
<neck></neck>
<body><p><persName>พล.ต.ท.วรพงษ์ ชิวปรีชา</persName> ผบช.น. พร้อมด้วย <persName>พ.ต.อ.ไพศาล ลือสมบูรณ์</persName> ผกก.สน.ปทุมวัน แถลงข่าวจับกุมจับกุม <persName>นายเจษฎาทราย นาวาทอง</persName> อายุ 35 ปี ผู้ต้องหาที่อ้างตัวเป็นโมลเดลลิ่งหลอกลวงเด็กหนุ่มหน้าตาดีชักชวนไปเป็นนายแบบ ก่อนที่จะขโมยทรัพย์สินหลบหนี </p>

<p><persName>พ.ต.อ.ไพศาล</persName> กล่าวว่า การจับกุมครั้งนี้สืบเนื่องจากเจ้าหน้าที่ฝ่ายสืบสวนทราบว่า<persName>นายเจษฎาทราย</persName> มีพฤติกรรมหลอกลวงเด็กหนุ่มตามห้างสรรพสินค้าชื่อดัง เช่น สยามเซ็นเตอร์ มาบุญครอง เซ็นทรัลเวิลด์ โดยทำมากว่า 1 ปี และมีหมายจับกว่า 14 หมาย เจ้าหน้าที่สายสืบจึงนำรูปคนร้ายรายนี้ไปเผยแพร่กับ รปภ.ตามห้างต่างๆ เพื่อช่วยเป็นหูเป็นตา พบผู้ต้องหามาเดินวนเวียนอยู่จึงนำกำลังไปควบคุมตัวได้ดังกล่าว </p>

 <p>สอบสวน<persName>นายเจษฎาทราย</persName> รับสารภาพว่าแอบอ้างตัวเป็นโมเดลลิ่งชื่อ<persName>เจษ</persName> หลอกเด็กหนุ่มหน้าตาดีไปเป็นนายแบบ โดยจะไม่เน้นที่เด็กสาวเนื่องจากหลอกยาก และเรื่องมาก ทำมาแล้วประมาณ 1 ปี โดยจำวิธีการมาจากละครเรื่องหนึ่งที่ออกอากาศทางโทรทัศน์ และเมื่อลองดูครั้งแรกและทำสำเร็จจึงทำเรื่อยมา โดยจะออกตระเวนตามห้างต่างๆ ที่มีวัยรุ่นมาเที่ยวจำนวนมาก เมื่อพบเหยื่อที่ต้องการจะเข้าไปทาบทามตีสนิท โดยจะแอบอ้างว่าสามารถชักชวนเข้าวงการบันเทิงได้ โดยจะเริ่มต้นจากการเป็นนายแบบ</p></body>
</news>
