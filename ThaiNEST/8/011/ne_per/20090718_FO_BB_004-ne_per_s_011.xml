<teiHeader>
<fileDesc>
<titleStmt>
  <title>วอล-มาร์ทเล็งทำดัชนียั่งยืน ให้ข้อมูลด้านรักษ์แวดล้อม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/18/news_29128763.php?news_id=29128763  </bibl>
</sourceDesc>
</fileDesc>
</teiHeader>
<news>
<headline>วอล-มาร์ทเล็งทำดัชนียั่งยืน ให้ข้อมูลด้านรักษ์แวดล้อม</headline>
<lead>วอชิงตัน - วอล-มาร์ท ประกาศแผนจัดทำดัชนีความยั่งยืน ปฏิวัติการจับจ่ายซื้อของ ให้ข้อมูลอนุรักษ์สิ่งแวดล้อมในขั้นตอนผลิตสินค้าแต่ละประเภท</lead>
<neck></neck>
<body><p><persName>นายไมค์ ดุ๊ก</persName> หัวหน้าคณะเจ้าหน้าที่บริหาร (ซีอีโอ) วอล-มาร์ท ยักษ์ใหญ่ค้าปลีกสหรัฐ เผยเมื่อวันพฤหัสบดี (16 ก.ค.) ว่า มีแผนจะพัฒนาข้อมูล ซึ่งมีชื่อเรียกว่าดัชนีความยั่งยืน เพื่อให้ลูกค้าได้รับทราบข้อมูลถึงการเป็นมิตรกับสิ่งแวดล้อมของผู้จัดหา ผู้ผลิต และ สินค้าของแต่ละราย ผ่านทางฉลาก หรือ บาร์โค้ด</p>
<p>การจัดทำดัชนีแบ่งออกเป็น 3 ส่วน เริ่มด้วยการออกแบบสอบถามถึงวิธีการดำเนินกิจการ สถานที่ผลิตสินค้า และวิธีการผลิต ของบรรดาผู้จัดหาของวอล-มาร์ท ที่มีอยู่ไม่ต่ำกว่า 10,000 ราย</p>
<p>แบบสอบถามดังกล่าวครอบคลุมทุกเรื่อง ตั้งแต่การปล่อยก๊าซมลพิษสาเหตุภาวะโลกร้อน ไปจนถึงสถานที่ตั้งโรงงาน การใช้น้ำ และการกำจัดของเสียของบรรดาผู้ผลิต</p>
<p>ขั้นต่อไปของการรวบรวมข้อมูลเพื่อจัดทำดัชนี คือ การจัดตั้งกลุ่มมหาวิทยาลัยขึ้นมา เพื่อทำงานร่วมกับผู้จัดหา ผู้ค้าปลีก องค์กรภาคเอกชน (เอ็นจีโอ) และหน่วยงานรัฐบาล ในการพัฒนาฐานข้อมูล ก่อนปิดฉากด้วยการติดตามความเคลื่อนไหวของดัชนี การเข้าถึงของผู้บริโภค และประโยชน์ที่ได้รับจากดัชนีนี้</p>
<p><persName>นายจอห์น เฟลมมิง</persName> หัวหน้าเจ้าหน้าที่ฝ่ายสินค้าวอล-มาร์ท ระบุว่า ดัชนีดังกล่าวจะทำให้เกิดความแตกต่างในแง่ของการพิจารณาสินค้าของผู้บริโภค โดยเฉพาะในกลุ่มผู้บริโภครุ่นต่อไป ที่มีความกังวลอย่างมากเกี่ยวกับสิ่งแวดล้อม และความยั่งยืน</p></body>
</news>
