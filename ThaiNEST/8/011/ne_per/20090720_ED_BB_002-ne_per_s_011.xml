<teiHeader>
<fileDesc>
<titleStmt>
  <title>ทรานซิสชั่นจับมือพาโลอัลโตรุกโทรคม-ศึกษา-ภาครัฐ  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-20 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090720/61163/%e0%b8%97%e0%b8%a3%e0%b8%b2%e0%b8%99%e0%b8%8b%e0%b8%b4%e0%b8%aa%e0%b8%8a%e0%b8%b1%e0%b9%88%e0%b8%99%e0%b8%88%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b8%9e%e0%b8%b2%e0%b9%82%e0%b8%a5%e0%b8%ad%e0%b8%b1%e0%b8%a5%e0%b9%82%e0%b8%95%e0%b8%a3%e0%b8%b8%e0%b8%81%e0%b9%82%e0%b8%97%e0%b8%a3%e0%b8%84%e0%b8%a1-%e0%b8%a8%e0%b8%b6%e0%b8%81%e0%b8%a9%e0%b8%b2-%e0%b8%a0%e0%b8%b2%e0%b8%84%e0%b8%a3%e0%b8%b1%e0%b8%90.html  </bibl>
</sourceDesc>
</fileDesc>
</teiHeader>
<news>
<headline>ทรานซิสชั่นจับมือพาโลอัลโตรุกโทรคม-ศึกษา-ภาครัฐ</headline>
<lead>ทรานซิสชั่นฯ สบช่อง 3 อุตสาหกรรมในไทยยังแกร่ง ผนึกพาลา อัลโต นำโซลูชั่นรักษาความปลอดภัยเครือข่ายเจาะไทย หวังรายได้ 50 ล้านบาท</lead>
<neck></neck>
<body><p><persName>นายสมชาย หิรัณยากร</persName> กรรมการผู้จัดการ บริษัท ทรานซิสชั่น ซิสเต็มส์ และเน็ตเวอร์คส (ประเทศไทย) จำกัด กล่าวว่า บริษัทได้รับสิทธิเป็นตัวแทนจำหน่ายผลิตภัณฑ์อย่างเป็นทางการ ของบริษัท พาโล อัลโต เน็ตเวิร์กส์ จำหน่ายโซลูชั่นระบบรักษาความปลอดภัยของเครือข่ายครบวงจรสำหรับลูกค้าองค์กรขนาดกลาง-ใหญ่ในประเทศไทย</p>
<p>ทั้งนี้ ช่วงทำตลาด 1 ปีแรกบริษัทตั้งเป้ารายได้ไว้ 40-50 ล้านบาท จากฐานลูกค้า 5 อุตสาหกรรมหลัก ได้แก่ 1.อุตสาหกรรมโทรคมนาคม 2. ภาครัฐ 3. ตลาดภาคการศึกษา 4. สถาบันการเงิน และ 5. ตลาดสุขภาพ</p>
<p>"โดย เฉพาะใน 3 ตลาดแรกมีการใช้จ่ายด้านไอทีกว่า 50% คิดเป็น 3-4 หมื่นล้านบาท จากค่าใช้จ่ายด้านไอทีทั้งหมด ขณะที่อุตสาหกรรมซึ่งเคยมีค่าใช้จ่ายไอทีเป็นลำดับต้นๆ ได้ลดการใช้จ่ายลง ได้แก่ อุตสาหกรรมการผลิต อุปกรณ์อิเล็กทรอนิกส์ และรถยนต์ อย่างไรก็ตาม ยังมีโอกาสอยู่ในบางภาคการผลิตที่จะใช้ไอทีสูงขึ้นคือ อุตสาหกรรมแปรรูปอาหาร" <persName>นายสมชาย</persName>กล่าว</p>
<p>ปัจจุบัน บริษัทมีลูกค้าในกลุ่มสถาบันการศึกษารอเซ็นสัญญาแล้วมูลค่าประมาณ 5 แสนดอลลาร์</p>
<p>ด้าน โอกาลทางการตลาดท่ามกลางภาวะที่ต้องแข่งขันกับผู้เล่นรายหลัก ซึ่งเป็นเจ้าตลาดโลกในธุรกิจนี้ไม่ต่ำกว่า 3 รายนั้น บริษัทจะชุจุดเด่นของผลิตภัณฑ์ที่เป็นไฟร์วอลล์ยุคใหม่ ซึ่งรวบรวมประสิทธิภาพของไฟร์วอลล์หลักๆ หลายด้านรวมไว้ในบ็อกซ์เดียว โดยไม่ทำให้การทำงานล่าช้า</p>
<p>ได้แก่ มีระบบการกรองยูอาร์แอล และป้องกันการใช้โปรแกรมอินสแตนท์แมสเสจจิ้งได้ ทั้งตรวจสอบการคุกคามเข้ามาในระบบเครือข่ายทั้งจากผู้ใช้ภายใน และภายนอกองค์กรได้ทันทีในเวลาที่ต้องการตรวจสอบ ต่างจากระบบไฟร์วอลล์เดิม ที่ต้องใช้เวลาตรวจสอบการคุกคามนานนับสิบชั่วโมง</p>
<p>“กลยุทธ์การทำตลาดของเราคือ มุ่งให้ลูกค้านำไปใช้ทดแทนไฟร์วอลล์เทคโนโลยีเก่าที่มีการปิดกั้นพอร์ต ด้วยการให้ลูกค้านำอุปกรณ์ไฟร์วอลล์ของเราไปติดตั้งที่เครือข่าย ควบคู่ไปกับอุปกรณ์ไฟร์วอลล์เดิม จากนั้นเปิดคุณสมบัติการทำงานบางส่วนที่ต้องการทดสอบเปรียบเทียบกันได้ ” <persName>นายสมชาย</persName>กล่าว</p></body>
</news>
