<teiHeader>
<fileDesc>
<titleStmt>
  <title>ม่านรูดญี่ปุ่นรุ่ง โกยทรัพย์อื้อซ่า ไม่หวั่นถดถอย  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=55220  </bibl>
</sourceDesc>
</fileDesc>
</teiHeader>
<news>
<headline>ม่านรูดญี่ปุ่นรุ่ง โกยทรัพย์อื้อซ่า ไม่หวั่นถดถอย</headline>
<lead>โรงแรมม่านรูดแดนอาทิตย์อุทัยไม่ยั่นพิษเศรษฐกิจ ยอดพักพุ่งเป็นประวัติการณ์ สนองความต้องการทางเพศของหนุ่มสาวปลาดิบ</lead>
<neck></neck>
<body><p>สำนักข่าวซีเอ็นเอ็นรายงานว่า แม้ญี่ปุ่นจะเผชิญกับภาวะเศรษฐกิจถดถอยที่รุนแรงที่สุดเป็นประวัติการณ์ แต่ธุรกิจโรงแรมม่านรูดกลับคึกคักสวนทางกับธุรกิจประเภทอื่น ทั้งยังมียอดเข้าพักที่เพิ่มขึ้นกว่า 100% ประมาณการว่ารายได้ของโรงแรมกลุ่มนี้สูงถึง 4 หมื่นล้านเหรียญสหรัฐต่อปี (ราว 1.36 ล้านล้านบาท) </p>
<p><persName>สตีฟ แมนฟีลด์</persName> ซีอีโอของบริษัท นิว เพอร์สเปกทีฟ เจ้าของกิจการโรงแรมม่านรูด 6 แห่งในญี่ปุ่น เปิดเผยว่า ธุรกิจโรงแรมม่านรูดมีภูมิคุ้มกันต่อภาวะเศรษฐกิจถดถอยอย่างเห็นได้ชัด โดยยกตัวอย่างโรงแรมโบนิตา ในย่านอิซาวา ของกรุงโตเกียว ซึ่งมียอดเข้าใช้บริการสูงถึง 257% </p>
<p>“เป็นเรื่องธรรมดาของมนุษย์ที่จะมีความต้องการ แม้แต่ในช่วงเวลาอย่างนี้ ช่วงสุดสัปดาห์โรงแรมม่านรูดทุกแห่งมีคนเข้าพักเต็มไปหมด จนหาที่พักลำบาก คุณไม่มีทางที่จะหยุดความต้องการทางเพศของมนุษย์ได้” หญิงสาวชาวญี่ปุ่นแสดงความเห็นกับซีเอ็นเอ็น </p>
<p>ทั้งนี้ ทั่วญี่ปุ่นมีโรงแรมม่านรูดมากถึง 2.5 หมื่นแห่ง โดยแต่ละแห่งพยายามจูงใจลูกค้าด้วยการจัดห้องตามรสนิยมรูปแบบต่างๆ อาทิ ห้องหวานแหววแบบฮัลโหล คิตตี้ ไปจนถึงห้องที่จัดวางม้าหมุดไว้ภายใน ขณะที่ห้องพักในโรงแรมม่านรูดส่วนใหญ่มักให้บริการอ่างจากุซซีและห้องเซานาส่วนตัว </p>
<p>ด้านภาวะเศรษฐกิจของญี่ปุ่น ล่าสุด <persName>ยาซาโนะ ฮายาชิ</persName> รัฐมนตรีกระทรวง เศรษฐกิจชี้ว่า แม้จะถึงจุดต่ำสุดแล้ว แต่เศรษฐกิจยังเคลื่อนไหวเชื่องช้า</p></body>
</news>
