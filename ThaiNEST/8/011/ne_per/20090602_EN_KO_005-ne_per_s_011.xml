<teiHeader>
<fileDesc>
<titleStmt>
  <title>“รุจ” ลัดฟ้าเลิฟซีน "เพชร"กลางกองเอ็มวี “ปล่อยตัวปล่อยใจ”  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090602/15303/%e2%80%9c%e0%b8%a3%e0%b8%b8%e0%b8%88%e2%80%9d%e0%b8%a5%e0%b8%b1%e0%b8%94%e0%b8%9f%e0%b9%89%e0%b8%b2%e0%b9%80%e0%b8%a5%e0%b8%b4%e0%b8%9f%e0%b8%8b%e0%b8%b5%e0%b8%99%e0%b9%80%e0%b8%9e%e0%b8%8a%e0%b8%a3%e0%b8%81%e0%b8%a5%e0%b8%b2%e0%b8%87%e0%b8%81%e0%b8%ad%e0%b8%87%e0%b9%80%e0%b8%ad%e0%b9%87%e0%b8%a1%e0%b8%a7%e0%b8%b5%e2%80%9c%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%95%e0%b8%b1%e0%b8%a7%e0%b8%9b%e0%b8%a5%e0%b9%88%e0%b8%ad%e0%b8%a2%e0%b9%83%e0%b8%88%e2%80%9d.html  </bibl>
</sourceDesc>
</fileDesc>
</teiHeader>
<news>
<headline>“<persName>รุจ</persName>” ลัดฟ้าเลิฟซีน "<persName>เพชร</persName>"กลางกองเอ็มวี “ปล่อยตัวปล่อยใจ”</headline>
<lead>เคยออกตัวไม่ขอเล่นละครเพราะเป็นคนขี้อาย แต่สุดท้ายหนุ่มฮอตอย่าง "<persName>รุจ</persName>" <persName>ศุภรุจ เตชะตานนท์</persName> ก็ต้องจำยอมโดดมารับบทพระเอกมิวสิกวิดีโอของตัวเองในซิงเกิ้ลเพลงล่าสุด “ปล่อยตัวปล่อยใจ” คู่กับนางเอกสาวช่อง 3 "<persName>เพชร</persName>" <persName>รัตนารัตน์ เอื้อทวีกุล</persName> แถมงานนี้ทั้งคู่ยังต้องลงทุนเล่นฉากเลิฟซีนชนิดถึงเนื้อถึงตัวกันเลยทีเดียว</lead>
<neck></neck>
<body><p>สำหรับมิวสิกวิดีโอเพลง ปล่อยตัวปล่อยใจ เป็นมิวสิกวิดีโอตัวที่ 4 ของพ่อหนุ่ม โดยเป็นเรื่องราวรักสามเส้าระหว่างหนุ่ม<persName>รุจ</persName>กับ<persName>เพชร</persName>ที่เคยคบหากัน  แต่มีเหตุให้เลิกรากันไป จนต่างฝ่ายต่างไปมีคนรักใหม่ ฟาก<persName>รุจ</persName>มีแฟนใหม่เป็นนางแบบชื่อดัง ส่วน<persName>เพชร</persName>ก็มีหนุ่มหน้าตี๋คนใหม่ข้างกาย</p>

 <p>กระทั่งวันหนึ่ง<persName>รุจ</persName>ตามแฟนใหม่ไปถ่ายแบบที่สิงคโปร์ จนได้เจอกับ<persName>เพชร</persName>ที่มาเป็นช่างภาพให้งานนี้ เมื่อมาเจอกันความรู้สึกเก่าๆ ระหว่างกันก็เริ่มปะทุขึ้นอีกครั้ง แต่ก็ต้องหักห้ามใจเพราะต่างฝ่ายต่างก็มีคนใหม่แล้ว </p>
 
 <p>เบื้องหลังการถ่ายทำมิวสิกวิดีโอเพลงนี้ ทีมงานกว่า 10 ชีวิตบินลัดฟ้าข้ามประเทศไปถ่ายทำกันถึงประเทศสิงคโปร์ ด้วยความอนุเคราะห์จากการท่องเที่ยวประเทศสิงคโปร์ที่ให้ความดูแลตลอดทั้งการถ่ายทำ</p>

 <p>โดยสถานที่ที่ใช้ถ่ายทำล้วนเป็นสถานที่ท่องเที่ยวสำคัญๆ อาทิ สิงคโปร์ฟลายเออร์(Singapore Flyer) สะพานไม้เชื่อมภูเขา เฮนเดอร์สันเวฟ (Henderson Waves) อ่างกักเก็บน้ำและบำบัดน้ำเสีย (Marina Barrage) รวมถึงตึกรามบ้านช่องเก๋ๆ อีกเพียบ </p>

 <p>ด้วยเนื้อหาและเรื่องราวของเพลงที่ค่อนข้างแรง แถมยังมีฉากที่หนุ่ม<persName>รุจ</persName>ต้องเล่นเลิฟซีนแบบใกล้ชิดถึงเนื้อถึงตัวกับ<persName>เพชร</persName> แบบว่าต้องจูจุ๊บกันทีเดียวเชียวแหละ</p>

<p> งานนี้เรียกว่าทำเอาพ่อหนุ่มบ่นอุบว่ายากสุดๆ เล่นเอาเขินหน้าแดงตลอด แบบว่าคนมันไม่เคยอะ แต่หลังจากเข้าฉากด้วยกันบ่อยๆ ก็เริ่มคุ้นเคยกันมากขึ้น ส่วนสาว<persName>เพชร</persName>เรียกว่ามืออาชีพอยู่แล้วก็เลยสบายไป ทำให้ทุกอย่างผ่านพ้นไปได้ด้วยดี</p>

 <p>พอผู้กำกับสั่งคัต หนุ่ม<persName>รุจ</persName> ถอนหายใจพร้อมกับเผยให้ฟังว่า</p>

 <p>"สำหรับการถ่ายทำมิวสิกวิดีโอเพลงนี้ ก็ยังถือว่ายากและยังรู้สึกตื่นเต้นเหมือนเดิม เพราะด้วยเนื้อหาและเรื่องราวของเพลงที่ค่อนข้างแรง แถมยังมีฉากที่ผมต้องเล่นเลิฟซีนแบบใกล้ชิดถึงเนื้อถึงตัวกับน้องเพชรอีก อันนี้ยากสุดๆ เล่นเอาผมเขินหน้าแดงตลอด แต่หลังจากเข้าฉากด้วยกันบ่อยๆ ทำให้คุ้นเคยทุกอย่างจึงผ่านพ้นไปได้ด้วยดี ก็ขอฝากมิวสิกวิดีโอเพลงนี้ด้วยนะ ผมตั้งใจเล่นเต็มที่เลย”</p>

 <p>ติดตามชมภาพเลิฟซีนซึ้งๆ ของหนุ่ม<persName>รุจ</persName>และสาว<persName>เพชร</persName> ได้ในมิวสิกวิดีโอเพลง "ปล่อยตัวปล่อยใจ" เริ่มออกอากาศครั้งแรกในรายการ "ไฟว์ไลฟ์" คืนวันพุธที่ 3 มิถุนายน เวลาเที่ยงคืนครึ่ง ทางช่อง 5</p></body>
</news>
