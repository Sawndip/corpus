<teiHeader>
<fileDesc>
<titleStmt>
  <title>ตุลาการศาล รธน..จะแถลงด้วยวาจาและลงมติ พ.ร.ก.เงินกู้ 4 แสนล้านบาทวันนี้  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030039&tb=N255206&return=ok&news_headline='%b5%d8%c5%d2%a1%d2%c3%c8%d2%c5  </bibl>
</sourceDesc>
</fileDesc>
</teiHeader>
<news>
<headline>ตุลาการศาล รธน..จะแถลงด้วยวาจาและลงมติ พ.ร.ก.เงินกู้ 4 แสนล้านบาทวันนี้</headline>
<lead></lead>
<neck></neck>
<body><p>ตุลาการศาลรัฐธรรมนูญ จะแถลงด้วยวาจาและลงมติ พ.ร.ก.เงินกู้ 4 แสนล้านบาทในวันนี้ โดยคาดว่าช่วงบ่ายจะได้ข้อสรุปว่า พ.ร.ก.ดังกล่าวจะชอบด้วยกฎหมายหรือไม่ การประชุมตุลาการศาลรัฐธรรมนูญวันนี้ จะมีการแถลงด้วยวาจาและลงมติ พ.ร.ก.เงินกู้ 4 แสนล้านบาทที่ <persName>นายสุรพงษ์ โตวิจักษ์ชัยกุล</persName> <persName>นายประเกียรติ นาสิมมา</persName> และ ส.ส. ฝ่ายค้าน ในฐานะผู้เสนอความเห็นต่อประธานสภาผู้แทนราษฎร <persName>นายกรณ์ จาติกวนิช</persName> รัฐมนตรีว่าการกระทรวงการคลัง ในฐานะผู้แทนนายกรัฐมนตรี ซึ่งหลังจากที่ศาลนัดคู่ความทั้ง 2 ฝ่ายส่งคำแถลงปิดคดีแล้ว ในวันนี้จะเป็นการพิจารณานัดทำความเห็นในการวินิจฉัย โดยคาดว่าช่วงบ่ายจะได้ข้อสรุปว่า พ.ร.ก.เงินกู้ 4 แสนล้านบาท จะชอบด้วยกฎหมายหรือไม่ อย่างไรก็ตาม ก่อนหน้านี้ <persName>นายอภิสิทธิ์ เวชชาชีวะ</persName> นายกรัฐมนตรี ได้มอบหมายให้ <persName>นายกรณ์ จาติกวนิช</persName> รัฐมนตรีว่าการกระทรวงการคลัง เป็นผู้แทนชี้แจงข้อมูลเพิ่มเติมต่อตุลาการศาลรัฐธรรมนูญ เนื่องจากเป็นผู้รับผิดชอบโดยตรง ในขณะที่ ฝ่ายค้าน ตั้งข้อสังเกตว่า พ.ร.ก. ดังกล่าวยังไม่มีความจำเป็นเร่งด่วน และหาก พ.ร.ก.นี้ผ่านความเห็นชอบจากรัฐสภา หลายโครงการอาจเปิดช่องให้มีการทุจริตได้โดยง่าย เพราะไม่จำเป็นต้องผ่านความเห็นชอบจากรัฐสภาอีก แม้รัฐบาลจะยืนยันว่า จะมีคณะกรรมการขึ้นมาตรวจสอบในโครงการที่จะจัดทำขึ้นทุกโครงการก็ตาม</p></body>
</news>
