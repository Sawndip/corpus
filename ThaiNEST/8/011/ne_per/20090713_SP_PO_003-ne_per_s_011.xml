<teiHeader>
<fileDesc>
<titleStmt>
  <title>รอรียันยังห่างไทเกอร์ ธงชัยรั้ง23ร่วมศึกยูโร  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56678  </bibl>
</sourceDesc>
</fileDesc>
</teiHeader>
<news>
<headline><persName>รอรี</persName>ยันยังห่าง<persName>ไทเกอร์</persName> <persName>ธงชัย</persName>รั้ง23ร่วมศึกยูโร</headline>
<lead><persName>แม็คอิลรอย</persName> ยันมิอาจเทียบมือ 1 โลก ขณะที่ <persName>ธงชัย</persName> อันดับ 23 ร่วม สวิงยุโรป</lead>
<neck></neck>
<body><p><persName>รอรี แม็คอิลรอย</persName> ดาวรุ่งไอร์แลนด์เหนือ วัย 20 ปี ยืนยันยังไม่ถึงขั้น <persName>ไทเกอร์ วูดส์</persName> โปรสหรัฐมือ 1 โลก ก่อนจะร่วมแข่งกอล์ฟเมเจอร์ “ดิ โอเพน” ที่สกอตแลนด์ วันที่ 16-19 ก.ค.นี้ โดยรับว่ายังต้องบ่มประสบการณ์อีกมาก</p>
<p>โปรมือ 20 โลก โดนจับตามองหลังผงาดซิวแชมป์ดูไบ เดสเซิร์ต คลาสสิก เมื่อเดือนก.พ.ที่ผ่านมา ทั้งที่ลงสวิงอาชีพรายการแรก แถมทำสถิติโปรอายุน้อยสุดติดท็อป 50 โลกด้วย ทำให้<persName>แม็คอิลรอย</persName>ถูกคาดหมายจะคว้าแชมป์เมเจอร์ พร้อมกับนำไปเทียบกับ<persName>ไทเกอร์</persName> </p>
<p>“การคว้าแชมป์รายการแรกเหมือนยกภูเขาออกจากอก ซึ่งบางคนถึงกับเมตตาด้วยการยกย่องผม แต่เส้นทางยังอีกไกล มันเร็วเกินที่จะนำไปเทียบกับใคร ผมเพียงต้องการทำให้ดีที่สุด” หนุ่มวัยทีน กล่าว โดยเขาติดท็อป 10 ยูโรเปียน ทัวร์ ถึง 6 รายการ รวมทั้งศึกเมเจอร์อย่างยูเอส โอเพน ด้วย</p>
<p>ด้าน “<persName>โปรช้าง</persName>” <persName>ธงชัย ใจดี</persName> ตี 69 ในรอบ 3 สกอร์รวม 5 อันเดอร์พาร์ 208 (69-70-69) รั้งที่ 23 ร่วม เช่นเดียวกับแชมป์ ศึกมาสเตอร์สล่าสุด <persName>อังเคล คาเบรรา</persName> (อาร์เจนตินา) ในสกอตติช โอเพน สนามพาร์ 71 ที่กลาสโกว์, สกอตแลนด์ วันเสาร์ที่ผ่านมา</p>
<p>จ่าฝูงคือ <persName>กอนซาโล เฟอร์นันเดซ</persName>-<persName>คาสตาโน</persName> (สเปน) สกอร์ 199 (65-70-64) แต่ไม่ค่อยดีใจนักหลังทราบข่าวสุนัขตัวโปรดหายไปจากบ้าน 2 วันแล้ว ส่วนอันดับ 2 <persName>รีทีฟ กูเซน</persName> (แอฟริกาใต้) กับ <persName>มาร์ติน เคย์เมอร์</persName> (เยอรมนี) สกอร์ 200</p>
<p>ศึกเมเจอร์หญิง ยูเอส วีเมนส์ โอเพน สนามพาร์ 71 ที่เพนซิล เวเนีย, สหรัฐ จบรอบ 3 “เจ้าถิ่น” <persName>คริสตี เคอร์</persName> ยังนำต่อด้วยสกอร์ 211 (69-70-72) โดยมี <persName>จีอุนฮี</persName> (เกาหลีใต้) ตามมาที่ 2 สกอร์ 213 (71-72-70)</p>
<p><persName>พอลา ครีเมอร์</persName> สาวสวยเจ้าถิ่น ร่วงลงที่ 17 ร่วม สกอร์ 219 (72-68-79) ขณะที่มือ 1 โลก <persName>ลอรีนา โอชัว</persName> (เม็กซิโก) 221 (69-79-73) รั้งที่ 27 ร่วม ส่วน “แชมป์เก่า” <persName>ปาร์กอินบี</persName> (เกาหลีใต้) 223 อันดับ 42 ร่วม </p></body>
</news>
