<teiHeader>
<fileDesc>
<titleStmt>
  <title>"นก"ซิวแชมป์คู่ยช.เฟรนช์โอเพ่น "คุซเนตโซวา"พลิกคว้าหญิงเดี่ยว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/07/news_28886640.php?news_id=28886640  </bibl>
</sourceDesc>
</fileDesc>
</teiHeader>
<news>
<headline>"<persName>นก</persName>"ซิวแชมป์คู่ยช.เฟรนช์โอเพ่น "<persName>คุซเนตโซวา</persName>"พลิกคว้าหญิงเดี่ยว</headline>
<lead><persName>น้องนก</persName>” <persName>นพวรรณ เลิศชีวกานต์</persName> ควง <persName>อีลีนา บ็อกดาน</persName> เอาชนะคู่แข่งสูสี 2-1 เซต 3-6, 6-3 และ 10-8 คว้าแชมป์เยาวชนหญิงคู่ เฟรนช์ โอเพ่น มาครองได้สำเร็จ  ขณะที่ประเภทหญิงเดี่ยว <persName>สเวตลานา คุซเนตโซวา</persName> ปราบ <persName>ดินารา ซาฟินา</persName> 2-0 เซต คว้าแชมป์หญิงเดี่ยวไปครอง</lead>
<neck></neck>
<body><p>ศึกเทนนิสเฟรนช์ โอเพ่น แกรนด์สแลม รายการที่ 2 ของปี ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 6 มิ.ย. ในประเภทเยาวชนหญิงคู่รอบชิงชนะเลิศ “<persName>น้องนก</persName>” <persName>นพวรรณ เลิศชีวกานต์</persName> นักหวดสาวไทย จับคู่กับ <persName>อีลีนา บ็อกดาน</persName> จากโรมาเนีย เป็นทีมวางอันดับ 2 ของรายการ พบกับ<persName>ทิเมีย บาบอส</persName> จากฮังการี และ<persName>ฮีทเธอร์ วัตสัน</persName> ชาวอังกฤษ มือเต็ง 3 ของรายการ</p>
<p>ในเซตแรก คู่ของ <persName>บาบอส</persName> กับ <persName>วัตสัน</persName> ประสานงานกันได้เหนือกว่า ออกนำก่อนถึง 5-0 เกม ก่อนที่คู่ของ <persName>นพวรรณ</persName> จะไล่มา 3-5 แต่สุดท้ายพ่ายไป 3-6 ในเซตต่อมาเหมือนหนังคนละม้วน กลายเป็นคู่ของ <persName>นพวรรณ</persName> กับ <persName>บ็อกดาน</persName> ออกนำ 5-0 เกมบ้าง ก่อนที่คู่มือวางอันดับ 3 จะไล่มา 3-5 แต่<persName>นพวรรณ</persName> กับ <persName>บ็อกดาน</persName> เปิดเซตได้ด้วยสกอร์ 6-3 ไปตัดสินกันด้วยซูเปอร์ไทเบรก ปรากฏว่า เกมการเล่นเป็นอย่างสูสี ก่อนที่คู่ของ <persName>นพวรรณ</persName> เป็นฝ่ายชนะ 10-8 คว้าแชมป์มาครองได้สำเร็จ</p>
<p>ประเภทหญิงเดี่ยว รอบชิงชนะเลิศ <persName>ดินารา ซาฟินา</persName> มือ 1 ของโลก จากรัสเซีย โคจรมาพบกับ <persName>สเวตลานา คุซเนตโซวา</persName> สาวมือ 7 ของรายการ เพื่อนร่วมชาติ เซตแรก เล่นได้ดีกว่า เบรกเกมเสิร์ฟของ <persName>ซาฟินา</persName> ได้สำเร็จ 5-3 ก่อนจะเอาชนะได้ 6-4 ขึ้นนำ 1-0 เซต เข้าสู่เซตที่ 2 คุซเนตโซวา ก็ยังเล่นได้ดีกว่า เบรกเกมเสิร์ฟ <persName>ซาฟินา</persName>ได้อีก ขึ้นนำ 4-2 ก่อนจะรักษาเกมเสิร์ฟนำห่างถึง 5-2 ในเกมที่ 8 <persName>คุซเนตโซวา</persName> ยังคุมสถานการณ์ได้ดีกว่าในขณะที่ <persName>ซาฟินา</persName> เริ่มที่จะออกอาการ ก่อนจะเสิร์ฟดับเบิลฟอล์ทในคะแนนตัดสิน คุซเนตโซวา ชนะไปอีก 6-2 ส่งผลให้ <persName>สเวตลานา คุซเนตโซวา</persName> พลิกชนะ<persName>ดินารา ซาฟินา</persName> 2-0 เซต 6-4,6-2 คว้าแชมป์หญิงเดี่ยว เฟรนช์โอเพ่น ได้สำเร็จ</p>
<p>สำหรับประเภทชายเดี่ยว ได้คู่ชิงชนะเลิศเรียบร้อยแล้ว หลังจาก “<persName>เฟดเอ็กซ์</persName>” <persName>โรเจอร์ เฟเดอเรอร์</persName> นักหวดมือ 2 ของโลกจากสวิตเซอร์แลนด์ พลิกสถานการณ์จากตกเป็นรอง <persName>ฮวน มาร์ติน เดล ปอโตร</persName> มือวางอันดับ 5 ของรายการ จากอาร์เจนตินา ก่อนพลิกกลับมาชนะ 3-2 เซต</p>
<p><persName>เฟเดอเรอร์</persName> ที่เล่น กับ <persName>เดล ปอโตร</persName> มา 5 ครั้งชนะรวด แถมยังไม่เสียแม้แต่เซตเดียว กลับพ่ายไปก่อนในเซตแรก 3-6 ก่อนกลับมาเอาชนะด้วยไทเบรกในเซต 2 สกอร์ 7-2 แล้วเซต 3 กลับมาพ่ายอีก 2-6 ซึ่งตลอดทั้ง 3 เซต <persName>เดล ปอโตร</persName> ไม่เสียเกมเสิร์ฟแม้แต่หนเดียว จนกระทั่งในเซต 4 <persName>เฟเดอเรอร์</persName> กลับมาเบรกเกมเสิร์ฟแรกก่อนกวาดรวดเดียว 5 เกม เอาชนะ 6-1 ต้องไปเล่นเซตตัดสิน และเป็น <persName>เฟเดอเรอร์</persName> ที่เล่นได้แน่นอนกว่า เอาชนะไปได้ 3-6, 7-6 (7-2), 2-6, 6-1, 6-4</p>
<p>โดย <persName>เฟเดอเรอร์</persName> เข้าไปเจอกับ <persName>โรบิน โซเดอร์ลิง</persName> มือวางอันดับ 23 ของรายการจากสวีเดน จอมพลิกล็อก ที่ดับ <persName>ราฟาเอล นาดาล</persName> แชมป์ 3 สมัย มือ 1 ของโลกชาวสเปน และ <persName>นิโคไล ดาวีเดนโก</persName> จากสเปน ที่เอาชนะ <persName>เฟอร์นันโด กอนซาเลซ</persName> มือวางอันดับ 12 จากชิลี 3-2 เซต 6-3, 7-5, 5-7, 4-6 และ 6-4</p>
<p>สำหรับ <persName>เฟเดอเรอร์</persName> ยังไม่เคยได้แชมป์รายการนี้ หลังจากเข้าชิงมา 3 หนติดต่อกัน หากคว้าแชมป์มาครองได้จะเป็นนักเทนนิสคนที่ 6 ที่ได้แกรนด์สแลม ครบทั้ง 4 รายการ โดยคนล่าสุดคือ <persName>อังเดร อากัสซี</persName> รวมทั้งยังเป็นจะคว้าแกรนด์สแลมได้เป็นสมัยที่ 14 มากสุดเทียบเท่า <persName>พีท แซมพราส</persName> ขณะที่ <persName>โซเดอร์ลิง</persName> เป็นการเข้าชิง</p>
<p>แกรนด์สแลมเป็นหนแรก</p>
<p>สำหรับประเภทหญิงคู่รอบชิงชนะเลิศ <persName>อนาเบล เมดินา การ์ริเกวซ</persName> และ <persName>เวอร์จิเนีย รูอาโน ปาสคาล</persName> คู่มือวางอันดับ 3 ของรายการจากสเปน ดีกรีแชมป์ปีที่แล้ว เอาชนะ <persName>วิคตอเรีย อซาเรนกา</persName> ชาวเบลารุส และ <persName>อีเลนา เวสนินา</persName> จากรัสเซีย คู่มือ 12 ของรายการ 2-0 เซต 6-1 และ 6-1 ถือเป็นแชมป์หญิงคู่ 2 สมัยซ้อนของ<persName>การ์ริเกวซ</persName> ส่วน <persName>ปาสคาล</persName> ซิวแชมป์ได้เป็นสมัยที่ 5</p></body>
</news>
