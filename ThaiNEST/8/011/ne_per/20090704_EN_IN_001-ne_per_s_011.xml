<teiHeader>
<fileDesc>
<titleStmt>
  <title>พลอยแจงภาพคู่โดมอ้างทำงานโนรีเทิร์น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-04 09:18:48  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179164  </bibl>
</sourceDesc>
</fileDesc>
</teiHeader>
<news>
<headline><persName>พลอย</persName>แจงภาพคู่<persName>โดม</persName>อ้างทำงานโนรีเทิร์น</headline>
<lead>"<persName>พลอย</persName>" แจง ภาพคู่<persName>โดม</persName> อ้าง ทำงานเจอกัน ยัน ไม่รีเทิร์น - เมินแฟนใหม่ ไม่สวย</lead>
<neck></neck>
<body><p>กำลังฮิตในบรรดาเหล่าดารา สำหรับ BB โทรศัพท์คู่ใจ แต่ที่ทำเอาหลายคนที่ได้เห็น BB ของสาว <persName>พลอย</persName>-<persName>เฌอมาลย์ บุญยศักดิ์</persName> ต้องแปลกใจกับภาพสวีต ระหว่างตนกับหวานใจคนเก่า <persName>โดม</persName>-<persName>ปกรณ์ ลัม</persName> จนเอาเข้าใจไม่ได้ว่าทั้งคู่กลับมาเลิฟ ๆ กัน อีกครั้ง รึเปล่า</p>

<p>"จริงๆ แล้วเรามีคิวถ่ายแฟชั่นด้วยกัน แต่คิวคลาด ไม่ตรงกัน แล้วพลอยก็ไปทำงานกับพี่โดม ที่ ลอลิอัล ครบรอบ 100 ปี เป็นพรีเซ็นเตอร์ด้วยกัน ก็ต้องเจอกันอยู่แล้ว ก็ถ่ายรูปกัน แล้วพี่เค้าก็อยากได้รูป ก็เลยส่งให้ เราก็ยังเป็นเพื่อนกันปกติ ไม่จำเป็นต้องเกลียดกัน การให้อภัยเป็นสิ่งที่ยิ่งใหญ่ที่สุด อย่างน้อย ช่วงหนึ่งเราก็มีช่วงเวลาที่อยู่ด้วยกัน รักกัน มีความสุขกัน เลือกทิ้งสิ่งที่ไม่ดีไป สิ่งที่ดี ๆ ก็เก็บไว้ ไม่จำเป็นต้องรักแบบแฟน แบบเจ้าข้าวเจ้าของ พลอยก็สามารถรักเค้าได้แบบเพื่อน แต่ไม่ใช่ลมพัดหวนแน่นอนค่ะ" </p>

<p>มีข่าวแซวๆ ตั้งแต่โดมเลิกกับพลอยผู้หญิงที่โดมคบยังไม่มีใครสวยเท่าพลอยเลย "จริงๆ ไม่จำเป็นต้องสวยหรอกค่ะ ถ้าพี่เค้าอยู่กับใครแล้วมีความสุข เค้าก็อยู่กับคนนั้น พลอยก็ไม่รู้เหมือนกันไม่ได้สนใจเพราะไม่ใช่เรื่องของพลอย
เลยจริงๆ ปกติเราเจอกันก็คุยกันเรื่องอื่น" กระแสแฟนคลับอยากให้รีเทิร์น "คงยังหรอกค่ะ ยังไม่ใช่ แล้วพลอยเองก็อยากอยู่อย่างนี้ไปก่อน เดี๋ยวกลับมาคุยกันก็อยากให้เลิกกันอีกแหล่ะ (หัวเราะ) ก็ปล่อยให้มันเป็นไปแล้วกัน พลอยมองว่าเป็นเพื่อนกันอย่างนี้แหล่ะดีแล้ว"</p>

<p>อัพเดทหนัง บุษผาราตรี 3.2 หน่อย "ก็ใกล้ปิดกล้องแล้วหล่ะ เค้าขอคิวพลอยอีกที วันที่ 9 ก.ค. เป็นหนังที่ถ่ายนานมาก…เป็นที่ฤดูด้วย ต้องถ่ายที่ทุ่งนาด้วย ก็ต้องรอฤดูข้าวด้วย ไหนจะพายุอีก ก็จะหนักนิดนึงค่ะ"</p></body>
</news>
