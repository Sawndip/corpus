<teiHeader>
<fileDesc>
<titleStmt>
  <title>ทิสโก้หวังโตจ้องซื้อสินเชื่อเพิ่มยึดสเปรดดอกสูงเกิน3%คุมNPL  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=42150  </bibl>
</sourceDesc>
</fileDesc>
</teiHeader>
<news>
<headline>ทิสโก้หวังโตจ้องซื้อสินเชื่อเพิ่มยึดสเปรดดอกสูงเกิน3%คุมNPL</headline>
<lead></lead>
<neck></neck>
<body><p><persName>นายปลิว มังกรกนก</persName> ประธานเจ้าหน้าที่บริหาร บมจ.ทิสโก้ไฟแนนเชียลกรุ๊ป (TISCO) เปิดเผยว่า ธนาคารทิสโก้กำลังเจรจาที่จะซื้อพอร์ตสินเชื่อเพิ่ม 1-2 ราย หลังจากซื้อพอร์ตสินเชื่อเช่าซื้อรถยนต์จากบริษัท จีเอ็มเอซี (ประเทศไทย) จำกัด หรือ จีแมค (GMAC) วงเงิน 1,750 ล้านบาท โดยคาดว่าจะใช้เม็ดเงินใกล้เคียงกับ GMAC น่าจะได้ข้อสรุปในครึ่งหลังปีนี้</p>

          <p>ทั้งนี้ผลจากการซื้อพอร์ตเพิ่มดังกล่าวถือเป็นจังหวะที่ดี ภายใต้ภาวะเศรษฐกิจที่ชะลอตัว ส่งผลให้ผู้ประกอบการหลายรายจำเป็นที่จะต้องขายธุรกิจออก และจากการแข่งขันที่รุนแรง ขณะที่จะส่งผลดีต่อบริษัททำให้มีอัตราการขยายตัวของสินเชื่อเพิ่มขึ้นอย่างต่อเนื่อง โดยปีนี้คาดว่าสินเชื่อจะเติบโตร้อยละ 15-20 สัดส่วนหลักยังคงมาจากสินเชื่อเช่าซื้อกว่าร้อยละ 75</p>

          <p>ด้าน<persName>นางอรนุช อภิศักดิ์ศิริกุล</persName> กรรมการอำนวยการ TISCO กล่าวว่า ธนาคารตั้งเป้าหมายส่วนต่างอัตราดอกเบี้ย(สเปรด)ในสิ้นปีอยู่ที่ร้อยละ 4.5-4.9  ถือว่าสูงเมื่อเทียบกับระบบที่อยู่ในระดับร้อยละ 3 เพราะสินเชื่อส่วนใหญ่ที่ปล่อยกู้ไปเป็นสินเชื่อระยะยาว ประกอบกับ ได้รับประโยชน์จากอัตราดอกเบี้ยขาลง แต่หากภาวะดอกเบี้ยปรับสูงขึ้นก็เป็นไปได้ที่สเปรดจะปรับลดลงบ้าง แต่จะอยู่ในระดับไม่ต่ำกว่าร้อยละ 3</p>

          <p>ส่วนหนี้ที่ไม่ก่อให้เกิดรายได้(NPL)ในสิ้นปีนี้ คาดว่าจะรักษาไว้ในระดับร้อยละ 3 จาก ณ สิ้นไตรมาส 2/52 อยู่ที่ร้อยละ 2.9 แม้ว่าเศรษฐกิจหดตัวจะทำให้ NPL เพิ่มขึ้นบ่าง แต่ธนาคารก็จะใช้การบริหารจัดการที่มีประสิทธิภาพ การติดตามชำระหนี้ และการตัดจำหน่ายหนี้สูญที่รัดกุม เพื่อทำใหห้ NPL ไม่ปรับเพิ่มขึ้น สอดคล้องกับการที่ธนาคารได้มีการระบบการจัดการความเสี่ยงเข้าสู่เกณฑ์ IRB ซึ่งจะเป็นการตั้งเผื่อไว้ใน 12 เดือนข้างหน้า  </p>

         <p> สำหรับผลการดำเนินงานในช่วงไตรมาส 2/52 <persName>นางอรนุช</persName> กล่าวว่า อาจได้รับผลกระทบจากการตั้งสำรองสินทรัพย์รอการขาย (NPA) ที่เพิ่มขึ้นประมาณ 400 กว่าล้านบาท เพราะ TISCO ตัดสินใจชะลอการจำหน่าย NPA มูลค่าประมาณ 900 ล้านบาท ออกไป</p></body>
</news>
