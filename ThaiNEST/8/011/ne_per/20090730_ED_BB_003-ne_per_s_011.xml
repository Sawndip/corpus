<teiHeader>
<fileDesc>
<titleStmt>
  <title>เอ็นซีทรูชูเว็บเพลย์สมาร์ท ปรับภาพลักษณ์สังคมเกม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/30/news_29196588.php?news_id=29196588  </bibl>
</sourceDesc>
</fileDesc>
</teiHeader>
<news>
<headline>เอ็นซีทรูชูเว็บเพลย์สมาร์ท ปรับภาพลักษณ์สังคมเกม</headline>
<lead>เอ็นซี ทรู เปิดตัวเว็บ "เพลย์สมาร์ท" สร้างชุมชนออนไลน์คุณภาพ เสริมภาพลักษณ์ดีต่อสังคม เตือนรัฐระงับแนวคิดตัดตอนเล่นเกม เหตุทำระบบรวมข้อมูลได้ยาก</lead>
<neck></neck>
<body><p><persName>นายทวีชัย ภูรีทิพย์</persName> ประธานคณะผู้บริหาร บริษัท เอ็นซี ทรู จำกัด กล่าวว่า เอ็นซี ทรู ได้จัดทำเว็บไซต์ www.playsmart.in.th เพื่อรวบรวมเนื้อหา ตลอดจนแนวคิดที่เกี่ยวกับเกมและผู้เล่นเกม รวมถึงหน่วยงานที่เกี่ยวข้องเพื่อให้มีความเข้าใจสังคมออนไลน์ดีขึ้น จากเดิมการรับรู้ในสังคมจะเป็นลบค่อนข้างมาก</p>
<p>ด้านเนื้อหาของเว็บจะแบ่งเป็นส่วนๆ ได้แก่ ข่าวในวงการ ข้อคิดจากคนในวงการ และบทความต่างๆ จากนักวิชาการ นักคิด รวมถึงเกมต่างๆ ให้ทดลองเล่น ตลอดจนสร้างกิจกรรมจากสมาชิกในเว็บให้แก่สังคม เช่น มอบทุนการศึกษา ซึ่งคาดว่าจะได้รับความร่วมมืออย่างดีจากผู้เล่นเกม และกูรูในวงการ</p>
<p>เขายอมรับว่า ปัจจุบันการทำตลาดเกม ได้รับผลกระทบชัดจากสถานการณ์รอบด้าน โดยเฉพาะจากสถานการณ์ไข้หวัดระบาด เพราะทำให้คนไม่กล้าออกจากบ้านไปร้านอินเทอร์เน็ต รวมถึงโครงสร้างพื้นฐานด้านระบบเครือข่าย ที่ยังรองรับการใช้อินเทอร์เน็ตไม่ได้เต็มที่ ทำให้รูปแบบการนำเสนอเกมวาไรตี้เป็นไปอย่างจำกัด</p>
<p>สำหรับแนวทางรัฐที่ต้องการจำกัดจำนวนชั่วโมงการ เล่นเกมออนไลน์ของเยาวชนนั้น ในทางปฏิบัติทำได้ยากเรื่องการติดตั้งระบบ เช่นในอดีตที่ต้องยืนยันตัวเอง เพราะผู้เล่นกับการลงรหัสยืนยันมักเป็นคนละคนกัน ส่วนการควบคุมที่ระบบของเจ้าของเกมออนไลน์นั้นทำได้ แต่ลูกค้า หรือผู้เล่นเกมก็จะยกเลิกการเล่นเกมออนไลน์ของเจ้าหนึ่ง เพื่อไปเล่นเกมของอีกเจ้าต่อ หรือกระทั่งไปเล่นเกมที่ไม่ใช่เกมออนไลน์</p>
<p>“เกมออนไลน์เป็นเพียงส่วนหนึ่งของเกมทั้งหมด เท่านั้น ดังนั้นการไปจำกัดจำนวนชั่วโมงจึงทำได้ยาก โดยเฉพาะสิ่งที่ต้องคำนึงคือการสร้างระบบที่จะมาลิงค์ข้อมูลทั้งหมดนี้เข้า ด้วยกันได้อย่างไร ทั้งการรวมฐานข้อมูลระบบออนไลน์ด้วยกัน และข้อมูลจากระบบออฟไลน์เข้าด้วยกัน" <persName>นายทวีชัย</persName>กล่าว</p>
<p>ด้านการทำตลาดของเอ็นซี ทรู ช่วงครึ่งปีหลังนี้ จะเน้นทำการตลาดของตัวเกมกับพันธมิตร ควบคู่กับการหาเกมใหม่เข้ามาเพื่อเพิ่มรายได้ โดยคาดว่าปีนี้จะเติบโตกว่าปีที่แล้วมากกว่าเท่าตัว</p></body>
</news>
