<teiHeader>
<fileDesc>
<titleStmt>
  <title>จุ๋ย แขวะ นิว พักจับ BBGUN ขยาดลั่นโดนตา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-02 14:13:26  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178889  </bibl>
</sourceDesc>
</fileDesc>
</teiHeader>
<news>
<headline><persName>จุ๋ย</persName> แขวะ <persName>นิว</persName> พักจับ BBGUN ขยาดลั่นโดนตา</headline>
<lead><persName>จุ๋ย</persName> แขวะ <persName>นิว</persName> พักจับ BB GUN ขยาดลั่นโดนตา โล่งไม่มีแผลเป็น รู้ตัวถ่วงกองละครเร่งถ่ายต่อ</lead>
<neck></neck>
<body><p>ชอบเล่นกีฬาแบบแมนๆ แต่ดันเข้าทำนองหมอดูตายเพราะงูซะงั้น สำหรับ <persName>นิว</persName>-<persName>วงศกร</persName> ที่จู่ๆ ก็โดน BB GUN สุดรักลั่นเข้าถุงใต้ตากระเด็นไปโดนลูกตาหวิดบอด ขณะเอาของไปเก็บท้ายรถ ทำเอาสาว <persName>จุ๋ย</persName>-<persName>วรัทยา</persName> ใจเสียรีบพาส่งโรงพยาบาล ล่าสุดอาการดีขึ้นแล้ว แผลเป็นไงบ้าง
<persName>นิว</persName> : ใกล้หายแล้วครับ เพิ่งไปตัดไหมมา ไม่เจ็บแล้วรอแผลแห้งแค่นั้นเองครับ คุณหมอบอกว่าไม่น่าจะมีรอยแผลเป็น เพราะมันเล็กมาก 2 เข็ม </p>

<p>ช่วยดูแลยังไงบ้าง
<persName>จุ๋ย</persName> : ก็พาเค้าไปส่งโรงพยาบาล พอเวลาแผลหายก็ต้องบอกวิธีรักษาแผลเป็น ผู้ชายไม่ค่อยสนใจเรื่องแผล แต่อันนี้มันสำคัญอยู่บริเวณถุงใต้ตา</p>

<p>คุณหมอบอกมั้ยว่าอีกกี่อาทิตย์จะหาย
<persName>นิว</persName> : ประมาณอาทิตย์หนึ่งหาย ห้ามโดนน้ำ ยังทำงานไม่ได้ ตอนนี้ก็ผ่านมา 3 วันแล้ว อีก 2 วันน่าจะหายเป็นปกติ ที่ผ่านมาก็ต้องหยุดกอง
ไป 2 อาทิตย์แล้วมีผลกระทบเหมือนกัน พอหายดีคงต้องกลับไปลุยให้เต็มที่ครับ รู้สึกเหมือนกันว่าเป็นตัวถ่วงแต่ก็ไม่ได้ตั้งใจเพราะมันเป็นอุบัติเหตุเราก็พยายามรักษาตัวให้หายเร็วที่สุดเป็นปกติ</p>

<p>ไม่เสียโฉมแน่นอนใช่มั้ย
<persName>นิว</persName> : คงมีรอยเล็กมากครับ แต่งหน้าแล้วก็คงมองไม่เห็นเลย</p>

<p><persName>จุ๋ย</persName>เป็นห่วงมากมั้ย
<persName>จุ๋ย</persName> : เป็นห่วง พี่นิวโชคดีมากๆ ที่ไม่เข้าตา แต่ลูกมันก็กระเด็นเฉียดตาเหมือนกัน เลยทำให้ตอนแรกๆ อาจจะมองเห็นผิดปกตินิดนึงเป็นสีเหลืองๆ แต่ตอนนี้ก็ดีขึ้นแล้ว</p>

<p>ห้ามเล่นอีกมั้ย
<persName>จุ๋ย</persName> : เค้าคงรู้ตัวเองดี คงไม่แตะไปซักพักหนึ่งเลยแหละค่ะ</p></body>
</news>
