<teiHeader>
<fileDesc>
<titleStmt>
  <title>นครหลวงไทยลุยบอนด์เกาหลี ให้ยิลด์2.50%  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-22 14:13:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090622/53422/%e0%b8%99%e0%b8%84%e0%b8%a3%e0%b8%ab%e0%b8%a5%e0%b8%a7%e0%b8%87%e0%b9%84%e0%b8%97%e0%b8%a2%e0%b8%a5%e0%b8%b8%e0%b8%a2%e0%b8%9a%e0%b8%ad%e0%b8%99%e0%b8%94%e0%b9%8c%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5-%e0%b9%83%e0%b8%ab%e0%b9%89%e0%b8%a2%e0%b8%b4%e0%b8%a5%e0%b8%94%e0%b9%8c2.50.html  </bibl>
</sourceDesc>
</fileDesc>
</teiHeader>
<news>
<headline>นครหลวงไทยลุยบอนด์เกาหลี ให้ยิลด์2.50%</headline>
<lead>บลจ.นครหลวงไทยส่งกองเกาหลีลุยตลาดต่อเนื่อง 6 เดือนให้ผลตอบแทน 2.5% ต่อปี</lead>
<neck></neck>
<body><p><persName>นายธีรพันธุ์ จิตตาลาน</persName>  กรรมการผู้จัดการ บริษัทหลักทรัพย์จัดการกองทุน นครหลวงไทย  จำกัด กล่าวว่า  หลังจากบริษัทฯ เสนอขายกองทุนพันธบัตรเกาหลีใต้ อายุประมาณ 6 เดือน และอายุประมาณ 12 เดือน เมื่อสัปดาห์ที่แล้วและได้รับการตอบสนองจากผู้ลงทุนเป็นที่น่าพอใจ จึงเปิดเสนอขายกองทุนพันธบัตรเกาหลีใต้ใหม่ อายุประมาณ 6 เดือนอย่างต่องเนื่อง กองทุนเปิดเอสซีไอ ตราสารหนี้ต่างประเทศ จีไอ 6M8/09 (SCI International Fixed Income Fund GI 6M8/09 : SCI INGI6M8/09)  เหมาะสำหรับนักลงทุนที่มองหาแหล่งทดแทนเงินฝากระยะสั้น แต่รับความเสี่ยงน้อย และได้รับผลตอบแทนมากกาว่าดอกเบี้ยเงินฝาก เน้นลงทุนใน Korea Monetary Stabilization Bond (MSB)/ Korea Treasury Bond (KTB) เป็นพันธบัตรรัฐบาลของประเทศเกาหลีใต้ในสัดส่วน 100% ของมูลค่าทรัพย์สินสุทธิ  ซึ่งได้รับการจัดอันดับความน่าเชื่อถืออยู่ใน 2  อันดับแรก จากสถาบัน Fitch Rating ในช่วงภาวะเศรษฐกิจและดอกเบี้ยฟื้นตัว ทำให้ผลตอบแทนสูงขึ้น กองทุน SCI INGI6M8/09 ถือเป็นกองทุนทางเลือกอีกทางหนึ่งซึ่งนักลงทุนสามารถย้ายเงินลงทุนมาลงทุนในหลักทรัพย์ที่มีความเสี่ยงต่ำ</p>

<p>กองทุนเปิด SCI INGI6M8/09  มีอายุกองทุนประมาณ 6 เดือน และได้รับเงินต้นพร้อมผลตอบแทนแบบอัตโนมัติ (Auto redemption) ครั้งเดียวเมื่อครบกำหนดอายุโครงการ  ความเสี่ยงกองทุนต่ำเนื่องจากลงทุนในตราสารหนี้ภาครัฐของประเทศเกาหลีใต้  นักลงทุนจึงไม่ต้องกังวลเรื่องความเสี่ยงแต่อย่างใด และลูกค้าบุคคลธรรมดาไม่ต้องเสียงภาษีจากผลตอบแทนที่ได้รับ กองทุนมีมูลค่าโครงการ 1,500 ล้านบาท ราคา 10 บาทต่อหน่วย มูลค่าขั้นต่ำของการลงทุนเพียง 2,000 บาท เปิดเสนอขายครั้งเดียวตั้งแต่วันที่  23 – 29 มิถุนายน 2552 </p></body>
</news>
