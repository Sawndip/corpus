<teiHeader>
<fileDesc>
<titleStmt>
  <title>2สว.บุกให้กำลังใจรองผบ.ตร.  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42705  </bibl>
</sourceDesc>
</fileDesc>
</teiHeader>
<news>
<headline>2สว.บุกให้กำลังใจรองผบ.ตร.</headline>
<lead></lead>
<neck></neck>
<body><p>เมื่อวันที่ 23 กรกฎาคม เวลา 12.00 น. <persName>พ.ต.อ. สนธยา แสงเภา</persName> และ<persName>นาย ประสงค์ นุรักษ์</persName> สมาชิกวุฒิสภาสรรหา เข้าพบ<persName>พล.ต.อ. ธานี สมบูรณ์ทรัพย์</persName> รองผบ.ตร.เพื่อมอบดอกไม้ให้กำลังตำรวจชุดทำคดีลอบยิง<persName>นาย สนธิ ลิ้มทองกุล</persName> แกนนำพันธมิตรประชาชนเพื่อประธิปไตย ที่ทำงานอย่างตรงไปตรงมา มีความซื่อสัตย์สุจริต <persName>พ.ต.อ.สนธยา</persName> กล่าวว่า ขอให้กำลังใจตำรวจที่ทำงานในหน้าที่ด้วยจิตวิญญาณของการเป็นตำรวจที่ทำงานเพื่อประชาชน  ยึดกฎหมายเป็นที่ตั้ง     </p>
                           <p> <persName>พล.ต.อ.ธานี</persName> กล่าวถึงการติดตามตัว<persName>จ.ส.อ. ปัญญา ศรีเหรา</persName> และ<persName>ส.ต.ท.วรวุฒิ  มุ่งสันติ</persName> 2 ผู้ต้องหาที่ถูกออกหมายจับในคดีลอบยิง<persName>นายสนธิ</persName>ว่า ชุดสืบสวนกำลังติดตามตัวอยู่และมีโอกาสได้ตัว แต่ไม่สามารถระบุได้ว่าทั้งสองหลบซ่อนตัวอยู่ที่ใด ยืนยันว่าหมายจับไม่ใช่เป็นเพียงเศษกระดาศอย่างแน่นอน ส่วนการออกหมายจับเพิ่มเติมขึ้นอยู่กับการรวบรวมพยานหลักฐานของพนักงานสอบสวนซึ่งไม่สามารถกำหนดระยะเวลาได้ </p>

                           <p>ส่วนกรณีผู้ถูกออกหมายจับเป็นตำรวจใต้บังคับบัญชา <persName>พล.ต.อ. ธานี</persName> ยืนยันว่า ทุกอย่างเป็นไปตามขั้นตอน หากเข้ามามอบตัวหรือจับกุมตัวได้ ก็ไม่มีเงื่อนไขต่อรองใดๆ จะได้รับสิทธิ์เหมือนผู้ต้องหาทั่วไป ส่วนผู้ต้องหาที่เป็นทหารนั้น กองทัพก็ไม่ได้ปกป้อง เพราะที่ผ่านมาทางกองทัพได้ให้ความร่วมมือกับพนักงานสอบสวนอย่างดี ดูได้จากการยื่นขอตรวจเปรียบเทียบปลอกกระสุนปืนก่อนหน้านี้ </p>

                            <p>ผู้สื่อข่าวถามว่า มีการเปลี่ยนตัวหรือขอถอดใจของตำรวจที่คดียิง<persName>นายสนธิ</persName>หรือไม่ <persName>พล.ต.อ.ธานี</persName> กล่าวว่า ไม่บอก และเขาไม่รู้เรื่องการต่ออายุราชการให้ทำคดีนี้ตามที่มีกระแสข่าวออกมา เมื่อถามว่า ที่ผ่านมาถูกมองว่า รายงานผลคดีตรงกับ<persName>นาย อภิสิทธิ์ เวชชาชีวะ</persName> นายกรัฐมนตรี  แต่ไม่เคยรายงาน<persName>พล.ต.อ. พัชรวาท วงษ์สุวรรณ</persName> ผบ.ตร.เลย <persName>พล.ต.อ.ธานี</persName> กล่าวว่า  ผมรายงานทุก 15 วันเป็นลายลักษณ์อักษรกับผบ.ตร. เมื่อซักว่า แต่ที่ผ่านมาเหมือนไม่เคยรายงาน<persName>พล.ต.อ.ธานี</persName> ถามกลับอย่างมีอารมณ์ว่า  คุณรู้ได้อย่างไร ถ้าไม่เคยรายงานแล้วผบ.ตร.จะมีคำสั่งให้เร่งรัดคดีได้อย่างไร  และยืนยันว่าไม่มีความขัดแย้งกับ<persName>พล.ต.อ.พัชรวาท</persName> แต่ที่ผ่านมาเป็นการถามนำจากผู้สื่อข่าว</p></body>
</news>
