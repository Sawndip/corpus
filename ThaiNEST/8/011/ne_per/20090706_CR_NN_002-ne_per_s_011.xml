<teiHeader>
<fileDesc>
<titleStmt>
  <title>2มือปืนไล่ยิงหนุ่มช่วงขอประกันตัวต่อสู้คดีข่มขืนสาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169029  </bibl>
</sourceDesc>
</fileDesc>
</teiHeader>
<news>
<headline>2มือปืนไล่ยิงหนุ่มช่วงขอประกันตัวต่อสู้คดีข่มขืนสาว</headline>
<lead></lead>
<neck></neck>
<body><p>เหตุมือปืนยิงดับหนุ่มต้องคดีข่มขืนครั้งนี้ เปิดเผยขึ้นเมื่อเวลา 07.30 น.วันที่ 5 กรกฎาคม โดยตำรวจ สภ.พนมทวน จ.กาญจนบุรี เข้าตรวจสอบเหตุมีผู้ถูกยิงเข้ารับการรักษาตัวที่ รพ.เจ้าคุณไพบูลย์พนมทวน และเสียชีวิตในเวลาต่อมา ทราบชื่อคือ <persName>นายสมเกียรติ ฝอยทอง</persName> อายุ 35 ปี สภาพถูกยิงด้วยปืนไม่ทราบขนาดเข้าที่ลำคอและราวนม 2 นัด </p>

<p> สอบสวนทราบว่า <persName>นายสมเกียรติ</persName> มีอาชีพรับจ้างฉีดยาฆ่าแมลงตามไร่ ก่อนเกิดเหตุได้ขับรถจักรยานยนต์ไปตามถนนเบญจพาด-หนองผักกาด ต.พังตรุ อ.พนมทวน ระหว่างนั้นได้มีคนร้าย 2 คน ขับจักรยานยนต์ตามประกบ ก่อนจะใช้ปืนยิงใส่<persName>นายสมเกียรติ</persName> จนรถที่ขับมาล้มคว่ำ ซึ่ง<persName>นายสมเกียรติ</persName> ยังพยายามวิ่งหลบหนีไปบริเวณหลังบ้านเลขที่ 139 หมู่ 2 ต.พังตรุ อ.พนมทวน แต่คนร้ายได้ตามมายิงซ้ำ จากนั้นคนร้ายจึงพากันหลบหนีไป ทั้งนี้ ตำรวจคาดว่าสาเหตุน่าจะมาจากเรื่องชู้สาวเนื่องจากพบว่าผู้เสียชีวิตถูกดำเนินคดีข้อหาข่มขืนหญิงอื่นซึ่งมิใช่ภรรยา และอยู่ระหว่างประกันตัวต่อสู้คดีซึ่งอาจสร้างความเจ็บแค้นให้กับคู่กรณี แต่ตำรวจก็ยังไม่ตัดทิ้งประเด็นสังหารอื่น ๆ</p></body>
</news>
