<teiHeader>
<fileDesc>
<titleStmt>
  <title>จั๊กจั่นลั่นอ๊อฟแค่น้อง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090702/18930/%e0%b8%88%e0%b8%b1%e0%b9%8a%e0%b8%81%e0%b8%88%e0%b8%b1%e0%b9%88%e0%b8%99%e0%b8%a5%e0%b8%b1%e0%b9%88%e0%b8%99%e0%b8%ad%e0%b9%8a%e0%b8%ad%e0%b8%9f%e0%b9%81%e0%b8%84%e0%b9%88%e0%b8%99%e0%b9%89%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><persName>จั๊กจั่น</persName>ลั่น<persName>อ๊อฟ</persName>แค่น้อง</headline>
<lead>"<persName>จั๊กจั่น</persName>" <persName>อคัมย์สิริ สุวรรณศุข</persName> แจงเรื่องของขวัญที่ได้จาก "<persName>อ๊อฟ</persName>" <persName>ชนะพล สัตยา</persName> แค่สัญญาของพี่น้องที่เคยให้ไว้ เปรยถ้าจะคบใครเป็นแฟนต้องศึกษากันไปนานๆ ค่อยเป็นค่อยไปไม่รีบร้อนเหมือนเก่า</lead>
<neck></neck>
<body><p>วันเกิดที่ผ่านมาของ  "<persName>จั๊กจั่น</persName>" <persName>อคัมย์สิริ</persName> ได้รับของขวัญเป็นตุ๊กตาบลายธ์จาก "<persName>อ๊อฟ</persName>" <persName>ชนะพล</persName>  ทำให้ถูกมองว่าความสัมพันธ์ของทั้งคู่คืบหน้ามากกว่าพี่น้อง เมื่อเจอนางเอกสาว ที่มาร่วมงานเปิดตัวหนังสุดฮา "วงษ์คำเหลา" จึงสอบถามเรื่องนี้ </p>

 <p>"เรื่องมันมีอยู่ว่า เมื่อก่อนเราถ่ายละครเรื่อง "สู่แสงตะวัน" ด้วยกัน และตรงกับวันเกิดจั่นพอดี แต่ปีนั้นอ๊อฟไม่ได้มีของขวัญอะไรให้ อ๊อฟเลยบอกว่าถ้าปีหน้าได้เล่นเรื่องเดียวกันอีกจะซื้อให้ ซึ่งบังเอิญได้เล่นเรื่องเดียวกัน คือ "รอยรัก รอยบาป" อ๊อฟก็เลยซื้อของขวัญให้ ส่วนในเรื่องความสัมพันธ์จั่นกับอ๊อฟเราเป็นแค่พี่น้องกัน ทำงานด้วยกัน สนิทกันและรู้นิสัยใจคอกันดี ไม่มีโอกาสพัฒนาแน่นอน และยืนยันว่าอ๊อฟไม่ได้จีบ เราต่างชัดเจนกับเรื่องนี้อยู่แล้ว" นางเอกสาวกล่าว</p>

 <p>ถามต่อ ว่าตอนนี้<persName>อ๊อฟ</persName>ตรงสเปกหรือไม่ และนิสัยใจคอเข้ากันได้ไหม ส่วนภาพที่ออกมา ดูคล้ายว่ากำลังจูจุ๊บกัน เกี่ยวกับเรื่องนี้ เธอชี้แจงรายละเอียดแต่ละข้อดังนี้</p>

 <p>"สเปกนี้จั่นคิดว่าอ๊อฟตรงบ้างเป็นบางส่วน แต่เรื่องนิสัยตอบไม่ได้ ว่าตรงกันหรือเปล่า เพราะว่าจากประสบการณ์ที่ผ่านมา มันไม่ได้ดูกันแค่นิดเดียวแต่มันต้องดูกันนานๆ ส่วนเรื่องภาพที่ดูเหมือนจะจุ๊บกัน ตามจริงแล้วไม่ได้จุ๊บกันเลย อาจจะเป็นมุมกล้องที่ทำให้ดูเหมือนมากกว่า และตอนนี้จั่นก็มีความสุขดีกับการเป็นโสด ยังไม่รู้สึกเหงาเลย จั่นรู้สึกว่าไม่ต้องรีบร้อน ค่อยๆ คิด ค่อยๆ พิจารณาดีกว่า และคนที่จะเข้ามา ต้องยอมรับในตัวเรา เข้าใจเรา และมุมมองความรักตอนนี้ค่อนข้างโตขึ้นกว่าแต่ก่อน คือตอนนี้ก็มีคนเข้ามาคุยบ้าง แต่ยังไม่มีใครที่เป็นคนพิเศษ เป็นเพื่อนกันไปก่อน แต่ถ้าจะให้มีแฟนจั่นอยากเป็นคนเลือกมากกว่าเป็นฝ่ายถูกเลือก ถ้ามีแล้วไม่ดีก็ไม่มีดีกว่า" <persName>จั่น</persName>กล่าวสรุป</p></body>
</news>
