<teiHeader>
<fileDesc>
<titleStmt>
  <title>ราเกซพ่ายคดี ศาลยกอุทธรณ์ ไทยมั่นใจได้ตัว  </title>
  <author>โพสต์ทูเดย์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52044  </bibl>
</sourceDesc>
</fileDesc>
</teiHeader>
<news>
<headline><persName>ราเกซ</persName>พ่ายคดี ศาลยกอุทธรณ์ ไทยมั่นใจได้ตัว</headline>
<lead>ผู้ต้องหาคดีบีบีซีฉาว แพ้อุทธรณ์คำสั่งส่งตัวกลับไทย เตรียมดิ้นฎีกาเฮือกสุดท้าย</lead>
<neck></neck>
<body><p>วานนี้ ศาลอุทธรณ์บริติช โคลัมเบีย ในประเทศแคนาดา ได้มีคำพิพากษาให้ยกอุทธรณ์ของ<persName>ราเกซ สักเสนา</persName> ผู้ต้องหาคดียักยอกทรัพย์ธนาคารกรุงเทพพาณิชยการ (บีบีซี) ซึ่งได้ยื่นอุทธรณ์ไม่ให้ถูกส่งตัวกลับมาดำเนินคดีในไทยแล้ว ท่ามกลางอายุความของคดีที่กำลังจะหมดลงในเดือนก.ค. 2553 </p>
<p><persName>ผู้พิพากษาจอห์น ฮอลล์</persName> กล่าวว่า คณะลูกขุนทั้ง 3 คนของศาลอุทธรณ์บริติช โคลัมเบีย ลงความเห็นว่า ไม่มีหลักฐานใดๆ ที่บ่งชี้ว่าคำตัดสินก่อนหน้า ซึ่งให้ส่งตัว<persName>ราเกซ</persName>กลับมาดำเนินคดีในประเทศไทยนั้นเป็น คำตัดสินที่ไม่ถูกต้อง </p>
<p>อย่างไรก็ตาม ทางกระทรวงยุติธรรมของแคนาดาเปิดเผยว่า <persName>ราเกซ</persName>กำลังเตรียมยื่นฎีกาเพื่อคัดค้านคำสั่งส่งตัวกลับประเทศต่อศาลฎีกาของแคนาดาแล้ว ทว่าไม่ได้มีการเปิดเผยรายละเอียดเพิ่มเติม </p>
<p>ทั้งนี้ <persName>ราเกซ</persName>ถูกศาลชั้นต้นของแคนาดาพิพากษาให้ส่งตัวกลับประเทศไทย เพื่อไปดำเนินคดี ยักยอกทรัพย์มูลค่า 72 ล้านเหรียญสหรัฐ (กว่า 2,500 ล้านบาท) เมื่อเดือนพ.ค.ที่ผ่านมา ทว่า<persName>ราเกซ</persName>ได้ ยื่นอุทธรณ์โดยอ้างว่าหากถูกส่งกลับประเทศไทยตนเองจะไม่ได้ รับการดำเนินคดีที่เป็นธรรม และ ยังจะได้รับอันตรายด้วย เนื่องจาก มีการละเมิดสิทธิมนุษยชนอย่างสูงในไทย </p>
<p>ด้าน<persName>ศิริศักดิ์ ติยะพรรณ</persName> อธิบดีอัยการต่างประเทศ ได้แสดงความมั่นใจว่าจะสามารถนำตัว<persName>ราเกซ</persName> กลับมาดำเนินคดีในไทยได้ก่อนหมดอายุความในกลางปีหน้า และได้ ตั้งคณะทำงานเตรียมความพร้อมเดินทางไปรับตัวผู้ต้องหาแล้ว </p></body>
</news>
