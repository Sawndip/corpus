<teiHeader>
<fileDesc>
<titleStmt>
  <title>กทช.ชงแผนบรอดแบนด์เสนอนายกฯต.ค.  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-03 11:54:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090703/57002/%e0%b8%81%e0%b8%97%e0%b8%8a.%e0%b8%8a%e0%b8%87%e0%b9%81%e0%b8%9c%e0%b8%99%e0%b8%9a%e0%b8%a3%e0%b8%ad%e0%b8%94%e0%b9%81%e0%b8%9a%e0%b8%99%e0%b8%94%e0%b9%8c%e0%b9%80%e0%b8%aa%e0%b8%99%e0%b8%ad%e0%b8%99%e0%b8%b2%e0%b8%a2%e0%b8%81%e0%b8%af%e0%b8%95.%e0%b8%84..html  </bibl>
</sourceDesc>
</fileDesc>
</teiHeader>
<news>
<headline>กทช.ชงแผนบรอดแบนด์เสนอนายกฯต.ค.</headline>
<lead>กทช. ทุ่มงบจ้างจุฬาฯ เร่งแผนขยายบรอดแบนด์ในประเทศ ประชุมใหญ่ร่วม 3 ฝ่าย กทช.-โอเปอเรเตอร์-ไอซีที กำหนดนโยบายเสนอนายกรัฐมนตรีภายในเดือน ต.ค.</lead>
<neck></neck>
<body><p><persName>นายประสิทธิ์ ประพิณมงคลการ</persName> คณะกรรมการกิจการโทรคมนาคมแห่งชาติ (กทช.) กล่าวว่ากทช.ได้ ร่วมมือกับ<persName>ศาสตราจารย์ เครก วอเรนต์ สมิธ</persName> ผู้เชี่ยวชาญบรอดแบนด์ของสหรัฐอเมริกา หนึ่งในคณะทำงานบรอดแบนด์ที่เป็นประโยชน์ต่อสาธารณชน(Meanningful working group) จุฬาลงกรณ์มหาวิทยาลัย โดยอุดหนุนงบประมาณ 7 แสนบาท เพื่อทำวิจัย และกำหนดแผนบรอดแบนด์ในไทย ก่อนนำเสนอต่อรัฐบาล</p>
<p>“โอ เปอเรอตอร์ทั้ง 5 ราย ไม่ว่าจะเป็นเอไอเอส ดีแทค ทรู กสท และทีโอที จะร่วมกับเราร่างแผนขยายการใช้บรอดแบนด์ในภาพใหญ่ เพื่อให้คนไทยได้เข้าถึงบรอดแบนด์ และลดช่องว่างการเข้าถึงไอทีของประเทศไทยได้”<persName>นายประสิทธิ</persName> กล่าว</p>
<p>นอก จากนี้ คณะทำงานยังจะมีการทำงานร่วมกันเพื่อพัฒนาการติดต่อกับผู้ใช้ หรือระบบปฏิบัติการที่สามารถใช้ได้กับโทรศัพท์รุ่นใหม่ทั้งหมด ซึ่งจะทำให้ภาครัฐ และสถาบันการศึกษามีช่องทางส่งบริการด้านเนื้อหาอื่นๆ ให้แก่ผู้ใช้รายได้น้อย</p>
<p>ด้าน<persName>นายศุภชัย เจียรวนนท์</persName> ประธานบริหาร และกรรมการผู้จัดการใหญ่ บมจ.ทรู คอร์ปอเรชั่น และบริษัท ทรูมูฟ จำกัด ได้เสนอตัวขอเป็นเจ้าภาพในการประชุมร่วมครั้งต่อไป และจะสนับสนุนเงินงบประมาณในการทำวิจัยเพิ่มเติมร่วมกับทางจุฬาฯ และจัดการเรื่องเอกสารต่างๆ ในการประชุม</p>
<p>ทั้งนี้ จะกำหนดกรอบการทำงานซึ่งประกอบด้วย กทช. โอเปอเรเตอร์ และตัวแทนไอซีที ทำเป็นแผนนโยบายบรอดแบนด์ให้เสร็จภายใน 3 เดือนนับจากนี้และนำเสนอต่อนายกรัฐมนตรีภายในเดือนตุลาคมนี้</p>
<p>โดย หลังจากเสนอไปถึงนายกรัฐมนตรีแล้ว ก็คาดหวังว่านายกรัฐมนตรี อาจจะเรียกกระทรวงที่เกี่ยวข้องในแผนนี้ ทั้งด้านการศึกษา สาธารณสุข รวมถึงกระทรวงการคลังเข้าหารือ เพื่อกำหนดแผนที่ชัดเจน และเร่งดำเนินการให้เร็วที่สุด </p>
<p><persName>นายศุภชัย</persName> กล่าวว่า จะเน้นแผนบรอดแบนด์ไปยังการศึกษาก่อนเป็นอันดับแรก โดยอาจดึงหน่วยงานด้านการศึกษาของไทยเข้ามาร่วม เช่น กระทรวงศึกษาธิการ โดยมีแนวคิดว่า อาจให้ภาครัฐเข้ามาช่วยสนับสนุนในเรื่องของการกู้ยืมเงินในราคาถูกเพื่อให้ นักเรียน นักศึกษาได้มีการอุปกรณ์ราคาถูกในการเข้าถึงความรู้</p>
<p>""ความ ร่วมมือครั้งนี้ เป็นเรื่องที่ดีในการช่วยกันผลักดัน โดยจะลงลึกไปถึงอุปกรณ์ต่างๆ เช่น สมาร์ทโฟน คอมพิวเตอร์ โน้ตบุ๊ค รวมไปถึงซอฟต์แวร์ แอพลิเคชั่นด้านการศึกษา" <persName>นายศุภชัย</persName>กล่าว</p>
<p>ส่วน กรณีกระทรวงไอซีที มุ่งหวังให้โอเปอเรเตอร์ลดราคาบรอดแบนด์นั้น โดยส่วนตัวเห็นว่า หาก 3จี และไวแม็กซ์ เกิดขึ้นเร็วจะเป็นตัวกระตุ้นให้ราคาบรอดแบนด์ปรับลงมาเอง เพราะมีดีมานด์สูงขึ้น</p>
<p>ขณะที่ <persName>นายเครก วอเรนต์ สมิธ</persName> กล่าวว่า ปัจจุบันไทยมีอัตราการใช้บรอดแบนด์เพียง 2% โดยคาดว่าหลังจากการมี 3จี และไวแม็กซ์ จะทำให้การขยายตัวของการใช้เพิ่มขึ้นกว่า 20%และครอบคลุมพื้นที่การใช้งานได้มากกว่า 80%</p>
<p><persName>นายเศรษฐพร คูศรีพิทักษ์</persName> กรรมการ กทช. กล่าวว่า กทช. ยืนยันกำหนดการเปิดประมูลไลเซ่นทั้ง 3จี และไวแม็กซ์ ไตรมาส 3 เช่นเดิม ไม่มีการเลื่อนไปเป็นต้นปี 2553 อย่างที่มีกระแสข่าวออกไปก่อนหน้านี้</p>
<p>รวมทั้ง ล่าสุดบริษัทที่ปรึกษาการออกแบบประมูลไลเซ่น 3จีของ กทช. ก็ได้แจ้งมาแล้วว่า กำหนดการเปิดประมูลที่วางไว้เหมาะสมแล้ว</p></body>
</news>
