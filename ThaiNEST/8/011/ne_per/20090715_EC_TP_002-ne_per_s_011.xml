<teiHeader>
<fileDesc>
<titleStmt>
  <title>วีจีไอเดินหน้า อินสโตร์มีเดีย เหมาสื่อโลตัส  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150709/7769  </bibl>
</sourceDesc>
</fileDesc>
</teiHeader>
<news>
<headline>วีจีไอเดินหน้า อินสโตร์มีเดีย เหมาสื่อโลตัส</headline>
<lead></lead>
<neck></neck>
<body><p><persName>นายมารุต  อรรถไกวัลวที</persName>  ประธานกรรมการบริหาร  บริษัท  วีจีไอ  โกลบอล  มีเดีย  จำกัด  ผู้ดำเนินธุรกิจสื่อโฆษณาบนรถไฟฟ้าบีทีเอสและห้างสรรพสินค้า  เปิดเผยว่า  ภาพรวมสื่ออินสโตร์มีเดียในปีนี้สามารถเติบโตได้เป็นตัวเลข  2  หลัก  เพราะปัจจัยลบด้านเศรษฐกิจส่งผลให้เจ้าของสินค้าต้องใช้เงินอย่างคุ้มค่าภายใต้งบประมาณเท่าเดิม  ซึ่งสื่ออินสโตร์มีเดียก็ถือเป็นอีกหนึ่งช่องทางที่เจ้าของสินค้าให้ความสนใจเข้ามาซื้อสื่อโฆษณา  เนื่องจากราคาไม่แพงเมื่อเทียบกับสื่อทีวีและเข้าถึงผู้บริโภคได้ตรงตามเป้าหมาย</p>

    <p> สำหรับผลการดำเนินงานของบริษัทในครึ่งปีแรกมีอัตราเติบโตที่ดี  เนื่องจากมีเจ้าของสินค้าให้ความสนใจซื้อสื่อบนสถานีรถไฟฟ้าบีทีเอสและภายในรถไฟฟ้าบีทีเอสอย่างต่อเนื่อง  ส่งผลให้รายได้เติบโตตามเป้าหมายแม้มีปัจจัยลบด้านเศรษฐกิจและเกิดไข้หวัดสายพันธุ์ใหม่  2009  เพราะการเดินทางด้วยรถไฟฟ้าบีทีเอสประหยัดเวลาในการเดินทางทำให้ผู้บริโภคยอมจ่ายเงินเพื่อเดินทางเช่นเดียวกับเจ้าของสินค้าที่ยอมจ่ายเงินเพื่อซื้อสื่อบนรถไฟฟ้าบีทีเอส</p>

    <p> ล่าสุด  บริษัทใช้งบ  150  ล้านบาท  ติดตั้งจอแอลซีดีภายในห้างเทสโก้โลตัส  31  สาขาในเขตกรุงเทพฯ  และปริมณฑลรวม  1,300  เครื่อง  ภายหลังทดลองเปิดให้บริการบริเวณช่องทางเดิน  ชั้นจัดวางสินค้า  จุดชำระเงิน  และศูนย์อาหาร  ตั้งแต่ต้นปีที่ผ่านมา  โดยสามารถขายสื่อจอแอลซีดีภายในห้างเทสโก้โลตัสได้แล้ว  50%  ในแพ็กเกจ  2  แบบ  คือ  4 แสนบาทต่อเดือน  และ  3  แสนบาทต่อเดือน  คาดว่าภายในสิ้นเดือน  ส.ค.สามารถขายสื่อครบ  100%  และมีรายได้  80-100  ล้านบาท  ส่วนภาพรวมรายได้ปีนี้อยู่ที่  1,000  ล้านบาท  เติบโต  15-20%.</p></body>
</news>
