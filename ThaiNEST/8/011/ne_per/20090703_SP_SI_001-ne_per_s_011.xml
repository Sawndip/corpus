<teiHeader>
<fileDesc>
<titleStmt>
  <title>ผีหมดมุขหันคว้า “โอเวน”  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=41411  </bibl>
</sourceDesc>
</fileDesc>
</teiHeader>
<news>
<headline>ผีหมดมุขหันคว้า “<persName>โอเวน</persName>”</headline>
<lead>สื่อเมืองผู้ดี ตีข่าวกระหึ่ม “ผีแดง”  แมนเชสเตอร์ ยูไนเต็ด เตรียมหันไปคว้า “เบบีโกล” <persName>ไม เคิล โอเวน</persName> หัวหอกจอมอาภัพของ นิวคาสเซิล มาล่าตาข่ายในถิ่น โอลด์ แทรฟฟอร์ด หลังอกหักชวดได้ตัว <persName>คาริม เบนเซมา</persName> ที่โดน รีล มาดริด แย่ง รวมทั้ง <persName>ฟรองค์ ริเบรี</persName> ที่มีแววเสร็จ “ราชันชุดขาว”  อีกราย</lead>
<neck></neck>
<body><p>สื่อของอังกฤษหลายสำนัก ไม่ว่าจะเป็น เดอะ ซัน, สกาย สปอร์ตส, เดอะ การ์เดียน รวมถึง บีบีซี รายงานข่าวตรงกันว่า ตัวแทนของ “ปีศาจแดง” แมนฯยูไนเต็ด ได้เปิดโต๊ะเจรจากับเอเยนต์ของ “<persName>เบบีโกล</persName>”อดีตกองหน้าทีมชาติอังกฤษ ที่กลายเป็นนักเตะไร้สังกัดหลังหมดสัญญากับ “สาลิกาดง”เมื่อ วันที่ 1 ก.ค.ที่ผ่านมา ทำให้สามารถย้ายทีมได้โดยไม่มีค่าตัว ในเบื้องต้นแล้ว ซึ่งดาวเตะวัย 29 ปี ก็ตอบรับข้อเสนอโดยไม่ลังเล โดยเหลือเพียงแค่การตรวจร่างกายเท่านั้น หากผ่านฉลุย ก็คาดว่าจะมีการจรดปากกาเซ็นสัญญากันทันที</p>
<p>“เดอะ ซัน” ยัง ระบุว่า <persName>เซอร์ อเล็กซ์ เฟอร์กูสัน</persName> กุนซือ แมนฯ ยูไนเต็ด ติดต่อ <persName>โอเวน</persName> มาตั้งแต่วันอังคาร และยื่นค่าเหนื่อย 50,000 ปอนด์ (ประมาณ 2.75 ล้านบาท) ต่อสัปดาห์ ซึ่งน้อยกว่าที่กองหน้าร่างเล็กได้จาก “เดอะ แม็กพายส์” ถึง 2 เท่า แต่เจ้าตัวก็ไม่ปฏิเสธแต่อย่างใด เนื่องจากยังมีโบนัสพิเศษจากจำนวนนัดที่ลงสนามและประตูที่ทำได้อยู่ในออปชันเสริม</p>
<p>แหล่ง ข่าวกล่าวเสริมว่า <persName>เฟอร์กี</persName> เตรียมดึง <persName>โอเวน</persName> มาร่วมงาน เนื่องจากเล็งเห็นในสัญชาตญาณศูนย์หน้าที่สามารถซัดให้ นิวคาสเซิล ไป 11 ประตูในฤดูกาลที่แล้ว ทั้งที่บาดเจ็บออดๆ แอดๆ มาเติมประสิทธิภาพในเกมรุกของทีม ซึ่งสามารถสร้างสรรค์โอกาสเข้าทำได้มากมายในแต่ละนัด แทนการชวดได้ตัว <persName>คาริม เบนเซมา</persName> หัวหอกตัวเก่งของ โอลิมปิก ลียง ที่โดน รีล มาดริด ตัวหน้าแย่งตัวไป รวมทั้งจากไปของ <persName>คริสเตียโน โรนัลโด</persName> ที่ถูก “ราชันชุดขาว” ทุ่มซื้อ และ <persName>คาร์ลอส เตเบซ</persName> ซึ่งเตรียมซบตัก แมนเชสเตอร์ ซิตี</p>
<p>นอก จากนี้ ในรายของ <persName>ฟรองค์ ริเบรี</persName> เพลย์เมคเกอร์หน้าบากทีมชาติฝรั่งเศสของ บาเยิร์น มิวนิค ที่ <persName>เฟอร์กูสัน</persName> อยากได้ตัวมาแทน <persName>โรนัลโด</persName> ก็มีข่าวว่า <persName>รีล มาดริด</persName> พร้อมทุ่มเงินกระชากตัวไปร่วมทัพอีกราย หลังจากนักเตะยอมรับเองว่าอยากย้ายไปค้าแข้งในลีกสเปนมากกว่าอังกฤษ</p>
<p>ขณะเดียวกัน “ผีแดง” ได้ปล่อยตัว <persName>โรดริโก พอสเซบอน</persName> ห้องเครื่องดาวรุ่งชาวบราซิเลียน ให้กับ บรากา ทีมดังของโปรตุเกส ด้วยสัญญายืมตัวเป็นเวลา 1 ฤดูกาล</p></body>
</news>
