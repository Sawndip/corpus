<teiHeader>
<fileDesc>
<titleStmt>
  <title>สุวัจน์คุมซีเกมส์   เอเชียหนุนไทย ประชุมใหญ่ITF  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/210709/8050  </bibl>
</sourceDesc>
</fileDesc>
</teiHeader>
<news>
<headline><persName>สุวัจน์</persName>คุมซีเกมส์   เอเชียหนุนไทย ประชุมใหญ่ITF</headline>
<lead><persName>นายสุวัจน์  ลิปตพัลลภ</persName>  นายกลอนเทนนิสสมาคมแห่งประเทศไทย  ในพระบรมราชูปถัมภ์  และรองประธานสหพันธ์เทนนิสแห่งเอเชีย  (เอทีเอฟ)  เปิดเผยว่า  ตามที่ตนและคณะกรรมการอำนวยการลอนเทนนิสสมาคมฯ  ได้เดินทางไปร่วมการประชุมใหญ่สามัญประจำปี  2009  ของสหพันธ์เทนนิสนานาชาติ  (ไอทีเอฟ)  ที่กรุงมาดริด  ประเทศสเปน  เมื่อสัปดาห์ผ่านมา  มีประเด็นสำคัญเกี่ยวกับประเทศไทยด้วย  โดยไทยได้เสนอตัวเป็นเจ้าภาพจัดการประชุมใหญ่สามัญประจำปี  2011  ของไอทีเอฟ</lead>
<neck></neck>
<body><p>ซึ่งการเสนอตัวครั้งนี้ไทยได้รับการสนับสนุนจากชาติในเอเชียอย่างเป็นเอกฉันท์และมีคู่แข่งขันทั้งหมด 8ชาติโดยตนได้ให้เหตุผลต่อที่ประชุมไอทีเอฟว่าในฐานะที่ประเทศไทยกำลังจะเป็นศูนย์กลางของกีฬาเทนนิสในเอเชียโดยจะมีการจัดตั้งศูนย์ฝึกกีฬาเทนนิสแห่งเอเชียขึ้นในเร็วๆนี้และไทยประสบความสำเร็จในการพัฒนานักเทนนิสรวมทั้งไทยเป็นเมืองท่องเที่ยวจึงขอเสนอตัวเป็นเจ้าภาพโดยเสนอให้กรุงเทพมหานครเป็นสถานที่จัดการประชุม</p>
<p> "ไอทีเอฟให้ชาติที่เสนอตัวทำรายละเอียดเสนอภายใน2-3เดือนนี้ซึ่งหากไทยได้รับเลือกจะเป็นประโยชน์กับเรามาก เพราะจะมีผู้บริหารวงการเทนนิสราว 400-500คนมาร่วมประชุมถือเป็นการประชาสัมพันธ์ประเทศไทยช่วยเรื่องเศรษฐกิจและการท่องเที่ยวของไทยด้วย"</p>
<p> <persName>นายสุวัจน์</persName>กล่าวต่อว่าเอทีเอฟยังมีมติสำคัญเกี่ยวกับประเทศไทยคือเอทีเอฟมอบหมายให้ตนในฐานะรองประธานเอทีเอฟที่ดูแลภาคพื้นเอเชียตะวันออกเฉียงใต้เข้าไปดูแลการแข่งขันเทนนิสในกีฬาซีเกมส์ครั้งที่25"เวียงจันทน์เกมส์"ที่ประเทศลาวเป็นเจ้าภาพระหว่างวันที่9-18ธันวาคมนี้โดยมีตัวแทนจากสิงคโปร์และอินโดนีเซียร่วมอยู่ในคณะทำงานด้วย.</p></body>
</news>
