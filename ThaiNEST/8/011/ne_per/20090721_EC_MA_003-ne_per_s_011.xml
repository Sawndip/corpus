<teiHeader>
<fileDesc>
<titleStmt>
  <title>ค้าปลีกโต้เปล่าตุนหน้ากากอนามัย   แนะรัฐหนุนเอสเอ็มอีผลิตป้อนตลาด  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco07210752&sectionid=0103&day=2009-07-21  </bibl>
</sourceDesc>
</fileDesc>
</teiHeader>
<news>
<headline>ค้าปลีกโต้เปล่าตุนหน้ากากอนามัย   แนะรัฐหนุนเอสเอ็มอีผลิตป้อนตลาด</headline>
<lead></lead>
<neck></neck>
<body><p>แหล่งข่าวจากผู้ประกอบการธุรกิจค้าปลีกรายใหญ่ เปิดเผยถึงกรณีที่มีข่าวว่า ห้างโมเดิร์นเทรด และร้านสะดวกซื้อ เป็นผู้กว้านซื้อหน้ากากอนามัยไปเพื่อกักตุนจนเกิดภาวะขาดตลาดและนำมาจำหน่ายในราคาที่สูงกว่าตลาดทั่วไปว่า ไม่น่าจะเกิดขึ้นเพราะการกักตุนของห้างค้าปลีกขนาดใหญ่ เพราะสินค้าในส่วนของหน้ากากอนามัยนั้น ได้มีการสั่งนำเข้าจากต่างประเทศและได้มีการวางแผนล่วงหน้าในการจัดหาสินค้ามานานหลายเดือนแล้ว เนื่องจากสถานการณ์ไข้หวัดใหญ่สายพันธุ์ใหม่ 2009 ระบาดในต่างประเทศมาก่อนหน้านี้แล้ว จึงมีความตื่นตัวในการป้องกันตัวเองของประชาชนทั่วโลกมาล่วงหน้า </p>

<p>แหล่งข่าวกล่าวว่า ปัญหาการขาดตลาดเกิดจากความต้องการสูงขึ้นมาก และไข้หวัดใหญ่ ก็ระบาดรวดเร็วกว่าที่คาดหมายไว้ ทำให้การวางแผนการผลิตไม่มีประสิทธิภาพพอ ประกอบกับทั่วโลกมีความต้องการใช้หน้ากากอนามัยเป็นจำนวนมาก ทำให้ขาดตลาด ผู้ผลิตรายใหญ่ในไทยล้วนได้รับคำสั่งซื้อจากต่างประเทศก่อนที่ประเทศไทยจะเริ่มมีการระบาดและตื่นตัวในการป้องกันตัวเองมากขนาดนี้</p> 

<>"ภาครัฐน่าจะให้ความสำคัญกับการควบคุมการส่งออกหน้ากากอนามัย รวมทั้งส่งเสริมให้เกิดการผลิตให้มากขึ้น เช่น ในรูปของกลุ่มสหกรณ์หรือเอสเอ็มอี เพราะหน้ากากอนามัยไม่ใช่สินค้าที่ต้องใช้ทุนและเทคโนโลยีที่สูงมาก ประกอบกับไทยมีศักยภาพในเรื่องของสิ่งทอและการตัดเย็บที่ดีมากอยู่แล้ว" แหล่งข่าวกล่าว (กรอบบ่าย)</p></body>
</news>
