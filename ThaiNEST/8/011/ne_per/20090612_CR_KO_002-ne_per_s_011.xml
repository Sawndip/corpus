<teiHeader>
<fileDesc>
<titleStmt>
  <title>"อำนวย"ยันFBIพอใจตร.ทำคดีคาร์ราดีน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090612/16736/%e0%b8%ad%e0%b8%b3%e0%b8%99%e0%b8%a7%e0%b8%a2%e0%b8%a2%e0%b8%b1%e0%b8%99FBI%e0%b8%9e%e0%b8%ad%e0%b9%83%e0%b8%88%e0%b8%95%e0%b8%a3.%e0%b8%97%e0%b8%b3%e0%b8%84%e0%b8%94%e0%b8%b5%e0%b8%84%e0%b8%b2%e0%b8%a3%e0%b9%8c%e0%b8%a3%e0%b8%b2%e0%b8%94%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"<persName>อำนวย</persName>"ยันFBIพอใจตร.ทำคดี<persName>คาร์ราดีน</persName></headline>
<lead>นครบาลขอ 1 เดือนสรุปคดี"<persName>คาร์ราดีน</persName>" ยันเอฟบีไอพอใจการทำคดีของตำรวจไทย ชี้ แนวการสืบสวนระหว่าง"เอฟบีไอ-ตำรวจไทย"ไม่แตกต่าง แต่สมมุติฐานต่างกัน</lead>
<neck></neck>
<body><p>(12มิ.ย.) <persName>พล.ต.ต.อำนวย นิ่มมะโน</persName> รอง ผบช.น. รับผิดชอบงานด้านการสอบสวน กล่าวถึงการสอบสวนคลี่คลายคดีการเสียชีวิตของ "<persName>เดวิด คาร์ราดีน</persName>"ดาราฮอลิวู้ดว่า เจ้าหน้าที่เอฟบีไอที่เข้ามาติดตามคดีพอใจการทำงานของตำรวจไทย ซึ่งมีแนวทางการสืบสวนที่ไม่ได้แตกต่างกัน เพียงแต่มีสมมุติฐานไม่เหมือนกัน ขณะนี้กำลังดำเนินการสอบสวนอยู่ ยังไม่สามารถสรุปสำนวนคดีได้ จนกว่าจะมีการตรวจสอบลงลึกในรายละเอียด ซึ่งทุกอย่างต้องอธิบายได้มีคำตอบได้ว่าในห้องมีอะไรเกิดขึ้นบ้าง </p>
 
 <p>"แม้กระทั่งก้นบุหรี่ต้องมีคำตอบว่าเป็นของใคร รวมถึงผลตรวจดีเอ็นเอและอื่นๆว่าเป็นของผู้ตายหรือไม่ และต้องมีข้อยุติในเรื่องของสภาพศพ การพิสูจน์สารพิษในตัวศพว่าถูกวางยา หรือใช้สารเสพติดหรือไม่ ทุกอย่างจะต้องมีการพิสูจน์จากทีมแทพย์อีกครั้ง ขณะเดียวกันต้องสืบสวนหาพยานในที่เกิดชี้ชัดให้ได้ว่า ผู้ตายเดินทางเข้าออกห้องกี่ครั้ง ทุกอย่างจะต้องชัดเจนมากที่สุด รวมถึงข้อมูลสำคัญคือ ผู้ตายมีวุฒิภาวะอย่างไร มีสภาพจิตใจอย่างไร มีปัญหาอย่างไรบ้าง รวมถึงข้อมูลลับต่างๆ สิ่งเหล่านี้ต้องนำมาประกอบกันทั้งหมดอีกครั้งก่อนจะสรุป เพื่อไม่ให้เกิดข้อผิดพลาด คาดว่าจะใช้เวลาไม่เกิน 1 เดือน ทุกเรื่องทุกอย่างจะสามารถสรุปได้ " รอง ผบช.น.กล่าว </p>
 
 <p><persName>พล.ต.ต.อำนวย</persName> กล่าวด้วยว่า อยากตำหนิผู้ไม่มีส่วนเกียวข้องในการสืบสวนสอบสวนคดีนี้ว่าอย่าได้ให้ข่าวจนเกิดความสับสนในสัง คม ทำให้กระบวนการยุติธรรมระหว่างไทยและสหรัฐอเมริกาเกิดปัญหากัน และขอชี้แจงยืนยันว่า ในวันที่พบศพในที่เกิดเหตุนั้นมีการเข้าตรวจสอบภายในห้องพักร่วมกันระหว่างเจ้าหน้าที่ตำรวจไทย เจ้าหน้าที่สถานทูตสหรัฐอเมริกาประจำประเทศไทย 3 คน และเจ้าหน้าที่กองพิสูจน์หลักฐาน เข้าไปตรวจสอบพร้อมๆกันซึ่งเจ้าหน้าที่เหล่านั้นก็พอจะสรุปได้ว่าสาเหตุน่าเกิดจากสาเหตุอะไร แนวการสืบสวนเหมือนๆ กันแต่มีการตั้งสมมุติฐานที่แตกต่างกัน</p></body>
</news>
