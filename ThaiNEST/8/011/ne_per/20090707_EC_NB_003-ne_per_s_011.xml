<teiHeader>
<fileDesc>
<titleStmt>
  <title>จ.เพชรบูรณ์ ยืนยัน ระบบเทคโนโลยีศูนย์ติดตามและแก้ไขปัญหาภัยพิบัติด้านการเกษตร ป้องกันภัยธรรมชาติได้ทันท่วงที  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207070013&tb=N255207  </bibl>
</sourceDesc>
</fileDesc>
</teiHeader>
<news>
<headline>จ.เพชรบูรณ์ ยืนยัน ระบบเทคโนโลยีศูนย์ติดตามและแก้ไขปัญหาภัยพิบัติด้านการเกษตร ป้องกันภัยธรรมชาติได้ทันท่วงที</headline>
<lead>เกษตรและสหกรณ์จังหวัดเพชรบูรณ์ ยืนยัน ระบบเทคโนโลยีของศูนย์ติดตามและแก้ไขปัญหาภัยพิบัติด้านการเกษตร จะสามารถเฝ้าระวังป้องกันภัยธรรมชาติได้อย่างทันท่วงที</lead>
<neck></neck>
<body><p><persName>นายเสริมศักดิ์ หงส์นาค</persName> เกษตรและสหกรณ์จังหวัดเพชรบูรณ์ เปิดเผยว่า จังหวัดเพชรบูรณ์ จัดตั้งศูนย์ติดตามและแก้ไขปัญหาภัยพิบัติทางการเกษตร โดยมีภารกิจติดตามเฝ้าระวัง รายงานเหตุการณ์ภัยธรรมชาติ นำข้อมูลความเสียหายด้านการเกษตรในพื้นที่รายงานผู้บริหารระดับจังหวัดทราบ ด้วยเทคโนโลยีสารสนเทศที่มีความทันสมัย เพื่อให้มีการเร่งรัดสั่งการหน่วยงานที่เกี่ยวข้อง ดำเนินการป้องกัน แก้ไขปัญหาและให้ความช่วยเหลือผู้ประสบภัยด้านการเกษตรในกรณีเกิดภัยต่างๆ ด้วยความรวดเร็ว ถูกต้อง และเหมาะสมกับสถานการณ์ ขณะนี้ ศูนย์เตือนภัยทางน้ำติดตั้งเครื่องวัดน้ำฝนในพื้นที่เสี่ยง 27 สถานี ในกรณีฝนตกมีปริมาณมากถึง 100 มิลลิเมตร จะส่งสัญญาณเตือนไปยังผู้ที่มีหน้าที่เพื่อสั่งการป้องกันต่อไป</p> 
<p>สำนักงานเกษตรและสหกรณ์จังหวัดเพชรบูรณ์ จึงขอให้เกษตรกรและประชาชนทั่วไป มั่นใจในประสิทธิภาพการดำเนินงานของศูนย์ติดตามและแก้ไขปัญหาภัยพิบัติด้านการเกษตรจังหวัดเพชรบูรณ์ ที่มีการปฏิบัติหน้าที่ในการเฝ้าระวังอย่างต่อเนื่อง โดยเฉพาะฤดูกาลนี้ ที่อาจเกิดภัยน้ำท่วม ดินโคลนถล่ม ขึ้นได้ในพื้นที่ </p></body>
</news>
