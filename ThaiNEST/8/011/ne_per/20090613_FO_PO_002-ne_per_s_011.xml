<teiHeader>
<fileDesc>
<titleStmt>
  <title>นิกเกอิวิ่งลิ่วทะลุหมื่น คึกสุดรับศก.โลก‘ตื่น’  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52049  </bibl>
</sourceDesc>
</fileDesc>
</teiHeader>
<news>
<headline>นิกเกอิวิ่งลิ่วทะลุหมื่น คึกสุดรับศก.โลก‘ตื่น’</headline>
<lead>ตลาดหุ้นญี่ปุ่นสดใสสุดในรอบ 8 เดือน หลังมีสัญญาณบวกฟื้นตัวใน 3 ชาติใหญ่</lead>
<neck></neck>
<body><p>วานนี้ ดัชนีนิกเกอิ ตลาดหุ้นโตเกียวสามารถทลายกำแพงขึ้นไปยืนอยู่เหนือระดับ 10,000 จุด ได้เป็นครั้งแรกในรอบ 8 เดือน โดยทะยานขึ้น 1.55% หรือ 154.49 จุด ไปปิดที่ระดับ 10,135.82 จุด ซึ่งนับเป็นสถิติที่ดีที่สุดนับตั้งแต่วันที่ 7 ต.ค. 2551 หลังจากเห็นสัญญาณฟื้นตัวที่ดีขึ้นในญี่ปุ่น จีน และ สหรัฐ และทำให้นักลงทุนเชื่อมั่นว่า วิกฤตเศรษฐกิจโลกอาจบรรเทา ลงแล้ว </p>
<p>การปรับขึ้นครั้งใหญ่นี้ตอบรับสัญญาณบวกที่ทางการญี่ปุ่นได้ปรับเพิ่มตัวเลขผลผลิตโรงงานในเดือน เม.ย. ขึ้นไปที่ระดับ 5.9% จากตัวเลขคาดการณ์เดิมที่ 5.2% เนื่องจากการผลิตในภาคอิเล็กทรอนิกส์และเคมีภัณฑ์ที่ปรับตัวสูงขึ้น </p>
<p>นอกจากนี้ ตลาดยังตอบรับข่าวดีที่สำนักงานสถิติแห่งชาติของจีน เปิดเผยตัวเลขผลผลิตภาคอุตสาห กรรมเดือนพ.ค. ซึ่งปรับตัวขึ้นถึง 8.9% จาก 7.3% ในเดือนเม.ย. ขณะที่ตัวเลขค้าปลีกเดือนพ.ค. ก็ยังขยายตัวขึ้นถึง 15.2% เช่นเดียวกับที่รัฐบาลสหรัฐส่งสัญญาณก่อนหน้านี้ว่า ตัวเลขค้าปลีกเดือนพ.ค. อาจ ปรับตัวขึ้นเป็นครั้งแรกในรอบ 3 เดือนเช่นกัน </p>
<p>ทั้งนี้ หุ้นหลายกลุ่มต่างปรับ บวกถ้วนหน้า อาทิ หุ้นการเงินของ โนมูระ โฮลดิงส์ ซึ่งบวกถึง 5.2% หลังธนาคารเมอร์ริล ลินช์ แนะนำ ให้นักลงทุนเข้าซื้อหุ้นของโนมูระที่มีแนวโน้มจะกลับมาทำกำไรได้ในปีหน้า ขณะที่มิตซูบิชิ เฮฟวี อินดัสทรีส์ ปิดบวก 4.6% หลังมีข่าวเตรียมเจรจาธุรกิจใหม่ในออสเตรเลีย </p></body>
</news>
