<teiHeader>
<fileDesc>
<titleStmt>
  <title>สิงโตบุกคาซัคลุ้นซิวชัย 6 นัดรวด "แซมบา" เล็ง 3 แต้มเยือนอุรุกวัย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/06/news_28882201.php?news_id=28882201  </bibl>
</sourceDesc>
</fileDesc>
</teiHeader>
<news>
<headline>สิงโตบุกคาซัคลุ้นซิวชัย 6 นัดรวด "แซมบา" เล็ง 3 แต้มเยือนอุรุกวัย</headline>
<lead>"สิงโตคำราม" อังกฤษ เตรียมยกพลบุกถิ่น คาซัคสถาน ในศึกฟุตบอลโลก 2010 รอบคัดเลือก หวังทำสถิติชนะ 6 นัดรวด และโอกาสเข้ารอบสุดท้าย เกือบร้อยเปอร์เซ็นต์ ขณะที่ บราซิล พบเกมหนัก ต้องออกไปเยือน อุรุกวัย ในรอบคัดเลือก โซนอเมริกาใต้ โดย "แซมบา" ลุ้นสอย 3 แต้มเต็มทำผลงานทาบ ปารากวัย ทีมจ่าฝูง</lead>
<neck></neck>
<body><p>ความเคลื่อนไหวของการแข่งขันฟุตบอลโลก 2010 รอบคัดเลือก โซนยุโรป กลุ่ม 6 ซึ่งจะมีการฟาดแข้งกันในคืนวันเสาร์ที่ 6 มิ.ย.นี้ ระหว่าง คาซัคสถาน ที่จะเปิดถิ่นออร์ตาลิก เซ็นทรัล ต้อนรับการมาเยือนของ "สิงโตคำราม" อังกฤษ ทีมจ่าฝูง ซึ่งชนะมา 5 นัดรวด ก่อนหน้านี้ ในเวลา 22.00 น. ทรูสปอร์ต 1 ช่อง 59 ถ่ายทอดสด</p>
<p>สำหรับเกมนี้ หาก "สิงโตคำราม" ชนะเป็นเกมที่ 6 ติดต่อกัน จะทำให้มี 18 แต้ม โอกาสไปเล่นรอบสุดท้าย ที่ประเทศแอฟริกาใต้ เกือบจะ 100 เปอร์เซ็นต์ เนื่องจากอีกคู่ที่จะเป็นการตัดแต้มกันเองของ โครเอเชีย ทีมอันดับ 2 และยูเครน ทีมอันดับ 3 ที่มี 10 และ 7 แต้มตามลำดับ ในเวลา 01.15 น.</p>
<p>ส่วนการพบกันในเกมแรก อังกฤษ ชนะถึง 5-1 ในสนามเวมบลีย์ ของตัวเอง แถม คาซัคสถาน พ่ายมา 4 นัดรวดก่อนหน้านี้ แถมโดนยิงไม่เคยต่ำกว่าเกมละ 3 ประตู อย่างไรก็ตาม "ทรีไลออนส์" แม้จะชนะมารวด แต่ 4 เกมก่อนหน้านี้ เสียประตูทุกเกม</p>
<p>ขณะที่กลุ่ม 1 โปรตุเกส จะบุกไปเยือนถิ่นเกมัล สตาฟา ของ แอลเบเนีย เวลา 01.45 น. ซึ่ง โปรตุเกส จำเป็นต้องชนะในเกมนี้ หากยังต้องการลุ้นเข้ารอบสุดท้าย เนื่องจากแข่งไปแล้ว 6 นัด มี 6 แต้ม ตามหลัง เดนมาร์ก และฮังการี 2 ทีมนำ 7 แต้ม เพราะหากลูกทีมของ <persName>คาร์ลอส กีรอซ</persName> ชนะ อาจมีสิทธิบีบช่องว่างห่างจาก "แดนิชไดนาไมต์" เหลือ 4 แต้มเท่านั้น เนื่องจากนักเตะเดนส์ต้องออกไปเยือนถิ่นอุลเลวี ของสวีเดน ซึ่งจำเป็นต้องชนะเช่นกัน เพราะมี 6 แต้มเท่ากับโปรตุเกส</p>
<p>ขณะที่รอบคัดเลือก โซนอเมริกาใต้ ด้าน อุรุกวัย ทีมอันดับ 5 แข่ง 12 นัด มี 17 แต้ม จะเปิดถิ่นเซนเตนาริโอ ต้อนรับการมาเยือนของ บราซิล รองจ่าฝูง โดยเกมแรก บราซิล เป็นฝ่ายไล่แซงชนะ 2-1 ในถิ่นโมรุมบี ของตัวเอง</p>
<p>สำหรับเกมนี้ทั้งคู่ต้องการ 3 แต้มเต็มพอๆ กัน โดยเฉพาะ อุรุกวัย ขณะนี้ยังอยู่อันดับ 5 ถ้าเล่นครบทุกเกมยังขยับอันดับขึ้นไม่ได้ จะไม่ได้สิทธิไปแอฟริกาใต้ในทันที เพราะสิทธิดังกล่าวให้เฉพาะ 4 อันดับแรกเท่านั้น และต้องไปเล่นรอบเพลย์ออฟเหย้า-เยือน กับทีมอันดับ 4 โซนคอนคาเคฟเสียก่อน</p>
<p>ขณะที่ "แซมบา" หากชนะ มีลุ้นทำแต้มทาบ ปารากวัย ทีมจ่าฝูง เนื่องจาก ปารากวัย มีโปรแกรมต้อนรับ ชิลี ทีมอันดับ 3 ในถิ่นเดล ชาโค ของตัวเอง เท่ากับว่าเป็นการตัดแต้มกันเองของทีมอันดับ 1 กับ 3 ดังนั้นหาก ปารากวัย ที่มี 24 แต้ม แพ้ จะเสียตำแหน่งจ่าฝูงทันที เนื่องจากผลต่างประตูได้เสียเป็นรองเด็กของ <persName>คาร์ลอส ดุงกา</persName></p></body>
</news>
