<teiHeader>
<fileDesc>
<titleStmt>
  <title>"บินไทย"ขอเวลา2เดือน   ก่อนสรุปจะซื้อ"แอร์บัส เอ 380"หรือไม่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=167001  </bibl>
</sourceDesc>
</fileDesc>
</teiHeader>
<news>
<headline>"บินไทย"ขอเวลา2เดือน   ก่อนสรุปจะซื้อ"แอร์บัส เอ 380"หรือไม่</headline>
<lead></lead>
<neck></neck>
<body><p><persName>นายวัลลภ พุกกะณะสุต</persName> กรรมการ และประธานกรรมการบริหาร บริษัท การบินไทย จำกัด (มหาชน)เปิดเผยถึงการจัดหาเครื่องบิน แอร์บัส เอ 380 ว่า เมื่อเร็วๆ นี้ได้รับคำสั่งจากคณะกรรมการ(บอร์ด)ชุดใหญ่ให้กลับไปทบทวนแนวทางการจัดหาเครื่องบินดังกล่าวอีกครั้ง เนื่องจากสถานการณ์ปัจจุบัน ทั้งด้านเศรษฐกิจโลก การเมือง และการแพร่ระบาดของไข้หวัดใหญ่สายพันธุ์ใหม่ 2009 จึงต้องพิจารณาว่า มีความจำเป็นมากน้อยเพียงใด โดยจะนำข้อมูลที่การบินไทยเคยศึกษาว่าจะจัดซื้อเครื่องแอร์บัส เอ 380 ในช่วง 3-4 ปี ก่อนกลับมาเปรียบเทียบกับสถานการณ์ในขณะนี้ อย่างไรก็ตามเชื่อว่า เรื่องดังกล่าวจะสามารถสรุปได้ ภายใน 1-2 เดือนข้างหน้า </p>

 <p>"การจะจัดหาเครื่องบินใหม่ การบินไทยจะพิจารณากรอบการบริหารงานทางด้านการเงินเป็นปัจจัยอันดับแรก รวมถึงการบริหารต้นทุนในภาพรวมขององค์กร ไม่ให้กระทบกับพนักงานขององค์กร ที่มีอยู่ 27,000 คน และที่สำคัญ การจัดหาเครื่องบินต้องไม่สร้างภาระหนี้ที่จะกระทบกับเครดิตขอ </p>

 <p>ส่วนการจัดทำแผนวิสาหกิจ หรือแผนฟื้นฟูกิจการนั้น ในเร็ว ๆ นี้ จะสามารถสรุปและเสนอให้คณะรัฐมนตรีเศรษฐกิจพิจารณา โดยในระยะสั้นได้จัดทำแผนเสร็จเป็นที่เรียบร้อย ส่วนในระยะกลางและระยาวจะมีการปรับให้เหมาะสมอีกครั้ง โดยยอมรับว่า ตั้งแต่ต้นปีที่ผ่านมา สถานการณ์เศรษฐกิจ ราคาน้ำมัน ทำให้การบินไทย ต้องปรับลดเที่ยวบินไปแล้วประมาณร้อยละ 10-15 แต่ก็เชื่อว่า การปรับแผนฟื้นฟูแล้วก็จะทำให้ผลประกอบการของการบินไทยปีนี้ปรับตัวดีขึ้นอย่างน้อยร้อยละ 6 -7 เทียบกับปีที่ผ่านมา</p></body>
</news>
