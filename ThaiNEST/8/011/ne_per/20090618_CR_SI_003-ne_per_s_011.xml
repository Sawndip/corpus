<teiHeader>
<fileDesc>
<titleStmt>
  <title>พ่อเครียดยิงลูกเสียชีวิตฆ่าตัวตายหนีความผิด  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40441  </bibl>
</sourceDesc>
</fileDesc>
</teiHeader>
<news>
<headline>พ่อเครียดยิงลูกเสียชีวิตฆ่าตัวตายหนีความผิด</headline>
<lead></lead>
<neck></neck>
<body><p><persName>พ.ต.ท.วีระ เอื้อกลาง</persName> พนักงานสอบสวน (สบ 3) สน.หลักสอง รับแจ้งมีเหตุยิงกันทำให้มีผู้เสียชีวิตสองศพภายในบ้านชีวสาธน์ เลขที่ 99/156 หมู่บ้านสินทรัพย์นคร ถนนพุทธมณฑลสาย 2 แขวงบางแคเหนือ เขตบางแค จึงรายงานให้ผู้บังคับัยชาทราบแล้วรุดไปตรวจสอบยังที่เกิดเหตุพร้อม <persName>พล.ต.ต.สักกฉัฐ กิตติขจร</persName> ผบก.น.9 <persName>พ.ต.อ.สุนทร โตรอด</persName> ผกก.สน.หลักสอง เจ้าหน้าที่ฝ่ายสืบสวน สน.หลักสอง เจ้าหน้าที่พิสูจน์หลักฐาน แพทย์นิติเวชจากโรงพยาบาลศิริราช และมูลนิธิร่วมกตัญญู</p>
                   <p>  ในที่เกิดเหตุเป็นบ้านเดี่ยวสองชั้นปลูกอยู่บนเนื้อที่ประมาณ 100 ตารางวา มีรั้วรอบของชิด โดยบริเวณห้องนอนชั้น 2 เจ้าหน้าที่พบศพผู้เสียชีวิต 2 ศพ ศพแรกคือ<persName>นายสายันต์ ชีวสาธน์</persName> อายุ 64 ปี เจ้าของบ้านและเจ้าของธุรกิจสมุนไพรเสริมความงาม สภาพศพนอนหงายจมกองเลือดอยู่บริเวณปลายเตียง สวมเสื้อเชิ้ตแขนสั้นสีส้ม นุ่งกางเกงขายาวสีเทา ตรวจสอบตามร่างกาบพบมีบาดแผลถูกยิงด้วยอาวุธปืนลูกโม่ขนาด .357 เข้าที่ศรีษะด้านขวา 1 นัด ด้านซ้ายพบอาวุธปืนลูกโม่ สีเงิน ขนาด .357 ตกอยู่ 1 กระบอก เจ้าหน้าที่จึงเก็บไว้เป็นหลักฐาน</p>
                         <p>ส่วนอีกศพคือ <persName>นายปัฐวี ชีวสาธน์</persName> อายุ 18 ปี ลูกชาย<persName>นายสายันต์</persName>และเป็นนักเรียนโรงเรียนนานาชาติแห่งหนึ่ง ย่านพุทธมณฑลสาย 2 สภาพศพนอนหงายจมกองเลือด ไม่สวมเสื้อ นุ่งกางเกงขาสั้นลายทางสีน้ำเงิน ตรวจสอบตามร่างกายพบบาดแผลถูกยิงด้วยอาวุธปืนขนาดเดียวกันเข้าบริเวณหัวคิ้วขวา 1 นัด และหน้าอกอีก 1 นัด</p>
                      <p>จากการสอบปากคำ รปภ.ของหมู่บ้าน เบื้องต้นให้การว่า ก่อนเกิดเหตุเวลาประมาณ 21.00 น.วานนี้ (17 มิ.ย.) เห็น<persName>นายปัฐวี</persName> ขับรถเก๋งยี่ห้อฮอนด้า ซีวิค 3 ประตู สีน้ำเงิน หมายเลขทะเบียน ษฬ-7068 กทม.ออกจากหมู่บ้านไป ก่อนที่<persName>นายสายันต์</persName> ผู้เป็นพ่อ จะขับรถเก๋งยี่ห้อฮอนด้า แอคคอร์ดสีบรอนซ์ทอง หมายเลขทะเบียนพษ-807ตามไป จากนั้นประมาณ 10 นาที ทั้งคู่ก็ขับรถกลับมาที่บ้าน ก่อนที่ทั้งคู่จะมีปากเสียงกันอย่างรุนแรง</p>
                <p> รปภ.ของหมู่บ้าน ให้การต่อว่า จากนั้นเวลาประมาณ 22.00 น.ภรรยาของ<persName>นายสายันต์</persName> ก็โทรศัพท์ไปที่ป้อมยามหน้าหมู่บ้านเพื่อบอกให้รปภ.แจ้งตำรวจให้มาระงับเหตุ แต่พอเจ้าหน้าที่สายตรวจเดินทางมาถึง ภรรยา<persName>นายสายันต์</persName> กลับแจ้งเจ้าหน้าที่ว่า ไม่มีอะไรแล้ว เป็นเรื่องภายในครอบครัว ก่อนที่คนในบ้านจะปิดม่านและปิดไฟ เจ้าหน้าที่ตำรวจก็คิดว่าเหตุการณ์สงบแล้วจึงเดินทางกลับ จนเวลาผ่านไปประมาณครึ่งชั่วโมง ภรรยา<persName>นายสายันต์</persName> ก็โทรมาที่ป้อมยามหน้าหมู่บ้านอีกครั้ง พร้อมบอกให้เรียกรถพยาบาลมาด้วย จนกระทั่งทราบว่าเกิดเหตุดังกล่าวขึ้น</p>
                    <p>ด้าน <persName>พล.ต.ต.สักกฉัฐ</persName> กล่าวว่า จากการสอบสวนภรรยา<persName>นายสายันต์</persName>ให้การเบื้องต้นว่า ผู้ตายทั้งสองคนมีปากเสียงกันเนื่องจาก <persName>นายสายันต์ผู้เป็นพ่อ</persName> เป็นห่วงลูกชาย ไม่อยากให้ลูกขับรถออกไปส่งเพื่อน โดยเจ้าตัวจะเป็นคนไปส่งให้เอง แต่ฝ่าย<persName>นายปัฐวี</persName> ก็ยังขับรถออกไปส่ง จนกระทั่งขับรถกลับมาที่บ้าน แล้วมีปากเสียงกันอย่างรุนแรงอีกครั้ง เพราะ<persName>นายสายัตน์</persName>ไม่อยากให้ลูกชายคบเพื่อนบางคนในกลุ่ม จนทำใก้<persName>นายสายันต์</persName>เกิดอารมณ์ชั่ววูบใช้อาวุธปืนยิงลูกชายสองนัดจนเสียชีวิต ก่อนจะใช้อาวุธปืนยิงตัวตายตามดังกล่าว</p></body>
</news>
