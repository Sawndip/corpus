<teiHeader>
<fileDesc>
<titleStmt>
  <title>มาร์คจะเอ๋ตระกูลชินวัตร -ปชป.จับตาเสื้อแดง-พท.-แม้วป่วน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-14 19:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000067104  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>จะเอ๋ตระกูล<persName>ชินวัตร</persName> -ปชป.จับตาเสื้อแดง-พท.-<persName>แม้ว</persName>ป่วน</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 16.30 น. วานนี้ (14 มิ.ย.) <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางไปร่วมพิธีพระราชทานเพลิงศพ <persName>พันจ่าเอกวิฑูรย์ บุรณศิริ</persName> บิดาของ<persName>นายวิทยา บุรณศิริ</persName> ประธานวิปฝ่ายค้าน ที่วัดวิเวกวายุพัด อ.บางประอิน จ.พระนครศรีอยุธยา โดยมีนักการเมืองเดินทางมาร่วมงานเป็นจำนวนมาก อาทิ คนตระกูล<persName>ชินวัตร</persName> ทั้ง<persName>นายสมชาย วงศ์สวัสดิ์</persName> อดีตนายกรัฐมนตรี <persName>นางเยาวภา วงศ์สวัสดิ์</persName> <persName>น.ส.ยิ่งลักษณ์ ชินวัตร</persName> และ<persName>พล.อ.ชัยสิทธิ์ ชินวัตร</persName> <persName>ร.ต.อ.เฉลิม อยู่บำรุง</persName> ประธานส.ส.พรรคเพื่อไทย <persName>พล.อ.เชษฐา ฐานะจาโร</persName> ประธานที่ปรึกษาพรรคเพื่อไทย <persName>นางอุไรวรรณ เทียนทอง</persName> อดีตรมว.แรงงาน <persName>นายสุเทพ เทือกสุบรรณ</persName> รองนายกรัฐมนตรี ฯลฯ โดย<persName>นายอภิสิทธิ์</persName>ได้นั่งอยู่ในเก้าอี้ตัวเดียวกับ<persName>นายสมชาย</persName> แต่นั่งอยู่กันคนละมุม และไม่ได้สนทนากันแม้แต่คำเดียว</p>
<p>ก่อนหน้านั้น <persName>นายอภิสิทธิ์</persName> ตอบข้อถามในรายการ เชื่อมั่นประเทศไทยกับ<persName>นายกฯอภิสิทธิ์</persName> ถึงการวิจารณ์ที่ว่าถ้ารัฐบาลไม่เข้าไปวุนวายเรื่องจัดการกับ <persName>พ.ต.ท.ทักษิณ ชินวัตร</persName> ผู้ต้องหาหนีคดีทุจริตซื้อที่ดินรัชดาฯ น่าจะทำทำอะไรได้มากกว่านี้ว่า กรณี <persName>พ.ต.ท.ทักษิณ</persName> ไม่มีอะไร เป็นเรื่องข่าวที่คนจะสนใจ แต่ว่าเวลาที่ตนทำงานให้คนมาดูก็ได้ มีแต่เรื่องเศรษฐกิจ เรื่องภาคใต้ และตอนนี้ ก็พยายามมาดูเรื่องยาเสพติดเป็นเรื่องหลัก ส่วนเรื่อง <persName>พ.ต.ท.ทักษิณ</persName> ก็ได้แต่อ่านข่าว และสอบถามข้อเท็จจริงบ้าง ไม่ถึง 5นาที 10 นาทีเท่านั้น</p>
<p>ผมบอกตั้งแต่ต้นว่า ผมมีหน้าที่แก้ปัญหาของคน 60 กว่าล้านคน ไม่ใช่ปัญหาของคนหนึ่งคน แต่ขณะเดียวกันเรื่องของอดีตนายกฯ ที่มันเกี่ยวกับประโยชน์ของประเทศก็คือว่า ผมต้องการให้ประเทศเราเป็นประเทศที่รักษากฎหมาย ไม่มีใครมีสิทธิพิเศษ</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า การจัดชุดนุมใหญ่ของกลุ่มคนเสื้อแดงในวันที่ 27 มิ.ย. ที่ใช้ชื่อว่าทวงคืนประชาธิปไตย รวมถึงการเรียกร้องให้วันที่ 24 มิ.ย.เป็นวันชาติ โดยมีการโหมโรงตาม ภูมิภาคต่างๆ ถือเป็นการเคลื่อนไหวในลักษณะคู่ขนานกับส.ส.พรรคเพื่อไทย และการที่<persName>ร.ต.อ.เฉลิม อยู่บำรุง</persName> ประธานส.ส.พรรคเพื่อไทยระบุว่าจะมีการเคลื่อนไหวในและนอกสภา ทุกรูปแบบเพื่อ กดดันรัฐบาล และมีปรากฏการณ์ <persName>พ.ต.ท.ทักษิณ ชินวัตร</persName> โฟนอินบ่อยครั้ง รวมถึงในที่ประชุมพรรคเพื่อไทยด้วย</p>
<p>จึงอยากให้สังคมจับตาดูว่า เป็นการเคลื่อนไหวแบบป่าล้อมเมือง และอาจจะมีการนำแผนตากสินขึ้นมาใช้อีก ขณะที่บ้านเมืองกำลังมีความหวัง มีความสงบ จึงอยากให้คนไทยช่วยกันถามกลุ่มคนเหล่านี้ว่า ไม่อยากให้บ้านเมืองสงบหรือ อย่างไรก็ตามคิดว่าคงมีมวลชนมาร่วมด้วยน้อย เพราะได้รับบทเรียนจากวันที่ 13 เม.ย.แล้ว กลุ่มคนที่เรียกร้องประชาธิปไตยจริงๆ จะถอยห่าง และโดดเดี่ยว</p>
<p>วันเดียวกันกลุ่มคนเสื้อแดง นำโดยชุมรมคนรักอุดรได้จัดชุมนุมปราศรัยที่สนามทุ่งศรีเมือง จ.อุดรธานี โดยมีแกนนำคนเสื้อแดง เช่น<persName>นายณัฐวุฒิ ใสยเกลือ</persName> <persName>นายจตุพร พรหมพันธ์</persName> ส.ส.สัดส่วน พรรคเพื่อไทย ร่วมปราศรัย โดยส่วนใหญ่เป็นการโจมตีการทำงานของรัฐบาล และโจมตี <persName>พล.อ.เปรม ติณสูลานนท์</persName> ประธานองคมนตรี และรัฐบุรุษ ที่ไปยุ่งเกี่ยวกับการเมือง แทรกแซงการบริหารประเทศ นอกจากนี้ยังกล่าวโจมตีการเลือกตั้งซ่อม ส.ส.เขต 3 จ.สกลนคร โดยอ้างว่ามีการใช้อำนาจรัฐครอบงำประชาชน อย่างไรก็ตามมีรายงานว่า <persName>พ.ต.ท.ทักษิณ ชินวัตร</persName> จะโฟนอินเข้ามาบนเวทีปราศรัยด้วย</p>
<p><persName>นายจรัล ดิษฐาอภิชัย</persName> แกนนำกลุ่มแนวร่วมประชาธิปไตยแห่งชาติ (นปช.) หรือกลุ่มคนเสื้อแดง กล่าวว่าการชุมนุมของกลุ่ม นปช.ในวันที่ 27 ม.ย.นี้ <persName>นายจรัล</persName> กล่าวว่า เป็นการชุมนุมเพื่อประกาศเจตนารมย์ในโอกาศครบรอบ 77 ปี ในการเปลี่ยนแปลง การปกครอง จึงไม่ยืดเยื้อ และจะไม่เคลื่อนไหวไปกดดันหรือแสดงพลังอะไร ส่วนในช่วงวันที่ 22-24 มิ.ย.จะมีการชุมนุมย่อยของ กลุ่มแนวร่วมฯ ที่ท้องสนามหลวง เพื่ออภิปรายเกี่ยวกับเหตุการณ์เปลี่ยนแปลงการปกครองในวันที่ 24 มิ.ย. 2475</p></body>
</news>
