<teiHeader>
<fileDesc>
<titleStmt>
  <title>"ยุทธศักดิ์"หนักอกถกอัดฉีด เผือกร้อน5กีฬาไม่มีในอลป.  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo12130652&sectionid=0114&day=2009-06-13  </bibl>
</sourceDesc>
</fileDesc>
</teiHeader>
<news>
<headline>"<persName>ยุทธศักดิ์</persName>"หนักอกถกอัดฉีด เผือกร้อน5กีฬาไม่มีในอลป.</headline>
<lead></lead>
<neck></neck>
<body><p><persName>พล.อ.ยุทธ ศักดิ์</persName> "บิ๊กอ๊อด" <persName>ศศิประภา</persName> ประธานคณะกรรมการโอลิมปิคแห่งประเทศไทยฯ เปิดเผยว่า ตามที่ที่ประชุมคณะกรรมการกองทุนพัฒนาการกีฬาแห่งชาติมีมติแต่งตั้งตนเป็น ประธานคณะทำงานตรวจสอบรายละเอียดตามที่คณะอนุกรรมการแก้ไขประกาศท้ายระเบียบ เสนอ 5 ชนิดกีฬาที่ไม่มีแข่งขันในโอลิมปิคเกมส์ คือ ตะกร้อ, กอล์ฟ, มวยไทย, โบว์ลิ่ง และบิลเลียด ให้ได้รับเงินรางวัลสนับสนุนเท่ากับกีฬาที่มีในโอลิมปิคเกมส์ ซึ่งก่อนหน้านี้กองทุนกำหนดให้กีฬาที่ไม่มีแข่งในโอลิมปิคเกมส์ได้รับเงิน รางวัลครึ่งเดียวนั้น ถือเป็นงานที่น่าหนักใจยิ่ง เพราะหากพิจารณาให้กีฬาใดได้รับการอนุมัติ อาจทำให้กีฬาอื่นไม่พอใจ และทวงถามถึงเหตุผล เพราะยังมีอีก 9 ชนิด รวมเป็น 14 ชนิด ที่อยู่ในข่ายที่สามารถดำเนินการเช่นเดียวกันได้ แต่หากจะไม่ให้ก็ไม่เหมาะ เพราะมีบางชนิดกีฬาที่มีศักยภาพสมควรได้รับเงินอัดฉีดเท่ากับกีฬาในโอลิ มปิคเกมส์เช่นกัน</p>
<p><persName>พล.อ.ยุทธศักดิ์</persName>กล่าวต่อว่า จะเชิญ<persName>นายกิตติรัตน์ ณ ระนอง</persName> ประธานคณะอนุกรรมการแก้ไขประกาศท้ายระเบียบ ผู้เสนอเรื่องร่วมหารือ รวมถึงปรึกษากับบุคคลที่มีความรู้ในคณะกรรมการโอลิมปิคฯ และจะเชิญทั้ง 14 สมาคมกีฬาที่อยู่ในข่ายมาร่วมประชุมด้วย บนหลักการที่ว่า หากสมาคมใดได้รับการอนุมัติ สมาคมอื่นที่เหลือต้องไม่มีการร้องเรียนภายหลัง แต่ปัจจัยที่สำคัญที่สุดคือ เงินในกองทุน ซึ่งหากมีเพียงพอก็สมควรให้กับชนิดกีฬาที่เหมาะสม</p>
<p>ทั้งนี้ มีจำนวน 12 ชนิดกีฬาที่ไม่มีแข่งขันในโอลิมปิคเกมส์ แต่มีแข่งขันในกีฬาเอเชี่ยนเกมส์ ครั้งที่ 16 ประกอบด้วย เบสบอล, หมากรุก, เรือพาย, คริคเก็ต, เรือยาวประเพณี, กาบัดดี้, คาราเต้-โด, โรลเลอร์สเก๊ต, รักบี้, ซอฟต์บอล, สควอช และวูซู </p></body>
</news>
