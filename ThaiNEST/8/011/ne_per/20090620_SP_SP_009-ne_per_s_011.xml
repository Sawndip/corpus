<teiHeader>
<fileDesc>
<titleStmt>
  <title>ปืนซิวแฟร์มาเล่นเข้ารังเรียบร้อย  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 02:33:12  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_006.html  </bibl>
</sourceDesc>
</fileDesc>
</teiHeader>
<news>
<headline>ปืนซิวแฟร์มาเล่นเข้ารังเรียบร้อย</headline>
<lead>"ไอ้ปืนใหญ่" อาร์เซน่อล จัดการรวบหัวรวบหาง <persName>โธมัส แฟร์</persName>มาเล่น กองหลังกัปตันทีม อาแจ็กซ์ มาเป็นสมาชิกใหม่เรียบร้อย ด้วยค่าตัวที่ไม่มีการเปิดเผย กุนซือ <persName>อาร์แซน เวนเกอร์</persName> สุดแฮปปี้ พร้อมอวย ลูกทีมคนใหม่ จะประสบความสำเร็จในอังกฤษแน่นอน</lead>
<neck></neck>
<body><p>อาร์เซน่อล สโมสรยักษ์ใหญ่แห่งศึกพรีเมียร์ลีก อังกฤษ จัดการคว้าตัว <persName>โธมัส แฟร์</persName>มาเล่น กองหลังทีมชาติเบลเยียมของ อาแจ็กซ์ อัมสเตอร์ดัม ทีมดังแดนกังหันลม มาเสริมแกร่งเรียบร้อยแล้ว ด้วยค่าตัวที่ยังไม่มีการเปิดเผย เมื่อวันศุกร์ที่ผ่านมา</p>
<p>รายงานข่าวระบุว่า <persName>แฟร์</persName>มาเล่น ซึ่งเล่นได้ทั้งเซนเตอร์ฮาล์ฟ และฟูลแบ็ก เซ็นสัญญาระยะยาวกับ อาร์เซน่อล โดย <persName>อาร์แซน เวนเกอร์</persName> ผู้จัดการทีม "ไอ้ปืนใหญ่" มั่นใจว่า ดาวเตะวัย 23 ปี จะประสบความสำเร็จกับการค้าแข้งในอังกฤษอย่างแน่นอน</p>
<p><persName>เวนเกอร์</persName> กล่าวว่า "โธมัส คือการทำสัญญาที่ยอดเยี่ยมของ อาร์เซน่อล และเราทุกคนก็ดีใจมากที่เขาย้ายมาอยู่กับเรา โธมัส เป็นนักเตะที่มีผลงานดี ซึ่งเปี่ยมไปด้วยประสบการณ์ใน แชมเปี้ยนส์ ลีก และ ยูฟ่า คัพ แถมยังเป็นตัวจริงในทีมชาติเบลเยียมอีกด้วย"</p>
<p>"โธมัส เป็นเซนเตอร์ฮาล์ฟที่ถนัดเท้าซ้าย แต่เขาเป็นนักเตะสารพัดประโยชน์ และสามารถจะเล่นเป็นแบ็กซ้ายก็ได้ เขามีเทคนิคดี รวมทั้งมีทัศนคติของผู้ชนะ ผมเชื่อว่า การย้ายเข้ามาของเขาจะทำให้ทีมของเราแกร่งขึ้นอย่างไม่ต้องสงสัย โธมัส แฟร์มาเล่น จะกลายเป็นเพชรเม็ดงามของ อาร์เซน่อล แน่นอน" กุนซือมาดละเมียด อวยลูกทีมใหม่ทิ้งท้าย</p></body>
</news>
