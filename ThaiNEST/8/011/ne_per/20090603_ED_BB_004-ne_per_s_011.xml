<teiHeader>
<fileDesc>
<titleStmt>
  <title>ทีโอทีเร่งพัฒนาบุคลากร-เยาวชน ใช้ประโยชน์ไอซีที  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090603/47661/%e0%b8%97%e0%b8%b5%e0%b9%82%e0%b8%ad%e0%b8%97%e0%b8%b5%e0%b9%80%e0%b8%a3%e0%b9%88%e0%b8%87%e0%b8%9e%e0%b8%b1%e0%b8%92%e0%b8%99%e0%b8%b2%e0%b8%9a%e0%b8%b8%e0%b8%84%e0%b8%a5%e0%b8%b2%e0%b8%81%e0%b8%a3-%e0%b9%80%e0%b8%a2%e0%b8%b2%e0%b8%a7%e0%b8%8a%e0%b8%99-%e0%b9%83%e0%b8%8a%e0%b9%89%e0%b8%9b%e0%b8%a3%e0%b8%b0%e0%b9%82%e0%b8%a2%e0%b8%8a%e0%b8%99%e0%b9%8c%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ทีโอทีเร่งพัฒนาบุคลากร-เยาวชน ใช้ประโยชน์ไอซีที</headline>
<lead>ทีโอทีเร่งพัฒนาบุคลากร-เยาวชน เพื่อสร้างคนรุ่นใหม่ขึ้นมาทดแทนผู้บริหารระดับสูง</lead>
<neck></neck>
<body><p><persName>นายวรุธ สุวกร</persName> กรรมการผู้จัดการใหญ่ ของทีโอที กล่าวว่า ทีโอที มีนโยบายพัฒนาบุคลากรเพื่อสร้างคนรุ่นใหม่ขึ้นมาทดแทนผู้บริหารระดับสูง และพนักงานระดับบริหารที่จะทยอยเกษียณอายุราชการ รวมทั้งสอดคล้องกับเทคโนโลยีและการแข่งขันในปัจจุบัน ซึ่งขณะนี้ฝ่ายทรัพยากรบุคคล กำลังดำเนินการอยู่ คาดว่าจะเห็นประมาณต้นปี 2553</p>
<p>ล่าสุด ได้ร่วมมือกับกระทรวงเทคโนโลยีสารสนเทศและการสื่อสาร (ไอซีที) เข้าไปสนับสนุนเยาวชนทั่วประเทศผ่านโครงการ "เอ็มไอซีที สร้างคนสร้างชาติ" ผลักดันให้เยาวชนรู้จักการใช้ไอซีที ขยายโอกาสในการเข้าถึงความรู้ ข้อมูลข่าวสารอย่างเท่าเทียมกัน</p>
<p>"ที่สำคัญเป็นการให้เยาวชนเกิดการเรียนรู้นอกห้องเรียน สร้างประสบการณ์การเรียนรู้ โดยเฉพาะในชนบทที่ห่างไกล" <persName>นายวรุธ</persName>กล่าว</p>
<p>ทั้งนี้ โครงการดังกล่าวจะจัดขึ้นระหว่างวันที่ 11-14 มิ.ย.2552 ณ เอ็มซีซี ฮอลล์ เดอะมอลล์ จังหวัดนครราชสีมา และมีแผนที่ขยายการจัดงานไปยังทั่วประเทศต่อไป</p>
<p>ที่ผ่านมา ทีโอที ดำเนินการหลายโครงการสนับสนุนการพัฒนาเยาวชน ได้แก่ โครงการ ทีโอที ยัง คลับ, การให้บริการเกมออนไลน์ที่ปราศจากภาพและเนื้อหาที่ไม่เหมาะสม (เกมสีขาว), เกมเทลส์ รันเนอร์ส และวี แดนซิ่ง ออนไลน์ ซึ่งต้องให้ความรู้เรื่องการใช้อย่างถูกวิธี สร้างสรรค์ และเสริมสร้างความรู้ รวมถึง ระบบการเรียนรู้ออนไลน์, ระบบการจัดการเรียนการสอนแบบอิเล็กทรอนิกส์ที่มีประสิทธิภาพ โดยระบบนี้จะช่วยให้แน่ใจว่าผู้เรียนทุกคนผ่านการเรียนรู้ตามหลักสูตรที่ กำหนด</p>
<p>นอกจากนี้ ยังมีโครงการ ทีโอที ไอที สคูล โรงเรียนต้นแบบไอที เพื่อการเรียนรู้ไร้ขีดจำกัด ห้องเรียนกึ่งห้องสมุดไอที สมบูรณ์แบบ เพื่อขยายโอกาสการเรียนรู้และการเข้าถึงข้อมูลข่าวสารอย่างเท่าเทียมแก่ เยาวชนไทย ครอบคลุมทุกภูมิภาค</p></body>
</news>
