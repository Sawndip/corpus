<teiHeader>
<fileDesc>
<titleStmt>
  <title>ม็อบไทรอัมพ์บุกประท้วง “บีโอไอ” ต้นเหตุปลดคนงาน 2 พันราย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-13 12:07:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000078770  </bibl>
</sourceDesc>
</fileDesc>
</teiHeader>
<news>
<headline>ม็อบไทรอัมพ์บุกประท้วง “บีโอไอ” ต้นเหตุปลดคนงาน 2 พันราย</headline>
<lead>ม็อบไทรอัมพ์ 600 คน บุกกระทุ้ง “บีโอไอ” อัดมาตรการให้สิทธิพิเศษโรงงานแห่งใหม่ที่ จ.นครสวรรค์ เป็นต้นเหตุให้มีการปลดคนงาน 2 พันราย ถือเป็นการฉวยโอกาส ลั่นปักหลักจนกว่าจะได้รับคำตอบ</lead>
<neck></neck>
<body><p>มีรายงานข่าวแจ้งว่า พนักงานบริษัท บอดี้แฟชั่น (ประเทศไทย) จำกัด เป็นบริษัทในเครือบริษัท ไทรอัมพ์อินเตอร์เนชั่นแนล จำนวนประมาณ 600 คน ได้ตั้งแถวเดินขบวนจากสี่แยกลาดพร้าวมุ่งหน้าขาออก ถนนวิภาวดีรังสิต เพื่อยื่นหนังสือต่อสำนักงานคณะกรรมการส่งเสริมการลงทุน (บีโอไอ) สอบถามกรณีที่บีโอไอให้สิทธิพิเศษการลงทุนแก่บริษัทในการขยายโรงงานที่จังหวัดนครสวรรค์ มูลค่า 75.5 ล้านบาท เมื่อกลางปี 2551 จนส่งผลให้มีการปลดคนงานที่อำเภอบางพลี จังหวัดสมุทรปราการ จำนวน 1,959 คน</p>
       
      <p> <persName>น.ส.จิตรา คชเดช</persName> ที่ปรึกษาสหภาพแรงงานไทรอัมพ์ อินเตอร์เนชั่นแนล แห่งประเทศไทย กล่าวว่า พนักงานเชื่อว่า บริษัทต้องการย้ายฐานผลิตไปยังค่าจ้างแรงงานถูก และไม่มีสหภาพแรงงาน ซึ่งบริษัทไม่มีปัญหาจากวิกฤตเศรษฐกิจ แต่เป็นการฉวยโอกาสปลดพนักงานที่มีอายุมาก และส่วนใหญ่เป็นสมาชิกสหภาพ ซึ่งแม้จะชดเชยตามกฎหมายแรงงานแต่ก็ส่งผลกระทบ เพราะพนักงานส่วนใหญ่ไปทำงานที่อื่นลำบาก เนื่องจากอายุมาก จึงต้องการให้บีโอไอเจรจากับนายจ้างให้ยุติการเลิกจ้างหรือเลิกจ้างด้วยวิธีที่สร้างสรรค์กว่านี้ โดยจะปักหลักอยู่ที่หน้าบีโอไอ จนกว่าจะได้รับคำตอบ</p>
       
       <p>ส่วนบรรยากาศหน้าอาคารบีโอไอ มีตำรวจทั้งในเครื่องแบบและนอกเครื่องแบบอารักขาอย่างหนาแน่น พร้อมปิดประตูไม่ให้มีการเข้าออกภายในอาคาร ขณะที่การจราจรเคลื่อนตัวได้อย่างช้าๆ และมีการติดขัดในบางช่วง</p></body>
</news>
