<teiHeader>
<fileDesc>
<titleStmt>
  <title>แก๊งปาหินโผล่สุราษฎร์ป่วนรถทัวร์เสียหายหลายคัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-22 16:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9777  </bibl>
</sourceDesc>
</fileDesc>
</teiHeader>
<news>
<headline>แก๊งปาหินโผล่สุราษฎร์ป่วนรถทัวร์เสียหายหลายคัน</headline>
<lead></lead>
<neck></neck>
<body><p>เมี่อเวลา 15.00 น. วันนี้ (22 ก.ค.) ผู้สื่อข่าวได้รับแจ้งว่าช่วงเช้ามืดที่ผ่านมา เกิดเหตุคนร้ายปาหินออกอาละวาดปากระจกรถทัวร์สายกรุงเทพ-ตรัง และสายกรุงเทพ-ตรัง-สตูล  รวมถึงรถทัวร์จากกรุงเทพที่เดินทางลงมายังภาคใต้หลายคัน เหตุเกิดในพื้นที่ อ.บ้านนาเดิม จ.สุราษฎร์ธานี แต่โชคดีไม่มีใครได้รับอันตราย   </p>
 
<p>ด้าน <persName>น.ส.พรพิมล  กลิ่นหอม</persName> นายสถานีเดินรถบริษัทขนส่ง จำกัด จังหวัดตรัง กล่าวว่า หลังทราบเรื่องว่ามีรถของบริษัทขนส่ง จำกัด ถูกปาหินใส่กระจกรถได้ให้พนักงานขับรถรีบเข้าแจ้งความกับเจ้าหน้าที่ตำรวจทันที และประสานไปยังกองการเดินรถสายใต้ เพื่อประสานกับตำรวจในการติดตามคนร้ายมาดำเนินคดีให้ได้ เนื่องจากที่ผ่านมาเกิดเหตุในลักษณะดังกล่าวบ่อยครั้ง แม้จะไม่มีใครได้รับอันตรายที่รุนแรง แต่ถ้าปล่อยไว้ก็จะอันตรายกับทุกคนโดยเฉพาะผู้โดยสารได้ ซึ่งเดือนนี้มีรถของบริษัท ขนส่ง จำกัด จังหวัดตรังเกิดเหตุการณ์ในลักษณะนี้ 2 ครั้งแล้ว.</p></body>
</news>
