<teiHeader>
<fileDesc>
<titleStmt>
  <title>สำนวนคดี “บีอาร์ที”ส่งถึงมือปปช.แล้ว “ดีเอสไอ”ย้ำฮั้วจริง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=51&nid=41425  </bibl>
</sourceDesc>
</fileDesc>
</teiHeader>
<news>
<headline>สำนวนคดี “บีอาร์ที”ส่งถึงมือปปช.แล้ว “ดีเอสไอ”ย้ำฮั้วจริง</headline>
<lead></lead>
<neck></neck>
<body><p>เมื่อเวลา 11.30 น. วันที่ 3 ก.ค.52 <persName>พ.ต.อ.ประเวช มูลประมุข</persName> ผู้อำนวยการสำนักคดีทรัพย์สินทางปัญญา กรมสอบสวนคดีพิเศษ(ดีเอสไอ) ได้นำสำนวนสอบสวนกรณีการจัดซื้อรถโดยสารประจำทางชนิดใช้ก๊าซธรรมชาติ(เอ็นจีวี) เป็นเชื้อเพลิง สำหรับโครงการรถโดยสารประจำทางด่วนพิเศษบีอาร์ที ของกรุงเทพมหานคร(กทม.) เข้ายื่นต่อคณะกรรมการป้องกันและปราบปรามการทุจริตแห่งชาติ (ป.ป.ช.) โดยสำนวนคดีบ่งชี้ถึงการกระทำความผิดตามพ.ร.บ.ว่าด้วยการเสนอราคาต่อหน่วยงานของรัฐ (ฮั้วประมูล) และจะมีความผิดฐานทุจริตต่อหน้าที่ราชการเป็นองค์ประกอบการฮั้วประมูลด้วยใน 4 ประเด็นคือ การจัดจ้างบริษัทที่ปรึกษาโครงการ การจัดตั้งให้ บริษัท กรุงเทพธนาคม เป็นผู้บริหารโครงการรถบีอาร์ที การก่อสร้างโครงสร้างพื้นฐาน อาทิ สถานีหยุดรถบีอาร์ที และการจัดซื้อรถบีอาร์ที </p>
<p><persName>พ.ต.อ.ประเวช</persName> กล่าวว่า ทางเจ้าหน้าที่ดีเอสไอสามารถสรุปได้ว่ามีเจ้าหน้าที่รัฐเกี่ยวข้อง ซึ่งต้องรีบสรุปพร้อมส่งสำนวนสอบสวนให้ป.ป.ช.ภายใน 30 วัน ตามที่กฎหมายกำหนด ทั้งนี้สำนวนการสอบสวนไม่ได้ระบุว่ามีบุคคลใดบ้างกระทำผิด เพราะมีการกระทำของคณะกรรมการแต่ละคณะที่จัดซื้อจัดจ้างตามขั้นตอน </p>
<p>“พยานหลักฐานที่สอบสวนพบว่ามีการฮั้วประมูลอย่างแน่นอน โดยกลุ่มที่อยู่ในข่ายกระทำผิดประกอบด้วย กลุ่มจ้างที่ปรึกษาโครงการทั้งหมด กลุ่มผู้จัดการบริหารระบบ รวมถึงกลุ่มผู้รับเหมาก่อสร้าง และกลุ่มผู้จัดซื้อรถ ซึ่งทางดีเอสไอยังไม่ได้เรียกมาสอบสวน อย่างไรก็ตามกรณีดังกล่าว คุณหญิงณฐนนท์ ทวีสิน อดีตปลัดกทม. เป็นผู้ยื่นเรื่องให้ดีเอสไอสอบสวน โดยกทม.ได้จ่ายเงินงบประมาณแล้วกว่า 1,200 ล้านบาท”</p>
<p>ด้าน <persName>นายธีระชน มโนมัยพิบูลย์</persName> รองผู้ว่าฯ กทม. กล่าวว่า ต้องรอให้ป.ป.ช.ชี้มูลให้เสร็จสิ้นก่อน อีกทั้งการดำเนินงานทั้งหมดเป็นเรื่องของคณะผู้บริหารชุดที่ผ่านมา คงไม่ไปก้าวล่วงว่าดำเนินการผิดหรือไม่ แต่คณะผู้บริหารชุดปัจจุบันจะให้ความสนใจที่จะต้องให้รถเมล์ด่วนพิเศษบีอาร์ทีวิ่งให้ได้ในสายช่องนนทรี-ราชพฤกษ์ ส่วนประเด็นของการให้บริษัท กรุงเทพธนาคม มาเป็นผู้บริหารโครงการนั้น ขณะนี้ได้มีการออกข้อบัญญัติออกมารองรับแล้ว จึงไม่น่าเป็นปัญหา ส่วนประเด็นอื่นๆ ต้องรอป.ป.ช.ชี้มูล อย่างไรก็ตาม งานทุกอย่างที่เกี่ยวข้องคงไม่สะดุด ไม่มีปัญหา และหากป.ป.ช.ต้องการให้ไปชี้แจงข้อมูลเพิ่มเติมก็พร้อม </p></body>
</news>
