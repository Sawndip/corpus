<teiHeader>
<fileDesc>
<titleStmt>
  <title>"มาร์ค"ปัดต่ออายุราชการ"รองธานี"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-21 16:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9555  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"ปัดต่ออายุราชการ"<persName>รองธานี</persName>"</headline>
<lead></lead>
<neck></neck>
<body><p>วันนี้ (21 ก.ค.) ที่ห้องสีฟ้า ทำเนียบรัฐบาล ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี แถลงภายหลังการประชุมครม. ถึงความคืบหน้าในการดำเนินดดีลอบสังหาร<persName>นายสนธิ ลิ้มทองกุล</persName> แกนนำกลุ่มพันธมิตรฯ ว่า ตนได้พูดคุยกับผู้ที่ดูแลดคีนี้เป็นระยะ ๆ  ซึ่งไม่มีปัญหาอุปสรรคอะไรในการเดินหน้าดำเนินคดี เมื่อผู้สื่อข่าวถามว่า <persName>พล.ต.อ.ธานี สมบูรณ์ทรัพย์</persName> รอง ผบ.ตร.ระบุว่า ยังไม่มั่นใจว่าจะสามารถสาวถึงตัวผู้บงการได้หรือไม่นั้น นายกรัฐมนตรี กล่าวว่า เราต้องทำไปตามพยานหลักฐาน โดยเริ่มจากตัวผู้ปฎิบัติการก่อน จากนั้นก็ต้องขยายผลต่อไป การเชื่อมโยงหรือการมีข้อสันนิษฐานอะไรก็เป็นอีกเรื่องหนึ่ง แต่ทุกอย่างต้องเดินหน้าไปตามพยานหลักฐาน เมื่อถามว่า หาก <persName>พล.ต.อ.ธานี</persName> เกษียณอายุราชการแล้ว ดคียังไม่เสร็จจะมีการต่ออายุราชการหรือไม่  นายกรัฐมนตรี กล่าวว่า เราพยายามเร่งรัดอย่างเต็มที่ และการต่ออายุราชการต้องมีกฎหมายรองรับ แต่ตนเข้าใจว่าไม่มีกฎหมายรองรับ และจะพยายามเร่งรัดคดีดังกล่าว.
</p></body>
</news>
