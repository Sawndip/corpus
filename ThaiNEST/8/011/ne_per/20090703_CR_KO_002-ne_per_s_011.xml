<teiHeader>
<fileDesc>
<titleStmt>
  <title>จับเฒ่าหื่นข่มขืน2พี่น้องฝาแฝดท้องทั้งคู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090703/19234/%e0%b8%88%e0%b8%b1%e0%b8%9a%e0%b9%80%e0%b8%92%e0%b9%88%e0%b8%b2%e0%b8%ab%e0%b8%b7%e0%b9%88%e0%b8%99%e0%b8%82%e0%b9%88%e0%b8%a1%e0%b8%82%e0%b8%b7%e0%b8%992%e0%b8%9e%e0%b8%b5%e0%b9%88%e0%b8%99%e0%b9%89%e0%b8%ad%e0%b8%87%e0%b8%9d%e0%b8%b2%e0%b9%81%e0%b8%9d%e0%b8%94%e0%b8%97%e0%b9%89%e0%b8%ad%e0%b8%87%e0%b8%97%e0%b8%b1%e0%b9%89%e0%b8%87%e0%b8%84%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>จับเฒ่าหื่นข่มขืน2พี่น้องฝาแฝดท้องทั้งคู่</headline>
<lead>รวบเฒ่าหื่นวัย 59 ปี ลูกจ้างชั่วเทศบาลตำบลที่วัง บังคับข่มขืน 2 พี่น้องฝาแฝดจนตั้งท้องทั้งคู่ เผย ถูกขู่ห้ามบอกใคร ไม่งั้นจะฆ่าพ่อให้ตาย สุดท้ายพ่อเห็นลูกสาวอาเจียนผิดสังเกตุความจึงแตก แล้ววางแผนจับตัวส่งตำรวจ</lead>
<neck></neck>
<body><p>(3ก.ค.) เวลา 06.00 น. ที่สภ.ทุ่งสง จ.นครศรีธรรมราช <persName>นายสมพร ชอบทำกิจ</persName> อายุ 44 ปี ผู้ใหญ่บ้าน ในต.ถ้ำใหญ่ อ.ทุ่งสง จ.นครศรีธรรมราช พร้อมลูกบ้าน 4-5 คน และ<persName>นายสมศักดิ์</persName> (ขอสงวนนามสกุล) พ่อของ<persName>ด.ญ.เอ</persName> (นามสมมุติ) อายุ 14 ปี  นำตัว<persName>นายดำ เพชรรัตน์</persName> อายุ 59 ปี อยู่บ้านเลขที่ 168 / 111 หมู่ 1 ต.ที่วัง อ.ทุ่งสง ลูกจ้างชั่วคราวทำหน้าที่เก็บขยะของเทศบาลตำบลที่วัง ในสภาพใบหน้าด้านซ้ายมีรอยบวมปูด จนเกือบปิดสนิท และหน้าผากมีบาดแผลเล็กน้อย ส่ง <persName>พ.ต.ท.จันทร์ ชัยสวัสดิ์</persName> สารวัตรเวร สภ.ทุ่งสง เพื่อให้ดำเนินคดี ในข้อหาข่มขืนหญิงที่ไม่ใช่ภรรยาและอายุไม่ถึง 18 ปี</p>
 
 <p><persName>นายสมพร</persName> ผู้ใหญ่บ้าน กล่าวว่า <persName>นายสมศักดิ์</persName> พ่อของ<persName>ด.ญ.เอ</persName> ได้มาปรึกษาเมื่อ 2-3 วันที่ผ่านมา เพราะเห็นอาการผิดปกติลูกสาว ที่จะมีอาการอาเจียนบ่อยครั้ง กระทั่งได้สอบถาม<persName>ด.ญ.เอ</persName> จนทราบว่า ถูก<persName>นายดำ</persName>ข่มขืนจนตั้งครรภ์ โดย<persName>ด.ญ.เอ</persName> บอกว่าเมื่อ 4-5 เดือนที่ผ่านมา ขณะขี่จักรยานยนต์ไปซื้อของที่ร้านค้าในหมู่บ้าน ได้พบ<persName>นายดำ</persName> ดักรออยู่ที่ปากทางเข้าบ้าน ซอยบ้านหน้าฮวด และ<persName>นายดำ</persName> โบกมือให้จอด อ้างว่า มีของมาให้ <persName>ด.ญ.เอ</persName> หลงเชื่อจอดรถก็โดน<persName>นายดำ</persName> ชักมีดปลายแหลมออกมาจี้บังคับให้เข้าไปในป่าไผ่ข้างทาง</p>
 
<p> จากนั้น<persName>นายดำ</persName> ได้ลงมือข่มขืน<persName>ด.ญ.เอ</persName> จนสำเร็จความใคร่ และขู่ห้ามนำเรื่องไปบอกใคร ไม่เช่นนั้นจะใช้ปืนยิง<persName>นายสมศักดิ์</persName> ผู้เป็นพ่อให้ตาย ทำให้ <persName>ด.ญ.เอ</persName> เกิดความกลัวและไม่กล้าบอกใคร ทำให้ถูกข่มขืนถึง 3 ครั้ง ต่อมาช่วงเดือนพฤษภาคมที่ผ่านมาประจำเดือน<persName>ด.ญ.เอ</persName> ไม่มาปรกติจึงได้โทรศัพท์ไปหา<persName>นายดำ</persName> และ<persName>นายดำ</persName>จึงซื้อยาขับเลือดมาให้กิน</p>
 
<p> นอกจากนี้ระหว่างที่<persName>ด.ญ.เอ</persName> เริ่มตั้งครรภ์ <persName>นายดำ</persName> ได้ให้ <persName>ด.ญ.เอ</persName> ไปหลอก <persName>ด.ญ.บี</persName> (นามสมมุติ) พี่สาวฝาแฝดของ<persName>ด.ญ.เอ</persName> มาข่มขืนในป่าไม้ไผ่ที่เดียวกับที่ข่มขืน<persName>ด.ญ.เอ</persName> และในขณะนี้ <persName>ด.ญ.บี</persName> ได้ตั้งครรภ์ประมาณ 1 เดือนแล้วเช่นกัน</p>
 
 <p><persName>นายสมพร</persName> กล่าวว่า หลัง<persName>ด.ญ.เอ</persName> ให้ข้อมูล จึงวางแผนจับ<persName>นายดำ</persName> โดยให<persName>้ด.ญ.เอ</persName> โทรศัพท์ ไปหา<persName>นายดำ</persName>ให้มาหาจุดนัดหมายเดิม เวลา 05.00 น. วันนี้ (3 ก.ค.) ซึ่ง<persName>นายดำ</persName> หลงกลขี่จยย.มาหา <persName>ด.ญ.เอ</persName> และลากมือ <persName>ด.ญ.เอ</persName> เข้าไปในป่าไม้ไผ่ ซึ่งที่<persName>นายดำ</persName> ได้เตรียมเบาะนอนแบบบางไว้เรียบร้อยแล้ว </p>
 
 <p>"เมื่อนายดำทำการกอดจูบลูบคลำด.ญ.เอ ผมและชาวบ้านที่ซุ่มอยู่จึงวิ่งออกมาและจับนายดำ ในระหว่างที่จับกุมตัวนายดำ ได้มีชาวบ้านทนไม่ได้ใช้ทั้งหมัดทั้งเตะ จนนายดำ สะบักสะบอม"<persName>นายสมพร</persName> ระบุ</p>
 
 <p>ด้าน<persName>พ.ต.ท.จันทร์ ชัยสวัสดิ์</persName> กล่าวว่า  จากการสอบสวน<persName>นายดำ</persName> ให้การรับสารภาพว่าได้เสียกับ <persName>ด.ญ.เอ</persName> และ<persName>ด.ญ.บี</persName> แต่เป็นการสมยอมไม่ได้ข่มขืน หลังจากสอบปากคำ<persName>นายดำ</persName> ได้นำตัว<persName>ด.ญ.เอ</persName> ไปให้แพทย์โรงพยาบาลทุ่งสง ทำการตรวจร่างกาย ซึ่งพบว่า <persName>ด.ญ.เอ</persName> ผ่านการร่วมเพศและตั้งท้องมา 3 เดือนแล้ว</p>
 
 <p>ผู้สื่อข่าวรายงานว่า <persName>พ.ต.ท.จันทร์</persName> จึงเดินทางไปตรวจสอบที่เกิดเหตุและที่บ้าน<persName>ด.ญ.เอ</persName> พบ <persName>ด.ญ.บี</persName> พี่สาว กำลังนั่งดมยาลมอยู่บนแคร่ไม้ และให้การว่า โดน<persName>นายดำ</persName> ข่มขืนจริง เมื่อประมาณเดือนมิถุนายน 2552 จำนวน 1 ครั้ง และขณะนี้ประจำเดือนไม่มา จึงนำตัว <persName>ด.ญ.เพ็ญ</persName> มาสอบปากคำที่ สภ.ทุ่งสง และดำเนินคดีกับ<persName>นายดำ</persName> ตามกฎหมายต่อไป</p></body>
</news>
