<teiHeader>
<fileDesc>
<titleStmt>
  <title>ตำรวจฝากขัง103แก๊งมังกรจีนตุ๋น2.3หมื่นล้าน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42749  </bibl>
</sourceDesc>
</fileDesc>
</teiHeader>
<news>
<headline>ตำรวจฝากขัง103แก๊งมังกรจีนตุ๋น2.3หมื่นล้าน</headline>
<lead></lead>
<neck></neck>
<body><p>ที่ศาลอาญา .ถ.รัชดาภิเษก  วันที่ 23 ก.ค. นี้ พนักงานสอบสวนกองปราบปรามได้นำ<persName>น.ส.ลี เอ็น ยู</persName> ชาวไต้หวันกับพวกประมาณ 103 คน  ซึ่งมีทั้งชาวจีนแผ่นดินใหญ่ และจีนไต้หวัน ผู้ต้องหาคดีลักลอบเข้าราชอาณาจักร มายื่นคำร้องฝากขังต่อศาลครั้งแรก  เนื่องจากต้องสอบปากคำพยานจำนวนมาก รอผลการตรวจพิสูจน์ของกลาง และอื่น ๆ โดยระบุในคำร้องสรุปว่า</p> 

                <p>เมื่อวันที่ 21 ก.ค. นี้ กลุ่มผู้ต้องหาได้โทรศัพท์หลอกลวงคนจีนที่อยู่นอกราชอาณาจักรไทยให้มาทำธุรกรรมผ่านตู้เอทีเอ็ม โดยให้โอนเงินเข้าบัญชีของกลุ่มคนร้ายในประเทศจีน จนมีผู้หลงเชื่อโอนเงินเข้าบัญชีประมาณ 2.3  หมื่นล้านโดยเช่าบ้านเลขที่ 228 / 32 หมู่บ้านล้านนาธารา ถ.เชียงใหม่ – หางดง ต.หนองควาย อ.หางดง จ.เชียงใหม่ เป็นฐานปฏิบัติการ ต่อมาเจ้าหน้าที่ตำรวจกองบังคับการตำรวจท่องเที่ยว สืบทราบจึงเข้าจับกุมผู้ต้องหาทั้งใน จ.เชียงใหม่ และที่อื่น ๆ  พร้อมอุปกรณ์จำนวนมาก แจ้งงข้อหาดำเนินคดีกระทำผิดฐานเป็นบุคคลต่างด้าวทำงานในราชอาณาจักรโดยไม่ได้รับอนุญาต ตาม พ.ร.บ.คนต่างด้าว พ.ศ.2551 มาตรา 9 , 51 วางโทษจำคุกไม่เกิน 5 ปี หรือ </p>

<p>ปรับ 2 พันบาทถึง 1 แสนบาท หรือทั้งจำทั้งปรับ    และอื่น ๆ </p>

                <p>ท้ายคำร้องพนักงานสอบสวนขอคัดค้านการประกัน เนื่องจากผู้ต้องหาเป็นบุคคลต่างด้าว ไม่มีที่อยู่เป็นหลักแหล่ง  อาจหลบหนีได้  ศาลพิจารณาคำร้องแล้วอนุญาตให้ฝากขังได้ </p></body>
</news>
