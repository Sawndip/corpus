<teiHeader>
<fileDesc>
<titleStmt>
  <title>ประกาศกรมทรัพยากรธรณีที่ 14/2552ให้อาสาสมัครเครือข่ายเฝ้าระวังแจ้งเตือนภัยดินถล่มกรมทรัพยากรธรณีเฝ้าระวังภัยดินถล่มและน้ำป่าไหลหลาก  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207170291&tb=N255207  </bibl>
</sourceDesc>
</fileDesc>
</teiHeader>
<news>
<headline>ประกาศกรมทรัพยากรธรณีที่ 14/2552ให้อาสาสมัครเครือข่ายเฝ้าระวังแจ้งเตือนภัยดินถล่มกรมทรัพยากรธรณีเฝ้าระวังภัยดินถล่มและน้ำป่าไหลหลาก</headline>
<lead>ประกาศกรมทรัพยากรธรณีที่ 14/2552ให้อาสาสมัครเครือข่ายเฝ้าระวังแจ้งเตือนภัยดินถล่มกรมทรัพยากรธรณีเฝ้าระวังภัยดินถล่มและน้ำป่าไหลหลาก</lead>
<neck></neck>
<body><p><persName>นายอดิศักดิ์ ทองไข่มุกด์</persName> อธิบดีกรมทรัพยากรธรณี กระทรวงทรัพยากรธรรมชาติและสิ่งแวดล้อม ขอให้เฝ้าระวังน้ำป่าไหลหลากและดินถล่มในจังหวัดระนอง และจังหวัดชุมพร โดยเฉพาะอำเภอกระบุรี และอำเภอละอุ่น จังหวัดระนอง อำเภอเมือง พะโต๊ะ และอำเภอสวี จังหวัดชุมพร เนื่องจากมรสุมตะวันตกเฉียงใต้มีกำลังแรง และตรวจพบกลุ่มเมฆฝนกำลังแรง มีฝนตกหนักและตกหนักต่อเนื่อง มีฝนสะสมตั้งแต่วันที่ 16 กรกฏาคม 2552 ถึงวันที่ 17 กรกฏาคม 2552 ขณะนี้วัดปริมาณน้ำฝนได้ 130 มิลลิเมตร ในพื้นที่บ้านน้ำขาว ตำบล จ.ป.ร. อำเภอกระบุรี จังหวัดระนอง วัดปริมาณน้ำฝนได้ 90 มิลลิเมตร ในพื้นที่บ้านเขาใหญ่พัฒนา ตำบลเขาทะลุ อำเภอสวี จังหวัดชุมพร และวัดปริมาณน้ำฝนได้ 85 มิลลิเมตร ในพื้นที่บ้านคลองนูน ตำบลปังหวาน อำเภอพะโต๊ะ จังหวัดชุมพร โดยให้อาสาสมัครเครือข่าย ฯ ของกรมทรัพยากรธรณีเฝ้าระวังแจ้งเตือนภัยน้ำป่าไหลหลากและดินถล่ม โดยปฎิบัติตามแผนเฝ้าระวังที่ได้มีการอบรมไว้แล้ว</p></body>
</news>
