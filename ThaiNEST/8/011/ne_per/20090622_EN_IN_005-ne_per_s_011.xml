<teiHeader>
<fileDesc>
<titleStmt>
  <title>ทาทาส่งReady For Loveกระหึ่มเอเชีย1กค.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-22 11:56:10  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177266  </bibl>
</sourceDesc>
</fileDesc>
</teiHeader>
<news>
<headline><persName>ทาทา</persName>ส่งReady For Loveกระหึ่มเอเชีย1กค.</headline>
<lead><persName>ทาทา</persName> ทวงบัลลังก์ Sexy! ส่งอัลบั้มชุด 3 "Ready For Love" กระหึ่มเอเชีย 1 ก.ค.นี้</lead>
<neck></neck>
<body><p>พร้อม โกอินเตอร์ อีกรอบ...สำหรับนักร้องสาวไทย สุดฮอต "<persName>ทาทา ยัง</persName>" กับอัลบั้มเพลงสากล ชุดที่ 3 ที่เตรียมให้แฟนๆตื่นตาตื่นใจกันอีกครั้ง กับโปรดักชั่นสุดอินเตอร์ ที่เจ้าตัวบินลัดฟ้าไปอัดร้องเพลง รวมถึงมิกซ์ดาวน์กับโปรดิวเซอร์ชื่อดังของ เยอรมัน! แถมสไตล์ลีส เสื้อผ้า หน้า ผม ก็เริดไม่แพ้กัน เพราะใช้ช่างเกาหลี แดนกิมจิ ยกทีม! ลุกส์ใหม่เลยออกมา'ป็อป' ไม่แป้ก แถมยังทวงบังลังก์เซ็กซี่โชว์อกขาวจั๋ว…อย่างที่เห็น! โดยจะเปิดตัวซิงเกิ้ลแรก เพลงสากลชื่อเดียวกับอัลบั้ม "Ready for love" ดีเดย์ ให้ฟังพร้อมกันทุกคลื่นวิทยุ รวมถึง Website ทั่วเอเชีย 1 ก.ค.นี้!</p>
<p>ด้านมิวสิกวิดีโอสาว "<persName>ทาทา</persName>" ก็เตรียมอิมพอร์ต "ผกก.สุดอินเตอร์" ถ่ายทอด "MV…READY FOR LOVE" ในไทย!!! ถึงจะออกอัลบั้ม
สากลชุดใหม่ สุดอินเตอร์แค่ไหน แต่สาว "<persName>ทาทา</persName>" ก็ยังเลิฟฟฟฟ...แฟนชาวไทยและเมืองไทยสุดใจขาดดิ้น! ล่าสุดได้รับการคอนเฟิร์มจาก "โซนี่ มิวสิก" ต้นสังกัด เตรียมอิมพอร์ต "<persName>มิสเตอร์ เรน เมคเกอร์ เชา</persName>" ผู้กำกับอันดับต้น ๆ ของเอเชียที่เคยร่วมงานกับศิลปินดัง อย่าง จองจีฮุน (เรน) เจย์โชว์ และ หวัง ลีฮอม มานั่งแป้นกำกับ MV "Ready for love" ที่<persName>ทาทา</persName> เจาะจงใช้โลเกชั่นในเมืองไทยเท่านั้น!</p>
<p>ซึ่งเคาะวันถ่ายปลายเดือนนี้ งานนี้ สาว '<persName>ทาทา</persName>' ขอกลับมาทวงแชมป์เซ็กซี่สตาร์อีกครั้ง!!! ใน MV ฝีมือการโปรดิวซ์ร่วมระหว่างทีมงาน เกาหลี-ไทย ที่จะตามมาสมทบให้ชมอีกไม่นาน แต่ที่พลาดไม่ได้เด็ดขาด คือ ซิงเกิ้ลใหม่ "Ready for love"ที่จะเปิดให้ดาวน์โหลด ทาง *4965 กด 88 พร้อม 'พรีเมียร์' กระหึ่มทั่วเอเชีย 1 กรกฎาคมนี้!</p></body>
</news>
