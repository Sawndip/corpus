<teiHeader>
<fileDesc>
<titleStmt>
  <title>เปิดทางเอฟบีไอร่วมสอบคดี"คาร์ราดีน"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090606/15933/%e0%b9%80%e0%b8%9b%e0%b8%b4%e0%b8%94%e0%b8%97%e0%b8%b2%e0%b8%87%e0%b9%80%e0%b8%ad%e0%b8%9f%e0%b8%9a%e0%b8%b5%e0%b9%84%e0%b8%ad%e0%b8%a3%e0%b9%88%e0%b8%a7%e0%b8%a1%e0%b8%aa%e0%b8%ad%e0%b8%9a%e0%b8%84%e0%b8%94%e0%b8%b5%e0%b8%84%e0%b8%b2%e0%b8%a3%e0%b9%8c%e0%b8%a3%e0%b8%b2%e0%b8%94%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เปิดทางเอฟบีไอร่วมสอบคดี"<persName>คาร์ราดีน</persName>"</headline>
<lead>ตำรวจยินดีเปิดทางเอฟบีไอร่วมสอบเหตุการตายของ"<persName>คาร์ราดีน</persName>" เผย กล้องวงจรปิดโรงแรมเสีย สันนิษฐานดาราฮอลลีวู้ดดังฆ่าตัวตายเอง ระบุ รอผลพิสูจน์อีก 4 อาทิตย์ ฟันธงชัด</lead>
<neck></neck>
<body><p>(6มิ.ย.) ผู้สื่อข่าวรายงานความคืบหน้ากรณี<persName>เดวิด คาร์ราดีน</persName> ดาราฮอลลีวู้ดชื่อดังที่รับบทเด่นเป็น“บิล”หัวหน้าวายร้ายจากภาพยนต์เรื่อง“คิลบิล”ทั้งภาค 1 และภาค 2 จบชีวิตอย่างปริศนาที่โรงแรมหรูระดับ 5 ดาว ย่านลุมพินี หลังเดินทางมาถ่ายทำภาพยนตร์ในประเทศไทย เหตุเกิดเช้ามืดวันที่ 4 มิ.ย.ที่ผ่านมา ล่าสุด <persName>พ.ต.อ.สมประสงค์</persName> เย็นท้วม ผกก.สน.ลุมพินี กล่าวว่า วันนี้ผู้จัดการกองถ่ายทำภาพยนตร์ได้ติดต่อมาว่าไม่สามารถเข้ามาให้ปากคำได้เพราะติดภาระกิจ คาดว่าจะมาให้ปากคำได้สัปดาห์หน้าส่วนจะเป็นวันไหนนั้นยังไม่แน่นอนจะติดต่อมาหาตำรวจอีกครั้ง</p>

<p> ถึงวันนี้เราก็ไม่สามารถสรุปได้ว่าเป็นการฆ่าตัวตายหรือฆาตกรรม ไม่สามารถตัดประเด็นไหนทิ้งได้ เรื่องนี้เป็นเรื่องสำคัญด่วนสรุปไม่ได้ต้องรอผลการตรวจพิสูจน์ศพ และการตรวจพิสูจน์หลักฐานต่างๆ ให้ชัดเจนก่อน </p>
 
<p> ผู้สื่อข่าวถามถึงกรณีที่ญาติผู้ตายให้สัมภาษณ์ผ่านสื่อต่างประเทศว่าไม่เชื่อเป็นการฆ่าตัวตายและจะให้เอฟบีไอมาร่วมสอบด้วย <persName>พ.ต.อ.สมประสงค์</persName> กล่าวว่า เรื่องนี้ตนยังไม่ทราบ ยังไม่มีการประสานเข้ามา อย่างไรก็ตามหากมีการประสานเข้ามาคงต้องมีการประสานไปยังสำนักงานตำรวจแห่งชาติ และขึ้นอยู่กับผู้บังคับบัญชาที่จะสั่งการอย่างไร โดยส่วนตัวหากเอฟบีไอมาร่วมสอบปากคำด้วยก็ยินดีเป็นการช่วยกันทำการสืบสวนสอบสวน ไขข้อข้องใจต่างๆ  ได้</p></body>
</news>
