<teiHeader>
<fileDesc>
<titleStmt>
  <title>‘จุ๊บ’ปัดมีเอี่ยวช่วย‘ขวัญ’สร้างกระแส  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15126/%e2%80%98%e0%b8%88%e0%b8%b8%e0%b9%8a%e0%b8%9a%e2%80%99%e0%b8%9b%e0%b8%b1%e0%b8%94%e0%b8%a1%e0%b8%b5%e0%b9%80%e0%b8%ad%e0%b8%b5%e0%b9%88%e0%b8%a2%e0%b8%a7%e0%b8%8a%e0%b9%88%e0%b8%a7%e0%b8%a2%e2%80%98%e0%b8%82%e0%b8%a7%e0%b8%b1%e0%b8%8d%e2%80%99%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%81%e0%b8%a3%e0%b8%b0%e0%b9%81%e0%b8%aa.html  </bibl>
</sourceDesc>
</fileDesc>
</teiHeader>
<news>
<headline>‘<persName>จุ๊บ</persName>’ปัดมีเอี่ยวช่วย‘<persName>ขวัญ</persName>’สร้างกระแส</headline>
<lead>“<persName>จุ๊บ</persName>” <persName>สมชาย สาธุธรรม</persName> ยันไม่ใช่ชนวนทำ “<persName>ขวัญ</persName>-<persName>หญิง</persName>” ตบกัน ออกตัวไม่ได้ดังพอ จะช่วยฉุดเรตติ้งพ็อกเก็ตบุ๊กให้ใคร</lead>
<neck></neck>
<body><p>ตกพ่วงเป็นข่าวฉาวไปด้วย เมื่อมีข่าวว่า เหตุที่ “<persName>ขวัญ</persName>” <persName>พรพิมล แดงสำราญ</persName> และ“<persName>หญิง</persName>” <persName>อภิสรา รักชาติ</persName> ตบกันเพราะแย่ง “<persName>จุ๊บ</persName>” <persName>สมชาย</persName> มีโอกาสเจอหน้าคนกลางอย่าง <persName>จุ๊บ</persName> เจ้าตัวรีบปฏิเสธลั่น ว่าไม่มีทางเป็นไปได้ เพราะเขาไม่ได้คบหากับสองสาวนี้แน่นอน 
“หญิงเป็นเพื่อนคบกันมาหลายปี แล้วขวัญก็เป็นรุ่นน้องในกลุ่มหนึ่ง แต่ผมไม่ค่อยซี้กันเท่าไหร่ เท่าที่คุยกับหญิง เขาบอกว่าตีกันจริง แต่ตีกันเรื่องที่ว่ามีคนไปบอกขวัญ ว่าหญิงพูดว่าขวัญแก้ผ้าเพราะอยากจะดัง อยากได้เงิน และพอไปเจอกันคงหมั่นไส้ เรื่องที่ตบตีกันไม่ได้เกี่ยวกับผมเลย เพราะไม่ได้เป็นแฟนกัน ไม่ได้กุ๊กกิ๊กกันแน่นอน สาบานต่อหน้าไฟเลย ตอนแรกก็ตกใจเหมือนกัน มันเป็นเรื่องที่ไม่น่าเป็นไปได้” <persName>จุ๊บ</persName>กล่าวยืนยัน</p>

<p>อย่างไรก็ดี มีข่าวว่าเหตุการณ์คลิปหลุดนี้ เป็นการร่วมกันจัดฉาก เนื่องจาก <persName>ขวัญ</persName> กำลังจะออกพ็อกเก็ตบุ๊ก <persName>จุ๊บ</persName> ออกตัวทันที</p>

<p>“ไม่รู้ว่าน้องเขา หรือใครจะโปรโมท แต่ขอร้องอย่าเอาผมไปเกี่ยวข้องเลย เพราะผมไม่ได้ดังขนาดที่ว่าหนังสือจะขายได้ ส่วนเรื่องจะสร้างกระแสไหม ก็เรื่องของเขาแล้ว เพราะตอนนี้ น้องเขาก็คงได้รับบทลงโทษทางสังคมไปแล้ว เพราะคนมองว่าน้องเขาสร้างกระแส  สร้างภาพแล้ว ก็คือผลที่เขาได้ ผมเองไม่ได้อยากมีข่าวแบบนี้ มันอิ่มแล้ว ดูไม่ดี ขอผมทำงานดีกว่า อย่าเอาไปเกี่ยวข้องกับเรื่องไม่เป็นเรื่องเลย” <persName>จุ๊บ</persName>แจกแจง  </p>

<p>ปฏิเสธว่าไม่เกี่ยวและไม่ซี้กับ<persName>ขวัญ</persName> แต่ไหงในพ็อกเก็ตบุ๊กเล่มดังกล่าว มีชื่อ <persName>จุ๊บ</persName> เป็นหนึ่งในผู้เขียนคำนิยมให้ด้วย ฝ่ายชายแจง </p>

<p>“ก่อนหน้านี้ น้องเขาบอกว่าจะเขียนหนังสือ ให้ไปเขียนคำนิยมให้หน่อย เขาบอกว่าจะออกแนวเกี่ยวกับดาราผู้ชายที่อยากจะหลอกเขา อะไรทำนองนี้ ตอนแรกที่เขาบอกผม ไม่คิดว่าเขาจะเขียนจริง ไม่คิดว่าน้องเขาจะเขียนหนังสือ เพราะผมงง ว่าน้องเขาจะขายอะไร จนวันนี้ถึงรู้ ว่าเขาเขียนหนังสือจริงๆ แต่ถามว่าโกรธไหม ผมไม่รู้ว่าใครเป็นคนทำ เลยไม่กล้าโกรธใคร แต่อาจจะมีนิดๆ ที่น้องเขาสร้างกระแส แต่จะให้บอกเต็มปากก็ไม่ได้ เพราะเราไม่รู้ว่าใครเป็นคนทำกันแน่” <persName>จุ๊บ</persName>กล่าวสรุป</p></body>
</news>
