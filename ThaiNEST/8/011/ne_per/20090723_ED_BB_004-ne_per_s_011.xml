<teiHeader>
<fileDesc>
<titleStmt>
  <title>มอนิเตอร์ : สบท. ชี้"ไร้คุณภาพ"ปัญหาหนักโทรคมไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/23/news_29154033.php?news_id=29154033  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : สบท. ชี้"ไร้คุณภาพ"ปัญหาหนักโทรคมไทย</headline>
<lead></lead>
<neck></neck>
<body><p><persName>นายประวิทย์ ลี่สถาพรวงศา</persName> ผู้อำนวยการสถาบันคุ้มครองผู้บริโภคในกิจการโทรคมนาคม (สบท.) กล่าวว่า ผลการรับและจัดการเรื่องร้องเรียน 6 เดือนที่ผ่านมา มีผู้บริโภคร้องเรียน 662 เรื่อง โดยอันดับหนึ่ง คือ คุณภาพของการให้บริการ 146 เรื่อง หรือ 22.1% เหตุผู้ประกอบการให้บริการไม่มีคุณภาพตามที่ได้ประชาสัมพันธ์ไว้ อาทิเช่น ความเร็วอินเทอร์เน็ตต่ำกว่าที่ประชาสัมพันธ์ไว้มาก สัญญาณหลุดบ่อย โทรออกข้ามเครือข่ายยาก แก้ไขเหตุขัดข้องให้ล่าช้า ส่วนอันดับสอง การคิดค่าบริการผิดพลาด 137 เรื่อง หรือ 20.7%</p>
<p>อรูบ้าเผยผลประกอบการเพิ่ม8%</p>
<p><persName>นายประคุน เลาหกิตติกุล</persName> ผู้จัดการประจำประเทศไทย บริษัท อรูบ้า เน็ตเวิร์คส์ อิงค์ กล่าวว่า ไตรมาสที่ 3 บริษัทมีรายได้เพิ่ม 8% เมื่อเทียบกับช่วงเดียวกันของปีที่แล้ว อยู่ที่ 45.8 ล้านดอลลาร์ จาก 42.6 ล้านดอลลาร์ ส่วนการขาดทุนสุทธิตามหลักการบัญชีที่ยอมรับโดยทั่วไป (GAAP) อยู่ที่ 5.8 ล้านดอลลาร์</p>
<p>เมื่อเทียบกับช่วงเดียวกันของปีก่อน 6.2 ล้านดอลลาร์ ผลประกอบการแบบ GAAP สำหรับไตรมาสที่ 3 ของปีนี้ ซึ่งรวมค่าชดเชยมูลค่าหุ้นที่ไม่ใช่เงินสดมูลค่า 5.5 ล้านดอลลาร์ และค่าใช้จ่ายสำหรับสินทรัพย์ที่ได้มาจากการเข้าซื้อมูลค่า 1.2 ล้านดอลลาร์</p>
<p>ไอซีที จัดทัพอี-โลจิสติกส์</p>
<p><persName>นายสือ ล้ออุทัย</persName> ปลัดกระทรวงเทคโนโลยีสารสนเทศและการสื่อสาร กล่าวในการสัมมนาเรื่อง “บทบาทของ National Root CA (NRCA) กับการพัฒนา e-Logistics ของประเทศไทย” ว่า กระทรวงฯ ได้รับมอบหมายให้รับผิดชอบโครงการเพื่อการนำเข้า ส่งออก และโลจิสติกส์ (Thailand Single-Window e-Logistics) ภายใต้ยุทธศาสตร์การพัฒนาโลจิสติกส์ของประเทศไทย ที่มีเป้าหมายเป็นศูนย์กลางธุรกิจและการค้าของภูมิภาคอินโดจีน</p>
<p>ดังนั้นจึงต้องจัดระบบโลจิสติกส์ไทยให้ได้ มาตรฐานสากล โดยจะเชื่อมโยงระบบเอกสารอิเล็กทรอนิกส์ในพิธีศุลกากร การออกใบรับรองและใบอนุญาตของหน่วยงานภาครัฐและเอกชนที่เกี่ยวข้อง ได้แก่ ผู้รับจัดการขนส่ง ท่าเรือ ท่าอากาศยาน ผู้รับชำระค่าสินค้าและบริการ ผู้รับประกันภัย</p></body>
</news>
