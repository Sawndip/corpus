<teiHeader>
<fileDesc>
<titleStmt>
  <title>นายกสมาคมชาวนาไทย ระบุ เห็นด้วยในหลักการของระบบประกันราคาข้าว แนะรัฐควรเลื่อนระบบประกันราคาออกไปและให้ใช้ระบบจำนำก่อนเพื่อให้ทันฤดูกาลเก็บเกี่ยวของเกษตรกร  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207170254&tb=N255207  </bibl>
</sourceDesc>
</fileDesc>
</teiHeader>
<news>
<headline>นายกสมาคมชาวนาไทย ระบุ เห็นด้วยในหลักการของระบบประกันราคาข้าว แนะรัฐควรเลื่อนระบบประกันราคาออกไปและให้ใช้ระบบจำนำก่อนเพื่อให้ทันฤดูกาลเก็บเกี่ยวของเกษตรกร</headline>
<lead>นายกสมาคมชาวนาไทย เห็นด้วยในหลักการระบบประกันราคาข้าว พร้อมเสนอรัฐบาลควรเลื่อนระบบประกันราคาออกไปและให้ใช้ระบบจำนำก่อนเพื่อให้ทันฤดูกาลเก็บเกี่ยวของเกษตรกร</lead>
<neck></neck>
<body><p><persName>นายประสิทธิ์ บุญเฉย</persName> นายกสมาคมชาวนาไทย กล่าวว่า จากที่รัฐบาลได้กำหนดมาตรการการระบายสินค้าเกษตร จากเดิมที่เป็นระบบรับจำนำ มาเป็นระบบการประกันราคา ตนเห็นด้วยในหลักการที่จะเป็นระบบที่ช่วยเหลือเกษตรกร อีกทั้งเป็นการประหยัดงบประมาณในส่วนต่างๆ แต่เห็นว่า รัฐบาลยังไม่มีความพร้อมที่จะดำเนินการ ซึ่งจะไม่ทันกับฤดูกาลเก็บเกี่ยวของเกษตรกรในช่วงปลายปีนี้ จึงอยากให้รัฐบาลเลื่อนระยะเวลาการประกันราคาออกไปก่อน และให้ใช้ระบบการรับจำนำเดิม ซึ่งหากมีส่วนที่เป็นข้อเสียหรือจุดอ่อน ก็ให้ปรับปรุงเพิ่มเติม โดยยอมรับว่าระบบการรับจำนำ มีจุดอ่อนอยู่หลายด้าน ทั้งการเกิดปัญหาการทุจริต การสูญเสียงบประมาณในการดำเนินการต่างๆอาทิค่าใช้จ่ายในส่วนของ การบำรุงรักษาผลผลิต ค่าใช้จ่ายในเรื่องของโรงสี โกดัง อย่างไรก็ตาม เพื่อให้ทันกับฤดูการเก็บเกี่ยวผลผลิตของเกษตรกรในอีกประมาณ 2 เดือนที่จะถึงนี้ การใช้ระบบรับจำนำมาเป็นการช่วยบรรเทาความเดือดร้อนความประชาชนได้</p> 
<p>ด้าน<persName>นายเอ็นนู ซื่อสุวรรณ</persName> รองผู้จัดการรักษาการแทนผู้จัดการธนาคารเพื่อการเกษตรและสหกรณ์การเกษตร(ธกส.) กล่าวว่า การเปิดให้ประชาชนมาสมัครเข้าโครงการประกันราคาข้าว กับ ธกส. ประชาชนต้องขึ้นทะเบียนเกษตรกรกับกระทรวงเกษตรและสหกรณ์ให้เรียบร้อยก่อน จึงจะสามารถเริ่มดำเนินโครงการประกันราคาข้าวได้ ซึ่งคาดว่ากระบวนการทั้งหมด น่าจะแล้วเสร็จภายในเดือนกันยายนนี้</p></body>
</news>
