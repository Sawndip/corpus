<teiHeader>
<fileDesc>
<titleStmt>
  <title>แพ้คารม 'พระเอกไม้เลื้อย''เพชร'ปัดแม่ไม่ปลื้ม 'ชาคริต'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20289/%e0%b9%81%e0%b8%9e%e0%b9%89%e0%b8%84%e0%b8%b2%e0%b8%a3%e0%b8%a1%e0%b8%9e%e0%b8%a3%e0%b8%b0%e0%b9%80%e0%b8%ad%e0%b8%81%e0%b9%84%e0%b8%a1%e0%b9%89%e0%b9%80%e0%b8%a5%e0%b8%b7%e0%b9%89%e0%b8%ad%e0%b8%a2%e0%b9%80%e0%b8%9e%e0%b8%8a%e0%b8%a3%e0%b8%9b%e0%b8%b1%e0%b8%94%e0%b9%81%e0%b8%a1%e0%b9%88%e0%b9%84%e0%b8%a1%e0%b9%88%e0%b8%9b%e0%b8%a5%e0%b8%b7%e0%b9%89%e0%b8%a1%e0%b8%8a%e0%b8%b2%e0%b8%84%e0%b8%a3%e0%b8%b4%e0%b8%95.html  </bibl>
</sourceDesc>
</fileDesc>
</teiHeader>
<news>
<headline>แพ้คารม 'พระเอกไม้เลื้อย''<persName>เพชร</persName>'ปัดแม่ไม่ปลื้ม '<persName>ชาคริต</persName>'</headline>
<lead>"<persName>เพชร</persName>" <persName>บุญญาภรณ์ เบญจรงคกุล</persName> โต้ข่าว <persName>ชาคริต แย้มนาม</persName> ซื้อแหวนตีตราจอง ปฏิเสธเที่ยวประเทศมาเลเซียด้วยกัน ชมเปาะดาราหนุ่มไม่เจ้าชู้ แจงข่าวแม่ไม่ปลื้มไม่เป็นความจริง</lead>
<neck></neck>
<body><p>ดูเหมือนพระเอกหนุ่ม <persName>ชาคริต</persName> ยังคงชอบสเปกสาวไฮโซ เพราะล่าสุดกำลังคบหาอยู่กับไฮโซสาว "<persName>เพชร</persName>" <persName>บุญญาภรณ์</persName> มาระยะหนึ่งแล้ว เมื่อเจอตัวหวานใจคนใหม่ของหนุ่ม<persName>ชาคริต</persName> เลยขอเปิดใจเธอ พร้อมกับข่าวคราวว่า<persName>ชาคริต</persName>ซื้อแหวนตีตราจองไว้แล้ว อีกทั้งข่าวที่ว่าแม่ไม่ปลื้ม ทั้งนี้<persName>เพชร</persName>เล่าให้ฟังดังนี้</p>

 <p>"ก็ยอมรับว่าคบกันอยู่ ส่วนที่มีข่าวว่าพี่ชาคริตซื้อแหวนตีตราจองไว้นั้น จริงๆ ไม่มีนะ แต่เป็นแหวนที่เพื่อนผู้หญิงซื้อให้เป็นของขวัญวันเกิดปีที่แล้ว (พี่ชาคริตให้อะไรไว้ตีตราจองไหม) ไม่มี ส่วนที่มีข่าวว่าไปเที่ยวมาเลเซียด้วยกันนั้น อันนี้ไม่จริง ไม่ทราบว่าข่าวออกมาได้ยังไง พี่เขาต้องไปทำงาน ส่วนเพชรก็อยู่เมืองไทย ยังไม่เคยไปต่างประเทศด้วยกัน ยืนยันว่าไม่ได้ไปมาเลเซียด้วยกัน  (ถูกจับตามองมากขึ้น อึดอัดไหม) ก็มีบ้าง แต่ก็โอเค ครอบครัวก็ไม่ได้พูดอะไรมาก เพราะเพชรก็โตแล้ว คุณพ่อคุณแม่ก็ให้สิทธิ์ในการตัดสินใจ" <persName>เพชร</persName>กล่าว</p>

  <p>ถามต่อ ว่ามีข่าวว่าที่บ้านไม่ค่อยปลื้มพระเอกหนุ่ม <persName>ชาคริต</persName> เท่าไหร่ ไฮโซสาวยืนยันว่าไม่เป็นความจริง อีกทั้งคุณพ่อคุณแม่ไม่ได้ติดตามข่าวบันเทิง ดังนั้นจึงไม่เคยพูดถึงเรื่องคราวข่าวของดาราหนุ่ม</p>

 <p>"ที่บ้านเขาก็เตือนในฐานะพ่อแม่ที่มีลูกสาวทั่วไป แต่ไม่มีอะไรที่แอนตี้เขาโดยตรง  ถามว่าพี่ชาคริตมีข่าวเจ้าชู้ เพชรมีระแวงบ้างไหม ไม่นะ เพราะว่าข่าวมันก็จริงบ้างไม่จริงบ้าง ก็ปนกันไป เท่าที่คบกันมา 3-4 เดือน เขาก็ไม่เจ้าชู้ เป็นคนนิสัยดี เทกแคร์เราดี อย่างเรื่องข่าวเจ้าชู้ คุณพ่อคุณแม่ไม่ค่อยได้อ่านข่าวบันเทิงมาก ท่านไม่ได้พูดอะไรถึงข่าว"</p>

 <p><persName>เพชร</persName>เผยต่อ ว่าตอนนี้พระเอกหนุ่ม <persName>ชาคริต</persName> ยังไม่มีโอกาสเจอะเจอกับครอบครัว เพราะเพิ่งคบกันไม่นาน  คงต้องรออีกสักระยะหนึ่ง ส่วนที่ประทับใจดาราชื่อดัง เพราะคุยกันถูกคอ เข้ากันได้  อีกทั้งดีใจที่พระเอกหนุ่มให้เกียรติ  โดยให้สัมภาษณ์มาตลอดว่าไม่อยากพูดเรื่องนี้  เพราะเกรงใจที่บ้าน</p></body>
</news>
