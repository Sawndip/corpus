<teiHeader>
<fileDesc>
<titleStmt>
  <title>"ทวงสิทธิ" ดาวเทียมคืนคนไทย รัฐต้องปลดล็อคป้องกันผูกขาด  </title>
  <author>ขยับโลกไอที  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 10:08:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/global/20090610/49857/%e0%b8%97%e0%b8%a7%e0%b8%87%e0%b8%aa%e0%b8%b4%e0%b8%97%e0%b8%98%e0%b8%b4-%e0%b8%94%e0%b8%b2%e0%b8%a7%e0%b9%80%e0%b8%97%e0%b8%b5%e0%b8%a2%e0%b8%a1%e0%b8%84%e0%b8%b7%e0%b8%99%e0%b8%84%e0%b8%99%e0%b9%84%e0%b8%97%e0%b8%a2-%e0%b8%a3%e0%b8%b1%e0%b8%90%e0%b8%95%e0%b9%89%e0%b8%ad%e0%b8%87%e0%b8%9b%e0%b8%a5%e0%b8%94%e0%b8%a5%e0%b9%87%e0%b8%ad%e0%b8%84%e0%b8%9b%e0%b9%89%e0%b8%ad%e0%b8%87%e0%b8%81%e0%b8%b1%e0%b8%99%e0%b8%9c%e0%b8%b9%e0%b8%81%e0%b8%82%e0%b8%b2%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>"ทวงสิทธิ" ดาวเทียมคืนคนไทย รัฐต้องปลดล็อคป้องกันผูกขาด</headline>
<lead>"กิจการดาวเทียม" เป็นระบบสื่อสารขนาดใหญ่ของไทย กลับมีผู้ให้บริการรายเดียวนั่นคือบมจ. ไทยคม จึงถูกจับตามมองถึงการครอบครองสิทธิโดยต่างชาติ</lead>
<neck></neck>
<body><p>ขณะที่ระบบการสื่อสารโทรคมนาคม มีความสำคัญกับการพัฒนาประเทศ ตลอดจนเศรษฐกิจ การเมือง และความมั่นคงของประเทศมากเพิ่มขึ้นทุกวัน"กิจการดาวเทียม" เป็นระบบสื่อสารขนาดใหญ่ของไทย กลับมีผู้ให้บริการอยู่รายเดียว นั่นคือ บมจ. ไทยคม จึงถูกจับตามมองถึงการครอบครองสิทธิ โดยต่างชาติทั้งยังเป็นกิจการผูกขาดที่กลุ่มทุนไม่ว่าไทยหรือต่างชาติ ล้วนให้ความสำคัญช่องโหว่กม.กับเจตนารมณ์</p>
<p>แหล่งข่าว วงการโทรคมนาคมกล่าวว่า รัฐบาล และกระทรวงเทคโนโลยีสารสนเทศและการสื่อสาร (ไอซีที) ซึ่งเป็นหน่วยงานที่รับผิดชอบสัญญาสัมปทานดาวเทียม และ คณะกรรมการกิจการโทรคมนาคมแห่งชาติ (กทช.) ต้องตระหนักถึงความสำคัญของการปล่อยให้กิจการดาวเทียมไทยคมอยู่ในมือผู้ถือ หุ้นต่างชาติ เพราะผิดเจตนารมณ์การก่อตั้งบริษัทเพื่อดำเนินกิจการเพื่อประเทศไทย</p>
<p>ขณะเดียวกัน การสื่อสารผ่านดาวเทียม ยัง กลายเป็นสิ่งสำคัญต่อระบบการสื่อสารในโลกปัจจุบัน มากกว่าสถานีโทรทัศน์ทั่วไป เพราะมีทีวีที่เผยแพร่รายการผ่านดาวเทียมไทยคมกว่า 260 ช่อง ซึ่งหากยึดสถานีไทยคมหรือทำให้ระบบล่ม ก็เสียหายได้ทันที ทั้งในแง่เศรษฐกิจที่ไทยคมมีพื้นที่ให้บริการ 12 ประเทศ เช่นจีน ญี่ปุ่น ออสเตรเลีย นิวซีแลนด์ ทั้งส่งผลกระทบต่อการเมือง ความมั่นคงของประเทศ โดยมีตัวอย่างมาแล้วจากประเด็นทางการเมืองที่ผ่านๆ มา</p>
<p>ดัง นั้นรัฐบาลควรเข้าไปมีส่วนผลักดันให้สินทรัพย์นี้กลับมาเป็นของไทย ลดทอนอำนาจต่างชาติลง ขณะที่ การบริหารกิจการในอนาคต รัฐควรเห็นชอบผู้ถือหุ้นได้และสิทธิของผู้บริหารเป็นของคนไทยชี้หุ้นน้อยพลังมาก</p>
<p>พร้อม กันนี้ เขาเสนอแนะวิธีการว่า รัฐบาลควรแต่งตั้งคณะกรรมการร่วมผู้ทรงคุณวุฒิต่างๆ เข้ามาสะสางปัญหาดังกล่าว เพื่อหาทางออกร่วมกัน เช่น ตัวแทนจากทีดีอาร์ไอ กระทรวงไอซีทีพิจารณาช่องทางกฎหมาย ส่วนการบริหารกิจการรัฐจะต้องมีแนวทางเข้าไปป้องกันการถูกควบคุมจากต่างชาติ ได้“วงโคจร”เป็นของไทย</p>
<p>ทั้งนี้ต้องยอมรับปัญหาหน่วยงานการกำกับ ดูแลของไทยด้านนี้ที่ผ่านมายัง”อ่อน” เพราะปล่อยให้ต่างชาติครอบครองได้ จะเห็นว่ามีบริษัท กุหลาบแก้ว ถือหุ้นในชิน คอร์ป แต่ในความเป็นจริง เทมาเส็ค เข้าบริหาร 99% แต่ก็ไม่สามารถทำสิ่งใดได้</p>
<p>“เราหวังว่า รัฐจะทบทวนว่าสินทรัพย์ดาวเทียมนี้ ซึ่งเป็นเนชั่นแนล ซีเคียวริตี้ แอสเซ็ท ควรถูกควบคุม สั่งการบริหารจากต่างชาติหรือไม่ เพราะดาวเทียมไทยคม มีคนไทยถือหุ้น 58% ต่างชาติถือกว่า 41% แต่สัดส่วนที่คนไทยถือหุ้นนั้นไม่มีสิทธิบริหารใดๆ ขณะที่อีก 41% คือกลุ่มที่มีสิทธิแต่งตั้งและถอดถอนผู้บริหารต่างหาก ดังนั้นแม้ผู้บริหารต้องการรักษาสิทธิของประเทศในหลายกรณี ก็อาจทำได้ยาก” แหล่งข่าวกล่าว</p>
<p>จับตาไทยคม 1-2 หมดอายุ</p>
<p>นอก จากนี้ การที่ดาวเทียมไทย 2 ดวงแรกใกล้หมดอายุแล้วในปี 2553 เท่ากับเพิ่มความเสี่ยงในการดำเนินกิจการในแง่เสถียรภาพของระบบด้วย เพราะต้องโยกลูกค้าไปที่ไอพีสตาร์ (ไทยคม 4) ซึ่งเป็นดาวเทียมบรอดแบนด์ และไทยคม 5 เท่านั้น</p>
<p>ทั้งนี้ กิจการประเภทดาวเทียมสำคัญไม่แพ้กิจการการบินทุกประเทศจะมีข้อกำหนดให้กิจการของประเทศมีผู้ถือหุ้นเป็นคนชาตินั้น อย่างไรก็ตาม รัฐบาลไทยหละหลวมเรื่องนี้ไป ประเทศไทยจึงกลายเป็นประเทศเดียวในโลก ที่ผู้กำกับดูแลกิจการสื่อสารดาวเทียมอ่อนแอกว่า ผู้ให้บริการ เพราะฉะนั้นรัฐต้องหาทางแก้ไขต่อไป</p>
<p>ชินฯท้าซื้อหุ้นคืนไร้ส่วนลด</p>
<p>แหล่งข่าวจาก บมจ. ชิน คอร์ปอเรชั่น กล่าวว่า หากฝ่ายใดเห็นว่าการดำเนินกิจการของชิน คอร์ป ในกิจการดาวเทียมไทยคม ผิดวัตถุประสงค์ก็ให้แจ้งมาว่าผิดอย่างไรเพราะเดิมแม้ให้เป็นกิจการเพื่อใช้ประโยชน์ในประเทศ แต่เมื่อรัฐบาลต้องการให้ธุรกิจดำเนินต่อไปได้ ไม่ต้องพึ่งเงินอุดหนุนจากรัฐดังนั้นจึงต้องหารายได้เพิ่มเติมจากต่างประเทศ</p>
<p>ดังนั้น หากมีผู้มองเห็นว่าไม่ควรให้ต่างชาติมีอำนาจบริหาร รัฐหรือกลุ่มทุนไทยก็ควรหาเงินมาซื้อกิจการคืนกลับไป ส่วนกรณีจะมองว่ามีต่างชาติถือครองสิทธิแล้วจะทำให้ความลับของประเทศรั่วไหล นั้น ปัจจุบันฝ่ายข่าวกรอง หรือหน่วยสืบราชการลับของต่างชาติรู้ข้อมูลความลับกองกำลังทหารกันอยู่แล้ว</p>
<p>“ ประเด็นที่ยกขึ้นมาเป็นการสกัดกั้นการเติบโตของบริษัท หรือให้ราคาหุ้นลดลงเพื่อช้อนซื้อ แต่ไม่ว่าจะอ้างอย่างไร ผู้ถือหุ้นต่างชาติก็คงไม่ลดราคาให้แน่” แหล่งข่าว ชินคอร์ป. กล่าว</p>
<p>นักกฎหมายแนะเปิดแข่งเสรี</p>
<p>แหล่งข่าวนักกฎหมาย ระหว่างประเทศ กล่าวว่า ปัญหาของกิจการดาวเทียมคือ รัฐบาลต้องปลดล็อคการผูกขาด ให้สามารถแข่งขันได้ ไม่ว่าจะเป็นกลุ่มทุนใด เพราะไม่เช่นนั้น หากกลุ่มทุนไทยเข้าดำเนินกิจการ ในอนาคตถ้าหุ้นราคาขึ้นก็ขายต่างชาติดังเช่นทุกวันนี้ได้</p></body>
</news>
