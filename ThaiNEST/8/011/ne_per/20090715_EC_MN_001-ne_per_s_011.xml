<teiHeader>
<fileDesc>
<titleStmt>
  <title>บอร์ดสลากฯ ถกแก้ปัญหาสลากแพง-ใบลาออก ผอ.วันชัย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-15 10:32:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000079703  </bibl>
</sourceDesc>
</fileDesc>
</teiHeader>
<news>
<headline>บอร์ดสลากฯ ถกแก้ปัญหาสลากแพง-ใบลาออก <persName>ผอ.วันชัย</persName></headline>
<lead>บอร์ดสลากฯ ประชุมวันนี้ เตรียมหาแนวทางแก้ปัญหาสลากแพง เตรียมพิจารณาใบลาออก “<persName>วันชัย</persName>” หากผิดเงื่อนไขการว่าจ้าง หรือทำให้เกิดความเสียหาย ก็ต้องชดใช้ ปธ.บอร์ด ยันไม่ระงับใบลาออก</lead>
<neck></neck>
<body><p><persName>นายสถิตย์ ลิ่มพงศ์พันธุ์</persName> ปลัดกระทรวงการคลัง ในฐานะประธานกรรมการสลากกินแบ่งรัฐบาล เปิดเผยว่า การประชุมคณะกรรมการ (บอร์ด) กองสลากฯ วันนี้ จะพิจารณาแก้ปัญหาสลากเกินราคาด้วยแนวทางการทบทวนโควตาเดิม หรือการพิมพ์สลากเพิ่ม</p>
       
       <p>อย่างไรก็ตาม คณะกรรมการสลากฯ จะไม่พิจารณาระงับใบลาออกของ <persName>นายวันชัย สุระกุล</persName> ผู้อำนวยการสำนักงานสลากฯ แต่อย่างใด หลังจาก <persName>นายวันชัย</persName> ได้ยื่นลาออกตั้งแต่วันที่ 2 กรกฎาคม 2552 ที่ผ่านมา โดยให้เหตุผลด้านสุขภาพ</p>
       
       <p>ทั้งนี้ คณะกรรมการสลากฯ จะพิจารณาในรายละเอียดว่า <persName>นายวันชัย</persName> ทำตามเงื่อนไขการว่าจ้างหรือไม่ ทำอะไรให้องค์กรเสียหายด้วยหรือไม่ หากเสียหายก็คงจะต้องให้เกิดการชดใช้</p>
       
       <p>“โดยส่วนตัวพร้อมจะร่วมทำงานกับนายวันชัยต่อไป ซึ่งในช่วงที่หยุดพัก นายวันชัย มีสุขภาพดีขึ้น ไปนั่งสมาธิมาแล้วอยากกลับมาทำงานต่อก็พร้อมทำงานด้วย”</p></body>
</news>
