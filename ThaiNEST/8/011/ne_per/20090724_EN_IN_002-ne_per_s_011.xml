<teiHeader>
<fileDesc>
<titleStmt>
  <title>'นุ้ย'โต้ควง'ปอนด์'เที่ยวปุ่นปัดเรียกแฟน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-24 09:13:01  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=182124  </bibl>
</sourceDesc>
</fileDesc>
</teiHeader>
<news>
<headline>'<persName>นุ้ย</persName>'โต้ควง'<persName>ปอนด์</persName>'เที่ยวปุ่นปัดเรียกแฟน</headline>
<lead>"<persName>นุ้ย</persName>" โต้ควง "<persName>ปอนด์</persName>"เที่ยว ญี่ปุ่น ชมฝ่ายทำอาหารเก่ง ปัดเรียกแฟน</lead>
<neck></neck>
<body><p>ช่วงนี้ไม่รู้ว่า สาว"<persName>นุ้ย สุจิรา อรุณพิพัฒน์</persName>" กำลังอินเลิฟอยู่หรือเปล่า หลังจากที่มีภาพปาปารัสซี่แชะภาพคู่เพื่อนสนิท "<persName>ปอนด์ ชยพล</persName>" สนิทสนมกันเป็นพิเศษ เดินกอดคอกลางห้างดัง สุดท้ายก็หนีข่าวลือไม่พ้น มีคนตาดีแอบเห็นทั้งคู่
ควงกันลัดฟ้าไปแดนซากุระ ประเทศญี่ปุ่นกันสองคน </p>

<p>งานนี้เจ้าตัวก็ไม่รอช้ารีบแก้ข่าวมาว่า "จุดนี้ไม่ใช่แล้ว เป็นคนหน้าเหมือนหรือเปล่า เพราะตัวยังทำงานอยู่ที่กรุงเทพฯ คงไม่ใช่ ยังไม่ได้ไปต่างจังหวัด หรือที่ไหนเลย ช่วงนี้เป็นช่วงทำงาน ยังไม่มีแพลนไปเที่ยวไหน ทำงานเก็บตังค์ เศรษฐกิจอย่างนี้ ก็น่าจะเที่ยวเมืองไทย แต่ยังไม่ได้ไปเที่ยว เรื่องธรรมดาที่มีข่าว ในอาชีพนักแสดง ที่อาจจะมีคนเห็นไวๆ แล้วอาจจะมาบอก เราก็มีหน้าที่ออกมาชี้แจ้ง หลังจากนั้นก็คงเป็นวิจารณญาณของคนผู้ชม"</p>

<p>รู้สึกอย่างไรมีแต่คนมาจับจ้องคู่ของเรา "ก็ไม่ได้คิดอย่างไร ก็ขอบคุณที่มาดูแล ช่วยกันลุ้น เราก็ต้องลุ้นกันต่อไป เพราะเราเป็นเพื่อนกันมานานแล้ว เราเป็นเพื่อนกันอยู่ ช่วงนี้อาจจะเห็นบ่อย เพราะเขาเป็นคนที่ไว้ใจได้ ไม่พูดให้เราเสียหาย ในขณะที่เราคบกันเป็นเพื่อน เขาก็ไม่เคยไปพูดเกินเลยเหมือนคนอื่นๆ แต่ไม่ใช่คนที่เคยคบมานะ เราเป็นเพื่อนกันมา 4 ปี เป็นเพื่อนแล้วสบายใจ"</p>

<p>เมื่อไหร่จะเรียกว่าแฟนได้ "ยังไม่รู้ เพราะมันเป็นเรื่องของอนาคต คือเราต้องดูหลายอย่าง ถึงจะไปถึงขั้นว่าแฟน แต่เขาทำอาหารเก่งมาก อันนี้คอนเฟิร์ม นุ้ยได้ชิมฝีมือกันบ่อยครั้ง พอเราอยากกินอะไรแล้วหาทานไม่ได้ เขาก็ทำมาให้ อย่างไข่เจียวที่เขาทำให้ฟูๆได้นานขนาดนั้น"</p></body>
</news>
