<teiHeader>
<fileDesc>
<titleStmt>
  <title>ไทยเล็งชิงเค้กสินค้าอาหารในเกาหลี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090603/15437/%e0%b9%84%e0%b8%97%e0%b8%a2%e0%b9%80%e0%b8%a5%e0%b9%87%e0%b8%87%e0%b8%8a%e0%b8%b4%e0%b8%87%e0%b9%80%e0%b8%84%e0%b9%89%e0%b8%81%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b8%ad%e0%b8%b2%e0%b8%ab%e0%b8%b2%e0%b8%a3%e0%b9%83%e0%b8%99%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ไทยเล็งชิงเค้กสินค้าอาหารในเกาหลี</headline>
<lead>พาณิชย์หวังไทยชิงส่วนแบ่งสินค้าอาหารในเกาหลีใต้ หลังเอฟทีเออาเซียน-เกาหลี มีผลใช้ตุลาคมนี้ เผยปี 51 ไทยส่งออกสินค้าอาหารกว่า 400 ล้านดอลล์</lead>
<neck></neck>
<body><p><persName>นางพรทิวา นาคาศัย</persName> รัฐมนตรีว่าการกระทรวงพาณิชย์ กล่าวว่า การจัดทำข้อตกลงการค้าเสรี (เอฟทีเอ) อาเซียน-เกาหลี ซึ่งคาดว่าจะมีผลบังคับใช้ในเดือนตุลาคม 2552 จะสามารถสร้างขีดความสามารถในการแข่งขันให้ไทยได้มากขึ้น และเป็นช่องทางสร้างโอกาสทางการค้าใหม่สำหรับผู้ส่งออกไทย โดยสินค้าอาหารเป็นกลุ่มหนึ่งที่ไทยมีศักยภาพสูงในตลาดเกาหลี โดยเฉพาะ กุ้ง และอาหารทะเล เมื่อข้อตกลงเอฟทีเอมีผลบังคับใช้ จะส่งผลให้ไทยมีโอกาสทางการค้าชิงส่วนแบ่งตลาดคืนจากประเทศคู่แข่งสำคัญได้ ซึ่งในปี 2551 ไทยส่งออกสินค้าอาหารไปเกาหลีใต้เป็นมูลค่ากว่า 400 ล้านดอลลาร์สหรัฐ หรือประมาณ 1.4 หมื่นล้านบาท</p>

 <p>รมว.พาณิชย์กล่าวว่า ในโอกาสเข้าร่วมการประชุมสุดยอดอาเซียน-เกาหลีสมัยพิเศษ ระหว่างวันที่ 1-2 มิถุนายน ที่ผ่านมา นั้น ได้นำคณะผู้แทนจากไทยประกอบด้วย กลุ่มอุตสาหกรรมอาหารและภัตตาคารไทย อุตสาหกรรมกระดาษ ธุรกิจบริการดิจิทัลคอนเทนท์ และโรงพยาบาล และสถาบันเสริมความงาม พบนักธุรกิจรายสำคัญของเกาหลีใต้และกลุ่มประเทศอาเซียนก่อนการประชุม เพื่อเชื่อมสัมพันธ์ทางการค้าและการลงทุนระหว่างกัน</p>

 <p>นอกจากนี้ ยังได้หารือกับหน่วยงานภายใต้กระทรวงวัฒนธรรม ท่องเที่ยวและการกีฬาของรัฐบาลเกาหลีใต้ เพื่อให้เกิดการจัดกิจกรรมแลกเปลี่ยนทางวัฒนธรรม และติดตามความคืบหน้ากิจกรรมที่ได้ดำเนินการร่วมกันรวมถึงการนำคณะศิลปินเกาหลีไปจัดคอนเสิร์ตในงานไทยแลนด์ เอ็นเตอร์เทนเม้นท์ เอ็กซ์โป 2009 ระหว่างวันที่ 16-20 กันยายน รวมถึงการสนับสนุนการสร้างละครไทย-เกาหลีด้วย</p></body>
</news>
