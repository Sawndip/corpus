<teiHeader>
<fileDesc>
<titleStmt>
  <title>สุดยอด ‘แทมมี’ เข้าตัด ‘ซาฟินา’ ออร์ดินา โอเพน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-18 23:36:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000069180  </bibl>
</sourceDesc>
</fileDesc>
</teiHeader>
<news>
<headline>สุดยอด ‘<persName>แทมมี</persName>’ เข้าตัด ‘<persName>ซาฟินา</persName>’ ออร์ดินา โอเพน</headline>
<lead><persName>ทมมารีน ธนสุกาญจน์</persName> โชว์ฟอร์มสุดยอดพลิกกลับมาเอาชนะสาวเลี่ยน มือวางอันดับ 3 ของรายการทะลุเข้าสู่รอบรองชนะเลิศเทนนิส ออร์ดินา โอเพน ไปเจอกับ <persName>ดินารา ซาฟินา</persName> มือ 1 ของโลกจากรัสเซีย</lead>
<neck></neck>
<body><p>เทนนิสเอทีพี ทัวร์ และ ดับเบิลยูทีเอ ทัวร์ รายการ ออร์ดินา โอเพน ชิงเงินรางวัลรวม 4.5 แสนยูโร (ประมาณ 15 ล้านบาท) ที่เมืองเฮอโตเกนบอสช์ ประเทศเนเธอร์แลนด์ เมื่อคืนวันพุธที่ผ่านมา ประเภทหญิงเดี่ยว เมื่อคืนวันพฤหัสบดีที่ผ่านมา</p>
<p> เป็นการแข่งขันในรอบ 8 คนสุดท้าย <persName>แทมมารีน ธนสุกาญจน์</persName> ขวัญใจชาวไทย ลงดวลแร็กเกตกับ <persName>ฟลาเวีย เพนเนตตา</persName> มือวางอันดับ 3 ของรายการชาวอิตาเลียน แม้จะเสียท่าไปก่อน แต่ “<persName>แทมมี</persName>” พลิกสถานการณ์กลับมาคว้าชัย 2-1 เซต 2-6, 6-3, 6-3 ได้ผ่านเข้าสู่รอบรองชนะเลิศไปพบกับตัวเต็งอย่าง <persName>ดินารา ซาฟินา</persName> ที่กำลังมองหาแชมป์แรกที่เฮอโตเกน บอสช์</p>
<p> ซึ่งจากการผ่านเข้ารอบตัดเชือกครั้งนี้ทำให้ “<persName>แทมมี</persName>” มีเงินติดกระเป๋าแน่นอนแล้ว 7,700 ยูโร (ราว 3.4 แสนบาท) ส่วนรอบตัดเชือกอีกคู่หนึ่งจะเป็นการเจอกันระหว่าง <persName>ยานินา วิคเมเยอร์</persName> (เบลเยียม) กับ <persName>ฟรานเชสกา สเคียโวเน</persName> (อิตาลี)</p>
<p> ผลเทนนิส ออร์ดินา โอเพน หญิงเดี่ยว รอบ 8 คนสุดท้าย</p>
<p> <persName>ดินารา ซาฟินา</persName> (รัสเซีย / มือ 1) ชนะ <persName>ดาเนียลา ฮันตูโชวา</persName> (สโลวาเกีย / มือ 6) 2-1 เซต 1-6, 6-4, 6-3</p>
<p> <persName>แทมมารีน ธนสุกาญจน์</persName> (ไทย) ชนะ <persName>ฟลาเวีย เพนเนตตา</persName> (อิตาลี / มือ 3) 2-1 เซต 2-6, 6-3, 6-3</p>
<p> <persName>ยานินา วิคเมเยอร์</persName> (เบลเยียม) ชนะ <persName>คริสตินา บาร์โรอิส</persName> (เยอรมนี) 2-0 เซต 6-1, 6-1</p>
<p> <persName>ฟรานเชสกา สเคียโวเน</persName> (อิตาลี) ชนะ <persName>โอลกา โกวอร์ทโซวา</persName> (เบลารุส) 2-0 เซต 6-1, 6-3</p>
<p> ผลเทนนิส ออร์ดินา โอเพน ชายเดี่ยว รอบ 8 คนสุดท้าย</p>
<p> <persName>เบนจามิน เบ็คเกอร์</persName> (เยอรมนี) ชนะ <persName>มิเชล ลอดรา</persName> (ฝรั่งเศส) 2-0 เซต 7-6 (8/6), 7-5</p>
<p> <persName>อีบัน นาบาร์โร</persName> (สเปน) ชนะ <persName>ดาวิด เฟร์เรร์</persName> (สเปน / มือ 3) 2-0 เซต 6-4, 6-2</p>
<p> <persName>ไรเนอร์ ชูตต์เลอร์</persName> (เยอรมนี / มือ 4) ชนะ <persName>เฌเรมี ชาร์ดี</persName> (ฝรั่งเศส / มือ 7) 2-1 เซต 7-6 (9/7), 3-6, 7-6 (13/11)</p>
<p> <persName>เรมอน ลุยเทอร์</persName> (เนเธอร์แลนด์) ชนะ <persName>ดูดี เชลา</persName> (อิสราเอล) 2-1 เซต 4-6, 6-4, 6-4</p></body>
</news>
