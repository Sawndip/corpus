<teiHeader>
<fileDesc>
<titleStmt>
  <title>บึ้ม 2จุดนราธิวาสทหารเจ็บ1-ยิงชาวปัตตานีดับอีก2  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-15 14:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090715/60053/%e0%b8%9a%e0%b8%b6%e0%b9%89%e0%b8%a1-2%e0%b8%88%e0%b8%b8%e0%b8%94%e0%b8%99%e0%b8%a3%e0%b8%b2%e0%b8%98%e0%b8%b4%e0%b8%a7%e0%b8%b2%e0%b8%aa%e0%b8%97%e0%b8%ab%e0%b8%b2%e0%b8%a3%e0%b9%80%e0%b8%88%e0%b9%87%e0%b8%9a1-%e0%b8%a2%e0%b8%b4%e0%b8%87%e0%b8%8a%e0%b8%b2%e0%b8%a7%e0%b8%9b%e0%b8%b1%e0%b8%95%e0%b8%95%e0%b8%b2%e0%b8%99%e0%b8%b5%e0%b8%94%e0%b8%b1%e0%b8%9a%e0%b8%ad%e0%b8%b5%e0%b8%812.html  </bibl>
</sourceDesc>
</fileDesc>
</teiHeader>
<news>
<headline>บึ้ม 2จุดนราธิวาสทหารเจ็บ1-ยิงชาวปัตตานีดับอีก2</headline>
<lead>ขบวนการไฟใต้กดบึ้ม 2 จุด อ.ศรีสาคร, อ.ยี่งอ ทหารบาดเจ็บ 1 นาย ประกบยิง ชรบ.มุสลิม ตายคาทีส่วนเมียรอดหวุดหวิด อีกรายชาวสวนมุสลิมถูกยิงดับ</lead>
<neck></neck>
<body><p>ช่วงเช้าที่ผ่านมา เกิดเหตุคนร้ายลอบวางระเบิดเจ้าหน้าที่ทหาร จำนวน 2 จุด ในพื้นที่ 2 อำเภอของจังหวัดนราธิวาส มีทหารบาดเจ็บ 1 นาย</p>
<p>เหตุการณ์แรกเกิดขึ้นพื้นที่ อ.ศรีสาคร เมื่อเวลา 07.00 น. มีคนร้ายไม่ทราบจำนวนลอบนำระเบิดแสวงเครื่องบรรจุกล่องเหล็กน้ำหนัก 5 ก.ก. จุดชนวนด้วยโทรศัพท์มือถือซุกไว้พงหญ้ารกที่บริเวณสามแยกบ้านไอร์ตุย หมู่ 1 ต.ศรีบรรพต อ.ศรีสาคร และได้จุดชนวนระเบิด ขณะที่ทหารชุด รปภ.ครู สังกัดร้อย ร.1744 ชุดเฉพาะกิจนราธิวาส 37 จำนวน 12 นาย เดินเท้าลาดตะเวณบนถนน มี<persName>จ่าสิบเอกวิวัฒน์ ชาวโคตร</persName> เป็นหัวหน้าชุด และเกิดระเบิดขึ้น ทำให้ <persName>พลทหารอานันท์ อาแลวาริ</persName> อายุ 22ปี ถูกสะเก็ดระเบิดที่ข้อมือซ้ายบาดเจ็บ 1 นาย ที่เหลือปลอดภัย</p>
<p>ส่วนเหตุการณ์ที่ 2 เกิดขึ้นในพื้นที่ อ.ยี่งอ เมื่อเวลา 07.35 น. คนร้ายได้นำระเบิดระเบิดเครื่องประกอบใส่ไว้ในกล่องเหล็กน้ำหนัก 8 ก.ก. จุดชนวนด้วยโทรศัพท์มือถือ ไปวางไว้ริมถนนบริเวณทางเข้าหมู่บ้านกูยิ หมู่ 5 ต.ตะปอเยาะ อ.ยี่งอ และได้จุดชนวนขณะที่เจ้าหน้าที่ทหารพรานสังกัดกรมทหารพรานที่ 46 จำนวน 12 นาย เดินเท้าลาดตระเวน เพื่อตรวจสอบความเรียบร้อยเส้นทาง ให้กับชุด รปภ.ครู และคนร้ายได้จุดชนวนระเบิดขึ้น แต่ไม่มีผู้ใดได้รับบาดเจ็บหรือเสียชีวิต เนื่องจากอนุภาพของระเบิดได้แพรรัศมีกระจายเข้าไปในป่ารกริมทาง</p>
<p>ประกบยิงชรบ.มุสลิมเสียชีวิต-เมียรอดหวุดหวิด</p>
<p>เมื่อเวลา 07.45 น. <persName>พ.ต.อ. มนัส ศิกษมัต</persName> ผกก.สภ.เมืองปัตตานี ได้รับแจ้งเหตุยิงที่บริเวณ ม.3 ต.บานา อ.เมือง จึงนำกำลังเจ้าหน้าที่ตำรวจ ทหาร ฝ่ายปกครอง และเจ้าหน้าที่พิสูจน์หลักฐานไปยังที่เกิดเหตุ เมื่อไปถึงพบรถจักรยานยนต์ฮอนด้าเวฬ สีน้ำเงิน หมายเลขทะเบียน กมธ 739 ปัตตานี ล้มคว่ำอยู่ริมถนนในพงหญ้า และพบศพผู้เสียชีวิต ทราบชื่อภายหลังว่า<persName>นายอำนวย มะเซ็ง</persName> อายุ 45 ปี เจ้าหน้าที่ชุดรักษาความปลอดภัยหมู่บ้าน อยู่บ้านเลขที่ 43/8 ม. 2 ต.บานา อ.เมือง จ. ปัตตานี ถูกยิงด้วยอาวุธปืน .357 เข้าที่บริเวณศรีษะเสียชีวิตในที่เกิดเหตุทันที</p>
<p>จากการสอบสวนทราบว่า ขณะที่<persName>นายอำนวย</persName> ขับรถจักรยานยนต์เพื่อเดินไปส่ง<persName>นางอาซีซะ ดอเลาะ</persName> ภรรยาที่ บริษัท เทพพิทักษ์ ไปตามถนนสายแหลมนก-บานา เมื่อถึงที่เกิดเหตุได้มีคนร้าย จำนวน 2 คน ขับรถจักรยานยนต์ ประกบยิง พร้อมทั้งใช้อาวุธปืนขนาดจุด 357 ยิงเข้าใส่<persName>นายอำนวย</persName>เข้าที่บริเวณศีรษะทำให้รถจักรยานยนต์เสียหลักล้มลงข้างทางเสียชีวิตที่เกิดเหตุทันที ส่วนภรรยาปลอดภัย เจ้าหน้าที่ตั้งประเด็นการสังหาร เรื่องส่วนตัวและสถานการณ์ความไม่สงบ</p>
<p>ยิงชาวสวนมุสลิมตายขณะกลับบ้านกลางดึก</p>
<p>เมื่อเวลา 09.00 น. <persName>พล.ต.ต.กรีรินทร์ อินทร์แก้ว</persName> ผู้บังคับการตำรวจภูธรจังหวัดปัตตานี ได้รับรายงานจาก สภ.หนองจิก ว่า เมื่อคืนที่ผ่านมา (14 ก.ค.) ได้เกิดเหตุยิงกันที่บริเวณถนนในหมู่บ้าน บ้านปากาลียะ ม.2 ต.ลิปะสะโง อ.หนองจิก จังหวัดปัตตานี มีผู้เสียชีวิตทราบชื่อว่า <persName>นาย อิสมาแอ เด็ง</persName> อายุ 45 ปี อาชีพทำสวน เป็นราษฎร ม.2 ต.ยาบี อ.หนองจิก จ.ปัตตานี มีบาดแผลถูกยิงด้วยอาวุธปืน .45 เข้าที่บริเวณไหล่ ต้นคอ เสียชีวิตในที่เกิดเหตุทันที ข้างศพพบรถจักรยานยนต์ ฮอนด้าเวฟ ป้ายทะเบียน กตบ 736 ปัตตานี ซึ่งเป็นรถของผู้ตายล้มอยู่</p>
<p>จากการสอบสวนทราบว่า ในขณะที่ <persName>นายอิสมาแอ</persName> ขับรถจักรยานยนต์กลับจากการทำสวน เมื่อถึงที่เกิดเหตุได้มีคนร้ายจำนวน 2 คน ขับขี่รถจักรยานยนต์ประกบ เมื่อได้จังหวะคนร้ายที่ซ้อนท้ายได้ใช้ปืนพกสั่น .45 ยิงเข้าใส่<persName>นายอิสมาแอ</persName>ทันที เป็นเหตุให้เสียชีวิต ส่วนสาเหตุ น่าจะเป็นการสร้างสถานการณ์ของผู้ก่อความไม่สงบ</p></body>
</news>
