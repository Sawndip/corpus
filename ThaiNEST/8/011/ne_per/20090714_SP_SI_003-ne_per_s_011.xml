<teiHeader>
<fileDesc>
<titleStmt>
  <title>"เบคแฮม"ยังรอหวนคืนพรีเมียร์หวังลุยบอลโลก  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=42086  </bibl>
</sourceDesc>
</fileDesc>
</teiHeader>
<news>
<headline>"<persName>เบคแฮม</persName>"ยังรอหวนคืนพรีเมียร์หวังลุยบอลโลก</headline>
<lead><persName>เด วิด เบคแฮม</persName> ซูเปอร์สตาร์ลูกหนังชาวอังกฤษ ยังรอข้อเสนอหวนกลับมาค้าแข้งในศึกพรีเมียร์ลีกอีกคำรบในช่วงซัมเมอร์นี้ เพื่อโอกาสไปลุยฟุตบอลโลกรอบสุดท้าย</lead>
<neck></neck>
<body><p><persName>เบคแฮม</persName> ได้กลับมาร่วมฝึกซ้อมกับเพื่อนร่วมทีม ลอสแอนเจลิส กาแล็คซี ต้นสังกัดใน เมเจอร์ลีกซอคเกอร์สหรัฐฯ อีกครั้ง หลังหมดสัญญายืมตัวกับ เอซี มิลาน เมื่อฤดูกาลที่ผ่านมา อย่างไรก็ตาม ดูเหมือนสถานการณ์จะไม่ราบรื่นเมื่อมีการปะทะคารมกับ <persName>แลนดอน โดโนแวน</persName>กองหน้าจอมเก๋าที่มองว่ามิดฟิลด์เท้าชั่งทองไม่มีความเป็นมืออาชีพร้อนถึงอดีตนักเตะ แมนฯยูไนเต็ด และ รีล มาดริด ต้องออกมาตอบโต้</p>
<p>ล่าสุด อดีตกัปตันทีมชาติอังกฤษ ที่หวังจะติดทีมชาติอังกฤษ ไปลุยศึกฟุตบอลโลก 2010ที่ประเทศแอฟริกาใต้ในปีหน้า ออกมาเปรยว่าพร้อมหวนกลับมาค้าแข้งในลีกบ้านเกิดอีกครั้งในช่วงซัมเมอร์นี้ แม้จะไม่ใช่ทีมเก่า แมนฯยูไนเต็ด ก็ตาม</p>
<p>"แน่นอนผมจะพิจารณาข้อเสนอ ผมไม่เคยพูดว่าเป็นไปไม่ได้ แม้ตอนย้ายจาก แมนฯยูฯจะบอกว่าไม่ต้องการสวมเสื้อสโมสรอื่นในอังกฤษ ปะทะกับต้นสังกัดเก่า เพราะหัวใจผมอยู่ที่ แมนเชสเตอร์ แต่ตอนนี้ผมก็ไม่ปิดโอกาส"</p>
<p>พร้อมกันนี้ดาวเตะวัย34 ปี ก็อยากจะกลับไปเล่นใน กัลโช เซเรีย อา อิตาลี อีกครั้ง หลังจากมีช่วงเวลาที่ดีกับ เอซี มิลาน แม้จะพาทีมคว้าแชมป์ไม่ได้เลยก็ตาม</p>
<p>"ผมมีเวลาอีก2 เดือนและหวังว่าจะได้กลับไป มิลาน หากเป็นเช่นนั้นก็จะสมบูรณ์แบบมาก แน่นอนผมจะทำทุกสิ่งหากหมายถึงโอกาสติดทีมชาติไปฟุตบอลโลกรอบสุดท้าย"</p>
<p>ทั้งนี้ "หนุ่ม<persName>เบคส์</persName>" จะลงสนามเกมแรกของฤดูกาลให้ต้นสังกัด ใน แมตช์เดินทางไปเยือน นิวยอร์ก เรด บูลล์ส ที่สนาม ไจแอนต์ สเตเดียม วันพฤหัสบดีนี้ ต่อด้วยเกมอุ่นเครื่องกับ "ปีศาจแดงดำ" เอซี มิลาน ในเดอะโฮม ดีพอต เซนเตอร์ อีก 2 วันถัดไป</p></body>
</news>
