<teiHeader>
<fileDesc>
<titleStmt>
  <title>"นก"แชมป์ยช.วิมเบิลดัน "เซเรนา"คว้าหญิงเดี่ยว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054005.php?news_id=29054005  </bibl>
</sourceDesc>
</fileDesc>
</teiHeader>
<news>
<headline>"<persName>นก</persName>"แชมป์ยช.วิมเบิลดัน "<persName>เซเรนา</persName>"คว้าหญิงเดี่ยว</headline>
<lead>"<persName>น้องนก</persName>" <persName>นพวรรณ เลิศชีวกานต์</persName> สร้างประวัติศาสตร์ คว้าแชมป์เยาวชนหญิงเดี่ยววิมเบิลดันมาครองด้วยการพิชิต <persName>คริสตีนา มลาเดโนวิช</persName> จากฝรั่งเศส 2-1 เซต ด้านหญิงเดี่ยว <persName>เซเรานา วิลเลียมส์</persName> ปราบพี่สาว <persName>วีนัส วิลเลียมส์</persName> คว้าแชมป์หญิงเดี่ยวสมัยที่ 3 ส่วนเกมวันนี้ (5 ก.ค.) "<persName>เฟดเอ็กซ์</persName>" <persName>โรเจอร์ เฟเดอเรอร์</persName> นักหวดชาวสวิส ลุ้นทำสถิติโลกซิวแกรนด์สแลมที่ 15 ในเกมนัดชิงชนะเลิศชายเดี่ยว ชน "<persName>เอร็อด</persName>" <persName>แอนดี ร็อดดิก</persName></lead>
<neck></neck>
<body><p>การแข่งขันเทนนิส "วิมเบิลดัน" ที่สนามออล อิงแลนด์ คลับ กรุงลอนดอน ประเทศอังกฤษ เมื่อวันที่ 4 ก.ค. ประเภทเยาวชนหญิงเดี่ยวรอบชิงชนะเลิศ "<persName>น้องนก</persName>" <persName>นพวรรณ เลิศชีวกานต์</persName> รองแชมป์เก่า มือวางอันดับ 4 ของรายการ ดวลกับ <persName>คริสตีนา มลาเดโนวิช</persName> มือ 322 ของโลกจากฝรั่งเศส เต็ง 1 ของรายการ เซตแรกสาวไทยเครื่องไม่ร้อน ตีลูกพลาดเองบ่อยครั้ง จึงโดนเบรกเสิร์ฟไป 2 หน และแก้ตัวเบรกเกมเสิร์ฟสาวรุ่นน้องที่อายุแค่ 16 ปี ได้แค่ครั้งเดียว จึงเป็นฝ่ายพ่ายไป 3-6</p>
<p>เซตต่อมา <persName>นพวรรณ</persName> เครื่องเริ่มร้อน แม้จะโดนเบรกเสิร์ฟก่อนตั้งแต่เกม 3 แต่ก็มาแก้ตัวเบรกคืนได้ทันควันในเกมที่ 4 แถมยังทำได้อีก 2 หน ในเกมที่ 6 กับ 8 สาวไทยจึงเป็นฝ่ายเอาชนะไปได้ 6-3 สกอร์เสมอกัน 1-1 เซต และในเซตตัดสิน <persName>นพวรรณ</persName> เล่นได้อย่างเฉียบขาด ขึ้นนำห่างถึง 4-0 ก่อนที่สาวน้ำหอมจะไล่มา 1-4 ก่อนที่ <persName>นพวรรณ</persName> จะเอาชนะไปได้ในที่สุด 6-1 สรุป <persName>นพวรรณ</persName>ชนะ 2-1 เซต 3-6, 6-3, 6-1 สร้างประวัติศาสตร์เป็นคนไทยคนแรกที่คว้าแชมป์เยาวชนหญิงเดี่ยววิมเบิลดันมาครอง</p>
<p>ประเภทหญิงเดี่ยว รอบชิงชนะเลิศ เป็นการพบกันระหว่าง <persName>วีนัส วิลเลียมส์</persName> แชมป์เก่าและแชมป์ 5 สมัย เจอกับ<persName>เซเรน</persName>า น้องสาว มือเต็ง 2 ของรายการ อดีตแชมป์ปี 2002 และ 2003 เซตแรกทั้ง<persName>วีนัส</persName>และ<persName>เซเรนา</persName>ต่างเล่นกันได้คู่คี่สูสี แต่เป็น<persName>เซเรนา</persName>ที่ตีลูกได้แน่นอนกว่า จึงเป็นฝ่ายเอาชนะในเซตแรกในช่วงไทเบรก 7-3 เข้าสู่เซต 2 <persName>เซเรนา</persName>ยิ่งเล่นยิ่งมั่นใจ เสิร์ฟลูกแรกได้รุนแรง แถมยังตีลูกท้ายคอร์ตได้หนักหน่วง จึงเป็นฝ่ายเอาชนะได้สบาย 6-2 เซเรนาเอาชนะไปได้ 2-0 เซต 7-6 (7-3), 6-2 คว้าแชมป์มาครองเป็นสมัยที่ 3 ได้สำเร็จ พร้อมรับเงินรางวัลกลับบ้าน 850,000 ปอนด์ (46.7 ล้านบาท) ส่วนวีนัส รับเงินไป 425,000 ปอนด์ (23.3 ล้านบาท)</p>
<p>ส่วนประเภทชายเดี่ยวรอบชิงชนะเลิศ เป็นการพบกันระหว่าง "<persName>เฟดเอ็กซ์</persName>" <persName>โรเจอร์ เฟเดอเรอร์</persName> มือ 2 ของโลกชาวสวิส ดีกรีแชมป์ 5 สมัย กับ <persName>แอนดี ร็อดดิก</persName> มือ 6 จากสหรัฐ นัดนี้ "<persName>เฟดเอ็กซ์</persName>" มีลุ้นแชมป์แกรนด์สแลมเป็นรายการที่ 15 ทำลายสถิติของ <persName>พีท แซมพราส</persName> อดีตนักหวดชาวอเมริกัน โดยสถิติที่ผ่านมา <persName>เฟเดอเรอร์</persName> เหนือกว่า <persName>ร็อดดิก</persName> หลายขุม เอาชนะไปได้ 18 แมทช์ <persName>ร็อดดิก</persName> ชนะแค่ 2 แมทช์ โดยเฉพาะในวิมเบิลดัน นักหวดชาวสวิสเป็นฝ่ายเอาชนะได้หมดทั้ง 3 หน เป็นรอบชิงชนะเลิศในปี 2004 และ 2005 รวมทั้งรอบรองชนะเลิศปี 2003 </p>
<p>บรรยายภาพ </p>
<p>แชมป์ - <persName>เซเรนา วิลเลียมส์</persName> ชูถาดแชมป์ หลังปราบ <persName>วีนัส วิลเลียมส์</persName> พี่สาวของเธอเอง 2-0 เซต คว้าแชมป์หญิงเดี่ยว เทนนิสแกรนด์สแลม วิมเบิลดัน ที่ออล อิงแลนด์ ประเทศอังกฤษ เมื่อ 4 ก.ค.ที่ผ่านมา</p></body>
</news>
