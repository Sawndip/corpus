<teiHeader>
<fileDesc>
<titleStmt>
  <title>สตช.ต้องล้างภาพตำรวจสีแดง-เกียร์ว่าง (ผ่าประเด็นร้อน)  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169011  </bibl>
</sourceDesc>
</fileDesc>
</teiHeader>
<news>
<headline>สตช.ต้องล้างภาพตำรวจสีแดง-เกียร์ว่าง (ผ่าประเด็นร้อน)</headline>
<lead>พฤติกรรมของสถาบันตำรวจตลอดช่วงที่ผ่านมาไม่อาจปฏิเสธได้ว่ามีพฤติกรรมที่ตั้งข้อสงสัยว่าฝักใฝ่ขบวนการเสื้อแดงและใส่เกียร์ว่างคอยแอบช่วยเหลือนักโทษชาย<persName>แม้ว</persName>อยู่ตลอดเวลา ขณะเดียวกันก็ถูกตั้งข้อสงสัยว่าคอยขัดขวางและกลั่นแกล้งฝ่ายที่อยู่ตรงข้ามระบอบ<persName>ทักษิณ</persName>ไม่ว่าจะเป็นกลุ่มพันธมิตรประชาชนเพื่อประชาธิปไตย รวมทั้งรัฐบาลปัจจุบันที่มีพรรคประชาธิปัตย์เป็นแกนนำ</lead>
<neck></neck>
<body><p>พฤติกรรมของสถาบันตำรวจตลอดช่วงที่ผ่านมาไม่อาจปฏิเสธ ได้ว่ามีพฤติกรรมที่ตั้งข้อสงสัยว่าฝักใฝ่ขบวนการเสื้อแดงและใส่เกียร์ว่าง คอยแอบช่วยเหลือนักโทษชาย<persName>แม้ว</persName>อยู่ตลอดเวลา ขณะเดียวกันก็ถูกตั้งข้อสงสัยว่าคอยขัดขวางและกลั่นแกล้งฝ่ายที่อยู่ตรงข้าม ระบอบ<persName>ทักษิณ</persName>ไม่ว่าจะเป็นกลุ่มพันธมิตรประชาชนเพื่อประชาธิปไตย รวมทั้งรัฐบาลปัจจุบันที่มีพรรคประชาธิปัตย์เป็นแกนนำ</p>
<p>ล่าสุดมีรายงานข่าวว่า พนักงานสอบสวน สภ.ราชาเทวะ ได้ออกหมายเรียกบรรดาแกนนำกลุ่มพันธมิตรประชาชนเพื่อประชาธิปไตยรวม 27 คนในข้อหารุนแรงฐานก่อการร้ายสากลซึ่งมีโทษสูงสุดถึงขั้นประหารชีวิตในกรณี บุกชุมนุมที่สนามบินสุวรรณภูมิ และสนามบินดอนเมือง ช่วงปลายปีที่แล้ว ซึ่งในจำนวนผู้ถูกออกหมายเรียกรวมทั้ง 5 แกนนำคนสำคัญของกลุ่มพันธมิตรประชาชนเพื่อประชาธิปไตย ประกอบด้วย <persName>นายสนธิ ลิ้มทองกุล</persName> <persName>พล.ต.จำลอง ศรีเมือง</persName> <persName>นายสมศักดิ์ โกสัยสุข</persName> <persName>นายพิภพ ธงไชย</persName> และ <persName>นายสมเกียรติ พงษ์ไพบูลย์</persName></p>
<p>การที่รัฐบาลภายใต้การนำของ <persName>นายกฯอภิสิทธิ์ เวชชาชีวะ</persName> พยายามที่จะสร้างความสมานฉันท์และเท่าเทียมระหว่างคนในชาติด้วยการบังคับใช้ กฎหมายอย่างเสมอภาคและมีมาตรฐานเดียวถือเป็นเจตนาที่ถูกต้อง แต่ก็มีข้อน่าสังเกตเกี่ยวกับความตรงไปตรงมาและลูกเล่นของฝ่ายตำรวจซึ่งที่ ผ่านมาไม่อาจปฏิเสธได้ว่าค่อนข้างจะโน้มเอียงไปในทางฝักใฝ่ขบวนการเสื้อ แดงอย่างเห็นได้ชัด</p>
<p>การที่ฝ่ายตำรวจดำเนินดคีกับบรรดาแกนนำกลุ่มพันธมิตรประชาชนเพื่อ ประชาธิปไตย ถือเป็นเรื่องปกติซึ่งก็ต้องว่ากันไปตามเนื้อผ้าและตามกระบวนการยุติธรรม ซึ่ง <persName>นายสุริยะใส กตะศิลา</persName> หนึ่งในแกนนำกลุ่มพันธมิตรประชาชนเพื่อประชาธิปไตย ก็ยืนยันแล้วว่าแกนนำกลุ่มพันธมิตรฯที่ถูกออกหมายเรียกทั้งหมดพร้อมที่จะ ต่อสู้คดีตามกระบวนการยุติธรรมโดยนัดที่จะไปรายงานตัวต่อพนักงานสอบสวนในวัน ที่ 16 ก.ค.ตามที่มีการนัดหมายทุกประการ</p>
<p>อย่างไรก็ตามสิ่งที่ผิดปกติก็คือข้อหาของฝ่ายพนักงานสอบสวนที่ตั้งข้อหา รุนแรงถึงขั้นก่อการร้ายสากลซึ่งมีโทษถึงขั้นประหารชีวิต ซึ่งบรรดาแกนนำกลุ่มพันธมิตรฯ ชี้ให้เห็นว่าเป็นการตั้งข้อหาที่รุนแรงเกินกว่าเหตุส่อเจตนาที่ต้องการ กลั่นแกล้งกลุ่มพันธมิตรประชาชนเพื่อประชาธิปไตย</p>
<p>เพราะ หากเปรียบเทียบพฤติกรรมการชุมนุมของกลุ่มพันธมิตรฯ ที่ชุมนุมที่สนามบินสุวรรณภูมิและสนามบินดอนเมืองจะพบว่าไม่มีการทำลาย ทรัพย์สินหรือสร้างความเสียหายร้ายแรงหากเปรียบเทียบกับการบุกล้มการประชุม สุดยอดผู้นำชาติอาเซียน(อาเซียนซัมมิต) ที่โรงแรมรอยัล คลิฟบีช รีสอร์ท การคุกคามผู้นำประเทศที่เข้าร่วมประชุมและการก่อจลาจลเผาบ้านป่วนเมืองของ ม็อบเสื้อแดงช่วงสงกรานต์แดงเดือดที่ผ่านมาจะพบว่า ม็อบเสื้อแดงทำลายทรัพย์สินและสร้างความเสียหายกว่ามากแต่กลับไม่ถูกตั้งข้อ หาก่อการร้ายสากล</p>
<p>การที่สถาบันตำรวจถูกมองว่า ฝักใฝ่ขบวนการเสื้อแดงก็เนื่องจากเป็นที่รู้กันว่า ในยุคที่ระบอบ<persName>ทักษิณ</persName>เรืองอำนาจ นักโทษชาย<persName>แม้ว</persName> ได้แต่งตั้งโยกย้ายเพื่อนร่วมรุ่นและคนใกล้ชิดเข้ามายึดกุมตำแหน่งสำคัญใน สำนักงานตำรวจแห่งชาติ(สตช.)จนหมดสิ้นจนยุคนั้นได้ชื่อว่าเป็นยุครัฐตำรวจ ที่สถาบันตำรวจกลายเป็นเครื่องมือของฝ่ายการเมืองสืบต่อมาแม้จนกระทั่งบัด นี้</p>
<p>จึงไม่แปลกที่ในยุครัฐบาลหุ่นเชิดภายใต้การนำของอดีต<persName>นายกฯสมชาย วงศ์สวัสดิ์</persName> กองทัพตำรวจถูกใช้เป็นกองกำลังหลักและเป็นเครื่องมือในการเข่นฆ่าปราบปราม ประชาชนในเหตุการณ์ 7 ตุลาฯทมิฬ</p>
<p>สถาบันตำรวจยังถูกตั้งข้อสังเกตว่าปฏิบัติ 2 มาตรฐานคอยจ้างเล่นงานขบวนการเสื้อเหลืองและคอยให้ความช่วยเหลือขบวนการ เสื้อแดงด้วยการใส่เกียร์ว่าง ดึงเรื่อง หรือละเว้นการปฏิบัติหน้าที่ ซึ่งเห็นได้ชัดเจนว่า การตามล่าตัว นักโทษชาย<persName>แม้ว</persName> มารับโทษจำคุก 2 ปี ในคดีจัดซื้อที่ดินย่านรัชดาภิเษก หรือแม้แต่การถอดยศ นักโทษชาย<persName>แม้ว</persName> ผ่านมานับปีก็ยังไม่มีอะไรคืบหน้า ทั้งๆที่ความผิดที่ชัดเจน</p>
<p>นอกจากนี้ยังมีข้อน่าสังเกตว่า แกนนำคนเนื้อแดงที่ถูกแจ้งความดำเนินคดีในข้อหาหมิ่นพระบรมชานุภาพอย่าง โจ่งแจ้งอย่าง <persName>นายจักรภพ เพ็ญแข</persName>, <persName>นายสุชาติ นาคบางไทร</persName> และอีกหลายต่อหลายคนไม่ถูกจับกุมดำเนินคดี แต่กลับถูกปล่อยให้หลบหนีออกนอกประเทศไปได้อย่างลอยนวล</p>
<p>เพราะ ฉะนั้นตราบใดที่ตำรวจยังมีภาพพจน์และถูกตั้งข้อสงสัยว่าใส่เกียร์ว่างหรือ เป็นแนวร่วมขบวนการเสื้อแดงก็อย่าหวังวว่าบ้านเมืองจะสงบสุขและเกิดความ สมานฉันท์ ตรงกันข้ามลูกเล่นและเล่ห์เหลี่ยมของขบวนการสีกาจะยิ่งเป็นชนวนให้บ้านเมือง ลุกเป็นไฟแตกแยกมากขึ้น</p>
<p>ด้วยเหตุนี้สถาบันตำรวจภายใต้การนำของ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติต้องพิสูจน์ตัวเองและล้างภาพพจน์ความเป็นตำรวจสี แดง ขณะที่รัฐบาลต้องกล้าที่จะสังคยนาชำระล้างองค์กรตำรวจด้วยการโยกย้ายนาย ตำรวจทาสรับใช้ฝ่ายการเมืองออกจากตำแหน่งสำคัญให้หมดสิ้นเพราะตำรวจคือตัว จักรสำคัญอันเป็นต้นทางของกระบวนการยุติธรรม แล้วแต่งตั้งตำรวจอาชีพน้ำดีที่ซื่อสัตย์สุจริตเที่ยงธรรม ตรงไปตรงมาเข้ามาบริหารองค์กรตำรวจ มิฉะนั้นรัฐบาลก็จะต้องเผชิญกับความเสี่ยงและบ้านเมืองก็จะมีแต่ความแตกแยก วุ่นวายไม่รู้จบเพราะตำรวจเลวนั้นมีลูกเล่นเล่ห์เหลี่ยมสารพัดสามารถยัดข้อ หาหรือทำสำนวนจากถูกให้เป็นผิดหรือทำผิดให้เป็นถูกหรือตั้งข้อหาหนักให้เป็น เบาหรือจากเบาให้เป็นหนักก็ได้</p></body>
</news>
