<teiHeader>
<fileDesc>
<titleStmt>
  <title>ไทยกินไข่ศึกเดวิสคัพ อิสราเอลลิ่วตัดเชือก  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56675  </bibl>
</sourceDesc>
</fileDesc>
</teiHeader>
<news>
<headline>ไทยกินไข่ศึกเดวิสคัพ อิสราเอลลิ่วตัดเชือก</headline>
<lead>ไทยพ่ายคาซัคฯ เรียบทั้ง 5 คู่ ศึกเดวิส คัพ ขณะที่อิสราเอลพิชิตรัสเซีย</lead>
<neck></neck>
<body><p>เทนนิสเดวิส คัพ 2009 โซนเอเชีย/โอเชียเนีย กลุ่ม 1 เพลย์ออฟ 2 (แข่งระบบ 3 ใน 5) ที่ศูนย์ พัฒนากีฬาเทนนิสแห่งชาติ เมืองทองธานี จบลงวานนี้ โดยไทยที่แพ้คาซัคสถานขาด 0-3 คู่ตั้งแต่วันเสาร์ พ่ายส่งท้ายอีก 2 คู่ในประเภทเดี่ยวชนมือ</p>
<p>คู่เดี่ยวมือ 1 “<persName>พ้ง</persName>” <persName>กิตติพงษ์ วชิรมโนวงศ์</persName> (มือ 705 โลก) แพ้ <persName>อังเดร โกลูเบฟ</persName> (73) 1-6, 4-6 และเดี่ยวมือ 2 “<persName>แน็ค</persName>” <persName>พีระเกียรติ ศิริฤทัยวัฒนา</persName> (839) พ่ายหวิว <persName>อเล็กซี เคดร์ยุก</persName> (387) 6-7 (6/8), 6-7 (6/8)</p>
<p><persName>อรรถ นานา</persName> ผู้จัดการทีมเดวิสคัพไทย ออกมาบอกว่า เพลย์ออฟวันที่ 18-20 ก.ย.นี้ เพื่อรักษาสถานภาพให้อยู่กลุ่ม 1 ในปีหน้าต่อไปนั้น หากพบจีนน่าจะดีกว่า แต่ถ้าเจอเกาหลีใต้หนักแน่ (เกาหลีใต้นำ 2-1 และแข่งวันสุดท้ายล่าช้าเพราะเจอฝน) โดยทีมไทยที่ต้องออกไปเยือนประกอบด้วย “<persName>ปิ๊ก</persName>” <persName>ดนัย อุดมโชค</persName>, <persName>กิตติพงษ์</persName> และ “<persName>ต้น</persName>-<persName>ต้อง</persName>” <persName>สนฉัตร</persName>-<persName>สรรค์ชัย รติวัฒน์</persName></p>
<p>ผลเดวิส คัพ รอบ 8 ทีมสุดท้าย เวิลด์ กรุ๊ป อิสราเอลเปิดบ้านพิชิตรัสเซีย (ทีมวาง 3) เด็ดขาด 3-0 คู่ ผ่านเข้าตัดเชือกเป็นครั้งแรก โดยจะพบผู้ชนะระหว่าง “แชมป์เก่า” สเปน (2)-เยอรมนี (7) ซึ่งสเปนนำอยู่ 2-1 คู่</p>
<p>ส่วนอีก 2 คู่ สหรัฐ (4) ตาม “เจ้าถิ่น” โครเอเชีย (5) 1-2 คู่ และเช็กลงเล่นในบ้านนำอาร์เจนตินา (1) 2-1 </p></body>
</news>
