<teiHeader>
<fileDesc>
<titleStmt>
  <title>แฟนส่งเสียงรั้งตัวชาบี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=58136  </bibl>
</sourceDesc>
</fileDesc>
</teiHeader>
<news>
<headline>แฟนส่งเสียงรั้งตัว<persName>ชาบี</persName></headline>
<lead>ในกิจกรรมเอฟวรี ทีม นีดส์ เดอะ ทเวลฟ์ต แมน ที่ศูนย์การค้าเซ็นทรัลเวิลด์เมื่อวานนี้</lead>
<neck></neck>
<body><p>แฟนบอลลิเวอร์พูลทั้งชาวไทยและชาวต่างชาตินับพันคนพร้อมใจส่งเสียงตะโกนเรียกชื่อ “<persName>ซาบี</persName>” เพื่อเรียกร้องให้ <persName>ซาบี อลองโซ</persName> ตัดสินใจค้าแข้งอยู่กับทีมหงส์แดงต่อไป</p>
<p><persName>อลองโซ</persName>ตอบเสียงเรียกของแฟนบอลด้วยรอยยิ้มเล็กๆ และสีหน้าประทับใจอย่างเห็นได้ชัด ก่อนยกมือไหว้พร้อมกล่าวว่า ขอบคุณครับทุกๆ คน สวัสดีไทยแลนด์ </p>
<p>“ตอบยากครับ ผมยังไม่ขอพูดดีกว่า” กองกลางชาวสเปนกล่าวเมื่อโดนยิงคำถามเรื่องอนาคตในถิ่นแอนฟิลด์ หลังตกเป็นข่าวกับเรอัล มาดริด มานาน </p>
<p>นอกจาก<persName>อลองโซ</persName>แล้ว <persName>อัลเบิร์ต ริเอรา</persName>, <persName>ดาวิด เอ็นกอก</persName> และ <persName>เจย์ สเปียริง</persName> ยังเข้า ร่วมกิจกรรมดังกล่าวด้วย พร้อมประกาศว่าจะคว้าแชมป์พรีเมียร์ลีกมาให้กับแฟนๆ ให้ได้ </p>
<p>ในวันเดียวกัน <persName>เดิร์ก เคาต์</persName> และ <persName>เคนนี ดัลกลิช</persName> เปิดคลินิกสอนฟุตบอลให้กับเด็กๆที่สนามกีฬาจุฬาลงกรณ์มหาวิทยาลัย </p>
<p>ด้าน <persName>เกล็น จอห์นสัน</persName> เปิดใจในงานแถลงข่าวว่า แสนเหลือเชื่อที่ได้พบแฟนบอลทุกหนทุกแห่ง แม้เพื่อนร่วมทีมจะบอกก่อนแล้วว่า ในประเทศไทยมีแฟนบอลลิเวอร์พูลมากมาย</p></body>
</news>
