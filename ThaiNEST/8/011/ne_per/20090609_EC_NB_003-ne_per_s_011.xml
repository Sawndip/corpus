<teiHeader>
<fileDesc>
<titleStmt>
  <title>ก.คลัง เตรียมความพร้อมกระจายเม็ดเงินจาก พ.ร.ก.กู้เงิน 4 แสนล้าน เข้าสู่หน่วยงานต่างๆ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080279&tb=N255206&return=ok&news_headline="%a1.%a4%c5%d1%a7%20%e0%b5%c3%d5%c2%c1%a4%c7%d2%c1%be%c3%e9%cd%c1%a1%c3%d0%a8%d2%c2%e0%c1%e7%b4%e0%a7%d4%b9%a8%d2%a1%20%be.%c3.%a1.%a1%d9%e9%e0%a7%d4%b9%204%20%e1%ca%b9%c5%e9%d2%b9%20%e0%a2%e9%d2%ca%d9%e8%cb%b9%e8%c7%c2%a7%d2%b9%b5%e8%d2%a7%e6%20%20"  </bibl>
</sourceDesc>
</fileDesc>
</teiHeader>
<news>
<headline>ก.คลัง เตรียมความพร้อมกระจายเม็ดเงินจาก พ.ร.ก.กู้เงิน 4 แสนล้าน เข้าสู่หน่วยงานต่างๆ</headline>
<lead>กระทรวงการคลัง เตรียมความพร้อมกระจายเม็ดเงินจากพระราชกำหนดกู้เงิน 4 แสนล้านบาท เข้าสู่หน่วยงานต่าง ๆ ได้ทันที เมื่อผ่านความเห็นชอบจากสภาผู้แทนราษฎร</lead>
<neck></neck>
<body><p><persName>นายวรวิทย์ จำปีรัตน์</persName> ที่ปรึกษาสำนักงบประมาณ กล่าวถึงรายละเอียดการกระจายเม็ดเงินจากพระราชกำหนดกู้เงิน 4 แสนล้านบาท ในส่วนที่จะเข้าไปกระตุ้นเศรษฐกิจว่า ต้องใช้งบประมาณประมาณ 231,000 ล้านบาท โดยแบ่งเป็น 12 รายการ ที่จะกระจายไปตามหน่วยงานต่างๆ ได้แก่ 1.โครงการบริหารจัดการน้ำเพื่อการเกษตร ประมาณ 62,400 ล้านบาท 2.ระบบโลจิสติกส์ รถไฟฟ้า ระบบราง ประมาณ 47,800 ล้านบาท 3.โครงสร้างพื้นฐานด้านการท่องเที่ยว ประมาณ 1,150 ล้านบาท 4.โครงสร้างพื้นฐานเพื่อพัฒนาบุคลากรด้านการศึกษาประมาณ 43,900 ล้านบาท 5.โครงสร้างพื้นฐานด้านการพัฒนาบุคลากรด้านสาธารณสุข การปรับปรุงสถานีอนามัย ประมาณ 31,700 ล้านบาท 6.โครงสร้างพื้นฐานเพื่อสวัสดิภาพของประชาชน ประมาณ 4,800 ล้านบาท 7.โครงสร้างพื้นฐานด้ายวิทยาศาสตร์และเทคโนโลยี จัดซื้ออุปกรณ์และสนับสนุนงานวิจัยสำหรับภาคอุตสาหกรรมพลังงานทดแทน ประมาณ 2,600 ล้านบาท 8.โครงสร้างพื้นฐานด้านทรัพยากรธรรมชาติและสิ่งแวดล้อมฟื้นฟูป่าต้นน้ำลดภาวะโลกร้อน ประมาณ 1,400 ล้านบาท 9.การพัฒนาการท่องเที่ยว การฟื้นฟูแหล่งท่องเที่ยว ประมาณ 2,500 ล้านบาท 10.เศรษฐกิจเชิงสร้างสรรค์ สร้างศูนย์ถ่ายทอดความรู้ทางภูมิปัญญาท้องถิ่น บูรณะโบราณสถาน นวัตกรรมอาหาร ประมาณ 1,370 ล้านบาท 11.การลงทุนในระดับชุมชน ฝึกอาชีพ พัฒนาคน ยกรายได้ระดับชุมชน ประมาณ 16,800 ล้านบาท 12.แผนการเพิ่มทุนให้แก่สถาบันการเงินเฉพาะกิจของรัฐประมาณ 14,500 ล้านบาท ซึ่งขณะนี้เจ้าภาพหลักกระทรวงการคลังได้เตรียมความพร้อมแล้ว </p>
<p>อย่างไรก็ตามคาดว่าหากพระราชกำหนดกู้เงิน 4 แสนล้านบาท ผ่านความเห็นชอบจากสภาแล้ว ก็จะสามารถกระจายเม็ดเงินเข้าสู่ระบบได้ทันที ซึ่งตามแผนเดิมกำหนดไว้ที่เดือนกรกฎาคมนี้ ซึ่งการใช้เม็ดเงินดังกล่าวจะคาบเกี่ยวกันระหว่างปีงบประมาณ 2552-2553</p></body>
</news>
