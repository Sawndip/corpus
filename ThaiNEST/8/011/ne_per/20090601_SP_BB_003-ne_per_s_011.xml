<teiHeader>
<fileDesc>
<titleStmt>
  <title>ฮิดดิงค์ปลื้มเชลซีแชมป์เอฟเอคัพ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/01/news_28846798.php?news_id=28846798  </bibl>
</sourceDesc>
</fileDesc>
</teiHeader>
<news>
<headline>ฮิดดิงค์ปลื้มเชลซีแชมป์เอฟเอคัพ</headline>
<lead><persName>กุส ฮิดดิงค์</persName> สุดปลื้มอำลา "สิงโตน้ำเงินคราม" เชลซี ด้วยถ้วยเอฟเอ คัพ เมืองผู้ดี หลังไล่แซงชนะ "ทอฟฟี่สีน้ำเงิน" เอฟเวอร์ตัน 2-1 ขณะที่บรรดานักเตะเชลซี ยกโค้ชชาวดัตช์ทำทีมสุดยอด ด้าน <persName>เดวิด มอยส์</persName> ยอมรับลูกทีมเล่นเต็มที่แล้วแต่เป็นคู่ต่อสู้ที่เล่นได้ดีกว่าจริงๆ</lead>
<neck></neck>
<body><p>หลังจาก "สิงโตน้ำเงินคราม" เชลซี ผงาดคว้าแชมป์เอฟเอ คัพ ด้วยการแซงหน้าเอาชนะ "ทอฟฟี่สีน้ำเงิน" เอฟเวอร์ตัน 2-1 ที่เวมบลีย์ เมื่อวันที่ 30 พฤษภาคม ทำให้ <persName>กุส ฮิดดิงค์</persName> กุนซือชั่วคราวของเชลซี ที่หมดภารกิจพิเศษ 4 เดือน ด้วยถ้วยแชมป์ พร้อมทำสถิติคุมทีม 22 นัด แพ้หนเดียว ก่อนจะกลับไปคุมทีมชาติรัสเซียลุยฟุตบอลโลกรอบคัดเลือกต่อไป กล่าวว่า การได้แชมป์นี้ถือเป็นถ้วยรางวัลที่ยิ่งใหญ่ที่สุดในชีวิตโค้ชถ้วยหนึ่ง</p>
<p>"เอฟเอ คัพ เป็นหนึ่งในถ้วยรางวัลที่ยิ่งใหญ่ที่สุดของผมถ้วยหนึ่งในชีวิตโค้ชฟุตบอล เนื่องจากเป็นการชนะในสนามที่ได้ชื่อว่าเป็นเมกะลูกหนังของโลก และถือเป็นการอำลาที่ยอดเยี่ยมมาก ผมสนุกกับการได้ร่วมงานกับซูเปอร์สตาร์ทั้งหลาย ทั้งผมและพวกเขาทุกคนทำงานกันหนักมากใน 104 วัน นับตั้งแต่เดือนกุมภาพันธ์ ทุกคนจึงมีส่วนในถ้วยแชมป์ใบนี้ และผมขอแสดงความเคารพพวกเขาด้วยถ้วยแชมป์ใบนี้"</p>
<p>เกมนี้ เอฟเวอร์ตัน นำเร็วตั้งแต่ 25 วินาทีแรก จาก <persName>หลุยส์ ซาฮา</persName> เป็นประตูที่เร็วที่สุดในประวัติศาสตร์นัดชิงเอฟเอ คัพ ก่อนที่ เชลซี จะมาได้ 2 ประตูรวดจาก <persName>ดิดิเยร์</persName></p>
<p><persName>ดร็อกบา</persName> นาที 21 และ<persName>แฟรงค์ แลมพาร์ด</persName> นาที 71 คว้าแชมป์รายการนี้เป็นสมัยที่ 5 ได้สำเร็จ</p>
<p>ขณะที่ <persName>แฟรงค์ แลมพาร์ด</persName> ออกมายก <persName>กุส ฮิดดิงค์</persName> ว่าเป็นยอดโค้ชที่ทำงานได้อย่างสุดวิเศษ นักเตะเชลซีทุกคนยืนยันเกี่ยวกับเรื่องนี้ได้ วิธีการทำงานในสนามซ้อม เขาทำเป็นเรื่องง่ายๆ แต่เต็มไปด้วยการจัดการอย่างอัจฉริยะ นับเป็นเกียรติอย่างยิ่งที่ได้งานร่วมกัน และเรื่องเศร้าที่ต้องกล่าวคำอำลา แต่ยังคงรู้สึกใกล้ชิดกับเขาเหมือนเดิม สำหรับโค้ชคนใหม่ที่จะเข้ามาคุมเชลซี คงจะต้องเจองานหนัก แต่ยังมั่นใจว่าจะเป็นคนที่ทำให้สโมสรเดินหน้าต่อไป</p>
<p>ด้าน <persName>ดิดิเยร์ ดร็อกบา</persName> กล่าวว่า ชัยชนะนัดนี้ได้มาด้วยความแข็งแกร่ง คุณภาพ และความมั่นใจของนักเตะเชลซี รวมทั้งความมีวินัยระหว่างกันของนักเตะ ไม่มีใครได้แชมป์ 6-7 รายการใน 5 ปี โดยไม่มีวินัยระหว่างเพื่อนร่วมทีม และผู้จัดการทีมก็เป็นส่วนพิเศษอีกอย่าง</p>
<p>ขณะที่ <persName>เดวิด มอยส์</persName> ผู้จัดการทีมเอฟเวอร์ตัน กล่าวว่า พวกเราเข้ารอบชิงชนะเลิศมาด้วยความสามารถของนักเตะในทีมทุกคนที่ยอดเยี่ยมมา ตลอดฤดูกาลแข่งขันนี้</p>
<p>"การพบเชลซีคืนนี้ พวกเขาเป็นเหมือนรั้วที่สูงเกินไป พวกเขาเป็นทีมที่ดีกว่า และทำได้ดีกว่า แต่เราก็ภูมิใจได้ว่าไม่ได้มาที่นี่เพื่อเป็นผู้แพ้ เราสู้เต็มที่ และเริ่มต้นได้ยอดเยี่ยมที่สุดเท่าที่จะทำได้แล้ว แน่นอนผมไม่พอใจที่เราไม่ได้ถ้วย แต่ผมประทับใจลูกทีมทุกคน และความพ่ายแพ้ก็ไม่ได้เกิดขึ้นจากพวกเขา แต่เพราะคู่ต่อสู้เล่นได้ดีกว่าจริงๆ ต่างหาก"</p></body>
</news>
