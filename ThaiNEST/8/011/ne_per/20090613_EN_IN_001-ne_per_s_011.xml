<teiHeader>
<fileDesc>
<titleStmt>
  <title>หนุ่มรับขอเข็มแต่งแย้มสิ้นปีมีข่าวดีเมย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-13 10:55:47  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=175945  </bibl>
</sourceDesc>
</fileDesc>
</teiHeader>
<news>
<headline><persName>หนุ่ม</persName>รับขอ<persName>เข็ม</persName>แต่งแย้มสิ้นปีมีข่าวดีเมย์</headline>
<lead>"<persName>หนุ่ม</persName>" รับขอ "<persName>เข็ม</persName> "แต่งงานถึง 4 ครั้ง แย้มสิ้นปีจะมีข่าวดีกับ "<persName>เมย์</persName>" เมินหลานพลอยแฉ ใช้ชื่ออาซื้อรถให้ "เน็ต" แต่ขาดส่ง จนโดนฟ้อง</lead>
<neck></neck>
<body><p>วนเวียนอยู่แค่นี้ สำหรับเรื่องรักร้าว ระหว่าง "<persName>หนุ่ม กรรชัย กำเนิดพลอย</persName>" กับสาว "<persName>เข็ม กฤตธีรา อินพรวิจิตร</persName>" ที่ต้องประชันหน้ากัน พอสาวเข็มรู้ว่า ต้องมาเจอ รีบชิ่งหนีหน้าก่อน จนกระทั่งมีข่าวลือเล็ดลอดออกมาจนได้ว่า นายหนุ่มขอฝ่ายหญิงแต่งงานถึง 4 ครั้ง ที่สำคัญมีคุณแม่ของ<persName>เข็ม</persName> เป็นพยานรักครั้งนั้นด้วย ซึ่งเจ้าตัวก็ยึดอกยอมรับว่า "มันก็มี เราก็ยอมรับว่ามีการพูดคุยกันจริง แต่เมื่อมันเป็นไปไม่ได้ มันก็คือไม่ใช่" ตอนนั้นจริงจังกับคำพูดมั๊ย "เวลามันผ่านไปแล้ว ผมจะย้อนเวลาไปไม่ได้ คือคนอย่างผม พอพูดอะไรไปแล้ว ผมถือว่าจริงจัง แต่ว่าเวลามันผ่านไปแล้ว"</p> 

<p>อย่างนี้มีผลกระทบกับ<persName>เมย์</persName>มั๊ย "ไม่มีอะไรมากระทบกับคุณเมย์อยู่แล้ว" <persName>เมย์</persName>มีถามมั๊ย "ไม่ถาม คือบางสิ่งบางอย่างมันก็รู้แล้วว่ามันไม่ใช่" <persName>เมย์</persName>รู้สึกอย่างไรกับคำพูดนี้บ้างมั๊ย "ไม่เห็นจะรู้สึกอะไร คือคุณเมย์มองในปัจจุบัน" เห็นมีคุณแม่<persName>เข็ม</persName>เป็นพยานด้วย "มี มี ใช่ผมบอกแล้วว่า มันเป็นเรื่องจริง อะไรคือเรื่อง
จริงผมก็ยอมรับ แต่เรื่องมันผ่านไปแล้ว แต่ถ้าถามว่าเกิดพูดอย่างนี้ จะเกิดประโยชน์อะไร ถามว่าพูด ณ ตอนนี้ใครมีความสุขมันไม่ได้มีใครมีความสุข" มีเคลียร์มั๊ย "ไม่เคลียร์ เรื่องมันผ่านไปแล้ว" แล้วเมื่อไหร่แต่ง "สิ้นปีก็รู้ ตอบแล้ว ตอบได้แค่นี้" แสดงว่าคุยกันแล้ว "เอาไว้สิ้นปีนี้ เดี๋ยวรู้" จะมีฟ้าผ่า ฟ้าแลบมั๊ย "ไม่หรอกครับ"</p>

<p>หลาน<persName>พลอย</persName>ออกแฉว่า <persName>หนุ่ม</persName>ใช้ชื่อคุณอาซื้อรถให้ "เน็ต" ซึ่งตอนนี้คุณอาก็โดนฟ้อง เนื่องขาดสั่งเงินผ่อน "จริงแล้วเรื่องนี้มันเคลียร์กันตั้งนานแล้ว เคลียร์กันจบไปแล้ว อยากจะฝากตรงนี้เลย เพราะตอนที่ได้ยินมาก็ไม่สบายใจเลย คือโดนเรื่องฟ้อง จนมีข่าว ก็ไม่อยากไปพาดพิงถึงใครมาก ขอเถอะ สงสารผู้หญิงเขา คุณจะรู้สึกอย่างไร เมื่อมีข่าวว่าผู้ชายเลี้ยงคุณ พ่อแม่จะรู้สึกอย่างไร ฉะนั้น
ผมยกมือไหว้ ถึงจะเป็นหลาน ในสิ่งที่ออกมาพูด มันไม่ได้มีประโยชน์อะไรเลย มันทำให้คนอื่นมองไม่ดี ตอนนี้คุณก็อาจจะมีแฟนไปแล้ว จริงๆ ผมว่า ไม่จำเป็นต้องเอาชื่อใครมาเกี่ยวด้วย"</p></body>
</news>
