<teiHeader>
<fileDesc>
<titleStmt>
  <title>สิงห์เปิดการแข่งขันบีบอยคัดตัวแทนไปชิงแชมป์โลก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163818  </bibl>
</sourceDesc>
</fileDesc>
</teiHeader>
<news>
<headline>สิงห์เปิดการแข่งขันบีบอยคัดตัวแทนไปชิงแชมป์โลก</headline>
<lead>บริษัท สิงห์คอร์เปอเรชั่นจำกัดได้เข้ามาสนับสนุนกิจกรรมการแข่งขันเต้นของเยาวชนใน แนวฮิพฮอพ บีบอยร่วมกับบริษัทเอ็กซ์ตราล้าจช์จำกัดเพื่อคัดเลือกทีมเยาวชนเป็นตัวแทน ของประเทศเดินทางไปร่วมการแข่งขันชิงชนะเลิศแห่งเอเซียและการแข่งขันระดับ ชิงแชมป์โลกโดยได้ตั้งชื่อการแข่งขันว่า"แบ็ตเติ้ลออฟเดอะเยียร์ไทย แลนด์2009" ทั้งนี้โดยมีโซดาสิงห์เป็นผลิตภัณฑ์สนับสนุนหลัก</lead>
<neck></neck>
<body><p>การแข่งขันในปีนี้ทางบริษัทเอ็กซ์ตร้าล้าจช์จำกัดได้ ตั้งเป้าหมายไว้ถึงอันดับที่ 3 ของโลก การแข่งขันครั้งนี้นับเป็นโอกาสของเยาวชนไทยที่ถนัดการเต้นบี บอยจะได้มีโอกาสแสดงออกซึ่งทุกคนจะได้แสดงความสามารถในระดับประเทศโดย ผลิตภัณฑ์สิงห์ได้ให้ความสนับสนุนการจัดการแข่งขันมาตั้งแต่ปี 2548 จนถึงปี 2552 นับเป็นปีที่ 5 ซึ่งคณะกรรมการจัดการแข่งขันเชื่อมั่นว่าเยาวชนไทยจะมีการพัฒนาขึ้นไปเทียบ รัศมีกับทีมในระดับโลกได้</p>
<p>ทาง ด้าน"<persName>ท๊อป</persName>" <persName>กิตติฑัตย์ โควหกุล</persName> ตัวแทนทีม "โรมิโอ ซีเรียส" ซึ่งคว้ารางวัลชนะเลิศในปีที่แล้วคือปี 2551 ที่ผ่านมาเผยว่า การได้เข้าร่วมการแข่งขันแบ๊ตเติ้ลออฟเดอะเยียร์เมื่อปีที่แล้วเป็น ประสบการณ์ที่สุดยอดสำหรับพวกเรา นอกจากความสนุกของการได้ทำได้ทำในสิ่งที่พวกเรารักอย่างการเต้นบีบอยแล้ว สิ่งที่ตามมาคือโอกาสของการได้ออกไปพบกับเพื่อนๆ ที่รักในสิ่งเดียวกัน และยังได้โชว์ความสามารถของพวกเราให้เป็นที่ประจักษ์แก่คนทั่วไปด้วย โอกาสแบบนี้คงไม่วิ่งมาหาเราบ่อยๆ อยากชวนน้องๆ ที่ชอบเต้นบีบอยให้มาสมัครกันให้มากๆครับ</p>
<p>ส่วน <persName>สันต์ ภิรมย์ภักดี</persName> ผู้จัดการกลุ่มการตลาดเครื่องดื่มที่ไม่มีแอลกอฮอร์ของบริษัทสิงห์คอร์เปอเร ชั่น จำกัด ในนามของ "โซดาสิงห์" ผู้สนับสนุนหลักของการแข่งขันตลอด 5 ปี ที่ผ่านมาได้เผยว่า "โซดาสิงห์จัดงานนี้ขึ้นเพื่อกระตุ้นให้เยาวชนไทยได้แสดงความซ่าอย่างถูกที่ ถูกเวลา และผลักดันให้เยาวชนเหล่านี้ได้แสดงความสามารถในเวทีการแข่งขันฮิพฮอพระดับ นานาชาติซึ่งที่ผ่านมา เราพอใจในความสำเร็จที่เกิดจากความสามารถของเยาวชนไทยที่คว้าแชมป์แบ๊ต เติ้ลออฟเดอะเยียร์ที่สามารถไปสร้างชื่อเสียงในรายการแข่งขันทั้งในระดับ เอเชียและระดับโลกจนสามารถคว้าตำแหน่งที่ 5 ของโลกมาครองได้ในปี 2007</p>
<p>สิงห์ภาคภูมิใจที่ได้เป็นส่วนหนึ่งในการผลักดันวงการฮิพฮอพไทยให้ก้าวไกล รวมทั้งการผลักดันทีมบีบอยดาวเด่นของไทยให้ก้าวไปยืนเทียบชั้นกับทีมบีบอย ระดับโลกได้ ซึ่งในปีนี้เรามั่นใจว่าโอกาสที่ เยาวชนไทยจะก้าวไปติด 1 ใน 3 ทีมบีบอยระดับโลกนั้นไม่ไกลเกินเอื้อมอย่างแน่นอน ผู้จัดการกลุ่มการตลาดเครื่องดื่มไม่มีแอลกอฮอร์ กล่าวเพิ่มเติม</p>
<p>ด้วย ผลงานของน้องๆเยาวชนที่สมัครเข้ามาโชว์ฝีมือการเต้นบีบอยในปีที่ผ่านมา เราได้เห็นลีลาซ่าๆ มันส์ๆ ของเยาวชนไทยที่บอกได้เลยว่าไม่ด้อยไปกว่าเยาวชนชาติอื่นๆ สำหรับปีนี้ ถ้าอยากสัมผัสความมันส์และความซ่าของน้องๆชาวฮิพฮอพทั่วไทย ติดตามดูการแข่งขัน "แบ็ตเติ้ลออฟเดอะเยียร์2009"ในปีนี้ให้ดีโซดาสิงห์จะเริ่มโรดโชว์เปิดรับ สมัครพร้อมจัดการแข่งขันกระจายไปทั้ง 4 ภาค ทั่วประเทศโดยมีรายละเอียดดังนี้คือ</p>
<p>ภาค เหนือในระหว่างวันที่ 4 - 6 มิ.ย . 2552 ภาคกลางในระหว่างวันที่ 11-13 มิ.ย. 2552 ภาคตะวันออกเฉียงเหนือในระหว่างวันที่ 18-21 มิ.ย. 2552 ภาคใต้ในระหว่างวันที่ 25-27 มิ.ย. 2552 และในระดับประเทศที่กรุงเทพมหานครในวันเสาร์ที่ 25 ก.ค 2552 ที่อินฟินิซิตี้ฮอลล์สยามพารากอนชั้น 5</p>
<p>เยาวชน ที่มีความสามารถในการเต้นฮิพฮอพบีบอยที่สนใจร่วมแข่งขัน "แบ๊ตเติ้ลออฟเดอะเยียร์ไทยแลนด์2009 " กับ "โซดาสิงห์" ขอให้เตรียมวีซีดีหรือดีวีดีเดโมตัวอย่างผลงานการเต้นความยาวไม่เกิน 6 นาทีไว้ได้เลย รายละเอียดเพิ่มเติม เข้าไปดูได้ที่เว็บไซต์ www.botythailand.net รางวัลชนะเลิศ 200,000 บาท พร้อมกับจะได้มีโอกาสเป็นตัวแทนของประเทศไทยเดินทางไปแข่งขันระดับเอเชียที่ สิงคโปร์ในปีนี้และการแข่งขันชิงแชมป์โลกที่สหพันธรัฐเยอรมนีปลายปี 2552 นี้</p></body>
</news>
