<teiHeader>
<fileDesc>
<titleStmt>
  <title>“แม่ทัพภาค 4” ยัน “จ.ส.อ.ปัญญา” ไม่อยู่ในพื้นที่ทหาร หากเจอตัวจับส่งตำรวจแน่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=170757  </bibl>
</sourceDesc>
</fileDesc>
</teiHeader>
<news>
<headline>“แม่ทัพภาค 4” ยัน “<persName>จ.ส.อ.ปัญญา</persName>” ไม่อยู่ในพื้นที่ทหาร หากเจอตัวจับส่งตำรวจแน่</headline>
<lead></lead>
<neck></neck>
<body><p><persName>พล.ท.พิเชษฐ์ วิสัยจร</persName> แม่ทัพภาคที่ 4 กล่าวว่าถึงกรณี <persName>จ.ส.อ.ปัญญา ศรีเหลา</persName> ว่า เป็นเรื่องธรรมดาตนปกครองคน 6 หมื่นคนต้องมีคนดีและไม่ดี ใครทำความผิดต้องว่าไปตามกฎหมาย สำหรับการตรวจสอบว่าเข้ามาในกอ.รมน.อย่างไรนั้น โดยการทำงานกอ.รมน.ภาค 4 เวลาทำงานจะมีการส่งคนมาจากทุกภาค ซึ่งต้องเป็นไปตามระบบ เมื่อถามว่า หลังจากเกิดเหตุ กอ.รมน.ภาค4 จะส่งตัวกลับ <persName>พล.ท.พิเชษฐ์</persName> กล่าวว่า ช่วงที่เขามาทำงานเป็นชุดหน่วยข่าว ซึ่งทำงานเป็นวงรอบ ขณะนี้ <persName>จ.ส.อ.ปัญญา</persName> เสร็จสิ้นภารกิจหน้าที่แล้ว ทั้งนี้ ตัวตน <persName>จ.ส.อ.ปัญญา</persName> เรายังตามหา ยังหาไม่เจอ เพราะเขาพ้นความรับผิดชอบของเรา ต้องเป็นหน่วยต้นสังกัดที่มาดูแลในเรื่องนี้ </p>

    <p>เมื่อถามว่า มีข่าวว่าแอบมาหลบซ่อนในพื้นที่ทหาร <persName>พล.ท.พิเชษฐ์</persName> กล่าวว่า “ตรงไหนก็บอก ให้สื่อช่วยบอกผมหน่อย อันไหนที่ไม่ถูกไม่ควรผมจะจัดการให้ ผมรักความเป็นธรรมจะจัดการให้ ยืนยันว่าไม่ได้อยู่ในพื้นที่กองทัพภาคที่ 4 ผมไม่เห็น ถ้าเห็นจะจับให้เลย” </p></body>
</news>
