<teiHeader>
<fileDesc>
<titleStmt>
  <title>“โด่ง”ปลื้มโชว์เวทีมิตรภาพ-วัฒนธรรมญี่ปุ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=165478  </bibl>
</sourceDesc>
</fileDesc>
</teiHeader>
<news>
<headline>“<persName>โด่ง</persName>”ปลื้มโชว์เวทีมิตรภาพ-วัฒนธรรมญี่ปุ่น</headline>
<lead></lead>
<neck></neck>
<body><p>มีโอกาสได้ไปโชว์เสียงในงานแสดงศิลปวัฒนธรรมที่เมืองเกียวโด ครั้งที่ 38 ที่จะมีขึ้นในระหว่างวันที่ 17-22 กรกฎาคม ที่จะถึงนี้ ทำเอาศิลปินมิตรภาพจากประเทศไทย “<persName>โด่ง</persName>-<persName>ธีรศักดิ์ พหุลรัตน์</persName>” เจ้าของฉายา “ไอดอลมิตรภาพ” ถึงกับปลื้มสุดๆ โดยเจ้าตัวเผยว่า</p> 

 <p>“สำหรับเวทีแห่งนี้ เป็นเวทีแห่งการสร้างสรรค์มิตรภาพ-วัฒนธรรม ซึ่งนอกจากผมจะมีโอกาสได้ไปโชว์ความสามารถด้านวัฒนธรรม-ดนตรี ด้วยการนำเพลงในชุดนี้ไปร้องโชว์ที่นั่น โดยมีอาจารย์ผู้เชี่ยวชาญภาษาญี่ปุ่นเป็นผู้แปลเนื้อเพลง ก่อนที่ผมจะร้อง ซึ่งในงานนี้นอกจากผมแล้วยังมีน้องๆ นักแสดงวัฒนธรรมอีก 12 คน ที่จะไปโชว์ศิลปวัฒนธรรมของไทย สำหรับผมเองก็จะร้องเพลงในงาน 2 วันด้วยกัน ซึ่งทราบมาว่ามีผู้แทนจากอเมริกา และแคนาดา ทางด้านมิตรภาพ-วัฒนธรรมมาร่วมงานด้วย ที่สำคัญงานนี้จะมีคนญี่ปุ่นจากทั่วเกาะมาร่วมงาน ผมจะถือโอกาสนี้ช่วยโปรโมทประเทศไทยไปด้วยครับ” <persName>โด่ง</persName>กล่าว </p></body>
</news>
