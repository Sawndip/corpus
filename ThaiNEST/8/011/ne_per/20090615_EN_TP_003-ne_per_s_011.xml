<teiHeader>
<fileDesc>
<titleStmt>
  <title>"ต่าย"ผวามะเร็ง หมอดูทักเปลี่ยนชื่อใหม่"พายุ"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/150609/6209  </bibl>
</sourceDesc>
</fileDesc>
</teiHeader>
<news>
<headline>"<persName>ต่าย</persName>"ผวามะเร็ง หมอดูทักเปลี่ยนชื่อใหม่"<persName>พายุ</persName>"</headline>
<lead></lead>
<neck></neck>
<body><p>แม้จะได้บวชเรียนมามานานถึง  35  วัน  แต่พระเอกค่ายพระราม  4  <persName>ต่าย</persName>-<persName>ณัฐพล  ลียะวนิช</persName>  ก็ยังเชื่อในเรื่องโหราศาสตร์  ถึงกับไปเปลี่ยนชื่อในบัตรประชาชนเป็น<persName>พายุ</persName>  เพียงแค่ถูกหมอดูทักว่าชื่อ<persName>ณัฐพล</persName>จะทำให้เป็นโรคมะเร็ง  แต่ชื่อในการแสดงยังไม่เปลี่ยน</p>

     <p>"ผมยังใช้ชื่อเดิมอยู่ครับ  เปลี่ยนเฉพาะในบัตรประชาชนหรือทางกฎหมาย  แต่ในวงการใช้ชื่อณัฐพลเหมือนเดิม  ทุกคนจำชื่อนี้ได้แล้วเปลี่ยนไปเปลี่ยนมาเดี๋ยวสับสัน  แล้วที่เปลี่ยนคือผมเปลี่ยนก่อนบวชนะ  บังเอิญตามเพื่อนไปดูหมอที่หนึ่งที่เขาดูเรื่องตัวเลขการเปลี่ยนชื่อ  ตอนไปไม่ได้คิดอะไรตามเพื่อนไปเฉยๆ  แต่พอดีเขาทักว่าณัฐพลรวมตัวเลขแล้วมันไม่ได้  อนาคตจะทำให้สุขภาพเราไม่ดี  มีแนวโน้มเป็นโรคมะเร็งหรือโรคปอด  เราก็เปลี่ยนก็ได้เพื่อความสบายใจ  ก็เลยกลายมาเป็นพายุ</p>

     <p>ซึ่งชื่อพายุผมก็ตั้งเองนะนึกขึ้นมาเอง  เพราะตั้งแต่เด็กมาแล้วรู้สึกชอบกับชื่อนี้  และพอดูเอาตัวเลขมาบวกกันมันดีผมเอาชื่อนี้เลย  แต่เปลี่ยนมาแล้วก็มีคนทักอีกนะโดยเฉพาะผู้ใหญ่  เขาบอกว่าพายุดูรุนแรงไปมั้ยฟังดูน่ากลัวจัง  ผมก็ยังไงล่ะจะต้องเปลี่ยนอีกเหรอ  สุดท้ายก็ช่างมันไม่เปลี่ยนแล้ว  จะเกิดอะไรก็เกิดมาเถอะ  ถ้าเรามัววิตกมาก"  <persName>ต่าย</persName>กล่าว</p></body>
</news>
