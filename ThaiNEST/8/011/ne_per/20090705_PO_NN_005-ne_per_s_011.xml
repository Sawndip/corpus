<teiHeader>
<fileDesc>
<titleStmt>
  <title>ปธ.กมธ.ทหาร ปูด อบรมหลักสูตรทหารชั้นนายพัน วิทยากร ปปช. มุ่งทำลาย"เพื่อไทย--ทักษิณ"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168906  </bibl>
</sourceDesc>
</fileDesc>
</teiHeader>
<news>
<headline>ปธ.กมธ.ทหาร ปูด อบรมหลักสูตรทหารชั้นนายพัน วิทยากร ปปช. มุ่งทำลาย"เพื่อไทย--<persName>ทักษิณ</persName>"</headline>
<lead></lead>
<neck></neck>
<body><p><persName>พ.ต.ท.สมชาย เพศประเสริฐ</persName> ส.ส.สนครราชสีมา พรรคเพื่อไทย ในฐานะประธานคณะกรรมาธิการการทหาร สภาหผู้แทนราษฎร เปิดเผยว่า ตนได้รับแจ้งว่าในการอบรมหลักสูตรชั้นนายพัน รุ่น 90 ของกองทัพบก ที่ศูนย์กลางทหารราบ อ.ปราณบุรี จ.ประจวบคีรีขันธ์ ช่วงระหว่างวันที่ 26-27 มิถุนายนผ่านมา มี <persName>พล.ท.สมหมาย วงศ์มาก</persName> นายทหารนอกราชการ และที่ปรึกษาศูนย์รักษาความปลอดภัย บรรยายในหัวข้อที่เกี่ยวกับการงานของคณะกรรมการป้องกันและปราบปรามการทุจริต แห่งชาติ (ป.ป.ช.)แทนที่จะพูดถึงภารกิจหน้าที่และเชิญชวนนายทหารต่อต้านทุจริต แต่กลับพูดในทางลบใส่ร้ายป้ายสีถึงพรรคเพื่อไทยและ<persName>พ.ต.ท.ทักษิณ ชินวัตร</persName> อดีตนายกรัฐมนตรี ปั่นหัวปั่นหู สร้างความเกลียดชังให้กับพรรคเพื่อไทย ให้ต้องได้รับความเสียหายทำลายพรรคเพื่อไทย</p>
<p><persName>พ.ต.ท.สมชาย</persName> กล่าวอีกว่า ตนเชื่อว่ารัฐบาลและกองทัพต้องรู้เห็นเป็นใจแน่นอน เพื่อทำให้พี่น้องทหารเกิดความมาเข้าใจพรรคเพื่อไทยและ<persName>พ.ต.ท.ทักษิณ</persName> ซึ่งตนคิดว่าการบรรยายใส่ร้ายพรรคเดียว หากรัฐบาลและกองทัพ ปล่อยให้เป็นเช่นนี้จะยิ่งสร้างความแตกแยกเพิ่มมากขึ้น อย่างไรก็ตาม ทราบว่ามีนายทหารจำนวนมากไม่สบายใจถึงกับลุกออกจากห้องระหว่างบรรยายหลายนาย </p></body>
</news>
