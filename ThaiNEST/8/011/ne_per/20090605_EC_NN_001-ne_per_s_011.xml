<teiHeader>
<fileDesc>
<titleStmt>
  <title>ผู้ค้าซอฟต์แวร์   หั่นแหลกราคา   สู้สินค้าผิดกม.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=164511  </bibl>
</sourceDesc>
</fileDesc>
</teiHeader>
<news>
<headline>ผู้ค้าซอฟต์แวร์   หั่นแหลกราคา   สู้สินค้าผิดกม.</headline>
<lead></lead>
<neck></neck>
<body><p><persName>นายรุ่งเรือง ลิ้มชูปฏิภาณ์</persName> ผู้อำนวยการ สำนักงานส่งเสริมอุตสาหกรรมซอฟต์แวร์แห่งชาติ (องค์การมหาชน) หรือ ซิป้า เปิดเผยว่า ได้หารือกับบริษัทผู้ผลิตซอฟต์แวร์ชั้นนำกว่า 36 บริษัท เช่น ไมโครซอฟท์ ,เทรนด์ ไมโคร ,ไซแมนเทค และ ออโต้เดสก์ รวมถึงผู้ผลิตซอฟต์แวร์ไทย ในการจัดโปรโมชั่นซอฟต์แวร์ราคาพิเศษให้ส่วนลด 10-50% เพื่อช่วยเหลือธุรกิจขนาดกลางและขนาดย่อม (เอสเอ็มอี)ของไทย ให้สามารถเข้าถึงซอฟต์แวร์ได้ในราคาถูก </p>

 <p>โดยปัจจุบัน เอสเอ็มอี มีอยู่กว่า 2 ล้านรายทั่วประเทศ แต่ไม่สามารถเข้าถึงซอฟต์แวร์ถูกกฎหมายได้ เนื่องจากมีราคาสูง ประกอบกับเศรษฐกิจตกต่ำ ทำให้ผู้ประกอบการที่มีความจำเป็นต้องใช้ซอฟต์แวร์หันไปใช้สินค้าละเมิดลิขสิทธิ์ ซึ่งสร้างความเสียหายให้กับระบบเศรษฐกิจโดยรวมอย่างมาก </p>

 <p>โครงการโปรโมชั่นดังกล่าวจึงถือเป็นแนวทางหนึ่งในการสนองนโยบายรัฐบาลในการ รณรงค์ให้ประชาชน และองค์กรธุรกิจใช้ซอฟต์แวร์ที่ถูกลิขสิทธิ์ และเป็นการป้องกันผู้ผลิตซอฟต์แวร์จากการถูกละเมิดทรัพย์สินทางปัญหา รวมถึงเป็นแนวทางช่วยกระตุ้นให้เกิดการคิดค้นพัฒนานวัตกรรมใหม่ๆ ในตลาดอีกทางหนึ่งด้วย </p></body>
</news>
