<teiHeader>
<fileDesc>
<titleStmt>
  <title>ประโภชฌ์ ดูแลงานโครงการชุมชนพอเพียง  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-20 12:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/news-maker/20090720/61267/%e0%b8%9b%e0%b8%a3%e0%b8%b0%e0%b9%82%e0%b8%a0%e0%b8%8a%e0%b8%8c%e0%b9%8c-%e0%b8%94%e0%b8%b9%e0%b9%81%e0%b8%a5%e0%b8%87%e0%b8%b2%e0%b8%99%e0%b9%82%e0%b8%84%e0%b8%a3%e0%b8%87%e0%b8%81%e0%b8%b2%e0%b8%a3%e0%b8%8a%e0%b8%b8%e0%b8%a1%e0%b8%8a%e0%b8%99%e0%b8%9e%e0%b8%ad%e0%b9%80%e0%b8%9e%e0%b8%b5%e0%b8%a2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><persName>ประโภชฌ์</persName> ดูแลงานโครงการชุมชนพอเพียง</headline>
<lead><persName>ประโภชฌ์ สภาวสุ</persName> ดูแลงานโครงการชุมชนพอเพียง ช่วยพี่ชาย จนเจอ"เผือกร้อน"</lead>
<neck></neck>
<body><p><persName>นายประโภชฌ์ สภาวสุ</persName> รองประธานคณะกรรมการบริหารโครงการเศรษฐกิจพอเพียงเพื่อยกระดับชุมชน ในฐานะผู้ขับเคลื่อนงานตามนโยบายเศรษฐกิจพอเพียง กำลังเผชิญแรงกดดันจากกรณี ส.ส.พรรคเพื่อไทย รุมเปิดโปงขบวนการอ้างพรรคการเมืองใหญ่เข้าไปเจ้ากี้เจ้าการให้คณะกรรมการชุมชนจัดซื้อสินค้าราคาแพงเกินจริง แถมยังไม่มีคุณภาพ</p>
<p>"<persName>ปีโภชฌ์</persName>" เกิดเมื่อ18 ธันวาคม 2501 เป็นบุตรคนสุดท้องของ<persName>นายประมวล</persName>กับ<persName>คุณหญิงศรีประพาฬ สภาวสุ</persName> มีพี่ชายชื่อ<persName>นายกอร์ปศักดิ์ สภาวสุ</persName> รองนายกรัฐมนตรีฝ่ายเศรษฐกิจ สมรสกับ<persName>นางปริมใจ</persName></p>
<p>จบสถาปัตยกรรมศาสตรบัณฑิต จุฬาลงกรณ์มหาวิทยาลัย เคยเป็นส.ส.พระนครศรีอยุธยา พรรคเอกภาพ ปี 2531 ควบผู้ช่วยเลขานุการรัฐมนตรีว่าการทบวงมหาวิทยาลัย เป็นเลขานุการรัฐมนตรีว่าการกระทรวงคมนาคมในปี 2533 สอบตกเลือกตั้ง ส.ส.พระนครศรีอยุธยาปี 2540 จึงออกมาทำธุรกิจเฟอร์นิเจอร์ ในตำแหน่งกรรมการผู้จัดการบริษัท โบโซฟา จำกัด </p>
<p>ในปี 2544 ได้เป็น ส.ว.พระนครศรีอยุธยา ปี 2550 ลงสมัคร ส.ส.ระบบสัดส่วน หมายเลข 15 พรรคมัชฌิมาธิปไตยแต่ไม่ได้รับเลือกตั้ง กลับไปทำธุรกิจตามเดิม แต่ก็ยังไม่ทิ้งงานการเมือง โดยไปช่วยงานกรรมาธิการวิสามัญบันทึกเจตนารมณ์ จดหมายเหตุ และตรวจรายงานการประชุม สภาผู้แทนราษฎร</p>
<p>ปี 2552 พี่ชายดึงตัวให้มาช่วยดูแลงานโครงการชุมชนพอเพียงจนเจอ "เผือกร้อน"</p></body>
</news>
