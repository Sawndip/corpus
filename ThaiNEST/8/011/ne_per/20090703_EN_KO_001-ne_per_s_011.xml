<teiHeader>
<fileDesc>
<titleStmt>
  <title>อภิสิทธิ์มอบเสื้อ"ฉันรักปท.ไทย"กับนิชคุณ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090703/19257/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%a1%e0%b8%ad%e0%b8%9a%e0%b9%80%e0%b8%aa%e0%b8%b7%e0%b9%89%e0%b8%ad%e0%b8%89%e0%b8%b1%e0%b8%99%e0%b8%a3%e0%b8%b1%e0%b8%81%e0%b8%9b%e0%b8%97.%e0%b9%84%e0%b8%97%e0%b8%a2%e0%b8%81%e0%b8%b1%e0%b8%9a%e0%b8%99%e0%b8%b4%e0%b8%8a%e0%b8%84%e0%b8%b8%e0%b8%93.html  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>มอบเสื้อ"ฉันรักปท.ไทย"กับ<persName>นิชคุณ</persName></headline>
<lead>สมาชิกวง 2 PM จากประเทศเกาหลี 1 ใน 7 ของวง มีหนุ่มน้อยสุดฮอตจากประเทศไทย <persName>นิชคุณ หรเวชกุล</persName> รวมอยู่ด้วย เข้าพบ "<persName>อภิสิทธิ์ เวชชาชีวะ</persName>" ที่ทำเนียบรัฐบาล โอกาสที่เดินทางมาร่วมงานป๊อป มิวสิค อวอร์ดส 2009 ณ แหลมบาลีฮาย พัทยา นายกฯได้มอบเสื้อเยื้อและพัดเพื่อช่วยประชาสัมพันธ์ "ฉันรักประเทศไทย" ด้วย</lead>
<neck></neck>
<body><p>เมื่อเวลา 13.30 น.วันที่ 3 ก.ค. <persName>นายอภิสิทธิ์ เวชชาชีวะ</persName> นายกรัฐมนตรี ได้เปิดโอกาสให้ดาราศิลปินไทย คือ<persName>นายนิชคุณ หรเวชกุล</persName> ศิลปินไทยที่โด่งดังในประเทศเกาหลี สมาชิกวง 2PM พร้อมด้วยศิลปินเกาหลีทั้งหมด 7 คนเข้าคารวะนายกฯ เนื่องในโอกาสมาเยือนประเทศไทย โดยมี <persName>นายอิทธิพล คุณปลื้ม</persName> นายกสมาคมการท่องเที่ยวแห่งประเทศไทย เป็นผู้ประสานงาน</p>

<p>ทั้งนี้ <persName>นายอภิสิทธิ์</persName> ได้มอบของที่ระลึกให้กับศิลปิน ได้แก่เสื้อยืด “ ฉันรักประเทศไทย ” และเข็มกลัด นอกจากนี้ ยังได้สอบถามถึงความนิยมของ<persName>นิชคุณ</persName> ที่ไปโด่งดังในต่างประเทศ พร้อมกับชื่นชม ที่นำพาชื่อเสียงมาสู่ประเทศไทย อีกทั้งยังขอให้<persName>นิชคุณ</persName> ช่วยประชาสัมพันธ์วัฒนธรรมไทย อาหารไทย และแหล่งท่องเที่ยวให้กับชาวต่างชาติโดยเฉพาะชาวเกาหลี ให้หันมาเที่ยวในไทยมากขึ้น รวมไปถึงช่วยเผยแพร่วัฒนธรรมไทยอีกด้วย</p>

 <p><persName>นายนิชคุณ</persName> ให้สัมภาษณ์กับสื่อมวลชนสั้น ๆ ถึงการมาเยือนเมืองไทยว่า รู้สึกเป็นเกียรติ ที่เป็นนักร้องต่างประเทศกลุ่มแรก ที่ได้เข้าพบนายกฯ ทั้งนี้ขอให้กำลังใจให้นายกฯ สู้ นอกจากนี้ ยังได้พบกับ <persName>น.ส. ปราง เวชชาชีวะ</persName> บุตรสาวนายกฯ ที่เข้ามาร่วมรับประทานอาหาร และเข้ามาพูดคุยและถ่ายรูป</p>

 <p>ทั้งนี้ เขาในฐานะคนไทย จะช่วยรณรงค์ ให้คนต่างชาติหันมาเที่ยวเมืองไทยมากขึ้น และพยายามบอกว่า เมืองไทยสวยอย่างไร น่าเที่ยวอย่างไร อยากจะรณรงค์ให้ต่างชาติเรียนรู้ภาษาไทย สมาชิกทั้งวง รู้สึกดีใจที่ได้กลับมาประเทศไทยอีก</p>

<p>ขณะที่หนุ่มศิลปินชื่อดังจากเกาหลี 6 คน ขาด "<persName>ณิชคุณ</persName>" ศิลปินชาวไทย ให้สัมภาษณ์พิเศษ ณ โรงแรมดุสิตธานี กทม.</p></body>
</news>
