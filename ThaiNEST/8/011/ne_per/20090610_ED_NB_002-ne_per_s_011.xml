<teiHeader>
<fileDesc>
<titleStmt>
  <title>สวทช.มอบทุนวิจัยแกนนำให้นักวิจัย ม.เชียงใหม่ หวังพัฒนาชุดตรวจวินิจฉัยและยารักษาโรคหัวใจ  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030248&tb=N255206  </bibl>
</sourceDesc>
</fileDesc>
</teiHeader>
<news>
<headline>สวทช.มอบทุนวิจัยแกนนำให้นักวิจัย ม.เชียงใหม่ หวังพัฒนาชุดตรวจวินิจฉัยและยารักษาโรคหัวใจ</headline>
<lead>สวทช.มอบทุนวิจัยแกนนำให้นักวิจัย ม.เชียงใหม่ คนแรกของประเทศ หวังพัฒนาชุดตรวจวินิจฉัยและยารักษาโรคหัวใจ</lead>
<neck></neck>
<body><p>สำนักงานพัฒนาวิทยาศาสตร์และเทคโนโลยี แห่งชาติ (สวทช.) กระทรวงวิทยาศาสตร์และเทคโนโลยี ได้รับทุนนักวิจัยแกนนำคนแรกของประเทศ จำนวน 20 ล้านบาทให้กับ <persName>ศ.ดร.วัชระ กสิณฤกษ์</persName> คณะเทคนิคการแพทย์ มหาวิทยาลัยเชียงใหม่ ในผลงานโครงการวิจัยการพัฒนาชุดตรวจวินิจฉัยและยารักษาโรค โดยใช้สารโมโนโคลนอล แอนติบอดี้ โดย <persName>ศ.ดร.วัชระ</persName> กล่าวว่า สารโมโนโคลนอล แอนติบอดี้ หรือสารชีวโมเลกุลที่พัฒนาขึ้นได้ในห้องปฏิบัติการ ในต่างประเทศจะนำมาประยุกต์ใช้เป็นชุดตรวจวินิจฉัย และเป็นยาป้องกันและรักษาโรค ขณะที่ประเทศไทยต้องมีการนำเข้าชุดตรวจดังกล่าวจากต่างประเทศถึงร้อยละ 98 ทำให้สูญเสียงบประมาณปีละไม่ต่ำกว่า 3,000 ล้านบาท ดังนั้น จึงต้องการศึกษาโมโนโคลนอล แอนติบอดี้ เพื่อนำมาพัฒนาเป็นยารูปแบบใหม่ในการรักษาโรค เช่น มะเร็ง ภูมิคุ้มกันต่อต้านตัวเอง และ โรคเอดส์ ตลอดจนพัฒนาเป็นชุดตรวจวินิจฉัยโรคต่างๆ ที่เป็นปัญหาสาธารณสุขของประเทศ เช่น วัณโรค ซึ่งเดิมอาศัยการตรวจจากเสมหะและต้องใช้เวลากว่าครึ่งวันจึงจะรู้ผล แต่หากพัฒนาชุดตรวจดังกล่าวสำเร็จ จะใช้เวลาเพียง 10 นาทีเท่านั้น และโรคหัวใจขาดเลือด โดยวิธีการตรวจในปัจจุบันจะดูเพียงระดับโคเรสเตอรอลในเลือด ซึ่งบอกความเสี่ยงของการเกิดโรคได้ในระดับหนึ่งเท่านั้น จึงต้องการพัฒนาชุดตรวจที่ดูจากระดับ LDL ขนาดเล็กซึ่งจะให้ผลที่แม่นยำกว่าถึง 7 เท่า</p>
<p>สำหรับ <persName>ศ.ดร.วัชระ กสิณฤกษ์</persName> นักวิจัยที่ได้รับทุนมีผลงานการพัฒนาชุดตรวจคัดกรองพาหะโรคแอลฟาธาลัสซีเมีย เป็นชุดแรกในโลก และพัฒนาชุดน้ำยาตรวจนับเม็ดเลือดขาว สำหรับเครื่องวิเคราะห์เม็ดเลือดอัตโนมัติ เพื่อติดตามอาการของผู้ป่วยเอดส์ และยังได้รับมอบรางวัลนักวิทยาศาสตร์ดีเด่น สาขาวิทยาภูมิคุ้มกัน ประจำปี 2551 จากมูลนิธิส่งเสริมวิทยาศาสตร์และเทคโนโลยีในพระบรมราชูปถัมภ์ รวมถึง รางวัลมหิดล-บี บราวน์ เพื่อการแพทย์และสาธาณสุขไทย ประจำปี 2550 </p></body>
</news>
