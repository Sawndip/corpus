<teiHeader>
<fileDesc>
<titleStmt>
  <title>เจ็ตสกีทันสมัยทำเรียลลิตี้ ชวนวัยรุ่นซิ่งชิงทุนฯ1แสน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/180609/6400  </bibl>
</sourceDesc>
</fileDesc>
</teiHeader>
<news>
<headline>เจ็ตสกีทันสมัยทำเรียลลิตี้ ชวนวัยรุ่นซิ่งชิงทุนฯ1แสน</headline>
<lead><persName>นายสถาพร  นวมาลา</persName>  เลขาธิการสมาคมเจ็ตสกีแห่งประเทศไทยฯ,  <persName>นายศึกษิฐ   ชลศึกษ์</persName>  ผจก.อาวุโสฝ่ายการตลาด  บริษัท  ทรูวิชั่นส์  จำกัด  (มหาชน),  <persName>ดร.สรจักร  เกษมสุวรรณ</persName>  อธิการบดี   ม.นานาชาติแสตมฟอร์ด  และ<persName>คุณปิยพรรณ   จิราธิวัฒน์</persName>  ผอ.อาวุโสฝ่ายการตลาดขายตรงและภาพลักษณ์องค์กร  บริษัท  เซ็นทรัล  เทรดดิ้ง  จำกัด  เปิดเผยว่า   สำหรับโครงการทรูสปอร์ต  แสตมฟอร์ด  เจ็ตสกีชาเลนจ์  2009  เป็นหนึ่งในแผนงานเชิงรุกของสมาคมฯ  หลังจากที่แผนงานหลักในการพัฒนาวงการแข่งไทยก้าวสู่จุดสูงสุด  จากการจัดแข่ง  "เจ็ตสกีเวิลด์คัพกรังด์ปรีซ์"  ซึ่งมีสถานะในอันดับที่  1  ของโลก  ประสบความสำเร็จ   ทำให้ไทยอยู่ในกลุ่มชาติผู้นำของวงการเจ็ตสกีโลกกับสหรัฐ  ฝรั่งเศส  ญี่ปุ่น   ดูไบ  ฯลฯ</lead>
<neck></neck>
<body><p>กิจกรรมนี้ เป็นหนึ่งในการเพิ่มฐานความแข็งแกร่งของกีฬาในสังคมไทยเพื่อแสดงให้เห็นว่ากีฬาเจ็ตสกีอยู่ใกล้ตัวนี่เองใครๆก็สัมผัสได้เล่นง่ายและสนุกอย่างมากแต่เป็นการเล่นเพื่อประสบการณ์สันทนาการเป็นมอเตอร์สปอร์ตเดือนหนึ่งจะเช่าเล่น2-3ครั้งกับเพื่อนๆก็ทำได้ง่ายมาก แล้วถ้ามีความมุ่งมั่นถึงระดับความต้องการที่เป็นนักกีฬาจริงจังอย่างน้อยต่อไปก็จะมีกิจกรรมนี้รองรับ</p>
<p> โดยจะรับสมัครเฉพาะผู้สนใจหน้าใหม่ไม่เคยแข่งขัน แบ่งออกเป็น 2รุ่นคือประเภทหญิงและชายแยกกันทุกคนจะได้มาเริ่มต้นฝึกเจ็ตสกีทุกวันเสาร์ต่อเนื่องรวม10ครั้งพร้อมกับทำเป็นรายการเรียลลิตี้ออกอากาศทางทรูสปอร์ต สุดท้ายจะต้องแข่งขันแบบวิ่งคู่ขนานคนละลู่ เพื่อวัดความเป็นสุดยอดนักเจ็ตสกีของเกมครั้งนี้โดยมีรางวัลทุนการศึกษาเงินสดสูงถึง 100,000บาท,30,000บาท,10,000 บาทเป็นรางวัลในแต่ละรุ่นโดยผู้ที่สนใจทุกคนที่มีอายุ17-21ปีสามารถสมัครได้จนถึง30มิถุนายน 2552เท่านั้น ผ่านทางเว็บไซต์ม.นานาชาติแสตมฟอร์ด www.stamford.eduหรือสอบถามที่สมาคมเจ็ตสกีฯ0-2910-0258-9.</p></body>
</news>
