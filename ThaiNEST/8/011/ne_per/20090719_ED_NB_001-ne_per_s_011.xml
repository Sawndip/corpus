<teiHeader>
<fileDesc>
<titleStmt>
  <title>เด็กไทยคว้า 1 เหรียญทอง 3 เหรียญเงิน จากการแข่งขันชีววิทยาโอลิมปิก ที่ญี่ปุ่น  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207190046&tb=N255207&return=ok&news_headline="%e0%b4%e7%a1%e4%b7%c2%a4%c7%e9%d2%201%20%e0%cb%c3%d5%c2%ad%b7%cd%a7%203%20%e0%cb%c3%d5%c2%ad%e0%a7%d4%b9%20%a8%d2%a1%a1%d2%c3%e1%a2%e8%a7%a2%d1%b9%aa%d5%c7%c7%d4%b7%c2%d2%e2%cd%c5%d4%c1%bb%d4%a1%20%b7%d5%e8%ad%d5%e8%bb%d8%e8%b9"  </bibl>
</sourceDesc>
</fileDesc>
</teiHeader>
<news>
<headline>เด็กไทยคว้า 1 เหรียญทอง 3 เหรียญเงิน จากการแข่งขันชีววิทยาโอลิมปิก ที่ญี่ปุ่น</headline>
<lead>เยาวชนไทย ประสบความสำเร็จคว้า 1 เหรียญทอง 3 เหรียญเงิน จากการแข่งขันชีววิทยาโอลิมปิกระหว่างประเทศ ประจำปี 2552 ที่ประเทศญี่ปุ่น</lead>
<neck></neck>
<body><p><persName>นางสาวนารี วงศ์สิโรจน์กุล</persName> รักษาการแทนผู้อำนวยการสถาบันส่งเสริมการสอนวิทยาศาสตร์และเทคโนโลยี (สสวท.) เปิดเผยว่า ตามที่ สสวท. ได้คัดเลือกและจัดส่งคณะผู้แทนประเทศไทยไปแข่งขันชีววิทยาโอลิมปิกระหว่าง ประเทศ ประจำปี 2552 จำนวน 4 คน ระหว่างวันที่ 12-19 กรกฎาคม 2552 ณ เมืองซึคูบา ประเทศญี่ปุ่น ผลปรากฏว่า เยาวชนไทยสามารถคว้าเหรียญรางวัลจากการแข่งขันได้จำนวน 1 เหรียญทอง 3 เหรียญเงิน ได้แก่ <persName>นางสาวนันทนัช วุฒิไกรวิทย์</persName> โรงเรียนเตรียมอุดมศึกษา เหรียญทอง / <persName>นายวีรภัทร คิ้ววงศ์งาม</persName> โรงเรียนเตรียมอุดมศึกษา พัฒนาการ เหรียญเงิน / <persName>นางสาวฝันฝ้าย สมเกียรติ</persName> โรงเรียนเตรียมอุดมศึกษา เหรียญเงิน และ <persName>นายจตุพร วานิชานนท์</persName> โรงเรียนสวนกุหลาบวิทยาลัย เหรียญเงิน</p>
<p><persName>นางสาวนันทนัช วุฒิไกรวิทย์</persName> (เพชร) จากโรงเรียนเตรียมอุดมศึกษา ผู้ได้รับเหรียญทอง เปิดเผยว่า โอลิมปิกวิชาการเปิดโอกาสให้เด็กที่สนใจในสาขาวิชาการต่าง ๆ ของแต่ละประเทศได้มาพบและรู้จักกัน ซึ่งไม่ใช่โอกาสที่หาได้ง่าย ๆ นับเป็นเกียรติสูงสุดที่ได้เป็นผู้แทนประเทศไทย ทั้งนี้ตนเองพยายามบริหารเวลาในชีวิตคือ แบ่งเวลาทั้งด้านเรียน พักผ่อน ทำกิจกรรมโรงเรียน ทำการบ้านและทบทวนสม่ำเสมอ ซึ่งทำให้เรียนได้เต็มที่ และเวลาเล่นก็เล่นได้อย่างไม่มีกังวล นอกจากนี้ยังมีกำลังใจจากความรักความอบอุ่นของคุณพ่อคุณแม่ด้วย ที่เป็นพลังสำคัญให้ประสบความสำเร็จ</p>
<p>ทั้งนี้ เยาวชนไทยจะเดินทางกลับถึงไทยในวันนี้ (19 ก.ค.52) เที่ยวบินที่ TG 677 เวลา 21.25 น.ซึ่ง สสวท. จะมีพิธีต้อนรับ ที่ ท่าอากาศยานสุวรรณภูมิ บริเวณชั้น 2 ด้านใน ประตูที่ 5 </p></body>
</news>
