<teiHeader>
<fileDesc>
<titleStmt>
  <title>ศาลเลื่อนพิพากษาคดี'หม่อมอุ๋ย'ฟ้อง'สนธิ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-16 14:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8628  </bibl>
</sourceDesc>
</fileDesc>
</teiHeader>
<news>
<headline>ศาลเลื่อนพิพากษาคดี'<persName>หม่อมอุ๋ย</persName>'ฟ้อง'<persName>สนธิ</persName>'</headline>
<lead></lead>
<neck></neck>
<body><p>วันนี้(16 ก.ค.)ที่ศาลอาญา ถนนรัชดาภิเษก ศาลนัดอ่านคำพิพากษาในคดีที่ <persName>ม.ร.ว.ปรีดิยาธร เทวกุล</persName> อดีตรองนายกรัฐมนตรี และอดีต รมว.คลัง เป็นโจทก์ฟ้อง บริษัท ไทยเดย์ ด็อท คอม จำกัด <persName>นายสนธิ ลิ้มทองกุล</persName> แกนนำพันธมิตรฯ บริษัท แมเนเจอร์ มีเดีย กรุ๊ป จำกัด (มหาชน) และ<persName>นายขุนทอง ลอเสรีวานิช</persName> บรรณาธิการผู้พิมพ์ผู้โฆษณา นสพ.ผู้จัดการ เป็นจำเลยที่ 1- 4 ในความผิดฐานหมิ่นประมาทด้วยการโฆษณา กรณีเมื่อวันที่ 12 ม.ค.50 <persName>นายสนธิ</persName> ใส่ความโจทก์ผ่านรายการเมืองไทยรายสัปดาห์ ออกอากาศทางช่อง New 1 เอเอสทีวี ทำนองว่าโจทก์ ล้างมลทินให้กลุ่มอำนาจเก่า ปล่อยให้มีการออกสลากบนดิน 2 ตัวขัดต่อกฎหมาย และโจทก์ช่วยเหลือ<persName>นายศิโรตม์ สวัสดิพาณิชย์</persName> อดีตอธิบดีกรมสรรพากร ที่ไม่ตรวจสอบการขายหุ้นแอมเพิล ริชให้กลุ่มทุนเทมาเส็ก ประเทศสิงคโปร์ และปกป้องผู้กระทำผิดกรณีที่ปล่อยให้มีการโอนหุ้นชิน บมจ.ชินคอร์ป ฯโดยไม่เสียภาษี </p>

<p>อย่างไรก็ตาม ทนายความของ<persName>นายสนธิ</persName> ได้ยื่นคำร้องพร้อมแถลงต่อศาลว่า <persName>นายสนธิ</persName> อยู่ระหว่างการพักฟื้นจากการถูกลอบยิง จึงขอเลื่อนนัดอ่านคำพิพากษาไปก่อน ศาลสอบถามทนายความโจทก์แล้วไม่คัดค้าน จึงมีคำสั่งเลื่อนอ่านคำพิพากษาไปเป็นวันที่ 10 ก.ย. นี้ เวลา 09.00 น.</p></body>
</news>
