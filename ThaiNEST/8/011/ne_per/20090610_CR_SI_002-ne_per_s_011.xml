<teiHeader>
<fileDesc>
<titleStmt>
  <title>ผบช.น.แถลงจับแก๊งค้ายาบ้าสั่งตรงจากคลองเปรม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39865  </bibl>
</sourceDesc>
</fileDesc>
</teiHeader>
<news>
<headline>ผบช.น.แถลงจับแก๊งค้ายาบ้าสั่งตรงจากคลองเปรม</headline>
<lead></lead>
<neck></neck>
<body><p>เมื่อเวลา 12.00 น.วันที่ 10 มิ.ย.52  <persName>พล.ต.ท.วรพงษ์ ชิวปรีชา</persName>  ผบช.น. <persName>พ.ต.อ.เอกรัตน์ ลิ้มสังกาศ</persName> ผกก.สืบสวนนครบาล 6  ร่วมกันแถลงข่าว ผลการจับกุมตัว กุม<persName>นางกัลยา</persName> หรือ<persName>คำอ่อน  ยานะ</persName> อายุ 40 ปี ชาวไทยที่ราบสูง สัญชาติไทย ภูมิลำเนา จ.เชียงใหม่  พร้อมของกลางยาบ้า  16,000 เม็ด โดยจับกุมตัวได้ภายในอาคารซาร่าอพาร์ทเม้นท์ ถนนสุขเกษม ซอย 7  ต.ป่าตัน  อ.เมือง จ.เชียงใหม่  เมื่อวันที่  8 มิ.ย.ที่ผ่านมา  </p>
        <p><persName>พล.ต.ท.วรพงษ์</persName>  กล่าวว่า ในคดีนี้  ผู้ต้องหา รับสารภาพว่า  ได้ค่าจ้างจากการขนยาบ้ามัดละ 1 หมื่นบาท โดยมี เจ๊ ชาวม้ง มาติดต่อในหมู่บ้าน ก่อนจะให้ทำงานครั้งนี้ได้พาเที่ยวสถานที่ต่างๆ ในเชียงใหม่และพาไปสาบานที่วัดแห่งหนึ่งใน จ.เชียงใหม่ ว่า  จะไม่ทรยศ   สาเหตุที่ทำเพราะเพิ่งเลิกกับสามี  มีบุตรด้วยกัน 4 คน ก่อนหน้านี้มีอาชีพทำสวนลิ้นจี่ แต่ขาดทุน และลูกอีกคนหนึ่งป่วยต้องเข้าโรงพยาบาล จึงตัดสินใจลงมือทำเพราะต้องการเงิน  ยอมรับทำเป็นครั้งแรกก็ถูกตำรวจจับได้เสียแล้ว</p>
            <p><persName>พล.ต.ท.วรพงษ์</persName> กล่าวต่อ ว่าได้สั่งการให้ขยายผลจับกุมผู้ร่วมขบวนการที่เหลือเพราะเชื่อว่าน่าจะเป็นขบวนการใหญ่และมีเครือข่ายใน กทม. ส่วนคำให้การของผู้ต้องหาที่ระบุทำครั้งแรกนั้นเป็นสิ่งที่สามารถให้การได้ซึ่งเจ้าหน้าที่ตำรวจไม่ได้ปักใจเชื่อเพราะสืบสวนติดตามพฤติการณ์ของคนกลุ่มนี้มานานแล้ว     </p>
             <p>ส่วนอีกคดี  <persName>พล.ต.ต.ฉันทวิทย์ รามสูต</persName> ผบก.ตปพ. <persName>พ.ต.อ.ภาณุรัตน์ หลักบุญ</persName> ผกก.1 บก.ตปพ. แถลงข่าวจับกุมผู้ต้องหาค้ายาบ้าพร้อมด้วยผู้ต้องหาจำนวน 4 นาย  คือ 1.<persName>นายชัชวาลย์</persName> หรือ <persName>บอย สวาทภักดี</persName> อายุ 22 ปี 2.<persName>นายอัษนัย</persName> หรือ <persName>ฮัต เหล็กศิริ</persName> อายุ 28 ปี 3.<persName>นายกฤษฎา</persName> หรือ<persName>ป็อป ขาวโชติช่วง</persName> อายุ 36 ปี และ 4.<persName>นางวรารัตน์</persName> หรือ<persName>หน่อย เฉลยศิลป์</persName> อายุ 25 ปี พร้อมของกลางยาบ้า 8,230 เม็ด รถยนต์บีเอ็มดับบลิว ทะเบียน ชช 3222 กรุงเทพ รถยนต์กระบะอีซูซุ สีบรอนซ์ทอง ทะเบียน 2483 กรุงเทพมหานคร </p>
        <p><persName>นายชัชวาลย์</persName>  1 ในผู้ต้องหาให้การรับสารภาพว่า เป็นช่างซ่อมรถจักรยานยนต์ ในซอยลาดพร้าว 132 (วัดกลาง) แขวงคลองจั่น เขตบางกะปิ กรุงเทพมหานคร และรู้จักกับ<persName>นายสุริยา</persName> หรือ <persName>หนุ่ม</persName> ซึ่งต้องโทษ อยู่ในเรือนจำคลองเปรม เมื่อครั้งที่ต้องโทษเช่นกัน เมื่อพ้นโทษออกมา <persName>นายสุริยา</persName>ได้ติดต่อประสานให้ไปรับยาบ้าไปส่งตามที่ต่างๆ โดยให้ค่าจ้างเที่ยวละ 10,000 บาท โดยทำมาแล้ว 2 ครั้ง และครั้งล่าสุดเพิ่งได้ค่าจ้างเพียง 5,000 บาทเท่านั้น ล่าสุดเมื่อวันที่ 9 มิ.ย.52 ก็ได้รับโทรศัพท์จาก <persName>นายสุริยา</persName> ให้ไปรับยาบ้าจากชายไม่ทราบชื่อ และให้มาส่งที่ลาดจอดรถด้านหลังห้างเทสโก้โลตัส สาขาวังหิน จึงถูกจับกุมได้ดังกล่าว </p>
       <p> ด้าน <persName>พล.ต.ต.ฉันวิทย์ รามสูต</persName> ผบก.ตปพ. กล่าวว่า จากการสืบสวนของเจ้าหน้าที่ทราบว่าทั้งหมดเป็นเครือข่ายเดียวกันโดยจะประสานจากเครือข่ายในเรือนจำแห่งหนึ่ง และนำมาจำหน่ายในพื้นที่ กทม. และทราบว่า<persName>นายชัชวาลย์</persName> เป็นผู้ส่งมอบยาบ้าและทำมาแล้วหลายครั้ง เจ้าหน้าที่จึงติดตามล่อซื้อและจับกุมได้ ก่อนที่จะขยายผลไปจับกุมผู้ต้องหาที่เหลือ พร้อมแจ้งข้อหา มียาเสพติดให้โทษประเภท 1 ไว้ในครอบครองเพื่อจำหน่ายโดยผิดกฎหมาย และจะควบคุมตัว ส่ง บช.ปส. ดำเนินการตามขั้นตอนต่อไป </p></body>
</news>
