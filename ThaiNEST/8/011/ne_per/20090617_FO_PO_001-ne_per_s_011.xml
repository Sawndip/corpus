<teiHeader>
<fileDesc>
<titleStmt>
  <title>ทายาท‘คิม’ ดอดเยือนจีน ย้ำสถานะผู้นำ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52599  </bibl>
</sourceDesc>
</fileDesc>
</teiHeader>
<news>
<headline>ทายาท‘<persName>คิม</persName>’ ดอดเยือนจีน ย้ำสถานะผู้นำ</headline>
<lead>ลูกชายคนที่สาม ของ<persName>คิมจองอิล</persName>พบผู้นำจีน ตอกย้ำฐานะทายาทการเมือง</lead>
<neck></neck>
<body><p><persName>คิมจองอุน</persName> บุตรชายคนที่สามของ<persName>คิมจองอิล</persName> ผู้นำเกาหลีเหนือที่ได้รับการแต่งตั้งให้เป็นทายาททางการเมืองของผู้เป็นพ่อ เดินทางเยือนจีนอย่างลับๆ เมื่อวันที่ 10 มิ.ย. ที่ผ่านมา โดยเข้าพบ<persName>ประธานาธิบดี หูจิ่นเทา</persName> และผู้นำระดับสูงคนอื่นๆ ของจีน ในฐานะว่าที่ผู้นำคนใหม่ </p>
<p>หนังสือพิมพ์อาซาฮี ชิมบุน ของญี่ปุ่นรายงานว่า เจ้าหน้าที่ของเกาหลีเหนือผู้หนึ่งได้กล่าวกับฝ่ายจีนว่า <persName>คิมจองอุน</persName> วัย 26 ปี ได้รับการแต่งตั้งอย่างไม่เป็นทางการให้รับสืบทอดอำนาจต่อจากผู้เป็นพ่อ ทั้งยังดำรงตำแหน่งระดับสูงในพรรคแรงงานเกาหลีเหนือ ที่ผูกขาดการบริหารประเทศทั้งหมด </p>
<p>ขณะที่ <persName>คิมจองอุน</persName> ร้องขอให ้จีนช่วยเหลือเกาหลีเหนือด้าน พลังงานและอาหาร ในฐานะที่จีนเป็นพันธมิตรที่ให้ความช่วยเหลือแก่เกาหลีเหนือมาโดยตลอด </p>
<p>ด้านกระทรวงการต่างประเทศ และกระทรวงการรวมชาติของเกาหลีใต้ ไม่อาจยืนยันรายงานข่าวของสื่อญี่ปุ่นครั้งนี้ได้ ขณะที่ <persName>โกยูฮวาน</persName> ศาสตราจารย์ด้านเกาหลีเหนือ กล่าวว่า หากข่าวดังกล่าวได้รับ การยืนยัน เท่ากับว่า<persName>คิมจองอุน</persName>ได้รับการแต่งตั้งอย่างเป็นทางการแล้ว </p></body>
</news>
