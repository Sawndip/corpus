<teiHeader>
<fileDesc>
<titleStmt>
  <title>เคลียร์กับอดีตผู้จัดการแล้ว'เติ้ล'ปัดเนรคุณ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090622/17730/%e0%b9%80%e0%b8%84%e0%b8%a5%e0%b8%b5%e0%b8%a2%e0%b8%a3%e0%b9%8c%e0%b8%81%e0%b8%b1%e0%b8%9a%e0%b8%ad%e0%b8%94%e0%b8%b5%e0%b8%95%e0%b8%9c%e0%b8%b9%e0%b9%89%e0%b8%88%e0%b8%b1%e0%b8%94%e0%b8%81%e0%b8%b2%e0%b8%a3%e0%b9%81%e0%b8%a5%e0%b9%89%e0%b8%a7%e0%b9%80%e0%b8%95%e0%b8%b4%e0%b9%89%e0%b8%a5%e0%b8%9b%e0%b8%b1%e0%b8%94%e0%b9%80%e0%b8%99%e0%b8%a3%e0%b8%84%e0%b8%b8%e0%b8%93.html  </bibl>
</sourceDesc>
</fileDesc>
</teiHeader>
<news>
<headline>เคลียร์กับอดีตผู้จัดการแล้ว'<persName>เติ้ล</persName>'ปัดเนรคุณ</headline>
<lead>คมชัดลึก :"<persName>เติ้ล</persName>" <persName>ธนพล นิ่มทัยสุข</persName> แย้มเคลียร์ปัญหากับอดีตผู้จัดการ <persName>นเรศ จันทร์เอี่ยม</persName> แล้ว ย้ำยังเคารพนับถือเหมือนเดิม เปรย "<persName>บอสนิด</persName>" <persName>อรพรรณ วัชรพล</persName> เป็นกาวใจให้ได้พูดคุยกัน</lead>
<neck></neck>
<body><p>หลังจากที่เจอข่าวดังแล้วเนรคุณ จนอดีตผู้จัดการส่วนตัวออกมาแฉ กระทั่งจนมีข่าว ว่าถูกพักงานไปพักใหญ่ สำหรับ "<persName>เติ้ล" ธนพล</persName> แต่ดูเหมือนว่าทั้งเติ้ลและผู้จัดการส่วนตัว ยังไม่มีการเคลียร์ปัญหาที่คาใจกันอยู่ ล่าสุดพระเอกหนุ่มได้เปิดเผยถึงเรื่องนี้ ว่าตอนนี้ได้เคลียร์กับอดีตผู้จัดการส่วนตัวเรียบร้อยแล้ว</p>

 <p>"คือคุณนิดได้ช่วยชักชวน ให้เราได้มีโอกาสพูดคุยกับพี่เขา คุณนิดไม่ได้อยากให้มีการขัดแย้งกันเกิดขึ้น (แสดงว่าคุยกันลงตัวแล้ว) ใช่...เคลียร์กันลงตัวแล้ว ไม่มีอะไรแล้ว  ด้วยที่เราเป็นเด็ก เราก็ต้องเป็นฝ่ายเข้าหาพี่เขา แล้วก็ขอโทษ  คือเราก็ทำแต่งานไม่ได้ติดต่อกลับไปหาพี่เขา  พี่เขาโทรมาเรา ก็ไม่ว่างรับอะไรทำนองนั้น ก็เลยเป็นความเข้าใจผิดว่า เอ๊ะ...เธอไม่สนใจ  เธอถีบหัวฉันส่งหรือเปล่า  แต่เราก็ได้คุยแล้วว่าไม่มีอะไรแล้วนะ เรายังเคารพพี่เขาเหมือน" <persName>เติ้ล</persName>กล่าว</p>

 <p>ถามต่อ ว่าเหตุที่ผิดใจกันเป็นเพราะปัญหาเรื่องเงินหรือเปล่า พระเอกหนุ่มกล่าว ว่าเรื่องนี้เป็นปัญหาเล็กน้อยนิดเดียว ซึ่งอดีตผู้จัดการส่วนตัวไม่ได้สนใจ</p>

 <p>"แต่คงจะเป็นเรื่องดังแล้วจะอะไรหรือเปล่า สนใจเขาหรือเปล่า  ซึ่งพี่เขาก็เป็นคนพาเราเข้ามาตรงนี้  ตอนนี้ไม่มีอะไรแล้ว ก็ยังเป็นพี่น้องกันเหมือนเดิม   ยังโทรคุยกันเหมือนเดิม เรื่องเงินเราก็ได้คืนให้ไปแล้ว เราเป็นคนคืนให้พี่เขาเองเพื่อความสบายใจของทั้งสองฝ่าย เพราะตอนนั้นเรามีสัญญาใจอยู่ ก็เคลียร์กันนานแล้วประมาณ 4 เดือนแล้ว ตอนนี้ก็รู้สึกสบายใจขึ้นเยอะ ตอนนี้ที่โพลีพลัสเป็นฝ่ายดูแลเรื่องงานให้  แต่พี่เขาก็ยังคอยหางานให้อยู่ ก็ยังร่วมงานกันอยู่" <persName>เติ้ล</persName>กล่าวสรุป</p></body>
</news>
