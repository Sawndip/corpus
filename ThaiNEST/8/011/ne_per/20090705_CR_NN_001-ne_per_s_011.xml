<teiHeader>
<fileDesc>
<titleStmt>
  <title>ตำรวจ-ทหาร นราฯเร่งไล่ล่าคนร้าย ก่อเหตุซุ่มยิง รถไฟสาย โก-ลก-ยะลา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=168978  </bibl>
</sourceDesc>
</fileDesc>
</teiHeader>
<news>
<headline>ตำรวจ-ทหาร นราฯเร่งไล่ล่าคนร้าย ก่อเหตุซุ่มยิง รถไฟสาย โก-ลก-ยะลา</headline>
<lead></lead>
<neck></neck>
<body><p>มีรายงานข่าวว่า เจ้าหน้าที่ตำรวจและทหารได้นำกำลังเข้าตรวจสอบจุดเหตุเกิดคนร้ายใช้อาวุธสงครามซุ้มยิงใส่ขบวนรถไฟ ขบวนที่ 454  สุไหงโก-ลก -ยะลา บริเวณทางโค้งบ้านดือแย หมู่ 4 ตำบลสาวอ อำเภอรือเสาะ ขณะกำลังมุ่งหน้าไปจังหวัดยะลา ทำให้มีเจ้าหน้าที่ชุดคุ้มครองรถไฟ และผู้โดยสารได้รับบาดเจ็บรวม 3 คน ล่าสุด ทั้งหมดอาการพ้นขีดอันตรายแล้ว และจากการตรวจสอบ เจ้าหน้าที่พบเพียงร่องรอยในจุดที่คนร้ายนั่งดักรอซุ้มยิงเท่านั้น แต่ไม่พบปลอกกระสุน</p>

  <p>ล่าสุด เจ้าหน้าที่ 3 ฝ่ายได้สนธิกำลังปิดล้อมตรวจค้นในหมู่บ้านดือแยและหมู่บ้านใกล้เคียงอย่างต่อเนื่อง โดยเชื่อว่าคนร้ายยังคงหลบซ่อนตัวในพื้นที่ พร้อมกระจายกำลังตั้งจุดตรวจจุดสกัดกั้นกลุ่มคนร้ายที่คาดว่าน่าจะลงมารับเสบียงในหมู่บ้าน </p></body>
</news>
