<teiHeader>
<fileDesc>
<titleStmt>
  <title>นิวรับศัลยกรรมปีกจมูกบ่นอยากทำตาโต  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-19 21:26:53  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=176973  </bibl>
</sourceDesc>
</fileDesc>
</teiHeader>
<news>
<headline><persName>นิว</persName>รับศัลยกรรมปีกจมูกบ่นอยากทำตาโต</headline>
<lead><persName>นิว</persName> รับศัลยกรรมปีกจมูก เป็น 10 ปี แล้ว บอกเจออุบัติเหตุ บ่นอยากทำตาโต แต่กลัวโหงวเฮ้งเปลี่ยน</lead>
<neck></neck>
<body><p>ไม่รู้ว่ารัศมีความเป็นพระเอกส่องประกาย หรือว่าหนุ่ม <persName>นิว</persName>-<persName>วงศกร ปรมัตถากร</persName> หน้าเริ่มจะหวานกว่าแฟนสาว <persName>จุ๋ย</persName>-<persName>วรัทยา</persName> ถึงได้ทำให้เหยี่ยวข่าวตาไวทั้งหลาย สังเกตว่าจมูกนิวมีรอยคล้ายผ่านการทำศัลยกรรมมา ด้วยความสงสัยไม่รอช้ารีบถามให้พระเอกหนุ่มไขข้อสงสัยมาโดยด่วน</p>

<p>“ก็ทำด้านข้างครับ พอดีมีอุบัติเหตุที่ทำให้จมูกเราฉีกขึ้นไปก็เลยไปเย็บเข้าแค่นั้นเอง ประมาณ 10 ปีได้แล้วมั้ง ก่อนข่าวเรื่องแฟนเก่านั่นอีกนะ ทำมานานมากแล้ว ไม่เคยทำอะไรเพิ่มอีกเลย ถ้าเสริมจะไม่สามารถทำอย่างนี้ได้ (บิดจมูกให้ดู) จริงๆ ข่าวนี้ก็มีตั้งแต่นิวเล่นละครใหม่ๆ แล้วแต่มันก็วนกลับมาอีก สงสัยจะรอขึ้น (หัวเราะ) แต่จริงๆ นิวว่าศัลยกรรมก็เป็นเรื่องธรรมดานะ เพราะอาชีพเราก็ต้องดูแลเรื่องหน้าตา ถ้าถามว่าอยากทำมั้ย ก็อยากทำอีกหลายอย่างเหมือนกันแต่ยังไม่กล้า อยากทำให้ตาโตขึ้นหน่อย แค่คิดเล่นๆ เพราะเวลาเล่นละครทำไมตาเราเล็กกว่าคนอื่น อยากทำให้ตาโตขึ้นครับ แต่ไม่ถึงขั้นว่าต้องไปทำที่เกาหลีอะไร แค่อิจฉาคนอื่นทำไมเค้าตาโตแล้วทำไมเราตาเล็ก”</p>

<p>บอก<persName>จุ๋ย</persName>หรือเปล่า</p>

<p>“ก็บอกเหมือนกัน เค้าก็ไม่ว่าอะไรหัวเราะอย่างเดียว แต่จุ๋ยเค้าไม่ต้องทำอะไรอยู่แล้ว หน้าเค้าชัดทุกอย่างแล้ว อยากได้ตาเค้ามาก แต่ก็กลัวทำแล้วมันไม่เหมือนเดิม อาจจะทำให้โหงวเฮ้งเราเปลี่ยนก็ได้นะ ทุกวันนี้มันดีก็โอเคแล้ว เกิดไปทำแล้วโหงวเฮ้งแย่กว่าเดิมทำไง เราต้องไม่ประมาท ต้องศึกษาข้อมูลทุกอย่าง ทำแล้วดีมั้ย หมอเก่งมั้ยถ้าจะทำอะนะ”</p></body>
</news>
