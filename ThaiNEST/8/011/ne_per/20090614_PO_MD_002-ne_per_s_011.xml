<teiHeader>
<fileDesc>
<titleStmt>
  <title>นพดลจี้ทวงคืนเขาพระวิหาร  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-14 20:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000067110  </bibl>
</sourceDesc>
</fileDesc>
</teiHeader>
<news>
<headline><persName>นพดล</persName>จี้ทวงคืนเขาพระวิหาร</headline>
<lead></lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ เชื่อมั่นประเทศไทยกับ<persName>นายกฯ อภิสิทธิ์</persName> วานนี้ (14 มิ.ย.) ถึงการเดินทางเยือนกัมพูชาว่า มีโครงการความร่วมมือ ไม่ว่าจะเป็นเรื่องถนนหนทาง การสร้างเขื่อนในฝั่งของกัมพูชา เพื่อส่งน้ำมายังประเทศไทยและการผลิตไฟฟ้า</p>
<p>นอกจากนี้ยังมีเรื่องของการที่จะเริ่มต้นกระบวนการของการเจรจาเกี่ยวกับพื้นที่ทับซ้อนทางทะเล ซึ่งมีทรัพยากรธรรมชาติ โดยเฉพาะเรื่องแก๊สอยู่มากมายซึ่งล้วนแล้วแต่เห็นตรงกันระหว่างผู้นำทั้งสองว่าเป็นเรื่องที่จะช่วยให้ความสัมพันธ์ระหว่างประเทศของเราทั้งสองดีขึ้น และผลประโยชน์ของประชาชนได้รับการดูแล ซึ่งจะต้องมีการส่งเสริมในเรื่องของการเพิ่มพูนการค้า การค้าชายแดน รวมทั้งเรื่องของการเปิดจุดผ่านแดนมากยิ่งขึ้น </p>
<p>ส่วนปัญหาการกระทบกระทั่งกันที่บริเวณเขาพระวิหารนั้น เรื่องนี้มีทั้งข้อตกลง รวมทั้งกลไกที่ต้องทำหน้าที่ในการแก้ไขปัญหานี้อยู่แล้ว ตนกับ <persName>สมเด็จฮุนเซน</persName> นายกรัฐมนตรีกัมพูชาเห็นตรงกันว่าการแก้ปัญหานี้ต้องแก้ด้วยสันติวิธี และเป็นเรื่องที่กลไก ต่าง ๆ จะต้องทำงานต่อเนื่องต่อไป และเราจะไม่ให้ปัญหานี้มาเป็นอุปสรรคต่อการที่จะพัฒนาความร่วมมือในด้านอื่น ๆ</p>
<p>อย่างไรก็ตาม เพื่อให้เกิดความระมัดระวัง ความรัดกุม ไม่ให้เกิดการกระทบกระทั่งนั้น ก็จะเพิ่มพูนในเรื่องของการประชุมปรึกษาหารือของทุกระดับไม่เพียงเฉพาะกลไกที่มีอยู่ในแง่ของกรรมการชายแดน แต่จะครอบคลุมไปถึงเรื่องของการพบปะระหว่างกองทัพ การพบปะระหว่างผู้ว่าราชการจังหวัดในทั้งสองฟาก ซึ่งสิ่งเหล่านี้เชื่อว่า จะช่วยทำให้สถานการณ์นั้นคลี่คลายไปในทางที่ดีขึ้น</p>
<p>วันเดียวกัน <persName>นายนพดล ปัทมะ</persName> อดีต รมว.ต่างประเทศ และอดีตทนายความ ส่วนตัว <persName>พ.ต.ท.ทักษิณ</persName> ได้ออกแถลงการณ์ถึงการแก้ปัญหาพรมแดนบริเวณ ปราสาทเขาพระวิหาร ของ<persName>นายอภิสิทธิ์ เวชชาชีวะ</persName> ว่า เมื่อตอนที่<persName>นายอภิสิทธิ์</persName> เป็นผู้นำฝ่ายค้านฯ <persName>นายอภิสิทธิ์</persName> และสมาชิกพรรคประชาธิปัตย์หลายคน เช่น <persName>นายอลงกรณ์ พลบุตร</persName> ได้อภิปรายไม่ไว้วางใจตน ในฐานะ รมว.ต่างประเทศ เกี่ยวกับกรณีการขึ้นทะเบียนปราสาทพระวิหารเป็นมรดกโลก และมีหลายประเด็นที่เป็นความเท็จ และเป็นความเห็นที่บิดเบือน แต่หลังจากที่<persName>นายอภิสิทธิ์</persName>และพรรคประชาธิปัตย์ได้เข้ามาบริหารประเทศ และหลังจากการเดินทางไปเยือนกัมพูชาอย่างเป็นทางการในวันที่ 12 มิ.ย.ที่ผ่านมา <persName>นายอภิสิทธิ์</persName>ไม่ได้ดำเนินการใดๆ ตามสิ่งที่ได้เคยพูดและโจมตีตนไว้ ดังนี้</p>
<p>1.<persName>นายอภิสิทธิ์</persName>และพรรคประชาธิปัตย์ เคยอภิปรายว่า เส้นเขตแดนระหว่างไทยและกัมพูชายังใช้สันปันน้ำเป็นเส้นเขตแดน ทั้งๆ ที่กองทัพ กรมแผนที่ทหาร และกระทรวงการต่างประเทศยึดถือเส้นเขตแดนที่ขีดตามแผนที่ชุด แอล7017 ที่ใช้สันปันน้ำเหมือนกัน ยกเว้นปริเวณปราสาทพระวิหารที่ขีดเส้นและยกให้กัมพูชาตามคำตัดสินศาลโลก แต่สมาชิกพรรคประชาธิปัตย์และ<persName>นายอภิสิทธิ์</persName> มีความเห็นว่า ที่ดินใต้ปราสาทและ ที่ดินบริเวณปราสาทยังเป็นของไทย ดังนั้น <persName>นายอภิสิทธิ์</persName>และรัฐบาลต้องไปเจรจากัมกัมพูชาขอ ที่ดินใต้ปราสาทและที่ดินบริเวณปราสาทคืนมา แต่รัฐบาลกลับไม่ดำเนินการใดๆ ตามที่เคยโจมตีตนในสภาเลย</p>
<p>2. <persName>นายอภิสิทธิ์</persName>และพรรคประชาธิปัตย์เคยอภิปรายไม่ไว้วางใจตนว่า เส้นเขตแดนตามแผนที่ชุดแอล 7017ตรงบริเวณปราสาทพระวิหารไม่ใช่เส้นเขตแดน ระหว่างไทยและกัมพูชา ทั้งๆ ที่กระทรวงการต่างประเทศ กรมสนธิสัญญาและกฎหมาย กองทัพไทยและกรมแผนที่ทหาร ระบุว่าเป็นเส้นเขตแดนระหว่างไทยและกัมพูชา ที่ไทยยึดถือ และเป็นท่าทีของประเทศไทยมาโดยตลอด</p>
<p>แต่<persName>นายอภิสิทธิ์</persName>ได้บิดเบือนข้อมูลเพราะลืมไปว่า ตัว<persName>นายอภิสิทธิ์</persName>เอง ที่นั่งอยู่ใน ครม.ในรัฐบาลพรรคประชาธิปัตย์ในปี 2541 ได้เคยอนุมัติพระราชกฤษฎีกาที่ประกาศเขตอุทยานแห่งชาติเขาพระวิหาร เมื่อ ปี 2541 และจัดทำแผนที่แนบท้ายพระราชกฤษฎีกา โดยในแผนที่ดังกล่าว รัฐบาลพรรคประชาธิปัตย์ได้ใช้และทำตามแผนที่ชุด แอล7017 ทุกประการ นอกจากนั้นยังระบุใต้แผนที่แนบท้ายพระราชกฤษฎีกาว่า เส้นเขตแดนบริเวณปราสาทพระวิหาร คือ เขตเส้นพรมแดน ตามกฎหมาย ระหว่างประเทศไทยกับกัมพูชาประชาธิปไตย ซึ่งตรงข้ามกับสิ่งที่ <persName>นายอภิสิทธิ์</persName>และพรรค ประชาธิปัตย์อภิปรายในสภาอย่างสิ้นเชิงว่า ไม่ใช่เส้นเขตแดนระหว่างประเทศ</p>
<p>และในการทำแผนที่แนบท้ายพระราชกฤษฎีกาของ<persName>นายอภิสิทธิ์</persName>ดังกล่าวนั้น ถ้าคดีขึ้นศาลโลก ไทยอาจจะถูกกฏหมายปิดปากอีกครั้ง เพราะ<persName>นายอภิสิทธิ์</persName>และพรรคประชาธิปัตย์ไปออกกฏหมายภายในเป็นพระราชกฤษฎีกา ซึ่งทำตามแผนที่ ชุด แอล 7017 ไปแล้ว</p>
<p>3. สมาชิกพรรคประชาธิปัตย์หลายคน โดยเฉพาะ<persName>นายกษิต ภิรมย์</persName> รมว.ต่างประเทศ และ<persName>นายอลงกรณ์ พลบุตร</persName> ได้โจมตีว่า การลงนาม ในแถลงการณ์ร่วมไทย-กัมพูชาตาม มติ ครม. ในรัฐบาล<persName>นายสมัคร สุนทรเวช</persName>นั้นกระทำไปเพื่อแลกกับสัมปทานน้ำมันและแก๊ซธรรมชาติในกัมพูชา หรือเพื่อแลกกับโครงการการลงทุนในเกาะกงของกัมพูชา โดยเฉพาะกล่าวหาว่ากระทำไปเพื่อให้ <persName>พ.ต.ท.ทักษิณ</persName> ได้รับสัมปทานหรือได้รับประโยชน์ ซึ่งเป็นความเท็จ ดังนั้นในการเดินทางไปกัมพูชาที่ผ่านมา ทำไมนายอภิสิทธิ์ ไม่สั่งการ ให้รัฐบาลไปตรวจสอบว่าการการลงนามในแถลงการณ์ร่วมไทย-กัมพูชา กระทำไปเพราะมีผลประโยชน์ตอบแทนดังกล่าว โดยไม่ทำความจริงให้ปรากฎ</p>
<p>4. <persName>นายนายกษิต ภิรมย์</persName> ก่อนมาเป็น รมว.ต่างประเทศก็ประกาศบนเวทีพันธมิตรฯ ว่าจะทวงปราสาทพระวิหารคืนจากกัมพูชา และ<persName>นายอภิสิทธิ์</persName>และพรรคประชาธิปัตย์มีความเห็นว่าไทยยังสงวนสิทธิทวงคืนปราสาทพระวิหาร เพราะอาจค้นพบหลักฐานใหม่ และสามารถทวงคืนได้ตลอดเวลา ดังนั้นในการเดินทางไปพบ <persName>นายกฯ ฮุนเซ็น</persName> <persName>นายอภิสิทธิ์</persName>ทำไมไม่ได้แจ้งต่อนายกฯกัมพูชาว่าไทยยังสงวนสิทธิทวงปราสาท พระวิหารคืน และขอถามว่า<persName>นายอภิสิทธิ์</persName>จะดำเนินกระบวนการยื่นเรื่อง ทวงคืนประสาทพระวิหารต่อศาลโลกเมื่อใด เพื่อพิสูจน์ว่าความเห็นของ<persName>นายอภิสิทธิ์</persName>ถูกต้อง</p></body>
</news>
