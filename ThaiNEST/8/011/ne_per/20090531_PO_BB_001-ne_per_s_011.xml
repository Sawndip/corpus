<teiHeader>
<fileDesc>
<titleStmt>
  <title>เสื้อแดงโต้นายกฯใส่ไฟเคลื่อนไหวผิดกม.  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-31 17:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090531/46965/%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87%e0%b9%82%e0%b8%95%e0%b9%89%e0%b8%99%e0%b8%b2%e0%b8%a2%e0%b8%81%e0%b8%af%e0%b9%83%e0%b8%aa%e0%b9%88%e0%b9%84%e0%b8%9f%e0%b9%80%e0%b8%84%e0%b8%a5%e0%b8%b7%e0%b9%88%e0%b8%ad%e0%b8%99%e0%b9%84%e0%b8%ab%e0%b8%a7%e0%b8%9c%e0%b8%b4%e0%b8%94%e0%b8%81%e0%b8%a1..html  </bibl>
</sourceDesc>
</fileDesc>
</teiHeader>
<news>
<headline>เสื้อแดงโต้นายกฯใส่ไฟเคลื่อนไหวผิดกม.</headline>
<lead>แกนนำนปช.รุ่น 2 โต้นายกฯใส่ร้ายกลุ่มเสื้อแดง ยืนยันแนวทางของ นปช.ไม่มีการใช้ความรุนแรง หากทำผิดกฎหมายเป็นหน้าที่ของเจ้าหน้าที่ตำรวจจัดการ</lead>
<neck></neck>
<body><p><persName>นายสมยศ พฤกษาเกษมสุข</persName> แกนนำแนวร่วมประชาธิปไตยขับไล่เผด็จการ (นปช.) รุ่น 2 กล่าวถึงกรณี <persName>นายอภิสิทธิ์ เวชชาชีวะ</persName> นายกรัฐมนตรี ระบุว่าในเดือนมิถุนายนจะมีการเคลื่อนไหวที่ผิดกฎหมาย ว่า <persName>นายอภิสิทธิ์</persName>ตื่นเต้นเกินไป เป็นความพยายามใส่ร้ายกลุ่มเสื้อแดงมาตลอด เหตุการณ์จลาจลที่เกิดขึ้นช่วงเดือนเมษายนก็ยังคลุมเครือว่าต้นเหตุเกิดจากอะไร</p>
<p>แม้จะยอมรับว่าคนเสื้อแดงบางกลุ่มลงมือปฎิบัติการเพราะโกรธแค้น แต่เชื่อว่ามีการจัดฉากเพื่อเพิ่มเติมสถานการณ์ให้รุนแรงกว่าความเป็นจริง ซึ่งต้องพิสูจน์ต่อไป</p>
<p><persName>นายสมยศ</persName> กล่าวด้วยว่า การเคลื่อนไหวของ นปช.จะแบ่งเป็น 2 ส่วน โดยช่วงแรกคือวันที่ 21-24 มิถุนายน ที่สนามหลวง มีเป้าหมายเรียกร้องให้รัฐบาลรื้อฟื้นให้วันที่ 24 มิถุนายน เป็นวันชาติ ซึ่งหลังเปลี่ยนแปลงการปกครองปี 2475 วันที่ 24 มิถุนายน เป็นวันชาติ มีงานเฉลิมฉลองทุกปี</p>
<p>แต่ยุค<persName>จอมพลสฤษดิ์ ธนะรัช</persName> ได้ยกเลิกไป นปช.จึงเห็นว่าวันที่ 24 มิถุนายนคือสัญลักษณ์ของประชาธิปไตย รัฐบาลควรประกาศให้เป็นวันชาติ</p>
<p>นอกจากนี้จะมีการทำบุญให้กับผู้ที่เสียชีวิตจากการต่อสู้เพื่อประชาธิปไตยทุกเหตุการณ์ จากนั้นในวันที่ 27 มิถุนายน จะร่วมกับกลุ่มความจริงวันนี้เพื่อขับไล่รัฐบาล ยืนยันว่าแนวทางของ นปช.ไม่มีการใช้ความรุนแรง หากมีการทำผิดกฎหมายเกิดขึ้นก็เป็นหน้าที่ของเจ้าหน้าที่ตำรวจที่ต้องจัดการ</p></body>
</news>
