<teiHeader>
<fileDesc>
<titleStmt>
  <title>เลขาคุณหญิงอ้อเบิกความคดียึดทรัพย์7.6หมื่นล้านทักษิณ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42753  </bibl>
</sourceDesc>
</fileDesc>
</teiHeader>
<news>
<headline>เลขา<persName>คุณหญิงอ้อ</persName>เบิกความคดียึดทรัพย์7.6หมื่นล้าน<persName>ทักษิณ</persName></headline>
<lead></lead>
<neck></neck>
<body><p>ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง  <persName>นายสมศักดิ์ เนตรมัย</persName> ผู้พิพากษาอาวุโส พร้อมองค์คณะผู้พิพากษา 9 คน ไต่สวนพยานจำเลยคดีที่อัยการสูงสุด ร้องขอให้ทรัพย์สินของ<persName>พ.ต.ท.ทักษิณ ชินวัตร</persName> อดีตนายกฯ และบุคคลในครอบครัว มูลค่า 7.6 หมื่นล้านบาทเศษ ตกเป็นของแผ่นดิน เนื่องจาก<persName>พ.ต.ท.ทักษิณ</persName> มีพฤติกรรมร่ำรวยผิดปกติ โดยขณะดำรงตำแหน่งใช้อำนาจหน้าที่เอื้อประโยชน์ต่อตนเองและผู้อื่น </p>

<p>โดยในวันนี้<persName>นางกาญจนาภา หงษ์เหิน</persName> เลขานุการส่วนตัว<persName>คุณหญิงพจมาน ดามาพงศ์</persName> อดีตภริยา <persName>พ.ต.ท.ทักษิณ</persName> ขึ้นเบิกความยืนยันว่า การซื้อขายหุ้นและการโอนหุ้นของบริษัทชินคอร์ปอเรชั่น จำกัด มหาชน ไปยังบริษัทแอมเพิชริช ถูกต้องทุกขั้นตอนตามระเบียบคณะกรรมการหลักทรัพย์และตลาดหลักทรัพย์ (กลต.) ส่วนสาเหตุที่ถูกกรมสรรพสามิตเรียกค่าปรับภาษี เนื่องจากไม่ทราบว่าต้องนำเงินที่ได้จากการขายหุ้นให้<persName>นายพานทองแท้ ชินวัตร</persName> และ<persName>น.ส.พินทองทา ชินวัตร</persName> บุตรชายและบุตรสาว <persName>คุณหญิงพจมาน</persName> มานับรวมเป็นรายได้ด้วย โดยยืนยันด้วยว่า ทรัพย์สินของ <persName>พ.ต.ท.ทักษิณ</persName> และครอบครัว ที่อัยการสุงสุดร้องขอให้ศาลยึดตกเป็นของแผ่นดินในคดีนี้ เป็นทรัพย์สินของครอบครัว<persName>ชินวัตร</persName> ที่ได้มาก่อนที่ <persName>พ.ต.ท.ทักษิณ</persName> จะได้รับตำแหน่งนายกรัฐมนตรี ซึ่งเมื่อขายหุ้นให้ บริษัทเทมาเส็ก ประเทศสิงคโปร์แล้ว เงินที่ได้รับก็ควรตกเป็นของผู้ถือหุ้นเดิมถือเป็นเงินที่ได้มาด้วยความบริสุทธิ์ </p>

<p><persName>นางกาญจนาภา</persName> เบิกความด้วยว่า ครอบครัว<persName>ชินวัตร</persName> ไม่ได้รับความเป็นธรรมในชั้นไต่สวนของอนุกรรมคณะกรรมการตรวจสอบกระทำที่ก่อให้เกิดความเสียหายแก่รัฐ (คตส.) ครอบครัว<persName>ชินวัตร</persName> เพราะไม่ได้รับอนุญาตให้ผู้ถูกกล่าวหานำทนายความ และพยานซึ่งเป็นเครือญาติ เข้าให้การและรับฟังการสอบสวน รวมทั้งอนุ คตส. ตั้งคำถามเพื่อให้พยานของครอบครัว<persName>ชินวัตร</persName> ตอบอย่างที่ อนุ คตส.ต้องการ</p> 

<p>ภายหลังศาลไต่สวนเสร็จสิ้นแล้วนัดไต่สวนครั้งต่อไปวันที่  30 ก.ค. นี้เวลา 09.30 น.</p></body>
</news>
