<teiHeader>
<fileDesc>
<titleStmt>
  <title>ไม่สนภาพ'จิ๊บ'หวาน'โน้ต''อั้ม'ยินดี 'ต๊อด'ควงสาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>ttp://www.komchadluek.net/detail/20090622/17726/%e0%b9%84%e0%b8%a1%e0%b9%88%e0%b8%aa%e0%b8%99%e0%b8%a0%e0%b8%b2%e0%b8%9e%e0%b8%88%e0%b8%b4%e0%b9%8a%e0%b8%9a%e0%b8%ab%e0%b8%a7%e0%b8%b2%e0%b8%99%e0%b9%82%e0%b8%99%e0%b9%89%e0%b8%95%e0%b8%ad%e0%b8%b1%e0%b9%89%e0%b8%a1%e0%b8%a2%e0%b8%b4%e0%b8%99%e0%b8%94%e0%b8%b5%e0%b8%95%e0%b9%8a%e0%b8%ad%e0%b8%94%e0%b8%84%e0%b8%a7%e0%b8%87%e0%b8%aa%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ไม่สนภาพ'<persName>จิ๊บ</persName>'หวาน'<persName>โน้ต</persName>''<persName>อั้ม</persName>'ยินดี '<persName>ต๊อด</persName>'ควงสาว</headline>
<lead>"<persName>อั้ม</persName>" <persName>พัชราภา ไชยเชื้อ</persName> ไม่แคร์ "<persName>ต๊อด</persName>" <persName>ศิณะ อุ่นทรพันธุ์</persName> ควงสาวคนใหม่ รับเชื่อใจ "<persName>โน้ต</persName>" <persName>กรวัฒน์ ชัยวีระวัฒน์</persName> หลังมีภาพหวานกับ "<persName>จิ๊บ</persName>" <persName>คีตภัทร อันติมานนท์</persName> ลั่นไม่คิดย้ายช่อง แม้สัญญากับวิกหมอชิตใกล้หมด</lead>
<neck></neck>
<body><p>ควงไฮโซ "<persName>โน้ต</persName>" <persName>กรวัฒน์</persName> ไปไหนมาไหนด้วยตลอด สำหรับนางเอกสาว "<persName>อั้ม</persName>" <persName>พัชราภา</persName> ทำให้หนุ่ม "<persName>ต๊อด</persName>" <persName>ศิณะ</persName> ก็มีสาวคนใหม่ควงไปไหนเช่นกัน เมื่อเจอตัวดาราสาวเลยถามถึงเรื่องนี้ ทั้งนี้เธอเปิดเผยดังนี้</p>

 <p>"เรื่องต๊อดควงสาวไม่ทราบเหมือนกัน  คงเป็นเพื่อนๆ เขา (แต่เห็นว่าเป็นนักศึกษา) นักศึกษาคงไม่มี ถ้าคนนอกวงการอาจจะมีบ้าง (ทราบไหมว่าเขาไปเที่ยวหัวหินกัน) ทราบ ถามว่าหึงมั้ย ไม่นะ เขาก็บอก ว่าไม่ได้คบกับใครเป็นพิเศษ (หรือว่าที่<persName>อั้ม</persName>ไม่รู้สึกอะไร เพราะมี<persName>โน้ต</persName>อยู่แล้ว) ไม่เกี่ยว เราก็ไม่มีใคร ถามว่าถ้าต๊อดไปจริงๆ จะรู้สึกอย่างไร ก็ยินดี ไม่รั้ง เพราะพูดกันตั้งนานแล้วว่า ถ้ามีก็ยินดี เพียงแต่ยังไม่มีเท่านั้นเอง อั้มไม่เศร้านะ เพราะโทรไปเขาก็ยังรับโทรศัพท์กันอยู่" <persName>อั้ม</persName>กล่าว</p>

  <p> ถามต่อ ว่าล่าสุดมีรูป "<persName>จิ๊บ</persName>" <persName>คีตภัทร</persName> กอดคอกับ "<persName>โน้ต</persName>" <persName>กรวัฒน์</persName> ออกมา รู้สึกอย่างไรบ้าง ดาราสาวกล่าว ว่าเพื่อนหนุ่มให้คำตอบกับภาพดังกล่าวว่าเป็นภาพที่ถ่ายนานแล้ว</p>

 <p>"แซวเฉยๆ เขาก็บอกว่าไม่มีอะไร เราก็ไม่ค่อยได้ถาม (<persName>จิ๊บ</persName>อยู่ช่อง 7 ด้วย กลัวมีปัญหาไหม) ไม่กลัวหรอก เขาคงเป็นเพื่อนกันนานแล้ว ถ้าใครมีปัญหา โน้ตจะให้คำปรึกษาตลอด เขาเป็นคนนิสัยดี เพราะฉะนั้นใครๆ ก็คงจะปรึกษาเขา เขาให้คำปรึกษาที่ดีมาก โน้ตเขาไม่เคยบอกเรื่องจิ๊บกับอั้มนะ ก็เพิ่งทราบมาจากข่าวนี่ล่ะ คงเป็นเพื่อนกันนี่ล่ะ" ดาราสาวแจกแจง พร้อมกับเสริมต่อ ว่าทั้ง <persName>โน้ต</persName>และ<persName>ต๊อด</persName>รับรู้เรื่องที่เธอให้สัมภาษณ์ถึงความสัมพันธ์แล้ว</p>

 <p>"เขาก็ไม่ได้ว่าอะไร ถามว่ามีใครน้อยใจมั้ย มันก็คงมีบ้างคนหนึ่ง เอาเป็นว่าตอนนี้เราไม่เลือกใคร ไม่ว่าใครก็ตามเป็นเพื่อนกันหมดทุกคน โน้ตไม่ได้มาเป็นที่หนึ่ง ก็เป็นเพื่อนกันทุกคน" <persName>อั้ม</persName>พยายามอธิบาย</p>

 <p>ส่วนที่มีข่าวว่าจะไม่ต่อสัญญากับช่อง 7 นั้น นางเอกสาวยอมรับ ว่าสัญญากับวิกหมอชิตเหลืออีก 1 ปีครึ่ง อีกทั้งไม่มีช่องไหน หรือค่ายใด มาติดต่อข้ามช่อง หากถึงเวลาจะบอกอีกที เพราะสัญญาเหลืออีกปีครึ่ง ถ้าที่ไหนอบอุ่น ก็อยู่ที่นั่น ถ้าหากถึงวันนั้นแล้วไม่อบอุ่นแล้วก็คงต้องไป แต่ยืนยัน ว่าตอนนี้อบอุ่นดี</p></body>
</news>
