<teiHeader>
<fileDesc>
<titleStmt>
  <title>"ตั๊ก"แจงมีหน้าที่แค่เขียนบท       ปัดไม่รู้เรื่อง"เป้ย"ถอนตัว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169912  </bibl>
</sourceDesc>
</fileDesc>
</teiHeader>
<news>
<headline>"<persName>ตั๊ก</persName>"แจงมีหน้าที่แค่เขียนบท       ปัดไม่รู้เรื่อง"<persName>เป้ย</persName>"ถอนตัว</headline>
<lead></lead>
<neck></neck>
<body><p>นี่ขนาดหนังยังไม่ทันจะได้เริ่มถ่ายทำ ก็มีข่าวว่านางร้าย "<persName>เป้ย</persName>-<persName>ปานวาด เหมมณี</persName>" ที่จะมาร่วมงานหนังของนางเอกทรงโต "<persName>ตั๊ก</persName>-<persName>บงกช คงมาลัย</persName>" กับการเป็นคนเขียนบทครั้งแรกของเธอ ได้ขอถอนตัวซะแล้ว เพราะรับไม่ได้ที่บทวาบหวิวเกินไป เลยเป็นเหตุให้สาว "<persName>กระแต</persName>-<persName>ศุภักษร ไชยมงคล</persName>" เข้ามาเสียบแทน วันก่อนเจอตัวสาว<persName>ตั๊ก</persName>ในงาน "อาหารร้อยพัน มหัศจรรย์เชลล์ชวนชิม" เลยเข้าไปถามถึงความคืบหน้าของหนังเรื่องนี้ดู สาว<persName>ตั๊ก</persName>แจงว่า </p>

 <p>"เรื่องของภาพยนตร์ต้องบอกว่าไม่ได้ทำกันได้ง่ายๆ เราต้องใช้ความคิดสติปัญญาในการทำ ต้องคิดดีๆ บางครั้งเราก็ไม่จำเป็นต้องทำตามกระแส มันมีวิธีการทำภาพยนตร์ค่ะ เรื่องภาพยนตร์จริงๆ แล้วตั๊กทำเกี่ยวกับบทแล้วก็แอ็คติ้งค่ะ ส่วนการแคชนักแสดงก็ให้คนอื่นเป็นผู้ทำไป ซึ่งก็ต้องเป็นฝีมือของเค้าด้วย ว่าเค้าจะแคชนักแสดงออกมาให้ตรงกับคาแร็คเตอร์ที่ตั๊กเขียนบทไว้หรือเปล่าเท่านั้นเอง" <persName>ตั๊ก</persName>อยากให้ตัวแสดงเป็นแบบไหน? "ก็ต้องคุยกันในที่ประชุมมากกว่าค่ะ ตั๊กคงไม่ค่อยพูดอะไรแบบนี้ เพราะเป็นความลับของบริษัท แล้วพอพูดออกไปผู้ใหญ่บางคนก็ไม่รู้เรื่อง คือยังไม่มีการสรุปใดๆ ค่ะ แต่ถ้าตามจินตนาการของตั๊ก คือภาพยนตร์ของตั๊กใครจะพูดจะเขียนยังไงตั๊กไม่สนใจหรอกนะคะ เพราะตั๊กคิดว่าทุกคนไม่เห็นผลงานก็พูดกันไปเรื่อย แต่ถ้าได้เห็นผลงานก็คงจะทราบ คือตอนนี้ทางเราได้อาจารย์จักรพันธ์มาเป็นโปรดักชั่นดีไซน์ เพราะเท่าที่ตั๊กได้เขียนบทแล้วส่งไปให้อาจารย์ท่านดู จะมีเรื่องของรายละเอียดในความเป็นนางในวรรณคดีมาก แล้วอาจารย์ก็ให้คำปรึกษาเพราะอาจารย์เป็นศิลปินระดับชาติ บางทีโทรไปท่านไม่มีเวลาเราก็ต้องหยุดการเขียนบทก่อน รอคำปรึกษาของอาจารย์แล้วก็ค่อยเขียนต่อ" บทจะพลิกจากข่าวตามหน้าหนังสือพิมพ์มากน้อยแค่ไหน? "คือเท่าที่ทราบก็คงพลิกค่ะ ถ้าได้ดูภาพยนตร์กันก็คงทราบนะคะ" มีข่าวว่า<persName>เป้ย</persName>ขอถอนตัวเพราะหนังวาบหวิวมากเกินไปแล้วให้<persName>กระแต</persName>มาเสียบแทน? "คือบทมันมีทั้งหมด 5 ร่าง ร่างแรกจะใช้ที่เป็นโครงเรื่อง ร่างที่ 2 บทไม่ซิงค์ ร่างที่ 3 เราบังเอิญมาได้อาจารย์เราก็เลยเรียนรู้กับอาจารย์มากขึ้น ก็เลยมีร่างที่ 4 ส่วนร่างที่ 5 คือร่างสุดท้าย เพราะฉะนั้นนั่นคือตามระบบของการทำภาพยนตร์ แล้วตั๊กก็ไม่ทราบว่าทางเราส่งร่างไหนไปให้กับเป้ย แต่ว่าร่างสุดท้ายเนี่ยรับรองได้ว่าไม่มีภาพหวือหวาถึงขนาดที่คนไทยรับไม่ได้แน่นอน เพราะตั๊กทำภาพยนตร์เรื่องนี้ก็เพื่อให้คนไทยได้ดู แล้วตั๊กก็ไม่อยากให้ทางตระกูลตั๊ก แล้วก็ทางคุณพ่อคุณแม่ตั๊กต้องมาเสียหน้า ก็เลยตั้งใจทำหนังเรื่องนี้ แล้วอีกอย่างหนังตั๊กมีครูค่ะ ตั๊กคิดว่าใครที่จะเขียนอะไรยังไง ก็ควรให้เกียรติครูบาอาจารย์บ้าง ซึ่งนักแสดงของเมืองไทยค่อนข้างที่จะเคารพครูบาอาจารย์อยู่แล้วนะคะ ตั๊กก็ได้พูดแค่ว่าอาจารย์ให้คำปรึกษา เราไม่ได้พูดเองอาจารย์ให้คำปรึกษาจริงๆ จะถามอาจารย์ก็ได้ เพราะว่าตั๊กก็ไม่ได้โกหก" ร่างที่ 5 จะเสร็จหรือยัง? "ยังไม่เสร็จเพราะว่ามันเป็นเรื่องเกี่ยวกับศิลปะและเรื่องของอารมณ์เข้ามาเกี่ยว แล้วก็การเดินบทองค์ 3 เนี่ย เป็นเรื่องของตอนจบ บางครั้งเราต้องตัดสินใจให้ดีว่าจะจบยังไง" กับข่าวที่ว่า<persName>เป้ย</persName>จะไม่เล่นหนังของ<persName>ตั๊ก</persName>ล่ะ? "คือมันไม่ใช้หน้าที่ของตั๊กที่จะตอบคำถาม ต้องถามพี่ปรัชญา ปิ่นแก้ว พี่เค้าจะให้คำตอบได้ แล้วตั๊กก็ไม่รู้เลยว่าเป้ยปฏิเสธ จริงๆ แล้วตามบทและภาพที่อาจารย์เขียนออกมาให้ ดูเหมาะกับเป้ยมาก ทั้งผิวพรรณ รูปร่างหน้าตา เหมือนเป้ยมาก คืออาจารย์วาดผู้หญิงในวรรณคดีผิวจะผ่อง ซึ่งถ้าได้เป้ยมาก็โอเค แต่ข่าวเป็นยังไงตั๊กไม่ทราบค่ะ" ข่าวว่า<persName>กระแต</persName>จะมาเสียบแทนจริงหรือเปล่า? "คือเรื่องนี้ตั๊กก็ไม่ทราบ รู้แต่ว่าเราเขียนบท นี่คือหน้าที่หนูแค่นั้นเอง" ถ้าสุดท้ายแล้วกำหนดมาว่าเป็น<persName>กระแต</persName>ล่ะ? "ไม่มีความคิดเห็นค่ะ คือทุกอย่างทำคนเดียวไม่ได้ เราต้องร่วมด้วยช่วยกัน ไม่ว่าอะไรจะเปลี่ยนแปลงแค่ไหน ยังคงมีความเป็นวัฒนธรรมแน่นอนค่ะ" <persName>ตั๊ก</persName>กล่าว</p></body>
</news>
