<teiHeader>
<fileDesc>
<titleStmt>
  <title>‘ประหยัด-ธงชัย’ทำสถิติ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50466  </bibl>
</sourceDesc>
</fileDesc>
</teiHeader>
<news>
<headline>‘<persName>ประหยัด</persName>-<persName>ธงชัย</persName>’ทำสถิติ</headline>
<lead><persName>ประหยัด</persName> กอดคอ <persName>ธงชัย</persName> สร้างประวัติศาสตร์ตีตั๋วสวิงเมเจอร์พร้อมกัน ด้าน <persName>โอบามา</persName>รับเป็นประธานเพรสซิ เดนต์ส คัพ</lead>
<neck></neck>
<body><p>2 นักกอล์ฟดังของไทย “<persName>โปร ช้าง</persName>” <persName>ธงชัย ใจดี</persName> และ “<persName>โปรหมาย</persName>” <persName>ประหยัด มากแสง</persName> สร้างประวัติศาสตร์วงการสวิงไทยได้เข้าร่วมศึกระดับเมเจอร์พร้อมกันใน “บริติช โอเพน” ครั้งที่ 138 ชิงเงินรางวัลรวมถึง 4.2 ล้านปอนด์ (ราว 231 ล้านบาท) ที่เทิร์นเบอร์รี สกอตแลนด์ วันที่ 16-19 ก.ค.นี้ หลังจากต่างทำผลงานอย่างยอดเยี่ยม</p>
<p><persName>ประหยัด</persName>โปรจากหัวหินวัย 43 ปี ที่เพิ่งคว้าอันดับ 3 จากรายการ มิตซูบิชิ ไดมอนด์ คัพ ที่ญี่ปุ่น เมื่อวันอาทิตย์ที่ผ่านมา ได้สิทธิจากการติดท็อป 3 ศึกเจแปนทัวร์ ซีซัน 2008 ส่วน<persName>ธงชัย</persName>วัย 39 จากลพบุรี ที่แม้ไม่ผ่านตัดตัว ยูโรเปียน โอเพน ที่อังกฤษ สัปดาห์ที่แล้ว แต่คว้าตั๋วลุยเมเจอร์ที่ 3 ของซีซันในฐานะทำเงินรางวัลสะสมยูโรเปียนทัวร์ฤดูกาลนี้ หรือ “เรซ ทู ดูไบ 2009” ติดท็อป 20 โดยรั้งที่ 12 (661,016 ยูโร/ราว 31 ล้านบาท) หลังจบรายการ บีเอ็มดับเบิลยู พีจีเอ แชมเปียนชิพ เมื่อวันที่ 24 พ.ค.</p>
<p>อย่างไรก็ตาม ประหยัดเคยไปลงแข่งศึกบริติชฯ มาแล้ว 2 ครั้ง (ปี 1999 และ 2008) แต่ยังไม่เคยผ่านการตัดตัวได้เลย ขณะที่<persName>ธงชัย</persName>ได้สิทธิเป็นครั้งที่ 2 โดยครั้งแรกไปเล่นเมื่อปี 2005 ในฐานะมือ 1 เอเชียน ทัวร์ปี 2004 และสามารถผ่านเข้าไปเล่นใน 2 วันสุดท้าย แล้วจบด้วยอันดับ 52 ร่วม</p>
<p>ทั้งนี้ <persName>โปรหมาย</persName>เพิ่งกลับขึ้นเป็นมือ 1 ไทยอีกครั้ง จากการประกาศอันดับล่าสุดเมื่อวันจันทร์ที่ผ่านมา โดยขยับจากอันดับ 55 ขึ้นมือ 51 โลก ส่วนโปรช้างตกจาก 52 ลงรั้งมือ 53 โลก</p>
<p>สำหรับสัปดาห์นี้<persName>ประหยัด</persName>ยังปักหลักอยู่ที่ญี่ปุ่น โดยนำทัพโปรไทย <persName>เชาวลิต ผลาผล</persName>, <persName>พรหม มีสวัสดิ์</persName> และ <persName>กิรเดช อภิบาลรัตน์</persName> ลงเล่นเจแปน กอล์ฟ ทัวร์ แชมเปียนชิพ วันที่ 4-7 มิ.ย.นี้ ส่วน<persName>ธงชัย</persName>ยังล่าเงินยูโรต่อใน เวลส์ โอเพน ที่นิวพอร์ต เวลส์ ร่วมกับ <persName>ชัพชัย นิราช</persName> และ<persName>ชินรัตน์ ผดุงศิลป์</persName></p>
<p>ด้าน <persName>บารัก โอบามา</persName> ประธานาธิบดีสหรัฐ ตอบรับคำเชิญเข้ารั้งตำแหน่งประธานกิตติมศักดิ์ ศึกสวิงแห่งศักด์ศรี “เพรสซิเดนต์ส คัพ” สหรัฐ-รวมนานาชาติยกเว้นยุโรป ในปีนี้ ซึ่งจะแข่งที่แคลิฟอร์เนีย 8-11 ต.ค. โดยสหรัฐเตรียมป้องแชมป์หลังชนะถึง 5 จากการจัดมา 7 ครั้ง </p></body>
</news>
