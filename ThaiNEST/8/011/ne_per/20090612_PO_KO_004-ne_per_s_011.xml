<teiHeader>
<fileDesc>
<titleStmt>
  <title>กกต.จ้องสอบพท.ชักใย"ทักษิณ"โฟนอิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090612/16751/%e0%b8%81%e0%b8%81%e0%b8%95.%e0%b8%88%e0%b9%89%e0%b8%ad%e0%b8%87%e0%b8%aa%e0%b8%ad%e0%b8%9a%e0%b8%9e%e0%b8%97.%e0%b8%8a%e0%b8%b1%e0%b8%81%e0%b9%83%e0%b8%a2%e0%b8%97%e0%b8%b1%e0%b8%81%e0%b8%a9%e0%b8%b4%e0%b8%93%e0%b9%82%e0%b8%9f%e0%b8%99%e0%b8%ad%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>กกต.จ้องสอบพท.ชักใย"<persName>ทักษิณ</persName>"โฟนอิน</headline>
<lead>กกต.จับตา � <persName>ทักษิณ</persName> � โฟนอิน เข้าข่ายเหมือนกรรมการบริหารพรรค หวั่นเอาผิดไม่ได้เพราะอยู่ต่างแดน ด้าน � <persName>สมชัย</persName> � ลงพื้นที่สังเกตการร์สกลนครเอง</lead>
<neck></neck>
<body><p><persName>นายอภิชาต สุขัคคานนท์</persName> ประธานกกต.กล่าวถึงกรณีที่<persName>พ.ต.ท. ทักษิณ ชินวัตร</persName> อดีตหัวหน้าพรรคไทยรักไทยโฟนอินเข้ามาในการประชุมพรรคเพื่อไทยว่าพร้อมสนับสนุนทุนในการเลือกตั้งครั้งหน้าว่า ต้องดูข้อเท็จจริงก่อนว่าพูดอย่างไร เพราะฟังจากสื่อเท่านั้น เพราะคนที่ถูกเพิกถอนสิทธิเลือกตั้ง กฏหมายห้ามเป็นกรรมการบริหารพรรค และจัดตั้งพรรค เพราะฉะนั้นก็ต้องดูว่าพฤติกรรมของ<persName>พ.ต.ท.ทักษิณ</persName> เป็นเสมือนกรรมการบริหารพรรคหรือไม่</p>
<p>เมื่อถามว่ากรณีนี้ถือว่ามีความผิดหรือไม่ <persName>นายอภิชาต</persName> กล่าวว่า หากอยู่ในเมืองไทยก็ผิดกฏหมายไทย แต่เมื่ออยู่ต่างประเทศก็ยังไม่ทราบว่ากฏหมายไทยจะไปถึงหรือไม่ แต่ในส่วนของพรรคที่มีการชักจูงเข้ามา กกต.กำลังดูว่าพฤติกรรมเป็นเสมือนกรรมการบริหารพรรคหรือไม่ ซึ่งก่อนหน้า กกต.เคยมีการตอบความเห็นไว้ว่า ผู้ถูกตัดสิทธิทางการเมืองจะช่วยหาเสียง หรือเป็นที่ปรึกษาพรรคไม่ได้ “ <persName>นายอภิชาต</persName>กล่าว</p>
<p>ผู้สื่อข่าวถามว่าถามว่า <persName>พ.ต.ท. ทักษิณ</persName> ยังกล่าวว่า ได้พูดคุยกับ กำนัน ผู้ใหญ่บ้านในเขตเลือกตั้งที่ 3 จ.สกลนคร เพื่อให้ช่วยในการเลือกตั้งซ่อม <persName>นายอภิชาต</persName> กล่าวว่า เรื่องนี้ได้สั่งการให้เจ้าหน้าที่ฝ่ายสืบสวนเก็บหลักฐานไว้ทั้งหมด ซึ่งก็ต้องดูว่าได้พูดตามที่เป็นข่าวจริงหรือไม่ ซึ่งผู้พูดอยู่ต่างประเทศกฏหมายไทยไม่สามารถตามเอาผิดได้ แต่ก็ต้องดูว่าพฤติกรรมทั้งหมดก่อให้เกิดความได้เสียเปรียบในการเลือกตั้งหรือทำให้การเลือกตั้งไม่สุจริตหรือไม่
</p>
<p>“กรณีนี้กกต.จะดูว่าผู้สมัครไปจูงใจ จูงมือ ให้มีการโฟนอินเข้ามาและการทำให้เลือกตั้งไม่สุจริตหรือไม่ ซึ่งทั้งหมดอนุกรรมการสอบข้อเท็จจริงที่กกต.ตั้งขึ้นจะรวบรวมและสรุปเสนอกกต.ภายใน 10 วัน ซึ่งในเรื่องนี้ประชาชนก็ต้องช่วยกันตรวจสอบเพื่อให้การเลือกตั้งเป็นไปโดยสุจริต อย่างไรก็ตามจะมีการเชิญนายชวรัตน์ และนายเนวิน มาให้ปากคำหรือไม่ ก็เป็นเรื่องที่คณะอนุฯจะพิจารณา “ <persName>นายอภิชาต</persName>กล่าว
</p>
<p><persName>นายประพันธ์ นัยโกวิท</persName> กกต.ด้านบริหารการเลือกตั้งกล่าว ในเรื่องการเลือกตั้งซ่อมเขต 3 สกลนคร ขณะนี้ต้องรอให้อนุกรรมการรวบรวมข้อเท็จจริงทั้งหมดขึ้นมาให้กกต.พิจารณาแล้ว ทั้งในเรื่องการลงพื้นที่สัมมนาของพรรคภูมิใจไทย การที่<persName>นายเนวิน</persName> ช่วยหาเสียง และกรณีที่พรรคภูมิใจไทยร้องว่าพรรคเพื่อไทยใส่ร้าย ทั้งหมดได้มีการตั้งอนุกรรมการขึ้นมาแล้วภายใน 10 วันจะต้องเสนอกกต.</p>
<p>“กกต.ได้กำชับเจ้าหน้าที่ในพื้นที่ให้วางตัวเป็นกลาง เพราะการแข็งขันกันสูงมาก เพื่อให้การเลือกตั้งสุจริตมากที่สุด “ <persName>นายประพันธ์</persName>กล่าว
</p>
<p>ผู้สื่อข่าวรายงานว่า ในวันอาทิตย์นี้<persName>นาย สมชาย จึงประเสริฐ</persName> กกต.ด้านสืบสวนฯจะลงพื้นที่ไปตรวจสอบเนื่องจากทางกกต.จ.สกล ให้ข้อมูลว่าอิทธิพลสูง สอบลำบาก เพราะเรื่องนี้ต้องเร่งสอบสวนให้เสร็จโดยเร็ว</p></body>
</news>
