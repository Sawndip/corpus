<teiHeader>
<fileDesc>
<titleStmt>
  <title>ดีเอสไอ รับ  5 คดีพิเศษ จ่อฟัน นักต้มอ้างเป็นจนท.สรรพากร ตุ๋นเงินผ่านเอทีเอ็ม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171286  </bibl>
</sourceDesc>
</fileDesc>
</teiHeader>
<news>
<headline>ดีเอสไอ รับ  5 คดีพิเศษ จ่อฟัน นักต้มอ้างเป็นจนท.สรรพากร ตุ๋นเงินผ่านเอทีเอ็ม</headline>
<lead></lead>
<neck></neck>
<body><persName>นายสุเทพ เทือกสุบรรณ</persName> รองนายกรัฐมนตรี เป็นประธานการประชุมคณะกรรมการคดีพิเศษ(กคพ.) ครั้งที่ 6/2552 ภายหลังการประชุมเวลา 11.45น. ที่ประชุมมีมติเห็นชอบให้รับคดีที่จะต้องดำเนินการสืบสวนสอนสวนตามพระราชบัญญัติการสอบสวนคดีพิเศษพ.ศ.2547 ดังนี้ 1.คดี ความผิดทางอาญากรณีกลุ่มบุคคลร่วมกันกระทำความผิดเกี่ยวกับการสร้างราคาหลัก ทรัพย์ที่มีการ<p>ซื้อขายในศูนย์ซื้อขายหลักทรัพย์ให้ราคาผิดไปจากสภาวะปกติของ ตลาด มีข้อเท็จจริงโดยสรุปกล่าวคือ สำนักงานกำกับหลักทรัพย์และตลาดหลักทรัพย์ (กลต.) ได้ส่งรายชื่อบุคคลต้องสงสัยว่ามีพฤติการณ์ในการสร้างราคาหลักทรัพย์ที่มี การซื้อขายในศูนย์ซื้อขายหลักทรัพย์ให้ราคาผิดไปจากสภาวะปกติของตลาด (ปั่นหุ้น) ให้สอบสวนคดีพิเศษ เป็นความผิดตามพ.ร.บ.หลักทรัพย์และตลาดหลักทรัพย์ พ.ศ.2535 มาตรา 243 และมาตรา 308  โดยมีวงเงินกว่า 5,000 ล้านบาท  ซึ่งคณะกรรมการเห็นว่าเป็นเรื่องที่กระทบต่อความเชื่อมั่นต่อระบบการซื้อขายหลักทรัพย์ในตลาดหลักทรัพย์โดยรวม และกระทบต่อระบบเศรษฐกิจการคลังของประเทศ</p>

      <p>2.คดี ความผิดทางอาญา กรณีกลุ่มบุคคลร่วมกันฉ้อโกงประชาชนอ้างว่าเป็นเจ้าหน้ากรมสรรพากร โดยการหลอกลวงในโอนเงินผ่านเครื่องเอทีเอ็ม เพื่อชำระภาษีนั้น กรมสอบสวนคดีพิเศษได้ส่งเจ้าหน้าที่แฝงตัวไปอยู่ในกลุ่มผู้กระทำผิดระหว่าง เดือนมิ.ย.จนสามารถสืบหาหลักฐานพอที่จะดำเนินคดีกับคนร้ายได้ การกระทำดังกล่าวเป็นความผิดฐานฉ้อโกงประชาชน 3.คดีความผิดทางอาญา เป็นความผิดตามมาตรา 112 แห่งประมวลกฎหมายอาญา</p>

       <p>4.คดีความผิดทางอาญา กรณีคดีฆาตรกรรม<persName>นายประวิทย์ สัตวุธ</persName> ที่อ.เมือง จ.กาฬสินธุ์ ซึ่งแขวนคอตายบริเวณสระกุดน้ำกิน สวนสาธารณะในเขตอำเภอเมือง ซึ่งเป็นช่วงประกาศสงครามปราบปรามผู้กระทำผิดเกี่ยวกับยาเสพติด โดยญาติผู้ตายระบุว่าผู้ตายมีความขัดแย้งกับเจ้าหน้าที่ของรัฐในพื้นที่ เกรงว่าจะถูกฆาตรกรรมอำพราง จากการสอบสวนพบว่าก่อนเสียชีวิตเป็นผู้ต้องสังสัยว่าทำร้ายเจ้าหน้าที่ตำรวจ และมีการเรียกมารับสิ่งของที่สถานีตำรวจภูธรเมืองกาฬสินธุ์ ก่อนจะหายตัวไปและมีผู้พบศพ  คณะกรรมการเห็นว่าคดีนี้มีเจ้าหน้าที่ตำรวจในพื้นที่เกี่ยวข้อง และมีความซับซ้อนจึงรับเป็นคดีพิเศษ </p>

      <p>5.ความผิดทางอาญา กรณีกรมสรรพากรขอให้ดำเนินคดีอาญา กิจการร่วมค้า บริษัทพรีเมียร์ เอ็นเตอร์ไพรซ์ จำกัด (มหาชน) บริษัท เพท  เอ็นจิเนียส์อิงค์ และบริษัทล็อควูด แอนดรูส์ นิว แนมอิงค์ (กิจการร่วมค้า-พีอี-เพท/แลน) กรณีหลีกเลี่ยงภาษีอากร ตามประมวลรัษฎากร มูลค่าความเสียหายกว่า 200 ล้านบาท</p>

      <p>ผู้สื่อข่าวรายงานว่าภายหลังเสร็จการประชุม<persName>นายสุเทพ</persName> ได้เข้าพบนายกรัฐมนตรี ที่ตึกไทยคู่ฟ้า โดยใช้เวลาเข้าพบประมาณ 30 นาที โดยไม่ได้ให้สัมภาษณ์กับสื่อมวลชนแต่อย่างใด</p></body>
</news>
