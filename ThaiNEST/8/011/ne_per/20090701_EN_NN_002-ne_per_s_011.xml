<teiHeader>
<fileDesc>
<titleStmt>
  <title>"เตชินท์"หลั่งน้ำตาเปิดตัวอัลบั้มอบอุ่น  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=168267  </bibl>
</sourceDesc>
</fileDesc>
</teiHeader>
<news>
<headline>"<persName>เตชินท์</persName>"หลั่งน้ำตาเปิดตัวอัลบั้มอบอุ่น</headline>
<lead></lead>
<neck></neck>
<body><p>แถลงข่าวเปิดตัวอย่างเป็นทางการไปแล้ว สำหรับนักร้องหนุ่มเสียงดี "<persName>เตชินท์ ชยุติ</persName>" กับอัลบั้มแรกในชีวิต ที่ใช้ชื่อว่า "<persName>เตชินท์</persName>" ท่ามกลางบรรยากาศแสนอบอุ่น ทั้งจากครอบครัวที่ยกมาจากจ.ระนอง, คุณครูสอนร้องเพลง,เพื่อนๆ พี่ๆ ในวงการ และบรรดาแฟนคลับ งานนี้ก็ทำเอาหนุ่ม "<persName>เตชินท์</persName>" ปลื้มใจจนหลั่งน้ำตาออกมากันเลยทีเดียว เปิดงานด้วยพิธีกรหนุ่ม "<persName>จอห์น วิญญู</persName>" แนะนำตัว "<persName>เตชินท์</persName>" พร้อมเปิดโอกาสให้โชว์เพลง "รักได้คนเดียว" ซิงเกิ้ลแรกที่ทำให้ทุกคนได้รู้จักเขา ซึ่งแฟนคลับช่วยกันร้องสนั่น ศูนย์การค้าสยามเซ็นเตอร์ จบเพลง "<persName>จอห์น</persName>" ก็ถามถึงที่มาที่ไปของอัลบั้มและความรู้สึก ซึ่งยังไม่ทันได้ตอบคำถามหนุ่ม "<persName>เตชินท์</persName>" ก็เก็บอาการปลื้มและตื้นตันไว้ไม่ไหว พูดไปน้ำตาก็ไหลไป ทำเอาแฟนๆ ต้องช่วยกันปรบมือปลอบใจกันยกใหญ่ จากนั้น "คุณพ่อ" ของ "<persName>เตชินท์</persName>" ขอทำเซอร์ไพร์สลูกชาย ด้วยการขึ้นไปมอบของขวัญพิเศษเป็นหนังสือวาดลายการ์ตูน "เรื่องไม่ลับกับ<persName>เตชินท์</persName>" ที่เขียนและวาดขึ้นเองกับมือให้ ทำเอาหนุ่ม "<persName>เตชินท์</persName>" โผเข้ากอดคุณพ่อแน่น แถมหอมแก้มไปฟอดใหญ่ และปิดฉากด้วยการเปิดเวทีแจกลายเซ็นต์ให้กับแฟนคลับ งานนี้เรียกว่าอบอวลอิ่มเอมไปด้วยความรักและความอบอุ่นจริงๆ</p></body>
</news>
