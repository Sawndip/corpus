<teiHeader>
<fileDesc>
<titleStmt>
  <title>ก.พาณิชย์ เตรียมจัดงานไทยแลนด์ เบสท์ เฟรนด์  ต้นเดือน ส.ค.นี้ กระตุ้นยอดส่งออกให้เพิ่มร้อยละ 10  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207140226&tb=N255207  </bibl>
</sourceDesc>
</fileDesc>
</teiHeader>
<news>
<headline>ก.พาณิชย์ เตรียมจัดงานไทยแลนด์ เบสท์ เฟรนด์  ต้นเดือน ส.ค.นี้ กระตุ้นยอดส่งออกให้เพิ่มร้อยละ 10</headline>
<lead>กระทรวงพาณิชย์ เตรียมจัดงานไทยแลนด์ เบสท์ เฟรนด์ ช่วงต้นเดือนสิงหาคมนี้ มั่นใจช่วยกระตุ้นยอดการส่งออกเพิ่มอีกร้อยละ 10</lead>
<neck></neck>
<body><p><persName>นายศิริพล ยอดเมืองเจริญ</persName> ปลัดกระทรวงพาณิชย์ กล่าวว่า กระทรวงพาณิชย์เตรียมจัดงาน ไทยแลนด์ เบสท์ เฟรนด์ ช่วงต้นสิงหาคมนี้ ซึ่งเป็นหนึ่งในมาตรการสนับสนุนช่วยเหลือผู้ส่งออก และเพิ่มยอดการส่งออกของไทยให้มีมูลค่าเพิ่มขึ้น โดยงานดังกล่าวจะเชิญผู้บริหารระดับสูงของบริษัทขนาดใหญ่ ที่สั่งนำเข้าสินค้าไทยจำนวนมากจากทั่วโลก มูลค่ารวมกว่า 1 แสนล้านบาท กว่า 100 ราย เข้าร่วมงาน เพื่อกระชับความสัมพันธ์ และเจรจาขยายการค้า ร่วมกับผู้ประกอบการไทย ซึ่งคาดว่าผลจากการเจรจาทางธุรกิจจะช่วยเพิ่มมูลค่าการค้าของไทยกับต่างประเทศได้มากกว่า 35,000 ล้านบาท </p>
<p>สำหรับบริษัทผู้นำเข้าที่จะเดินทางมาร่วมงาน ไทยแลนด์ เบสท์ เฟรนด์ ประกอบด้วย 6 กลุ่มอุตสาหกรรม ได้แก่ สินค้าประมง ปศุสัตว์ เกษตร สินค้าไลฟ์สไตล์ ธุรกิจบริการ อุตสาหกรรมหนัก และแฟชั่น ทั้งนี้ คาดว่าการใช้กลยุทธ์ในลักษณะนี้ จะเพิ่มการส่งออกสินค้าไทยไม่ต่ำกว่าร้อยละ 10 หรือมีมูลค่าเพิ่มขึ้นอีก 1 หมื่นล้านบาท</p></body>
</news>
