<teiHeader>
<fileDesc>
<titleStmt>
  <title>มอนิเตอร์ : ทริดี้ เปิดรับโครงการวิจัยโทรคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/30/news_29196595.php?news_id=29196595  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : ทริดี้ เปิดรับโครงการวิจัยโทรคม</headline>
<lead></lead>
<neck></neck>
<body><p><persName>นายสุพจน์ เธียรวุฒิ</persName> ผู้อำนวยการสถาบันวิจัยและพัฒนาอุตสาหกรรมโทรคมนาคม (ทริดี้) กล่าวว่า โครงการรับทุนสนับสนุนการวิจัยและพัฒนาผลิตภัณฑ์โทรคมนาคม ประจำปี 2552 ได้มีการปรับแผนงานให้เกิดการสอดคล้องกับสถานการณ์ มุ่งพัฒนาวงการโทรคมนาคมอย่างยั่งยืน เพื่อเปิดกว้างสำหรับนักวิจัยทั้งจากภาครัฐ เอกชน และสถาบันการศึกษา</p>
<p>ข้อเสนอโครงการ ต้องเป็นการวิจัยและพัฒนาผลิตภัณฑ์โทรคมนาคมสำเร็จรูป หรือส่วนประกอบของผลิตภัณฑ์โทรคมนาคม ที่สามารถใช้งานได้ในโครงข่ายให้บริการโทรคมนาคมตั้งแต่ด้านผู้ให้บริการถึง ด้านผู้ใช้บริการ หรือเป็นผลิตภัณฑ์โทรคมนาคมที่สามารถนำมาประยุกต์ใช้สำหรับกิจการโทรคมนาคม เพื่อประโยชน์สาธารณะ ดูรายละเอียดเพิ่มเติมที่ www.tridi.ntc.or.th เปิดรับข้อเสนอถึงวันที่ 30 ก.ย.นี้</p>
<p>เปิดตัว "ไซเบอร์ดิก12" เจาะไฮเอนด์</p>
<p><persName>นายธัชพล ธนิกโชคกอบกุล</persName> รองประธานกรรมการบริหาร บริษัท ไซเบอร์ดิก เทคโนโลยี จำกัด กล่าวว่า บริษัทเปิดตัวสินค้าใหม่ "ไซเบอร์ดิก 12" รูปลักษณ์สไตล์โมเดิร์น เจาะตลาดกลุ่มลูกค้าไฮเอนด์โดยเฉพาะ ใช้วัสดุอะลูมิเนียม คีย์บอร์ดแบบใหม่ล่าสุดเหมือนปุ่มกดคอมพิวเตอร์ และยังเพิ่มเติมเนื้อหาพจนานุกรมที่เป็นประโยชน์อีกมากมาย เช่น พจนานุกรมออกซฟอร์ด ลองแมน บริแทนนิกา ไทยเวยส์ และพจนานุกรม 13 ภาษา</p>
<p>อีกทั้งยังมาพร้อมกับการพัฒนาระบบเสียงมนุษย์ จริง ด้วยเทคโนโลยี เอ็มพี 3 ให้เสียงคมชัดมากยิ่งขึ้น และสื่อการเรียนรู้ทางด้านภาษาแบบโต้ตอบ นอกเหนือจากนั้น ยังบรรจุเสียงมนุษย์จริงภาษาไทยกว่า 50,000 คำศัพท์ในพจนานุกรมไทย-อังกฤษ เพื่อให้ชาวต่างชาติที่สนใจที่จะเรียนรู้ภาษาไทยได้ฝึกฝน ราคา 14,900 บาท</p>
<p>จีเนียสชวนแข่งศัพท์ภาษาอังกฤษ</p>
<p>รายงานข่าวจากสถาบันจีเนียส แพลนเน็ท ศูนย์พัฒนาทักษะและความรู้ทางด้านภาษาอังกฤษแนวโน้มผ่านซอฟต์แวร์บนเครื่อง เกมนินเทนโด ดีเอส เชิญชวนน้องๆ ระดับประถมศึกษาปีที่ 1-6 เข้าแข่งขัน อิงลิช มอนสเตอร์ โวแคบ ชาเลนจ์ ครั้งที่ 1 เข้าร่วมทดสอบความรู้และความจำคำศัพท์ภาษาอังกฤษ ผ่านโปรแกรมที่พัฒนาขึ้นบนเครื่องเกมคอมพิวเตอร์นินเทนโด ดีเอส</p>
<p>ทั้งนี้ ผู้ชนะเลิศในแต่ละเดือนจะได้รับเครื่องเกมคอมพิวเตอร์ นินเทนโด ดีเอส พร้อมคอร์สเรียนภาษาอังกฤษกับจีเนียส แพลนเน็ท มูลค่า 18,000 บาทฟรี และหากได้รับคะแนนสูงสุดของการแข่งขันในรอบชิงชนะเลิศ จะได้รับทุนการศึกษามูลค่า 20,000 บาท ผู้สนใจติดต่อได้ที่สถาบันจีเนียส แพลนเน็ท อาคารชิดลมทาวเวอร์ ชั้น 8 ห้างเซ็นทรัล ชิดลม วันพุธ-อาทิตย์ ตั้งแต่เวลา 09.30-18.30 น.</p>
<p>เอไอเอสจัดโปรร่วมกรมศิลป์</p>
<p><persName>นางวิลาสินี พุทธิการันต์</persName> รองกรรมการผู้อำนวยการ สายงานบริหารลูกค้าและการบริการ บมจ. แอดวานซ์ อินโฟร์ เซอร์วิส (เอไอเอส) กล่าวว่า เอไอเอส ได้ร่วมกับกรมศิลปากร เชิญชวนลูกค้าท่องเที่ยวเชิงประวัติศาสตร์ โดยมอบส่วนลดค่าบัตรผ่านประตู 50% กับ 9 อุทยานประวัติศาสตร์ในความดูแลของกรมศิลปากรทั่วประเทศ ตั้งแต่วันที่ 1 ส.ค.-30 มิ.ย. 2553</p>
<p>ได้แก่ อุทยานประวัติศาสตร์พระนครศรีอยุธยา อุทยานประวัติศาสตร์สุโขทัย อุทยานประวัติศาสตร์พนมรุ้ง อุทยานประวัติศาสตร์ศรีสัชนาลัย อุทยานประวัติศาสตร์พิมาย อุทยานประวัติศาสตร์เมืองสิงห์ อุทยานประวัติศาสตร์กำแพงเพชร อุทยานประวัติศาสตร์ภูพระบาท และอุทยานประวัติศาสตร์ศรีเทพ โดยรับสิทธิได้ง่ายๆ เพียงแสดงโทรศัพท์มือถือ ณ จุดจำหน่ายบัตร</p></body>
</news>
