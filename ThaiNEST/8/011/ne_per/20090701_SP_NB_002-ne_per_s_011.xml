<teiHeader>
<fileDesc>
<titleStmt>
  <title>โบว์ลิ่งชายเดี่ยวไทย พลาดเหรียญรางวัล ทำดีสุดได้ที่ 4 เอเชี่ยนยูธเกมส์ สิงคโปร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010125&tb=N255207&return=ok&news_headline="%e2%ba%c7%ec%c5%d4%e8%a7%aa%d2%c2%e0%b4%d5%e8%c2%c7%e4%b7%c2%20%be%c5%d2%b4%e0%cb%c3%d5%c2%ad%c3%d2%a7%c7%d1%c5%20%b7%d3%b4%d5%ca%d8%b4%e4%b4%e9%b7%d5%e8%204%20%e0%cd%e0%aa%d5%e8%c2%b9%c2%d9%b8%e0%a1%c1%ca%ec%20%ca%d4%a7%a4%e2%bb%c3%ec"  </bibl>
</sourceDesc>
</fileDesc>
</teiHeader>
<news>
<headline>โบว์ลิ่งชายเดี่ยวไทย พลาดเหรียญรางวัล ทำดีสุดได้ที่ 4 เอเชี่ยนยูธเกมส์ สิงคโปร์</headline>
<lead></lead>
<neck></neck>
<body><p>การแข่งขันกีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ วันนี้ นักกีฬาเยาวชนไทยมีลุ้นเหรียญรางวัลจากโบว์ลิ่ง ชายเดี่ยวและหญิงเดี่ยว โดยเมื่อช่วงเช้าที่ผ่านมา เป็นการแข่งขันประเภทชายเดี่ยว มีนักกีฬาลงชิงเหรียญทองรายการนี้ 59 คน เป็นนักกีฬาของไทย 4 คน แข่งทั้งหมด 6 เกม ผ่านไป 2 เกมแรก นักกีฬาโยนโบว์ของไทยก็ยังทำผลงานได้ดี ติด 1 ใน 10 คือ <persName>เดโชชัย ทินจิรทิพย์</persName> และ<persName>ภูมินทร์ กลั่นบิดา</persName> จนมาจบเกมที่ 4 <persName>ภูมินทร์</persName> มีสมาธิมากขึ้น โยนทำสไตล์ท กลับมาทำคะแนนขึ้นนำเป็นคนแรก สกอร์ 930 คะแนน ขณะที่ <persName>เดโชชัย</persName> อยู่อันดับที่ 8 มี 851 คะแนน และขณะนี้อยู่ระหว่างการแข่งขันเกมสุดท้าย </p>
<p>ด้านการแข่งขันกรีฑา หลังจากเมื่อวานนี้ นักกรีฑาประเภทลู่ของไทยผ่านเข้าสู่รอบชิงชนะเลิศถึง 4 รายการ วันนี้มีแข่งขันรอบคัดเลือก 4 คูณ 200 เมตร <persName>ร้อยตำรวจเอก นิธิ ปิยะพันธ์</persName> ผู้ฝึกสอนทีมกรีฑาไทย กล่าวว่า จากการแข่งขันที่ผ่านไป 1 วัน ทำให้เห็นฟอร์มของคู่แข่งเพิ่มความมั่นใจ ซึ่งในวันนี้ประเภท 4 คูณ 200 เมตร ทั้งชายและหญิง มั่นใจน่าจะผ่านเข้ารอบชิงชนะเลิศได้ ส่วนวิ่ง 100 เมตร และ 400 เมตรทั้งชายและหญิง ที่ผ่านเข้าถึงรอบชิงชนะเลิศได้ทั้งหมด ถือเป็นผลงานที่ดี และจากสถิติที่ทำได้ เชื่อว่าจะคว้าเหรียญเพิ่มให้กับทัพนักกีฬาเอเชี่ยนยูธเกมส์ของไทย</p></body>
</news>
