<teiHeader>
<fileDesc>
<titleStmt>
  <title>ม.กรุงเทพพัฒนา หุ่นยนต์เทศบาล เก็บขยะในคลอง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/12/news_28916887.php?news_id=28916887  </bibl>
</sourceDesc>
</fileDesc>
</teiHeader>
<news>
<headline>ม.กรุงเทพพัฒนา หุ่นยนต์เทศบาล เก็บขยะในคลอง</headline>
<lead>นักศึกษาคณะวิศวกรรมศาสตร์ มหาวิทยาลัยกรุงเทพพัฒนาหุ่นยนต์กึ่งอัตโนมัติเก็บขยะในคลองบังคับด้วยวิทยุ แก้ปัญหาขาดแคลนพนักงานเทศบาลเก็บขยะตามแหล่งน้ำ</lead>
<neck></neck>
<body><p>หุ่นยนต์เก็บขยะบนผิวน้ำขนาดเล็กออกแบบและพัฒนา โดย ทีมนักศึกษาชั้นปีที่ 4 คณะวิศวกรรมศาสตร์ ประกอบด้วย <persName>นายศรายุทธ สารธะวงศ์</persName> <persName>นายอนุวัติ อุดมผล</persName> <persName>นายประเวช อมรทิพย์พิมาน</persName> และ<persName>นางสาวเจียรนัย กิจเจริญ</persName> โดยนำความรู้หลายแขนง อาทิเช่น วิศวกรรมไฟฟ้ากำลัง วิศวกรรมอิเล็กทรอนิกส์และโทรคมนาคม มาปรับใช้จนได้ต้นแบบหุ่นยนต์ทำงานแบบกึ่งอัตโนมัติ</p>
<p><persName>นายศรายุทธ</persName>กล่าวว่าหุ่นยนต์เก็บขยะตามแหล่งน้ำ จะช่วยแบ่งเบาภาระของเทศบาล ซึ่งส่วนใหญ่ถูกจัดสรรกำลังคนสำหรับงานเก็บขยะทางบกตามถนน ในหมู่บ้าน และชุมชนที่อยู่อาศัยเป็นหลัก</p>
<p>หุ่นยนต์ทำงานโดยอาศัยคำสั่งที่จากชิพไมโคร คอนโทรลเลอร์ตระกูล MCS-51 มาควบคุมการทำงานร่วมกับโครงสร้างกลไกการเก็บขยะบนผิวน้ำ โดยผู้ควบคุมสามารถบังคับผ่านอุปกรณ์ควบคุมการทำงานไร้สาย และให้หุ่นยนต์ทำงานได้แบบกึ่งอัตโนมัติ</p>
<p>ระบบการทำงานมีส่วนประกอบหลักต่างๆ แบ่งออกเป็น ส่วนโครงสร้างเชิงกลและเชิงไฟฟ้าจะประกอบด้วยตัวหุ่นยนต์และระบบสนับสนุน ต่างๆ เช่นระบบกลไกเก็บขยะมูลฝอย และแบตเตอรี่ ส่วนตรวจจับสัญญาณแบบสวิตช์จำกัดระยะ และวงจรรับส่งสัญญาณ อีกส่วนเป็นระบบควบคุมด้วยไมโครคอนโทรเลอร์ร่วมกับระบบควบคุมการตัดสินใจ</p>
<p>หุ่นยนต์ต้นแบบมีต้นทุนการผลิต 13,000 บาท ในส่วนของการทำงานสามารถปล่อยลงน้ำแล้วบังคับด้วยรีโมทได้ทันที สำหรับวิธีการเก็บนั้นขยะจะถูกลำเลียงขึ้นมาทางสายพานแล้วส่งต่อไปยังตะกร้า ด้านหลัง อนาคตทีมวิจัยมีแผนพัฒนาเพื่อเพิ่มสมรรถนะและลดขนาดลง</p></body>
</news>
