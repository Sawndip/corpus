<teiHeader>
<fileDesc>
<titleStmt>
  <title>พญาเสือข้ามช็อตเล็งซิวเมเจอร์15  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=51365  </bibl>
</sourceDesc>
</fileDesc>
</teiHeader>
<news>
<headline><persName>พญาเสือ</persName>ข้ามช็อตเล็งซิวเมเจอร์15</headline>
<lead><persName>ไทเกอร์</persName> มองถึงแชมป์ยูเอส โอเพน หลังแซงซิวชัยศึกเมโมเรียล สมัยที่ 4</lead>
<neck></neck>
<body><p>“<persName>พญาเสือ</persName>” <persName>ไทเกอร์ วูดส์</persName> โปรมือ 1 โลก ที่ไล่ถึง 4 ช็อตหลังจบรอบ 3 ลงหวดวันสุดท้ายถึง 7 อันเดอร์พาร์ 65 (1 อีเกิล 7 เบอร์ดี 2 โบกี) จบด้วย 12 อันเดอร์พาร์ 276 (69-74-68-65) เฉือน <persName>จิม ฟิวริก</persName> (67-70-71-69) มือ 10 โลกจากสหรัฐด้วยกัน 1 ช็อต กอล์ฟเมโมเรียล สนามเมอร์ฟิลด์ วิลเลจ กอล์ฟ คลับ พาร์ 72 ที่โอไฮโอ, สหรัฐ วันที่ 7 มิ.ย. </p>
<p>ยอดโปรวัย 33 ปี เจ้าของเมเจอร์ 14 สมัย คว้าแชมป์ทัวร์นาเมนต์นี้เป็นครั้งที่ 4 (ต่อจากปี 1999-2001) และเป็นการกวาดชัยชนะพีจีเอ ทัวร์ รายการที่ 67 พร้อมรับเงินรางวัล 1.08 ล้านเหรียญสหรัฐ (ราว 36.7 ล้านบาท) ก่อนลงป้องกันแชมป์ในศึกเมเจอร์ที่ 2 ของซีซัน “ยูเอส โอเพน” ที่นิวยอร์ก วันที่ 18-21 มิ.ย.นี้ </p>
<p>“ชัยชนะครั้งนี้ทำให้ผมมั่นใจว่า มีโอกาสมากที่จะคว้าแชมป์ยูเอส โอเพน ปีนี้ เพราะไม่เคยสวิงได้ดีตลอดทั้ง 4 รอบแบบนี้นับแต่ได้แชมป์บริติช โอเพน 2006” <persName>วูดส์</persName> ซึ่งคว้าแชมป์ที่ 2 จากการลงแข่ง 7 รายการปีนี้ (ต่อจาก <persName>อาร์โนลด์ พัลเมอร์ อินวิเตชันแนล</persName> เดือนมี.ค.) กล่าว </p>
<p>ทั้งนี้ หลังจาก<persName>ไทเกอร์</persName>คว้าแชมป์ยูเอส โอเพน 2008 ก็ต้องเข้ารับการผ่าตัดเข่าซ้าย จนต้องหยุดเล่นไปกว่า 8 เดือนเลยทีเดียว </p>
<p>ด้าน “<persName>โปรช้าง</persName>” <persName>ธงชัย ใจดี</persName> คว้าที่ 26 ร่วม ด้วย 1 โอเวอร์พาร์ 285 (74-70-74-67) รับเงินรางวัล 19,555 ยูโร (ราว 9.5 แสนบาท) ในศึกยูโรเปียน ทัวร์ “เวลส์ โอเพน” สนามพาร์ 71 ที่นิวพอร์ต, เวลส์ ขณะที่ “<persName>โปรโจ๊ก</persName>” <persName>ชัพชัย นิราช</persName> 290 (73-69-75-73/ที่ 53 ร่วม) รับ 7,032 ยูโร (ราว 3.4 แสนบาท) </p>
<p>ส่วนแชมป์คือ <persName>เยปเป ฮัลดาห์ล</persName> (เดนมาร์ก) มือ 377 โลกที่ผงาดคว้าชัยครั้งแรกจากการเล่น 6 ฤดูกาล ด้วยสกอร์ 275 (69-71-68-67) รับทรัพย์ 343,086 ยูโร (ราว 16.6 ล้านบาท) เฉือน <persName>นิคลาส ฟาสท์</persName> (สวีเดน 71-68-71-66) สโตรกเดียว </p>
<p>“มันน่าอัศจรรย์มาก ผมรู้ว่ากำลังทำได้ดี แต่ไม่รู้ว่ามันจะดีขนาดนี้” โปรแดนโคนมวัย 26 ปี กล่าว </p>
<p>สำหรับการจัดอันดับโลกล่าสุดวานนี้ <persName>ธงชัย</persName>ขยับจาก 53 เป็นมือ 52 โลก, <persName>ประหยัด มากแสง</persName> ตกจาก 51 ลงมาอยู่ที่ 53 และ<persName>ชัพชัย</persName>ขึ้นจาก 149 เป็นมือ 147 โลก </p></body>
</news>
