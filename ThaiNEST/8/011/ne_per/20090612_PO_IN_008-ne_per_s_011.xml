<teiHeader>
<fileDesc>
<titleStmt>
  <title>อนุฯสอบเหตุแถลงข่าวคืบหน้าสอบเหตุชุมนุม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-12 17:59:33  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175864  </bibl>
</sourceDesc>
</fileDesc>
</teiHeader>
<news>
<headline>อนุฯสอบเหตุแถลงข่าวคืบหน้าสอบเหตุชุมนุม</headline>
<lead>คณะอนุกรรมการสอบเหตุที่กระทรวงมหาดไทย แถลงคืบหน้าการดำเนินการ ระบุ ใกล้ได้ข้อสรุปเหตุลอบยิงศาลรัฐธรรมนูญแล้ว ด้านเหตุการณ์ที่กระทรวงมหาดไทย พบข้อมูลมีการยิงปืนจากบุคคล 2 คน</lead>
<neck></neck>
<body><p><persName>นางนฤมล ศิริวัฒน์</persName> ประธานคณะอนุกรรมการรวบรวมเหตุการณ์ การชุมนุมทางการเมือง ที่กระทรวงมหาดไทย และ <persName>นายขจิตร ชัยนิคม</persName> ส.ส.อุดรธานี อนุกรรมการ จากพรรคเพื่อไทย ร่วมกันแถลงข่าวความคืบหน้า โดย <persName>นายขจิตร</persName>กล่าวว่า เหตุการณ์ลอบยิงที่สำนักงานศาลรัฐธรรมนูญ เมื่อวันที่ 13 เม.ย. ที่ผ่านมา ใกล้จะได้ข้อสรุปแล้ว ซึ่งในเบื้องต้น สรุปว่าหัวกระสุนปืนที่พบ เป็นหัวกระสุนปืนแบบ M79 แต่ยังไม่พบเงื่อนไขที่จะโยงไปถึงการชุมนุมทางการเมือง</p>
<p>ส่วนกรณีที่กระทรวงมหาดไทยนั้น อนุกรรมการ ได้ทราบข้อมูลใหม่จาก <persName>นายมณี แสงทอง</persName> ผู้ร่วมชุมนุม ที่มาชี้แจงในวันนี้ว่าในวันดังกล่าว มีการยิงปืนจากคน 2 คน คือ เจ้าหน้าที่รักษาความปลอดภัย ของรัฐมนตรีว่าการกระทรวงกลาโหมที่ยิงปืนขึ้นฟ้า และจากผู้ไม่หวังดี อีก 1 คน ซึ่งตนจำลักษณะไม่ได้แล้ว ขณะที่ <persName>นางนฤมล</persName> ในฐานะ ประธานอนุกรรมาธิการกล่าวว่า จะเชิญ รัฐมนตรีที่ร่วมในการแถลง พ.ร.ก.ฉุกเฉิน เข้าให้ข้อมูลด้วย อาทิ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม รวมถึง <persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ซึ่งรับปากว่าจะเข้าให้ข้อมูล ในวันที่ 17 มิ.ย. นี้</p></body>
</news>
