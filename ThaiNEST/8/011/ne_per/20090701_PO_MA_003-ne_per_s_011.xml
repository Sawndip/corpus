<teiHeader>
<fileDesc>
<titleStmt>
  <title>สสส.เผยเด็กไม่กล้าขัดเพื่อน ชวนเสพยา-มีเพศสัมพันธ์  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04010752&sectionid=0133&day=2009-07-01  </bibl>
</sourceDesc>
</fileDesc>
</teiHeader>
<news>
<headline>สสส.เผยเด็กไม่กล้าขัดเพื่อน ชวนเสพยา-มีเพศสัมพันธ์</headline>
<lead></lead>
<neck></neck>
<body><p><persName>นพ.สุริยเดว ทรีปาตี</persName> หัวหน้าคลินิกเพื่อนวัยทีน สถาบันสุขภาพเด็กแห่งชาติมหาราชินี และผู้จัดการงานพัฒนาคุณภาพเด็กและเยาวชน กล่าวเมื่อวันที่ 30 มิถุนายน ระหว่งการสัมมนาเรื่อง "การสร้างต้นทุนชีวิตเพื่อการแก้วิกฤตเด็กและเยาวชนในประเทศไทย" ที่จัดขึ้นที่วุฒิสภา ว่า สภาวการณ์ต้นทุนชีวิตของเยาวไทยในภาพรวมเกี่ยวกับต้นทุนเด็กไทยกับยาเสพติดนั้น จากการเก็บรวบรวมข้อมูล 2 กลุ่ม กลุ่มแรกเป็นเยาวชนทั่วไปที่ปลอดจากยาเสพติดที่อยู่ในสถานศึกษา และกลุ่มที่ 2 เป็นเยาวชนกลุ่มเสี่ยงที่มีความเกี่ยวข้องกับยาเสพติดเป็นเยาวชนที่อยู่ในหน่วยงานรองรับการฟื้นฟูสมรรถภาพผู้ติดยาเสพติดอายุระหว่าง 14-18 ปี โดยสุ่มตัวอย่างจาก 4 ภาคทั่วประเทศ กรุงเทพฯและปริมณฑล พบข้อมูลว่ากลุ่มเยาวชนทั่วไปทำกิจกรรมร่วมกับชุมชนน้อยเพียงร้อยละ 34.52 ต่อสัปดาห์ ส่วนเยาวชนที่อยู่ในสถานพินิจทำกิจกรรมกับชุมชนร้อยละ 33.39 ต่อสัปดาห์ และยังพบว่าทั้งสองกลุ่มตัวอย่างมีพฤติกรรมไม่กล้าปฏิเสธหรือหลีกเลี่ยงการมีเพศสัมพันธ์ก่อนวัยอันควร รวมถึงหลีกเลี่ยงยาเสพติดและความรุนแรง โดยกลุ่มที่อยู่ในโรงเรียนกล้าปฏิเสธพฤติกรรมดังกล่าวเพียงร้อยละ 45.74</p></body>
</news>
