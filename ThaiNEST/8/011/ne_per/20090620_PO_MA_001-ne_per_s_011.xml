<teiHeader>
<fileDesc>
<titleStmt>
  <title>"มาร์ค"เยี่ยม"ชุมพล"ป่วยโรคหัวใจ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04200652&sectionid=0133&day=2009-06-20  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"เยี่ยม"<persName>ชุมพล</persName>"ป่วยโรคหัวใจ</headline>
<lead></lead>
<neck></neck>
<body><p>เมื่อเวลา 08.30 น. วันที่ 19 มิถุนายน <persName>นายอภิสิทธิ์ เวชชาชีวะ</persName> นายกรัฐมนตรี เดินทางไปเยี่ยม<persName>นายชุมพล ศิลปอาชา</persName> รัฐมนตรีว่าการกระทรวงการท่องเที่ยวและกีฬา และหัวหน้าพรรคชาติไทยพัฒนา ที่เข้าพักรักษาอาการป่วยจากโรคหัวใจกำเริบที่โรงพยาบาลบำรุงราษฎร์ โดยหลังจากเข้าพบกับ<persName>นายชุมพล</persName>ในซีซียูเป็นเวลากว่า 20 นาที <persName>นายอภิสิทธิ์</persName>ก็ออกมาให้สัมภาษณ์ว่า <persName>นายชุมพล</persName>ยังต้องใส่เครื่องช่วยหายใจอยู่ แต่สามารถสื่อสารได้ด้วยการเขียน ซึ่ง<persName>นายชุมพล</persName>ก็เขียนว่าจะกลับมาทำงานให้เร็วที่สุด แต่ตนก็เขียนตอบกลับไปว่าขอให้พักผ่อนต่อไปอีกอย่างน้อยหนึ่งสัปดาห์ เชื่อว่าเมื่อถึงหนึ่งสัปดาห์แล้ว <persName>นายชุมพล</persName>จะกลับมาทำงานได้ตามเดิม</p>
<p>ด้าน<persName>แพทย์หญิงจามรี เชื้อเพชระโสภณ</persName> ผอ.ด้านการแพทย์ รังสีแพทย์ โรงพยาบาลบำรุงราษฎร์ กล่าวว่า ผลการรักษาที่ผ่านมาเป็นไปด้วยความเรียบร้อย โดย<persName>นายชุมพล</persName>สามารถใช้โทรศัพท์และสั่งการเป็นลายลักษณ์อักษรได้ ซึ่งแพทย์รู้สึกพอใจเป็นอย่างยิ่ง แต่<persName>นายชุมพล</persName>กลับไม่พอใจ เพราะอยากกลับไปทำงานเร็วๆ แต่หมอกลับอยากให้พักดูอาการอีกสักระยะก่อน</p></body>
</news>
