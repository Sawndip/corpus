<teiHeader>
<fileDesc>
<titleStmt>
  <title>รฟม. ลุยรถไฟสายสีม่วงต่อ   3รายร่วมชิงดำงานสร้างสะพาน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165190  </bibl>
</sourceDesc>
</fileDesc>
</teiHeader>
<news>
<headline>รฟม. ลุยรถไฟสายสีม่วงต่อ   3รายร่วมชิงดำงานสร้างสะพาน</headline>
<lead></lead>
<neck></neck>
<body><p><persName>นายชูเกียรติ โพธยานุวัตร</persName> ว่าที่ผู้ว่าการ การรถไฟฟ้าขนส่งมวลชนแห่งประเทศไทย(รฟม.) คนใหม่ เปิดเผยว่า ในวันที่ 11 มิถุนายนนี้ <persName>นายชัยสิทธ์ คุรุรัตน์</persName> ผู้ช่วยผู้ว่าการ รฟม. ในฐานะประธานคณะกรรมการประกวดราคา จะนัดเปิดซองข้อเสนอด้านการเงินของงานก่อสร้างงานโยธา สัญญาที่ 2 โครงการรถไฟฟ้าสายสีม่วง ช่วงบางใหญ่-บางซื่อ </p>

 <p>สำหรับสัญญาที่ 2 เป็น โครงสร้างยกระดับส่วนตะวันตก จากสถานีสะพานพระนั่งกล้า-สถานีคลองบางไผ่ และงานก่อสร้างสะพานข้ามแม่น้ำเจ้าพระยา ด้านทิศใต้ของสะพานพระนั่ง เกล้า โดยมีผู้รับเหมา 3 รายผ่านข้อเสนอด้านคุณสมบัติประกอบด้วย </p>

 <p>1.กลุ่มไอทีโอเอ็น จอยท์เวนเจอร์ ประกอบด้วย บริษัท อิตาเลียนไทย ดีเวล๊อปเมนต์ จำกัด (มหาชน) บริษัท โอบายาชิ คอร์ปอเรชั่น จากญี่ปุ่น และบริษัท เนาวรัตน์พัฒนาการ จำกัด (มหาชน) 2.กลุ่มซีเคทีซี จอยท์เวนเจอร์ ประกอบด้วย บริษัท ช.การช่าง จำกัด (มหาชน) และบริษัท โตคิว คอนสตรัคชั่นจากญี่ปุ่น และ 3.บริษัท ซิโน-ไทย เอ็นจีเนียริ่ง แอนด์ คอนสตรัคชั่น จำกัด (มหาชน) มีรายงานแจ้งว่าสำหรับงานก่อสร้างงานโยธา สัญญาที่ 2 ตามแผนเดิมตั้งเป้าจะสามารถลงนามสัญญากับผู้รับเหมา และเริ่มงานก่อสร้างในเดือนพฤษภาคม 2552 ส่วนสัญญาที่ 3 คือ งานก่อสร้างศูนย์ซ่อมบำรุง ที่บางใหญ่ และอาคารจอดแล้วจร จำนวน 4 แห่ง ได้แก่ สถานีแยกนนทบุรี 1 สถานีท่าอิฐ สถานีสามแยกบางใหญ่ กับสถานีคลองบางไผ่ ตามแผนเดิมจะลงนาม และเริ่มงานก่อสร้างภายในเดือนมิถุนายน 2552 แต่ทุกอย่างก็ล่าช้ากว่าที่กำหนดไว้ </p>

 <p>ส่วนสัญญาที่ 1 ที่ผ่านมาบอร์ดรฟม.มีมติเห็นชอบค่าก่อสร้าง ในราคา 14,842 ล้านบาท โดยมีกลุ่มCKTC (บริษัท ช. การช่าง และ บริษัท โตคิว คอนสตรัคชั่น) เป็นผู้เสนอราคาต่ำสุด </p></body>
</news>
