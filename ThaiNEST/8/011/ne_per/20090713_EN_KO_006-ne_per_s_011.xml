<teiHeader>
<fileDesc>
<titleStmt>
  <title>"เมย์"เผยปีหน้าวิวาห์"หนุ่ม"ลั่นแต่งปุ๊บมีลูกปั๊บ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20248/%e0%b9%80%e0%b8%a1%e0%b8%a2%e0%b9%8c%e0%b9%80%e0%b8%9c%e0%b8%a2%e0%b8%9b%e0%b8%b5%e0%b8%ab%e0%b8%99%e0%b9%89%e0%b8%b2%e0%b8%a7%e0%b8%b4%e0%b8%a7%e0%b8%b2%e0%b8%ab%e0%b9%8c%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%a5%e0%b8%b1%e0%b9%88%e0%b8%99%e0%b9%81%e0%b8%95%e0%b9%88%e0%b8%87%e0%b8%9b%e0%b8%b8%e0%b9%8a%e0%b8%9a%e0%b8%a1%e0%b8%b5%e0%b8%a5%e0%b8%b9%e0%b8%81%e0%b8%9b%e0%b8%b1%e0%b9%8a%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>"<persName>เมย์</persName>"เผยปีหน้าวิวาห์"<persName>หนุ่ม</persName>"ลั่นแต่งปุ๊บมีลูกปั๊บ</headline>
<lead>“<persName>เมย์</persName>” <persName>เฟื่องอารมย์</persName> เปรยเรื่องงานแต่ง “<persName>หนุ่ม</persName>” <persName>กรรชัย กำเนิดพลอย</persName> รอพูดคุยเป็นทางการก่อน เผยยังไม่ได้เตรียมตัวอะไร หากแต่งพร้อมมีลูกทันที เพราะอายุมากแล้ว</lead>
<neck></neck>
<body><p>หลังจากมีข่าวคราวออกมาบ้างแล้ว ว่านักแสดงสาวสวย <persName>เมย์ เฟื่องอารมย์</persName> จะแต่งงาน กับ “<persName>หนุ่ม</persName>” <persName>กรรชัย กำเนิดพลอย</persName> ในเร็วๆ นี้ เมื่อเราเจอนางร้าย คนดัง จึงได้ถามถึงเรื่องราวดังกล่าว</p>

 <p>“ตอนนี้เรื่องแต่งงานยังไม่ทราบเลยว่าจะเป็นปีหน้าหรือเปล่า ฤกษ์ยามก็ยังไม่ได้ดูเลย กับที่บ้านตอนนี้ ก็ยังไม่ได้คุยกันแบบเป็นทางการ ส่วนตัวพี่หนุ่มเองก็มีคุยๆ ปรึกษากันกับทางบ้านเมย์บ้าง และยังพูดกับเมย์บ่อยๆ ว่าอยากแต่งปีหน้าแต่ไม่รู้ว่าจะ ต้นปี กลางปี หรือสิ้นปี ต้องรอเป็นทางการก่อนถึงจะบอกได้” <persName>เมย์</persName>กล่าว</p>

 <p>ถามต่อ ว่าดูเป็นวิวาห์เลื่อนหรือเปล่า เพราะตอนแรก<persName>หนุ่ม</persName>บอกสิ้นปีนี้ จะมีข่าวดีแต่ก็มีอันต้องขยับไปอีก <persName>เมย์</persName>แจงว่า คำว่าสิ้นปีอาจมีข่าวดีนั้น สำหรับ<persName>หนุ่ม</persName>คงหมายความ ว่าอาจจะเริ่มคิดอะไรที่มันดีๆ ตั้งแต่สิ้นปี</p>

 <p>"แต่เรื่องแต่งงานมันไม่ใช่จะแต่งกันง่ายๆ กว่าจะเข้าที่เข้าทาง ก็คงจะเป็นปีหน้าอยู่แล้ว มันต้องอยู่ที่ความพร้อม อย่างเมย์อย่างไรก็ได้ จะแต่งไม่แต่งก็ได้ก็เฉยๆ เพราะว่าเมย์ยังอยากทำงานอยู่ ถ้าเขาคิดว่าพร้อมจะแต่ง เมย์ก็แต่งได้”<persName>เมย์</persName>อธิบาย พร้อมกับเสริมต่อด้วย </p>

 <p>"ตอนนี้เมย์ยังไม่ได้เตรียมตัวอะไรเลย คงต้องรอให้เป็นทางการก่อน ยังใช้ชีวิตปกติอยู่ ทำงานอยู่ ส่วนถ้ามีครอบครัว คงต้องคนละครึ่งทาง แต่ถ้าในอนาคตมีอะไรมากขึ้นเรื่อยๆ ครอบครัวคงต้องเป็นหลัก และต่อให้แต่งงานกับใคร ก็คงไม่ตื่นขึ้นมาทำอาหารให้สามีกิน เพราะเป็นผู้หญิงสมัยใหม่ให้แม่บ้านทำให้กินก็ได้ ส่วนเรื่องลูก ถ้าเมย์แต่งก็คงจะมีลูกเลย เนื่องจากอายุที่เยอะแล้ว คงไม่มีเวลามาเที่ยวเล่นอยู่" <persName>เมย์</persName>กล่าวสรุป</p></body>
</news>
