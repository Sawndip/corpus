<teiHeader>
<fileDesc>
<titleStmt>
  <title>ครม. เซ็นสนธิสัญญาโอนตัวนักโทษ “ญี่ปุ่น-กัมพูชา”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=170201  </bibl>
</sourceDesc>
</fileDesc>
</teiHeader>
<news>
<headline>ครม. เซ็นสนธิสัญญาโอนตัวนักโทษ “ญี่ปุ่น-กัมพูชา”</headline>
<lead></lead>
<neck></neck>
<body><p><persName>นายศุภชัย ใจสมุทร</persName> รองโฆษกประสำนักนายกรัฐมนตรี แถลงภายหลังการประชุมคณะรัฐมนตรี ว่า ครม.อนุมัติลงนามให้สัตยาบันสนธิสัญญาระหว่างราชอาณาจักรไทยกับญี่ปุ่นว่าด้วยการโอนตัวผู้ต้องคำพิพากษาและความร่วมมือในการบังคับให้เป็นไปตามคำพิพากษา(สนธิสัญญาโอนตัวนักโทษ) ตามที่กระทรวงต่างประเทศเสนออนุมัติดังนี้ 1.ให้รัฐมนตรีว่าการกระทรวงการต่างประเทศหรือเอกอัครราชทูต ณ กรุง โตเกียว ลงนามสนธิสัญญาฯ และให้กระทรวงการต่างประเทศให้สัตยาบันสนธิสัญญาฯในโอกาสอันเหมาะสมตามแต่จะตกลงกับฝ่ายญี่ปุ่นต่อไป 2.ให้มีการแลกเปลี่ยนหนังสือยืนยันความเข้าใจเกี่ยวกับประเด็นคนชาติญี่ปุ่นระหว่างพิธีลงนามสนธิสัญญาฯ อย่างไรก็ตามรัฐผู้โอนและรัฐผู้รับเห็นชอบต่อการโอนตัว และผู้ต้องคำพิพากษาให้ความยินยอมต่อการโอนตัว หรือผู้ต้องคำพิพากษาซึ่งกระทำความผิดต่อความมั่นคงภายใน และภายนอกรัฐ ต่อประมุขของประเทศ (ซึ่งในกรณีของไทย คือ องค์พระมหากษัตริย์ หรือสมาชิกราชวงศ์) หรือต่อกฎหมายที่เกี่ยวกับการคุ้มครองสมบัติที่มีค่าทางศิลปะของชาติ จะไม่ได้รับการโอนตัว  ทั้งนี้สนธิสัญญาโอนตัวนักโทษฉบับนี้และหนังสือยืนยันความเข้าใจเกี่ยวกับประเด็นคนชาติของญี่ปุ่นไม่เข้าข่ายเป็นหนังสือสัญญาตามรัฐธรรมนูญฯ มาตรา 109 วรรค สอง ซึ่งต้องได้รับความเห็นชอบของรัฐสภา เนื่องจากมีกฎหมายรองรับอยู่แล้ว </p>

                <p><persName>นายศุภชัย</persName> กล่าวอีกว่า ครม.อนุมัติลงนามและดำเนินการให้ความตกลงระหว่างราชอาณาจักรไทย-กัมพูชา ว่าด้วยการโอนตัวผู้ต้อคำพิพากษาและความร่วมมือในการบังคับให้เป็นไปตามคำพิพากษาในคดีอาญา (ความตกลงโอนตัวนักโทษ) มีผลบังคับใช้ ตามที่กระทรวงการต่างประเทศเสนอแล้วมีมติดังนี้ อนุมัติให้รัฐมนตรีว่าการกระทรวงการต่างประเทศหรือเอกอัครราชทูต ณ กรุงพนมเปญ แล้วแต่กรณีลงนามตามความตกลงฯ และให้กระทรวงการต่างประเทศดำเนินการให้ความตกลงฯ มีผลบังคับใช้ในโอกาสอันเหมาะสมตามแต่จะตกลงกับฝ่ายกัมพูชา</p></body>
</news>
