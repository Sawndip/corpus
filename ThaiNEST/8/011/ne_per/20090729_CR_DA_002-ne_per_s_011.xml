<teiHeader>
<fileDesc>
<titleStmt>
  <title>ศาลสั่งจำคุกหนุ่มอ้างตัวตร.ลวงนร.ตุ๋ย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-29 20:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=11197  </bibl>
</sourceDesc>
</fileDesc>
</teiHeader>
<news>
<headline>ศาลสั่งจำคุกหนุ่มอ้างตัวตร.ลวงนร.ตุ๋ย</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (29 ก.ค.) ที่ห้องพิจารณาคดีที่ 805  ศาลอาญา ถนนรัชดาภิเษก  ศาลได้อ่านคำพิพากษาคดีความผิดทางเพศที่พนักงานอัยการเป็นโจทก์ยื่นฟ้อง<persName>นายประทีป โคตระภู</persName> อายุ 47 ปี  ชาว กทม.อาชีพรับจ้าง เป็นจำเลยในความผิดฐานพรากและพาเด็กอายุไม่เกิน 15 ปีจากบิดา มารดา หรือผู้ปกครองเพื่อการอนาจาร กระทำชำเราเด็กอายุไม่เกิน 15 ปี โดยเด็กนั้นไม่เต็มใจ  ฟ้องโจทก์เมื่อวันที่ 7 พ.ค. 52 ระบุความผิดจำเลยสรุปว่า </p>
            
<p>เมื่อวันที่ 25 มิ.ย. -  1 ก.ย. 51 จำเลยได้อ้างตัวเป็นเจ้าหน้าที่ตำรวจแล้วเดินเข้ามาจับมือ <persName>ด.ช.อำ</persName> (นามสมมุติ) อายุ 13 ปีเศษ ผู้เสียหาย นักเรียน รร.แห่งหนึ่งย่านห้วยขวาง ขณะกลับบ้านและถามว่าไปทำอะไรมาจนตำรวจไปรอที่บ้าน ทำให้ผู้เสียหายเกิดความกลัว จากนั้นได้พาผู้เสียหายเดินทางไปตามจังหวัดต่าง ๆ  กระทำอนาจาร  ข่มขืนกระทำชำเราทางทวารหนักหลายครั้ง บังคับให้ไปรับจ้างทำงาน อาทิ ล้างจาน ทำสวนส้ม ลูกจ้างสวนสนุก  และห้ามหลบหนีหรือนำเรื่องไปเล่าให้บิดา มารดาฟัง มิเช่นนั้นจะไปจับตัวมาดำเนินคดี กระทั่งจำเลยพาตัวผู้เสียหายมาส่งที่บ้านพัก  และถูกผู้ปกครองพาผู้เสียหายแจ้งความร้องทุกข์พนักงานสอบสวนดำเนินคดี จำเลยให้การรับสารภาพ </p>

<p>ศาลพิเคราะห์แล้วเห็นว่า จำเลยกระทำผิดตามฟ้องจริง เป็นความผิดกรรมเดียว ผิดกฎหมายหลายบท พิพากษาฐานกระทำชำเราฯ จำคุก 6 ปี และฐานพรากผู้เยาว์เพื่อการอนาจารจำคุก 4  ปี 6 เดือน รวมจำคุก 10 ปี  6 เดือน และให้นับโทษต่อของศาลอาญา คดีแดงที่ อ.227 / 2552 ความผิดฐานเดียวกันนี้อีก 12 ปี.</p></body>
</news>
