<teiHeader>
<fileDesc>
<titleStmt>
  <title>เปิดตัวเพลงใหม่"แจ๊คสัน"ทางเว็ปฯดัง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090717/20808/%e0%b9%80%e0%b8%9b%e0%b8%b4%e0%b8%94%e0%b8%95%e0%b8%b1%e0%b8%a7%e0%b9%80%e0%b8%9e%e0%b8%a5%e0%b8%87%e0%b9%83%e0%b8%ab%e0%b8%a1%e0%b9%88%e0%b9%81%e0%b8%88%e0%b9%8a%e0%b8%84%e0%b8%aa%e0%b8%b1%e0%b8%99%e0%b8%97%e0%b8%b2%e0%b8%87%e0%b9%80%e0%b8%a7%e0%b9%87%e0%b8%9b%e0%b8%af%e0%b8%94%e0%b8%b1%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>เปิดตัวเพลงใหม่"<persName>แจ๊คสัน</persName>"ทางเว็ปฯดัง</headline>
<lead>เว๊ปไซต์TMZ.com เปิดตัวเพลงใหม่ชื่อ" อะ เพลซ วิธ โน เนม"ของราชาเพลงป็อปผู้ล่วงลับ<persName>ไมเคิล แจ๊คสัน</persName></lead>
<neck></neck>
<body><p>(17ก.ค.) เว๊ปไซต์เกี่ยวกับผู้มีชื่อเสียง TMZ.com ซึ่งเป็นสื่อแรกที่รายงานการเสียชีวิตของ<persName>ไมเคิล แจ๊คสัน</persName> ราชาเพลงป็อปวัย 50 ปี เปิดตัวเพลงใหม่เพลงหนึ่งของ<persName>แจ๊คสัน</persName>เมื่อวันพฤหัสบดี สามสัปดาห์หลังจากเขาเสียชีวิตกระทันหันเมื่อ 25 มิถุนายน โดยทางเว๊ปไซต์รายงานว่าไม่ทราบแน่ชัดว่าเพลงใหม่มีชื่อว่า"อะ เพลซ วิธ โน เนม"(A Place with No Name) บันทึกเสียงไว้ตั้งแต่เมื่อใดแต่ทั้งชื่อเพลง ทำนองและเนื้อร้อง คล้ายกับเพลงฮิตปี 1971 ที่มีชื่อว่า"อะ ฮอร์ส วิธ โน เนม"(A Horse with No Name) ของวงดนตรีดัง" อเมริกา" (America.)</p>
<p> <persName>นายจิม มอเรย์</persName> ผู้จัดการคนปัจจุบันของวงดนตรี"อเมริกา" เปิดเผยกับทางเว๊ปไซต์ว่า ทางวงรู้สึกเป็นเกียรติมากที่<persName>แจ๊คสัน</persName>เลือกเพลงของพวกเขา และคาดหวังว่าแฟนเพลงของ<persName>แจ๊คสัน</persName>จะได้ฟังเพลงนี้ ซึ่ง<persName>มอเรย์</persName>เองเคยเป็นผู้จัดการให้<persName>แจ๊คสัน</persName>ในช้วงปลายทศวรรษที่ 1980 และต้นทศวรรษที่ 1990 ด้วย</p>
<p> "<persName>นีลเซน ซาวสแกน</persName>" ที่นครลอสแองเจลีสของสหรัฐฯ เปิดเผยในวันเดียวกันว่า หลังการเสียชีวิต<persName>แจ๊คสัน</persName> มียอดขายอัลบั๊มทั่วโลกของเขาสูงถึง 9ล้านแผ่นแล้ว รวมทั้ง2.3ล้านแผ่นในสหรัฐฯที่เพลง<persName>แจ๊คสัน</persName>หวนกลับไปติดอันดับสูงๆในชาร์ทอีก เช่นเดียวกันที่ฝรั่งเศส ออสเตรเลีย เยอรมนี และอังกฤษ ทำให้คาดว่าบริษัทแผ่นเสียงของเขาจะเปิดตัวเพลงหลายเพลงที่เขาบันทึกไว้แล้ว แต่ยังไม่เคยนำออกเผยแพร่</p>
<p> MTV News อ้างถ้อยแถลงของนาย<persName>โทนี่ มอตโตล่า</persName> อดีตเจ้านายของ<persName>แจ๊คสัน</persName>ที่บริษัท"โซนี่"ว่ามีเพลงใหม่ๆของ<persName>แจ๊คสัน</persName>ที่จะนำออกเผยแพร่ได้แบบไม่มีจำกัดย้อนหลังไปได้จนถึงยุครุ่งเรืองของเขาช่วงทศวรรษที่ 1980มีรายงานด้วยว่า เขาเคยบันทึกเทปร่วมกับศิลปินดัง อย่าง "<persName>วิล ไอ แอม</persName>" ( Will.I.Am )และ "<persName>อาคอน</persName>"( Akon) รวมทั้งเคยบันทึกเทปเพลงไว้หลายเพลงร่วมกับ" <persName>เฟรดดี้ เมอร์คิวรี่</persName>" นักร้องผู้ล่วงลับของวงดนตรีชื่อดัง"ควีน"ของอังกฤษด้วย</p></body>
</news>
