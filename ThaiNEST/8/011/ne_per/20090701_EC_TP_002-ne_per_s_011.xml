<teiHeader>
<fileDesc>
<titleStmt>
  <title>ครม.สั่ง'กคช.' ลดยูนิตก่อสร้าง บ้านเอื้ออาทร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/010709/7099  </bibl>
</sourceDesc>
</fileDesc>
</teiHeader>
<news>
<headline>ครม.สั่ง'กคช.' ลดยูนิตก่อสร้าง บ้านเอื้ออาทร</headline>
<lead></lead>
<neck></neck>
<body><p><persName>นายวัชระ  กรรณิการ์</persName>  รองโฆษกประจำสำนักนายกรัฐมนตรี  เปิดเผยว่า  ที่ประชุมคณะรัฐมนตรีมีมติเห็นชอบแนวทางแก้ไขปัญหาบ้านเอื้ออาทร  ที่คณะกรรมการเฉพาะกิจเพื่อพิจารณาดำเนินการแก้ไขปัญหา  โครงการบ้านเอื้ออาทร  ที่มี<persName>นายชวรัตน์  ชาญวีรกูล</persName>  รมว.มหาดไทย  เป็นประธานได้เสนอแนวทางมาเพียง  2  มาตรการ  จากที่เสนอมาทั้งสิ้น  7  มาตรการ  โดยมาตรการที่เห็นชอบ  ได้แก่  1.มาตรการปรับลดหน่วยก่อสร้าง  ซึ่งเห็นชอบให้การเคหะแห่งชาติ  (กคช.)  ปรับลดหน่วยก่อสร้างเหลือ  281,556  หน่วยจากเดิม  300,504  หน่วย  พร้อมให้พิจารณาความเป็นไปได้ในการที่จะปรับลดลงอีก  </p>

     <p>และ  2.มาตรการด้านการเงิน  เห็นควรจัดสรรงบประมาณชดเชยภาระดอกเบี้ยเงินกู้ยืมให้   กคช.   โดยจัดสรรในปีงบประมาณ  2552  เพียง  3,587  ล้านบาท  จากที่ขอมา   4,792  ล้านบาท  ส่วนที่เหลืออีก  1,204  ล้านบาท  ให้ชดเชยในกรณีไม่สามารถแยกทรัพย์สินเอื้ออาทรออกจากบัญชี  กคช.  ได้แล้วเสร็จในปี  2553 </p>

     <p>"บ้านเอื้ออาทรที่ปรับลดลงเหลือ  2.8  แสนหน่วย  กทช.แจ้งว่ามีการขายได้จริง  2.1  แสนหน่วย  ที่เหลือยังไม่ได้ขายและอยู่ระหว่างกระบวนการก่อสร้าง  ดังนั้น  ครม.จึงเห็นชอบเฉพาะส่วนที่ขายได้แล้ว  210,000  หน่วย  และที่เหลืออีก  70,000  หน่วยนั้น  ให้คณะกรรมการเฉพาะกิจฯ  และผู้ว่าการ  กคช.ไปศึกษา  ทั้งแง่มุมที่ว่า  ถ้าสร้างต่อจะคุ้มค่าหรือไม่หรือ  จะขาดทุนเท่าไหร่  หรือถ้ายุติโครงการ  รัฐจะขาดทุนหรือ  กคช.จะขาดทุนเท่าไหร่  ให้มีการเปรียบเทียบกันกับกรณีสร้างต่อจนเสร็จ"  <persName>นายวัชระ</persName>กล่าว</p>

     <p><persName>นายวัชระ</persName>  กล่าวว่า  สำหรับมาตรการที่ยังไม่เห็นชอบ  ได้แก่  มาตรการด้านการตลาด  มาตรการด้านราคา  มาตรการผ่อนปรนเงื่อนไขกฎระเบียบ  ต้องรอกรรมการเฉพาะกิจกลับไปพิจารณาอีกครั้ง.</p></body>
</news>
