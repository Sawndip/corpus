<teiHeader>
<fileDesc>
<titleStmt>
  <title>ลุ้น"กรณ์"ไฟเขียวหวยออนไลน์หลัง"ประดิษฐ์"อนุมัติแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090617/17434/%e0%b8%a5%e0%b8%b8%e0%b9%89%e0%b8%99%e0%b8%81%e0%b8%a3%e0%b8%93%e0%b9%8c%e0%b9%84%e0%b8%9f%e0%b9%80%e0%b8%82%e0%b8%b5%e0%b8%a2%e0%b8%a7%e0%b8%ab%e0%b8%a7%e0%b8%a2%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c%e0%b8%ab%e0%b8%a5%e0%b8%b1%e0%b8%87%e0%b8%9b%e0%b8%a3%e0%b8%b0%e0%b8%94%e0%b8%b4%e0%b8%a9%e0%b8%90%e0%b9%8c%e0%b8%ad%e0%b8%99%e0%b8%b8%e0%b8%a1%e0%b8%b1%e0%b8%95%e0%b8%b4%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ลุ้น"<persName>กรณ์</persName>"ไฟเขียวหวยออนไลน์หลัง"<persName>ประดิษฐ์</persName>"อนุมัติแล้ว</headline>
<lead>หวยออนไลน์ใกล้คลอด "<persName>ประดิษฐ์</persName>" อนุมัติแล้ว รอรมว.คลังเห็นชอบ บอร์ดกองสลาก เรียกประชุมสัปดาห์หน้า พร้อมรายงานความคืบหน้าให้ประธานคนใหม่รับทราบ หุ้นล็อกซเล่ย์รับอานิสงส์นักลงทุนแห่เก็งกำไร</lead>
<neck></neck>
<body><p><persName>นายประดิษฐ์ ภัทรประสิทธิ์</persName> รัฐมนตรีช่วยว่าการกระทรวงการคลัง เปิดเผยว่า ได้ลงนามในหนังสือขออนุมัติการออกสลากเลขท้ายพิเศษแบบ 2 ตัว 3 ตัว ที่ขายโดยเครื่องอัตโนมัติ (หวยออนไลน์) ตามที่สำนักงานสลากกินแบ่งรัฐบาลเสนอมาแล้ว และเสนอไปยัง<persName>นายกรณ์ จาติกวณิช</persName> รัฐมนตรีว่าการกระทรวงการคลัง เพื่อลงนามอนุมัติเป็นขั้นตอนสุดท้าย จากนั้นสำนักงานสลากฯ ก็สามารถดำเนินการออกหวยออนไลน์ตามแผนได้ทันที</p>

 <p>"นโยบายของผมยืนยันแน่นอนมาตลอดว่าเรื่องการออกหวยออนไลน์คือ การนำเอาของที่อยู่ที่มืดมาอยู่ในที่สว่าง เอาของที่อยู่ใต้ดินขึ้นมาบนดิน การบริหารจัดการต่างๆ ก็ทำให้ถูกต้องตามที่กฎหมายกำหนด เพราะสำนักงานคณะกรรมการกฤษฎีกาก็ยืนยันมาแล้วหลายครั้งว่าสามารถดำเนินการได้ เพราะถ้าหากสำนักงานสลากฯ สามารถออกหวยออนไลน์ได้เมื่อไรก็จะสามารถแก้ปัญหาการขายสลากเกินราคาที่สร้างความเดือนร้อนให้ประชาชน สุดท้ายก็ขึ้นอยู่ที่ว่ารมว.คลังจะเซ็นอนุมัติให้มีการออกหวยออนไลน์ได้เมื่อไร" <persName>นายประดิษฐ์</persName>กล่าว</p>

 <p>ด้าน<persName>นายวันชัย สุระกูล</persName> ผู้อำนวยการสำนักงานสลากกินแบ่งรัฐบาล กล่าวว่า ในวันที่ 19 มิถุนายนนี้ สำนักงานสลากฯ เตรียมที่จะเข้าพบ<persName>นายสถิตย์ ลิ่มพงศ์พันธุ์</persName> ปลัดกระทรวงการคลัง เพื่อรายงานความคืบหน้าของสำนักงานสลากฯ ให้ทราบ พร้อมทั้งขอนโยบายที่จะเริ่มการประชุมคณะกรรมการสำนักงานสลากฯ โดยเร็วต่อไป โดยคาดว่าจะมีการประชุมในสัปดาห์หน้า เนื่องจากมีงานคั่งค้างจำนวนมาก หลังจากที่ไม่ได้มีการประชุมช่วง 2 เดือนที่ผ่านมา</p>

 <p>ขณะที่การเคลื่อนไหวราคาหุ้นบริษัท ล็อกซเล่ย์ เมื่อวันที่ 17 มิถุนายนที่ผ่านมา ปรับตัวเพิ่มขึ้นสวนภาพรวมตลาดที่ปรับตัวลดลงกว่า 10 จุด โดยราคาปรับตัวขึ้นไปสูงสุดที่ราคา 2.82 บาท เพิ่มขึ้น 0.22 บาท เป็นราคาที่ปรับตัวสูงสุดในรอบ 6 เดือน มีปริมาณการซื้อขาย 256.69 ล้านบาท โดยนักวิเคราะห์ระบุว่า ราคาหุ้นปรับตัวขึ้นจากแรงเก็งกำไรของนักลงทุน ที่คาดหวังว่าบริษัทจะได้รับประโยชน์จากโครงการออกหวยออนไลน์ ซึ่งมีแรงเก็งกำไรเข้ามาระยะหนึ่งแล้ว ดังนั้นเมื่อมีการอนุมัติประกาศออกมา คาดว่าราคาหุ้นน่าจะปรับตัวลงจากแรงเทขายเก็งกำไรเพราะรับข่าวดังกล่าว</p></body>
</news>
