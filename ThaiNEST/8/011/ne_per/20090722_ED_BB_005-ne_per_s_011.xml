<teiHeader>
<fileDesc>
<titleStmt>
  <title>พนักงานฟ็อกซ์คอนน์ดิ่งตึกเหตุทำต้นแบบ ไอโฟน 4จี หาย  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 14:24:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090722/62074/%e0%b8%9e%e0%b8%99%e0%b8%b1%e0%b8%81%e0%b8%87%e0%b8%b2%e0%b8%99%e0%b8%9f%e0%b9%87%e0%b8%ad%e0%b8%81%e0%b8%8b%e0%b9%8c%e0%b8%84%e0%b8%ad%e0%b8%99%e0%b8%99%e0%b9%8c%e0%b8%94%e0%b8%b4%e0%b9%88%e0%b8%87%e0%b8%95%e0%b8%b6%e0%b8%81%e0%b9%80%e0%b8%ab%e0%b8%95%e0%b8%b8%e0%b8%97%e0%b8%b3%e0%b8%95%e0%b9%89%e0%b8%99%e0%b9%81%e0%b8%9a%e0%b8%9a-%e0%b9%84%e0%b8%ad%e0%b9%82%e0%b8%9f%e0%b8%99-4%e0%b8%88%e0%b8%b5-%e0%b8%ab%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>พนักงานฟ็อกซ์คอนน์ดิ่งตึกเหตุทำต้นแบบ ไอโฟน 4จี หาย</headline>
<lead>แอ๊ปเปิ้ล ยืนยันข่าวสลดใจ พนักงานโรงงานผลิตไอโฟนในจีนตัดสินใจกระโดดตึก หลังทำต้นแบบไอโฟนเวอร์ชั่นใหม่หาย</lead>
<neck></neck>
<body><p>เว็บไซต์ซีเน็ต นิวส์ รายงานว่า บริษัท แอ๊ปเปิ้ล ยืนยันกระแสข่าวการเสียชีวิตของพนักงานโรงงานผลิตไอโฟนในจีนเป็นความจริง</p>
<p>ทั้งนี้จากการรายงานข่าวของสื่อท้อง ถิ่นในจีนหลายแห่งระบุว่า พนักงานชายของโรงงาน "ฟ็อกซ์คอนน์" ในจีนตัดสินใจฆ่าตัวตาย โดยกระโดดตึกหอพักเมื่อสัปดาห์ที่ผ่านมา หลังทำต้นแบบเครื่องไอโฟน เวอร์ชั่น 4จี ที่เขาเป็นผู้รับผิดชอบหาย</p>
<p>โฆษกหญิงของแอ๊ปเปิ้ล กล่าวว่า บริษัทรู้สึกเสียใจอย่างยิ่งกับเหตุการณ์ที่เกิดขึ้น และกำลังรอผลการตรวจสอบสาเหตุการเสียชีวิตในครั้งนี้ แต่อย่างไรก็ตาม แอ๊ปเปิ้ลต้องการให้ผู้ผลิตสินค้าต่างๆให้กับบริษัทให้เกียรติ และดูแลพนักงานทุกคนเป็นอย่างดี </p>
<p>อย่างไรก็ตามแอ๊ปเปิ้ลยังไม่ได้ให้รายละเอียดใดๆเกี่ยวกับการเสียชีวิตของพนักงานในครั้งนี้ </p>
<p>ขณะที่ สื่อจีนระบุว่า พนักงานที่เสียชีวิตคนดังกล่าวคือ "<persName>นายซัน แดนหยง</persName>" วัย 25 ปี เป็นผู้รับผิดชอบดูแลต้นแบบมือถือไอโฟนรุ่นใหม่ให้กับแอ๊ปเปิ้ล โดยเขาได้รายงานให้บริษัทฟ็อกซ์คอนน์ทราบหลังจากต้นแบบไอโฟนรุ่นใหม่ 1 ใน 16 แบบหายไป</p>
<p>ทั้งนี้ฟ็อกซ์คอนน์ ถือเป็นพันธมิตรในฐานะผู้ผลิตสินค้าให้กับแอ๊ปเปิ้ลในจีนมาเป็นระยะเวลานาน โดยแอ๊ปเปิ้ลใช้บริการโรงงานดังกล่าวผลิตสินค้าทั้งในกลุ่มเครื่องเล่นไอ พ็อด รวมทั้งไอโฟนทุกรุ่น </p></body>
</news>
