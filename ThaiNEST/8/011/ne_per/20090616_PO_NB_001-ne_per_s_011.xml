<teiHeader>
<fileDesc>
<titleStmt>
  <title>รองนายกฯ  ชี้ เหตุรุนแรงที่เกิดขึ้นในภาคใต้ เป็นการข่มขวัญประชาชน  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160172&tb=N255206  </bibl>
</sourceDesc>
</fileDesc>
</teiHeader>
<news>
<headline>รองนายกฯ ชี้ เหตุรุนแรงที่เกิดขึ้นในภาคใต้ เป็นการข่มขวัญประชาชน</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ชี้ เหตุการณ์รุนแรงที่เกิดขึ้นในพื้นที่จังหวัดชายแดนภาคใต้ เป็นการข่มขวัญประชาชน <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวว่า เหตุการณ์รุนแรงที่เกิดขึ้นในพื้นที่จังหวัดชายแดนภาคใต้ เป็นการแสดงพลังของกลุ่มผู้ก่อการร้ายเพื่อข่มขวัญประชาชนที่เข้าร่วมกับภาครัฐมากขึ้น ยืนยันจะไม่มีการเพิ่มกำลังพลลงไปในพื้นที่ แต่จะมีการรับอาสาสมัครในพื้นที่เพิ่มอีก 200 - 300 คน และจะเพิ่มการตรวจตราและการตั้งด่านสกัดให้มากขึ้น พร้อมเพิ่มชุดคุ้มครองพระภิกษุ และ โต๊ะอีหม่าม ไม่ให้เกิดเหตุรุนแรงซ้ำขึ้นอีก ส่วนงบประมาณจะลงไปถึงโครงการต่าง ๆ ในพื้นที่จังหวัดชายแดนภาคใต้ภายใน 1-2 เดือน หลังจากการผ่านร่าง พ.ร.ก. กู้เงิน โดยไม่ต้องรองบประมาณปี 2553 รองนายกรัฐมนตรีด้านความมั่นคง ยังกล่าวถึงกรณีกระแสข่าว <persName>นายชาญชัย ชัยรุ่งเรือง</persName> รัฐมนตรีว่าการกระทรวงอุตสาหกรรม และหัวหน้าพรรคเพื่อแผ่นดิน น้อยใจการจัดสรรงบประมาณเงินกู้กระตุ้นเศรษฐกิจของรัฐบาลว่า คงต้องทำความเข้าใจกับทุกคน และยืนยันการจัดสรรงบประมาณดังกล่าวได้พิจารณาจากเหตุผล ความจำเป็นของโครงการ เชื่อว่าพรรคเพื่อแผ่นดินจะเข้าใจ และไม่เกิดปัญหาในพรรคร่วมรัฐบาล</p></body>
</news>
