<teiHeader>
<fileDesc>
<titleStmt>
  <title>จับแก๊งไต้หวันใช้เมืองไทยเป็นฐานหลอกชาวจีน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090703/19233/%e0%b8%88%e0%b8%b1%e0%b8%9a%e0%b9%81%e0%b8%81%e0%b9%8a%e0%b8%87%e0%b9%84%e0%b8%95%e0%b9%89%e0%b8%ab%e0%b8%a7%e0%b8%b1%e0%b8%99%e0%b9%83%e0%b8%8a%e0%b9%89%e0%b9%80%e0%b8%a1%e0%b8%b7%e0%b8%ad%e0%b8%87%e0%b9%84%e0%b8%97%e0%b8%a2%e0%b9%80%e0%b8%9b%e0%b9%87%e0%b8%99%e0%b8%90%e0%b8%b2%e0%b8%99%e0%b8%ab%e0%b8%a5%e0%b8%ad%e0%b8%81%e0%b8%8a%e0%b8%b2%e0%b8%a7%e0%b8%88%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>จับแก๊งไต้หวันใช้เมืองไทยเป็นฐานหลอกชาวจีน</headline>
<lead>รวบแก๊งไต้หวัน ใช้เมืองไทยเป็นฐานหลอกชาวจีนโอนเงินเข้าเอทีเอ็ม กดเงินสูญไปกว่า 10 ล้านบาท</lead>
<neck></neck>
<body><p>(3ก.ค.) <persName>พล.ต.ท.ไถง ปราศจากศัตรู</persName>  ผบช.ก. <persName>พล.ต.ต.ปัญญา มาเม่น</persName> รองผบช.ก. และเจ้าหน้าที่ฝ่ายสืบสวนกองบังคับการตำรวจท่องเที่ยวร่วมแถลงข่าวจับกุม<persName>นายหวัง เชง ชี</persName> (<persName>Mr.Wang Cheng - Chieh</persName>) อายุ 37 ปี สัญชาติไต้หวัน <persName>นายชวน ไท เชง</persName> (<persName>Mr.Juan Tai Cheng</persName>) อายุ 34 ปี สัญชาติไต้หวัน พร้อมของกลางเงินสด 94,700 บาท บัตรเอทีเอ็มธนาคารไนช่า ยูเนียน เพย์ 194 ใบ สลิปรายการกดเงินสด 2 ใบ เงินสดสกุลไต้หวัน 2,400 เหรียญ และของกลางอื่นๆอีกหลายรายการ </p>
 
 <p><persName>พล.ต.ท.ไถง</persName> กล่าวว่า การจับกุมครั้งนี้สืบเนื่องจากศูนย์ปราบปรามคนร้ายข้ามชาติและอาชญากรรมบัตรอิเล็กทรอนิคส์ บก.ทท.ชุดจับกุมได้รับการประสานงานจากเจ้าหน้าที่ควบคุมและป้องกันการทุจริตบัตรอิเล็กทรอนิกส์ธนาคารไทยพาณิชย์ว่ามีผู้ต้องสงสัยเป็นชายชาวต่างชาติมาตระเวนใช้บัตรเอทีเอ็มของธนาคารไชน่า ยูเนียน เพย์กดเงินตามพื้นที่เมืองพัทยา จ.ชลบุรี ตั้งแต่กลางเดือนมิถุนายน 2552 สร้างความเสียหายไปหลายล้านบาท จึงจัดกำลังไปเฝ้าตามตู้เอทีเอ็มในพื้นที่เมืองพัทยา จนกระทั่งวันที่ 2 ก.ค.ก็พบผู้ต้องสงสัย 2 คนมากดเงินที่ตู้กดเงินธนาคารไทยพาณิชย์ ถ.พัทยาสาย 2 ต.หนองปรือ อ.บางละมุง จ.ชลบุรี จึงแสดงตัวขอตรวจสอบและจับกุมตัวพร้อมของกลางบัตรเอทีเอ็ม 45 ใบ เงินสด 4,700 บาท จากนั้นได้ไปตรวจค้นที่ห้องพักโรงแรมฮันนี่อินน์ ต.หนองปรือ อ.บางละมุง จ.ชุลบุรี พบบัตรเอทีเอ็มอีก 132 ใบ เงินสด 90,000 บาท </p>
 
 <p><persName>พล.ต.ท.ไถง</persName> กล่าวต่อว่า จากการสอบสวนผู้ต้องหาทั้งสองคนให้การรับสารภาพว่าบัตรเอทีเอ็มที่นำมากดได้มาจากเพื่อนชาวจีน ที่ส่งมาทางพัสดุ โดยตัวผู้ต้องหาทั้งสองคนจะเดินทางเข้ามารออยู่ในประเทศไทยก่อน เมื่อได้รับบัตรเอทีเอ็มพร้อมรหัส ก็จะนำมาออกตระเวนกดเงินตามตู้เอทีเอ็มของธนาคารต่างๆ โดยกดเงินมาแล้วก่อนจับได้มูลค่าความเสียหายกว่า 10 ล้านบาท ซึ่งผู้ต้องหาได้ส่วนแบ่ง2เปอร์เซ็นต์จากเงินที่กดมาได้เป็นค่าจ่าง ซึ่งแต่ละบัตรจะหลอกเงินมาได้ประมาณบัญชีละ 50,000 บาท และมีแผนที่จะไปกดเอทรเอ็มในพื้นที่จะตราด ระยอง จันทบุรี เบื้องต้นแจ้งข้อหาร่วมกันใช้หรือมีไว้เพื่อซึ่งบัตรอิเล็กทรอนิสก์ของผู้อื่นในประการที่น่าจะเกิดความเสียหายแก่บุคคลอื่นหรือประชาชน</p>
 
 <p>ด้าน<persName>พล.ต.ต.ปัญญา</persName> กล่าวว่า แก๊งนี้มีพฤติกรรมไปหลอกหรือจ้างให้คนจีนเปิดบัญชีพร้อมบัตรเอทีเอ็มราคาบัญชีละประมาณ 1พันบาท จากนั้นจะเปิดไปเปิดคอลเซ้นเตอร์ซึ่งคาดว่าอยู่ในประเทศใต้หวันและประเทศไทยโทรไปหลอกคนจีนด้วยวิธีการต่างๆ ให้โอนเงินเข้าบัญชีที่เปิดเอาไว้ เมื่อหลอกให้โอนเงินมาได้ก็จะนำเอทีเอ็มไปกดและส่งเงินที่กดมาได้ไปประเทศจีน ซึ่งตอนนี้อยู่ระหว่างขยายผลเพื่อที่จะจะจุมคอลเซ็นเตอร์ดังกล่าวอยู่ อยากไรก็ตามอยากฝากเตือนไปยังประชาชนคนไทยที่อาจถูกหลอกในลักษณะเดียวกันซึ่งขณะนี้มีการหลอกให้เงินประกันสังคมคืน เงินภาษีคืนให้ประชาชนระมัดระวังอย่าได้ตกเป็นเหยื่อ</p></body>
</news>
