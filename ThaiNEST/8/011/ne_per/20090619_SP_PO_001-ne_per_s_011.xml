<teiHeader>
<fileDesc>
<titleStmt>
  <title>แทมมี่ทะลุชนซาฟินาตัดเชือกหวดออร์ดินา  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=52961  </bibl>
</sourceDesc>
</fileDesc>
</teiHeader>
<news>
<headline><persName>แทมมี่</persName>ทะลุชน<persName>ซาฟินา</persName>ตัดเชือกหวดออร์ดินา</headline>
<lead></lead>
<neck></neck>
<body><p>“<persName>แทมมี่</persName>” <persName>แทมมารีน ธนสุกาญจน์</persName> ผ่านเข้าสู่รอบตัดเชือกศึกเทนนิสออร์ดินา โอเพน ที่เนเธอร์แลนด์ได้สำเร็จ หลังลงแข่งรอบก่อนรองชนะเลิศ เมื่อวานนี้ ชนะ <persName>ฟลาเวีย เพนเนตตา</persName> (อิตาลีมือวาง 3) 26, 63, 63 เข้าไปพบกับ <persName>ดินารา ซาฟินา</persName> (รัสเซีย1) ที่ชนะ<persName>ดาเนียลา ฮันตูโชวา</persName> (สโลวาเกีย6) 16, 64, 63 ผลคู่อื่น <persName>ฟรานเชสกา สเคียโวเน</persName> (อิตาลี) ชนะ <persName>โอลกา โกวอร์ตโซวา</persName> (เบลารุส) 64, 63 <persName>ยานินา วิกเมเยอร์</persName> (เบลเยียม) ชนะ <persName>คริสตินา บาร์รอยส์</persName> (เยอรมนี) 61, 61 ส่วนศึกวิมเบิลดัน รอบคัดเลือก ชายเดี่ยว รอบ 3 <persName>ดนัยอุดมโชค</persName> แพ้ <persName>เกรกา เซมล์ยา</persName> (สโลวาเกีย) 46, 67 (4/7), 46</p>
<p><persName>ไพศาล</persName>ซิวเหรียญทองยกเหล็กเยาวชนโลก </p>
<p><persName>ไพศาล หรรษาวงค์</persName> คว้าเหรียญทอง รุ่น 69 กก.ชาย ท่าคลีนแอนด์เจิร์ก โดยยกได้ 175 กก. ศึกยกน้ำหนักเยาวชนชิงชนะเลิศแห่งโลก ที่โรมาเนีย วันที่ 17 มิ.ย. ส่วนท่าสแนตช์ได้เหรียญทองแดง (145 กก.) แต่ต้องพลาดเหรียญทองน้ำหนักรวมอย่างน่าเสียดาย โดยได้แค่เหรียญเงิน เนื่องจากทำสถิติ 320 กก. เท่ากับ ซิงเฟงลิน (จีน 147+173 กก.) แต่น้ำหนักตัวมากกว่า สรุปไทยกวาดไปแล้ว 4 ทอง 2 เงิน 6 ทองแดง ยังเหลือลุ้น พิทยา ตีบนอก รุ่น 85 กก.ชาย ที่จะลงแข่งวันนี้ </p>
<p>มั่นใจ 8 คิวไทยลิ่วรอบ 2 ศึกสอยคิว 6 แดงโลก</p>
<p><persName>สินธุ พูนศิริวงศ์</persName> นายกสมาคมกีฬาบิลเลียดฯ มั่นใจ 8 นัก สอยคิวไทย ฉลุยเข้ารอบ 2 พร้อมแอบลุ้นถึงรอบตัดเชือกหรือรอบชิงฯ ศึกสนุกเกอร์ “แสงโสม 6 แดง เวิลด์กรังด์ปรีซ์ 2009” ที่โรงแรมมณเฑียร ริเวอร์ไซด์ วันที่ 7-12 ก.ค.นี้ หลังจับสลากแบ่งเป็น 8 สาย สายละ 6 คน วานนี้ โดย “<persName>บิ๊ก สระบุรี</persName>” <persName>อรรถสิทธิ์ มหิทธิ</persName> อยู่สายเอช ซึ่งไม่แข็งนัก ส่วน “<persName>ต๋อง ศิษย์ฉ่อย</persName>” <persName>รัชพล ภู่โอบอ้อม</persName> อยู่สายบี ร่วมกับ <persName>ไนเจล บอนด์</persName> (อังกฤษ) ขณะที่ “<persName>หนู ดาวดึงส์</persName>” <persName>นพดล นภจร</persName> อยู่สายซีสุดหิน มีทั้ง <persName>จอห์น ฮิกกินส์</persName> (สกอตแลนด์) แชมป์โลกล่าสุด <persName>แมทธิว สตีเวนส์</persName> (เวลส์) เช่นเดียวกับ “<persName>แจ๊ค เชียงใหม่</persName>” <persName>สุพจน์ แสนหล้า</persName> ที่อยู่สายดี ร่วมกับ <persName>เคน โดเฮอร์ตี</persName> (ไอร์แลนด์) <persName>ไรย์อัน เดย์</persName> (เวลส์) โดยรอบแรกแข่งแบบพบกันหมดในสาย แล้วคัดเอาอันดับ 1-4 เข้ารอบ 2 (32 คนสุดท้าย) </p>
<p>แฟนเลเกอร์ร่วมแสนฉลองชัยเอ็นบีเอสมัย 15 </p>
<p>ชาวเมืองลอสแองเจลิส 9.3 หมื่นคน ออกมาร่วมฉลองแชมป์บาสเกตบอลเอ็นบีเอ สมัยที่ 15 ของทีมรัก แอลเอ เลเกอร์ส โดยพร้อมใจกันสวมเสื้อแข่งสีม่วงทองร่วมเดินพาเหรดระยะทาง 2 ไมล์ จาก สเตเปิลส์ เซ็นเตอร์ สนามเหย้าของเลเกอร์ส ไปยังลอสแองเจลิส เมโมเรียล โคลิเซียม เมื่อเช้าวันพุธที่ผ่านมา ตามเวลาท้องถิ่น </p>
<p><persName>โบลต์</persName>วิ่ง 9.77วิ. ซิวชัย 100 เมตร สถิติดีสุดปีนี้ </p>
<p><persName>อูเซน โบลต์</persName> ลมกรดจากจาเมกา เจ้าของสถิติโลกวิ่ง 100 และ 200 เมตร ยังคงไร้เทียมทาน วิ่งเข้าเส้นชัย 100 เมตรเป็นคนแรกด้วยเวลา 9.77 วินาที ในกรีฑา ไอเอเอเอฟ โกลเดน สไปค์ ที่ออสตราวา สาธารณรัฐเช็ก ซึ่งเป็นสถิติดีที่สุดในโลกปีนี้ แต่ไม่ถือเป็นสถิติใหม่ของ รายการ เนื่องจากมีสภาพลมช่วยเกินเกณฑ์ ทำให้ <persName>อซาฟา พาวล์</persName> เพื่อนร่วมชาติของ<persName>โบลต์</persName> ที่ทำไว้ 9.85 วินาทีในปี 2005 ยังคงเป็น เจ้าของสถิติต่อไป m</p></body>
</news>
