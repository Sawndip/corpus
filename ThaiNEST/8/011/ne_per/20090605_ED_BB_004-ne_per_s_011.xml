<teiHeader>
<fileDesc>
<titleStmt>
  <title>ไอซีทีลุย6เดือน เร่งอุดรอยโหว่เครือข่ายจีไอเอ็น  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090605/48495/%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%a5%e0%b8%b8%e0%b8%a26%e0%b9%80%e0%b8%94%e0%b8%b7%e0%b8%ad%e0%b8%99-%e0%b9%80%e0%b8%a3%e0%b9%88%e0%b8%87%e0%b8%ad%e0%b8%b8%e0%b8%94%e0%b8%a3%e0%b8%ad%e0%b8%a2%e0%b9%82%e0%b8%ab%e0%b8%a7%e0%b9%88%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2%e0%b8%88%e0%b8%b5%e0%b9%84%e0%b8%ad%e0%b9%80%e0%b8%ad%e0%b9%87%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ไอซีทีลุย6เดือน เร่งอุดรอยโหว่เครือข่ายจีไอเอ็น</headline>
<lead>ไอซีทีลุย6เดือน เร่งอุดรอยโหว่เครือข่ายจีไอเอ็น หวังเสริมสร้างความมั่นคงปลอดภัย</lead>
<neck></neck>
<body><p><persName>นายอังสุมาล ศุนาลัย</persName> รองปลัดกระทรวงเทคโนโลยีสารสนเทศและการสื่อสาร (ไอซีที) กล่าวว่า กระทรวงได้จัดทำโครงการเพิ่มศักยภาพการเสริมสร้างความมั่นคงปลอดภัย เครือข่ายสื่อสารข้อมูลเชื่อมโยงหน่วยงานภาครัฐ (จีไอเอ็น) ระยะเวลาดำเนินการ 6 เดือน</p>
<p>ทั้งนี้ จะเริ่มจากการตรวจสอบความมั่นคงปลอดภัยของเครือข่ายจีไอเอ็น ในส่วนของการออกแบบเครือข่ายจำนวน 2 โครงข่าย จากนั้นตรวจสอบการกำหนดค่าความมั่นคงปลอดภัยของอุปกรณ์เครือข่ายจากหน่วยงาน รัฐ ที่อยู่ในระบบเครือข่ายจำนวน 100 หน่วยงาน</p>
<p>ขั้นตอนต่อไปจะเป็นการตรวจหาช่องโหว่ทางด้านความมั่นคง ปลอดภัยของอุปกรณ์เครือข่าย เพื่อดำเนินการแก้ไขปรับปรุงจุดอ่อนหรือช่องโหว่เหล่านั้น โดยจัดทำเป็นแนวทางแก้ไขปรับปรุงเพื่อลดความเสี่ยงของจีไอเอ็น จากนั้นจึงจัดทำกรอบนโยบาย และแผนปฏิบัติการเสริมสร้างความมั่นคงปลอดภัยเครือข่าย พร้อมฝึกอบรมเพื่อสร้างความเข้าใจเบื้องต้นของระบบ และเครื่องมือด้านความปลอดภัยของเครือข่าย</p></body>
</news>
