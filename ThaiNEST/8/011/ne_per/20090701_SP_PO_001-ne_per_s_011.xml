<teiHeader>
<fileDesc>
<titleStmt>
  <title>ไทยอันดับ 40 ฮอกกี้หญิงโลกคลอดโผชุดลุยจีน  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=54855  </bibl>
</sourceDesc>
</fileDesc>
</teiHeader>
<news>
<headline>ไทยอันดับ 40 ฮอกกี้หญิงโลกคลอดโผชุดลุยจีน</headline>
<lead>สหพันธ์ฮอกกี้นานาชาติได้ประกาศอันดับโลกล่าสุด โดยสาวไทยรั้งอันดับ 40 โลก ซึ่งมีญี่ปุ่น อันดับ 6 โลก เป็นเบอร์ 1 เอเชียขณะที่สมาคมฮอกกี้ไทยคลอดโผรายชื่อ 16 นักตีคลีสาวชุดอายุไม่เกิน 18 ปี เพื่อเตรียมร่วมทำศึกปรียูธเกมส์ ที่จีน วันที่ 1826ก.ค.นี้ โดยมี 8 ชาติเข้าร่วม (อินเดีย ญี่ปุ่น เกาหลีใต้ มาเลเซีย ปากีสถาน ศรีลังกา ไทย และจีน) ซึ่งเป็นการคัดเลือกตัวแทนไปร่วมแข่งโอลิมปิกยูธเกมส์รอบสุดท้ายที่สิงคโปร์ ในปีหน้า โดยมีเป้าหมายอยู่ระดับกลางตาราง</lead>
<neck></neck>
<body><p><persName>เหยา</persName> เดี้ยงยาวส่อชวดศึกเอ็นบีเอซีซันหน้า</p>
<p>ทีมฮุสตัน ร็อกเกตส์ เจอข่าวร้าย เมื่อเซ็นเตอร์ระดับซูเปอร์สตาร์ <persName>เหยาหมิง</persName> จากจีน อาการบาดเจ็บยังไม่ดีขึ้น หลังจากเท้าซ้ายหักมาตั้งแต่วันที่ 8 พ.ค. ในเกมกับแอลเอ เลเกอร์ส รอบเพลย์ออฟฤดูกาลที่แล้ว ส่งผลให้อาจอดลงเล่นตลอดซีซันหน้า 2009-2010 รวมทั้งยังมี ความเสี่ยงต่อการเล่นบาสเกตบอลอาชีพต่อไปอีกด้วย</p>
<p><persName>ไทเกอร์</persName>เตรียมลงสวิงล่าแชมป์รายการตัวเอง</p>
<p>“<persName>พญาเสือ</persName>” <persName>ไทเกอร์ วูดส์</persName> โปรสหรัฐมือ 1 โลก ที่เพิ่งชวดคว้าชัยศึก ยูเอส โอเพน เดือนที่แล้ว พร้อมอดซิวเมเจอร์ที่ 15 เตรียมคืนสนามลงแข่ง “พีจีเอ เนชันแนล” ทัวร์นาเมนต์ที่เขาจัดเอง ณ คอนเกรสชันแนล คันทรี คลับ ที่แมริแลนด์, สหรัฐ วันที่ 2-5 ก.ค.นี้ ซึ่งปีที่แล้วเขาไม่ได้ลงสวิงเพราะกำลังพักฟื้นหลังผ่าตัดเข่าซ้าย โดยหวังเป็นการเตรียมความพร้อมก่อนศึกเมเจอร์ที่ 3 ของซีซัน “บริติช โอเพน” ซึ่งจะมีขึ้นวันที่ 16-19 ก.ค.</p>
<p><persName>ไรค์โคเนน</persName> ลงซิงแรลลีที่บ้านเกิดปลายก.ค.นี้ </p>
<p><persName>คิมี ไรค์โคเนน</persName> นักขับทีมเฟอร์รารี วัย 29 ดีกรีแชมป์โลกฟอร์มูลาวัน ปี 2007 เตรียมเข้าร่วมแข่งศึกเวิลด์ แรลลี แชมเปียนชิพ เป็นครั้งแรกที่ฟินแลนด์บ้านเกิดของเขา ซึ่งเริ่มแข่งในวันที่ 31 ก.ค. หลังเสร็จศึก เอฟวันที่ฮังการี วันที่ 26 ก.ค. โดยจะใช้รถเฟียต อาบาร์ธ แกรนเด ปุนโต และต้องประลองฝีมือกับ “แชมป์โลกแรลลี 5 สมัย” <persName>เซบาสเตียน โลบ</persName> (ซีตรอง) ทั้งนี้<persName>ไรค์โคเนน</persName>เคยลงแข่งแรลลีมา 3 ครั้งในปีนี้ แต่ไม่ใช่รายการระดับโลก</p>
<p><persName>หลิว</persName>เลื่อนคืนลู่-ดค้ชยันยังไม่คิดรีไทร์ </p>
<p><persName>หลิวเซียง</persName> วัย 23 ยอดนักวิ่งข้ามรั้วชื่อดังของจีน เจ้าของเหรียญทองโอลิมปิก 2004 ที่เอเธนส์, กรีซ อาจต้องเลื่อนกำหนดคืนสนาม เนื่องจากอาการบาดเจ็บข้อเท้าขวาที่เป็นมาตั้งแต่รอบควอลิฟาย โอลิมปิก 2008 ที่ปักกิ่ง ยังไม่หายดี โดย <persName>ซุนไฮปิง</persName> โค้ชของเขา ออกมาย้ำชัด <persName>หลิว</persName> ไม่คิดอำลาลู่ตามที่ตกเป็นข่าว พร้อมยืนยันอาการดีขึ้น แต่คงต้อง ใช้เวลารักษาอีกสักระยะ และไม่ขอเสี่ยงรีบลงแข่ง ทำให้ยังไม่แน่ว่า <persName>หลิว</persName>จะลงชิงชัยศึกกรีฑาชิงแชมป์โลกที่เบอร์ลิน, เยอรมนี ในเดือนส.ค.นี้ได้หรือไม่</p>
<p>นักปล้ำญาติ <persName>กัลลาส</persName> เข้ารพ.หลังป่วยทางจิต</p>
<p><persName>แมทธิเออ บาสทาริออด</persName> เซ็นเตอร์ทีมรักบี้ฝรั่งเศสที่เป็นลูกพี่ลูกน้องกับ <persName>วิลเลียม กัลลาส</persName> นักเตะกองหลังของทีมอาร์เซนอล โดนส่งตัวเข้ารับการรักษาอาการทางจิต หลังจากที่เขาปั้นเรื่องว่าถูกทำร้ายร่างกาย ขณะที่ทีมพักอยู่ในโรงแรมแห่งหนึ่งที่นิวซีแลนด์ และยังโดนกองทัพสื่อมวลชนบุกรายงานข่าวถึงบ้าน </p></body>
</news>
