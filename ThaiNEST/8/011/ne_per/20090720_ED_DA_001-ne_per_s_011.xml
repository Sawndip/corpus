<teiHeader>
<fileDesc>
<titleStmt>
  <title>นายกฯร่วมงานสมัชชาวิทย์ครั้งที่8  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=316&contentID=9068  </bibl>
</sourceDesc>
</fileDesc>
</teiHeader>
<news>
<headline>นายกฯร่วมงานสมัชชาวิทย์ครั้งที่8</headline>
<lead>กระทรวงวิทย์ฯ เตรียมจัดประชุมสมัชชาวิทยาศาสตร์ ครั้งที่ 8 ดึงนายกฯ ร่วมปาฐกถาพิเศษ พร้อมระดมความคิดจากภาครัฐและเอกชน</lead>
<neck></neck>
<body><p><persName>ดร.คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี (วท.) เปิดเผยว่า รัฐบาลมีนโยบายในการนำวิทยาศาสตร์ เทคโนโลยีและนวัตกรรม (วทน.)เข้ามามีบทบาทสร้างงาน สร้างรายได้ ฟื้นฟูเศรษฐกิจ และพัฒนาประเทศ เพื่อระดมความคิดเห็นจากหน่วยงานที่เกี่ยวข้องทั้งภาครัฐและเอกชนถึงบทบาท ดังกล่าว ก่อนที่จะทำเป็นข้อเสนอแนะเชิงนโยบายต่อรัฐบาลต่อไป กระทรวงวิทยาศาสตร์ฯ จะจัดประชุมสมัชชาวิทยาศาสตร์ เทคโนโลยีและนวัตกรรมเพื่อการพัฒนา ครั้งที่ 8 ขึ้นใน วันที่ 24 กรกฎาคมนี้ ที่ศูนย์นิทรรศการและการประชุมไบเทค </p>
<p>จุดเด่นในงานคือ ปาฐกถาพิเศษจากนายกรัฐมนตรี <persName>นายอภิสิทธิ์ เวชชาชีวะ</persName> ในหัวข้อ “สร้างชาติด้วยวิทยาศาสตร์ เทคโนโลยีและนวัตกรรม” และปาฐกถาพิเศษจากผู้เชี่ยวชาญจากประเทศเกาหลีใต้ ผลจากการประชุมสมัชชาจะใช้เป็นโจทย์ตั้งต้นสำหรับการทำงานในลักษณะคณะกรรม การร่วมภาครัฐและเอกชนด้านวิทยาศาสตร์และเทคโนโลยี (กรอ.วท.) เพื่อนำไปสนับสนุนภาคการผลิตและบริการให้มีประสิทธิ ภาพและผลผลิตที่สูงขึ้น</p></body>
</news>
