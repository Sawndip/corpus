<teiHeader>
<fileDesc>
<titleStmt>
  <title>สดร.ชูดวงจันทร์ นิทานดาวเล่ม4 สอนเด็กปฐมวัย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/01/news_29026921.php?news_id=29026921  </bibl>
</sourceDesc>
</fileDesc>
</teiHeader>
<news>
<headline>สดร.ชูดวงจันทร์ นิทานดาวเล่ม4 สอนเด็กปฐมวัย</headline>
<lead>"ดวงจันทร์กับแม่ของอิงอิง” ผลงานของนักเรียนนักศึกษาที่ส่งประกวด ได้รับคัดเลือกผลิตเป็นสื่อการเรียนรู้ทางดาราศาสตร์ รูปแบบการ์ตูนแอนิเมชั่น กิจกรรมในโครงการนิทานดาว</lead>
<neck></neck>
<body><p><persName>รศ.บุญรักษา สุนทรธรรม</persName> ผู้อำนวยการสถาบันวิจัยดาราศาสตร์แห่งชาติ (องค์การมหาชน) หรือ สดร. กล่าวว่า สถาบันฯจัดทำนิทานดาวเรื่องที่ 4 ชื่อ “ดวงจันทร์กับแม่ของอิงอิง” โดยก่อนหน้านี้คือ เรื่องกระต่ายกับดวงอาทิตย์ เรื่องดวงอาทิตย์และเรื่องนายพรานโอไรออน ตามลำดับ เน้นสอดแทรกเกร็ดความรู้ต่างๆ เกี่ยวกับปรากฏการณ์ทางดาราศาสตร์ที่เหมาะกับเด็กก่อนวัยเรียน</p>
<p>นิทานดวงจันทร์กับแม่ของอิงอิง เป็นเรื่องที่ให้นักเรียนนักศึกษาส่งเรื่องเข้ามาประกวด ซึ่งมีเรื่องส่งเข้ามาประกวดจำนวนมาก ทางคณะกรรมการตัดสินคัดเลือกและได้เลือกเรื่อง ดวงจันทร์กับแม่ของอิงอิง สำหรับพัฒนาเป็นสื่อการสอนในรูปแบบ 3D Animation และหนังสือ มอบให้สถาบันการศึกษาใช้เป็นสื่อการสอนด้านดาราศาสตร์ ภายใต้โครงการ “ปลูกฝังปัญญาเยาว์” ซึ่งดำเนินการมาตั้งแต่ปี 2549</p>
<p>"วัตถุประสงค์โครงการนิทานดาว ก็เพื่อให้เยาวชนเข้ามามีส่วนร่วม โดยใช้ความรู้ทางดาราศาสตร์ผนวกกับจินตนาการที่มี สร้างสรรค์ผลงานให้เกิดขึ้นเป็นนิทาน จากนั้นสถาบันก็นำมาผลิตเป็นสื่อการสอนรูปแบบต่างๆ"</p>
<p><persName>รศ.บุญรักษา</persName> กล่าวอีกว่า ส่วนกิจกรรมประกวดถ่ายทางดาราศาสตร์ประจำปี 2552 หัวข้อ “มหัศจรรย์ภาพถ่ายดาราศาสตร์ในเมืองไทย” ขณะนี้ได้ขยายเวลารับภาพเข้าประกวดไปจนถึงวันที่ 15 ก.ค.นี้ โดยแบ่งเป็นภาพถ่าย 4 ประเภทคือ Deep Sky Objects เช่น กาแล็กซี เนบิวลา กระจุกดาว, ปรากฏการณ์ทางดาราศาสตร์ เช่น สุริยุปราคา จันทรุปราคา ฝนดาวตก การบังกันของวัตถุในระบบสุริยะ การเกิดคอนจังชั่นของวัตถุในระบบสุริยะ,</p>
<p>วัตถุในระบบสุริยะ เช่น ดาวเคราะห์ ดาวหาง ดาวเคราะห์น้อย ดวงจันทร์ และ ประเภทภาพถ่ายวิวธรรมชาติกับดาราศาสตร์ เช่น ภาพถ่ายที่ประกอบด้วยวัตถุบนพื้นโลกกับวัตถุบนท้องฟ้าที่เกี่ยวกับดารา ศาสตร์</p>
<p>ผู้ที่ได้รับรางวัลชนะเลิศในแต่ละประเภท จะได้รับโล่เกียรติยศจากรัฐมนตรีว่าการกระทรวงวิทยาศาสตร์และเทคโนโลยี พร้อมเงินรางวัลมูลค่า 15,000 บาท ติดตามรายละเอียดของกิจกรรมได้ที่ www.narit.or.th</p></body>
</news>
