<teiHeader>
<fileDesc>
<titleStmt>
  <title>เวลคอมจับมือทรูมูฟปลุกตลาด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090617/17320/%e0%b9%80%e0%b8%a7%e0%b8%a5%e0%b8%84%e0%b8%ad%e0%b8%a1%e0%b8%88%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b8%97%e0%b8%a3%e0%b8%b9%e0%b8%a1%e0%b8%b9%e0%b8%9f%e0%b8%9b%e0%b8%a5%e0%b8%b8%e0%b8%81%e0%b8%95%e0%b8%a5%e0%b8%b2%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>เวลคอมจับมือทรูมูฟปลุกตลาด</headline>
<lead>นิวเทลเตรียมส่งมือถือเฮ้าส์แบรนด์ 3 รุ่นกระตุ้นตลาดครึ่งปีหลัง จับมือทรูมูฟจัดแคมเปญ "ดีถูกใจ...พี่จัดให้" จูงใจลูกค้า เชื่อช่วยปั๊มยอดเพิ่ม 30%</lead>
<neck></neck>
<body><p><persName>นายสมชาย รวมก้อนทอง</persName> ผู้อำนวยการฝ่ายขาย บริษัท นิวเทล คอร์ปอเรชั่น จำกัด ผู้นำตลาดมือถือเฮ้าส์แบรนด์ เวลคอม กล่าวว่า การทำตลาดมือถือในครึ่งปีหลังบริษัทจะเปิดตัวโทรศัพท์มือถือ 3 รุ่น เพื่อตอกย้ำความเป็นผู้นำตลาดด้านทีวีโมบายระบบ 2 ซิม ได้แก่ รุ่น W3313 ราคา 2,990 บาท รุ่น W3390 ราคา 3,590 บาท และรุ่น W920+(Plus) ราคา 3,990 บาท โดยทั้ง 3 รุ่นยังคงเอกลักษณ์เด่นที่เป็นจุดขายของเวลคอม คือ โทรศัพท์ระบบ 2 ซิม ที่เป็นทั้งทีวีโมบายและโมบาย อินเทอร์เน็ตในเครื่องเดียวกัน ซึ่งเครื่องมือถือดังกล่าวกำลังเติบโตและเป็นทางเลือกที่คุ้มค่า</p>
<p>อย่างไรก็ตาม เพื่อเป็นการกระตุ้นยอดขายของโทรศัพท์ทั้ง 3 รุ่น ในช่วงเปิดตัวครั้งแรก เวลคอมจึงร่วมมือกับ ทรูมูฟ ผู้ให้บริการที่มอบความคุ้มค่าสูงสุด จัดแคมเปญ “ดีถูกใจ...พี่จัดให้” มอบสิทธิพิเศษให้เป็นทางเลือกที่คุ้มค่าสำหรับลูกค้าในภาวะเศรษฐกิจปัจจุบัน โดยแคมเปญดังกล่าวมอบความคุ้มค่า ด้วย ซิมทรูมูฟ “ค่าเครื่องแลกค่าโทร” รับโบนัสโทรฟรีทั้งปี 2,400 บาท พร้อมบริการจีพีอาร์เอส ฟรีถึง 5 ชั่วโมง คาดว่าแคมเปญนี้จะสามารถกระตุ้นยอดขายได้เพิ่มขึ้น 30% หรือประมาณ 6 หมื่นเครื่องภายในระยะเวลา 3 เดือน</p>
<p>ด้าน<persName>นายวิฑูรย์ เจียมศิริกาญจน์</persName> ผู้ช่วยผู้อำนวยการด้านการตลาด บริษัท ทรูมูฟ จำกัด กล่าวว่า ทรูมูฟมองเห็นการเติบโตของตลาดมือถือ 2 ซิม ที่ได้รับความนิยมมากขึ้น ราคาเครื่องลดลงและมีรุ่นใหม่ๆ ออกสู่ตลาดมากมาย จึงมอบซิม “ค่าเครื่องแลกค่าโทร” พร้อมโบนัสโทรฟรีทั้งปี 2,400 บาท (เดือนละ 200 บาท นาน 12 เดือน) เพื่อให้ลูกค้าใช้บริการอย่างต่อเนื่อง และมั่นใจว่า กระแสความนิยมของมือถือ 2 ซิม ที่เพิ่มมากขึ้นในปัจจุบัน จะช่วยให้แคมเปญนี้ประสบความสำเร็จ และช่วยขยายฐานลูกค้าทรูมูฟแบบเติมเงินได้เป็นอย่างดี</p></body>
</news>
