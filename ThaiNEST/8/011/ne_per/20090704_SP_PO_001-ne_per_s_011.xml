<teiHeader>
<fileDesc>
<titleStmt>
  <title>โอเวนลดค่าเหนื่อย50%ซบอกผี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=55389  </bibl>
</sourceDesc>
</fileDesc>
</teiHeader>
<news>
<headline><persName>โอเวน</persName>ลดค่าเหนื่อย50%ซบอกผี</headline>
<lead>สื่อผู้ดีหลายสำนักรายงานข่าวเซอร์ไพรส์ “ผีแดง” แมนเชสเตอร์ ยูไนเต็ด เตรียมเซ็นสัญญากับ <persName>ไมเคิล โอเวน</persName> โดยยังเหลือเพียงตรวจร่างกาย</lead>
<neck></neck>
<body><p>กองหน้าชาวอังกฤษ วัย 29 ปี ซึ่งหมดสัญญากับนิวคาสเซิลแล้ว เดินทางไปสนามฝึกซ้อมคาร์ริงตัน ของแมนฯ ยูไนเต็ด เมื่อวานนี้ เพื่อเตรียมตรวจร่างกายที่โรงพยาบาลแมนเชสเตอร์ หลังผ่านการประเมินอาการบาดเจ็บเข่าเรื้อรังแล้ว   </p>
<p>รายงานระบุว่า <persName>โอเวน</persName> น่าจะยอมลดค่าเหนื่อยถึง 50% ด้วยการรับข้อเสนอ 5 หมื่นปอนด์ (ราว 2.85 ล้านบาท) ต่อสัปดาห์ บวกโบนัส ซึ่งขึ้นอยู่กับผลงานและประตูที่ยิงได้จาก <persName>อเล็กซ์ เฟอร์กูสัน</persName> ขณะที่ค่าเหนื่อยตอนอยู่นิวคาสเซิลคาดว่าอยู่ที่ 1 แสนปอนด์ (ราว 5.9 ล้านบาท) ต่อสัปดาห์ </p>
<p>“มันเหลือเชื่อมาก ไมเคิล กำลังพิจารณาการย้ายไปฮัลล์ แต่แล้ว แมนเชสเตอร์ ยูไนเต็ดก็เข้ามา นี่เป็นแรงกระตุ้นที่เขาต้องการอยู่ และตอนนี้เขาก็หวังว่าทุกอย่างจะเรียบร้อย” แหล่งข่าวใกล้ชิด<persName>โอเวน</persName> กล่าว </p>
<p>ข่าวเซอร์ไพรส์นี้เกิดขึ้นหลังจากผีแดงพลาดคว้าตัว <persName>คาริม เบนเซมา</persName> กองหน้าฝรั่งเศสของโอลิมปิก ลียง มาแทน <persName>คริสเตียโน โรนัลโด</persName> และ <persName>คาร์ลอส เตเบซ</persName> ที่ย้ายออกจากทีม ทั้งที่ก่อนหน้านี้มีเพียงสโตก และฮัลล์ ซิตี ที่สนใจคว้าตัว<persName>โอเวน</persName>แบบไม่มี ค่าตัว ขณะที่การย้ายเข้ารังโอลด์แทรฟฟอร์ดอาจช่วยเพิ่มความหวังคืนทีมชาติยืนคู่กับ <persName>เวย์น รูนีย์</persName> </p>
<p>ด้าน “สิงโตน้ำเงินคราม” แถลงการณ์ปฏิเสธข้อเสนอ 30 ล้านปอนด์ (ราว 1,710 ล้านบาท) จากสโมสร แมนเชสเตอร์ ซิตี เพื่อแลกตัว <persName>จอห์น เทอร์รี</persName> กัปตันทีม </p>
<p>“เราขอยืนยันเป็นครั้งที่สองว่า เราไม่รับพิจารณาข้อเสนอใด เราอยากประกาศชัดเจนว่า จอห์น ไม่ได้มีไว้ขาย” เชลซีแถลงผ่านเว็บไซต์ </p>
<p>ขณะเดียวกัน เชลซี ได้ตกลง เซ็นสัญญา 4 ปีกับ <persName>รอสส์ เทิร์นบูลล์</persName> ผู้รักษาประตูวัย 24 ปี ซึ่งหมดสัญญากับมิดเดิลสโบรช์</p></body>
</news>
