<teiHeader>
<fileDesc>
<titleStmt>
  <title>เลื่อนไต่สวนคดี “หนุ่ม – กรรชัย” ฟ้องหมิ่นหลานสาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164976  </bibl>
</sourceDesc>
</fileDesc>
</teiHeader>
<news>
<headline>เลื่อนไต่สวนคดี “<persName>หนุ่ม</persName> – <persName>กรรชัย</persName>” ฟ้องหมิ่นหลานสาว</headline>
<lead></lead>
<neck></neck>
<body><p>ที่ศาลจังหวัดตลิ่งชัน เมื่อเวลา 09.30 น. ศาลนัดไต่สวนมูลฟ้อง ในคดีหมายเลขดำ ด.3411/2552 ที่<persName>หนุ่ม</persName>-<persName>กรรชัย</persName>  หรือ<persName>นายวุฒิโรจน์  กำเนิดพลอย</persName> ดาราและพิธีกรชื่อดัง เป็นโจทก์ ฟ้อง <persName>น.ส.พลอยไพลิน กำเนิดพลอย</persName> หลานสาวของ <persName>หนุ่ม</persName>-<persName>กรรชัย</persName> เป็นจำเลยในความผิดฐานหมิ่นประมาท กรณีที่ <persName>น.ส.พลอยไพลิน</persName> ให้สัมภาษณ์สื่อมวลชนต่อว่า <persName>หนุ่ม</persName>-<persName>กรรชัย</persName> ที่ยื่นฟ้อง <persName>นางวิมลรัตน์</persName> และ<persName>นายอัคระ กำเนิดพลอย</persName> ย่าและบิดาของ <persName>น.ส.พลอยไพลิน</persName> ต่อศาลแพ่งธนบุรี เพื่อขอให้ศาลมีคำสั่งเปลี่ยนผู้จัดการมรดกของ <persName>นายประกอบ กำเนิดพลอย</persName> บิดา ซึ่งมรดกมีมูลค่าสูงถึง 100 ล้านบาท      </p>

<p>โดยทั้งสองฝ่ายต่างเดินทางมาศาล แต่ <persName>หนุ่ม</persName>-<persName>กรรชัย</persName> แถลงขอเลื่อนการไต่สวนออกไป เนื่องจากได้เปลี่ยนทนายความคนใหม่เข้ามาดูแลคดี  อีกทั้ง <persName>น.ส.ศิกานต์ เจริญพานิช</persName> หรือ <persName>เมย์ เฟื่องอารมณ์</persName> แฟนสาว ที่จะเป็นพยานในชั้นไต่สวนมูลฟ้องโจทก์นั้นไม่สามารถเดินทางมาศาลได้ เนื่องจากติดภารกิจ  </p>

<p> ศาลเห็นว่ากรณีมีเหตุจำเป็นจึงมีคำสั่งให้เลื่อนการไต่สวนมูลฟ้องออกไปเป็นวันที่ 2  ก.ค.นี้ เวลา 09.00 น. </p>

<p>ภายหลัง <persName>หนุ่ม</persName>-<persName>กรรชัย</persName> เปิดเผยว่า ไม่อยากพูดถึงเรื่องเกี่ยวกับครอบครัวอีก เพราะเรื่องนี้ส่งผลกระทบทั้งสองครอบครัวอย่างมาก ตนอยากให้เรื่องนี้จบลงโดยเร็ว คาดว่าอาจมีการเจรจากันนอกรอบเพื่อหาข้อยุติก็ได้ </p></body>
</news>
