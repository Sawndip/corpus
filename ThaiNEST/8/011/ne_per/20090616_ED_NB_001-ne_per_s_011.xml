<teiHeader>
<fileDesc>
<titleStmt>
  <title>กทช. จับมือ TRIDI มอบทุนการศึกษา NTC Scholarship 2552 15 ล้านบาท หวังพัฒนาบุคลากรโทรคมนาคมไทย  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160092&tb=N255206  </bibl>
</sourceDesc>
</fileDesc>
</teiHeader>
<news>
<headline>กทช. จับมือ TRIDI มอบทุนการศึกษา NTC Scholarship 2552 15 ล้านบาท หวังพัฒนาบุคลากรโทรคมนาคมไทย</headline>
<lead>คณะกรรมการกิจการโทรคมนาคมแห่งชาติ ร่วมกับ สถาบันวิจัยและพัฒนาอุตสาหกรรมโทรคมนาคม มอบทุนการศึกษา NTC Scholarship 2552 จำนวน 15 ล้านบาท หวังลดการขาดแคลนบุคลากรด้านโทรคมนาคม และเสริมศักยภาพนักวิจัยด้านโทรคมนาคมไทยให้มีมาตรฐานทัดเทียมสากล</lead>
<neck></neck>
<body><p><persName>นายสุพจน์ เธียรวุฒิ</persName> ผู้อำนวยการสถาบันวิจัยและพัฒนาอุตสาหกรรมโทรคมนาคม หรือ TRIDI กล่าวว่า เนื่องจากปัจจุบันประเทศไทยค่อนข้างขาดแคลนบุคลากรด้านโทรคมนาคมเฉพาะ หากเปรียบเทียบกับความต้องการในตลาดโทรคมนาคม ทาง TRIDI จึงร่วมกับสำนักงานคณะกรรมการกิจการโทรคมนาคมแห่งชาติ มอบทุนการศึกษา NTC Scholarship 2552 จำนวน 15 ล้านบาท เพื่อสนับสนุนนิสิต นักศึกษาที่มีศักยภาพด้านโทรคมนาคม ให้มีการศึกษาในระดับที่สูงขึ้น และสามารถนำความรู้ที่ได้ไปพัฒนางานวิจัยในสาขาโทรคมนาคม เทคโนโลยีสารสนเทศและเทคโนโลยีที่เกี่ยวข้อง เกิดการกระตุ้นสร้างงานวิจัย เพื่อรองรับการเจริญเติบโตของอุตสาหกรรมโทรคมนาคมของประเทศ ตลอดจนเพื่อสร้างนักวิจัยที่ทำการศึกษาในประเทศไทยให้มีมาตรฐาน เพียงพอต่อความต้องการบุคลากรในประเทศ และมีคุณภาพเป็นที่ยอมรับในระดับสากล นอกจากนี้ การที่มีบุคลากรด้านงานวิจัยเพิ่มมากขึ้นในสาขาโทรคมนาคมในประเทศไทย ก็จะเป็นการสร้างความเชื่อมั่นและเพิ่มโอกาสในการลงทุนด้านอุตสาหกรรมโทร คมนาคมในประเทศไทยมากขึ้น ตลอดจนช่วยสร้างโอกาสในการเกิดผู้ประกอบการรายใหม่ด้านโทรคมนาคมอีกด้วย</p>
<p>ทั้งนี้ การมอบทุนการศึกษา NTC Scholarship 2552 มีการคัดเลือกและพิจารณาบุคลากรผู้ที่มีความเหมาะสมในการได้รับทุนการศึกษา จากผลงานทางวิชาการของผู้ขอรับทุนซึ่งมีความสอดคล้องกับยุทธศาสตร์หลักของ TRIDI คือ ด้านการมุ่งพัฒนาโทรคมนาคมไทย ในด้านการสื่อสารไร้สาย อาทิ เครือข่ายอินเทอร์เน็ตและโทรศัพท์มือถือ </p></body>
</news>
