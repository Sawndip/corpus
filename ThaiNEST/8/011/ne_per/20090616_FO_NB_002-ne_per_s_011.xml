<teiHeader>
<fileDesc>
<titleStmt>
  <title>ประธานาธิบดีบารัค โอบามา ของสหรัฐรู้สึกเป็นกังวลอย่างยิ่งต่อเหตุการณ์รุนแรงหลังการเลือกตั้งที่เกิดขึ้นในอิหร่าน  </title>
  <author>รักษ์ธานินทร์ ทองประเสริฐ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160005&tb=N255206  </bibl>
</sourceDesc>
</fileDesc>
</teiHeader>
<news>
<headline><persName>ประธานาธิบดีบารัค โอบามา</persName> ของสหรัฐรู้สึกเป็นกังวลอย่างยิ่งต่อเหตุการณ์รุนแรงหลังการเลือกตั้งที่เกิดขึ้นในอิหร่าน</headline>
<lead></lead>
<neck></neck>
<body><p><persName>ประธานาธิบดีบารัค โอบามา</persName> ของสหรัฐ กล่าววานนี้ว่าเขารู้สึกเป็นกังวลอย่างยิ่งต่อเหตุการณ์รุนแรงหลังการเลือกตั้งที่เกิดขึ้นในอิหร่าน โดยกล่าวว่าชาวอิหร่านจะต้องเลือกผู้นำของตนเองพร้อมกับให้คำมั่นว่าจะนำเอาวิธีการทางการทูตมาใช้กับอิหร่านอย่างจริงจัง พร้อมทั้งกล่าวว่าจะต้องมีการเคารพในเสรีภาพของการการแสดงความคิดเห็นตามแนวทางของการปกครองแบบประชาธิปไตยในอิหร่านด้วย ขณะที่<persName>ประธานาธิบดีนิโกลาส์ ซาร์โกซี</persName> ของฝรั่งเศสได้แสดงความวิตกกังวลเป็นอย่างยิ่งต่อสถานการณ์ในอิหร่าน หลังจากเกิดข้อขัดแย้งต่อการเลือกประธานาธิบดี โดยกล่าวว่าฝรั่งเศสจะไม่ยอมรับผลการเลือกตั้งหากมีการโกงการเลือกตั้งเกิดขึ้นจริง ขณะเดียวกันบรรดาผู้นำของโลกต่างแสดงความวิตกกังวลต่อเหตุการณ์รุนแรงที่เกิดขึ้นในอิหร่าน โดยมีรายงานว่าเจ้าหน้าที่ตำรวจได้ปราบปรามกลุ่มผู้ประท้วงที่เดินขบวนต่อต้าน<persName>ประธานาธิบดีมาห์มุด อาห์มาดิเนจาด</persName> ที่ได้รับการเลือกตั้งให้เป็นประธานาธิบดีอีกครั้งหนึ่ง.</p></body>
</news>
