<teiHeader>
<fileDesc>
<titleStmt>
  <title>ปิดยกเหล็กยช.โลก ไทยผลงานทะลุเป้า 4ทอง2เงิน6ทองแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090621/17786/%e0%b8%9b%e0%b8%b4%e0%b8%94%e0%b8%a2%e0%b8%81%e0%b9%80%e0%b8%ab%e0%b8%a5%e0%b9%87%e0%b8%81%e0%b8%a2%e0%b8%8a.%e0%b9%82%e0%b8%a5%e0%b8%81%e0%b9%84%e0%b8%97%e0%b8%a2%e0%b8%9c%e0%b8%a5%e0%b8%87%e0%b8%b2%e0%b8%99%e0%b8%97%e0%b8%b0%e0%b8%a5%e0%b8%b8%e0%b9%80%e0%b8%9b%e0%b9%89%e0%b8%b24%e0%b8%97%e0%b8%ad%e0%b8%872%e0%b9%80%e0%b8%87%e0%b8%b4%e0%b8%996%e0%b8%97%e0%b8%ad%e0%b8%87%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ปิดยกเหล็กยช.โลก ไทยผลงานทะลุเป้า 4ทอง2เงิน6ทองแดง</headline>
<lead>ส่งท้ายศึกยกน้ำหนักเยาวชนชิงแชมป์โลก ที่เมืองผีดิบ โรมาเนีย จอมพลังวัยโจ๋ไทย ผลงานสุดแจ่ม 4 เหรียญทอง 2 เหรียญเงิน และ 6 เหรียญทองแดง "<persName>บุษบา ยอดบางเตย</persName>" นายกสมาคมยกเหล็ก ชี้ผลงานเกินเป้า ขณะที่ "<persName>เสธ.ยอด</persName>" <persName>พล.ต.อินทรัตน์ ยอดบางเตย</persName> ประธานที่ปรึกษาสมาคม แนะจับตานักกีฬาชายผลงานดีวันดีคืน มีหวังถึงโอลิมปิกเกมส์</lead>
<neck></neck>
<body><p> การแข่งขันยกน้ำหนักเยาวชน ชิงชนะเลิศแห่งโลก 2009 ที่กรุงบูคาเรสต์ ประเทศโรมาเนีย เมื่อคืนวันที่ 19 มิถุนายน ที่ผ่านมา ทีมไทยส่ง <persName>พิทยา ตีบนอก</persName> จอมพลังหนุ่ม ขึ้นเวทีส่งท้ายในรุ่น 85 กก.ชาย ซึ่งจบท่าสแนทช์ที่ 151 กก. ได้อันดับ 6 ส่วนท่าคลีนแอนด์เจิร์ก ยกได้ 191 กก. ได้อันดับ 6 เช่นกัน และเมื่อรวมน้ำหนักสองท่า 342 กก. ปรากฎว่า <persName>พิทยา</persName> ได้อันดับ 5 มาครอง</p>
<p> สรุปผลงานของทีมยกเหล็กเด็กไทยในรายการนี้ คว้ามาทั้งหมด 4 เหรียญทอง 2 เหรียญเงิน และ 6 เหรียญทองแดง จาก <persName>พนิดา คำศรี</persName> 3 เหรียญทอง รุ่น 48 กก.หญิง, <persName>ไพศาล หรรษาวงค์</persName> 1 เหรียญทอง 1 เหรียญเงิน 1 เหรียญทองแดง ในรุ่น 69 กก.ชาย ซึ่งเป็นนักกีฬาเยาวชนชายไทยคนแรกที่คว้าเหรียญจากรายการนี้, <persName>ทิพอมร ภูปรื้ม</persName> 1 เหรียญเงิน 1 เหรียญทองแดง รุ่น 48 กก.หญิง, <persName>ปัทมา คุณทวี</persName> 3 เหรียญทองแดง รุ่น 58 กก.หญิง และ <persName>อังศุมาลิน สายเลิศ</persName> 1เหรียญทองแดง รุ่น 53 กก.หญิง</p>
<p><persName>นางบุษบา ยอดบางเตย</persName> นายกสมาคมยกน้ำหนักสมัคร เล่นแห่งประเทศไทย กล่าวว่า แม้<persName>พิทยา</persName>ไม่ได้เหรียญอะไรเลยก็ไม่เป็นไร เพราะยังใหม่มากสำหรับการแข่งขันระดับโลกและการมาแข่งขันครั้งนี้ เพราะต้องการสร้างกระดูกและประสบการณ์ให้กับนักกีฬา อย่างไรก็ตาม โดยภาพรวมแล้วถือว่าทีมยกน้ำหนักเยาวชนไทยทำผลงานได้เกินเป้า</p>
<p>ด้าน<persName>นายไพศาล กุลวลัยรัตน์</persName> ผู้จัดการทีม กล่าวว่า การแข่งขันครั้งนี้ ทีมไทยได้รับคำชมจากชาติอื่นๆ อย่างมาก ถึงเรื่องการพัฒนาฝีมือนักกีฬา ถือว่าจอมพลังไทยทำผลงานได้ดีมาก</p>
<p>ขณะที่ "<persName>เสธ.ยอด</persName>" <persName>พล.ต.อินทรัตน์ ยอดบางเตย</persName> ประธานที่ปรึกษาสมาคมยกน้ำหนัก กล่าวว่า ที่ผ่านมา นักกีฬาชายยังไม่เคยประสบความสำเร็จระดับโลก แต่ตอนนี้ กำลังดีขึ้นตามลำดับ เริ่มจาก <persName>พงศธร แดงสนั่น</persName> ได้มา 2 เหรียญทองแดง จากศึกอีแกทยกน้ำหนักยุวชน ชิงชนะเลิศแห่งโลก ครั้งที่ 1 ตามด้วย <persName>ไพศาล หรรษาวงค์</persName> ที่คว้าเหรียญทองจากเยาวชนชิงชนะเลิศแห่งโลกครั้งนี้ ทำให้เริ่มมองเห็นถึงความหวังที่ดีจากทีมชายกับกีฬาโอลิมปิกเกมส์ โดย <persName>ไพศาล</persName> เคยไปโอลิมปิกเกมส์ 2008 ที่จีน มาแล้ว ซึ่งทำพลาดไปอย่างน่าเสียดาย แต่ตอนนี้ สมาคมได้พยายามสร้างขึ้นมาสู้ใหม่แล้ว</p></body>
</news>
