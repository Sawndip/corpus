<teiHeader>
<fileDesc>
<titleStmt>
  <title>เมเจอร์ออกมาตรการเตรียมรับมือไข้หวัดใหญ่  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-13 12:16:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/corporate/20090713/59208/%e0%b9%80%e0%b8%a1%e0%b9%80%e0%b8%88%e0%b8%ad%e0%b8%a3%e0%b9%8c%e0%b8%ad%e0%b8%ad%e0%b8%81%e0%b8%a1%e0%b8%b2%e0%b8%95%e0%b8%a3%e0%b8%81%e0%b8%b2%e0%b8%a3%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%a3%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b9%84%e0%b8%82%e0%b9%89%e0%b8%ab%e0%b8%a7%e0%b8%b1%e0%b8%94%e0%b9%83%e0%b8%ab%e0%b8%8d%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>เมเจอร์ออกมาตรการเตรียมรับมือไข้หวัดใหญ่</headline>
<lead>เมเจอร์ ซีนีเพล็กซ์ สร้างความเชื่อมั่นให้ลูกค้าที่มาใช้บริการ เตรียมพร้อมมาตรการป้องกันการแพร่ระบาดไข้หวัดใหญ่สายพันธุ์ใหม่ 2009</lead>
<neck></neck>
<body><p><persName>นายอนวัช  องค์วาสิฏฐ์</persName>  รองประธานเจ้าหน้าที่บริหาร  บริษัท  เมเจอร์  ซีนีเพล็กซ์  กรุ้ป  จำกัด (มหาชน)  กล่าวว่า ในภาวะการแพร่ระบาดของโรคไข้หวัดใหญ่สายพันธุ์ใหม่ 2009 เอช1 เอ็น1 บริษัทฯ ได้เตรียมพร้อมมาตรการป้องกันเพื่อสร้างความเชื่อมั่นให้กับลูกค้าที่เข้ามาใช้บริการ  โดยเพิ่มความเข้มงวดในการทำความสะอาดทั้งในส่วนของโรงภาพยนตร์ โบว์ลิ่ง และคาราโอเกะ ในเครือเมเจอร์ ซีนีเพล็กซ์ กรุ้ป ทั้ง  4  แบรนด์  เมเจอร์ ซีนีเพล็กซ์,  อีจีวี,  พารากอน ซีนีเพล็กซ์ และ เอสพลานาด ซีนีเพล็กซ์ ทุกสาขา</p>

<p>ทั้งนี้ มาตรการที่ทางเมเจอร์ใช้ คือ ฉีดพ่นยาฆ่าเชื้อภายในห้องเครื่องทำความเย็น AHU ฉีดสเปรย์ฆ่าเชื้อภายในโรงภาพยนตร์ทุกรอบ ทุกโรงก่อนฉายภาพยนตร์ เพื่อฆ่าเชื้อโรคและระบายอากาศให้ถ่ายเท ใช้เครื่องฟอกอากาศและอบโอโซนฆ่าเชื้อภายในโรงภาพยนตร์ ติดตั้งให้บริการคลีนซิ่งแฮนด์เจล เจลทำความสะอาดมือแบบไม่ต้องล้างน้ำ (แอลกอฮอลล์) ไว้บริการให้แก่ลูกค้าตามจุดต่าง ๆ ทั้งในส่วนของโรงภาพยนตร์  โบว์ลิ่ง และคาราโอเกะ  ได้แก่ บริเวณเคาน์เตอร์จำหน่ายบัตรชมภาพยนตร์,   จุดฉีกบัตรทางขึ้นโรงภาพยนตร์,   เคาน์เตอร์จำหน่ายเครื่องดื่มและป็อปคอร์น,  เคาน์เตอร์สแกนบัตรจอดรถ, บริเวณพื้นที่ภายในโบว์ลิ่งและคาราโอเกะ รวมทั้งทำความสะอาดลิฟท์, ราวบันไดเลื่อน, ลูกบิดประตู, ห้องน้ำ ตลอดจนบริเวณที่เป็นพื้นที่ส่วนรวมต่างๆ</p></body>
</news>
