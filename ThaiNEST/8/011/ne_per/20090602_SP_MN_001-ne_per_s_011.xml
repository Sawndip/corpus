<teiHeader>
<fileDesc>
<titleStmt>
  <title>ชุดขาวลงทุนซื้อคืน "เนเกรโด" ใช้ล่อหงส์ปล่อย "ชาบี"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-02 13:11:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000061737  </bibl>
</sourceDesc>
</fileDesc>
</teiHeader>
<news>
<headline>ชุดขาวลงทุนซื้อคืน "<persName>เนเกรโด</persName>" ใช้ล่อหงส์ปล่อย "<persName>ชาบี</persName>"</headline>
<lead>"ราชันชุดขาว" รีล มาดริด ยักษ์ใหญ่แห่งศึกลาลีกา สเปน พร้อมลงทุนซื้อตัว <persName>อัลวาโร เนเกรโด</persName> กลับสู่ทีม เพื่อหวังนำตัวดาวยิงอัลเมเรีย ไปเป็นส่วนหนึ่งในข้อเสนอซื้อตัว <persName>ชาบี อลอนโซ</persName> จากลิเวอร์พูล ในช่วงปิดฤดูกาลนี้</lead>
<neck></neck>
<body><p>"เดอะซัน" สื่อดังเมืองผู้ดีเปิดเผยว่า รีล มาดริด ที่เพิ่งจะแต่งตั้ง <persName>มานูเอล เปเยกรินี</persName> เข้ามารับหน้าที่กุนซือคนใหม่ พร้อมใช้ออฟชันซื้อตัว<persName>อัลวาโร เนเกรโด</persName> คืนจากสโมสรอัลเมเรีย เพื่อนำมาเป็นข้อเสนอซื้อตัว <persName>ชาบี อลอนโซ</persName> จากลิเวอร์พูล หลังดาวยิงวัย 23 ปี กำลังถูกจับจ้องจาก <persName>ราฟา เบนิเตซ</persName></p>
<p> โดยทีมราชันชุดขาวมีสัญญาซื้อดาวยิง 19 ประตูแห่งศึกลาลีกา ฤดูกาลล่าสุด คืนสู่ถิ่นเบอร์นาบิว ด้วยราคาเพียง 4.4 ล้านปอนด์ (ราว 233 ล้านบาท) เท่านั้น หลังปล่อยตัวให้อัลเมเรียไปใช้งานเมื่อ 2 ปีที่ผ่านมา</p>
<p> ซึ่งสื่อผู้ดีเผยว่าทีมดังจากแกนกระทิงดุ พร้อมนำตัว <persName>เนเกรโด</persName> ไปเป็นส่วนหนึ่งในข้อเสนอซื้อตัวกองกลางทีมชาติสเปน จากลิเวอร์พูล ซึ่งมูลค่าในการซื้อขายครั้งนี้น่าจะอยู่ที่ราว 25 ล้านปอนด์ (ราว 1,325 ล้านบาท)</p>
<p> อย่างไรก็ดี <persName>เนเกรโด</persName> ที่ตกเป็นข่าวกับลิเวอร์พูล เผยว่ายังไม่ได้พูดคุย <persName>เบนิเตซ</persName> แต่อย่างใด แต่ก็ยอมรับว่า อนาคตของตนขึ้นอยู่กับ รีล มาดริด และอัลเมเรีย "ผมไม่ได้พูดคุยกับราฟา แต่ผมเข้าใจดีว่าสัญญาของผมในเวลานี้เป็นอย่างไร"</p></body>
</news>
