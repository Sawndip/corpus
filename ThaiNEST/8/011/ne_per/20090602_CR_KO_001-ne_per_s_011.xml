<teiHeader>
<fileDesc>
<titleStmt>
  <title>พนง.ขนของตกลิฟท์ห้างตั้งฮั่วเส็งบางลำพูดับสยอง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090602/15380/%e0%b8%9e%e0%b8%99%e0%b8%87.%e0%b8%82%e0%b8%99%e0%b8%82%e0%b8%ad%e0%b8%87%e0%b8%95%e0%b8%81%e0%b8%a5%e0%b8%b4%e0%b8%9f%e0%b8%97%e0%b9%8c%e0%b8%ab%e0%b9%89%e0%b8%b2%e0%b8%87%e0%b8%95%e0%b8%b1%e0%b9%89%e0%b8%87%e0%b8%ae%e0%b8%b1%e0%b9%88%e0%b8%a7%e0%b9%80%e0%b8%aa%e0%b9%87%e0%b8%87%e0%b8%9a%e0%b8%b2%e0%b8%87%e0%b8%a5%e0%b8%b3%e0%b8%9e%e0%b8%b9%e0%b8%94%e0%b8%b1%e0%b8%9a%e0%b8%aa%e0%b8%a2%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>พนง.ขนของตกลิฟท์ห้างตั้งฮั่วเส็งบางลำพูดับสยอง</headline>
<lead>พนักงานขนสินค้า กดลิฟท์ชั้น 8 ตั้งฮั่วเส็ง สาขาบางลำพู ไม่ทันระวังลิฟท์ยังขึ้นไม่ถึงหันหลังให้ก้าวพลาดตกลงในช่องลิฟท์ดับอนาถ</lead>
<neck></neck>
<body><p>เมื่อเวลา 14.15 น.วันที่ 2 มิถุนายน <persName>ร.ต.ท.กิตติศักดิ์ จันทร์ทอง</persName> พนักงานสอบสวน (สบ 1) สน.ชนะสงคราม รับแจ้งเหตุชายพลัดตกลิฟท์ขนของเสียชีวิตภายในห้างสรรพสินค้าตั้งฮั่วเส็ง สาขาบางลำพู ถนนจักรพงษ์ แขวงตลาดยอด เขตพระนคร จึงรายงานผู้บังคับบัญชาทราบ แล้วรุดไปตรวจสอบพร้อม <persName>พ.ต.อ.ขิง แขวงวิเศษชัยชาญ</persName> ผกก.สน.ชนะสงคราม <persName>พ.ต.ท.สุเมธ จิตต์พานิชย์</persName> รอง ผกก.สส.สน.ชนะสงคราม แพทย์นิติเวชจากโรงพยาบาลรามาธิบดี และเจ้าหน้าที่มูลนิธิร่วมกตัญญู</p>

  <p>ที่เกิดเหตุอยู่บริเวณช่องลิฟท์ขนของชั้น 6 ของห้างดังกล่าว เจ้าหน้าที่พบศพ<persName>นายวรวุฒิ วิศวามิตร</persName> อายุ 31 ปี พนักงานเบิกจ่ายสินค้าของห้าง สภาพศพนอนคว่ำหน้าจมกองเลือด สวมเสื้อเชิ้ตสีน้ำเงิน สวมกางเกงขายาวสีดำ สวมรองเท้าผ้าใบสีดำ ตรวจสอบตามร่างกายพบว่า กระโหลกศีรษะแตก</p>

 <p> จากการสอบสวนเพื่อนพนักงานของผู้ตายเบื้องต้นให้การว่า ก่อนเกิดเหตุผู้ตายได้กดลิฟท์เพื่อจะขนสินค้าจากชั้น 8 ลงมาด้านล่าง เมื่อประตูลิฟท์เปิดผู้ตายก็หันหลังขนสินค้าเข้าลิฟท์ทันที โดยที่ไม่ได้หันไปดูว่าตัวลิฟท์ยังไม่ได้มาจอดอยู่ที่ชั้น 8 จึงทำให้ตกลงไปจนเสียชีวิตดังกล่าว</p>

 <p> ด้าน <persName>พ.ต.อ.ขิง</persName> กล่าวว่า เบื้องต้นสันนิษฐานว่า สาเหตุน่าจะเกิดจากความประมาทของผู้ตายเอง ที่ไม่ทันได้หันไปดูว่าลิฟท์มาจอดแล้วหรือยังจึงทำให้ตกลงไปจนเสียชีวิตดังกล่าว</p></body>
</news>
