<teiHeader>
<fileDesc>
<titleStmt>
  <title>แฉสัมพันธ์ร้าวลึก"ไมเคิล-โจ แจ็คสัน"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090702/19095/%e0%b9%81%e0%b8%89%e0%b8%aa%e0%b8%b1%e0%b8%a1%e0%b8%9e%e0%b8%b1%e0%b8%99%e0%b8%98%e0%b9%8c%e0%b8%a3%e0%b9%89%e0%b8%b2%e0%b8%a7%e0%b8%a5%e0%b8%b6%e0%b8%81%e0%b9%84%e0%b8%a1%e0%b9%80%e0%b8%84%e0%b8%b4%e0%b8%a5%e0%b9%82%e0%b8%88%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แฉสัมพันธ์ร้าวลึก"<persName>ไมเคิล</persName>-<persName>โจ แจ็คสัน</persName>"</headline>
<lead>ความสัมพันธ์ที่ร้าวลึกระหว่าง <persName>ไมเคิล แจ็คสัน</persName> กับบิดา ยิ่งชัดเจนมากขึ้นหลังการเสียชีวิตของเขา</lead>
<neck></neck>
<body><p>(2ก.ค.) อาจต้องใช้เวลาอีกหลายสัปดาห์ กว่าโลกจะได้รู้ว่า อะไรที่เป็นสาเหตุให้<persName>ไมเคิล แจ็คสัน</persName> เสียชีวิตแต่สิ่งที่ชัดเจนยิ่งกว่าและใช้เวลาเพียงสัปดาห์เดียวก็เห็นผล นับตั้งแต่การเสียชีวิตอย่างไม่คาดฝัน ของยอดนักร้องเจ้าของฉายา " <persName>ราชาเพลงป๊อป</persName> " ก็คือ เขาเป็นอัศวินภายใต้เสื้อเกราะแห่งความอาดูร , อ่อนไหว , และดูเหมือนเด็กขี้เหงาที่ไม่รู้จักโต แต่ตัวการสำคัญที่ทำให้ชีวิตของ<persName>แจ็คสัน</persName>ปราศจากความสุข <persName>โจ</persName> บิดาวัย 79 ปีของเขา ที่ตลอดหลายปีที่ผ่านมา มักจะเก็บเนื้อเก็บตัว ไม่ยอมออกงานสังคมใด ๆ ทั้งสิ้น</p>
<p>ในช่วงหลังการเสียชีวิตของบุตรชาย <persName>โจ</persName> ยังถูกมองว่า ยังคงเสแสร้งทำดีต่อหน้าคนเพื่อหวังผลประโยชน์ได้อย่างแนบเนียน ตอนที่เขาไปร่วมงาน แบล็ค เอนเทอร์เทนเม้นเทเลวิชั่น อวอร์ด เขาก็ยังไม่เสียเวลาที่จะพูดส่งเสริมตัวเอง และต้อนรับบรรดาแฟนๆ ที่ยังคลั่งไคล้ในตัวลูกชาย เขายังหัวเราะได้ตอนที่พูดว่า แย่อยู่สักหน่อยที่<persName>ไมเคิล</persName>ไม่ได้อยู่เห็นอารมณ์ของแฟนๆที่พรั่งพรูให้แก่เขา</p>
<p><persName>ไมเคิล</persName> ไม่ได้ระบุชื่อบิดาของเขาไว้ในพินัยกรรม มีเพียงชื่อของมารดา คือ <persName>นางแคทเธอรีน</persName> ในฐานะผู้พิทักษ์ลูกทั้ง 3 คน แต่ในกรณีที่มารดาของเขาไร้ความสามารถ ก็ให้ยกหน้าที่แก่<persName>ไดอาน่า รอสส์</persName></p>
<p>เมื่อปี 2536 <persName>ไมเคิล</persName>ให้สัมภาษณ์ในรายการเจ้าแม่ทอล์คโชว์ <persName>โอปราห์ วินฟรีย์</persName> ว่า บิดาของเขาชอบล้อเลียนและตีเขา บิดาของเขาเป็นคนเข้มงวด ไม่ผ่อนปรน ไร้ความปรานี มีแต่ทำให้เขาหวาดกลัว เวลาที่บิดาไปเยี่ยม เขาก็จะรู้สึกไม่สบาย เพราะมันต้องเริ่มเข้าสู่ระเบียบอีกแล้วแต่เมื่อพูดถึงมารดา <persName>ไมเคิล</persName> กลับบอกว่า เธอเป็นผู้ที่เพียบพร้อม บิดาของมารดาของเขาต่างคนต่างอยู่กันโดยสิ้นเชิง</p>
<p>ในช่วงปีแรกๆของชีวิตสมรส <persName>โจ แจ็คสัน</persName> เป็นคนขับรถเครน ในเมืองแกรี่ ซึ่งเป็นย่านอุตสาหกรรมในรัฐอินเดียน่า หลังจากไม่สามารถตั้งวงกับพี่ชายได้ เขาก็เอาแรงบันดาลใจมาทุ่มเทกับลูกทั้ง 9 คน เขาต้องการเห็นพรสวรรค์ทางดนตรีของเด็กๆ สร้างประวัติศาสตร์ความสำเร็จให้ครอบครัวเขาผลักดันอย่างหนักให้วง <persName>แจ็คสัน</persName> ไฟว์ ได้ขึ้นเวที ซึ่ง<persName>ไมเคิล</persName> กล่าวว่า บิดาของเขาไม่ค่อยอดทนไม่ค่อยสัมผัสลูก ๆ ด้วยความรัก และไม่เคยลดละความเอาแต่ใจตัว</p>
<p><persName>โจ</persName> ได้ยืนยันกับ BBC เมื่อปี 2546 ว่า เขาเคยลงโทษทางร่างกายต่อ<persName>ไมเคิล</persName> แต่แค่ตวัดด้วยกิ่งไม้และเข็มขัด แต่ไม่เคยถึงขั้นที่เรียกว่าตี เพราะการตีต้องใช้ไม้เรียว เขาอ้างว่า พวกพี่ ๆ อิจฉาที่เห็นเขาดังแซงหน้าครอบครัว ก็เลยล้อเลียนเรื่องที่เขาเป็นสิว และมีจมูกโตแบบแอฟริกัน ที่อาจเป็นไปได้ว่า จะเกี่ยวข้องกับเรื่องที่ไมเคิลผ่านการทำศัลยกรรมพลาสติกหลายครั้ง รวมถึงการรักษาเรื่องผิวพรรณด้วย <persName>ไมเคิล</persName> บอกกับ<persName>วินฟรีย์</persName> เมื่อปี 2536 ว่าา เขาเป็นสิว ที่ทำให้เขาอับอาย เขาไม่กล้าส่องกระจกดูตัวเอง เขาต้องหลบหน้าในความมืด และบิดาก็ล้อเลียนเขา เขาไม่ชอบใจและร้องไห้ทุกวัน</p>
<p>บรรดาคนที่เขียนชีวประวัติของ<persName>ไมเคิล</persName> ได้เห็นสิ่งบ่มเพาะพฤติกรรมอันแปลกประหลาดในการใช้ชีวิตโดดเดี่ยวและความรู้สึกที่ว่าความเป็นเด็กของเขาถูกขโมยไป <persName>ไมเคิล</persName> บอกกับ<persName>วินฟรีย์</persName>ว่าเขารู้สึกอิจฉาที่เห็นพวกเด็ก ๆ เล่นกันหลังโรงเรียนเลิก แต่ตัวเขากลับต้องอยู่แต่ในสตูดิโอบันทึกเสียง หนังสือพิมพ์ ลอส แองเจลีส ไทม์ส ระบุว่า สภาพจิตใจที่ไม่เข้มแข็ง และการไม่สามารถปรับตัวเข้ากับโลกที่เป็นจริงได้ ทำให้คนอย่าง<persName>ไมเคิล แจ็คสัน</persName> ต้องย้อนกลับไปหาโลกแห่งจินตนาการ</p>
<p>การซื้อคฤหาสน์เนเวอร์แลนด์ เมื่อทศวรรษที่ 1980 เป็นการซื้อของเล่นที่แพงที่สุดตลอดกาลชิ้นหนึ่งให้กับตัวเองของ<persName>ไมเคิล</persName> เขาตั้งชื่อตามดินแดนในเทพนิยายเรื่อง ปีเตอร์แพน ที่เด็ก ๆที่นั่นไม่มีวันเติบโต การที่เขาเติบโตมาจากครอบครัวที่ยากจนและความสัมพันธ์ในครอบครัวไม่ค่อยจะดีนัก เมื่อเขามีลูกของเขาเอง เขาก็ปนเปรอลูก ๆ ด้วยชีวิตวัยเด็กที่สูญหายไป ที่เนเวอร์แลนด์ ไม่ว่าจะเป็นม้าหมุน สนามเด็กเล่น สวนสัตว์จำลอง และเครื่องเล่นเลิศหรูต่าง ๆ</p>
<p><persName>ไมค์ ลา แพ็ครุค</persName> ผู้จัดการรักษาความปลอดภัยที่<persName>ไมเคิล</persName>ให้ความไว้วางใจมานานหลายปี เปิดเผยต่อเดลี่ นิวส์ ว่า ลูก ๆ เป็นชีวิตของ<persName>ไมเคิล</persName> ถ้าจะพูดถึง<persName>ไมเคิล</persName> ก็ต้องพูดในเรื่องของความเป็นพ่อที่ดีมากของเด็กทั้ง 3 คน คือ <persName>ปริ๊นซ์</persName> วัย 12 ปี , <persName>ปารีส</persName> วัย 11 ปี และ<persName>ปริ๊นซ์ ไมเคิล</persName> ที่ 2 หรือ <persName>แบล็งเค็ต</persName>วัย 7 ปี</p>
<p>ตอนที่<persName>ไมเคิล</persName> ต้องเผชิญข้อกล่าวหาเรื่องการล่วงละเมิดทางเพศเด็กชาย <persName>โจ</persName>ได้ปรากฎตัวเคียงข้างลูกชาย และจับมือเขาไว้ การที่<persName>ไมเคิล</persName> ไม่ใส่ชื่อบิดาของเขาไว้ในพินัยกรรมที่ทำไว้ตั้งแต่วันที่ 7กรกฎาคม ปี 2545 อาจเป็นการแก้แค้นครั้งสุดท้าย หรือไม่<persName>โจ</persName>ก็ยังอาจมีสิทธิ์ใน <persName>ไมเคิล แจ็คสัน</persName>แฟมิลี่ ทรัสต์ ที่ตั้งขึ้นตามพินัยกรรมของเขา ที่จะรับผลประโยชน์จากทรัพย์สินทั้งหมดของเขาตามพินัยกรรม เพียงแต่ยังไม่มีการเปิดเผยรายละเอียดเท่านั้น</p></body>
</news>
