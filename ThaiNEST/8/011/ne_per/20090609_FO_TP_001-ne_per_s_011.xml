<teiHeader>
<fileDesc>
<titleStmt>
  <title>เมืองน้ำหอม ยกย่องลามะ ท้าทายมังกร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/090609/5947  </bibl>
</sourceDesc>
</fileDesc>
</teiHeader>
<news>
<headline>เมืองน้ำหอม ยกย่องลามะ ท้าทายมังกร</headline>
<lead><persName>นายแบร์ทรองด์  เดอลาโน</persName>  นายกเทศมนตรีกรุงปารีส   มอบฐานะพลเมืองกิตติมศักดิ์แก่<persName>องค์ทะไล   ลามะ</persName>  ผู้นำทิเบตเมื่อวันอาทิตย์  ส่อเค้าความสัมพันธ์ระหว่างปักกิ่งกับปารีสกลับมาตึงเครียดหลังสถานการณ์เริ่มผ่อนคลายดีขึ้น</lead>
<neck></neck>
<body><p>สภากรุงปารีสอนุมัติตำแหน่งพลเมืองกิตติมศักดิ์แก่ผู้นำทิเบตตั้งแต่เมื่อปีที่แล้ว ทางการฝรั่งเศสยืนยันว่าเรื่องนี้ไม่ได้เกี่ยวข้องกับรัฐบาลขณะที่กระทรวงต่างประเทศของจีนเคยออกมาปรามฝรั่งเศสเมื่อเดือนที่แล้วว่า หากยังขืนยกย่องผู้นำทิเบตจะต้องเจอกับการต่อต้านอย่างหนักจากจีน</p>
<p> <persName>ทะไลลามะ</persName>กำลังอยู่ระหว่างการเดินทางเยือนยุโรปเขาเริ่มต้นทริปนี้ด้วยการเยือนเดนมาร์กเมื่อวันศุกร์ตามด้วยไอซ์แลนด์และเนเธอร์แลนด์</p>
<p> "ข้าพเจ้าได้รับเกียรติยกย่องจากกรุงปารีสครั้งนี้ในฐานะของผู้ที่ต่อสู้ปกป้องคุณค่าความเป็นมนุษย์สันติภาพและความไม่รุนแรง" ผู้นำทิเบตกล่าวระหว่างรับมอบตำแหน่งพลเมืองกิตติมศักดิ์จากนายกเทศมนตรีกรุงปารีส</p>
<p> เหตุประท้วงรัฐบาลจีนของนักเคลื่อนไหวสนับสนุนทิเบตระหว่างการวิ่งคบเพลิงโอลิมปิกที่กรุงปารีสเมื่อปีที่แล้วกลายเป็นชนวนเหตุสำคัญของความสัมพันธ์ที่บาดหมางระหว่างจีนและฝรั่งเศสนอกจากนั้น<persName>ประธานาธิบดีนิโกลาส์ซาร์โกซี</persName> ยังเติมเชื้อไฟด้วยการพบกับ<persName>ทะไล ลามะ</persName>เมื่อเดือนธ.ค.ขณะที่เขานั่งเป็นประธานหมุนเวียนของสหภาพยุโรป(อียู)ทำให้รัฐบาลจีนไม่พอใจอย่างมากและคว่ำบาตรการประชุมสุดยอดร่วมกับอียูทันทีนอกจากนี้นายกรัฐมนตรีจีนยังเลี่ยงไม่แวะเยือนฝรั่งเศสระหว่างการทัวร์ยุโรปอีกด้วย</p>
<p> หลัง1ปีแห่งความหมางเมินผ่านพ้นไปสองฝ่ายกลับมากระชับมิตรกันอีกครั้งหลัง<persName>ประธานาธิบดีซาร์โกซี</persName>ได้มีโอกาพบหารือนอกรอบกับ<persName>ประธานาธิบดีหูจิ่นเทา</persName>ระหว่างการประชุมกลุ่มจี 20ที่กรุงลอนดอนเมื่อเดือนเม.ย.แต่ดูเหมือนความตึงเครียดครั้งใหม่นี้จะฉุดความสัมพันธ์ของสองฝ่ายให้ยิ่งตกต่ำลงอีกครั้ง</p></body>
</news>
