<teiHeader>
<fileDesc>
<titleStmt>
  <title>"กาก้า"เซ็น6ปีสถิติโลก!  ผู้ดีส่งเนวิลล์,เบ๊คส์บู๊-ด่ายับขาย"นิว"ผ่านอีเบย์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165164  </bibl>
</sourceDesc>
</fileDesc>
</teiHeader>
<news>
<headline>"<persName>กาก้า</persName>"เซ็น6ปีสถิติโลก!  ผู้ดีส่ง<persName>เนวิลล์</persName>,<persName>เบ๊คส์</persName>บู๊-ด่ายับขาย"นิว"ผ่านอีเบย์</headline>
<lead>เป็นอันเสร็จสิ้นเรียบร้อยแล้วสำหรับ การย้ายตัวของ <persName>ริคาร์โด้ กาก้า</persName> ยอดกองกลางทีมชาติ บราซิล เมื่อได้ผ่านการตรวจร่างกายกับทางสโมสร เรอัล มาดริด ผ่านลุล่วงไปเรียบร้อยแล้ว โดยจะเซ็นสัญญากับทาง มาดริด เป็นเวลาถึง 6 ปี และรับค่าเหนื่อยสัปดาห์ละ155,000 ปอนด์คาดค่าตัวในการย้ายครั้งนี้อยู่ที่ประมาณ 56ล้านปอนด์ หรือประมาณ 3,000ล้านบาท เลยทีเดียว</lead>
<neck></neck>
<body><p> โดยแพทย์ทีมชุดขาวและคณะตัวแทนจากเรอัล มาดริด ที่ตามไปดูการตรวจร่างกายของ <persName>กาก้า</persName> ถึงที่ ได้ทำการตรวจร่างกายยอดดาวเตะวัย 27 ผ่านฉลุยไร้ปัญหาใดๆ โดยในตอนนี้เหลือเพียงแค่การโชว์เสื้อที่สโมสร ต่อหน้าแฟนบอลเท่านั้น </p>
<p> เจ้าของรางวัลนักเตะยอดเยี่ยมโลก และบัลลง ดอร์ ประจำปี 2007 ได้ออกมาเปิดใจเป็นครั้งแรกหลังจากย้ายมาร่วมทีม เรอัล มาดริดว่า "ผมไม่ได้ผิดหวังในความสัมพันธ์ระหว่างผมกับมิลาน ความต้องการของผมคืออยู่กับมิลาน แต่วิกฤตเศรษฐกิจได้ส่งผลกระทบสู่หลายสโมสร รวมถึงมิลาน หลังจากผมได้คุยกับบอร์ดบริหารมิลาน และเราได้ข้อสรุปว่าสิ่งที่ดีที่สุดสำหรับทุกฝ่ายคือการขายผมออกไป ผมเข้าใจอย่างชัดเจนถึงสถานะของสโมสร และผมก็อยากขอบคุณมิลาน และท่านประธานสโมสรเป็นอย่างมาก"</p>
<p>"ผมได้รับชัยชนะทุกอย่างที่ผมต้องการในฐานะผู้เล่นไปแล้ว และการย้ายทีมครั้งนี้คือแรงกระตุ้นครั้งใหม่สำหรับผม สโมสรต้องการความเสียสละครั้งนี้ และผมก็เข้าใจเป็นอย่างดี ผมไม่ต้องการตำหนิสโมสรในเรื่องนี้ ทุกอย่างที่ผมทำเพื่อมิลาน เป็นการทำด้วยความสมัครใจ นับตั้งแต่วันที่ผมเดินทางมาถึงจนกระทั่งจากไป ผมสามารถเดินออกไปอย่างภาคภูมิใจ" ยอดเพลย์เมคเกอร์กล่าว ทิ้งท้าย </p>
<p> ทางด้าน เดอะซัน สื่อชื่อดังแห่งเกาะอังกฤษ รายงานข่าวว่า <persName>ไมค์ แอชลี่ย์</persName> ประธานสโมสร นิวคาลเซิ่ล ทำเรื่องที่ไม่น่าเชื่อว่าจะเกิดกับทีมอย่างนิวคาลเซิ่ล เมื่อเขาทำการประกาศขายสโมสรที่ตัวเองเป็นเจ้าของอยู่ผ่านทางเว็บไซต์ ประมูลชื่อดังอย่าง อีเบย์ โดยที่ข้อความในการขายสโมสรนั้น ได้มีการโฆษณาชวนเชื่อว่ามีแฟนบอล 60,000 คนคอยสนับสนุนทีมทุกนัดในสนาม และมีการเปิดให้มีการซื้อโดยไม่มีการเปิดราคาขั้นต่ำแต่อย่างใด โดยได้มีแฟนบอลทีมคู่อริอย่างซันเดอร์แลนด์ได้เข้าไปหยามด้วยการประมูลด้วย เงินประมาณ 10ปอนด์ หรือ 500บาทเท่านั้น ซึ่งทางแฟนบอลของทีม สาลิกาดงถึงกับออกมาด่าการกระทำในครั้งนี้ของ <persName>แอชลี่ย์</persName> ว่า เป็นพวกไร้สมองสิ้นดี</p>
<p>ส่วน เกมฟุตบอลโลกรอบ คัดเลือก คืนวันนี้ ทีมชาติอังกฤษ ที่มี คิวลงเตะกับทาง อันดอร่า โดยเกมนี้ทีม"สิงโตคำราม" จะทำการส่ง <persName>แกรี่ เนวิลล์</persName> ที่ห่างหายจากทีมชาติไปนานกลับมาลงสนามอีกครั้ง เนื่องจากนัดนี้จะทำการพักตัว <persName>เกล็น จอห์นสัน</persName> แบ็กขวาตัวจริง ที่มีใบเหลืองคาดโทษอยู่ ไว้ใช้ในนัดต่อไปที่จะต้องเจอกับทางโครเอเชีย รวมทั้งวันนี้จะไม่มี <persName>แกเร็ธ แบร์รี่</persName> ที่ยิงได้1ประตูในเกมที่แล้ว ที่ติดโทษแบน ทำให้<persName>เดวิด เบ็คแฮม</persName> จะได้รับโอกาสลงสนามในฐานะตัวจริง ส่วน <persName>เวย์น รูนี่ย์</persName> ศูนย์หน้าตัวความหวังของทีม ยังคงได้ลงเล่นต่อไป</p>
<p>พิพากษาลูกหนังโลก ตัดสินโดย บี แหลมสิงห์</p>
<p>โปรแกรมฟุตบอลวันพุธที่ 10 มิถุนายน</p>
<p># ฟุตบอลโลก 2010 รอบคัดเลือก โซนยุโรป</p>
<p>00.30 น. ฟินแลนด์ - รัสเซีย รัสเซีย ต่อ เสมอควบครึ่ง วางเจ้าถิ่น</p>
<p>00.00 น. ยูเครน - คาซัคสถาน ยูเครนต่อ สองลูก จะรองเหรอ</p>
<p>02.15 น. อังกฤษ - อันดอร์ร่า อังกฤษต่อ สี่ลูกครึ่ง รอเม็ดที่ 5</p>
<p>01.15 น. หมู่เกาะแฟโร - เซอร์เบีย เซอร์เบียต่อ สองลูก ต่อยาว</p>
<p>22.45 น. มาซิโดเนีย - ไอซ์แลนด์ มาซิโดเนียต่อ ครึ่งลูก วัดเจ้าบ้าน</p>
<p>01.45 น. เนเธอร์แลนด์ - นอร์เวย์ เนเธอร์แลนด์ต่อ ลูกควบลูกครึ่ง ต่อดีกว่า</p>
<p># ฟุตบอลโลก 2010 รอบคัดเลือก โซนเอเชีย</p>
<p>17.00 น. ออสเตรเลีย - บาห์เรน ออสเตรเลีย ต่อ หนึ่งลูก ต้องต่อ</p>
<p>17.35 น. ญี่ปุ่น - กาตาร์ ญี่ปุ่น ต่อ หนึ่งลูก เชียร์ยุ่น</p>
<p>18.00 น. เกาหลีใต้ - ซาอุดิอาระเบีย เกาหลีใต้ ต่อ ป.ป. ต่อเจ้าบ้าน</p>
<p>21.30 น. อิหร่าน - ยูเออี อิหร่านต่อลูกครึ่งควบสอง ต่อดีกว่า</p>
<p># ฟุตบอลโลก 2010 รอบคัดเลือก โซนอเมริกาใต้</p>
<p>05.00 น. เอกวาดอร์ - อาร์เจนตินา อาร์เจนติน่า ต่อครึ่งลูก ต่อไป</p>
<p>06.00 น. โคลอมเบีย - เปรู โคลอมเบีย ต่อลูกครึ่ง ต้องรอง</p>
<p>07.50 น. บราซิล - ปารากวัย บราซิลต่อลูกควบลูกครึ่ง ต่อเหอะ</p>
<p>08.00 น. เวเนซุเอล่า - อุรุกวัย อุรุกวัย ต่อ ป.ป. ต่อโลด</p>
<p>08.00 น. ชิลี - โบลิเวีย ชิลี ต่อ ลูกครึ่ง รองดีกว่า</p></body>
</news>
