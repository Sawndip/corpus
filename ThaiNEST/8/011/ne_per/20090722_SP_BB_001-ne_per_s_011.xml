<teiHeader>
<fileDesc>
<titleStmt>
  <title>"ลีซอ" กลับบ้านซบเมืองทอง แข่ง2ส.ค.-ศักดิ์ดามาราชนาวี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/22/news_29147863.php?news_id=29147863  </bibl>
</sourceDesc>
</fileDesc>
</teiHeader>
<news>
<headline>"<persName>ลีซอ</persName>" กลับบ้านซบเมืองทอง แข่ง2ส.ค.-ศักดิ์ดามาราชนาวี</headline>
<lead>"<persName>ลีซอ</persName>" <persName>ธีรเทพ วิโนทัย</persName> ปิดฉากค้าแข้งบนแผ่นดินยุโรปเร็วเกินคาด "กิเลนผยอง" เมืองทอง หนองจอก ยูไนเต็ด คว้าตัวเข้าสังกัดส่งแข่งไทยพรีเมียร์ลีก ลุ้นไอทีซี.ทันเกมไปเยือนราชนาวี ระยอง 2 ส.ค. ขณะที่ <persName>ศักดิ์ดา เจิมดี</persName> <persName>ฮองอันห์ ยาลาย</persName> ปล่อยตัวให้ตะหานน้ำยืมตัว</lead>
<neck></neck>
<body><p>ตามที่ บริษัท ไทยพรีเมียร์ลีก จำกัด กำหนดให้ตลาดซื้อ-ขายนักเตะของไทยพรีเมียร์ลีก ปิดในเวลา 18.00 น. ของวันที่ 21 ก.ค. ปรากฏว่า "<persName>ลีซอ</persName>" ธีรเทพ วิโนทัย เป็นนักเตะชื่อดังที่โยกย้ายทีมแบบสายฟ้าแลบ จากเค.ลีร์เซ ในเบลเยียม กลับมาซบ "กิเลนผยอง" เมืองทอง หนองจอก ยูไนเต็ด โดย "<persName>บิ๊กเป้</persName>" <persName>รณฤทธิ์ ซื่อวาจา</persName> ผู้จัดการทั่วไปของกิเลนผยอง เปิดเผยว่า ตอนนี้ได้ส่งชื่อของ<persName>ธีรเทพ</persName> ขึ้นทะเบียนกับทางไทยพรีเมียร์ลีกเอาไว้ก่อน ส่วนรายละเอียดสัญญานั้น ทาง <persName>มร.โรเบิร์ต โปรกูเรีย</persName> ผู้จัดการทีม กำลังเจรจากับ เค.ลีร์เซ อยู่ที่เบลเยียม ซึ่งยังตกลงกันอยู่ว่าจะเป็นการซื้อขาด หรือยืมตัว อย่างไรก็ตาม ใบโอนย้ายระหว่างประเทศ (ไอทีซี.) น่าจะใช้เวลาราว 2 สัปดาห์ ดังนั้น นัดแรกคาดว่าจะได้เล่นในเกมไปเยือน ราชนาวี ระยอง ในวันที่ 2 ส.ค. ที่จะถึงนี้</p>
<p>ขณะที่ <persName>ดร.วิชิต แย้มบุญเรือง</persName> ประธาน บ.ไทยพรีเมียร์ลีก จก. กล่าวว่า ในเลกสองทุกทีมที่ใช้ไฟฟ้าส่องสว่าง จะต้องเริ่มเวลา 17.00 น. เป็นเวลาช้าที่สุดเท่านั้น เพราะได้แจ้งให้ทำการปรับเปลี่ยนไฟฟ้าให้มีความสว่าง 600 ลักซ์ไปแล้วล่วงหน้าถึง 2 เดือน แต่จากการไปตรวจพบว่าแต่ละสนามยังไม่ได้มาตรฐาน</p>
<p>โดยตลาดนักเตะเข้า-ออก ที่น่าสนใจ มีดังนี้ ชลบุรี เข้า-<persName>ไมเคิล เบิร์น</persName> (นครปฐม) <persName>คนึง บุราณสุข</persName> (สมุทรสงคราม) <persName>ปิยพล บรรเทา</persName> (พัทยา ยูไนเต็ด) <persName>ศักดิ์ก้องภพ สุขประเสริฐ</persName> <persName>ญองมาร์ค บีนี</persName> (ไอเวอร์รีโควส์ต) ออก-<persName>แอนเดอร์สัน มาชาโด</persName> และ<persName>ดักลาส โคโบ</persName> (ศรีราชา) <persName>ไกรสร ปั้นเจริญ</persName> (บางกอก ยูไนเต็ด)</p>
<p>บางกอกกล๊าส เข้า-<persName>ทนงศักดิ์ ประจักกะตา</persName> (ทีทีเอ็ม-สมุทรสาคร) <persName>วรรณพล บุษปาคม</persName> <persName>ทรงเดช วงษ์หารี</persName> <persName>มิเชล เอนโดแมน</persName> (แคเมอรูน) <persName>อาเดเลเก บาบาตุนเด</persName> (ไนจีเรีย) ออก-<persName>คำรณ ชินสี</persName></p>
<p>เมืองทอง หนอกจอก ยูไนเต็ด เข้า-<persName>คัมภีร์ ปิ่นฑะกูล</persName> (สุพรรณบุรี) <persName>รณชัย รังสิโย</persName> (กฟภ.) <persName>มิกา ชูนวลศรี</persName> (อาฟานลีโด-เวลส์) <persName>บริว เคลย์มองต์</persName> <persName>โคเน อาดามา</persName> (ไอเวอร์รีโควส์ต) <persName>เอกพล สำราญมน</persName> <persName>สุภชัย แสนพงษ์</persName> <persName>อุกฤษ์ วงศ์มีนา</persName> ออก-<persName>สุริยา ดอมไธสง</persName> (กฟภ.) <persName>พิเชษฐ อินทร์บาง</persName> (ศรีราชา) <persName>วาเลรี ซานู</persName> (ศรีราชา) <persName>มาเน มุสตาฟา</persName> (ฮอง อันห์ ยาลาย-เวียดนาม)</p>
<p>ราชนาวี เข้า-<persName>บรรลือศักดิ์ ยอดยิ่งยงค์</persName> <persName>ชณธวัฒน์ ศรีสุข</persName> <persName>โอฟารา โอบิโอนา</persName> (ไนจีเรีย) <persName>เบนจามิน ซิคบา</persName> (กานา) <persName>ศักดิ์ดา เจิมดี</persName> (ยืมจากฮอง อันห์ ยาลาย) ออก-<persName>ชาริฟ อุสมาเน</persName></p></body>
</news>
