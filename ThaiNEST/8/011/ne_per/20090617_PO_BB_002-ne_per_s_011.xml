<teiHeader>
<fileDesc>
<titleStmt>
  <title>ครม.ทุ่ม122ล.ซื้อรถกันกระสุนรปภ.อาเซียน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944603.php?news_id=28944603  </bibl>
</sourceDesc>
</fileDesc>
</teiHeader>
<news>
<headline>ครม.ทุ่ม122ล.ซื้อรถกันกระสุนรปภ.อาเซียน</headline>
<lead>ครม.ไฟเขียวงบประมาณกลาโหมซื้อรถหุ้มเกราะกัน กระสุน 24 คัน มูลค่า 122 ล้านบาท ด้วยวิธีพิเศษ รับประชุมผู้นำสุดยอดอาเซียน ต.ค.นี้ พร้อมอนุมัติงบ 66 ล้าน ให้ตั้งกองร้อยอาชีพควบคุมม็อบ</lead>
<neck></neck>
<body><p><persName>นายศุภชัย ใจสมุทร</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) ว่า ที่ประชุมได้อนุมัติงบประมาณในการจัดหายุทโธปกรณ์ควบคุมฝูงชนให้แก่กองร้อย รักษาความสงบของกองทัพไทย 7 กองร้อย จำนวน 66,236,800 บาท ตามที่กระทรวงกลาโหม (กห.) เสนอ เนื่องจากสถานการณ์การก่อความไม่สงบของกลุ่มผู้ชุมนุมประท้วงในช่วงเดือน มี.ค-เม.ย.2552 ทำให้รัฐบาลต้องประกาศยกเลิกการประชุมสุดยอดอาเซียนกับประเทศคู่เจรจา</p>
<p>ทางกองทัพไทยจึงจัดสัมมนาเชิงปฏิบัติการในการ แก้ไขสถานการณ์ฉุกเฉิน เฉพาะกรณีการใช้กำลังในการควบคุมฝูงชน โดยขั้นต้นการจัดหายุทโธปกรณ์ให้แก่กองร้อยรักษาความสงบในการรักษาความ ปลอดภัยการประชุมสุดยอดอาเซียนกับประเทศคู่เจรจา และการประชุมที่เกี่ยวข้องตามความเร่งด่วนแรก และกำหนดความเร่งด่วนไว้เป็น 3 ระดับ คือ ความเร่งด่วนแรก 7 กองร้อย ความเร่งด่วนที่สอง 10 กองร้อย และความเร่งด่วนที่สาม 43 กองร้อย รวมทั้งสิ้น 60 กองร้อย</p>
<p>ในการประชุมคณะกรรมการอำนวยการ และวางแผนการรักษาความปลอดภัยการประชุมสุดยอดอาเซียนกับประเทศคู่เจรจาและ การประชุมที่เกี่ยวข้อง ได้มอบหมายให้ กห.รับผิดชอบการรักษาความปลอดภัยในการประชุมความร่วมมือด้านการเมืองและความ มั่นคง ครั้งที่ 16 ระหว่างวันที่ 16-23 ก.ค.2552 ที่โรงแรมดุสิตธานี ลากูน่า จ.ภูเก็ต ด้วย ที่ประชุม ครม.อนุมัติการจัดหารถยนต์ปฏิบัติการหุ้มเกราะ 20 คัน วงเงินรวม 122,800,000 บาท และอนุมัติหลักการให้กองบัญชาการกองทัพไทย โดยศูนย์รักษาความปลอดภัย (ศรภ.) ดำเนินการตามระเบียบทางราชการด้วยวิธีพิเศษตามที่ กห.เสนอ</p>
<p>ทั้งนี้ รัฐบาลได้มอบหมายให้ กห.รับผิดชอบการรักษาความปลอดภัยการประชุมสุดยอดอาเซียนกับประเทศคู่เจรจา และการประชุมที่เกี่ยวข้อง โดยแต่งตั้งคณะกรรมการอำนวยการและวางแผนการรักษาความปลอดภัย และ<persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้ กห.โดยกองทัพไทยจัดเตรียมรถยนต์ปฏิบัติการหุ้มเกราะ เพื่อใช้ในภารกิจรักษาความปลอดภัยบุคคลสำคัญของประเทศต่างๆ ที่จะเดินทางมาร่วมประชุม 20 คัน จากการตรวจสอบในขั้นต้นผู้ผลิตในประเทศไทยอาจจะไม่สามารถผลิตได้ทันตามเวลา ที่กำหนด ดังนั้นอาจจะต้องพิจารณานำเข้าจากต่างประเทศโดยวิธีการจัดซื้อวิธีพิเศษ</p>
<p><persName>นายศุภชัย</persName> กล่าวต่อว่า ทาง กห.ยังได้รายงานสถานภาพรถยนต์ปฏิบัติการหุ้มเกราะของกองทัพไทยในปัจจุบัน ซึ่งมี 3 คัน ถูกกลุ่มผู้ชุมนุมทุบทำลายจนเสียหายเมื่อวันที่ 12 เม.ย.2552 จำนวน 1 คัน อีกคันอยู่ระหว่างซ่อมบำรุง เหลือปฏิบัติการได้ 1 คันเท่านั้น</p>
<p>นอกจากนี้ จากสถานการณ์การก่อความไม่สงบของกลุ่มผู้ชุมนุมในห้วงเดือน มี.ค.-เม.ย.2552 จนทำให้รัฐบาลต้องประกาศยกเลิกการประชุมสุดยอดอาเซียนกับประเทศคู่เจรจา ที่เมืองพัทยา รวมทั้งการคุกคามต่อชีวิตและทรัพย์สินของผู้นำประเทศ ในระหว่างการเดินทางโดยรถยนต์ ซึ่งเป็นจุดล่อแหลม ทำให้มีความจำเป็นต้องใช้ยานพาหนะที่มีคุณสมบัติพิเศษและเป็นยานพาหนะหุ้ม เกราะกันกระสุน เพื่อให้การรักษาความปลอดภัยบุคคลสำคัญมีความปลอดภัยสูงสุด</p>
<p>ผู้สื่อข่าวรายงานว่า สำหรับความต้องการยุทโธปกรณ์เพื่อเตรียมการใช้กำลังทหารในการควบคุมฝูงชน ซึ่งเป็นยุทโธปกรณ์ประจำกายและประจำหน่วย เป็นการเร่งด่วน 7 กองร้อย กองร้อย 150 นาย โดย 1 กองร้อยประกอบด้วย โล่ใส 150 อัน ชุดเกราะ 150 ชุด หมวกป้องกัน 150 ใบ หน้ากากป้องกันแก๊ส 150 อัน กระบอง 150 อัน ถุงมือปราบจลาจล 150 คู่ ลูกขว้างแก๊สน้ำตา 80 ลูก เครื่องยิงแก๊สน้ำตา 4 เครื่อง ลูกยิงแก๊สน้ำตา 80 ลูก กระบองไฟฟ้า 16 ท่อน เสื้อสะท้อนแสง 20 ตัว กระบอกจราจร 20 ท่อน สายรัดข้อมือ 300 เส้น สเปรย์พริกไทย 80 กระป๋อง กระสุนยาง 21,000 ลูก</p></body>
</news>
