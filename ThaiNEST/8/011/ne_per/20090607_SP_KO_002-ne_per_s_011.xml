<teiHeader>
<fileDesc>
<titleStmt>
  <title>"แทมมี่"ลุยคอร์ตหญ้าแดนผู้ดี "คุซเนตโซวา"แชมป์หญิงเดี่ยวเฟรนซ์โอเพ่น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/16038/%e0%b9%81%e0%b8%97%e0%b8%a1%e0%b8%a1%e0%b8%b5%e0%b9%88%e0%b8%a5%e0%b8%b8%e0%b8%a2%e0%b8%84%e0%b8%ad%e0%b8%a3%e0%b9%8c%e0%b8%95%e0%b8%ab%e0%b8%8d%e0%b9%89%e0%b8%b2%e0%b9%81%e0%b8%94%e0%b8%99%e0%b8%9c%e0%b8%b9%e0%b9%89%e0%b8%94%e0%b8%b5%e0%b8%84%e0%b8%b8%e0%b8%8b%e0%b9%80%e0%b8%99%e0%b8%95%e0%b9%82%e0%b8%8b%e0%b8%a7%e0%b8%b2%e0%b9%81%e0%b8%8a%e0%b8%a1%e0%b8%9b%e0%b9%8c%e0%b8%ab%e0%b8%8d%e0%b8%b4%e0%b8%87%e0%b9%80%e0%b8%94%e0%b8%b5%e0%b9%88%e0%b8%a2%e0%b8%a7%e0%b9%80%e0%b8%9f%e0%b8%a3%e0%b8%99%e0%b8%8b%e0%b9%8c%e0%b9%82%e0%b8%ad%e0%b9%80%e0%b8%9e%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"<persName>แทมมี่</persName>"ลุยคอร์ตหญ้าแดนผู้ดี "<persName>คุซเนตโซวา</persName>"แชมป์หญิงเดี่ยวเฟรนซ์โอเพ่น</headline>
<lead>"<persName>แทมมี่</persName>" <persName>แทมมารีน ธนสุกาญจน์</persName> สาวนักหวดไทยประเดิมลุยคอร์ตหญ้า รายการแรก อีกอน คลาสสิก ที่อังกฤษ รอบแรกชน ชูลี กอแอง จากฝรั่งเศส ขณะที่ <persName>สเวตลานา คุซเนตโซวา</persName> เผยเคล็ดลับคว้าแชมป์เฟรนช์ โอเพ่น เหตุได้คำแนะนำจาก <persName>โรเจอร์ เฟเดอเรอร์</persName> อดีตนักเทนนิสมือ 1 ของโลกชาวสวิส</lead>
<neck></neck>
<body><p>จากการแข่งขันเทนนิส เฟรนช์ โอเพ่น แกรนด์สแลม รายการที่ 2 ของปีที่ฝรั่งเศสจบลง จะเป็นทัวร์นาเมนต์ของคอร์ตหญ้าอีกประมาณเกือบ 1 เดือนก่อนเข้าสู่การแข่งขันวิมเบิลดัน แกรนด์สแลม รายการที่ 3 ของปี ที่ออลอิงแลนด์ คลับ กรุงลอนดอน ประเทศอังกฤษ โดยรายการแรกในประเภทหญิง ได้แก่ อีกอน คลาสสิก ชิงเงินรางวัล 2.2 แสนดอลลาร์สหรัฐ (ราว 7.7 ล้านบาท) ที่เมืองเบอร์มิงแฮม ประเทศอังกฤษ ระหว่างวันที่ 8-14 มิถุนายน</p>
<p>รายการนี้ "<persName>แทมมี่</persName>" <persName>แทมมารีน ธนสุกาญจน์</persName> นักเทนนิสสาวไทยร่วมแข่งขัน โดยถูกจัดให้เป็นมือวางอันดับ 12 ของรายการ รอบแรกพบกับ <persName>ชูลี กอแอง</persName> นักเทนนิสจากฝรั่งเศส ซึ่งทั้งคู่ไม่เคยเจอกันมาก่อน หากผ่านเข้ารอบ 2 ได้จะรอเจอผู้ชนะระหว่าง <persName>จูลี ดิตตี้</persName> จากสหรัฐ หรือ <persName>นาโอมิ คาวาเดย์</persName> นักเทนนิสเจ้าถิ่น</p>
<p>เมื่อฤดูกาลที่แล้ว <persName>แทมมี่</persName> เริ่มต้นสร้างผลงานได้อย่างยอดเยี่ยมในช่วงคอร์ตหญ้า เข้ารอบลึกได้ถึง 2 รายการ ก่อนไปคว้าแชมป์ออร์ดินา โอเพ่น ที่ฮอลแลนด์ ด้วยการเอาชนะ <persName>ดินารา ซาฟินา</persName> มือ 1 ของโลกคนปัจจุบัน รวมทั้งผ่านเข้ารอบ 8 คนสุดท้ายศึกวิมเบิลดัน</p><p>ด้านเทนนิสเฟรนช์ โอเพ่น ที่โรลองด์ การ์โรส์ กรุงปารีส เมื่อวันที่ 6 มิถุนายน ในประเภทหญิงเดี่ยวนัดชิงชนะเลิศ ระหว่าง <persName>ดินารา ซาฟินา</persName> มือวางอันดับ 1 จากรัสเซีย กับ <persName>สเวตลานา คุซเนตโซวา</persName> เพื่อนร่วมชาติมือวางอันดับ 7 ปรากฏว่า <persName>คุซเนตโซวา</persName> อาศัยการตีหนัก กดดันเกมเสิร์ฟของ <persName>ซาฟินา</persName> อยู่ตลอด ก่อนจะชนะไปในเซตแรก 6-4 ก่อน เซตที่สอง <persName>คุซเนตโซวา</persName> ยังเบรกเกมเสิร์ฟของ <persName>ซาฟินา</persName> เป็นว่าเล่นและเอาชนะไปได้ขาดลอย 6-2 ทำให้ชนะไป 2-0 เซต คว้าแชมป์ไปครอง ขณะที่ <persName>ซาฟินา</persName> ก็ยังไม่สามารถคว้าแชมป์แกรนด์สแลมได้ต่อไป
 หลังคว้า แชมป์ <persName>คุซเนตโซวา</persName> กล่าวถึงความเปลี่ยนแปลงที่ทำได้กลับมาเล่นคว้าแชมป์ เนื่องจากการได้เจอกับ <persName>โรเจอร์ เฟเดอเรอร์</persName> นักเทนนิสชาวสวิส ระหว่างการแข่งขันโอลิมปิก ปักกิ่งเกมส์ เมื่อปีที่แล้ว แล้วคำแนะนำเรื่องการย้ายจากสเปน ซึ่งเป็นสถานที่ฝึกเทนนิส กลับไปอยู่รัสเซียบ้านเกิด</p><p>"ฉันไม่เคยคุยกับเขามาก่อน เราได้คุยกันประมาณ 10 นาที แล้วฉันบอกว่าตัดสินใจไม่ถูกว่าเรื่องการย้ายจากสเปนกลับไปรัสเซีย เขาบอกว่าทุกอย่างขึ้นอยู่กับตัวฉันเอง ถ้าสามารถครองตังเองได้ มีสมาธิ ในการอยู่ที่มอสโก ก็จงทำ ฉันเลยกลับมามอสโก แล้วทำงานอย่างหนัก มีแรงจูงใจสูงขึ้น ฉันมีเพื่อน ได้อยู่บ้านเกิด ความจริงฉันเป็นรักชาติมาก นี่คือจุดเปลี่ยนที่ใหญ่มาก" <persName>คุซเนตโซวา</persName> กล่าว
 ส่วนในประเภทชายคู่รอบ ชิงชนะเลิศ <persName>ลูคัส ดลูอี</persName> นักเทนนิสเช็ก และ <persName>ลีอันเดอร์ เพส</persName> จากอินเดีย คู่มือวางอันดับ 3 ของรายการ เอาชนะ <persName>เวสลีย์ มูดี้</persName> จากแอฟิรกาใต้ และ <persName>ดิค นอร์แมน</persName> จากเบลเยียม 3-6, 6-3, 6-2 คว้าแชมป์ไปครอง</p></body>
</news>
