<teiHeader>
<fileDesc>
<titleStmt>
  <title>ราฟารับไม่รู้ข้อมูลทีมไทยที่เตะ22ก.ค.นี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090720/21204/%e0%b8%a3%e0%b8%b2%e0%b8%9f%e0%b8%b2%e0%b8%a3%e0%b8%b1%e0%b8%9a%e0%b9%84%e0%b8%a1%e0%b9%88%e0%b8%a3%e0%b8%b9%e0%b9%89%e0%b8%82%e0%b9%89%e0%b8%ad%e0%b8%a1%e0%b8%b9%e0%b8%a5%e0%b8%97%e0%b8%b5%e0%b8%a1%e0%b9%84%e0%b8%97%e0%b8%a2%e0%b8%97%e0%b8%b5%e0%b9%88%e0%b9%80%e0%b8%95%e0%b8%b022%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline><persName>ราฟา</persName>รับไม่รู้ข้อมูลทีมไทยที่เตะ22ก.ค.นี้</headline>
<lead>ความเคลื่อนไหวของ "หงส์แดง" ลิเวอร์พูล ทีมฟุตบอลอาชีพชื่อดังของอังกฤษ ที่มีคิวจะลงสนามเตะนัดกระชับมิตรกับทีมชาติไทยชุดเอเชี่ยนคัพ วันพุธที่ 22 กรกฎาคมนี้ เวลา 20.00 น. ที่สนามราชมังคลากีฬาสถาน ล่าสุดเมื่อวันที่ 20 กรกฎาคมที่ผ่านมา เวลาประมาณ 15.40 น. นักเตะลิเวอร์พูล ได้เดินทางมาถึงประเทศไทยเป็นที่เรียบร้อยแล้ว โดยเที่ยวบินเช่าเหมาลำจากประเทศออสเตรีย โดยมีแฟนบอลมารอรับกันประมาณ 100 คน และผู้จัดไม่ได้เปิดให้ผู้สื่อข่าวเข้าไปรายงานข่าวแต่อย่างใด</lead>
<neck></neck>
<body><p>หลังจากที่เครื่องบินลงจอดเป็นที่เรียบร้อย คณะนักเตะก็ทยอยลงจากเครื่อง นำโดย <persName>แซมมี ลี</persName> สตาฟฟ์โค้ชของทีม เดินนำหน้านักเตะออกมา ซึ่งมีนักเตะอย่าง <persName>เฟอร์นันโด ตอร์เรส</persName> เดินออกมาและแฟนๆ พากันกรี๊ดสนั่น จากนั้นก็มี <persName>ซาบี้ อลอนโซ</persName>, <persName>เดียร์ก เคาท์</persName>, <persName>ยอสซี เบนายูน</persName>, <persName>อัลเบิร์ต ริเอรา</persName>, <persName>ไรอัน บาเบิล</persName>, <persName>เจมี คาร์ราเกอร์</persName> ฯลฯ จากนั้นก็ขึ้นรถบัส 2 คัน ที่ผู้จัดการแข่งขันเตรียมไว้รอรับ เดินทางต่อไปยังที่พักคือ โรงแรมแกรนด์ ไฮแอท เอราวัณ ทันที ทำเอาบรรดาสาวกหงส์แดงที่ไปรอรับดักอยู่ประตูทางออกประมาณ 100 คน ต้องเก้อไปตามๆ กัน</p>
<p>ผู้สื่อข่าวรายงานเพิ่มเติมว่า ในการเดินทางมาประเทศไทยครั้งนี้ นักเตะลิเวอร์พูลขน ทีมชุดใหญ่มาอย่างครบครัน ขาดเพียง "<persName>สตีวี่ จี</persName>" <persName>สตีเวน เจอร์ราร์ด</persName> กองกลางทีมชาติอังกฤษ กัปตันทีมเพียงคนเดียว เนื่องจากต้องอยู่ขึ้นศาลที่อังกฤษในข้อหาทำร้ายร่างกายดีเจในผับดังกลาง เมืองลิเวอร์พูล ที่เป็นคดีค้างคามาตั้งแต่ช่วงปลายปีก่อน</p>
<p>หลังจากเดินทางมาถึงโรงแรมที่พัก ลิเวอร์พูลได้ เปิดการแถลงข่าวอย่างเป็นทางการ ซึ่งมีแฟนบอลกว่า 300 คน ไปรอต้อนรับ โดยมี <persName>เอียน ไอร์</persName> ผู้อำนวยการฝ่ายการตลาด "<persName>ราฟา</persName>" <persName>ราฟาเอล เบนิเตซ</persName> ผู้จัดการทีมชาวสเปน และ 2 นักเตะคือ <persName>เจมี คาร์ราเกอร์</persName> กับ <persName>ไรอัน บาเบิล</persName> เป็นผู้แถลง โดย<persName>เอียน ไอร์</persName> กล่าวว่า นักเตะหงส์แดงรู้สึกตื่นเต้นที่ได้กลับมาเยือนเมืองไทยอีกครั้ง โดยกรณีของ <persName>สตีเวน เจอร์ราร์ด</persName> ที่ไม่ได้ร่วมทีมมาด้วยนั้น เนื่องจากติดภารกิจส่วนตัวเรื่องการขึ้นศาล แต่ก็เชื่อว่าจะสร้างความสนุกให้แก่แฟนบอลชาวไทยได้อย่างแน่นอน</p>
<p>ส่วนคิวของนักเตะหงส์แดงในวันที่ 21 กรกฎาคม มีกำหนดฝึกซ้อมที่สนามราชมังคลากีฬาสถาน เวลา 09.00 น. จากนั้นจะไปร่วมงานของบริษัท อาดิดาส (ประเทศไทย) จำกัด จัดกิจกรรมเพื่อเยาวชน “เอฟเวอรี่ ทีม นีดส์ เดอะ ทเวลฟ์ แมน" เพื่อให้เยาวชนและประชาชนทั่วไปได้ร่วมกิจกรรมในครั้งนี้ โดยจะมีนักเตะลิเวอร์พูลเดิน ทางมาร่วมกิจกรรมในครั้งนี้ แบ่งกิจกรรมออกเป็น 2 ส่วน ซึ่งจะมีขึ้นที่ห้างสรรพสินค้าเซ็นทรัล เวิลด์ และสนามกีฬาจุฬาลงกรณ์มหาวิทยาลัย</p>
<p>โดยที่ห้างสรรพสินค้าเซ็นทรัล เวิลด์ จะเป็นงานมีท เดอะ กรีท กับนักเตะลิเวอร์พูล ที่ลานเซ็นทรัล คอร์ต (หน้าลิฟต์แก้ว) เวลา 13.10 น. มีการเดินแฟชั่นโชว์เสื้อลิเวอร์พูล ส่วนที่สนามจุฬาฯ เวลา 14.00 น. เป็นการร่วมกิจกรรมฟุตบอลคลินิกกับนักเตะลิเวอร์พูล ซึ่งจะมีการฝึกทักษะฟุตบอลกับโค้ชและนักเตะสโมสรลิเวอร์พูล จากนั้นเวลา 19.30 น. ก็จะเดินทางไปซ้อมที่สนามราชมังคลากีฬาสถานอีกครั้ง</p></body>
</news>
