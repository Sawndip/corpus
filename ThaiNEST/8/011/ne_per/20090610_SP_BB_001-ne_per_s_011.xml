<teiHeader>
<fileDesc>
<titleStmt>
  <title>สิงโตชุดใหญ่รอบดอันดอร์รา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28903167.php?news_id=28903167  </bibl>
</sourceDesc>
</fileDesc>
</teiHeader>
<news>
<headline>สิงโตชุดใหญ่รอบดอันดอร์รา</headline>
<lead>"สิงโตคำราม" สุดคึก เตรียมเปิดบ้านขนทัพใหญ่รอขย้ำ "สมันน้อย" อันดอร์รา ลุ้นทำสถิติชนะ 7 นัดรวด ในการลงเตะศึกฟุตบอลโลก 2010 รอบคัดเลือก โซนยุโรป คืนวันนี้ (10 มิ.ย.) <persName>เดวิด เบ็คแฮม</persName> ลุ้นลงเล่นตัวจริง ติดทีมชาตินัดที่ 112 ขณะที่ วิลเลียม ฮิลล์ เชื่อเจ้าถิ่นอัดไม่เลี้ยง ออกราคายิงเกิน 5 ประตูขึ้น แถมมีราคาชนะทั้ง 10 นัดในรอบคัดเลือก</lead>
<neck></neck>
<body><p>ความเคลื่อนไหวศึกลูกหนังฟุตบอลโลกรอบคัดเลือก วันที่ 10 มิ.ย.นี้ ในโซนยุโรปกลุ่ม 6 "สิงโตคำราม" อังกฤษ จ่าฝูงเปิดเวมบลีย์รับการมาเยือนของอันดอร์รา ทีมบ๊วยของกลุ่ม สำหรับ อังกฤษ คว้าชัยชนะมาแล้ว 6 นัดติด มี 18 คะแนนเต็ม ขณะที่ อันดอร์รา แพ้รวดทั้ง 6 นัดไม่มีแต้ม โดยนัดแรกอังกฤษบุกไปชนะ 2-0</p>
<p>นัดนี้ <persName>ฟาบิโอ คาเปลโล</persName> กุนซือชาวอิตาลีของอังกฤษ ยังคงไม่สามารถใช้บริการของ <persName>ริโอ เฟอร์ดินานด์</persName> กองหลังตัวที่ยังบาดเจ็บ รวมไปถึง <persName>แกเร็ธ แบร์รี</persName> กองกลางที่ได้รับใบเหลืองในเกมเอาชนะ คาซัคสถาน 4-0 ทำให้ต้องติดโทษแบนลงเล่นนัดนี้ไม่ได้</p>
<p>คาดว่านัดนี้คงมีการเปลี่ยนแปลงทีมเล็กน้อยเท่า นั้น <persName>โรเบิร์ต กรีน</persName> ยังเป็นนายทวารตัวจริงตามเดิม ส่วนแผงหลัง 4 คน ประกอบด้วย <persName>แอชลีย์ โคล</persName> กับ <persName>เกลน จอห์นสัน</persName> เป็นแบ็คซ้าย-ขวา เซ็นเตอร์คู่ยังเป็น <persName>แมทธิว อัพสัน</persName> กับ <persName>จอห์น เทอร์รี</persName> ขณะที่แดนกลาง <persName>แอชลีย์ ยัง</persName> ดาวรุ่งอาจได้ลงมาแทนตำแหน่งของ <persName>แบร์รี</persName> ทำงานร่วมกับ <persName>แฟรงค์ แลมพาร์ด</persName>, <persName>สตีเวน เจอร์ราร์ด</persName> และ<persName>ธีโอ วัลคอตต์</persName> หรืออาจใช้ <persName>เดวิด เบ็คแฮม</persName> มาเป็นตัวจริง ทำสถิติติดทีมชาตินัดที่ 112 แล้วขยับ <persName>เจอร์ราร์ด</persName> ไปเล่นฝั่งซ้าย ส่วนกองหน้ายังเป็น <persName>เวย์น รูนีย์</persName> กับ <persName>เอมิล เฮสกีย์</persName></p>
<p>สำหรับอังกฤษ ถ้าคว้าชัยชนะได้สำเร็จจะมี 21 แต้มเต็ม โอกาสผ่านเข้ารอบสุดท้ายที่แอฟริกาใต้ เกือบ 100 เปอร์เซ็นต์ เนื่องจากจะขยับหนี โครเอเชีย รองจ่าฝูงไปถึง 10 แต้ม แม้จะแข่งมากกว่า 1 นัด รวมทั้งหนี เบลารุส กับ ยูเครน ไปอีก 12 และ 13 แต้มตามลำดับ</p>
<p>วิลเลียมฮิลล์ บริษัทรับแทงพนันชื่อดังของอังกฤษ มือวาง ทีมสิงโตคำราม ชนะแน่นอน ออกราคาเอาไว้ที่ 1-100 (แทง 100 ได้ 1) เสมอ 12-1 อันดอร์รา ชนะ 66-1 นอกจากนั้นยังออกราคาว่า อังกฤษ ชนะได้ 5 ลูกหรือมากกว่านั้น 11-10 ส่วนสกอร์ที่น่าจะออกมากสุด อังกฤษ ชนะ 4-0 หรือ 5-0 ราคา 9-2, ชนะ 3-0 ราคา 5-1, ชนะ 6-0 ราคา 11-2 ชนะ 7-0 ราคา 8-1 รวมทั้งยังออกราคาว่า อังกฤษ จะชนะ 10 นัดรวด ในรอบคัดเลือก ราคา 10-3</p>
<p>ขณะที่อีกคู่ในกลุ่มนี้ ยูเครน เปิดบ้านพบ คาซัคสถาน นัดนี้ยูเครน ต้องเอาชนะให้ได้สถานเดียว เพื่อทำแต้มเป็น 11 คะแนน ขึ้นไปทาบ โครเอเชีย ในตำแหน่งอันดับ 2 ของกลุ่ม อย่างน้อยสำหรับลุ้นการเล่นเพลย์ออฟต่อไป</p>
<p>ส่วนโปรแกรมคู่อื่น สวีเดน พบ มอลตา, ฟินแลนด์ พบ รัสเซีย, หมู่เกาะแฟโร พบ เซอร์เบีย, มาซิโดเนีย พบ ไอซ์แลนด์, ฮอลแลนด์ พบ นอร์เวย์</p></body>
</news>
