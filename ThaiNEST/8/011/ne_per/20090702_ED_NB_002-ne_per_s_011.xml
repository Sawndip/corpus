<teiHeader>
<fileDesc>
<titleStmt>
  <title>ก.วิทย์ฯ เร่งพัฒนาเทคโนโลยีวัดมาตรฐานสุนัขและควายไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207020251&tb=N255207&return=ok&news_headline="%a1.%c7%d4%b7%c2%ec%cf%20%e0%c3%e8%a7%be%d1%b2%b9%d2%e0%b7%a4%e2%b9%e2%c5%c2%d5%c7%d1%b4%c1%d2%b5%c3%b0%d2%b9%ca%d8%b9%d1%a2%e1%c5%d0%a4%c7%d2%c2%e4%b7%c2%20"  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ เร่งพัฒนาเทคโนโลยีวัดมาตรฐานสุนัขและควายไทย</headline>
<lead>กระทรวงวิทยาศาสตร์และเทคโนโลยี เร่งพัฒนาเทคโนโลยีวัดมาตรฐานสุนัขและควายไทย ป้องกันการถูกแอบอ้างจากต่างชาติ สนองพระราชดำริ<persName>พระบาทสมเด็จพระเจ้าอยู่หัว</persName></lead>
<neck></neck>
<body><p><persName>นางจุฬารัตน์ ตันประเสริฐ</persName> นักวิจัยประจำหน่วยปฏิบัติการวิจัยคลังอนุพันธ์ความรู้ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) กระทรวงวิทยาศาสตร์และเทคโนโลยี กล่าวถึงความคืบหน้าการจัดทำมาตรฐานของสุนัขไทย สนองพระราชดำริ<persName>พระบาทสมเด็จพระเจ้าอยู่หัว</persName> ว่า ขณะนี้เตรียมนำเทคโนโลยี 3D Body Scanning หรือ เครื่องมือวัดมาตรฐานรูปร่างคนไทย ที่พัฒนาสำเร็จแล้วมาประยุกต์พัฒนาเป็นเทคโนโลยี 3D Body Scanning วัดขนาดมาตรฐานสุนัขไทย และควายไทย ซึ่งจะมีขนาดใหญ่กว่า ทั้งนี้ หน่วยปฏิบัติการวิจัยพัฒนาเทคโนโลยีสมองกลฝังตัวจะดำเนินการพัฒนาเครื่อง สแกนดังกล่าว โดยปรับเปลี่ยนระบบซอฟต์แวร์ ปรับเปลี่ยนมุมกล้อง และเทคนิค ซึ่งจะใช้งบประมาณ 5 ล้านบาท คาดว่าจะแล้วเสร็จภายใน 1-2 เดือน อย่างไรก็ตาม จะร่วมกับสำนักงานสถิติแห่งชาติ โรงพยาบาลสัตว์ และจุฬาลงกรณ์มหาวิทยาลัย สำรวจและจัดทำขนาดสุนัขและควายไทย เพื่อป้องกันการถูกแอบอ้างจากต่างชาติได้</p>
<p>ด้าน <persName>คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี กล่าวถึงกรณีที่นักวิชาการออกมาระบุ มีการจัดทำมาตรฐานสุนัขไทยอยู่แล้ว ว่า จะช่วยให้การดำเนินการของกระทรวงวิทยาศาสตร์ฯ เร็วยิ่งขึ้น และแบ่งสุนัขพันธุ์ไทยแท้ให้ชัดเจนมากขึ้น โดยเฉพาะจะเป็นประโยชน์ต่อการอนุรักษ์พันธุ์สุนัขไทยและการวิจัยพัฒนาในแต่ ละสายพันธุ์ </p></body>
</news>
