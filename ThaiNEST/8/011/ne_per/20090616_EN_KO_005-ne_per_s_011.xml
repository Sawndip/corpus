<teiHeader>
<fileDesc>
<titleStmt>
  <title>ไม่มีลุ้นล้มหวน“ป้อ”"นุก" ยังไม่พร้อมรับใคร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090616/17152/%e0%b9%84%e0%b8%a1%e0%b9%88%e0%b8%a1%e0%b8%b5%e0%b8%a5%e0%b8%b8%e0%b9%89%e0%b8%99%e0%b8%a5%e0%b9%89%e0%b8%a1%e0%b8%ab%e0%b8%a7%e0%b8%99%e2%80%9c%e0%b8%9b%e0%b9%89%e0%b8%ad%e2%80%9d%e0%b8%99%e0%b8%b8%e0%b8%81%e0%b8%a2%e0%b8%b1%e0%b8%87%e0%b9%84%e0%b8%a1%e0%b9%88%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%a3%e0%b8%b1%e0%b8%9a%e0%b9%83%e0%b8%84%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ไม่มีลุ้นล้มหวน“<persName>ป้อ</persName>”"<persName>นุก</persName>" ยังไม่พร้อมรับใคร</headline>
<lead>“<persName>นุก</persName>” <persName>สุทธิดา เกษมสันต์ ณ อยุธยา</persName> เผยไม่รีเทิร์น “<persName>ป้อ</persName>” <persName>บุญสิทธิ์</persName> อดีตสามี อย่างแน่นอน และยังไม่พร้อมจะเปิดรับใคร กลัวลูกเสียใจ</lead>
<neck></neck>
<body><p>ดูเหมือนว่าช่วงนี้ “<persName>นุก</persName>” <persName>สุทธิดา</persName>  อดีตนักร้องดังค่ายอาร์เอส แม่ม่ายดาราสาวพราวเสน่ห์ดูมีความสุขเหลือเกิน หลังจากได้หย่ากับ  “<persName>ป้อ</persName>” <persName>บุญสิทธิ์</persName> ไปแล้ว ล่าสุดได้มาร่วมงานเฉลิมฉลองมงคลสมรสเป็นสักขีพยานในงานแต่งของ “<persName>เต๋า</persName>” <persName>สมชาย เข็มกลัด</persName> กับ “<persName>ยุ้ย</persName>” <persName>อัฐมาศ</persName>  ที่โรงแรมเพนนินซูลา เมื่อเจอตัวจึงได้ถามไถ่ ว่าจะมีโอกาสรีเทิร์นกับอดีตสามีหรือไม่</p>

 <p>"จากข่าวที่เห็นว่าป้อยังตามนุกอยู่นั้นเป็นเรื่องจริง แต่เราเป็นเพื่อนกัน ไปไหนไปด้วยกันบ้าง แต่ไม่ได้หมายความว่าป้อตามง้อ และก็ไม่ได้ขอคืนดี เขาก็มีแฟนของเขาอยู่แล้ว ส่วนนุกเมื่อมีหนุ่มๆ โทรมาต่อหน้าป้อ ซึ่งนุกก็คุยปกติเหมือนเป็นเพื่อนกัน ส่วนป้อเองก็ไม่ได้แสดงอาการหึง เพราะเราก็ชัดเจนในการกระทำของเรา ว่าเราเป็นเพื่อนกันจริงๆ" <persName>นุก</persName>กล่าว</p>

 <p>ถามต่อ ว่าตอนนี้<persName>ป้อ</persName>เปลี่ยนกลยุทธ์ใหม่หรือเปล่า ที่หันมาทำดีกับเธอ ซึ่งได้คำตอบ ว่าไม่ใช่หรอก คงจะเป็นเพราะคุยกันมากขึ้นกว่าเมื่อก่อน แล้วคุยกันด้วยเหตุผล</p>

 <p>"พยายามใจเย็น เพราะท้ายที่สุดแล้ว คนที่ได้รับผลกระทบมากที่สุดก็คือลูก เพราะฉะนั้นเราก็ไม่อยากให้ลูกโตขึ้น แล้วต้องมานั่งฟังพ่อมานั่งด่าแม่ให้เขาฟัง หรือว่าแม่มานั่งด่าพ่อให้เขาฟัง มันก็คงไม่ใช่เรื่องที่ดีสำหรับลูก และถึงแม้พ่อแม่จะแยกกันอยู่ พ่อจะไปใช้ชีวิตใหม่ หรือแม่จะไปทำอะไร แต่ว่าพ่อกับแม่ก็ยังคุยกันดี ยังเป็นเพื่อนกัน ก็ถือว่าเป็นผลดีกับลูก ตอนนี้ป้อปรับตัวดีขึ้น  ส่วนตัวแล้วในฐานะเพื่อนตอนนี้ก็เจอกันบ้าง กินข้าวกับลูก กินข้าวกับครอบครัวบ้าง เป็นปกติ ถือว่าเราทำตัวชัดเจนกันอยู่แล้ว และยังเชื่ออีกว่า เราทำให้การกระทำของเราชัดเจน เขาจะชัดเจนกับเรา และไม่คิดจะรีเทิร์นแน่นอน เป็นเพื่อนกันดีกว่า เพราะเวลาทะเลาะกันจะได้ไม่แตกหัก” <persName>นุก</persName>แจกแจง</p>

 <p>ถามต่อ ว่าเธอมีแฟนใหม่ หรือเปิดใจรับใครหรือยัง ซึ่ง<persName>นุก</persName>บอก ว่ายัง เพราะยัง "คือมีคนโทรเข้ามาคุยด้วยได้ นุกยังมีความสุขกับการได้ไปกินข้าวกันเป็นกลุ่มๆ  เพราะเมื่อก่อนเราให้ความสำคัญกับแฟนมาตลอด แต่ตอนนี้เป็นโสดบ้างก็ดี โดยส่วนตัวไม่คิดว่าตัวเองเข็ดกับความรัก   แต่กลัวมากกว่า กลัวลูกจะเสียใจ คงต้องรอให้ลูกโตกว่านี้หน่อย” ดาราสาวกล่าวสรุป</p></body>
</news>
