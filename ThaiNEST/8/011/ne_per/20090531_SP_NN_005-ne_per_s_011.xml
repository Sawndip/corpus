<teiHeader>
<fileDesc>
<titleStmt>
  <title>กอล์ฟแนวหน้า ประจำวันที่ 31 พฤษภาคม 2552  </title>
  <author>วิชย์ วัฒนา  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163821  </bibl>
</sourceDesc>
</fileDesc>
</teiHeader>
<news>
<headline>กอล์ฟแนวหน้า ประจำวันที่ 31 พฤษภาคม 2552</headline>
<lead></lead>
<neck></neck>
<body><p># กระแส "ทีเอที เอ็กซ์คลูซีฟ กอล์ฟ 2009" มาแรง นักกอล์ฟให้ความสนใจสมัครกันจนล้นหลาม <persName>วันเสด็จ ถาวรสุข</persName> รองผู้ว่าฯ ททท. และ <persName>สุวรรณชัย ฤทธิรักษ์</persName> ผอ.ฝ่ายกิจกรรมพิเศษ ททท. ไปเห็นมากับตาที่สนามยูนิแลนด์ กอล์ฟ แอนด์ คันทรี่คลับ จ.นครปฐม บรรยากาศเต็มไปด้วยความสนุกสนามครึกครื้น เศรษฐกิจไทยจึงคึกคัก ทาง ททท. จึงเตรียมสนองข้อเรียกร้องจากนักกอล์ฟ จัดอีก 5 ครั้ง รายละเอียดจะแจ้งให้ทราบในเร็วๆนี้</p>
<p># <persName>กุลธร มีสมมนต์</persName> นายกสมาคมผู้บริหารสนามกอล์ฟภาคตะวันออก แจ้งข่าวถึงนักกอล์ฟ ที่สนใจจะลงชิงชัยในการแข่งขัน "ชลบุรี - พัทยา กอล์ฟเฟสติวอล 2009" รอบคัดเลือกในวัน เสาร์ที่ 6 มิ.ย.นี้ มีสนามกอล์ฟให้เลือกถึง 17 สนาม ใน ภาคตะวันออก สนใจสมัครด่วน 085-6971744 , 085-6971788 รับสมัครสนามละ 24 ท่าน เท่านั้น</p>
<p># <persName>ฐิติพงศ์ เขียวไพศาล</persName> "<persName>บิ๊กแก้ว</persName>" ผู้ช่วยกรรมการผู้อำนวยการสายงาน การตลาดบริษัท แอดวานซ์ อินโฟร์ เซอร์วิส จำกัด (มหาชน) บอกข่าวนักกอล์ฟที่ลงสมัครชิงชัยในสนาม "จีเอสเอ็ม แอนวานซ์ กอล์ฟ ไทยแลนด์ วัน เดย์ ทัวร์ 2009" ที่สนามคัสคาต้า กอล์ฟ คลับ จ. นครนายกในวันจันทร์ที่ 1 มิ.ย.นี้ อย่าลืมเช็คเวลาออกรอบใน www.Thailandonedaytour.com เนื่องจากทัวร์นาเม้นนี้เข้มข้นในการตัดสินหากไปไม่ทันเวลาทีออฟของตัวเอง ถูกตัดสิทธิ์แน่นอน</p>
<p># บรรดาโปรและอเมเจอร์มือดีที่ถูกโฉลกกับสนาม คัสคาต้า กอล์ฟ คลับ มีอาทิ <persName>นาดีม อินยาท</persName> , <persName>ธงชัย ทิมา</persName> , <persName>นพคุณ วงศ์หล่อ</persName> , <persName>ดาเรนส์ ร็อบสัน</persName> , <persName>ศิระพงษ์ ไมตรียืนยง</persName> , <persName>ชัยพัฒน์ ดาราพาณิชย์</persName> , <persName>สมชัย ผ่องแผ้ว</persName> และ <persName>วรุฒ โฉมแฉล้ม</persName> ทุกคนเคยเป็นแชมป์มีสถิติที่ดีโอกาสเข้าวินมีสูง แต่ "วันเดย์ทัวร์" เป็นรายการบีบหัวใจ วันเดียวรู้ผลโอกาสพลิกล็อก "ม้ามืด" มีสิทธ์ชนะได้ทุกเวลา</p>
<p># เครดิต <persName>พิมพ์พิสิฐถาวรกุล</persName> ผจก. สนามบลูแซฟไฟน์ กอล์ฟ รีสอร์ท แอนด์ จิวเวอรี่ จ.กาญจนบุรี เตรียมเป็นเจ้าภาพต้อนรับ นักกอล์ฟที่เข้าร่วมรายการ "ทีเอที เอ็กซ์คลูซีฟ กอล์ฟ 2009" ในวันที่ 26 มิ.ย.นี้ นอกจากสภาพสนามที่กำลังสมบูรณ์ ยังมีเมนูรสเด็ดเตรียมไว้เพียบ</p>
<p># <persName>รังสฤษดิ์ ลักษิตานนท์</persName> นายกกอล์ฟฯ เป็นโปรโมเตอร์จัด "ไทยแลนด์ จูเนียร์ แชมเปี้ยน" ที่สนามบางปู วันที่ 22 - 24 มิ.ย.นี้ เพื่อค้นหาตัวแทนเยาวชนทีมชาติไทยไปแข่งรายการใหญ่ที่สกอตแลนด์ วันที่ 8 - 10 ก.ย.นี้ สอบถามด่วนที่ 0-2369-3777 - 9 รับสมัคร นักกอล์ฟ ตั้งแต่อายุ 13 - 18 ปี รับชาย - หญิง รวม 120 คน</p>
<p># กอล์ฟเยาวชน"สิงห์ - ไอเอสเอฟ จูเนียร์ กอล์ฟ โอเพ่น 2009" จัดแข่งขันวันที่ 7 มิ.ย. ที่สนามวอเตอร์มิลล์ กอล์ฟ แอนด์ การ์เด้นส์เริ่ม 08:00 น. และ 11:20 น. ติดต่อ <persName>พงศ์นาถ วัธนศักดิ์</persName> ที่ 086 - 555 7228</p>
<p># สปอร์ตสมอลล์ในห้างสรรพสินค้าเดอะมอลล์ทุกสาขาทั่ว ประเทศ,สยามพารากอนและดิเอ็มโพเรี่ยมจัดงานสปอร์ตสมอลล์กอล์ฟเฟสติวาล 2009 อีกครั้งในระหว่างวันที่ 26 พ.ค.ถึง 2 มิ.ย.นำเอาอุปกรณ์กอล์ฟทุกแบรนด์ที่มีในประเทศไทยมาลดราคาพิเศษระหว่าง 20 ถึง 60% ถ้าเป็นสมาชิกบัตรเอ็มโพเรี่ยมแอนด์พารากอนกอล์ฟโซไซตี้จะลดเพิ่มอีก5% นักกอล์ฟที่อยากได้อุปกรณ์ใหม่อย่าพลาด</p>
<p># นิตยสารกอล์ฟสปอร์ตคลับฉบับประจำเดือนมิถุนายน 2552 เป็นเล่มที่ 344 หน้าปกเป็นภาพของ"<persName>ไทเกอร์ วู้ดส์</persName>" โปรกอล์ฟอันดับที่ 1 ของโลกชาวอเมริกันที่ยังเป็นตัวเก็งแชมป์ยูเอสโอเพ่นปี 2009 เหมือนเช่นทุกๆปีที่ผ่านมาราคาเล่มละ 100 บาทเท่านั้น </p></body>
</news>
