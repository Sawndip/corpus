<teiHeader>
<fileDesc>
<titleStmt>
  <title>"อินเชิน"ได้รับโหวตเป็นสนามบินดีที่สุดของโลก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090610/16401/%e0%b8%ad%e0%b8%b4%e0%b8%99%e0%b9%80%e0%b8%8a%e0%b8%b4%e0%b8%99%e0%b9%84%e0%b8%94%e0%b9%89%e0%b8%a3%e0%b8%b1%e0%b8%9a%e0%b9%82%e0%b8%ab%e0%b8%a7%e0%b8%95%e0%b9%80%e0%b8%9b%e0%b9%87%e0%b8%99%e0%b8%aa%e0%b8%99%e0%b8%b2%e0%b8%a1%e0%b8%9a%e0%b8%b4%e0%b8%99%e0%b8%94%e0%b8%b5%e0%b8%97%e0%b8%b5%e0%b9%88%e0%b8%aa%e0%b8%b8%e0%b8%94%e0%b8%82%e0%b8%ad%e0%b8%87%e0%b9%82%e0%b8%a5%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>"อินเชิน"ได้รับโหวตเป็นสนามบินดีที่สุดของโลก</headline>
<lead>สนามบินอินเชินของเกาหลีใต้ ได้รับการโหวตให้เป็นสนามบินที่ดีที่สุดของโลก</lead>
<neck></neck>
<body><p>(10มิ.ย.) เว็บไซท์ BBC รายงานว่า สนามบินอินเชิน ของเกาหลีใต้ ได้รับการโหวตให้เป็นสนามบินที่ดีที่สุดในโลก ขณะที่สนามบินนานาชาติ เช็ค แล็บ ก็อก ของฮ่องกง ตามมาเป็นอันดับ 2 และสนามบินชางงี ของสิงคโปร์ ตามมาเป็นอันดับ 3</p>
<p> โดยจากการสำรวจโดยกลุ่มบริษัทที่ปรึกษา สกายแทร็กซ์ ที่มีสำนักงานอยู่ที่ประเทศอังกฤษที่ได้มาจากการสัมภาษณ์ผู้โดยสาร 8 ล้าน 6 แสนคน ที่สนามบิน190 แห่ง จากประสบการณ์ที่ได้รับจากการใช้บริการตั้งแต่เช็ค-อิน , การเดินทางขาออก, การต่อเครื่อง และการเดินทางขาเข้า ซึ่งผลการสำรวจยังพบว่า สนามบินของเอเชีย 6 แห่ง ติด 10 อันดับแรกของสนามบินดีที่สุดในโลก ร่วมกับสนามบินซูริค , มิวนิค , อัมสเตอร์สดัม และอ็อคแลนด์</p>
<p> สกายแทร็กซ์ ระบุว่า คะแนนโหวตมีความสูสีกันมากระหว่าง 3 อันดับแรก ส่วนสนามบินของฮ่องกง เคยครองอันดับหนึ่งมาก่อนแล้ว เมื่อปีที่แล้ว <persName>นายเอ็ดเวิร์ด เพลสเทด</persName> ประธานคณะเจ้าหน้าที่บริหาร หรือ CEO ระบุว่า สนามบินอินเชิน ที่ได้อันดับหนึ่งในปีนี้ เคยติด 1 ใน 5 ของสนามบินยอดเยี่ยมของโลก หรือ เวิร์ลด์ แอร์พอร์ต อวอร์ดส์ ในช่วง 5 - 6 ปีที่ผ่านมา และนับเป็นความสำเร็จอันยิ่งใหญ่ ในการรักษาระดับความพอใจของลูกค้าเอาไว้ได้</p>
<p> สนามบินอินเชิน อยู่ห่างจากกรุงโซลประมาณ 60 กิโลเมตร เปิดให้บริการเมื่อปี 2544 และสร้างขึ้นแทนที่สนามบินคิมโป เพื่อเป็นประตูเปิดให้นานาชาติเข้าสู่เกาหลีใต้ และเป็นเพียง1 ใน 3 สนามบินของเกาหลีใต้ ที่ทำกำไร เมื่อปี 2539 ได้ชื่อว่าเป็นสนามบินนานาชาติที่มีผู้โดยสารคับคั่งที่สุดอันดับที่ 11 ของโลก</p>
<p> แต่ถ้าเป็นระดับภูมิภาค สนามบินเคปทาวน์ ได้ชื่อว่า เป็นสนามบินที่ดีที่สุดในแอฟริกา,สนามบินซูริค ดีที่สุดในยุโรป , สนามบินเทล อาวีฟ ดีที่สุดในตะวันออกกลาง , สนามบินดัลลัส/ฟอร์ท เวิร์ธ ดีที่สุดในอเมริกาเหนือ , สนามบินลิม่า ดีที่สุดในอเมริกาใต้ และสนามบินปานามา ดีที่สุดในอเมริกากลาง</p>
<p>สกายแทร็กซ์ ยังระบุด้วยว่า สนามบินดูไบ ยังมีร้านปลอดภาษีดีที่สุด , สนามบินฮ่องกงมีร้านอาหารดีที่สุด , เฮลซิงกิ มีการจัดการกระเป๋าดีที่สุด และคันไซของญี่ปุ่น มีห้องน้ำสนามบินสะอาดที่สุด ส่วนสนามบินฮีทโธรว์ ในกรุงลอนดอน ไม่ติดอันดับ โดยได้แค่ 3 ดาว เท่ากับสนามบิน อาบู ดาบี , สุวรรณภูมิ และโยฮันเนสเบิร์ก</p></body>
</news>
