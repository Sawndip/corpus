<teiHeader>
<fileDesc>
<titleStmt>
  <title>รองนายกฯ ระบุ การพิจารณาโครงการเช่ารถเมล์เอ็นจีวีขึ้นอยู่กับมติ ครม.  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030037&tb=N255206&return=ok&news_headline='%c3%cd%a7%b9%d2%c2%a1%cf  </bibl>
</sourceDesc>
</fileDesc>
</teiHeader>
<news>
<headline>ขึ้นอยู่กับมติที่ประชุมคณะรัฐมนตร</headline>
<lead></lead>
<neck></neck>
<body><p>รองนายกรัฐมนตรี ระบุ การพิจารณาโครงการเช่ารถเมล์เอ็นจีวี 4 พันคัน ขึ้นอยู่กับมติที่ประชุมคณะรัฐมนตรี ซึ่งทุกคนต้องยอมรับร่วมกัน <persName>นายสุเทพ เทือกสุบรรณ</persName> รองนายกรัฐมนตรี กล่าวยืนยันว่า โครงการเช่ารถเมล์เอ็นจีวี 4 พันคัน ของกระทรวงคมนาคม มีการนำเข้าสู่ที่ประชุมคณะรัฐมนตรีวันนี้ ส่วนจะมีการอนุมัติหรือไม่ ขึ้นอยู่กับการพิจารณาร่วมกันของคณะรัฐมนตรี แต่เชื่อว่าไม่ว่าผลจะออกมาอย่างไร ต้องมีเหตุผลชี้แจงได้ และทุกคนต้องเคารพเสียงส่วนใหญ่ ทั้งนี้ไม่กังวลถึงปัญหาการร่วมรัฐบาลของพรรคภูมิใจไทย เพราะเชื่อว่าพรรคร่วมรัฐบาลมีเหตุผล และหากคณะรัฐมนตรีไม่เห็นด้วย ก็ต้องมีเหตุผลที่ดีชี้แจงให้เข้าใจได้เช่นกัน</p>
<p>ส่วนการจัดซื้อเครื่องบินกริพเพ่นของกองทัพอากาศนั้น นายสุเทพ กล่าวว่า เป็นไปตามแผนป้องกันประเทศของกองทัพอากาศ ซึ่งหากเสนอเข้ามาอาจพิจารณาอนุมัติในหลักการ โดยไม่ได้หมายความว่าต้องจัดซื้อในปีนี้</p></body>
</news>
