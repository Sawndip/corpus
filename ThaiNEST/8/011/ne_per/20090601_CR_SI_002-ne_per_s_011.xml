<teiHeader>
<fileDesc>
<titleStmt>
  <title>ผบ.ตร.สั่งล้างอิทธิพลมาเฟีย-มือปืนทั่วประเทศ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39165  </bibl>
</sourceDesc>
</fileDesc>
</teiHeader>
<news>
<headline>ผบ.ตร.สั่งล้างอิทธิพลมาเฟีย-มือปืนทั่วประเทศ</headline>
<lead></lead>
<neck></neck>
<body><p><persName>พล.ต.อ. พัชรวาท วงษ์สุวรรณ</persName> ผบ.ตร. กล่าวถึงกรณีที่มีการเคลื่อนไหวของกลุ่มมือปืนเข้ามาก่อคดีในหลายพื้นที่ว่า  เนื่องจากสถานการณ์ขณะนี้มีคดีอุกฉกรรจ์เกิดเพิ่มมากขึ้นในหลายพื้นที่โดยหลายคดีมีผู้มีอิทธิพล มีการจ้างวาน และกลุ่มมือปืนรับจ้างเข้ามาเกี่ยวข้อง  ซึ่งถือว่าเป็นปัญหาสำคัญ โดยเฉพาะในช่วงนี้จะมีการเลือกตั้งสมาชิกสภาท้องถิ่น ได้มีคำสั่งให้ ผบช.ภ.1-9 ,ผบช.น. ,ผบช.ส. และ ผบช.ก. ได้มีการจัดเก็บรวบรวมข้อมูลบัญชีผู้มีอิทธิพล และกลุ่มมือปืนรับจ้างทั่วประเทศ โดยให้ <persName>พล.ต.อ.จุมพล มั่นหมาย</persName> รอง ผบ.ตร. เป็นผู้รับผิดชอบดำเนินการ  และได้มีบันทึกสั่งการกำชับให้เจ้าหน้าที่ตำรวจทุกพื้นที่ทั่วประเทศระดมกวาดล้างอาวุธปืน อาวุธสงคราม เฝ้าติดตามพฤติกรรมของกลุ่มมือปืนรับจ้างที่มีประวัติ และผู้มีอิทธิพลที่มีส่วนสนับสนุนกลุ่มมือปืนรับจ้างทั้งให้ที่พักพิงและเป็นผู้จ้างวาน โดยเฉพาะในช่วงก่อนและหลังเลือกตั้งสมาชิกสภาท้องถิ่น ได้กำชับให้จัดกำลังเจ้าหน้าที่ดูแลความปลอดภัยให้กับผู้สมัครและผู้สนับสนุน หากมีการร้องขอเจ้าหน้าที่ตำรวจเข้าไปดูแลความปลอดภัย และให้เพิ่มความเข้มติดตามความเคลื่อนไหวของกลุ่มผู้มีอิทธิพลและมือปืนรับจ้างเข้ามารับงานเก็บผู้สมัคร และผู้สนับสนุนการเมืองฝ่ายตรงข้าม </p>

<p><persName>พล.ต.อ. จุมพล มั่นหมาย</persName> รองผบ.ตร. กล่าวว่า  ได้สั่งการให้ทางตำรวจภูธรภาค 1-9 ,ผบช.น. และผบช.ก. จัดทำข้อมูลเกี่ยวกับมือปืนรับจ้างและผู้มีอิทธิพลขึ้นบัญชีไว้เพื่อเป็นประวัติเพื่อใช้ในการตรวจสอบประวัติกลุ่มซุ้มมือปืนรับจ้างและผู้มีอิทธิพล และได้เร่งรัดให้ติดตามจับกุมผู้ต้องหาตามหมายจับให้ได้โดยเร็ว  และจะได้ลงพื้นที่เพื่อติดตามความคืบหน้า</p>
<p>ด้าน <persName>พล.ต.อ. วิเชียร พจน์โพธิ์ศรี</persName> ที่ปรึกษา (สบ.10) เทียบเท่า รอง ผบ.ตร. ในฐานะผู้อำนวยการศูนย์รักษาความสงบเรียบร้อยการเลือกตั้ง สำนักงานตำรวจแห่งชาติกล่าวว่า  คดีที่เกิดขึ้น <persName>พล.ต.อ. เพรียวพันธ์ ดามาพงศ์</persName> รอง ผบ.ตร.เป็นผู้รับผิดชอบพื้นที่ได้ลงพื้นที่กำชับเจ้าหน้าที่ตำรวจในพื้นที่ให้ติดตามจับกุมทีมมือปืนและผู้บงการ  ในส่วนการป้องกันต้องหาข่าวความเคลื่อนไหวของกลุ่มมือปืนรับจ้างและผู้มีอิทธิพลในทุกพื้นที่ให้เข้มข้นมากขึ้น โดยในนี้จะต้องจัดเลือกตั้งสมาชิกสภาท้องถิ่น หรือผู้บริหารท้องถิ่นที่ครบวาระจำนวนทั้งสิ้น  3,845 แห่ง โดย กกต. ได้มีมติให้จัดการเลือกตั้งพร้อมกันทั่วประเทศในที่ 6 กันยายน 2552 เนื่องจากในช่วงที่มีการเลือกตั้งท้องถิ่นและระดับชาติมักจะเกิดเหตุที่เรียกว่าไข้โป้งกันมากในหลายพื้นที่ ซึ่งมีทั้งกลุ่มที่มีความขัดแย้งในเรื่องผลประโยชน์การเมือง กลุ่มผู้มีอิทธิพลอาศัยช่วงนี้ติดต่อจ้างมือปืนเข้ามาแก้แค้นกัน  ได้มีคำสั่งกำชับผบก.ทุกจังหวัดได้ เรียกคนที่มีพฤติกรรมเป็นผู้มีอิทธิพลเข้ามามาพูดคุย และได้ให้มีการเร่งรัดจับกุมตามหมายจับคดีค้างเก่า  และในช่วงใกล้การเลือกตั้งสมาชิกสภาท้องถิ่นได้ให้มีการตั้งด่านตรวจค้นอาวุธอย่างเคร่งครัด </p>

                <p><persName>พล.ต.อ.วิเชียร</persName> กล่าวว่า ขณะนี้ได้ประชุมกำชับนโยบายให้เจ้าหน้าที่ตำรวจวางตัวเป็นกลางในการรักษาความสงบเรียบร้อย และได้จัดกำลังตำรวจประจำหน่วยเลือกตั้งหน่วยละ 2 นาย  โดยได้ประสานการทำงานร่วมกับทหารและฝ่ายปกครอง ส่วนการรักษาความปลอดภัยบุคคลจะพิจารณาตามความจำเป็นคือ ตำรวจไม่เกิน 1 นายต่อผู้สมัคร 1 คน พร้อมได้สั่งการให้ผู้บังคับบัญชาในพื้นที่ลงตรวจเยี่ยมการปฎิบัติหน้าที่  ขณะนี้กำลังเตรียมจัดเลือกตั้งซ่อม ส.ส. จว.สกลนคร  แทน <persName>นาย พงษ์ศักดิ์ บุญสคล</persName> พรรคเพื่อไทยที่ ถูก กกต.ตัดสิทธิ์การเลือกตั้งให้ใบแดง ในวันที่ 21 มิถุนายน  โดยใช้กำลังเจ้าหน้าที่ตำรวจในการรักษาความสงบเรียบร้อยประมาณ 1,000 นาย  และในวันที่ 28 มิ.ย.จะมีการเลือกตั้งซ่อม ส.ส.จว.ศรีสะเกษ แทน <persName>นาย สุตา พรมดวง</persName> พรรคประชาราษฎร์ที่ลาออก ซึ่งใช้กำลังตำรวจดูแลความปลอดภัยประมาณ 2,000 นาย และการเลือกตั้งผู้แทนเกษตรกร ในวันที่ 13 ก.ย. ได้ใช้กำลังตำรวจประมาณ 10,000 นาย </p></body>
</news>
