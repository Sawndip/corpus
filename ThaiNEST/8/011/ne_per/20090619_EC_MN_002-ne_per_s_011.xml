<teiHeader>
<fileDesc>
<titleStmt>
  <title>ผู้ว่าแบงก์ชาติยอมรับโครงการค้ำประกันสินเชื่อ SMEs ไม่คืบ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-19 14:31:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000069427  </bibl>
</sourceDesc>
</fileDesc>
</teiHeader>
<news>
<headline>ผู้ว่าแบงก์ชาติยอมรับโครงการค้ำประกันสินเชื่อ SMEs ไม่คืบ</headline>
<lead>ผู้ว่าการแบงก์ชาติยอมรับโครงการค้ำประกันสินเชื่อเอสเอ็มอี ยังไม่เดินหน้าเท่าที่ควร แต่มั่นใจสินเชื่อทั้งปีจะขยายตัวตามเป้า</lead>
<neck></neck>
<body><p><persName>นางธาริษา วัฒนเกส</persName> ผู้ว่าการธนาคารแห่งประเทศไทย กล่าวเปิดการสัมมนา “เอสเอ็มอี ได้อะไรจากโครงการค้ำประกันสินเชื่อ” ยอมรับว่า โครงการค้ำประกันสินเชื่อเอสเอ็มอี ระหว่างบรรษัทประกันสินเชื่ออุตสาหกรรมขนาดย่อม หรือ บสย. กับสถาบันการเงิน 16 แห่ง ที่ลงนามเมื่อวันที่ 6 มีนาคมที่ผ่านมา ยังล่าช้าเพราะสถาบันการเงินต้องทำความเข้าใจเกณฑ์การปล่อยสินเชื่อกับสาขาต่าง ๆ ในภูมิภาค</p>
       
       <p>ส่วน<persName>นายสรสิทธิ์ สุนทรเกศ</persName> ผู้ช่วยผู้ว่าการสายกำกับสถาบันการเงิน ธนาคารแห่งประเทศไทย กล่าวว่า ขณะนี้ธนาคารกรุงเทพ ธนาคารกรุงไทย และธนาคารไทยพาณิชย์ กำลังทบทวนจะส่งลูกค้าเข้าร่วมโครงการเพิ่มขึ้น จึงคาดว่าเป้าหมายการปล่อยสินเชื่อ 30,000 ล้านบาทในปีนี้ จะเป็นไปตามที่กำหนดไว้ และยอดการปล่อยสินเชื่อทั้งระบบ จะเติบโตกว่าร้อยละ 6 โดยหนี้เสียหรือเอ็นพีแอลจากโครงการนี้จะอยู่ที่ประมาณ 1,000-2,000 ล้านบาท</p></body>
</news>
