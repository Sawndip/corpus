<teiHeader>
<fileDesc>
<titleStmt>
  <title>ความลับแตก"ปภัสรา"ขาด"ปลาร้า"ไม่ได้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164540  </bibl>
</sourceDesc>
</fileDesc>
</teiHeader>
<news>
<headline>ความลับแตก"<persName>ปภัสรา</persName>"ขาด"ปลาร้า"ไม่ได้</headline>
<lead></lead>
<neck></neck>
<body><p>เมื่อมาดาม "<persName>กบ</persName>-<persName>ปภัสรา เตชะไพบูลย์</persName>" มาเยือนบ้าน "กลมกิ๊ก" ทั้งที มีหรือจะไม่ถูกล้วงความลับ แต่ความลับที่ว่าไม่ธรรมดา เพราะเป็นความลับในไหปลาร้า แหมเป็นถึงเจ้าของแบรนด์ "ไร่องุ่นปภัสรา" หลายคนคงคิดว่าสาวกบจะชอบกินองุ่น แต่จริงๆ กลับไม่ใช่ เพราะเจ้าตัวเผยความลับว่า ของกินที่โปรดสุดๆ คือ "ปลาร้า" ต่างหาก เรียกว่าเป็นอาหารประจำตัวเลยทีเดียว </p>

 <p>"ตอนที่แต่งงานกับคุณเอ๋ใหม่ๆ ปลาร้าเคยทำเรื่องให้ชีวิตคู่เหมือนกัน เพราะคุณเอ๋เป็นคนไม่ชอบปลาร้าอย่างแรง ถึงขนาดต้องแยกตู้เย็น แยกครัวกันเลย แต่ไม่แยกเตียงนะคะ คุณเอ๋จะใช้ครัวในบ้าน ส่วนกบต้องออกมาใช้ครัวไทยนอกบ้าน เวลากินข้าวก็สำรับใครสำรับมัน แล้วกบไม่เคยทำอาหารให้คุณเอ๋หรือลูกกินเลยสักครั้ง เพราะรู้ตัวเองไม่น่าจะทำอาหารอร่อย ตั้งแต่เด็กไม่เคยทำครัวเลย มีแต่ไปทำงานนอกบ้านตลอด กลายเป็นคุณเอ๋กับลูกที่ทำอาหารให้กบกินตลอด" ว่าแล้วกลัวแฟนๆ จะไม่เชื่อ ทางรายการเลยพากบไปชม&ชิมเมนู "ปลา-กะ-ดี่-ร้า" สูตร "แม่ชา" กันแบบเต็มๆ โซ้ยกันแบบไม่สงวนลิขสิทธิ์ ติดตามได้วันอาทิตย์ที่ 7 มิ.ย.นี้ เวลา 15.00 น. ทางช่อง 5</p></body>
</news>
