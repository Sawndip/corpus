<teiHeader>
<fileDesc>
<titleStmt>
  <title>สภา-สสส.จับ"ส.ส."ฟิตตรวจสุขภาพ พบอ้วนเกินมาตรฐานเสี่ยงโรคหัวใจ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol02180652&sectionid=0133&day=2009-06-18  </bibl>
</sourceDesc>
</fileDesc>
</teiHeader>
<news>
<headline>สภา-สสส.จับ"ส.ส."ฟิตตรวจสุขภาพ พบอ้วนเกินมาตรฐานเสี่ยงโรคหัวใจ</headline>
<lead></lead>
<neck></neck>
<body><p>เมื่อวันที่ 17 มิถุนายน ที่รัฐสภา สำนักงานเลขาธิการสภาผู้แทนราษฎร ร่วมกับ สำนักงานกองทุนสนับสนุนการสร้างเสริมสุขภาพ (สสส.) กรมอนามัย กระทรวงสาธารณสุข คณะแพทยศาสตร์ โรงพยาบาลรามาธิบดี และคณะเวชศาสตร์เขตร้อน มหาวิทยาลัยมหิดล จัดกิจกรรม "สุขภาพฟิต พิชิตหวัด" โดย <persName>พ.อ.อภิวันท์ วิริยะชัย</persName> รองประธานสภาผู้แทนราษฎร คนที่ 2 เป็นประธาน เพื่อตรวจสุขภาพด้วยการป้องกันก่อนรักษาและการให้ความรู้เกี่ยวกับการป้องกันโรคไข้หวัดสายพันธุ์ใหม่ ให้กับ ส.ส. ส.ว. ข้าราชการ และสื่อมวลชนประจำรัฐสภา</p>
<p><persName>พ.อ.อภิวันท์</persName>กล่าวว่า ส.ส.ถือเป็นตัวแทนของประชาชนและสามารถสื่อสารถึงประชาชนได้โดยตรง จึงเป็นสิ่งสำคัญที่ส.ส.จะเป็นตัวอย่างของการดูแลรักษาสุขภาพ ผลการตรวจสุขภาพ ส.ส. และส.ว. ครั้งที่ 1 ระหว่างวันที่ 19-21 มีนาคม 2551 พบว่า ส.ส. และ ส.ว. มีไขมันสะสมมากเกินเกณฑ์ถึง 91 เปอร์เซ็นต์ ของกลุ่ม ส.ส. และ ส.ว. ที่มาเข้ารับบริการทั้งหมด อยู่ในกลุ่มโรคอ้วน 60 เปอร์เซ็นต์ เสี่ยงต่อโรคเบาหวาน 45 เปอร์เซ็นต์ และเสี่ยงต่อโรคเส้นเลือดหัวใจตีบ 35 เปอร์เซ็นต์ ไม่แตกต่างกับกลุ่มผู้บริหารจากองค์กรอื่นๆ สะท้อนให้เห็นว่าผู้บริหารระดับสูงในประเทศไทยมีภาวะความเสี่ยงทางสุขภาพ</p>
<p><persName>ทพ.กฤษดา เรืองอารีย์รัชต์</persName> รองผู้จัดการ สสส. กล่าวว่า โรคไข้หวัดใหญ่สายพันธุ์ใหม่ ที่หลายคนวิตกในขณะนี้เนื่องจากคนส่วนใหญ่ยังไม่มีภูมิคุ้มกัน แต่สามารถป้องกันตัวเองไม่ให้ติดเชื้อจากการแพร่ระบาดได้และไม่ร้ายแรงอย่างที่คิด โดย 4 วิธี พิชิตหวัด คือ 1.หมั่นล้างมือให้สะอาด และหลีกเลี่ยงการใช้มือสัมผัสบริเวณใบหน้า 2.หลีกเลี่ยงสถานที่อับหรือแหล่งแออัด 3.สวมหน้ากากอนามัย ในกรณีที่ไม่สามารถหลีกเลี่ยงจากการแหล่งแพร่ระบาดได้ และ 4.ออกกำลังกายอย่างสม่ำเสมอ เพื่อให้ร่างกายแข็งแรง ทั้งนี้ กิจกรรมรณรงค์และสื่อแผ่นพับเพื่อให้ความรู้ในการป้องกันโรคไข้หวัดสายพันธุ์ใหม่</p>
<p><persName>นพ.ฆนัท ครุฑกูล</persName> ผู้จัดการศูนย์หัวใจ หลอดเลือด และเมตาบอลิก โรงพยาบาลรามาธิบดี กล่าวว่า วิธีการดูแลสุขภาพที่ดีคือ รับประทานอาหารที่ถูกสุขลักษณะ ออกกำลังกายในลักษณะแอโรบิคคือมีความต่อเนื่อง ไม่นอนดึก งดของมึนเมา คุมน้ำหนักให้อยู่ในเกณฑ์ปกติ เพราะมีงานวิจัยยืนยันว่า คนอ้วนจะมีภูมิคุ้มกันน้อยกว่าคนปกติ</p></body>
</news>
