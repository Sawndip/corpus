<teiHeader>
<fileDesc>
<titleStmt>
  <title>คาร์ร่าหวังหงส์เก็บอลอนโซ่ไว้ใช้งานต่อ  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 03:14:14  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_011.html  </bibl>
</sourceDesc>
</fileDesc>
</teiHeader>
<news>
<headline><persName>คาร์ร่า</persName>หวังหงส์เก็บ<persName>อลอนโซ่</persName>ไว้ใช้งานต่อ</headline>
<lead><persName>เจมี่ คาร์ราเกอร์</persName> ปราการหลัง ลิเวอร์พูล ออกโรงวิงวอนต้นสังกัด ให้เก็บ <persName>ชาบี อลอนโซ่</persName> ห้องเครื่องคนเก่ง ไว้ใช้งานต่อไป ชี้สตาร์ทีมชาติสเปน คือนักเตะคนสำคัญ และน่าจะเป็นผู้เล่นที่ดีที่สุดของ "หงส์แดง" เมื่อซีซั่นที่ผ่านมาด้วยซ้ำ</lead>
<neck></neck>
<body><p><persName>เจมี่ คาร์ราเกอร์</persName> กองหลังจอมแกร่งของ ลิเวอร์พูล ยอดทีมแห่งเวที พรีเมียร์ลีก อังกฤษ ออกมาอ้อนวอนต้นสังกัดว่า ควรเก็บ <persName>ชาบี อลอนโซ่</persName> กองกลางตัวเก่งชาวสแปนิช ไว้ใช้งานในถิ่น แอนฟิลด์ ต่อไป หลังจากที่มีข่าวว่า เรอัล มาดริด ยักษ์ใหญ่ในศึกลา ลีกา สเปน กำลังจ้องทุ่มเงินจำนวน 20 ล้านปอนด์ (ประมาณ 1,120 ล้านบาท) คว้าตัวไปร่วมทัพ</p>
<p>ปราการหลังวัย 31 ปี กล่าวว่า "เขา (อลอนโซ่) และ สตีวี่ เจอร์ราร์ด น่าจะเป็นสองนักเตะที่ดีที่สุดของพวกเราเมื่อฤดูกาลที่ผ่านมา ผมคิดว่า สตีวี่ ได้รางวัลนักเตะยอดเยี่ยมแห่งปีก็จริง แต่ถ้าหากคุณลองถามพวกแฟนบอลดู บางทีพวกเขาอาจจะบอกว่า อลอนโซ่ คือนักเตะที่ดีที่สุดของพวกเราเมื่อฤดูกาลที่ผ่านมาด้วยซ้ำ ดังนั้นเขาจึงเป็นนักเตะที่เราไม่อยากเสียไปเลยจริงๆ"</p>
<p><persName>อลอน โซ่</persName> ไม่ใช่นักเตะ "หงส์แดง" เพียงคนเดียวที่กำลังตกเป็นข่าวเรื่องย้ายทีม เนื่องจาก <persName>อัลบาโร่ อาร์เบลัว</persName> แบ็กขวาคนสำคัญ ก็กำลังตกเป็นข่าวเกี่ยวโยงกับ "ราชันชุดขาว" เช่นกัน ขณะที่ <persName>โฆเซ่ มานูเอล เรน่า</persName> นายทวารจอมหนึบ กำลังได้รับความสนใจจาก บาร์เซโลน่า ซึ่ง "<persName>คาร์ร่า</persName>" ก็เปิดปากยอมรับตามตรงว่า เขารู้สึกกังวลเกี่ยวกับเรื่องนี้ไม่น้อย</p>
<p>"ผมก็เหมือน กับแฟนบอลทุกคนนั่นแหละ ผมรู้สึกตื่นเต้นว่า ใครคือนักเตะที่เราจะดึงเข้ามา นักฟุตบอลก็เหมือนกับคนข้างถนนธรรมดาๆ ทั่วไป คือคุณหยิบหนังสือพิมพ์ขึ้นมาอ่าน และก็หวังว่าจะได้เห็นทีมเซ็นสัญญากับนักเตะบางคน แต่ตอนนี้กำลังมีข่าวลือเกี่ยวการเรื่องนักเตะย้ายออกจากทีม ซึ่งผมหวังเหลือเกินว่า มันจะไม่เกิดขึ้น เวลานี้เรามีขุมกำลังที่ยอดเยี่ยม และผมก็มั่นใจว่า ผู้จัดการทีมจะทำการเสริมนักเตะสักสองคน แต่เราก็ไม่ต้องการเสียนักเตะที่เรามีอยู่เช่นกัน" <persName>คาร์ราเกอร์</persName> ตบท้าย </p></body>
</news>
