<teiHeader>
<fileDesc>
<titleStmt>
  <title>กมธ.มีมติแจ้งนายกฯ-คมนาคมฟัน"ปิยะพันธ์"เลี่ยงการตรวจสอบ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944596.php?news_id=28944596  </bibl>
</sourceDesc>
</fileDesc>
</teiHeader>
<news>
<headline>กมธ.มีมติแจ้งนายกฯ-คมนาคมฟัน"<persName>ปิยะพันธ์</persName>"เลี่ยงการตรวจสอบ</headline>
<lead>กมธ.ป.ป.ช.ลงมติ แจ้งนายกฯ-รมว.คมนาคม ลงโทษทางวินัย “<persName>ปิยะพันธ์</persName>” หลบเลี่ยงการตรวจสอบของฝ่ายนิติบัญญัติ เตรียมสรุปข้อมูลรถเมล์ 4,000 คัน ส่งให้รัฐบาล ก.คมนาคม-สตง.-ป.ป.ช.-ป.ป.ท. “<persName>วิลาศ</persName>” ชี้ประสบการณ์ 20 ปี บอกคนหนีชี้แจงส่อไม่สุจริต “<persName>ชาญชัย</persName>” ตั้งแง่ทีโออาร์ผิดกฎหมาย ยังไม่เสร็จแต่เสนอ ครม. นัดหน้าเชิญ สศช.-สบน.แจง “<persName>รสนา</persName>” ยื่น ป.ป.ช.เร่งสอบทุจริตเช่ารถยูโรทู 500 คัน เพื่อนำข้อมูลไปประกอบการพิจารณารถเมล์ 4,000 คันของ กมธ. วุฒิสภา</lead>
<neck></neck>
<body><p>วานนี้ (16 มิ.ย.) ที่รัฐสภา คณะกรรมาธิการป้องกันและปราบปรามการทุจริตและประพฤติมิชอบ (กมธ.ป.ป.ช.) ที่มี<persName>นายวิลาศ จันทรพิทักษ์</persName> ส.ส.กทม. พรรค</p>
<p>ประชาธิปัตย์ เป็นประธาน โดยได้เชิญ<persName>นายปิยะพันธ์ จำปาสุต</persName> ประธานคณะกรรมการองค์การขนส่งมวลชนกรุงเทพ (บอร์ด ขสมก.) มาชี้แจงเกี่ยวกับโครงการรถเมล์เอ็นจีวี 4,000 คัน แต่<persName>นายปิยะพันธ์</persName>ส่ง<persName>นายชัยรัตน์ สงวนชื่อ</persName> อธิบดีกรมการขนส่งทางบก รักษาการรองประธานบอร์ด ขสมก.มาแทน เป็นครั้งที่ 2 โดย กรรมาธิการได้หารือกันได้ข้อสรุปว่าจะไม่ซักถามใดๆ <persName>นายชัยรัตน์</persName> เนื่องจากได้ซักถามจนครบถ้วนแล้ว</p>
<p><persName>นายวิลาศ</persName>กล่าวกับ<persName>นายชัยรัตน์</persName>ผ่านไปยัง<persName>นายปิยะ พันธ์</persName> ว่า ขอฝากท่านไปบอกกับประธานบอร์ด ขสมก.ด้วยว่า เราได้เชิญท่านมาตั้งแต่วันที่ 12 มิ.ย. และวันที่ 16 มิ.ย. แต่ก็ไม่มา ชี้แจง แต่กลับไปพูดทางวิทยุ โทรทัศน์ได้ เพราะถือว่าพูดฝ่ายเดียวได้เปรียบ กลัวว่ามาพูดกับกรรมาธิการแล้วจะเสียเปรียบ แล้วยังมาบอกว่าให้เชิญในวันที่เขาว่างนั้น ไม่เคยมีที่ไหนเขาทำกัน เพราะการกำหนดวันประชุมกรรมาธิการต้องนัดล่วงหน้า เพื่อต้องดูว่าห้องว่างหรือไม่ มีเจ้าหน้าที่มาจดบันทึกหรือไม่ ไม่ได้นัดตามที่คนชี้แจงว่าง</p>
<p>โดยเฉพาะอย่างยิ่งเมื่อดูวันที่<persName>นายปิยะพันธ์</persName> ว่างแล้ว ดูเหมือนท่านไปดูมาก่อน จึงรู้ว่าเป็นไปไม่ได้แน่นอน ไม่ว่าจะเป็นเช้าวันจันทร์ และเย็นวันศุกร์ ส.ส.ต้องลงพื้นที่ ส่วนเช้าวันพุธ กับวันพฤหัสบดีต้องประชุมสภา เขาอ้างเหมือนกรรมาธิการไม่รู้เรื่องใดๆ ทั้งสิ้น และดูข้ออ้างที่ว่าไปถ่ายรายการ อยากถามว่า ไม่ทราบเป็นพระเอกละครเรื่องไหนที่ถ่ายตั้งแต่ 10 โมงถึง 6 โมงเย็น มันจะถ่ายบ้าเลือดอะไรขนาดนั้น</p>
<p>“ผมเป็น ส.ส.มา 20 ปีไม่เคยมีที่ผู้ถูกชี้แจงจะมากำหนดให้กรรมาธิการต้องเชิญในวันที่ว่าง ขอให้กลับไปรายงานประธานบอร์ดของท่านด้วยว่า เรามีข้อสงสัยต่อตัวประธานบอร์ด ไม่ใช่รองประธาน เราซักรองประธานจนหมดแล้ว ถ้าไม่มาชี้แจงกรรมาธิการก็เท่ากับสละสิทธิ์ที่จะโต้แย้งข้อมูล ดังนั้นกรรมาธิการจะสรุปข้อมูลของกรรมาธิการส่งให้หน่วยงานที่เกี่ยวข้อง ทั้งรัฐบาล กระทรวงคมนาคม สำนักงานการตรวจเงินแผ่นดิน (สตง.) คณะกรรมการป้องกันและปราบปรามการทุจริตแห่งชาติ (ป.ป.ช.) สำนักงานคณะกรรมการป้องกันและปราบปรามทุจริตในภาครัฐ (ป.ป.ท.) แล้วกรุณาอย่าอ้างว่ากรรมาธิการใช้ข้อมูลข้างเดียว แต่เราพยายามเชิญแล้วถึง 3 ครั้ง แต่ก็บ่ายเบี่ยงมาตลอด ถือว่าขัดรัฐธรรมนูญ มาตรา 135 วรรคสอง</p>
<p>เท่าที่ผมทำงานตรวจสอบมา คนที่บ่ายเบี่ยงการชี้แจงนั้น มีพฤติกรรมที่ผิดปกติ ส่อไปในทางไม่สุจริต ถ้าคนสุจริตจะรีบมาชี้แจง หลังจากนี้จะไม่เชิญนายปิยะพันธ์อีกแล้ว แต่จะเชิญอีกครั้งเมื่อกฎหมายที่กำหนดโทษผู้ที่ไม่มาชี้แจงกับกรรมาธิการออก มา วันนั้นผมจะเชิญประธานบอร์ด ขสมก.ให้มารับโทษเพื่อประดับกฎหมายนี้เป็นคนแรก” <persName>นายวิลาศ</persName> กล่าว</p>
<p>ขณะที่<persName>นายชาญชัย อิสระเสนารักษ์</persName> ส.ส.นครนายก พรรคประชาธิปัตย์ ในฐานะรองประธานคณะกรรมาธิการ กล่าวต่อว่า พฤติกรรมของ<persName>นายปิยะพันธ์</persName>ถือว่าท้าทายอำนาจนิติบัญญัติอย่างยิ่ง กรณีนี้กรรมาธิการอีก 34 คณะ จับตาดูอยู่ ถ้า<persName>นายปิยะพันธ์</persName>สามารถทำได้ ต่อไปใครจะมาหรือไม่มาชี้แจงต่อกรรมาธิการก็ได้</p>
<p>ตั้งข้อสังเกตรองปธ.บอร์ดขัดก.ม.</p>
<p>ผู้สื่อข่าวรายงานว่า หลังจากที่<persName>นายวิลาศ</persName> กล่าวต่อ<persName>นายชัยรัตน์</persName>แล้วก็เชิญ<persName>นายชัยรัตน์</persName>ออกจากห้องประชุมไป โดยไม่ฟังคำชี้แจงใดๆ อีก แต่ก่อนที่<persName>นายชัยรัตน์</persName>จะออกไปนั้น <persName>นายชาญชัย</persName>ตั้งข้อสังเกตกรณีที่<persName>นายชัยรัตน์</persName> ซึ่งเป็นข้าราชการประจำ เข้ามารักษาการในตำแหน่งรองประธานบอร์ดนั้นถูกต้องตามกฎหมายหรือไม่ โดย<persName>นายชัยรัตน์</persName>แจงว่า เข้ามารักษาการ แต่ไม่ได้รับเงินเดือน แต่<persName>นายชาญชัย</persName>แย้งว่า แม้ไม่ได้รับเงินเดือน แต่ก็ใช้อำนาจของรองประธาน อาจจะผิดกฎหมาย ซึ่งจะทำให้สิ่งที่<persName>นายชัยรัตน์</persName>ชี้แจงและตัดสินใจในนามบอร์ด ขสมก.จะต้องเป็นโมฆะทั้งหมด</p>
<p>จากนั้นที่ประชุมได้หารือว่าจะดำเนินการกับนาย ปิยะพันธ์อย่างไรประมาณ 30 นาที จึงได้ข้อสรุปว่าจะทำหนังสือถึงนายกรัฐมนตรีและนายโสภณ ซารัมย์ รมว.คมนาคม ให้จัดการลงโทษทางวินัยกับนายปิยะพันธ์ ในฐานะที่เป็นข้าราชการระดับสูงที่หลบเลี่ยงการตรวจสอบของฝ่ายนิติบัญญัติ</p>
<p>กังขาทีโออาร์ไม่ถูกระเบียบจัดซื้อ</p>
<p>จากนั้นที่ประชุมได้พิจารณาข้อสงสัยต่างๆ ในโครงการเช่ารถเมล์ โดย<persName>นายชาญชัย</persName>ตั้งข้อสังเกตว่า ขอให้กรรมาธิการทุกคนไปศึกษาที่เงื่อนไขการประกวดราคาเช่ารถเมล์ หรือทีโออาร์ ทั้งหมดว่าถูกต้องตามระเบียบการจัดซื้อจัดจ้างของสำนักนายกรัฐมนตรีหรือไม่ เพราะการจะออกทีโออาร์ได้ต้องมีการอนุมัติงบประมาณจัดซื้อแล้ว ไม่ใช่ให้เอาทีโออาร์เสนอต่อ ครม.แล้วค่อยอนุมัติภายหลัง แต่เอกสารที่ ขสมก.กลับมีรายละเอียดทีโออาร์ทั้งหมด ไม่ว่าจะเป็นขั้นตอนการประกวดราคา ทั้งที่ยังไม่มีมติ ครม.ออกมา หาก ครม.มีมติอนุมัติโครงการนี้ โดยไม่ถูกต้องตามระเบียบ กรรมาธิการจะเชิญทั้ง ครม.มาชี้แจงอย่างแน่นอน</p>
<p>นอกจากนี้ เมื่อเสร็จจากเรื่องนี้แล้วกรรมาธิการจะย้อนไปตรวจสอบกรณีการจัดเช่ารถยูโร 2 จำนวน 500 คัน เพราะว่าคนในขสมก.ปัจจุบันมีความเกี่ยวข้องอยู่ด้วย</p>
<p>“ในการประชุมนัดต่อไป(วันอังคารที่ 23 มิ.ย.) กรรมาธิการจะเชิญปลัดกระทรวงคมนาคม ตัวแทนสภาพัฒน์ ตัวแทนสำนักงานบริหารหนี้สาธารณะ (สบน.) สำนักงานกำกับการบริหารรัฐวิสาหกิจ และนายสมศักดิ์ บุญช่วย หัวหน้าสำนักงานนโยบายและแผน ขสมก. ซึ่งเป็นคนตั้งเช่ารถเมล์เป็นคนแรกตั้งแต่ยังเป็น 6,000 คัน” <persName>นายชาญชัย</persName> กล่าว</p>
<p><persName>นายวิลาศ</persName> กล่าวหลังประชุมว่า ขณะนี้มีข้อมูลเพียงพอที่จะสรุปเรื่องได้แล้ว แต่ต้องฟังเสียงของกรรมาธิการคนอื่นๆ ด้วย จึงต้องมีการประชุมอีก 1 นัด จึงจะสามารถสรุปได้ว่าการดำเนินการตามโครงการดังกล่าวมีจุดที่น่าเป็นห่วง อย่างไร และมีวิธีการใดที่ทำได้ดีกว่า หากมีวิธีการที่ดีกว่า แต่ ขสมก.ดำเนินการ ก็แสดงว่า</p>
<p>ขสมก.มีเจตนาไม่บริสุทธิ์</p>
<p>“<persName>รสนา</persName>”จี้ป.ป.ช.เร่งสอบทุจริตรถยูโรทู</p>
<p>วันเดียวกัน ที่สำนักงาน ป.ป.ช. <persName>น.ส.รสนา โตสิตระกูล</persName> ส.ว.กทม. ในฐานะกรรมาธิการศึกษาตรวจสอบเรื่องการทุจริตและเสริมสร้างธรรมาภิบาล วุฒิสภา <persName>นายไพบูลย์ นิติตะวัน</persName> ส.ว.สรรหา พร้อมด้วยสมาชิกกลุ่ม 40 ส.ว. ได้เดินทางมายื่นหนังสือต่อ<persName>นายวิชา มหาคุณ</persName> กรรมการ ป.ป.ช. ผ่าน<persName>นายวรวิทย์ ทิพย์ธรรมธารา</persName> ผอ.สำนักปราบปรามการทุจริตภาครัฐวิสาหกิจและธุรกิจเอกชน เพื่อขอให้เร่งรัดการตรวจสอบโครงการจัดเช่าและจ้างเหมา ซ่อมบำรุงรักษารถโดยสารชั้นเดียวปรับอากาศ (ยูโรทู) จำนวน 500 คัน ที่เคยถูก สตง.ชี้มูลว่ามีการทุจริต โดยมีการปั้นตัวเลขให้กระทรวงการคลังอนุมัติโครงการดังกล่าว ทำให้รัฐเสียประโยชน์กว่า 1.6 พันล้านบาท และให้เรียกค่าเสียหายกรณีที่รัฐเสียประโยชน์ กับ<persName>นายปิยะพันธ์ จำปาสุต</persName> กับพวกรวม 6 คน ที่เป็นคณะกรรมการเปิดซองและเจรจาต่อรองราคา</p>
<p><persName>น.ส.รสนา</persName> กล่าวว่า ถ้า ป.ป.ช.ตรวจสอบเรื่องดังกล่าวด้วยความรวดเร็ว คณะกรรมาธิการ 5 คณะของวุฒิสภา ที่ขณะนี้ได้ตรวจสอบโครงการเช่ารถเมล์ปรับอากาศเอ็นจีวี 4,000 คันของกระทรวงคมนาคม ซึ่งเสนอเรื่องโดย ขสมก. ก็จะนำข้อมูลที่ได้จากการไต่สวนของ ป.ป.ช.ไปประกอบการพิจารณา เนื่องจากการจัดเช่าทั้งสองโครงการมีลักษณะเหมือนกัน</p>
<p>“อย่างเรื่องค่าซ่อมรถยูโรทู ที่พบว่ามีค่าใช้จ่ายสูงเกินจริง และถูก สตง.ตรวจสอบว่ามีการทุจริต แต่เหตุใดโครงการรถเมล์เอ็นจีวี 4,000 คัน จึงนำตัวเลขดังกล่าวมาใช้อ้างอิงในการเสนอโครงการอีก ทั้งๆ ที่รู้ว่าเรื่องดังกล่าวไม่ถูกต้อง”</p>
<p>สหภาพขสมก.หนุนรัฐไฟเขียวรถเมล์ฟรี</p>
<p>วันเดียวกัน <persName>นายวีระพงษ์ วงศ์แหวน</persName> รักษาการแทนประธานสหภาพแรงงานรัฐวิสาหกิจ ขสมก. พร้อมตัวแทนพนักงานประมาณ 150 คน เดินทางมายื่นหนังสือเพื่อเรียกร้องต่อนายกฯ ให้พิจารณามาตรการช่วยเหลือและบรรเทาความเดือดร้อนของประชาชนผ่านทางศูนย์ รับเรื่องราวร้องทุกข์</p>
<p><persName>นายวีระพงษ์</persName> กล่าวว่า ขสมก.เห็นด้วยและสนับสนุนมาตรการที่จะให้ประชาชนได้ใช้รถเมล์ฟรี 800 คันของ ขสมก.ซึ่งจะหมดเวลาขยายการให้บริการในเร็วๆ นี้ นอกจากนี้ยังขอให้รัฐบาลพิจารณาให้มีรถ ขสมก.ทุกประเภทให้บริการประชาชนทุกเส้นทางบริการทั่ว กทม.กว่า 100 สาย ให้บริการประชาชนอย่างทั่วถึงโดยเก็บค่าโดยสารเพียงครึ่งราคาเพื่อบรรเทา ภาระของประชาชนในภาวะเศรษฐกิจตกต่ำ โดยรัฐบาลควรจัดสรรเงินงบประมาณชดเชยให้แก่ ขสมก. ในส่วนที่ลดราคาทุก 15 วัน</p>
<p>ในสัปดาห์หน้าสหภาพแรงงานจะเดินทางไปยื่น หนังสือที่ สศช.เพื่อให้ความคิดเห็นโครงการเช่ารถเมล์เอ็นจีวี 4,000 คัน ซึ่งขสมก.สนับสนุนให้ซื้อหรือเช่าซื้อเพราะจะเป็นการเพิ่มจำนวนรถให้แก่ ขสมก.</p></body>
</news>
