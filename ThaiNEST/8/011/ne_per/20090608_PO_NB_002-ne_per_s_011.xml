<teiHeader>
<fileDesc>
<titleStmt>
  <title>กกต.น่าน  ย้ำผู้สมัครรับเลือกตั้งซ่อม สมาชิก อบจ.น่าน ปฏิบัติตามกฎหมายเลือกตั้ง  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080249&tb=N255206&return=ok&news_headline="%a1%a1%b5.%b9%e8%d2%b9%20%20%c2%e9%d3%bc%d9%e9%ca%c1%d1%a4%c3%c3%d1%ba%e0%c5%d7%cd%a1%b5%d1%e9%a7%ab%e8%cd%c1%20%ca%c1%d2%aa%d4%a1%20%cd%ba%a8.%b9%e8%d2%b9%20%bb%af%d4%ba%d1%b5%d4%b5%d2%c1%a1%ae%cb%c1%d2%c2%e0%c5%d7%cd%a1%b5%d1%e9%a7"  </bibl>
</sourceDesc>
</fileDesc>
</teiHeader>
<news>
<headline>กกต.น่าน  ย้ำผู้สมัครรับเลือกตั้งซ่อม สมาชิก อบจ.น่าน ปฏิบัติตามกฎหมายเลือกตั้ง</headline>
<lead>คณะกรรมการการเลือกตั้งประจำจังหวัดน่าน ย้ำให้ผู้สมัครรับเลือกตั้งซ่อม สมาชิกสภาองค์การบริหารส่วนจังหวัดน่าน ปฏิบัติตามกฎหมายเลือกตั้งอย่างเคร่งครัด</lead>
<neck></neck>
<body><p><persName>นายเจริญ ตระกูลแก้ว</persName> รองประธานคณะกรรมการการเลือกตั้งประจำจังหวัดน่าน มอบนโยบายผู้สมัครรับเลือกตั้งซ่อมสมาชิกสภาองค์การบริหารส่วนจังหวัดน่าน เขตเลือกตั้งอำเภอปัว เขต 3 ทั้ง 5 ราย ที่ห้องประชุมองค์การบริหารส่วนจังหวัดน่าน โดยกล่าวว่า แม้การเลือกตั้งซ่อมสมาชิก อบจ.น่าน จะเป็นการเลือกตั้งท้องถิ่น แต่ผู้สมัครรับเลือกตั้งทุกคนต้องปฏิบัติตามกฎหมายเลือกตั้งอย่างเคร่งครัด โดยเฉพาะการหาเสียงเลือกตั้งนั้น ต้องไม่กล่าวร้ายหรือใส่ความผู้สมัครรายอื่น และที่สำคัญต้องไม่ทุจริตในเลือกตั้ง พร้อมทั้งปฏิบัติตนเป็นตัวอย่างที่ดีในการลงเลือกตั้งครั้งนี้เพื่อให้การเลือกตั้งเป็นไปด้วยความสุจริต และเที่ยงธรรม </p></body>
</news>
