<teiHeader>
<fileDesc>
<titleStmt>
  <title>สันติสุขปัดยุ่งการเมืองบอกแค่ไปเลือกตั้ง  </title>
  <author>อ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-05 16:02:30  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179323  </bibl>
</sourceDesc>
</fileDesc>
</teiHeader>
<news>
<headline><persName>สันติสุข</persName>ปัดยุ่งการเมืองบอกแค่ไปเลือกตั้ง</headline>
<lead>'<persName>หนุ่ม สันติสุข</persName>' ปัดยุ่งการเมือง ลั่น ไม่เคยแอนตี้ฝ่ายใด ยันมีหน้าที่แค่เลือกตั้ง หวั่นเข้าใจผิด พ้อถูกด่ายับ</lead>
<neck></neck>
<body><p>'<persName>หนุ่ม สันติสุข พรหมศิริ</persName>' ถึงกับงงเป็นไก่ตาแตก หลังจากโผล่มีรายชื่อกลุ่มเสื้อแดง ขอพระราชทานอภัยโทษให้กับ '<persName>พ.ต.ท.ทักษิณ ชินวัตร</persName>' ต่อต้าน 'กลุ่มสยามสามัคคี' จนถูกชาวเน็ตด่ายับ กล่าวหาว่าเป็นดาราตกกระป๋องอยู่ในกลุ่ม 
กล่าวหาคนเสื้อแดงจาบจ้วงสถาบัน จนทำให้เจ้าตัวต้องออกมาชี้แจงที่สตูดิโอ เจเอสแอล เมื่อวันนี้ ( 5 ก.ค.) เวลา 13.00 น. ซึ่งเจ้าตัวออกมายืนยันว่า 
</p>
<p>"ไม่ได้ยุ่งเกี่ยวกับทุกกลุ่ม ไม่รู้จักคนที่อยู่ในกลุ่มเลย ทำไมถึงมีชื่อผมออกมาด้วย ผมมีหน้าที่เล่นละคร พิธีกร เท่านั้น และแค่ไปเลือกตั้งอย่างเดียว ตอนนี้คนรอบข้างก็ได้มาถาม และยังมีชาวเน็ตโพสต์ด่ากันเยอะมาก ก็หวั่นจะมี
ผลกระทบต่ออาชีพการเป็นนักแสดงอยู่ในวงการ ไม่อยากให้เสียชื่อเสียง จึงต้องออกมาชี้แจง เพราะไม่อยากให้ประชาชนเข้าใจผิด หรืออาจจะเป็นการเขียนผิด อีกอย่างผมก็ไม่เคยแอนตี้กลุ่มไหนเลย ผมก็ไม่ได้เครียด แต่แปลกใจมาก"
</p></body>
</news>
