<teiHeader>
<fileDesc>
<titleStmt>
  <title>ธรรมนูญแชมป์สิงห์คลาสสิกกวาดรางวัลแสนสี่หมื่นบาท  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169036  </bibl>
</sourceDesc>
</fileDesc>
</teiHeader>
<news>
<headline><persName>ธรรมนูญ</persName>แชมป์สิงห์คลาสสิกกวาดรางวัลแสนสี่หมื่นบาท</headline>
<lead><persName>ธรรมนูญ ศรีโรจน์</persName> เก็บเพิ่ม 4 อันเดอร์พาร์ 68 เข้าป้ายรับแชมป์ในการเล่นอาชีพ19ปีเป็นครั้งที่ 8 ในชีวิตด้วยสกอร์ 18 อันเดอร์พาร์ 270 ส่วน<persName>สัตยา ทรัพย์อัประไมย</persName> เข้าที่3ร่วมในรอบสุดท้ายของกอล์ฟสิงห์คลาสสิค ชิงเงินรางวัลรวม 1.5 ล้านบาทที่สนามบางปะกงริเวอร์ไซด์ กอล์ฟคลับ พาร์ 72 ระยะ 7,196 หลาที่จ.ฉะเชิงเทรา เมื่อวันที่ 5 ก.ค.ที่ผ่านมา รอบสุดท้ายของการแข่งขัน<persName>โปรจุ๋ม ธรรมนูญ ศรีโรจน์</persName> วัย 40 ปี หวด 5 เบอร์ดี้ ที่หลุม,11,14,17,18 เสีย 1 โบกี้ที่หลุม 16 จบ 4 อันเดอร์พาร์ 68 คว้าแชมป์ด้วยสกอร์รวม 18 อันเดอร์พาร์ 270 คว้าถ้วยพร้อมรางวัล140,000บาทไปครองส่วนอันดับ2ตกเป็นของ<persName>โปรโหน่ง เอกลักษณ์ ไวศยากุล</persName> ที่ระเบิดฟอร์มหวด 9 เบอร์ดี้ ที่หลุม 3,6,8,9,10,12,13,15,18 เสีย ไป 2 โบกี้ ที่หลุม 4,16 จบ 7 อันเดอร์พาร์ 65 สกอร์รวม 16 อันเดอร์พาร์ 272 <persName>โปรจุ๋ม</persName>เผยว่ารู้สึกดีใจที่กลับมาคว้าแชมป์ได้ เพราะสัปดาห์ที่แล้วในการแข่งขันกอล์ฟสิงห์ระยองไม่ผ่านการตัดตัว ทำให้มุ่งมั่นมากในรายการนี้ และวันนี้ลมไม่แรงเหมือนเมื่อวาน ทำให้ทำผลงานได้ดังใจไดร์ฟดี เหล็กคมพัตต์เตอร์ทำงานจบรายการนี้คงจะไปแข่งออลไทยแลนด์ทัวร์ต่อไป</lead>
<neck></neck>
<body><p> ทางด้านผลงานของนักกอล์ฟที่น่าสนใจมีดังนี้ <persName>กิรเดช อภิบาลรัตน์</persName>, <persName>สัตยา ทรัพย์อัประไมย</persName> สกอร์รวม 15 อันเดอร์พาร์ 273 อันดับ 3 ร่วม, <persName>รณชัย จำนงค์</persName>,<persName>ถาวร วิรัตน์จันทร์</persName> สกอร์รวม 11 อันเดอร์พาร์ 277 อันดับ 5 ร่วม,<persName>ปิยะ สว่างอรุณพร</persName> ,<persName>ขวัญชัย แท่นนิล</persName> 10 อันเดอร์พาร์ 278 อันดับ 7 ร่วม,<persName>ปวิธ ตั้งกมลประเสริฐ</persName>,<persName>สมเกียรติ ศรีสง่า</persName> สกอร์ 5 อันเดอร์พาร์ 283 อันดับ 11 ร่วม,<persName>บุญชู เรืองกิจ</persName> นายกสมาคมกอล์ฟอาชีพและ<persName>ยุทธพร โปร่งสันเทียะ</persName> สกอร์ 4 อันเดอร์พาร์ 284 อันดับ 17 ร่วม ส่วนการแข่งขันของนักกอล์ฟสมัครเล่น แชมป์ตกเป็นของ <persName>พิพัฒน์พงษ์ แนวสุข</persName> นักกอล์ฟสมัครเล่นทีมชาติ ด้วยสกอร์รวม 8 อันเดอร์พาร์ 280</p></body>
</news>
