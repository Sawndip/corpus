<teiHeader>
<fileDesc>
<titleStmt>
  <title>'แดน' ปลื้มเล่น '5 แพร่ง'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20256/%e0%b9%81%e0%b8%94%e0%b8%99%e0%b8%9b%e0%b8%a5%e0%b8%b7%e0%b9%89%e0%b8%a1%e0%b9%80%e0%b8%a5%e0%b9%88%e0%b8%995%e0%b9%81%e0%b8%9e%e0%b8%a3%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>'<persName>แดน</persName>' ปลื้มเล่น '5 แพร่ง'</headline>
<lead>"<persName>แดน</persName>" <persName>วรเวช ดานุวงศ์</persName> ยิ้มได้ร่วมงานกับ "<persName>วิสูตร</persName>" และทีมผู้กำกับจีทีเอชใน "ห้าแพร่ง" ไม่ซีเรียส "กุหลาบซ่อนหนาม" เลื่อนแล้วเลื่อนอีก ได้มาร่วมงานกับค่ายจีทีเอช ครั้งแรก ในหนัง</lead>
<neck></neck>
<body><p>เรื่อง "ห้าแพร่ง" ก็ดูเหมือนจะโชคดีเลย เพราะ "<persName>แดน</persName>" <persName>วรเวช</persName> ได้ร่วมงานกับมือใหม่ แต่ความคิดเก๋า อย่าง <persName>วิสูตร พูลวรลักษณ์</persName> ผู้บริหารใหญ่ค่ายจีทีเอชที่ลงมากำกับด้วยตนเอง โดยนักร้องหนุ่มเผยการทำงานให้ฟัง</p>

 <p>"เรื่องนี้เป็นเรื่องที่ต้องประสบอุบัติเหตุ แล้วต้องไปพักโรงพยาบาลห้องรวม ต้องพักเตียงข้างๆ คนป่วยที่ใกล้จะตาย แล้วต้องเจอเหตุการณ์หลายอย่าง ที่ทำให้เราต้องหลอน ก็ค่อนข้างน่ากลัวมาก หน้าตาก็ยับเยิน ตอนถ่ายก็ไม่แต่งหน้าทำผม ถามว่าแดนกลัวผีไหม ก็นิดหน่อย เรื่องอาถรรพณ์ แดนว่าไม่ลบหลู่ดีกว่า จริงๆ แดนเคยเล่นหนังแนวผีมาแล้ว เรื่องสังหรณ์ แต่อันนี้จะหลอนมากขึ้น ต้องกลัว ต้องหนี ร่วมงานกับคุณวิสูตร เก่งมากในความคิดของแดน บอกทีเดียวเข้าใจเลย มองเห็นภาพ ตั้งใจทำงาน ดีใจที่ได้ร่วมงานกับคุณวิสูตรและจีทีเอช ร่วมงานกับจีทีเอชเรื่องแรกดี ทุกคนก็น่ารัก ดูแลเราเป็นอย่างดี ที่ตัดสินใจรับเล่น เพราะเรื่องนี้เป็นภาคต่อของสี่แพร่ง การันตีได้ว่าเรื่องนี้น่าจะออกมาดี มีโอกาสร่วมงานกับคุณวิสูตร และทีมงานผู้กำกับหลายๆ ท่านก็มาทำงานในกองที่แดนถ่าย ก็ถือว่าเป็นประสบการณ์ที่ดี ถามว่าอยากทำหนังของตัวเองไหม ก็ดูๆ ไว้ แต่ยังไม่ใช่ช่วงนี้ ก็ต้องรอก่อน มีมองไว้คร่าวๆ เหมือนกัน ต้องรอดูอีกที หนังกับจีทีเอชยาวๆ ตอนนี้ยังไม่มี แต่อาจจะมีโปรเจกท์อันอื่น ต้องรอดู" <persName>แดน</persName>แจกแจง</p>

 <p>ถามถึงงานละครที่ <persName>แดน</persName> เป็นทั้งนักแสดงและผู้กำกับเองบ้าง อย่าง กุหลาบซ่อนหนาม ว่าจะได้ฤกษ์ออกอากาศเมื่อไหร่ เพราะก่อนหน้านี้ก็เลื่อนมาครั้งหนึ่งแล้ว <persName>แดน</persName>กล่าวว่าคงต้องถามผู้ใหญ่ </p>
 <p>"ที่เลื่อนเป็นเพราะแผนการตลาดของทางช่อง แต่แดนไม่รู้สึกอะไรนะ นี่แดนก็งง เพราะเจอคำถามแบบนี้มาหลายครั้งมาก ว่าจะรู้สึกอะไรหรือเปล่า แต่จริงๆ แล้วไม่เลย เพราะแดนก็ทำละครให้ช่อง ต่อไปก็เป็นหน้าที่ของช่องแล้ว ว่าเขาจะนำผลงานเรามาออกเมื่อไหร่ ตัวแดนแล้วแต่ทางช่องเลย มันเป็นเงินเขา เขาลงทุน ก็แล้วแต่เขาจะยังไงต่อไป นอกจากนี้ก็ส่งไปอีกหลายเรื่องเหมือนกัน ก็ต้องดูว่าช่วงนี้น่าจะได้ทำเรื่องไหน มีหลายแนวทั้งพีเรียด และคอมเมดี้" <persName>แดน</persName>กล่าวสรุป</p></body>
</news>
