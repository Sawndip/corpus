<teiHeader>
<fileDesc>
<titleStmt>
  <title>เอกชนไล่ขย่ม อคส.คายข้าว เท่าเงินมัดจำ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160609/6301  </bibl>
</sourceDesc>
</fileDesc>
</teiHeader>
<news>
<headline>เอกชนไล่ขย่ม อคส.คายข้าว เท่าเงินมัดจำ</headline>
<lead>สนามบินน้ำ  0  ผู้ส่งออกจี้  อคส.ส่งมอบข้าวส่วนที่ชำระเงินแล้ว  2.4  แสนตัน  หลังพบสัญญาข้อ  12  ระบุชัดต้องส่งมอบสินค้าทันทีที่ผู้ซื้อชำระเงิน  "<persName>พงษ์ลาภ</persName>"  ลุ้นศาลปกครองสั่งคุ้มครองพิเศษ</lead>
<neck></neck>
<body><p><persName>นายสมพงษ์  กิตติเรียงลาภ</persName>  ประธานกรรมการ  บริษัท  พงษ์ลาภ  จำกัด  เปิดเผยภายหลังยื่นหนังสือถึงองค์การคลังสินค้า  (อคส.)  เรื่องการขอความชัดเจนการขนข้าวส่วนที่ชำระเงินแล้วออกจากโกดังของรัฐว่า   เจ้าหน้าที่  อคส.แจ้งให้ทราบเบื้องต้นตามสัญญาข้อ  12   ที่ระบุให้ส่งมอบสินค้าแก่ผู้ซื้อที่ชำระเงินค่าสินค้าแล้ว  ทำให้  อคส.ต้องส่งมอบข้าวจำนวนดังกล่าวแก่ผู้ส่งออก  แม้ก่อนหน้านี้จะมีความไม่ชัดเจนการปฏิบัติตามสัญญาซื้อ-ขายดังกล่าว  เนื่องจากคณะรัฐมนตรี  (ครม.)  มีมติให้ชะลอการประมูลข้าวกว่า  2  ล้านตันไว้ก่อน</p>

     <p>ทั้งนี้  บริษัทต้องการข้าวส่วนที่ได้ชำระเงินแล้วประมาณ  1.3  หมื่นตัน  จากทั้งหมดที่รับทำสัญญาซื้อขายประมาณ  2  แสนตัน  ซึ่งวันที่  16  มิ.ย.นี้น่าจะได้คำตอบ</p>
<p>ขณะเดียวกัน  หาก  อคส.ยอมตามสัญญาให้บริษัท  ก็จะทำให้ผู้ส่งออกที่ชำระเงินค่าข้าวบางส่วนสามารถขนข้าวออกจากโกดัง  ซึ่งข้าวในส่วนนี้มีประมาณ  2.4  แสนตัน  คิดเป็น  4.6%  ของ  2.6  ล้านตัน  ที่<persName>นางพรทิวา  นาคาศัย</persName>  รมว.พาณิชย์  ในฐานะประธานอนุกรรมการระบายข้าวได้อนุมัติไว้   โดยบริษัทที่ชำระเงินแล้วมี   6  แห่ง  เช่น  บริษัท  เอเชีย   โกลเด้นไรซ์  จำกัด  บริษัท  นครหลวงค้าข้าว  และโรงสีบางแห่ง</p>

     <p>ส่วนความคืบหน้าการฟ้องร้องศาลปกครองขณะนี้  บริษัทเตรียมนำเงินจำนวน  7  แสนบาทเป็นหลักประกันการฟ้องร้อง  เพื่อให้ศาลพิจารณาฉุกเฉินให้การคุ้มครอง  เนื่องจากบริษัทได้รับความเสียหายจากรัฐบาล  ที่ได้ทำสัญญาซื้อ-ขายแล้วเป็นเวลา  1  เดือนเต็ม  แต่รัฐไม่สามารถปฏิบัติได้ตามสัญญา.</p></body>
</news>
