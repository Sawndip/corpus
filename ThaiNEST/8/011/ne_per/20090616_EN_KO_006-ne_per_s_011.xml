<teiHeader>
<fileDesc>
<titleStmt>
  <title>'หญิงแม้น'ปัดกิ๊ก'ปลื้ม'อดีตลูกนายกฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090616/17169/%e0%b8%ab%e0%b8%8d%e0%b8%b4%e0%b8%87%e0%b9%81%e0%b8%a1%e0%b9%89%e0%b8%99%e0%b8%9b%e0%b8%b1%e0%b8%94%e0%b8%81%e0%b8%b4%e0%b9%8a%e0%b8%81%e0%b8%9b%e0%b8%a5%e0%b8%b7%e0%b9%89%e0%b8%a1%e0%b8%ad%e0%b8%94%e0%b8%b5%e0%b8%95%e0%b8%a5%e0%b8%b9%e0%b8%81%e0%b8%99%e0%b8%b2%e0%b8%a2%e0%b8%81%e0%b8%af.html  </bibl>
</sourceDesc>
</fileDesc>
</teiHeader>
<news>
<headline>'<persName>หญิงแม้น</persName>'ปัดกิ๊ก'<persName>ปลื้ม</persName>'อดีตลูกนายกฯ</headline>
<lead>"<persName>หญิงแม้น</persName>" <persName>ม.ร.ว.แม้นนฤมาส ยุคล</persName> โต้ "<persName>ปลื้ม</persName>" <persName>สุรบท</persName> ลูกชายอดีตนายกฯ ตามจีบ รับรู้จักกันในฐานะพี่น้อง งงข่าวดูใจ "<persName>เอ็ม</persName>" ทายาทเอ็มเค ยืนกราน <persName>พายุ คลาร์ค</persName> แมนพันเปอร์เซ็นต์</lead>
<neck></neck>
<body><p>เลิกรากับ "<persName>แทค</persName>" <persName>ภรัณยู โรจนวุฒิธรรม</persName> ยังไม่ทันไร ไฮโซชื่อดัง "<persName>หญิงแม้น</persName>" <persName>ม.ร.ว.แม้นนฤมาส</persName> ก็มีหวานใจคนใหม่ <persName>พายุ คลาร์ค</persName> มาดามใจทันที แถมยังมีข่าวแว่วๆ ว่า "<persName>ปลื้ม</persName>" <persName>สุรบท</persName> ลูกชายอดีต<persName>นายกฯ ชวน หลีกภัย</persName> ตามจีบ นอกจากนี้ยังมีข่าวกิ๊กกับ "<persName>เอ็ม</persName>" ทายาทเอ็มเค ทั้งนี้<persName>หญิงแม้น</persName>ชี้แจงเรื่องราวทั้งหมด</p>

 <p>"กับทายาทเอ็มเค ไม่ได้ดูใจกัน เพราะว่าพี่เอ็มเป็นรุ่นพี่ที่รู้จักกันมานานหลายปีแล้ว แต่ก็ไม่ได้กินข้าวกันบ่อยนะ เพราะว่าพี่เอ็ม ก็มีงานมีแฟนของเขา ไม่ค่อยได้เจอกัน สำหรับเรื่องพี่เอ็มนั้นที่สนิทกันเพราะว่าที่บ้านสนิทกัน (แล้วกับปลื้ม หลีกภัย) อันนี้ต้องขอแก้ข่าวแทนพี่ปลื้มด้วย พี่เขาบอกว่าเขารู้จักกับนักข่าวสายการเมือง สายบันเทิงไม่รู้จัก เลยไม่รู้ว่าจะพูดยังไงหรือว่าคุยกับใคร</p>

 <p>คุณพ่อคุณแม่เขาอ่านข่าวก็ตกใจ ว่าทำไมลูกเขามาเดินตามจีบเรา แก้ข่าวเลย ว่าเราเป็นเพื่อนกัน เพิ่งจะรู้จักกันได้แค่อาทิตย์เดียวเท่านั้น หนูอยากจะขอแก้ข่าวว่าเขาไม่ได้เดินตามจีบ เป็นพี่น้องกัน" <persName>หญิงแม้น</persName>กล่าว</p>

 <p>ถามต่อ ว่ารู้จักกันได้อย่างไร ไฮโซสาวกล่าวว่า <persName>ปลื้ม</persName>เป็นเพื่อนของ<persName>เอ็ม</persName> ซึ่งเธอไปเจอกันพร้อมทายาทเอ็มเค และได้แลกเบอร์กันไว้ เผื่อมีอะไรจะได้โทรหากันเท่านั้น</p>

 <p>"เขาก็มีโทรมาบ้าง โทรมาถามเรื่องมือถือ เพราะว่าพี่เขาจะซื้อ หนูค่อนข้างจะรู้จักเรื่องนี้ดี (พายุว่าไงบ้าง) เขาก็หายงอนแล้ว คือบางทีก็คุยกันไม่ค่อยเข้าใจบ้าง เพราะว่าเราก็ยังเด็กด้วยกันทั้งคู่ แต่ก็ไม่ได้อะไรมากมาย เพราะว่าเป็นพื่อนกัน เป็นเพื่อนที่สนิทที่สุด ยังไม่ได้เป็นแฟนกัน" นางแบบสาวแจกแจง พร้อมกับเสริมต่อว่า ส่วนที่มีข่าว <persName>พายุ</persName> แอ๊บแมนนั้น ยืนยันว่าไม่เป็นความจริง</p>

 <p>"พายุนะ ไม่ยุพา ขอย้ำตรงนี้ ให้ประชาชนทั่วประเทศเข้าใจ ว่าไม่ใช่ยุพาพักตร์ ตอนแรกหนูก็มีหวั่นใจ ว่าจะเป็นจริงมั้ย คือก็มีเช็กเหมือนกัน ก็ถามคนในอาร์เอสว่าเป็นมั้ย คือด้วยท่าเดินของเขาเดินไปเต้นไป อาจจะมีส่ายก้นบ้าง แต่บอกได้เลย ว่าพายุแมนเกินพันเปอร์เซ็นต์ ก็ถามไปถึงแม่เขาด้วย เพราะว่าเขาค่อนข้างที่จะสนิทกับน้องสาว ก็มีนิสัยที่เป็นผู้หญิงนิดหนึ่ง" <persName>หญิงแม้น</persName>กล่าวสรุป</p></body>
</news>
