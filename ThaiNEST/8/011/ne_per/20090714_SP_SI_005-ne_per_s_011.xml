<teiHeader>
<fileDesc>
<titleStmt>
  <title>เรือใบสมใจคว้า"เตฟ"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=42088  </bibl>
</sourceDesc>
</fileDesc>
</teiHeader>
<news>
<headline>เรือใบสมใจคว้า"<persName>เตฟ</persName>"</headline>
<lead>"เรือใบสีฟ้า" แมนเชสเตอร์ ซิตี ได้ตัว <persName>คาร์ลอส เตเบซ</persName> ดาวยิงอาร์เจนไตน์ มาล่าตาข่ายสมใจแล้ว  พร้อมทุ่มแหลกอีก  25  ล้านปอนด์ ดึงตัว <persName>เอ็มมานูเอล อเดบายอร์</persName> หัวหอกโตโกมาจากอาร์เซนอล</lead>
<neck></neck>
<body><p>หลังจากรอมานานในที่สุดแมนเชสเตอร์ ซิตี ทีมจอมทุ่มแห่งพรีเมียร์ลีก อังกฤษ ก็สมหวังได้ตัว<persName>คาร์ลอสเตเบซ</persName>กองหน้าทีมชาติอาร์เจนตินา มาร่วมงานแล้ว โดย "เรือใบสีฟ้า"แถลงผ่านเว็บไซต์ของสโมสรว่า สามารถตกลงรายละเอียดส่วนตัวกับ ดาวเตะฟ้า-ขาววัย25 ปีได้เรียบร้อยแล้วเมื่อวันจันทร์ที่ผ่านมา รวมถึงได้รับการรับรองจาก พรีเมียร์ลีกและ สมาคมฟุตบอลอังกฤษ (เอฟเอ) โดยจะมีการเซ็นสัญญากัน 5 ปี แต่ยังไม่มียืนยันเรื่องค่าตัวและค่าเหนื่อยแต่อย่างใด</p>
<p>ด้าน <persName>มาร์ค ฮิวจ์ส</persName> กุนซือ แมนฯซิตี กล่าวต้อนรับลูกทีมคนใหม่ว่า "นี่เป็นข่าวที่ดีมากๆสำหรับสโมสร เพราะ คาร์ลอส เป็นผู้เล่นระดับทีมชาติที่มีฝีเท้ายอดเยี่ยม เขาจะช่วยผลักดันให้สโมสรก้าวไปข้างหน้าอย่างแน่นอนคาร์ลอส ไม่เพียงมีเทคนิคที่โดดเด่น แต่ยังเป็นตัวจบสกอร์ที่ไว้ใจได้อีกด้วย เขาจะสร้างความตื่นตาตื่นใจและเพิ่มมิติใหม่ให้แนวรุกของเรา ผมอดใจรอที่จะได้ต้อนรับเขาไม่ไหวแล้ว"</p>
<p>"นี่เป็นการเซ็นสัญญาที่บ่งบอกว่าชีคห์ มานซูร์ เจ้าของสโมสรทุ่มเทเต็มที่ เพื่อพาสโมสรไปสู่ความยิ่งใหญ่ ผมมั่นใจว่าคาร์ลอสจะได้รับการต้อนรับจากแฟนบอลอย่างอบอุ่น" <persName>สปาร์กี</persName> กล่าวทิ้งท้าย</p>
<p>ขณะที่หัวหอกป้ายแดงของแมนฯซิตี เผยว่าการย้ายข้ามฟากจาก แมนฯยูไนเต็ด มาเล่นให้กับ แมนฯซิตี เป็นการตัดสินใจของเขาคนเดียว เพราะมองเห็นความทะเยอทะยาน และมีโอกาสที่ทีมจะประสบความสำเร็จ</p>
<p>"การย้ายทีมครั้งนี้เป็นการตัดสินใจของผมคนเดียวผมมาที่นี่เพื่อประสบความสำเร็จผู้จัดการทีมและเจ้าของทีมมีความทะเยอทะยาน และผมรู้สึกถึงได้อย่างชัดเจนตั้งแต่ครั้งแรกที่เราคุยกัน นี่คือโอกาสดีที่ผมจะได้มีส่วนร่วมตั้งแต่ต้นโอกาสที่ผมจะช่วยสร้างประสบการณ์พิเศษๆ"</p>
<p>"ผมหวังที่จะคว้าแชมป์กับซิตีให้ได้เยอะๆ ในสโมสรเต็มไปด้วยบรรยากาศที่น่าตื่นเต้น คุณดูนักเตะคุณภาพที่ทีมเซ็นสัญญาเข้ามา และนักเตะชั้นนำอีกหลายคนที่จะย้ายตามมาคุณ รู้เลยว่ากำลังจะมีบางสิ่งเกิดขึ้นที่นี่ เจ้าของทีมทำให้ผมรู้ว่า พวกเขาจะทำทุกอย่างเพื่อทำให้ที่นี่เป็นสโมสรที่พิเศษที่ใครๆ ก็อยากเล่น ผมตื่นเต้นที่ได้เป็นนักเตะซิตี และอยากให้ฤดูกาลใหม่เริ่มขึ้นเร็วๆ" <persName>เตเบซ</persName> ร่ายยาว</p>
<p>ทั้งนี้"เรือ ใบสีฟ้า" เตรียมหนีบ <persName>เตเบซ</persName> ไปร่วมทัวร์อุ่นเครื่องช่วงปรี-ซีซันที่แอฟริกาใต้พร้อมกับนักเตะคนอื่นๆ ในวันพุธที่ 15 ก.ค.นี้ หลังจากผ่านขั้นตอนการตรวจร่างกายและเซ็นสัญญาแล้วโดยดาวยิงอาร์เจนไตน์จะสวมเสื้อหมายเลข32 อันเป็นเบอร์เดียวกับที่เคยใส่ลงเล่นให้ แมนฯยูไนเต็ด ต้นสังกัดเดิม ตลอด 2 ปีที่ผ่านมา</p>
<p>พร้อมกันนี้"เดอะซัน"สื่อดังเมืองผู้ดีรายงานว่าแมนฯ ซิตี กำลังตั้งโต๊ะเจรจากับ <persName>เอ็มมานูเอล อเดบายอร์</persName> ศูนย์หน้าโตโกของ อาร์เซนอล ที่เตรียมหันไปหา มารูยานชามัคห์ของ บอร์กโดซ์ มาทดแทน โดย "เรือใบสีฟ้า" ได้ยื่นข้อเสนอ 20 ล้านปอนด์ (ราว 1,120 ล้านบาท) พร้อมค่าเหนื่อย 130,000 ปอนด์ให้พิจารณาแล้ว</p></body>
</news>
