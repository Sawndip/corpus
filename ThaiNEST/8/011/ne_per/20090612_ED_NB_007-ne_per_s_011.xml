<teiHeader>
<fileDesc>
<titleStmt>
  <title>สนช.พัฒนาหน้ากากอนามัยนาโนป้องกันการแพร่กระจายไข้หวัดใหญ่สายพันธ์ใหม่ 2009  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120176&tb=N255206  </bibl>
</sourceDesc>
</fileDesc>
</teiHeader>
<news>
<headline>สนช.พัฒนาหน้ากากอนามัยนาโนป้องกันการแพร่กระจายไข้หวัดใหญ่สายพันธ์ใหม่ 2009</headline>
<lead>สำนักงานนวัตกรรมแห่งชาติ พัฒนาหน้ากากอนามัยนาโนป้องกันการแพร่กระจายไข้หวัดใหญ่สายพันธ์ใหม่ 2009 พร้อมเก็บกักเชื้อไม่ให้กลับเข้าสู่ร่างกาย พร้อมระบุ มีคุณสมบัติพิเศษใช้ได้นานถึง 30 ครั้ง</lead>
<neck></neck>
<body><p><persName>ดร.ศุภชัย หล่อโลหการ</persName> ผู้อำนวยการสำนักงานนวัตกรรมแห่งชาติ(สนช.) กระทรวงวิทยาศาสตร์และเทคโนโลยี กล่าวว่า ได้ร่วมกับบริษัท นาโนโพลิส จำกัด พัฒนาหน้ากากอนามัย มีชื่อเรียกว่า นาโนซิลเวอร์ คอมเพล็ก ที่เคลือบด้วยสารซิลเวอร์ระดับนาโนเมตร โดยจะป้องกันการแพร่กระจายของเชื้อไวรัสขณะไอหรือจาม อย่างโรคไข้หวัด ไข้หวัดใหญ่ ไข้หวัดใหญ่สายพันธุ์ใหม่ 2009 รวมทั้งกักเก็บเชื้อโรคไม่ให้กลับเข้าสู่ร่างกาย นอกจากนี้ ยังมีคุณสมบัติพิเศษใช้ได้ยาวนานถึง 30 ครั้งเมื่อผ่านการซักแล้ว อย่างไรก็ตาม จากการทดสอบการใช้งานที่กรมวิทยาศาสตร์การแพทย์ พบว่า หน้ากากนี้สามารถกักเก็บเชื้อโรคจากการไอจามได้ และไม่เกิดผลข้างเคียงต่อผู้ใช้ รวมถึงขณะนี้อยู่ระหว่างรอผลการทดสอบประสิทธิภาพจากศูนย์นาโนเทคโนโลยีแห่ง ชาติ (นาโนเทค) อีกครั้ง เพื่อนำมาจำหน่ายและใช้จริงต่อไป โดยได้ประสานกับบริษัท ซี.พี. เซเว่นอีเลฟเว่น จำกัด (มหาชน) นำมาจำหน่าย ในราคาชิ้นละ 48 บาท</p>
<p>สำหรับกรณีที่มีภาคเอกชนที่ผลิตอุปกรณ์กรองอากาศขนาดเล็กรายหนึ่งอ้าง ว่าสามารถกรองเชื้อโรคได้นั้น ผู้อำนวยการ สนช. ยืนยันว่า ไม่เป็นความจริง เพราะที่ผ่านมา สนช.เคยสนับสนุนภาคเอกชนพัฒนาอุปกรณ์กรองอากาศขนาดเล็กที่ใส่ในโพรงจมูกของ ผู้ใช้งาน ซึ่งสามารถกรองฝุ่นละอองขนาด 17.5-32.5 ไมครอนเท่านั้น ขณะที่เชื้อไวรัสมีขนาดเล็กไม่ถึง 0.4 ไมครอน ดังนั้น ต้องการให้ประชาชนใช้วิจารณญานอย่าหลงเชื่อ เพราะมีเพียงหน้ากากอนามัยที่ป้องกันการแพร่กระจายของเชื้อโรคได้ </p></body>
</news>
