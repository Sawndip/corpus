<teiHeader>
<fileDesc>
<titleStmt>
  <title>ปลัดยธ.เบรก"ผู้การวิสุทธิ์"อย่าไปละเมิดสิทธิ์ผู้ต้องหา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090618/17537/%e0%b8%9b%e0%b8%a5%e0%b8%b1%e0%b8%94%e0%b8%a2%e0%b8%98.%e0%b9%80%e0%b8%9a%e0%b8%a3%e0%b8%81%e0%b8%9c%e0%b8%b9%e0%b9%89%e0%b8%81%e0%b8%b2%e0%b8%a3%e0%b8%a7%e0%b8%b4%e0%b8%aa%e0%b8%b8%e0%b8%97%e0%b8%98%e0%b8%b4%e0%b9%8c%e0%b8%ad%e0%b8%a2%e0%b9%88%e0%b8%b2%e0%b9%84%e0%b8%9b%e0%b8%a5%e0%b8%b0%e0%b9%80%e0%b8%a1%e0%b8%b4%e0%b8%94%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%9c%e0%b8%b9%e0%b9%89%e0%b8%95%e0%b9%89%e0%b8%ad%e0%b8%87%e0%b8%ab%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>ปลัดยธ.เบรก"<persName>ผู้การวิสุทธิ์</persName>"อย่าไปละเมิดสิทธิ์ผู้ต้องหา</headline>
<lead>ปลัดยุติธรรม ชี้การขึ้นป้ายประจานผู้ต้องหาเป็นสิ่งไม่เหมาะสม เผย สตช.อยู่ระหว่างหาแนวทางแก้ไขการละเมิดสิทธิ์ผู้ต้องหา</lead>
<neck></neck>
<body><p>(18มิ.ย.)<persName>นายกิตติพงษ์ กิตยารักษ์</persName> ปลัดกระทรวงยุติธรรม กล่าวว่า จากกรณีที่ <persName>พล.ต.ต.วิสุทธิ์ วานิชบุตร</persName> ผบก.อ่างทอง แถลงข่าวจับผู้ต้องหายาบ้า พร้อมทั้งขึ้นป้ายประจานเป็น เดนมนุษย์ และอมนุษย์ ว่า โดยทั่วไปแนวทางปฏิบัติตามหลักสากลต่อผู้ต้องหาหรือจำเลยที่ถูกจับในคดีนั้นยังถือว่าเป็นผู้บริสุทธิ์อยู่จนกว่าจะมีการพิสูจน์ตามขั้นตอนของกระบวนการยุติธรรม และมีการตัดสินว่าผู้กระทำความผิดคนดังกล่าวได้กระทำความผิดจริงตามที่ถูกกล่าวหา</p>

 <p>"เรื่องนี้ทางเจ้าหน้าที่ผู้ปฏิบัติจะต้องไม่ไปละเมิดสิทธิผู้ต้องหาที่ถูกจับกุม โดยจะต้องช่วยหาทางบรรเทาป้องกันไม่ให้ผู้ถูกจับรายนั้นถูกประชาชนมองว่าได้กระทำความผิดจริงตามที่ถูกกล่าวหา โดยที่ยังไม่ได้มีการพิสูจน์ข้อเท็จจริง ซึ่งถือว่าเป็นการปฏิบัติที่ไม่เหมาะสม และขณะนี้ทางสํานักงานตํารวจแห่งชาติก็กำลังหาทางแก้ไขปัญหาการละเมิดสิทธิผู้ต้องหาอยู่" ปลัดกระทรวงยุติธรรม กล่าว</p></body>
</news>
