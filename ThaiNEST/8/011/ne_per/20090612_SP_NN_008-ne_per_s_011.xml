<teiHeader>
<fileDesc>
<titleStmt>
  <title>สปอร์ตนิวส์ ประจำวันที่ 11 มิถุนายน 2552  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165412  </bibl>
</sourceDesc>
</fileDesc>
</teiHeader>
<news>
<headline>สปอร์ตนิวส์ ประจำวันที่ 11 มิถุนายน 2552</headline>
<lead></lead>
<neck></neck>
<body><p># วิ่งการกุศลช่วยเด็กติดเอดส์</p>
<p><persName>นายบุญทักษ์ หวังเจริญ</persName>ประธานเจ้าหน้าที่บริหารธนาคารทหารไทยเผยเมื่อ10มิ.ย.ว่าธนาคารได้ ร่วมกับบริษัทไอเอ็นจีประกันชีวิตจำกัดจัดกิจกรรมเดินและวิ่งการกุศลทีเอ็ม บี ไอเอ็นจีมินิฮาล์ฟมาราธอน2009ในวันที่21มิ.ย.นี้เวลา05.30น.ที่กรมทหารราบ ที่11 ร.อ.บางเขนกทม.โดยมีวัตถุประสงค์หาทุนสมทบมูลนิธิธนาคารทหารไทยเพื่อใช้ใน กิจการสาธารณกุศลและอีกส่วนหนึ่งจะมอบเป็นทุนช่วยเหลือเด็กติดเชื้อเอดส์และ เด็กกำพร้าวัดพระบาทน้ำพุจังหวัดลพบุรีการแข่งขันมี3 ประเภทคือระยะ5ก.ม.ระยะมินิมาราธอน10.5 ก.ม.และฮาล์ฟมาราธอนระยะ21.1 ก.ม.สมัครและสอบถามได้ที่โทร. 02-299-1379 และ 02-570-9599</p>
<p># โสมใต้เจ๊าซาอุดิอาระเบีย</p>
<p>นักเตะเกาหลีใต้ลงสนามในบ้านที่กรุงโซลเสมอซาอุดิอาระเบีย0-0ในศึกลูกหนัง โลกครั้งที่19รอบคัดเลือกโซนเอเซียรอบ 3 กลุ่ม2 เมื่อ 10 มิ.ย.การเสมอทำให้เกาหลีใต้มี15คะแนน เกาหลีเหนือและซาอุดิอาระเบียมี11คะแนนเท่ากันจาก7นัด ส่วนในกลุ่ม1ออสเตรเลียชนะบาห์เรน 2 - 0 โดยได้ประตูจาก<persName>ไมค์ สเตอร์จอฟสกี้</persName>และ<persName>เดวิด คาร์นี่ย์</persName>อีกคู่ญี่ปุ่นเสมอกาตาร์ 1-1 โดยญี่ปุ่นได้ประตูจาก<persName>อาเหม็ดอาลี อาบีนาลี่</persName>ที่ทำบอลเข้าประตูตัวเองส่วนกาตาร์ได้จากลูกโทษของ<persName>อาลี ยาเยาะห์</persName> กลุ่ม1นี้ออสเตรเลียและญี่ปุ่นมี17และ15คะแนนตามลำดับส่วนผลไทยลีกนัดกลาง สัปดาห์ในวันเดียวกันทีทีเอ็มสมุทรสาครชนะชลบุรีเอฟซี 2 - 1จากชัยชนะทำให้ทีทีเอ็มมี 17 คะแนนเลื่อนมาอยู่อันดับ8 ของไทยลีกในขณะที่ชลบุรีมี24คะแนนอยู่อันดับที่3คงเดิม </p>
<p># <persName>แทมมารีน</persName>ร่วงแพ้<persName>คาวาเดย์</persName></p>
<p><persName>นาโอมิ คาวาเดย์</persName> นักหวดสาวอังกฤษ มือ 297 ของโลก พลิกชนะ <persName>แทมมารีน ธนสุกาญจน์</persName> มือ 47 ชาวไทย 7-6 ,2-6 ,6-4 ในเทนนิสเอกอนคลาสสิก ที่อังกฤษ ทำให้ <persName>แทมมารีน</persName> ตกรอบเมื่อวันที่ 10 มิ.ย.นี้</p>
<p># "แมจิก"มีฮึดตาม1-2ชิงเอ็นบีเอ</p>
<p>ศึกบาสเกตบอล เอ็นบีเอ รอบชิงชิงชนะเลิศ ออแลนโด้ แมจิกแชมป์สายตะวันออก เปิดรัง แอมเวย์ อารีนา รับการมาเยือนของ แอลเอ เลเกอร์ส แชมป์สายตะวันตก เกมนี้ "<persName>ซูเปอร์แมน</persName>" <persName>ดไวท์ ฮาวเวิร์ด</persName> โชว์ฟอร์มสุดยอด ทำ 21 แต้ม 14 รีบาวน์ ควงแขน <persName>ราเฟอร์ อัลสตัน</persName> การ์ดตัวจ่าย ที่เกมนี้สอดขึ้นมาทำ 20 แต้ม โดยเกมนี้ แม้ว่า "<persName>การ์ดนรก</persName>" <persName>โคบี้ ไบรอัน</persName> ของ เลเกอร์ส จะเป็นผู้ทำแต้มมากที่สุดที่ 31 แต้มแต่ก็ไม่อาจช่วยให้ทีมชนะได้ จบเกม แมจิก เฉือนชนะ เลเกอร์สไปอย่างสุดมันส์ที่ 108 -104 ช่วยทีมเก็บชัยชนะเกมแรกในรอบชิงชนะเลิศเอ็นบีเอได้สำเร็จ ทำให้ตอนนี้ตามซีรีส์ ขึ้นมาที่ 2-1 เกมแล้ว โดยเกมนัดที่ 4 ยังคงเล่นในถิ่นของแมจิกต่อไป ในเช้าวันศุกร์ที่ 12 มิ.ยนี้ </p></body>
</news>
