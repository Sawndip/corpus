<teiHeader>
<fileDesc>
<titleStmt>
  <title>กทช.ยันโปร่งใส   ใช้กองทุนUSO    วงเงิน2พันล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165068  </bibl>
</sourceDesc>
</fileDesc>
</teiHeader>
<news>
<headline>กทช.ยันโปร่งใส   ใช้กองทุนUSO    วงเงิน2พันล้าน</headline>
<lead></lead>
<neck></neck>
<body><p><persName>พลเอกชูชาติ พรหมพระสิทธิ์</persName> ประธานกรรมการกิจการโทรคมนาคมแห่งชาติ หรือ กทช. เปิดเผยว่า กทช. ได้จัดรับฟังความคิดเห็นสาธารณะ(ประชาพิจารณ์) ต่อร่างหลักเกณฑ์ วิธีการ และเงื่อนไขในการจัดให้มีการบริการโทรคมนาคมพื้นฐานโดยทั่วถึง(USO)</p> 

 <p>โดยในการประชาพิจารณ์ครั้งนี้ มีประเด็นที่ผู้ร่วมสัมมนาให้ความสนใจ คือ เงินกองทุน บริการโทรคมนาคมพื้นฐานโดยทั่วถึง ซึ่งปัจจุบันมีจำนวนเงินมหาศาล จึงอยากให้ กทช.มีความรอบคอบในการใช้เงิน และควรมีหน่วยงานที่คอยตรวจสอบเงินกองทุนดังกล่าวด้วย เพื่อให้เกิดความโปร่งใส </p>

 <p><persName>พลเอกชูชาติ</persName>ชี้แจงว่า ในประเด็นเรื่องของเงินกองทุนนั้น ปัจจุบันมีเงินอยู่ประมาณ 2,000 ล้านบาท และทาง กทช.ก็ให้ความสำคัญในประเด็นนี้มาก ซึ่งจะพยายามให้ เกิดความรอบคอบในการใช้ และมีความโปร่งใส </p>

<p> สำหรับรายได้ของกองทุนUSO นั้น บริษัทผู้ได้รับใบอนุญาต อาทิ บริษัท ทีโอที จำกัด(มหาชน)เป็นผู้จ่ายจ่ายธรรมเนียมเข้ากองทุนฯ หรือเลือกเข้าไปลงทุนเพื่อสังคมเองแทนการจ่ายเงินเข้ากองทุน เช่น ที่ผ่านมา ทีโอที เข้าไปลงทุนติดตั้งโทรศัพท์ในพื้นที่ห่างไกลแทน เป็นต้น</p></body>
</news>
