<teiHeader>
<fileDesc>
<titleStmt>
  <title>กสทตั้งบอร์ด4คน แจงองค์กรใหญ่รมว.ไอซีทีส่งตรง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28950813.php?news_id=28950813  </bibl>
</sourceDesc>
</fileDesc>
</teiHeader>
<news>
<headline>กสทตั้งบอร์ด4คน แจงองค์กรใหญ่รมว.ไอซีทีส่งตรง</headline>
<lead></lead>
<neck></neck>
<body><p><persName>นายธานีรัตน์ ศิริปะชะนะ</persName> กรรมการ (บอร์ด) และประธานกรรมการสรรหา กรรมการผู้จัดการใหญ่ บมจ.กสท โทรคมนาคม กล่าวว่า ขณะนี้ กสท มีบอร์ด 4 คนใหม่ เสนอโดย รมว.ไอซีที เป็น 15 คนจาก 11 คน เพราะเป็นองค์กรใหญ่ต้องมีบอร์ดรับผิดชอบคณะกรรมการชุดเล็กๆ ให้รัดกุม ได้แก่ <persName>นายวัลลภ พลอยทับทิม</persName> ปลัดกระทรวงการพัฒนาสังคมและความมั่นคงของมนุษย์ <persName>นายอรรถสิทธิ์ ดำรงรัตน์</persName> ที่ปรึกษาผู้ช่วยรัฐมนตรีว่าการกระทรวงการคลัง <persName>นายชาวันย์ สวัสดิ์-ชูโต</persName> รองผู้อำนวยการสำนักส่งเสริมวิสาหกิจขนาดกลางและขนาดย่อม (สสว.) และ<persName>นายรักษ์ศักดิ์ วิศวพลานนท์</persName> กรรมการผู้จัดการ บริษัทพลานนท์ จำกัด ญาติ<persName>นายฉัตร พลานนท์</persName> เลขาฯ รมว.ไอซีที</p>
<p>การประชุมบอร์ดครั้งต่อไป 24 มิ.ย.2552 บอร์ดชุดใหม่จะพิจารณารายชื่อที่กรรมการสรรหาซีอีโอ ส่งมาเพียง 1 รายชื่อ ตามที่ลงคะแนนให้ผู้สมัคร 7 ราย วันที่ 22 มิ.ย.นี้ จากนั้น 25 มิ.ย.อนุกรรมการพิจารณาค่าตอบแทนของซีอีโอ ซึ่งมี<persName>นายกุลิศ สมบัติศิริ</persName> จาก สกร. จะร่วมพิจารณาด้วย อีกทั้งสรุปเงินเดือนลงตัว คาดว่ากลางเดือนก.ค.นี้จะได้กรรมการผู้จัดการใหญ่</p>
<p>ทั้งบอร์ดนัดแรกยังเรียกผู้บริหารจาก 6 ธุรกิจ ชี้แจงผลการดำเนินงานและรายได้สรุปรายได้ต่ำกว่าเป้าหมาย 3% และเมื่อเปรียบเทียบไตรมาสแรกของปี 2551-2552 หน่วยงานด้านซีดีเอ็มเอ เติบโตแง่ทิศทางที่วางไว้ แต่ต้องเสริมการสร้างการรับรู้ของแบรนด์ให้ดีขึ้น ดังนั้นจะตั้งคณะกรรมการพิจารณาการใช้งบสื่อสารองค์กร เพื่อใช้งบการตลาดอย่างมีประสิทธิภาพยิ่งขึ้นด้วยงบประมาณเท่าเดิม 58 ล้านบาท</p>
<p>ส่วนหน่วยงานโทรศัพท์ทางไกลระหว่างประเทศมี อัตราการลดลงของรายได้มากที่สุด แม้รายได้ของเลขหมาย 009 เพิ่มขึ้น แต่รายได้ 001 ตกลง และกลุ่มธุรกิจสัญญาร่วมการงานที่ลดลงเนื่องจากสภาพเศรษฐกิจของประเทศ ดังนั้นบอร์ดให้ผู้บริหาร กสท ไปแก้ไขแผนฟื้นฟูองค์กร และนำกลับมาเสนอใหม่</p></body>
</news>
