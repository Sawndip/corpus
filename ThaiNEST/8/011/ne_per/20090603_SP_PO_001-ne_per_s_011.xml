<teiHeader>
<fileDesc>
<titleStmt>
  <title>มิลานรับด้อยเงินยื้อกากา-ปาโต  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50468  </bibl>
</sourceDesc>
</fileDesc>
</teiHeader>
<news>
<headline>มิลานรับด้อยเงินยื้อ<persName>กากา</persName>-<persName>ปาโต</persName></headline>
<lead>มาดริด-เชลซีเตรียมแบ่งเค้ก หลังมิลานหมดหวังรั้งตัว<persName>กากา</persName>-<persName>ปาโต</persName> “ราชันชุดขาว” เรอัล มาดริด มีโอกาสที่จะได้ <persName>กากา</persName> ซูเปอร์สตาร์ของเอซี มิลาน เข้ามาเป็นสมาชิกทีมรายล่าสุด หลังจากที่จะได้ <persName>มานูเอล เปเยกรินี</persName> มานั่งเก้าอี้กุนซือถิ่นเบอร์นาบิวฤดูกาลหน้า พร้อมกับ <persName>ซีเนอดีน ซีดาน</persName> ในตำแหน่งที่ปรึกษาพิเศษ และ <persName>ฮอร์เก บัลดาโน</persName> ในตำแหน่ง ผู้อำนวยการ</lead>
<neck></neck>
<body><p><persName>อาเดรียโน กัลเลียนี</persName> รองประธานทีมปีศาจแดงดำ ต้นสังกัดของ<persName>กากา</persName> ยอมรับว่า ศักยภาพทางด้านการเงินของศึกเซเรีย อา อิตาลี ยังเป็นรองฟุตบอลพรีเมียร์ลีกของอังกฤษและลา ลีกา สเปน ขณะที่ทีมได้รับข้อเสนอมาจาก “สองทีมใหญ่ที่สุดในยุโรป” เพื่อขอซื้อตัว <persName>กากา</persName> และ <persName>อเล็กซานเดร ปาโต</persName></p>
<p>“เราจะพยายามต้านทานการรุกรานจากสโมสรยุโรปที่มีเงินมากกว่าเรา แต่มันก็มีความไม่เท่าเทียมกัน ผมจำได้ว่าตอนเราเซ็น มาร์โก ฟาน บาสเทน นั้นเราแข่งกับบาร์เซโลนา แต่เขาก็ยังเลือกเรา มาวันนี้บาร์เซโลนา กับ เรอัล มาดริด มีรายได้มากกว่าเรา 2 เท่า”</p>
<p>อย่างไรก็ดี กากาปฏิเสธข่าวดังกล่าวทันที โดยยืนยันว่าไม่ต้องการย้ายออกจากมิลาน แต่จะไม่ขอพูดอะไรไปมากกว่านี้ เพราะหวั่นว่าจะมีการตีความผิดๆ</p>
<p>ก่อนหน้านี้สื่อในสเปนรายงานว่า มาดริดกำหนดเปิดตัวกากาใน วันพฤหัสบดีนี้ ขณะที่เมื่อวานนี้สื่อในอังกฤษรายงานว่า <persName>คาร์โล อันเชลอตติ</persName> อดีตกุนซือมิลานที่เพิ่งรับงานคุมเชลซี เตรียมหันมาคว้า<persName>ปาโต</persName>ร่วมงานกันในถิ่นสแตมฟอร์ดบริดจ์</p>
<p><persName>อันเชลอตติ</persName>ซึ่งยังไม่หมดความพยายามที่จะคว้าตัว<persName>กากา</persName>และ <persName>ฟรองก์ ริเบรี</persName> (บาเยิร์น มิวนิก) ตัดหน้าทีมราชันนั้น ยังเล็งคว้านักเตะอีก 4 ราย คือ <persName>เอ็มมานูเอล อเดบายอร์</persName> (อาร์เซนอล) <persName>อันเดรีย ปิร์โล</persName> (มิลาน) <persName>เกล็น จอห์นสัน</persName> (ปอร์ตสมัท) รวมทั้ง <persName>ซาบี อลองโซ</persName> (ลิเวอร์พูล) ที่เป็นเป้าหมายของมาดริดด้วย</p>
<p>มาดริดวางแผนจะซื้อ <persName>อัลบาโร เนเกรโด</persName> มาจากอัลเมเรีย หลังจากนั้นจะใส่ชื่อศูนย์หน้าวัย 23 ปีเข้าเป็นส่วนหนึ่งของข้อเสนอซื้อตัว <persName>อลองโซ</persName> รวมเป็นมูลค่า 25 ล้านปอนด์ (ราว 1,375 ล้านบาท) </p></body>
</news>
