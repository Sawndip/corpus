<teiHeader>
<fileDesc>
<titleStmt>
  <title>2หมื่นล้าน!สร้างกาลาติกอส2 ราชันจ่อซิวอีก"บีญ่า-ชาบี"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165415  </bibl>
</sourceDesc>
</fileDesc>
</teiHeader>
<news>
<headline>2หมื่นล้าน!สร้างกาลาติกอส2 ราชันจ่อซิวอีก"<persName>บีญ่า</persName>-<persName>ชาบี</persName>"</headline>
<lead>หลังจากที่ <persName>ฟลอเรนติโน่ เปเรซ</persName> ประธานสโมสรคนใหม่แต่หน้าเก่าของ เรอัล มาดริด ประกาศเจตนารมย์ชัดเจนเห็นแจ้งว่า จะสร้าง "กาลาติกอส 2" หรือดรีมทีมชุดใหม่ หลังจากเคยทำมาแล้วเมื่อ 9 ปีก่อน โดยเขาจะต้องทุ่มเงินทำทีมชุดนี้ค่าตัวรวมทั้งสิ้น 312 ล้านปอนด์ หรือเฉียด ๆ 20,000 ล้านบาท</lead>
<neck></neck>
<body><p>โดยตอนนี้เขามีนักเตะในฝันอยู่ในทีมแล้ว ประกอบด้วย <persName>อีเคร์ กาซิยาส</persName> นายประตู, 3 แผงหลังอย่าง <persName>เซร์คิโอ รามอส</persName>, <persName>เปเป้ และมาร์เซโล่</persName> ส่วนอีกคนคือ <persName>กาก้า</persName> ที่เพิ่งคว้ามาครองได้สำเร็จด้วยค่าตัวสถิติโลกถึง 56 ล้านปอนด์ ที่เหลือนั้นจะต้องกวาดมาร่วมทัพให้ได้ทั้งหมด</p>
<p>สำหรับนักเตะที่ตกเป็นเป้าในการล่าตัวประกอบด้วย <persName>ราอูล อัลบิโอน</persName> เซ็นเตอร์แบ๊คจากบาเลนเซีย 13 ล้านปอนด์ แผงกลางยกแผงมี <persName>ชาบี อลอนโซ่</persName> ตัวเปิดเกมจากลิเวอร์พูล 23 ล้านปอนด์, <persName>ดาบิด ซิลบา</persName> ปีกจากบาเลนเซีย 21 ล้านปอนด์ และ<persName>ฟรองค์ ริเบรี่</persName> ปีกจากบาเยิร์น มิวนิค 50 ล้านปอนด์ ส่วนแนวรุกอีก 2 คนคือ <persName>ดาบิด บีญ่า</persName> จากบาเลนเซีย ที่ตกลงค่าตัวกันเรียบร้อยที่ 32 ล้านปอนด์ และสุดยอดปรารถนาอย่าง <persName>คริสเตียโน่ โรนัลโด้</persName> 75 ล้านปอนด์ เบ็ดเสร็จ 312 ล้านปอนด์ในการสร้างทีม จะมีเพียงแค่ <persName>อีเคร์ กาซิยาส</persName> คนเดียวเท่านั้นที่ไม่ต้องเสียเงินซื้อ เนื่องจากเป็นผลผลิตของสโมสร</p>
<p>โดยในตอนนี้ <persName>บีญ่า</persName> ใกล้ที่จะมาร่วมชายคาของ เรอัล มาดริด แล้ว เหลือเพียงแค่กลับมาจากคอนเฟเดเรชันส์คัพ ก็จะเซ็นสัญญาทันที ส่วน <persName>อลอนโซ่</persName> นั้นก็ได้ยื่นเงินแล้ว แต่ ลิเวอร์พูล ยังนิ่งอยู่ </p></body>
</news>
