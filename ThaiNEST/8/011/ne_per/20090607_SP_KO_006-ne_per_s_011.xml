<teiHeader>
<fileDesc>
<titleStmt>
  <title>สิงโตซิวชัยนัด6บุกต้อนตือ4-0แซมบ้าฟอร์มเทพ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/15945/%e0%b8%aa%e0%b8%b4%e0%b8%87%e0%b9%82%e0%b8%95%e0%b8%8b%e0%b8%b4%e0%b8%a7%e0%b8%8a%e0%b8%b1%e0%b8%a2%e0%b8%99%e0%b8%b1%e0%b8%946%e0%b8%9a%e0%b8%b8%e0%b8%81%e0%b8%95%e0%b9%89%e0%b8%ad%e0%b8%99%e0%b8%95%e0%b8%b7%e0%b8%ad40%e0%b9%81%e0%b8%8b%e0%b8%a1%e0%b8%9a%e0%b9%89%e0%b8%b2%e0%b8%9f%e0%b8%ad%e0%b8%a3%e0%b9%8c%e0%b8%a1%e0%b9%80%e0%b8%97%e0%b8%9e.html  </bibl>
</sourceDesc>
</fileDesc>
</teiHeader>
<news>
<headline>สิงโตซิวชัยนัด6บุกต้อนตือ4-0แซมบ้าฟอร์มเทพ</headline>
<lead>"สิงโตคำราม" อังกฤษ เก็บชัยชนะเป็นนัดที่ 6 ติดต่อกันในศึกฟุตบอลโลกรอบคัดเลือกโซนยุโรป บุกต้อน คาซัคสถาน 4-0 แม้ ฟาบิโอ คาเปลโล รับลำบากช่วงแรก ขณะที่ "แซมบ้า" บราซิล โชว์ฟอร์มสุดคมบุกถล่ม "จอมโหด" อุรุกวัย ด้วยสกอร์เดียวกัน แทบลอยลำเข้ารอบ ส่วน "กังหันสีส้ม" ฮอลแลนด์, "ซามูไร" ญี่ปุ่น, "โสมขาว" เกาหลีใต้ และ "จิงโจ้" ออสเตรเลีย เป็น 4 ทีมที่ได้เข้ารอบสุดท้ายที่แอฟริกาใต้แน่นอนแล้ว</lead>
<neck></neck>
<body><p> ศึกฟุตบอลโลกรอบคัดเลือกโซนยุโรปกลุ่ม 6 "สิงโตคำราม" อังกฤษ จ่าฝูงที่ชนะมา 5 นัดรวด ออกไปเยือน คาซัคสถาน รองบ๊วยที่เพิ่งมีแค่ 3 แต้ม แต่ <persName>ฟาบิโอ คาเปลโล</persName> กุนซือของทีมยังขนผู้เล่นชุดที่ดีที่สุดเท่าที่มีอยู่ลงสนามอย่างเต็มที่โดย มี <persName>เวย์น รูนีย์</persName> เป็นหัวหอกคู่กับ <persName>เอมิล เฮสกีย์</persName> ซึ่งเกมในช่วงแรกเจ้าถิ่นเน้นตั้งรับทำให้ อังกฤษ เล่นกันลำบากพอสมควร แต่เมื่อถึงนาทีที่ 40 ทีมเยือนก็มาชิงจังหวะขึ้นนำได้เมื่อ <persName>สตีเวน เจอร์ราร์ด</persName> เปิดบอลจากทางซ้ายไปเสาสองให้ <persName>แกเรธ แบร์รี</persName> โหม่งย้อนเข้าเสาแรกเป็น 1-0</p>
<p> นาทีสุดท้ายของครึ่งแรก อังกฤษ มาได้ประตูเพิ่มจากการยิงไกลของ <persName>เจอร์ราร์ด</persName> จะให้ข้ามหัว <persName>อเลกซานเดอร์ โมคิน</persName> แต่ถูกปัดออกมาเข้าทางให้ <persName>เฮสกีย์</persName> ยิงซ้ำเข้าไปจบครึ่งแรกอังกฤษจึงนำ 2-0 ก่อนที่ครึ่งหลังจะเล่นแบบคุมเกมไปเรื่อยๆ จนนาทีที่ 73 ก็มาได้ประตูที่ 3 เมื่อ <persName>เกล็น จอห์นสัน</persName> ลุยขึ้นทางขวาเปิดให้ <persName>รูนีย์</persName> ยิงจังหวะแรก <persName>โมคิน</persName> ปัดออกมาแต่ <persName>รูนีย์</persName> ยังกลับตัววอลเลย์เป็น 3-0 และอีก 4 นาทีต่อมา <persName>แฟรงค์ แลมพาร์ด</persName> ซัดจุดโทษปิดท้ายให้ อังกฤษ ชนะไปท่วมท้น 4-0 เก็บชัยชนะรวดเป็นนัดที่ 6 มี 18 แต้มเต็ม</p>
<p> หลังจบการแข่งขัน <persName>ฟาบิโอ คาเปลโล</persName> ผู้จัดการทีมอังกฤษ ยอมรับว่าเกมในช่วงแรกค่อนข้างอึดอัดเนื่องจากนักเตะ คาซัคสถาน คอยไล่บอล และผู้เล่นบางคนหลงตำแหน่งกันไป แต่หลังจากที่ปรับเกมให้เล่นเร็วขึ้นและยิงประตูแรกได้แล้ว ทุกอย่างก็ง่ายขึ้น </p>
<p> "หมากรุก" โครเอเชีย เปิดบ้านรับ ยูเครน ในการเบียดแย่งกันเป็นอันดับ 2 และเริ่มเกมได้ 2 นาที <persName>ลูก้า โมดริช</persName> ยิงให้เจ้าถิ่นนำ 1-0 แต่จากนั้น ยูเครน มายิง 2 ลูกรวดจาก <persName>อังเดร เชฟเชนโก้</persName> นาทีที่ 13 กับ <persName>โอเล็กซานเดอร์ กาย</persName> นาทีที่ 54 ก่อนที่ โครเอเชีย จะบดหนักตีเสมอได้อีกครั้งจาก <persName>โมดริช</persName> นาทีที่ 68 และช่วงเวลาที่เหลือ <persName>โมดริช</persName> ยิงชนเสาอีก 2 ครั้งไม่เป็นประตูจบเกมเสมอกันไป 2-2 และผลอีกคู่ เบลารุส ชนะ อันดอร์รา 5-1 สรุปคะแนนกลุ่มนี้ อังกฤษ 18 แต้ม, โครเอเชีย 11 แต้ม, เบลารุส 9 แต้ม และ ยูเครน 8 แต้ม</p>
<p> ขณะเดียวกัน "กังหันสีส้ม" ฮอลแลนด์ เป็นทีมแรกจากโซนยุโรปที่เข้ารอบสุดท้าย จากการบุกไปชนะ ไอซ์แลนด์ 2-1 ในกลุ่ม 9 จากประตูของ ไนเจล เดอยอง นาทีที่ 9, <persName>มาร์ค ฟานบอมเมล</persName> นาทีที่ 16 ก่อนที่ <persName>คริสเตียน ซิกูร์ดสสัน</persName> จะตีไข่แตกให้เจ้าถิ่นนาทีที่ 88 จึงชนะรวดเป็นนัดที่ 6 มี 18 แต้ม ทิ้งห่าง สกอตแลนด์ ทีมอันดับ 2 เพิ่งมีแค่ 7 แต้ม ไล่ไม่ทันแน่นอนแล้ว</p>
<p> ด้านการแข่งขันโซนอเมริกาใต้ "แซมบ้า" บราซิล ออกไปเยือน "จอมโหด" อุรุกวัย แล้วอาศัยความแน่นอนในการจบสกอร์ที่เหนือกว่ามากเอาชนะไปได้สบายๆ 4-0 โดยนำห่างก่อน 3-0 จาก <persName>ดาเนียล อัลเวส</persName> นาทีที่ 12, ฮวน โหม่งนาทีที่ 36 และ <persName>หลุยส์ ฟาเบียโน</persName> นาทีที่ 52 แต่นาทีที่ 66 ฟาเบียโน โดนใบเหลืองแดงจากการไปพุ่งล้ม ก่อนที่ บราซิล 10 คนยังได้ประตูเพิ่มอีกจากจุดโทษของ <persName>กาก้า</persName> นาทีที่ 75 ทำให้ชนะไปขาดลอย มีเพิ่มเป็น 24 แต้ม จาก 13 นัด สถานการณ์น่าจะเข้ารอบได้อย่างไม่มีปัญหา</p>
<p> "ฟ้า ขาว" อาร์เจนตินา ขนชุดใหญ่รับ โคลัมเบีย หลังจากที่รอบคัดเลือกครั้งล่าสุดเสียฟอร์มไปแพ้ โบลิเวีย ถึง 6-1 โดยช่วงต้นเกมทีมเยือนเร่งทำเกมรุกก่อน ขณะที่เกมของเจ้าถิ่นยังไม่ปะติดปะต่อทำให้จังหวะของ โคลัมเบีย ดูวูบวาบกว่าแต่ก็ยังทำอะไรกันไม่ได้จนจบครึ่งแรก</p>
<p> ส่วนผลอีกคู่ของโซนนี้ โบลิเวีย เวเนซุเอลา</p>
<p> ขณะที่การแข่งขันรอบคัดเลือกโซนเอเชีย "ซามูไร" ญี่ปุ่น กลายเป็นทีมแรกที่ผ่านเข้ารอบสุดท้ายจากโซนเอเชีย หลังจากที่บุกไปเอาชนะ อุซเบกิสถาน หวุดหวิด 1-0 จากประตูของ ชินจิ โอคาซากิ นาทีที่ 9 ส่งผลให้ ญี่ปุ่น มีเพิ่มเป็น 14 แต้ม ขณะที่เหลือการแข่งขันอีก 2 นัดในกลุ่ม 1 ตามด้วย "จิงโจ้" ออสเตรเลีย เป็นทีมที่ 2 จากการบุกไปเสมอ กาตาร์ 0-0 มี 14 แต้มเท่ากับ ญี่ปุ่น และทีมอย่าง บาห์เรน, กาตาร์ และ อุซเบกิสถาน ไล่ไม่ทันแล้ว</p>
<p> ส่วนการแข่งขันในกลุ่ม 2 "โสมขาว" เกาหลีใต้ เข้ารอบสุดท้ายแล้วเช่นกันจากการบุกไปเอาชนะ ยูเออี 2-0 มีเพิ่มเป็น 14 แต้ม จาก 6 นัด และผลอีกคู่ "โสมแดง" เกาหลีเหนือ เสมอ อิหร่าน 0-0 อันดับคะแนนกลุ่มนี้ เกาหลีใต้ 14 แต้ม, เกาหลีเหนือ 11 แต้ม, ซาอุดีอาระเบีย 10 แต้ม, อิหร่าน 7 แต้ม และยูเออี 1 แต้ม</p></body>
</news>
