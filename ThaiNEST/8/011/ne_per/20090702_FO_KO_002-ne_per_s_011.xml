<teiHeader>
<fileDesc>
<titleStmt>
  <title>เครื่องบินจอดฉุกเฉินหลังชายแก้ผ้ากลางอากาศ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090702/19093/%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%9a%e0%b8%b4%e0%b8%99%e0%b8%88%e0%b8%ad%e0%b8%94%e0%b8%89%e0%b8%b8%e0%b8%81%e0%b9%80%e0%b8%89%e0%b8%b4%e0%b8%99%e0%b8%ab%e0%b8%a5%e0%b8%b1%e0%b8%87%e0%b8%8a%e0%b8%b2%e0%b8%a2%e0%b9%81%e0%b8%81%e0%b9%89%e0%b8%9c%e0%b9%89%e0%b8%b2%e0%b8%81%e0%b8%a5%e0%b8%b2%e0%b8%87%e0%b8%ad%e0%b8%b2%e0%b8%81%e0%b8%b2%e0%b8%a8.html  </bibl>
</sourceDesc>
</fileDesc>
</teiHeader>
<news>
<headline>เครื่องบินจอดฉุกเฉินหลังชายแก้ผ้ากลางอากาศ</headline>
<lead>เครื่องบินโดยสารสหรัฐฯ ลงจอดฉุกเฉินหลังผู้โดยสารชายถอดเสื้อผ้ากลางอากาศ</lead>
<neck></neck>
<body><p>(2ก.ค.) เครื่องบินโดยสารลำหนึ่งของสายการบิน" ยูเอส แอร์เวย์" ที่กำลังเดินทางจากรัฐนอร์ทคาโรไลน่า ริมฝั่งมหาสมุทรแอตแลนติค ข้ามทวีปไปยังนครลอส แองเจลีส รัฐแคลิฟอร์เนียซึ่งอยู่ริมฝั่งมหาสมุทรแปซิฟิคของสหรัฐฯ ต้องลงจอดฉุกเฉินที่ท่าอากาศยานอัลบูเคอร์กี้ในรัฐนิวเม็กซิโก เมื่อวันอังคาร หลังจาก<persName>นายคีท ไรท์</persName> ผู้โดยสารชายวัย 50 ปี เริ่มลงมือถอดเสื้อผ้า ขณะนั่งอยู่ในที่นั่งที่ด้านหลังของเครื่องบินที่กำลังบินอยู่กลางอากาศ </p>
<p><persName>นายแดน จีรอน</persName> โฆษกท่าอากาศยานอัลบูเคอร์กี้รายงานว่า <persName>นายไรท์</persName>ไม่มีท่าตอบสนองเมื่อพนักงานต้อนรับหญิงคนหนึ่ง เข้าไปขอร้องครั้งแล้วครั้งเล่าให้เขาสวมเสื้อผ้า และเขายังปฏิเสธที่จะคลุมร่างกายด้วยผ้าห่มด้วย ในที่สุด บรรดาเจ้าหน้าที่รักษษกฏหมายซึ่งเป็นผู้โดยสารบนเครื่องบินด้วย ได้ช่วยกันจับกุมตัวเขาก่อนที่นักบินจะนำเครื่องบินลงจอดฉุกเฉิน ซึ่งสำนักงานสืบสวนสอบสวนกลางของสหรัฐฯ หรือ FBI  เผยแพร่ว่ากำลังควบคุมตัวเขาไว้ในข้อหาแทรกแซงการทำงานของลูกเรือและพนักงานต้อนรับบนเครื่องบิน ขณะที่โฆษกหญิงของสายการบินเปิดเผยว่า เครื่องบินได้เดินทางต่อไปยังจุดหมายปลายทาง หลังจาก<persName>นายไรท์</persName>ถูกจัยกุมตัวไปแล้ว</p></body>
</news>
