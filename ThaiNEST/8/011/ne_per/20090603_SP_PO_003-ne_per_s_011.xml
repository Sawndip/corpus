<teiHeader>
<fileDesc>
<titleStmt>
  <title>เฟดเอ็กซ์ยัน ไร้เงานาดาล ไม่ใช่ตัวแปร  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50465  </bibl>
</sourceDesc>
</fileDesc>
</teiHeader>
<news>
<headline><persName>เฟดเอ็กซ์</persName>ยัน ไร้เงา<persName>นาดาล</persName> ไม่ใช่ตัวแปร</headline>
<lead><persName>เฟดเอ็กซ์</persName> เผย<persName>นาดาล</persName>อยู่หรือไป ไม่มีผล ยกเว้นเข้าถึงรอบชิงฯ</lead>
<neck></neck>
<body><p><persName>รเจอร์ เฟเดอเรอร์</persName> ต้องการชัยชนะอีกแค่เพียง 3 แมตช์ในเฟรนช์ โอเพน สัปดาห์นี้ จะคว้าแชมป์แกรนด์สแลม 14 สมัยเทียบเท่า <persName>พีท แซมพราส</persName> และมีโอกาสลุ้นเป็นนักเทนนิสชายคนที่ 6 ในประวัติศาสตร์ที่ฉลองครบทุกแกรนด์สแลม หลังไม่มี <persName>ราฟาเอล นาดาล</persName> เป็นขวากหนามแล้ว แต่มือ 2 โลกชาวสวิส ยืนยันไม่มีผลกับโอกาสลุ้นแชมป์ในทันที</p>
<p>“ผมคิดว่าหากเข้าถึงรอบชิงชนะเลิศ นั่นแหละถึงจะต่างไป เพราะ ไม่ว่าจะเจอกับใคร ผมก็มีสถิติที่ไม่เหมือนกับเจอราฟา ที่มีทั้งประสบการณ์และความมั่นใจในการคว้าแชมป์ที่นี่ มันเปลี่ยนไปแน่ หากผมเข้าชิง แต่ยังไม่ใช่ตอนนี้” รองแชมป์ 3 ปีซ้อน กล่าว</p>
<p><persName>เฟเดอเรอร์</persName> จะพบกับ <persName>กาเอล มงฟิลส์</persName> ของเจ้าถิ่น วันนี้ ซึ่ง<persName>มงฟิลส์</persName> หวังอาศัยเสียงเชียร์โชว์ฟอร์มดี</p>
<p>“พวกเขาชอบเฟเดอเรอร์ แต่ ผมหวังว่าพวกเขาจะสนับสนุนผมมากกว่า เพราะเป็นชาวฝรั่งเศส” มือวาง 11 กล่าว หลังชนะ <persName>แอนดี ร็อดดิก</persName> (สหรัฐ-6) 6-4, 6-2, 6-3</p>
<p>ขณะที่ <persName>โทนี นาดาล</persName> ลุงและโค้ชของ<persName>นาดาล</persName> ต่อว่าผู้ชมชาวปารีสงี่เง่ามาก หลังอยู่ฝั่งตรงข้ามกับหลานชาย และคงไม่อยากเห็นนักหวดสเปนคว้าชัย หลัง<persName>นาดาล</persName>เคยมีประสบการณ์ถูกแฟนเลือดน้ำหอมโห่ตอนถอนตัวเพราะบาดเจ็บในศึก ปารีส มาสเตอร์ส ปีที่แล้ว </p></body>
</news>
