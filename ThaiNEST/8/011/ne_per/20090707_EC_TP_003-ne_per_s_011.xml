<teiHeader>
<fileDesc>
<titleStmt>
  <title>บตท.ใจชื้นมีกำไร จ่อซื้อหนี้กลุ่มประกัน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/070709/7393  </bibl>
</sourceDesc>
</fileDesc>
</teiHeader>
<news>
<headline>บตท.ใจชื้นมีกำไร จ่อซื้อหนี้กลุ่มประกัน</headline>
<lead></lead>
<neck></neck>
<body><p><persName>นายกฤษฎา  อุทยานิน</persName>  ที่ปรึกษาด้านเศรษฐกิจการเงิน  สำนักงานเศรษฐกิจการคลัง  (สศค.)  ในฐานะประธานคณะกรรมการบรรษัทตลาดรองสินเชื่อเพื่อที่อยู่อาศัย  (บตท.)  กล่าวว่า  คาดว่าในปี  2552  นี้  ผลดำเนินงานของ  บตท.น่าจะมีกำไรใกล้เคียงกับปีก่อนที่มีกำไรประมาณ  45  ล้านบาท  เนื่องจากในช่วง  6 เดือนที่ผ่านมายังสามารถทำกำไรเพิ่มขึ้นได้อย่างต่อเนื่อง  ซึ่งจากกำไรดังกล่าวทำให้  บตท.สามารถส่งรายได้เข้าคลังได้  8.8  ล้านบาท  และจ่ายโบนัสให้แก่พนักงานได้ </p>

    <p> อย่างไรก็ดี   ยอมรับว่าปัจจุบันธุรกรรมการรับซื้อสินเชื่อที่อยู่อาศัยของ   บตท.ยังมีน้อย   เพราะสภาพคล่องในระบบยังมีสูง  ธนาคารส่วนใหญ่จึงเก็บสินเชื่อเอาไว้เอง</p>

     <p>"ช่วงนี้   บตท.ต้องทำตัวเองให้เข้มแข็งก่อน  แต่ขณะนี้ก็เริ่มมีกำไรแล้ว  โดยแผนธุรกิจในระยะสั้น  ต้องคิดผลิตภัณฑ์ทางการเงินใหม่ในการเข้าไปร่วมกับธนาคารต่างๆ"  <persName>นายกฤษฎา</persName>กล่าว</p>

     <p>ด้าน<persName>นางดวงพร   อาภาศิลป์</persName>  กรรมการและผู้จัดการ  บตท.  กล่าวว่า  ในปีนี้  บตท.ตั้งเป้ารับซื้อสินเชื่อที่อยู่อาศัยไว้ที่กว่า   2,000  ล้านบาท  โดยในช่วง  6  เดือนที่ผ่านมา   ถือว่าเป็นไปได้ตามเป้าหมาย  และขณะนี้อยู่ระหว่างเจรจาขอซื้อสินเชื่อที่อยู่อาศัยจากกลุ่มบริษัทประกันชีวิต  ประมาณ  800-1,000  ล้านบาท  และซื้อจากธนาคารอีก  2,000  ล้านบาท   รวมถึงในช่วงครึ่งปีหลังนี้จะดำเนินการแปลงสินทรัพย์เป็นหลักทรัพย์   (ซีเคียวริไทเซชั่น)   ด้วยการออกตราสารทางการเงินประมาณ  700  ล้านบาท  โดยได้มีการศึกษาภาวะตลาดแล้วเห็นว่ามีความเหมาะสม.</p></body>
</news>
