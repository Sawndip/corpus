<teiHeader>
<fileDesc>
<titleStmt>
  <title>"น้องนก"หวดฉลุย เซเรนาลิ่วตัดเชือกเทนนิสวิมเบิลดัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29036050.php?news_id=29036050  </bibl>
</sourceDesc>
</fileDesc>
</teiHeader>
<news>
<headline>"<persName>น้องนก</persName>"หวดฉลุย <persName>เซเรนา</persName>ลิ่วตัดเชือกเทนนิสวิมเบิลดัน</headline>
<lead><persName>น้องนก</persName>" <persName>นพวรรณ เลิศชีวกานต์</persName> ยังแรงไม่หยุด ไล่ถล่ม <persName>ทามารีน เฮนด์เลอร์</persName> มือ 13 จากเบลเยียม ขาดลอย 2 เซต เข้ารอบ 8 คนสุดท้าย เยาวชนหญิงเดี่ยว ศึกวิมเบิลดัน ขณะที่ <persName>เซเรนา วิลเลียมส์</persName> อดีตแชมป์ 2 สมัย ต้อน <persName>วิคตอเรีย อซาเรนกา</persName> 2 เซต ลิ่วเข้ารอบตัดเชือกไปพบ <persName>อีเลนา เดเมนเทียวา</persName> สาวแดนหมีขาว</lead>
<neck></neck>
<body><p>การแข่งขันเทนนิส "วิมเบิลดัน" ที่สนามออล อิงแลนด์ คลับ กรุงลอนดอน ประเทศอังกฤษ เมื่อวันที่ 1 ก.ค. "<persName>น้องนก</persName>" <persName>นพวรรณ เลิศชีวกานต์</persName> สาวไทยวัย 17 ปี ลงดวลแร็กเกตประเภทเยาวชนหญิงเดี่ยว รอบสาม พบ <persName>ทามารีน เฮนด์เลอร์</persName> มือ 13 จากเบลเยียม เซตแรกทั้งคู่ออกมาผลัดกันเบรกเกมเสิร์ฟอย่างสูสี <persName>น้องนก</persName>โดนเบรกก่อนในเกมที่ 2 แต่พลิกกลับมานำได้จากการเบรกเกมที่ 3 และ 5 กระทั่ง <persName>เฮนด์เลอร์</persName> เบรกเสิร์ฟตีเสมอในเกมที่ 8 สาวไทยก็ยังเบรกกลับหนีไปอีกในเกมที่ 9 และเก็บเซตด้วยสกอร์ 6-4 เซตถัดมา <persName>นพวรรณ</persName> เบรกได้ในเกมที่ 1 และ 5 สาวเบลเยียมเบรกไล่มาในเกมที่ 8 แต่<persName>น้องนก</persName> ก็ยังเบรกกลับในเกมที่ 9 ทำให้คว้าชัยชนะได้สำเร็จ 2-0 เซต 6-4 และ 6-3 ได้ผ่านเข้ารอบก่อนรองชนะเลิศ ไปพบผู้ชนะระหว่าง <persName>ซิลเวีย เอ็นยิริช</persName> มือ 11 ชาวโครแอต กับ <persName>เซเนีย คิริลโลวา</persName> จากรัสเซีย ต่อไป</p>
<p>ส่วนผลเมื่อคืนวันที่ 30 มิ.ย. หญิงเดี่ยว รอบก่อนรองชนะเลิศ <persName>เซเรนา วิลเลียมส์</persName> มือ 2 แชมป์ปี 2002-2003 และรองแชมป์เก่า ใช้เวลาเพียงแค่ 1 ชั่วโมง 13 นาที เอาชนะ <persName>วิคตอเรีย อซาเรนกา</persName> มือ 8 จากเบลารุส 2 เซตรวด 6-2, 6-3 เข้ารอบรองชนะเลิศ ไปพบ <persName>อีเลนา เดเมนเทียวา</persName> มือ 4 จากรัสเซีย ที่เอาชนะ <persName>ฟรานเชสกา สเคียโวเน</persName> จากอิตาลี 6-2, 6-2</p>
<p>ขณะที่ <persName>วีนัส วิลเลียมส์</persName> มือเต็ง 3 ของรายการ ชนะ <persName>แอ็กนีสซกา รัดวานสกา</persName> มือ 11 จากโปแลนด์ 6-1, 6-2 เข้ารอบไปพบ <persName>ดินารา ซาฟินา</persName> มือ 1 ของโลกชาวรัสเซีย ที่ชนะ <persName>ซาบีน ลิซิคกี</persName> มือ 41 ของโลกชาวเยอรมัน 6-7 (5-7), 6-4 และ 6-1</p></body>
</news>
