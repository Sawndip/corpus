<teiHeader>
<fileDesc>
<titleStmt>
  <title>เลื่อนสั่งคดี"จักรภพ"หมิ่นสถาบันเบื้องสูง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090717/20823/%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%aa%e0%b8%b1%e0%b9%88%e0%b8%87%e0%b8%84%e0%b8%94%e0%b8%b5%e0%b8%88%e0%b8%b1%e0%b8%81%e0%b8%a3%e0%b8%a0%e0%b8%9e%e0%b8%ab%e0%b8%a1%e0%b8%b4%e0%b9%88%e0%b8%99%e0%b8%aa%e0%b8%96%e0%b8%b2%e0%b8%9a%e0%b8%b1%e0%b8%99%e0%b9%80%e0%b8%9a%e0%b8%b7%e0%b9%89%e0%b8%ad%e0%b8%87%e0%b8%aa%e0%b8%b9%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>เลื่อนสั่งคดี"<persName>จักรภพ</persName>"หมิ่นสถาบันเบื้องสูง</headline>
<lead>เลื่อนสั่งคดีจักรภพ หมิ่นสถาบัน เหตุรอผลสอบเพิ่มเติม ขณะที่อธิบดีคดีอาญา มั่นใจสั่งคดีได้นัดหน้า ระบุ หากสั่งฟ้องแจ้งนายประกันตามตัวฟ้องศาล หากเบี้ยวต้องออกหมายจับ</lead>
<neck></neck>
<body><p>(17ก.ค.) สำนักงานอัยการสูงสุด ถ.รัชดาภิเษก เวลา 10.00 น. อัยการฝ่ายคดีอาญา 3 นัดสั่งคดี<persName>นายจักรภพ เพ็ญแข</persName> อดีตรัฐมนตรีประจำสำนักนายกรัฐมนตรี และแกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาคดีหมิ่นพระบรมเดชานุภาพ ตามประมวลกฎหมายอาญา มาตรา 112  จากกรณีเมื่อวันที่ 29 ส.ค. 50 ที่ผ่านมา นายจักรภพได้กล่าวถ้อยคำปาฐกถาที่สมาคมผู้สื่อข่าวต่างประเทศแห่งประเทศไทย(เอฟทีทีซี )ซึ่งเข้าข่ายหมิ่นสถาบันเบื้องสูง</p>
 
 <p>อย่างไรก็ดีวันนี้ทนายความ<persName>นายจักรภพ</persName> เดินทางมาพบอัยการ พร้อมยื่นเรื่องขอเลื่อนนัดฟังคำสั่ง ขณะที่อัยการยังต้องรอผลการสอบสวนเพิ่มเติม ดังนั้นจึงเลื่อนนัดการสั่งคดีออกไปก่อน เป็นเวลาอย่างน้อย 1 เดือน  </p>
 
 <p>ด้าน<persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา กล่าวว่า เนื่องจากการสอบสวนเพิ่มเติมยังไม่ครบถ้วน ดังนั้นจำเป็นต้องเลื่อนการสั่งคดีออกไปก่อน อย่างไรก็ดีเชื่อว่าอัยการจะมีความเห็นพร้อมสั่งคดีได้ภายในนัดหน้า ซึ่งหากอัยการมีความเห็นสั่งฟ้อง ก็จะแจ้งให้นายประกันและทนายความพาตัว<persName>นายจักรภพ</persName> มาฟังคำสั่ง แต่หากไม่สามารถพาตัว<persName>นายจักรภพ</persName>มาพบอัยการได้ ก็พิจารณาออกหมายจับเพื่อนำตัวมายื่นฟ้องศาลต่อไป</p></body>
</news>
