<teiHeader>
<fileDesc>
<titleStmt>
  <title>หาม"เชน ไนซ์ทูมีทยู"ส่งรพ.หลังติดหวัด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090702/19055/%e0%b8%ab%e0%b8%b2%e0%b8%a1%e0%b9%80%e0%b8%8a%e0%b8%99%e0%b9%84%e0%b8%99%e0%b8%8b%e0%b9%8c%e0%b8%97%e0%b8%b9%e0%b8%a1%e0%b8%b5%e0%b8%97%e0%b8%a2%e0%b8%b9%e0%b8%aa%e0%b9%88%e0%b8%87%e0%b8%a3%e0%b8%9e.%e0%b8%ab%e0%b8%a5%e0%b8%b1%e0%b8%87%e0%b8%95%e0%b8%b4%e0%b8%94%e0%b8%ab%e0%b8%a7%e0%b8%b1%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>หาม"<persName>เชน ไนซ์ทูมีทยู</persName>"ส่งรพ.หลังติดหวัด</headline>
<lead>หามนักร้องดัง"<persName>เชน ไนซ์ทูมีทยู</persName>" ส่งรพ.หลังติดหวัดใหญ่สายพันธุ์อินโฟนเอ็นซ่า ชนิดเอ เจ้าตัวเผยติดจากเพื่อนร่วมวง ไม่คิดว่าเป็นหวัดสายพันธ์ใหม่</lead>
<neck></neck>
<body><p>เมื่อเวลา 20.30 น. วันเดียวกัน ผู้สื่อข่าวได้รับแจ้งจากเจ้าหน้าที่ รพ.พระราม 9 ว่า <persName>นายธนา ลิมปยารยะ</persName> หรือ<persName>เชน</persName> อายุ 21 ปี นักร้อง 1 ในสมาชิกวงไนซ์ทูมีทยู สังกัดอาร์เอสโปรโมชั่น ได้เข้าไปนอนพักรักษาอาการไข้ขึ้นสูงคล้ายผู้ป่วยโรคหวัด 2009 จึงรีบเดินทางไปตรวจสอบ</p>

<p> เจ้าหน้าที่ประชาสัมพันธ์จากต้นสังกัด เปิดเผยว่า เมื่อเวลาประมาณ 12.00 น. ขณะที่<persName>นายธนา</persName> กำลังพักผ่อนอยู่ที่บ้านโดยเตรียมจะเดินทางไปร่วมงานเลี้ยงทีวีพูล ปรากฏว่า เกิดมีอาการปวดศีรษะ มีไข้ขึ้นสูง ตาแดง และมีน้ำตาไหลตลอดเวลา จึงรีบเดินทางไปพบแพทย์ที่ รพ.บำรุงราษฎร์ โดยแพทย์ระบุว่า เป็นไข้หวัดใหญ่ สายพันธุ์อินฟลูเอ็นซ่า ชนิดเอ ซึ่งเจ้าตัวก็ยังไม่แน่ใจนัก เพราะคิดว่าติดหวัดธรรมดามาจาก<persName>นายพงศ์ธร วนะเกียรติกุล</persName> หรือ <persName>เต้</persName> เพื่อนสมาชิกในวงเดียวกันมาตั้งแต่วันที่ 29 มิถุนายนที่ผ่านมา แต่ขณะนี้<persName>นายเต้</persName>หายดีแล้ว จึงตัดสินใจพากันเดินทางมาตรวจที่ รพ.พระราม 9 อีกครั้ง และกำลังรอผลการตรวจอยู่</p>

 <p>ด้าน <persName>นพ.วิชัย วัฒนยงค์</persName> แพทย์ รพ.พระราม 9 ซึ่งให้การรักษา เปิดเผยว่า จากการตรวจร่างกายในเบื้องต้นพบว่าผู้ป่วยมีไข้ตัวร้อนสูงถึง 37.5 องศาเซลเซียส จึงต้องให้นอนพักรักษาตัวที่โรงพยาบาลก่อน จากนั้นจะเจาะเลือดส่งไปให้เจ้าหน้าที่ห้องแล็บ รพ.รามาธิบดี ทำการตรวจอย่างละเอียดอีกครั้ง ซึ่งแล็บของ รพ.พระราม 9 จะทำการเช็กพร้อมกันไปด้วย คาดว่าน่าจะทราบผลอย่างเป็นทางการในวันศุกร์ที่ 3 กรกฎาคมที่จะถึงนี้</p></body>
</news>
