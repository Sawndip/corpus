<teiHeader>
<fileDesc>
<titleStmt>
  <title>"บิ๊กเหวียง"ปฏิเสธไม่เกี่ยวคดียิง"สนธิ"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090717/20828/%e0%b8%9a%e0%b8%b4%e0%b9%8a%e0%b8%81%e0%b9%80%e0%b8%ab%e0%b8%a7%e0%b8%b5%e0%b8%a2%e0%b8%87%e0%b8%9b%e0%b8%8f%e0%b8%b4%e0%b9%80%e0%b8%aa%e0%b8%98%e0%b9%84%e0%b8%a1%e0%b9%88%e0%b9%80%e0%b8%81%e0%b8%b5%e0%b9%88%e0%b8%a2%e0%b8%a7%e0%b8%84%e0%b8%94%e0%b8%b5%e0%b8%a2%e0%b8%b4%e0%b8%87%e0%b8%aa%e0%b8%99%e0%b8%98%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>"<persName>บิ๊กเหวียง</persName>"ปฏิเสธไม่เกี่ยวคดียิง"<persName>สนธิ</persName>"</headline>
<lead>"<persName>พล.อ.เชษฐา</persName>" ยืนยันไม่เกี่ยวคดีลอบสังหาร"<persName>สนธิ ลิ้มทองกุล</persName>" แต่ยอมรับ <persName>จ.ส.อ.ปัญญา</persName> เคยเป็นทหารติดตามสมัยเป็นรมว.กลาโหม</lead>
<neck></neck>
<body><p>(17ก.ค.) <persName>พล.อ.เชษฐา ฐานะจาโร</persName> อดีตรมว.กลาโหมสมัยรัฐบาล<persName>พ.ต.ท.ทักษิณ ชินวัตร</persName> เเละที่ปรึกษาพรรคเพื่อไทย ให้สัมภาษณ์ทางโทรศัพท์กรณีที่เจ้าหน้าที่ตำรวจบุกค้นบริษัท กฤษณาฟ้าสยาม จำกัด อ.เขาสมิง จ.ตราด เพื่อค้นหา<persName>จ.ส.อ.ปัญญา ศรีเหรา</persName> ผู้ต้องหาคดีลอบยิง<persName>นายสนธิ ลิ้มทองกุล</persName> แกนนำพันธ มิตรฯ ว่า มีข่าวพาดพิงถึงตนที่อาจทำให้เสียหาย เพราะจากการที่เจ้าหน้าที่ตำรวจไปค้นโรงไม้ก็ไม่พบทหารคนดังกล่าว แต่มีข่าวว่าพบอาวุธสงครามมากมาย ซึ่งไม่เป็นอย่างนั้น จนถึงเวลานี้เจ้าหน้าที่ตำรวจไม่ได้ถามอะไรตน แต่เชื่อว่าตนจะหลุดวงโคจรนี้ไปได้  </p>
   
 <p><persName>พล.อ.เชษฐา</persName> กล่าวยอมรับว่า <persName>จ.ส.อ.ปัญญา</persName> เคยมาเป็นทหารติดตามสมัยดำรงตำเเหน่งรมว.กลาโหม หลังจากนั้นก็ไปมาหาสู่ตลอด ในฐานะผู้บังคับบัญชาและผู้มาช่วยงาน ในฐานะลูกน้อง แต่หลังจากเป็นข่าว ไม่ได้เจออีกเลย ส่วน<persName>จ.ส.อ.ปัญญา</persName>จะไปทำอะไรที่ไหนอย่างไร ไม่เกี่ยวกับตนเจ้าหน้าที่ตำรวจคงสืบสวนเอง แต่ถ้าตำรวจจะสงสัยอะไรก็จะมาสอบถามเอง </p>
   
 <p>“ผมยืนยันความสัมพันธ์ระหว่างผมกับคุณสนธิ ไม่มีอะไรบาดหมางกัน เคยกินก๋วยเตี๋ยวด้วยกันบ่อยครั้ง เพราะความจริงคือความจริง ผมไม่เกี่ยวข้องอะไรในการลอบสังหารคุณสนธิ และผมก็หลุดจากตำแหน่งมานานแล้ว ไม่สามารถไปสั่งการอะไรได้ ถือว่าเป็นคนอยู่นอกราชการ และไม่จำเป็นต้องเปิดแถลงข่าวชี้แจงอะไร “ <persName>พล.อ.เชษฐา</persName> กล่าว </p></body>
</news>
