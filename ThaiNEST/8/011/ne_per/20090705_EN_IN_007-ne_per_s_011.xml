<teiHeader>
<fileDesc>
<titleStmt>
  <title>เมจิ เปิดใจรับคบ นนท์-ภูดิศ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-05 11:35:32  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179293  </bibl>
</sourceDesc>
</fileDesc>
</teiHeader>
<news>
<headline><persName>เมจิ</persName> เปิดใจรับคบ <persName>นนท์</persName>-<persName>ภูดิศ</persName></headline>
<lead>'<persName>เมจิ</persName>' เปิดใจรับคบ '<persName>นนท์</persName>-<persName>ภูดิศ</persName>' พ่อแม่ไฟเขียว แจงภาพควงแขนเดินห้าง ไม่น่าเกลียด</lead>
<neck></neck>
<body><p>ร้อยวันพันปีพูดแต่ว่าโสด บอกแต่ว่าไม่มีใคร แต่ไหงอยู่ดีๆ หนู '<persName>เมจิ</persName>-<persName>พิมพ์อักษิพร วินโกมินทร์</persName>' กลับมีภาพเดินควงกับนักแสดงช่อง 3 นามว่า '<persName>นนท์</persName>' ได้ยังไง พอถามก็ยอมรับมาหน้าตาเฉยว่า สนิทกันมาตั้งนานแล้ว ก็เลยงงๆ ว่า ตกลงที่ผ่านมาปากแข็ง หรือเพิ่งรู้ใจตัวเองว่ารักเพื่อนกันแน่ </p>

<p>"รู้จักกันนานแล้ว ปีที่ 3 แล้วค่ะ ค่อนข้างสนิทกับที่บ้าน เวลามีงานหรือไปไหน ถ้าว่างเค้าก็จะมา เป็นเพื่อนสนิทกัน พิเศษมั้ย ก็พิเศษกว่าคนอื่น เพราะคนอื่นก็ไม่ได้ให้มาคลุกคลีที่บ้าน เพราะจะมีเพื่อนเมไม่กี่คนที่จะมาทานข้าวกับที่บ้าน หรือจะมีไปทำกิจกรรมอะไรกับครอบครัวได้" </p>

<p>เห็นในภาพมีคล้องแขนกันด้วย "เดี๋ยวหลง (หัวเราะ) คุณแม่ก็ไม่ได้ว่าอะไร 
เพราะเมเป็นคนที่ถ้าเดินช็อปปิ้งดูของ ก็จะตั้งใจดูมาก ไม่ดูทางว่าจะชนหรือเปล่า อยากดูทีเดียวให้เสร็จเลย เพราะถ้าเมไม่เกาะใครก็จะเดินชนคนอื่นเลย ก็ไม่สะดวกไม่มั่นใจประมาณนั้นมากกว่าค่ะ"</p>

<p>ความสัมพันธ์อยู่ในระดับไหน "ก็ดูๆ กันไป แต่ก็ไม่รู้ว่าจะใช่หรือเปล่า คงต้องใช้ระยะเวลาอีกสักพักหนึ่ง ไม่รู้ว่าเค้าจะทนเราได้มากแค่ไหน ถามว่ามีคุยกับคนอื่นนอกจาก นนท์ มั้ย ก็มีบ้าง แต่ไม่สนิท แค่ผิวเผินค่ะ ไม่พาให้พ่อแม่รู้จัก แต่กับ นนท์ เนี่ย คุณพ่อ คุณแม่ ญาติๆ เมก็รักนนท์นะ คอยติดตามผลงาน นนท์ แล้วเค้าก็เข้ากันได้กับทุกคนค่ะ นิสัยเราเข้ากันได้ เค้าไม่ค่อยบ่น อย่างวันเกิดเม เค้าก็มาตลอดถึงแม้งานจะเยอะแค่ไหน"</p>

<p>เปลี่ยนสถานะจากเพื่อนมาเป็นคนรู้ใจกันเมื่อไหร่ "มันซึมมาเอง ไม่ได้คิดว่ามันพิเศษมั้ย เพียงแต่ตอนหลังเราเจอกันบ่อย พอวันไหนที่นนท์ไม่มา พี่เมก็จะถามว่านนท์ไม่มาเหรอ แต่กับเพื่อนคนอื่นไม่เคยถามเลย คือมาบ่อยจนต้องถาม ก็เลยคิดว่าเราลองคบกันดีกว่ามั้ย เพราะตอนนี้ถ้าจะไปดูหนัง หรือทานข้าว ก็จะไปกับเค้าไปกับคนสนิท ก็จะสนิทใจกว่า"</p>

<p>ทำไมครั้งนี้ยอมพูดเรื่องความรักล่ะ "มันก็หลายปีแล้วนะ ถ้าตอนนี้จะมีใคร
คุณแม่ก็ขอให้ดูดีๆ แล้วให้คิดว่ามันใช่แล้วค่อยบอกท่าน แล้วท่านจะช่วยดูอีกที แต่กับนนท์ ก็อยากจะดูๆ กันไปก่อนค่ะ ขึ้นอยู่กับจังหวะ และระยะเวลาของมัน"</p></body>
</news>
