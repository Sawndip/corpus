<teiHeader>
<fileDesc>
<titleStmt>
  <title>โค้งสุดท้ายเลือกซ่อมสกลฯคึกคัก ภท.ระดมรมต.-น้องทักษิณนำพท.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/20/news_28966527.php?news_id=28966527  </bibl>
</sourceDesc>
</fileDesc>
</teiHeader>
<news>
<headline>โค้งสุดท้ายเลือกซ่อมสกลฯคึกคัก ภท.ระดมรมต.-น้อง<persName>ทักษิณ</persName>นำพท.</headline>
<lead>ภูมิใจไทยระดมรัฐมนตรี ส.ส.ลุยหาเสียงเลือกตั้งซ่อมเขต 3 สกลนครโค้งสุดท้าย เปลี่ยนกำหนดการไม่ให้ชน “เพื่อไทย” กันเสื้อแดงป่วน ด้าน "<persName>เนวิน</persName>" ดอดสังเกตการณ์จับผิดเพื่อไทย ส่วนเพื่อไทย พี่น้องตระกูล<persName>ชินวัตร</persName> เดินขอคะแนนให้ลูกพรรค "<persName>เฉลิม</persName>" คุยสนามนี้มั่นใจชนะร้อยเปอร์เซ็นต์</lead>
<neck></neck>
<body><p>การหาเสียงเลือกตั้งซ่อมแทน ส.ส.ที่ถูก กกต.แจกใบแดง ในพื้นที่เขต 3 จ.สกลนคร โค้งสุดท้าย ก่อนถึงวันเลือกตั้ง 21 มิ.ย.2552 พรรคเพื่อไทยและพรรคภูมิใจไทยได้ระดมแกนนำและ ส.ส.พรรค ลงพื้นที่เดินพบปะประชาชนแบบถึงตัวและปราศรัยย่อยในพื้นที่อย่างเข้มข้น</p>
<p>บรรยากาศการลงพื้นที่หาเสียงของพรรคภูมิใจไทย (ภท.) ในการเลือกตั้งซ่อม ส.ส.สกลนคร เขต 3 ที่จะมีขึ้นในวันที่ 21 มิ.ย.นี้ โดยการเลือกตั้งครั้งนี้ พรรคส่ง<persName>นายพิทักษ์ จันทศรี</persName> อดีตรองประธานองค์การบริหารส่วนจังหวัดสกลนคร ลงสมัคร ซึ่งได้หมายเลข 1 ในการลงสมัคร</p>
<p>วานนี้ (19 มิ.ย.) เมื่อเวลา 06.30 น. <persName>นายชวรัตน์ ชาญวีรกูล</persName> หัวหน้าพรรคภูมิใจไทย และ รมว.มหาดไทย เดินทางมาถึงยังสนามบินอุดรธานี พร้อมกับ<persName>นางพรทิวา นาคาศัย</persName> เลขาธิการพรรค และ รมว.พาณิชย์ <persName>นายโสภณ ซารัมย์</persName> รมว.คมนาคม โดยแวะรับประทานอาหารเช้า ก่อนที่จะออกเดินทางไปยัง อ.ส่องดาว จ.สกลนคร เพื่อลงพื้นที่หาเสียงเลือกตั้งซ่อม</p>
<p>ทั้งนี้ กำหนดการเดิมจะมีการลงพื้นที่ อ.สว่างแดนดิน ในเวลา 08.30 น. แต่เนื่องจากทีมงานตรวจสอบพบว่า พรรคเพื่อไทยจะลงพื้นที่หาเสียงในเขตเดียวกัน พรรคภูมิใจไทยจึงเปลี่ยนแปลงกำหนดการ เพื่อไม่ให้เกิดการปะทะกัน เนื่องจากเชื่อว่าการหาเสียงของพรรคเพื่อไทยจะมีกลุ่มคนเสื้อแดงมาร่วมเดิน ขบวนด้วย ทีมงานจึงจัดให้มีการเดินหาเสียงที่บริเวณตลาดและเทศบาลตำบลส่องดาวแทน</p>
<p>ขณะที่การลงพื้นที่หาเสียงในครั้งนี้ พบว่า <persName>นายมานิต วัฒนเสน</persName> อธิบดีกรมส่งเสริมการปกครองท้องถิ่น (สถ.) <persName>นายไพรัตน์ สกลพันธ์</persName> อธิบดีกรมพัฒนาชุมชน (พ.ช.) มาร่วมสังเกตการณ์ในระหว่างการหาเสียงในพื้นที่ด้วย</p>
<p>นอกจากนี้ยังมีรถตู้ ไม่ติดแผ่นป้ายทะเบียน แต่ที่ด้านหน้ากระจกรถมีบัตรผ่านประตู ตรากระทรวงมหาดไทย ขณะที่ประตูด้านหน้ามีสติกเกอร์รูปหมีพูห์ แปะทับตรากระทรวงมหาดไทยไว้</p>
<p>โดยการหาเสียง เริ่มตั้งแต่เวลา 09.30 น. ที่ร้านอาหารอุ้ยแหลว ต.ส่องดาว อ.ส่องดาว จ.สกลนคร ซึ่งเป็นร้านของ<persName>นายธงชัย ไชยรบ</persName> นายกเทศมนตรีตำบลส่องดาว ว่าที่ผู้สมัครพรรคภูมิใจไทย โดยทีมงานของพรรคได้จัดปราศรัยย่อย มีชาวบ้านประมาณ 100 คน สนใจมาร่วมฟัง ขณะที่ตลาดเทศบาลตำบลส่องดาว ที่ห่างจากจุดปราศรัยของพรรคภูมิใจไทยประมาณ 100 เมตร พบว่ามีกลุ่มเสื้อแดง สวมเสื้อมีข้อความว่า “แดงทั้งแผ่นดิน” ประมาณ 20 คน มายืนสังเกตการณ์ด้วย โดยมีเจ้าหน้าที่ตำรวจดูแลอย่างใกล้ชิด</p>
<p>จากนั้นเวลา 10.20 น. <persName>นายชวรัตน์</persName> หัวหน้าพรรค <persName>นางพรทิวา</persName> เลขาธิการพรรค <persName>นายโสภณ</persName> <persName>นายบุญจง วงศ์ไตรรัตน์</persName> รองหัวหน้าพรรค และ รมช.มหาดไทย <persName>นายประจักษ์ แก้วกล้าหาญ</persName> รมช.คมนาคม และ <persName>นายศุภชัย ใจสมุทร</persName> โฆษกพรรคภูมิใจไทย เดินทางมาถึง ขณะที่<persName>นายมานิต นพอมรบดี</persName> รมช.สาธารณสุข เดินทางล่วงหน้ามารอและนั่งคุยกับชาวบ้านอยู่ก่อนแล้ว จากนั้น<persName>นายชวรัตน์</persName> จึงนำทีมเดินพบปะชาวบ้านแบบถึงตัว พร้อมทั้งแจกใบปลิวพรรค ซึ่งระหว่างนั้นมีชาวบ้านเข้ามอบหมวกสานให้แก่<persName>นางพรทิวา</persName> และขอถ่ายรูปคู่ด้วย</p>
<p>ผู้สื่อข่าวรายงานว่า ระหว่างการเดินหาเสียงก่อนที่จะเดินไปถึงตลาด ตำรวจได้เคลียร์กลุ่มเสื้อแดงที่อยู่ก่อนหน้าออกไปจากพื้นที่แล้ว ทีมงานของพรรคภูมิใจไทยจึงเดินแจกใบปลิวตามบ้าน โดยทีมงานต้องพา<persName>นายชวรัตน์</persName>เข้าหาชาวบ้าน เนื่องจากนายชวรัตน์ไม่เคยลงพื้นที่หาเสียงมาก่อน ซึ่งนายชวรัตน์เพียงแต่ยิ้มให้ชาวบ้านและแจกใบปลิวให้ โดยไม่ได้พูดอะไร ทั้งนี้ <persName>นายชวรัตน์</persName> กล่าวกับผู้สื่อข่าวว่า ไม่เคยทำแบบนี้มาก่อน นี่เป็นครั้งแรกในชีวิต ส่วนรัฐมนตรีคนอื่นๆ ของพรรคก็เดินเข้าหาเสียงกับชาวบ้านอย่างใกล้ชิด</p>
<p>"<persName>เนวิน</persName>"เกาะติด-สังเกตการณ์พท.</p>
<p>ระหว่างทางเดินหาเสียง ปรากฏว่า<persName>นายเนวิน ชิดชอบ</persName> แกนนำกลุ่มเพื่อน<persName>เนวิน</persName> พรรคภูมิใจไทยได้ผ่านมายังจุดที่ <persName>นายชวรัตน์</persName>พาลูกทีมหาเสียง ซึ่งก่อนหน้านั้น <persName>นายเนวิน</persName>ได้ไปสังเกตการณ์การปราศรัยของพรรคเพื่อไทยมาก่อนแล้ว จากนั้นคณะหาเสียงได้เดินไปยังอาคารสำนักงานเทศบาลตำบลส่องดาว และรัฐมนตรีในโควตาของกลุ่มเพื่อน<persName>เนวิน</persName> ได้ขึ้นไปหารือกันบนชั้น 2 ของอาคาร มีเพียง<persName>นางพรทิวา</persName> และ<persName>นายมานิต</persName> กลุ่มมัชฌิมา ยื่นรออยู่ด้านล่าง</p>
<p>อย่างไรก็ดี ขณะที่พรรคภูมิใจไทยอยู่ที่เทศบาลตำบลส่องดาว ปรากฏว่าพรรคเพื่อไทย ได้ปราศรัยอยู่ที่วัดป่าโน่นสะอาด ซึ่งอยู่ห่างกันไม่ถึง 200 เมตร รถหาเสียงของพรรคภูมิใจไทยจึงเปิดเครื่องขยายเสียงหันไปทางเวทีปราศรัยของ พรรคเพื่อไทยด้วย</p>
<p>ผู้สื่อข่าวรายงานด้วยว่า สำหรับกำหนดการหาเสียงของพรรคภูมิใจไทยนั้น วันที่ 20 มิ.ย.จะลงพื้นที่หาเสียงที่ อ.บ้านม่วง อ.เจริญศิลป์ อ.คำตากล้า อีกในช่วงโค้งสุดท้ายก่อนวันเลือกตั้งซ่อม 21 มิ.ย. ซึ่งพรรคจะนำนโยบาย 1 หมู่บ้าน 1 ลานกีฬา 1 สถานีอนามัย 1 รถพยาบาล 1 ตำบล 1 ทุนเรียนแพทย์ 1 ตำบล 1 ชลประทาน ถนนปลอดฝุ่น กองทุนยังชีพฉุกเฉินสำหรับอาชีพอิสระ, อาหารกลางวันนักเรียนฟรี มาใช้หาเสียงด้วย</p>
<p>ภท.วางตัวส.ส.คุมพื้นที่เลือกตั้งสกลฯ</p>
<p>ผู้สื่อข่าวรายงานว่า พรรคภูมิใจไทยได้แบ่งพื้นที่ในการหาเสียงเลือกตั้งซ่อมเขต 3 จ.สกลนคร โดยไม่มีการปราศรัยใหญ่เพื่อหลีกเลี่ยงการที่ให้รัฐมนตรีที่เป็นกรรมการ บริหารพรรคขึ้นเวทีปราศรัย แต่มีการแบ่งจุดให้รับผิดชอบ โดย<persName>นายปัญญา ศรีปัญญา</persName> ส.ส.ขอนแก่น รับผิดชอบ อ.เจริญศิลป์ <persName>นายศุภชัย โพธิ์สุ</persName> รมช.เกษตรฯ รับผิดชอบ อ.บ้านม่วง <persName>นายประจักษ์ แกล้วกล้าหาญ</persName> รมช.คมนาคม รับผิดชอบ อ.ส่องดาว <persName>นายบุญจง วงศ์ไตรรัตน์</persName> รมช.มหาดไทย รับผิดชอบ อ.สว่างแดนดิน และ<persName>นายสุชาติ โชคชัยวัฒนาการ</persName> ส.ส.มหาสารคาม รับผิดชอบ อ.คำตากล้า โดยมีการตั้งเป้าให้ ส.ส.แต่ละคนทำคะแนนในพื้นที่ให้มากที่สุดเพื่อเอาชนะพรรคเพื่อไทยให้ได้</p>
<p>"<persName>เฉลิม</persName>-<persName>พายัพ</persName>-<persName>เยาวเรศ</persName>"นำทีมหาเสียง</p>
<p>วันเดียวกัน (19 มิ.ย.) พรรคเพื่อไทยซึ่งเป็นเจ้าของพื้นที่เดิม ได้ระดมแกนนำสำคัญของพรรคลงพื้นที่ช่วย <persName>นางอนุรักษ์ บุญศล</persName> ผู้สมัครของพรรคหาเสียง นำโดย <persName>ร.ต.อ.เฉลิม อยู่บำรุง</persName> ประธาน ส.ส.พรรค <persName>นายวิทยา บุรณศิริ</persName> ประธานวิปฝ่ายค้าน <persName>นายพร้อมพงศ์ นพฤทธิ์</persName> โฆษกพรรค และ ส.ส.ของพรรคกว่า 20 คน นอกจากนี้ยังมีคนในตระกูล<persName>ชินวัตร</persName>ด้วย อาทิ <persName>นายพายัพ ชินวัตร</persName> ประธานภาคอีสาน <persName>นางเยาวเรศ ชินวัตร</persName> น้องสาว <persName>พ.ต.ท.ทักษิณ ชินวัตร</persName> ร่วมคณะด้วย</p>
<p>โดยพรรคเพื่อไทยเน้นลงพื้นที่พบปะชาวบ้าน และปราศรัยแบบดาวกระจายตามหมู่บ้าน ลานวัด โดยใช้รถกระบะติดเครื่องขยายเสียงปราศรัยในพื้นที่ รวมทั้งให้ ส.ส.หญิงของพรรค เดินขอคะแนนชาวบ้าน เพื่อขอโอกาสให้ผู้หญิงเข้าสภา ที่สำคัญประเด็นในการหาเสียงยังชูอดีตนายกรัฐมนตรี <persName>พ.ต.ท.ทักษิณ ชินวัตร</persName> ว่าเป็นขวัญใจของชาวอีสาน</p>
<p>ในช่วงเช้า <persName>ร.ต.อ.เฉลิม</persName> พร้อมด้วย <persName>นายพายัพ</persName> <persName>นางเยาวเรศ</persName> และสมาชิกพรรคเพื่อไทย ได้ออกเดินตลาดที่ อ.บ้านม่วง และ อ.คำตากล้า โดยมีจุดหมายเดินตลาดที่ อ.สว่างแดนดิน ในช่วงบ่าย 4 โมง และปิดท้ายด้วยปราศรัยใหญ่ในช่วงค่ำ โดย <persName>ร.ต.อ.เฉลิม</persName> กล่าวสั้นๆ ว่า ลงพื้นที่วันนี้มีความมั่นใจเกินร้อย ว่าจะได้ ส.ส.อย่างแน่นอน หลังลงมาพบประชาชนอีกครั้ง หากพรรคภูมิใจไทยไม่เล่นตุกติกในการเลือกตั้ง วันที่ 21 มิย.นี้</p>
<p>ด้าน<persName>นายหาญส์ หิมะทองคำ</persName> ได้นำทีมไปหาเสียงที่วัดป่าโนนสะอาด ในเขตเทศบาลตำบลส่องดาว โดยมีการปราศรัยย่อยท่ามกลางกลุ่มคนเสื้อแดงร่วมฟังกว่า 100 คน จากนั้นได้เดินขอคะแนนไปตามถนน เช่นเดียวกับพรรคภูมิใจไทย โดยทีมหาเสียงของทั้งสองพรรคเกือบสวนทางกัน</p>
<p><persName>เยาวเรศ</persName>เผย "<persName>ทักษิณ</persName>" ปฏิบัติธรรมทุกวัน</p>
<p>ขณะที่<persName>นางเยาวเรศ</persName> พร้อมคณะ ส.ส. และอดีตผู้สมัคร ส.ส.หญิงพรรคเพื่อไทย ลงพื้นที่พบปะประชาชนพร้อมปราศรัยย่อยที่วัดป่าโนนสะอาด ต.ส่องดาว อ.ส่องดาว เพื่อช่วยหาเสียงให้แก่<persName>นางอนุรักษ์ บุญศล</persName> ผู้สมัครของพรรค มีประชาชนซึ่งส่วนใหญ่สวมเสื้อแดงมาร่วมฟังปราศรัยประมาณ 300 คน</p>
<p><persName>นางเยาวเรศ</persName> กล่าวปราศรัยตอนหนึ่งว่า ดีใจมากที่เห็นพี่น้องต้อนรับอบอุ่นทุกที่ รู้สึกมีความผูกพันเหมือนญาติ เร็วๆ นี้เพิ่งไปเยี่ยมพี่ชายมา ท่านฝากความคิดถึงพี่น้อง และบอกว่าถ้ามีโอกาสกลับมาจะมาสร้างบ้านอยู่ที่ภาคอีสาน ตอนนี้ <persName>พ.ต.ท.ทักษิณ</persName> นั่งปฏิบัติธรรมทุกวัน ไม่กินเนื้อสัตว์ แต่ของโปรดที่สุดคือส้มตำ โดยคืนวันที่ 18 มิ.ย. ก็โทรศัพท์ไปรายงานว่าพี่น้องชาวอีสานยังรักท่านมากเหมือนเดิม บางคนเจอหน้าก็ร้องไห้ จึงอยากให้พี่น้องช่วยสนับสนุนพรรคเพื่อไทยและช่วยเลือก ส.ส.ที่เป็นผู้หญิงมากขึ้น</p>
<p>ด้าน<persName>นางศรีญาดา ชินวัตร</persName> อดีตผู้สมัคร ส.ส.ภูเก็ต พรรคเพื่อไทยและสะใภ้ตระกูลชินวัตร ปราศรัยว่า <persName>พ.ต.ท.ทักษิณ</persName> ได้นั่งสมาธิและไม่กินเนื้อสัตว์ เพื่อภาวนาขอให้ประเทศผ่านพ้นวิกฤติเศรษฐกิจและส่งแรงใจให้พี่น้องชาวสกลนคร ซึ่งพี่น้องสกลนคร สามารถส่งแรงใจกลับไปให้ <persName>พ.ต.ท.ทักษิณ</persName>ได้ด้วยการเลือกผู้สมัครพรรคเพื่อไทย</p>
<p>เชื่อชนะเลือกตั้ง-<persName>ทักษิณ</persName>ให้กำลังใจบ่อย</p>
<p>ขณะที่<persName>นางอนุรักษ์ บุญศล</persName> ผู้สมัคร ส.ส.เขต 3 สกลนคร พรรคเพื่อไทย ให้สัมภาษณ์ถึงความมั่นใจในการลงสมัครรับเลือกตั้งซ่อม ว่า มั่นใจเต็มร้อยเพราะเชื่อว่าประชาชนยังรักและศรัทธาในพรรคเพื่อไทย และคนที่อยู่ในก้นบึ้งหัวใจของประชาชนสกลนครและคนอีสาน คือ <persName>พ.ต.ท.ทักษิณ ชินวัตร</persName></p>
<p>ผู้สื่อข่าวถามว่า แสดงว่าปัจจัยชี้ขาดในชัยชนะครั้งนี้อยู่ที่ <persName>พ.ต.ท.ทักษิณ</persName> ใช่หรือไม่ <persName>นางอนุรักษ์</persName> กล่าวว่า ใช่ เป็นส่วนหนึ่ง เพราะภาพรวมของคนอีสาน โดยเฉพาะในเขตนี้ยังรัก <persName>พ.ต.ท.ทักษิณ</persName>มาก ไม่มีอะไรที่จะเปลี่ยนใจประชาชนในเขตนี้ได้ ถ้าแพ้ก็แพ้ทั้งพรรค ถ้าชนะก็ชนะทั้งพรรค เห็นได้จากบุคลากรอดีตรัฐมนตรีมาช่วยหาเสียงแทบทุกคน รวมทั้ง <persName>น.ส.ยิ่งลักษณ์</persName> <persName>นางเยาวเรศ ชินวัตร</persName> น้องสาว <persName>พ.ต.ท.ทักษิณ</persName> รวมทั้ง<persName>นายพายัพ ชินวัตร</persName> ประธานภาคอีสาน ที่แม้จะบินไปกลับทุกวันก็ตาม แต่ก็มาช่วยลงพื้นที่ ส่วนประชาชนก็ยังศรัทธาพรรคและนโยบายพรรค เพราะสัมผัสได้จริง นอกจากนี้ยังมีกำลังใจจาก <persName>พ.ต.ท.ทักษิณ</persName> ที่โทรศัพท์มาให้กำลังใจแบบวันเว้นวัน</p>
<p>"<persName>พายัพ</persName>" นำทัพ 60 ส.ส.เพื่อไทย</p>
<p>วันเดียวกัน พรรคเพื่อไทยได้ประชุม ส.ส.ภาคอีสานเพื่อกำหนดยุทธศาสตร์หาเสียงเลือกตั้งซ่อมเขต 3 จ.สกลนคร ในช่วงโค้งสุดท้าย จากนั้น<persName>นายปรีชา เร่งสมบูรณ์สุข</persName> ส.ส.เลย พรรคเพื่อไทย เปิดเผยภายหลังว่า ในที่ประชุมครั้งนี้ มี<persName>นายพายัพ ชินวัตร</persName> น้องชาย <persName>พ.ต.ท.ทักษิณ</persName> ในฐานะประธานภาคอีสาน เป็นประธานการประชุม โดยได้สั่งการให้ ส.ส.ประมาณ 60 คนที่ลงมาช่วยหาเสียงให้เดินขอคะแนนสงสาร และขอความเมตตากับประชาชนในพื้นที่ เนื่องจากเราถูกอำนาจรัฐและมีขบวนการที่ทำทุกรูปแบบ เพื่อให้ชนะเลือกตั้ง</p>
<p><persName>นายปรีชา</persName> กล่าวแสดงความเชื่อมั่นว่า ประชาชนจะสั่งสอนพวกที่ดูถูกประชาชน แม้มีการแจกเงินก็รับ แต่จะไม่เลือก ทั้งนี้ ประชาชนพื้นที่ ยังได้ร่วมณรงค์ต่อต้านการซื้อเสียงทุกรูปแบบ พร้อมใช้วิธีพูดปากต่อปากเพื่อให้เห็นถึงผลร้ายของการชื่อสิทธิขายเสียง และในวันเลือกตั้งที่ 21 มิ.ย.นั้น ได้มีอาสาสมัครจับตาหน้าหน่วยเลือกตั้งทุกหน่วย เพื่อป้องกันการทุจริตทุกรูปแบบที่อาจเกิดขึ้นได้</p>
<p>ตำรวจคุมเข้มความปลอดภัยในพื้นที่</p>
<p>ผู้สื่อข่าวรายงานว่า บรรยากาศของสกลนคร ขณะนี้พบว่า การลงพื้นที่เกาะติดเลือกตั้งเขตเลือกตั้งที่ 3 ในครั้งนี้ ทั้งผู้สื่อข่าวและจากพรรคการเมืองต่างๆ ตลอดจนบุคคลสำคัญ ที่ลงมาติดตามสถานการณ์การเลือกตั้ง ทำให้ตามโรงแรม รีสอร์ท ที่อยู่ในพื้นที่ อ.สว่างแดนดิน ถูกจองเต็มหมด</p>-ณะที่ <persName>พ.ต.อ.ไพศาล ไชยบุตร</persName> ผกก.สภ.สว่างแดนดิน ได้สั่งเพิ่มความเข้มของชุดสายตรวจ ตรวจตราตามที่พักและอำนวยการจราจร พร้อมส่งชุดนอกเครื่องแบบหาข่าว ป้องกันการเข้ามาก่อกวนสร้างสถานการณ์ ซึ่งขณะนี้ยังไม่มีการร้องขอกำลังเจ้าหน้าที่ตำรวจ ไปดูแลจุดใดเป็นพิเศษ
<p>ขณะที่ <persName>พ.ต.อ.ไพศาล ไชยบุตร</persName> ผกก.สภ.สว่างแดนดิน ได้สั่งเพิ่มความเข้มของชุดสายตรวจ ตรวจตราตามที่พักและอำนวยการจราจร พร้อมส่งชุดนอกเครื่องแบบหาข่าว ป้องกันการเข้ามาก่อกวนสร้างสถานการณ์ ซึ่งขณะนี้ยังไม่มีการร้องขอกำลังเจ้าหน้าที่ตำรวจ ไปดูแลจุดใดเป็นพิเศษ</p></body>
</news>
