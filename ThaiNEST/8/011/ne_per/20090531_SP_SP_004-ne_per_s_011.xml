<teiHeader>
<fileDesc>
<titleStmt>
  <title>น้องนกชนสาวดัตช์นัดแรกเฟร้นช์โอเพ่น  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-05-31 21:18:41  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline><persName>น้องนก</persName>ชนสาวดัตช์นัดแรกเฟร้นช์โอเพ่น</headline>
<lead><persName>น้องนก</persName>" <persName>นพวรรณ เลิศชีวกานต์</persName> นักหวดสาวดาวรุ่งไทย เตรียมลงสนามนัดแรกบนสนามดิน ศึกจูเนียร์ เฟร้นช์ โอเพ่น 2009 ที่กรุงปารีส ประเทศฝรั่งเศส กับ <persName>ไรเชล โฮเกนคัมป์</persName> นักหวดแดนกังหันลมมือ 32 ของโลก 1 มิ.ย.นี้ สาวไทยย้ำขณะนี้พร้อมเต็มที่ หลังเดินทางมาซ้อมได้สัปดาห์กว่า ทำให้เริ่มคุ้นเคยและปรับฟอร์มเข้ากับพื้นสนามดินได้บ้างแล้ว</lead>
<neck></neck>
<body><p>หลังจากที่ผ่านการแข่งขันมาได้ครึ่งทาง ของศึกเทนนิสแกรนด์สแลม บนสนามดิน รายการ เฟร้นช์ โอเพ่น 2009 ที่กรุงปารีส ประเทศฝรั่งเศส ซึ่งเป็นสัปดาห์ที่สองของการแข่งขัน กลุ่มนักหวดอาชีพก็จะเข้าสู่รอบสี่ หรือ รอบ 16 คนสุดท้าย ส่วนระดับเยาวชนแกรนด์สแลมรายการนี้</p>
<p>ล่าสุดฝ่ายจัดการแข่งขันได้ทำการจับสลากประกบคู่แข่งขันทั้งชายเดี่ยว และ หญิงเดี่ยวเป็นที่เรียบร้อยแล้ว ซึ่งปีนี้มีเพียง "<persName>น้องนก</persName>" <persName>นพวรรณ เลิศชีวกานต์</persName> นักเทนนิสเยาวชนดาวรุ่งความหวังใหม่วัย 17 ปีของไทย อดีตมือ 1 เยาวชนโลกลงสนามแข่งขันรอบเมนดรอว์เพียงแค่คนเดียวเท่านั้น</p>
<p><persName>นพวรรณ</persName> ถูกจัดเป็นมือวาง 5 ของรายการ และจากผลการจับสลากประกบคู่รอบแรก สาวนักหวดดาวรุ่งไทยต้องลงดวลแร็กเกตกับ <persName>ไรเชล โฮเกนคัมป์</persName> นักเทนนิสดาวรุ่งจากเนเธอร์แลนด์ มืออันดับ 32 เยาวชนโลก ซึ่งทั้งคู่จะลงแข่งขันวันที่ 1 มิ.ย.นี้</p>
<p>ตามเส้นทางการแข่งขันหากสาวไทย สามารถเก็บชัยชนะนัดแรกได้ในรอบสอง ก็จะต้องเข้าไปดวลแร็กเกตกับ ผู้ชนะระหว่าง <persName>ชาร์ลอตต์ โรดิแยร์</persName> จากฝรั่งเศส และ <persName>บีทริซ คาปรา</persName> จากสหรัฐอเมริกาต่อไป</p>
<p>"<persName>น้องนก</persName>" <persName>นพวรรณ</persName> เผยถึงความพร้อมในการลงแข่งขันบนสนามดินที่ <persName>โรลอง การ์โรส</persName> รายการนี้ว่า "ช่วงที่ผ่านมาตนได้เดินทางมาซ้อมบนสนามดินที่ฝรั่งเศสได้กว่า 1 สัปดาห์ และขณะนี้ก็ถือว่าเริ่มคุ้นเคยและปรับสภาพตัวเองให้เข้ากับสนามดินได้บ้างแล้ว แต่ก็ยอมรับว่าถ้าเทียบกับคู่แข่งชาติอื่น โดยเฉพาะในยุโรปก็ถือว่ายังเป็นรองในการเล่นบนสนามดินอย่างนี้ แต่ก็พร้อมสู้เต็มที่ และจะพยายมผ่านรอบแรกให้ได้"</p></body>
</news>
