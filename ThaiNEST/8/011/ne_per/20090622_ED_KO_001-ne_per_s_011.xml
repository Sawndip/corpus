<teiHeader>
<fileDesc>
<titleStmt>
  <title>"ฮัทช์"ผนึกแกรมมี่ปั้นนักร้อง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090622/17893/%e0%b8%ae%e0%b8%b1%e0%b8%97%e0%b8%8a%e0%b9%8c%e0%b8%9c%e0%b8%99%e0%b8%b6%e0%b8%81%e0%b9%81%e0%b8%81%e0%b8%a3%e0%b8%a1%e0%b8%a1%e0%b8%b5%e0%b9%88%e0%b8%9b%e0%b8%b1%e0%b9%89%e0%b8%99%e0%b8%99%e0%b8%b1%e0%b8%81%e0%b8%a3%e0%b9%89%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>"ฮัทช์"ผนึกแกรมมี่ปั้นนักร้อง</headline>
<lead>ฮัทช์จับมือแกรมมี่ สานฝันของคนมีใจรักและมีพรสวรรค์ด้านร้องเพลง เข้าร่วมสนุกร้องคาราโอเกะออนไลน์ คัดเลือก 2 ผู้ชนะร่วมเป็นดาวดวงใหม่กับศิลปินดัง</lead>
<neck></neck>
<body><p><persName>นายธีรพันธุ์ ศิริสุนทรไพบูลย์</persName> ผู้อำนวยการฝ่ายพัฒนาผลิตภัณฑ์และบริการ บริษัท ฮัทชิสัน ซีเอที ไวร์เลส มัลติมีเดีย จำกัด หรือ ฮัทช์ กล่าวว่า กิจกรรม ฮัทช์ ทาเลนท์ เป็นกิจกรรมที่ฮัทช์จัดขึ้น เพื่อเป็นการขอบคุณและส่งมอบความสุขให้แก่ลูกค้าฮัทช์โดยเฉพาะ ซึ่งลูกค้าสามารถเข้าร่วมแข่งขันผ่านเว็บไซต์ www.hutchtalent.comที่มีคลังเพลงคาราโอเกะกว่า 1 หมื่นเพลงจากแกรมมี่ได้ไม่จำกัด พร้อมกันนี้ฮัทช์ได้มอบรางวัลพิเศษสุดให้แก่ผู้ที่ชื่นชอบการร้องเพลง และมีความฝันอยากเป็นศิลปิน โดยโปรดิวเซอร์ของแกรมมี่ จะทำการโปรดิวส์เพลงใหม่ให้แก่ผู้ชนะในกิจกรรมนี้โดยเฉพาะ และเพลงของผู้ชนะทั้งสองท่านจะถูกนำไปรวมกับเพลงของศิลปินชั้นนำของแกรมมี่อีก 8 คน ในอัลบั้ม Value of Love ซึ่งกำหนดจะวางแผงประมาณปลายปีนี้</p>
<p>"กิจกรรม ฮัทช์ ทาเลนท์ แตกต่างจากเวทีอื่นตรงที่การเข้าร่วมกิจกรรมสามารถทำได้อย่างง่ายๆ ผ่านเว็บไซต์ ผู้แข่งขันสะดวกร้องเพลงที่ไหน เมื่อไหร่ ก็ได้ อัพโหลดเพลงได้ไม่จำกัด และไม่ต้องผ่านขั้นตอนการประกวดแบบเดิมๆ ที่สำคัญผู้ชนะได้เป็นศิลปินแน่นอน” <persName>นายธีรพันธุ์</persName>กล่าว </p>
<p><persName>นายนิรันดร ทนงศักดิ์มนตรี</persName> ผู้อำนวยการอาวุโสฝ่ายการตลาดธุรกิจดิจิทัล บริษัท จีเอ็มเอ็ม แกรมมี่ จำกัด (มหาชน) กล่าวว่า กิจกรรมดังกล่าวเป็นอีกหนึ่งกิจกรรมที่สอดคล้องกับนโยบายของบริษัท และถือเป็นความร่วมมือทั้งด้านเทคโนโลยีและบริการ ที่โปรโมททั้งสินค้าและบริการของทั้งฮัทช์และแกรมมี่ ที่สอดคล้องกับไลฟ์สไตล์ของกลุ่มเป้าหมาย โดยผู้ที่เข้าร่วมและชนะการแข่งขันจะได้ร้องเพลงในอัลบั้ม กับศิลปินชั้นนำของแกรมมี่ ซึ่งจะกำหนดออกวางแผงเดือนตุลาคมนี้</p></body>
</news>
