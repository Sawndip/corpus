<teiHeader>
<fileDesc>
<titleStmt>
  <title>สหรัฐปัดคาร์ราดีน‘ออโต้ อิโรติค’  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52008  </bibl>
</sourceDesc>
</fileDesc>
</teiHeader>
<news>
<headline>สหรัฐปัด<persName>คาร์ราดีน</persName>‘ออโต้ อิโรติค’</headline>
<lead>นักนิติวิทยาศาสตร์ในสหรัฐชี้ “<persName>คาร์ราดีน</persName>” ไม่ได้ฆ่าตัวตาย แต่ยังไม่ชี้ชัดเหตุใดสิ้นชีพ</lead>
<neck></neck>
<body><p><persName>ไมเคิล บาเดน</persName> นักนิติวิทยาผู้ชันสูตรศพ <persName>เดวิด คาร์ราดีน</persName> ตำนานกังฟูระดับโลกที่เสียชีวิตในไทยเมื่อสัปดาห์ที่ผ่านมา เปิดเผยวานนี้ว่า นักแสดงวัย 72 ปีรายนี้ไม่ได้ฆ่าตัวตาย แต่ยังไม่สามารถระบุ ได้อย่างชัดเจนถึงสาเหตุการเสียชีวิต </p>
<p>“จากการชันสูตรและหลักฐานแวดล้อม ทำให้มีเหตุผลให้เชื่อได้ว่า คาร์ราดีนไม่ได้เสียชีวิตเพราะการฆ่า ตัวตาย” <persName>บาเดน</persName> ระบุในแถลงการณ์ เปิดเผยโดยโฆษกของครอบครัว<persName>คาร์ราดีน</persName> </p>
<p>“อย่างไรก็ดี เราจำเป็นต้องรอข้อมูลเพิ่มเติมจากการสืบสวนในไทย รวมทั้งผลแล็บอาชญากรรม และการตรวจสารพิษ ซึ่งยังคงอยู่ในระหว่างการตรวจสอบ ก่อนถึงจะสรุปสาเหตุของการเสียชีวิตได้” <persName>บาเดน</persName> ระบุ </p>
<p>ที่ผ่านมา <persName>บาเดน</persName> เป็นผู้เชี่ยวชาญ ที่มักจะได้รับการติดต่อให้เป็นพยาน ฝ่ายจำเลยในคดีอาชญากรรมรายใหญ่หลายคดี รวมไปถึงคดีของ <persName>โอ.เจ. ซิมป์สัน</persName> นักอเมริกันฟุตบอลชื่อดัง และ <persName>ฟิล สเปกเตอร์</persName> ผู้มีอิทธิพลในวงการเพลง และครั้งนี้<persName>บาเดน</persName>ได้รับการติดต่อจากครอบครัวของ<persName>คาร์ราดีน</persName>ให้เป็นผู้ชันสูตรศพ<persName>คาร์ราดีน</persName>เป็นครั้งที่สอง </p>
<p>ก่อนหน้านี้ตำรวจไทยเชื่อว่า <persName>คาร์ราดีน</persName>เสียชีวิตจากอุบัติเหตุระหว่างการกระตุ้นอารมณ์ทางเพศด้วย วิธีการพิสดาร โดยพบศพ <persName>คาร์ราดีน</persName>เมื่อวันที่ 4 มิ.ย. ในท่าเปลือยและมีเชือกรัดที่คอและอวัยวะเพศ ภายใน ตู้เสื้อผ้าของโรงแรมแห่งหนึ่งในกรุงเทพฯ โดยอดีตพระเอกภาพยนตร์ชุดเกี่ยวกับกังฟูดังกล่าวอยู่ระหว่างการถ่ายทำภาพยนตร์เรื่องใหม่ “Stretch” ในไทย </p>
<p>ผลการชันสูตรศพเบื้องต้นในไทย เผยว่า นักแสดงรุ่นใหญ่ดังกล่าวเสียชีวิตจากอาการขาดออกซิเจน และไม่พบร่องรอยการต่อสู้แต่อย่างใด </p>
<p>อย่างไรก็ดี ครอบครัวของ<persName>คาร์ราดีน</persName>ปฏิเสธผลการชันสูตรดังกล่าวที่ชี้นำว่า<persName>คาร์ราดีน</persName>ฆ่าตัวตาย โดยเชื่อว่าการเสียชีวิตในครั้งนี้อาจมีส่วนเกี่ยวข้องกับข้อขัดแย้งระหว่างกลุ่มมาเฟีย ที่มีความชำนาญด้านศิลปะการป้องกันตัว </p>
<p>ด้วยเหตุนี้ ครอบครัวของ<persName>คาร์ราดีน</persName>จึงได้ร้องขอให้หน่วยสืบสวนสอบสวนกลางสหรัฐ (เอฟ บีไอ) และบาเดน เข้ามาช่วยสืบคดีดังกล่าว ขณะที่เอฟบีไอยังไม่ได้ยืนยันว่าจะร่วมการสืบสวนคดีแต่อย่างใด</p></body>
</news>
