<teiHeader>
<fileDesc>
<titleStmt>
  <title>"ไทยคม"ทุ่ม10ล้านจัดเอฟเอ คัพ แชมป์ลิ่วชิงเอเชีย-สมัคร 15 มิ.ย.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923656.php?news_id=28923656  </bibl>
</sourceDesc>
</fileDesc>
</teiHeader>
<news>
<headline>"ไทยคม"ทุ่ม10ล้านจัดเอฟเอ คัพ แชมป์ลิ่วชิงเอเชีย-สมัคร 15 มิ.ย.</headline>
<lead>"มูลนิธิไทยคม" รับบทสปอนเซอร์ใหญ่จับมือพันธมิตรทุ่มงบประมาณกว่า 10 ล้านบาทฟื้นคืนชีพลูกหนังน็อคเอาท์ “เอฟเอ คัพ 2009” ชิงเงินรางวัลรวม 3 ล้านบาท ทีมแชมป์ได้สิทธิไปชิงแชมป์เอเชียรายการ “เอเอฟซี คัพ”</lead>
<neck></neck>
<body><p>ที่โรงแรมเรดิสัน เมื่อวันที่ 12 มิ.ย. <persName>นายวรวีร์ มะกูดี</persName> นายกสมาคมฟุตบอลแห่งประเทศไทย พร้อมด้วย <persName>ยิ่งลักษณ์ ชินวัตร</persName> จากมูลนิธิไทยคม, <persName>พีระ ฟองดาวิรัตน์</persName> รองผู้ว่าการการกีฬาแห่งประเทศไทย (กกท.) และ<persName>พงษ์ศักดิ์ ผลอนันต์</persName> ประธานกรรมการบริหาร บมจ.สยามปอร์ต ซินดิเคท ร่วมแถลงข่าวจัดการแข่งขันฟุตบอล "มูลนิธิไทยคม เอฟเอ คัพ 2009"</p>
<p>โดยพลิกฟื้นฟุตบอลน็อคเอาท์ของสมาคมฟุตบอลไทย กลับมาจัดเป็นครั้งแรกในรอบ 10 ปี มี มูลนิธิไทยคม การกีฬาแห่งประเทศไทย และ บมจ.สยามสปอร์ต ซินดิเคท สนับสนุน โดยมูลนิธิไทยคมสนับสนุนไม่ต่ำกว่า 10 ล้านบาท เป็นเงินรางวัล 3 ล้านบาท</p>
<p>มีทีมร่วมแข่งขัน 64 ทีม ประกอบด้วย 16 ทีมจากไทยพรีเมียร์ลีก 16 ทีมจากดิวิชั่น 1 และ 32 ทีมจากดิวิชั่น 2 ถ้วยพระราชทาน ข, ค, ง โดยรอบแรกจะเปิดรับสมัครทีมดิวิชั่น 2 ถ้วยพระราชทาน ข, ค, ง ในวันที่ 15-20 มิ.ย. ที่สมาคมฟุตบอล ก่อนจะเริ่มแข่งขันในวันที่ 27-28 มิ.ย.และ 4-5 ก.ค. ที่สนามหนองจอก และสนามจุฬาลงกรณ์</p>
<p>สำหรับรอบชิงชนะเลิศแข่งขันวันที่ 21 ต.ค. เวลา 17.00 น. ที่ราชมังคลากีฬา ทีมแชมป์ได้รับเงินรางวัล 1 ล้านบาท พร้อมได้สิทธิไปแข่งขันฟุตบอลชิงแชมป์สโมสรเอเชียรายการ “เอเอฟซี คัพ” รวมถึงได้สิทธิเข้าชิงถ้วยพระราชทานประเภท ก กับทีมแชมป์ไทยพรีเมียร์ลีก ส่วนรองแชมป์ได้ 5 แสนบาท</p></body>
</news>
