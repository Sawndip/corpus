<teiHeader>
<fileDesc>
<titleStmt>
  <title>กมธ.ตปท.ร้องกก.ค้านขึ้นทะเบียนพระวิหาร  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-15 17:53:48  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180775  </bibl>
</sourceDesc>
</fileDesc>
</teiHeader>
<news>
<headline>กมธ.ตปท.ร้องกก.ค้านขึ้นทะเบียนพระวิหาร</headline>
<lead>กรรมาธิการต่างประเทศ ร้อง กรรมการมรดกโลกไทย ทำแผนคัดค้านขึ้นทะเบียนปราสาทพระวิหารเป็นมรดกโลก</lead>
<neck></neck>
<body><p><persName>น.ส.รัชดา ธนาดิเรก</persName> ส.ส.กรุงเทพมหานคร พรรคประชาธิปัตย์ ในฐานะ โฆษกคณะกรรมาธิการต่างประเทศ เปิดเผยว่า จากการลงพื้นที่จังหวัดศรีสะเกษ ของคณะกรรมาธิการ พบว่า สถานการณ์บริเวณชายแดนไทย-กัมพูชา ไม่ได้ตึงเครียดตามที่ปรากฏเป็นข่าว โดยประชาชนทั้ง 2 ประเทศ ยังเดินทางข้ามพรมแดนได้ตามปกติ ขณะที่ทางฝ่ายทหาร ก็ยังคงมีความสัมพันธ์อันดีต่อกัน ทั้งนี้ ในการประชุมคณะกรรมการมรดกโลก ครั้งที่ 34 ที่ประเทศบราซิล ที่จะมีการพิจารณาการขึ้นทะเบียนปราสาทพระวิหารเป็นมรดกโลก ทางคณะกรรมาธิการ เรียกร้องให้ คณะกรรมการมรดกโลกของไทยจัดทำแผนดำเนินการคัดค้านการขึ้นทะเบียนให้ชัดเจน ว่าจะมีแนวทางการเจรจาอย่างไร ที่จะทำให้คณะกรรมการมรดกโลกครั้ง 21 ประเทศ มีความเห็นไปในแนวทางเดียวกับประเทศไทย นอกจากนี้ คณะกรรมาธิการ ยังเรียกร้องให้กระทรวงการต่างประเทศ เร่งประชาสัมพันธ์ให้ประชาชนทั้งชาวไทยและต่างชาติ ได้เข้าใจสถานการณ์ชายแดนไทย-กัมพูชาในขณะนี้ว่าไม่ได้มีความตึงเครียดตามที่มีกระแสข่าว</p></body>
</news>
