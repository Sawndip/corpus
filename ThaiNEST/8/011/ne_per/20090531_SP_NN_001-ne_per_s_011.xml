<teiHeader>
<fileDesc>
<titleStmt>
  <title>ภูริปัญคู่วสวัตต์ซิวแชมป์กอล์ฟนักเรียนของสพก.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163824  </bibl>
</sourceDesc>
</fileDesc>
</teiHeader>
<news>
<headline><persName>ภูริปัญ</persName>คู่<persName>วสวัตต์</persName>ซิวแชมป์กอล์ฟนักเรียนของสพก.</headline>
<lead>กอล์ฟ สพก.นักเรียนชิงแชมป์ประเทศไทยสนามสุดท้าย สู้กันมันหยด แชมป์ประเภทบุคคลหญิงต้องดวลเพลย์ออฟตัดสิน ก่อนที่ <persName>ภูริปัญ จังทองศิริ</persName> ตัวแทนกรุงเทพมหานครเข้าป้ายคว้าแชมป์ ส่วนประเภทบุคคลชาย <persName>วสวัตต์ วรรณศิลปิน</persName> 2 วันหวด 1 อันเดอร์พาร์ คว้าแชมป์ได้เช่นเดียวกัน การแข่งขันกอล์ฟ สพก.นักเรียนชิงแชมป์ประเทศไทย รอบชิงชนะเลิศ ที่สนามกอล์ฟ สยาม คันทรี่คลับ แพลนเทชั่นพัทยา มีนักกอล์ฟที่ผ่านการคัดเลือกจาก 7 สนามทั่วทุกภาคของประเทศไทย เข้าร่วมทำการแข่งขัน ซึ่งการแข่งขันในรอบสุดท้ายจะคัดเอานักกอล์ฟที่ เป็นตัวแทนนักกอล์ฟนักเรียนไทยเข้าแข่งขันกีฬานักเรียนอาเซี่ยนในวันที่ 26 - 27 ก.ค. นี้</lead>
<neck></neck>
<body><p>ช่วงเช้าวันแรก มีฝนโปรยลงมาเล็กน้อย และการขับเคี่ยวเป็นไปอย่างสูสี โดยในประเภทบุคคลชาย <persName>วสวัตต์ วรรณศิลปิน</persName> นักกอล์ฟวัย 16 ปีจากสาธิตประสานมิตรพลาดออกโบกี้ในหลุมสุดท้าย ทำให้คะแนนหล่นลงมาเป็นผู้นำร่วมกับ <persName>กิตติคุณ ปูติสานนท์</persName>จาก สาธิตพิบูลย์บำเพ็ญ ชลบุรี โดยตีเข้ามาสแควร์พาร์ 72 ส่วนอันดับ3 เป็น <persName>กษิดิศ เล็บครุฑ</persName> จาก ปราจีณราษฎรอำรุง ปราจีณบุรี ตีเกินไป 1 โอเวอร์พาร์ ส่วนบุคคลหญิงวันแรกมีผู้นำร่วมกันหลายคน ในวันที่ 2 สภาพอากาศเป็นใจ ลมไม่แรงมาก หลายคนทำคะแนนได้ดีขึ้น โดยเฉพาะ <persName>ปฤณ ศิริสมหมาย</persName> แชมป์เอเชียหมาดๆ ตัวแทนภาคกลาง จาก บดินทรเดชา ตีเข้ามา 3 อันเดอร์พาร์ พลาดแชมป์เนื่องจากวันแรกตีเกินไปถึง 5 โอเวอร์พาร์ คะแนนรวม 146 ส่วนแชมป์รายการนี้วสวัตต์ วรรณศิลปินจากสาธิตประสานมิตรฟอร์มสม่ำเสมอมากวันสุดท้ายตี 1 อันเดอร์พาร์ คะแนนรวมสองวัน 143 ส่วนผู้นำร่วมในวันแรก <persName>กิตติคุณ ปูติสานนท์</persName> วันที่สองตีเกินไป 3 โอเวอร์พาร์รวมสองวัน 147 หล่นไปอยู่อันดับ 3</p>
<p>ด้านบุคคลหญิงสู้กันสนุก โดยกลุ่มผู้นำในวันแรกพลาดบนกรีนกันเยอะในขณะที่<persName>ภูริปัญ จังทองศิริ</persName> จาก โยธินบูรณะ และ <persName>ปวริศา ยกทวน</persName> ตัวแทนภาคใต้ จาก กัลยาณีศรีธรรมราช นครศรีธรรมราช ที่ตามหลังผู้นำ 3 สโตรค วันสุดท้ายฟอร์มดี ตีเกินไปสองสโตรคทั้งคู่คะแนนรวมสองวันเท่ากันที่ 152 ต้องไปเพลย์ออฟตัดสินหาแชมป์ปรากฏว่า<persName>ภูริปัญ จังทองศิริ</persName>นิ่งกว่าเซฟพาร์ได้ขณะที่<persName>ปวริศา</persName>ตีออกดับเบิ้ลโบกี้ทำให้ภูริปัญ คว้าแชมป์ไปครองแบบพลิกความคาดหมาย </p></body>
</news>
