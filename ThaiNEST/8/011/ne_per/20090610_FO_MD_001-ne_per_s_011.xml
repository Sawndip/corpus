<teiHeader>
<fileDesc>
<titleStmt>
  <title>กลุ่มแคร์นส์’สร้างโอกาสฟื้นซากเจรจา ‘รอบโดฮา  </title>
  <author>รอยเตอร์  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-10 21:28:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000065043  </bibl>
</sourceDesc>
</fileDesc>
</teiHeader>
<news>
<headline>กลุ่มแคร์นส์’สร้างโอกาสฟื้นซากเจรจา ‘รอบโดฮา</headline>
<lead>การเจรจาการค้าโลกรอบโดฮา ซึ่งล้มลุกคลุกคลานมาตลอด กำลังมีโอกาสทองที่จะคืบหน้าบรรลุข้อตกลงกันอย่างเฉิดฉัน ภายหลังจากผู้เล่นรายสำคัญ ๆ เช่นสหรัฐฯ ส่งสัญญาญแสดงความมุ่งมั่นครั้งใหม่ ทั้งนี้จากแถลงการณ์เมื่อวานนี้(9)ของกลุ่ม “แคร์นส์” ซึ่งเป็นกลุ่มประเทศผู้ส่งออกสินค้าเกษตรชั้นนำของโลก</lead>
<neck></neck>
<body><p>บรรดารัฐมนตรีการค้าที่เป็นสมาชิกองค์การการค้าโลก(WTO)ทั้งหลาย เกือบจะทำข้อตกลงและปิดการเจรจารอบโดฮากันได้เมื่อเดือนกรกฎาคมปี 2008 แต่ท้ายที่สุดกลับสะดุดลง เนื่องจากเกิดข้อพิพาทระหว่างสหรัฐฯกับประเทศตลาดเฟื่องฟูใหม่ ซึ่งมีอินเดียเป็นหัวโจกในข้อตกลงเรื่องการช่วยเหลือชาวนาในประเทศยากจน</p>
<p> "กลุ่มแคร์นส์” อันประกอบด้วย 19 ชาติ ซึ่งเป็นผู้ส่งออกสินค้าเกษตรมากว่า 25 เปอร์เซ็นต์ของโลก กล่าวในแถลงการณ์ตอนท้ายของประชุมที่บาหลีของอินโดนีเซียว่า ผู้แทนการค้าจากสหรัฐฯ, ยุโรปและอินเดีย ต่างแสดงออกถึงความมุ่งมั่นครั้งใหม่ เพื่อหาบทสรุปของการประชุมรอบโดฮา ซึ่งเริ่มต้นตั้งแต่ปี 2001</p>
<p> "แขกพิเศษเหล่านี้บอกว่า จะมุ่งมั่นร่วมกับกลุ่มแคร์นส์เพื่อฟื้นคืนการเจรจากการค้าดังกล่าว อันจะนำไปสู่บทสรุปของการประชุมรอบโดฮา ภายในระยะเวลาสั้นที่สุดเท่าที่เป็นไปได้" แถลงการณ์ระบุ พร้อมกับเสริมว่า "ผลลัพธ์นี้(การบรรลุข้อตกลงในการเจรจารอบโดฮา) อยู่ไม่เกินเอื้อม และเราจะทำให้สำเร็จ"</p></body>
</news>
