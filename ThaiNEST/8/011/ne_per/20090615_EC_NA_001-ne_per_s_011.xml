<teiHeader>
<fileDesc>
<titleStmt>
  <title>ออมสินหนุนสร้างระบบน้ำประปาสมุทรสาคร  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-15 15:51:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090615/51329/%e0%b8%ad%e0%b8%ad%e0%b8%a1%e0%b8%aa%e0%b8%b4%e0%b8%99%e0%b8%ab%e0%b8%99%e0%b8%b8%e0%b8%99%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%a3%e0%b8%b0%e0%b8%9a%e0%b8%9a%e0%b8%99%e0%b9%89%e0%b8%b3%e0%b8%9b%e0%b8%a3%e0%b8%b0%e0%b8%9b%e0%b8%b2%e0%b8%aa%e0%b8%a1%e0%b8%b8%e0%b8%97%e0%b8%a3%e0%b8%aa%e0%b8%b2%e0%b8%84%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ออมสินหนุนสร้างระบบน้ำประปาสมุทรสาคร</headline>
<lead>แบงก์ออมสิน สนับสนุนโครงการก่อสร้างระบบการผลิตน้ำประปา เทศบาลนครสมุทรสาคร</lead>
<neck></neck>
<body><p>ในวันนี้ (15 มิ.ย.) ณ ห้องประชุมสภาเทศบาลนครสมุทรสาคร อำเภอเมือง จังหวัดสมุทรสาคร ได้มีพิธีลงนามสัญญาสนับสนุนทางการเงิน โครงการก่อสร้างระบบการผลิตน้ำประปาแบบผิวดิน ระหว่าง ธนาคารออมสิน กับ เทศบาลนครสมุทรสาคร โดยมี <persName>นายวีระยุทธ เอี่ยมอำภา</persName> ผู้ว่าราชการจังหวัดสมุทรสาคร <persName>นายกุลวัชร หงษ์คู</persName> นายกเทศมนตรีนครสมุทรสาคร และ <persName>นายเลอศักดิ์ จุลเทศ</persName> ผู้อำนวยการธนาคารออมสิน ให้เกียรติเป็นประธานในพิธี พร้อมด้วยผู้บริหารจากทั้ง 2 หน่วยงาน และสื่อมวลชนร่วมเป็นสักขีพยาน</p>

<p><persName>นายเลอศักดิ์ จุลเทศ</persName> ผู้อำนวยการธนาคารออมสิน เปิดเผยว่า ธนาคารออมสินมีความยินดีเป็นอย่างยิ่งที่ได้เป็นกลไกส่วนหนึ่งในการพัฒนาโครงสร้างพื้นฐานในระดับท้องถิ่น รวมถึงโครงการก่อสร้างระบบการผลิตน้ำประปาแบบผิวดิน ซึ่งเทศบาลนครสมุทรสาครเป็นผู้ดำเนินการ โดยธนาคารออมสินให้การสนับสนุนผ่านโครงการสินเชื่อเพื่อพัฒนาองค์กรปกครองส่วนท้องถิ่น ซึ่งเม็ดเงินจากสินเชื่อดังกล่าวจะนำไปสู่การหมุนเวียนในระบบเศรษฐกิจอย่างบูรณาการ ทั้งจากการจ้างงาน การซื้อขายวัสดุอุปกรณ์เพื่อก่อสร้าง และอื่นๆ ซึ่งจะเป็นส่วนสำคัญในการร่วมผลักดันคุณภาพชีวิตของประชาชนในพื้นที่เทศบาลสมุทรสาคร</p>

<p>ทั้งนี้ ที่ผ่านมาธนาคารออมสิน ได้มีส่วนร่วมให้การสนับสนุนด้านการเงินแก่ภาครัฐ ผ่านวิธีการหลากหลายรูปแบบ อาทิ การให้สินเชื่อ การลงทุน รวมถึงการมอบเงินเพื่อเป็นสาธารณประโยชน์ ซึ่งเป็นผลดีต่อประเทศและประชาชนให้มีคุณภาพชีวิตที่ดีขึ้น รวมถึงการเป็นแหล่งทุนซึ่งเป็นอีกวิธีการหนึ่งในการเพิ่มสภาพคล่อง โดยเฉพาะในระดับท้องถิ่นที่ยังจำเป็นต้องใช้งบประมาณเพื่อพัฒนาพื้นที่</p>

<p>สำหรับโครงการสินเชื่อเพื่อพัฒนาองค์กรปกครองส่วนท้องถิ่น ธนาคารออมสินได้เริ่มดำเนินการเมื่อปี 2549 โดยปัจจุบันมีโครงการขององค์กรปกครองส่วนท้องถิ่น (อปท.) ได้รับการสนับสนุนด้านการเงินไปแล้วจำนวนกว่า 128 โครงการ คิดเป็นวงเงินสินเชื่อรวมกว่า 5,000 ล้านบาท ขณะที่อปท.ทั่วประเทศนั้นมีจำนวนรวมประมาณ 1,700 แห่ง ซึ่งธนาคารออมสินพร้อมที่จะเข้าร่วมสนับสนุนการพัฒนาท้องถิ่นทั่วประเทศต่อไป</p>

<p>“หวังเป็นอย่างยิ่งว่า การสนับสนุนโครงการนี้จะทำให้เทศบาลสมุทรสาครมีระบบผลิตน้ำประปาที่สะอาด น้ำประปามีคุณภาพ และส่งผลให้คุณภาพชีวิตของประชาชนในพื้นที่ดีขึ้นตามลำดับ” <persName>นายเลอศักดิ์</persName> กล่าว</p>

<p><persName>นายกุลวัชร หงษ์คู</persName> นายกเทศมนตรีนครสมุทรสาคร กล่าวว่า โครงการดังกล่าวได้รับการสนับสนุนด้านการเงินจากธนาคารออมสิน คิดเป็นวงเงินรวมประมาณ 415 ล้านบาท เพื่อนำไปดำเนินการเปลี่ยนแปลงการก่อสร้างระบบการผลิตน้ำประปาจากเดิมเป็นแบบผิวดิน เนื่องจากที่ผ่านมาเทศบาลฯประสบปัญหาน้ำประปาไม่มีคุณภาพ มีอุณหภูมิสูง รสกร่อย และตะกอนขุ่น นำมาดื่มไม่ได้ ขณะเดียวกันยังมีชาวบ้านจำนวนมากที่ใช้น้ำดิบจากใต้ดิน (น้ำบาดาล) ทำให้พื้นดินทรุดตัวลงทุกปี เทศบาลนครสมุทรสาครจึงต้องการแก้ไขปัญหานี้อย่างเร่งด่วน โดยใช้น้ำดิบจากคลองชลประทานดี 7 แต่เนื่องจากเทศบาลมีเงินทุนไม่เพียงพอ จึงต้องขอรับการสนับสนุนจากสถาบันการเงิน ซึ่งได้รับความช่วยเหลือจากธนาคารออมสินเป็นอย่างดี</p></body>
</news>
