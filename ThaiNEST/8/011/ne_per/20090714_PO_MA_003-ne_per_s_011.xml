<teiHeader>
<fileDesc>
<titleStmt>
  <title>อดีตส.ส.อีสานปชป."ไขก๊อก" "ยุทธพงศ์"อ้างทบทวนตัวเอง  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol02140752&sectionid=0133&day=2009-07-14  </bibl>
</sourceDesc>
</fileDesc>
</teiHeader>
<news>
<headline>อดีตส.ส.อีสานปชป."ไขก๊อก" "<persName>ยุทธพงศ์</persName>"อ้างทบทวนตัวเอง</headline>
<lead>"<persName>ยุทธพงศ์ จรัสเสถียร</persName>" มือปราบรถดับเพลิง อดีต ส.ส.มหาสารคาม ยื่นใบลาออกจาก ปชป. หลังอยู่ใต้ร่มเงานาน 10 ปี อ้างขอเวลาทบทวนตัวเองสักระยะ ปัดยังไม่คิดไปสังกัดพรรคอื่น</lead>
<neck></neck>
<body><p><persName>นายยุทธพงศ์ จรัสเสถียร</persName> อดีต ส.ส.มหา สารคาม พรรคประชาธิปัตย์ เปิดเผยว่า เมื่อเช้าวันที่ 13 กรกฎาคมที่ผ่านมา ได้ยื่นหนังสือลาออกจากการเป็นสมาชิกพรรคประชาธิปัตย์อย่างเป็นทางการแล้ว ถือว่ามีผลโดยสมบูรณ์นับตั้งแต่วันนี้เป็นต้นไป "ต้องขอบคุณพรรค ประชาธิปัตย์ ที่ทำให้ผมได้เกิด เติบโต และทำงานทางการเมืองมาตลอดระยะ 10 ปีเต็ม เนื่องจากวันนี้ ไม่ได้มีสถานะของความเป็น ส.ส. อีกทั้งเห็นว่า พรรคประชาธิปัตย์เติบใหญ่จนได้กลับมาเป็นรัฐบาลอีกครั้ง จึงตัดสินใจลาออก โดยไม่ได้มีความโกรธเคือง หรือน้อยเนื้อต่ำใจใดๆ เพียงแค่ต้องการกลับไปนั่งคิดและทบทวนเกี่ยวกับอนาคตทางการเมืองสักระยะ" <persName>นายยุทธพงศ์</persName>กล่าว</p>
<p>ผู้สื่อข่าวถามว่า มีการปรึกษาใครก่อนที่จะตัดสินใจหรือไม่ <persName>นายยุทธพงศ์</persName>กล่าวว่า "ยอมรับว่าไม่ได้ปรึกษาใคร เป็นการตัดสินใจด้วยตัวเอง ต้องขอโทษผู้ใหญ่หลายๆ คนที่ให้โอกาส"</p>
<p>เมื่อถามว่า เป็นเพราะขุดคุ้ยโครงการทุจริตการจัดซื้อเรือดับเพลิงของกรุงเทพ มหานคร (กทม.) มูลค่ากว่า 6,700 ล้านบาท จนทำให้เกิดปัญหากับแกนนำพรรคประชาธิปัตย์หลายคนหรือไม่ <persName>นายยุทธพงศ์</persName>กล่าวว่า "ไม่เกี่ยวกัน การดำเนินการเรื่องดังกล่าวถือเป็นการทำหน้าที่ของประชาชน คนหนึ่ง ที่เห็นความไม่ชอบมาพากลจากโครงการดังกล่าว"</p>
<p>ถามว่า ในการเลือกตั้งครั้งหน้าจะลงสมัคร ส.ส.อีกหรือไม่ และลงในนามพรรคการเมืองใด <persName>นายยุทธพงศ์</persName>กล่าวว่า "ตอนนี้ยังไม่คิดสมัครเข้าพรรคการเมืองใด เพราะต้องการกลับมาทบทวนและปรับปรุงบทบาททางการเมือง เนื่องจากทำงานการเมืองมานานถึงสิบปี และช่วงเวลาที่เหลือนับจากนี้ จะทำธุรกิจส่วนตัว ดูแลกิจการของครอบครัว"</p>
<p>อนึ่ง <persName>นายยุทธพงศ์</persName>เป็นสมาชิกพรรคประชาธิปัตย์เมื่อปี 2543 ได้รับการเลือกตั้งเป็น ส.ส. เมื่อปี 2544 มีบทบาทการเมืองในฐานะผู้เปิดโปงโครงการจัดซื้อรถดับเพลิงและเรือดับเพลิงของ กทม. ที่ไม่โปร่งใส อีกทั้งยังเคยเป็นกรรมการบริหารพรรคประชาธิปัตย์ 2 สมัย เมื่อปี 2547,2548 เป็นรองโฆษกพรรคประชาธิปัตย์ และผู้ช่วยเลขาธิการพรรคประชาธิปัตย์</p></body>
</news>
