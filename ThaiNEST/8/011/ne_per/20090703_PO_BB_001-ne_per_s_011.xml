<teiHeader>
<fileDesc>
<titleStmt>
  <title>ก.ตร.เห็นชอบโยกย้ายตำรวจตามโครงสร้างใหม่  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-03 17:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090703/57264/%e0%b8%81.%e0%b8%95%e0%b8%a3.%e0%b9%80%e0%b8%ab%e0%b9%87%e0%b8%99%e0%b8%8a%e0%b8%ad%e0%b8%9a%e0%b9%82%e0%b8%a2%e0%b8%81%e0%b8%a2%e0%b9%89%e0%b8%b2%e0%b8%a2%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%95%e0%b8%b2%e0%b8%a1%e0%b9%82%e0%b8%84%e0%b8%a3%e0%b8%87%e0%b8%aa%e0%b8%a3%e0%b9%89%e0%b8%b2%e0%b8%87%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>ก.ตร.เห็นชอบโยกย้ายตำรวจตามโครงสร้างใหม่</headline>
<lead>ก.ตร. มีมติเห็นชอบแต่งตั้งโยกย้ายข้าราชการตำรวจ ตามโครงสร้างใหม่ ส่วนใหญ่ 95% อยู่ตำแหน่งเดิม คาดมีผลบังคับใช้ 16 ส.ค.นี้</lead>
<neck></neck>
<body><p>ที่ประชุม ก.ตร. มีมติเห็นชอบแต่งตั้งโยกย้ายข้าราชการตำรวจ ตามโครงสร้างใหม่ ตามที่บอร์ดกลั่นกรองเสนอ มีรายงานผู้บัญชาการตำรวจภูธรภาค 2 อาจถูกโยกมานั่งสำนักงานกำลังพล คาดผลพวงจากปล่อยม็อบเสื้อแดงบุกที่ประชุมอาเซียน พัทยา</p>
<p><persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง   เป็นประธานการประชุมคณะกรรมการข้าราชการตำรวจ หรือ ก.ตร. แต่งตั้งโยกข้าราชการตำรวจ ตามโครงสร้างใหม่ของสำนักงานตำรวจแห่งชาติ  ซึ่งโครงสร้างใหม่นั้น จะมีการปรับเกลี่ยและแต่งตั้งระดับผู้บัญชาการทั้งสิ้น 30 ตำแหน่ง รองผู้บัญชาการ 146 ตำแหน่ง และผู้บังคับการ 257 ตำแหน่ง</p>
<p>ภายหลังการประชุม <persName>พล.ต.อ.วัชรพล ประสารราชกิจ</persName> โฆษกสำนักงานตำรวจแห่งชาติ เปิดเผยที่ประชุม ก.ตร.มีความเห็นชอบตามบอร์ดกลั่นกรองเสนอ  รวมทั้งสิ้น 105,000 ตำแหน่ง และพิจารณาตามคุณสมบัติและความจำเป็น โดยจะนำขึ้นทูลเกล้าทูลกระหม่อมให้ทรงลงพระปรมาภิไธย เพื่อให้มีผลบังคับใช้วันที่ 16 สิงหาคมนี้ ส่วนใหญ่มากกว่าร้อยละ 95 อยู่ในตำแหน่งเดิม </p>
<p>ส่วนตำแหน่งที่มีการแต่งตั้งเพิ่มเติมมี 10 ตำแหน่งในระดับรองผู้บังคับการขึ้นเป็นผู้บังคับการ และระดับผู้บัญชาการตามโครงสร้างใหม่อีก 4 ตำแหน่ง คือสำนักยุทธศาสตร์ สำนักงานงบประมาณและการเงิน  สำนักงานกำลังพล และสำนักงานส่งกำลังบำรุง </p>
<p>สำหรับการโยกย้ายครั้งนี้มีรายงานว่าระดับผู้บัญชาการส่วนใหญ่อยู่ในระดับเดิม ส่วนที่มีการปรับเปลี่ยน อาทิ <persName>พล.ต.ท.เกรียงศักดิ์ สุริโย</persName> ผู้บัญชาการตำรวจตระเวนชายแดน จะโยกมานั่งผู้บัญชาการตำรวจภูธรภาค 2 แทน <persName>พล.ต.ท.อัศวิน ณรงค์พันธ์</persName> ถูกโยกมาสำนักงานกำลังพล ซึ่งเป็นกองบัญชาการใหม่ <persName>พล.ต.ท.ณรงค์ ศิริสุนทร</persName> ผู้บัญชาการประจำสำนักงานผู้บัญชาการตำรวจแห่งชาติ ย้ายเป็นผู้บัญชาการตำรวจตระเวนชายแดน </p>
<p><persName>พล.ต.ต.ธนพล สนเทศ</persName> ผู้บังคับการประจำสำนักงานรองผู้บัญชาการตำรวจแห่งชาติ โยกมาเป็นผู้บังคับการตำรวจปฏิบัติการพิเศษ หรือ 191  แทน <persName>พล.ต.ต.ฉันทวิทย์ รามสูตร</persName> ย้ายมานั่งผู้บังคับการศูนย์สืบสวนสอบสวน กองบัญชาการตำรวจนครบาล  <persName>พ.ต.อ.ปรีชา ธิมามนตรี</persName> รองผู้บังคับการศูนย์สืบสวนสอบสวนกองบัญชาการตำรวจนครบาล ขึ้นเป็นผู้บังคับการสำนักงานตรวจคนเข้าเมือง  ส่วน <persName>พล.ต.ต.วิมล เปาอินทร์</persName> ผู้บังคับการตำรวจนครบาล 4 ถูกโยกมานั่งผู้บังคับการจราจร โดยส่ง <persName>พล.ต.ต.สมวุฒิ วรรณพิรุณ</persName> ผู้บังคับการประจำสำนักงานรองผู้บัญชาการตำรวจแห่งชาติมานั่งแทน</p></body>
</news>
