<teiHeader>
<fileDesc>
<titleStmt>
  <title>สบท.ผนึกอาเซียนยกระดับโทรคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-31 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/31/news_29204273.php?news_id=29204273  </bibl>
</sourceDesc>
</fileDesc>
</teiHeader>
<news>
<headline>สบท.ผนึกอาเซียนยกระดับโทรคม</headline>
<lead>สบท. ผนึกสามองค์กรผู้บริโภคอาเซียน ร่วมมือคุ้มครองสิทธิผู้บริโภคด้านโทรคมนาคม หวังยกระดับมาตรฐานบริการเท่าเทียมต่างประเทศ</lead>
<neck></neck>
<body><p><persName>นพ.ประวิทย์ ลี่สถาพรวงศา</persName> ผู้อำนวยการสถาบันคุ้มครองผู้บริโภคในกิจการโทรคมนาคม (สบท.) กล่าวว่า ที่ประชุมร่วมระหว่าง สบท. สภาองค์กรผู้บริโภคอาเซียน สหพันธ์ผู้บริโภคสากล และมูลนิธิเพื่อผู้บริโภคได้ข้อสรุปการแก้ไขปัญหาร่วมกันเพื่อมุ่งคุ้มครอง ผู้บริโภคให้ดียิ่งขึ้น</p>
<p>โดยปัญหาที่พบในปัจจุบันเช่น ผู้ให้บริการมือถือมีระบบการเรียกเก็บค่าบริการที่ไม่เที่ยงตรงกับการใช้งาน การโทรและส่งข้อความรบกวน การละเมิดสิทธิความเป็นส่วนตัว การไม่รู้เท่าทันกฎหมาย ความไม่เสมอภาคในการเข้าถึงบริการ และผลกระทบต่อสุขภาพที่เกิดจากการใช้โทรคมนาคม</p>
<p>ทาง สบท. และสมาคมคุ้มครองผู้บริโภคออสเตรเลีย จะเป็นแกนนำหลักในการทำการสำรวจปัญหาด้านบริการโทรคมนาคมในแต่ละประเทศ แล้วสรุปรายละเอียดทั้งหมดภายในสิ้นปี 2552 ก่อนที่จะเข้าที่ประชุมร่วม โดยจะมีการประชุมปีละ 1 ครั้ง โดยปีหน้าจะจัดประชุมขึ้นที่เวียดนาม เพื่อกำหนดแนวทาง รวมถึงมาตรการที่จะนำไปแก้ไขปัญหาในแต่ละประเทศ</p>
<p>สำหรับในประเทศไทย ก็จะเน้นสำรวจในเรื่องของเอสเอ็มเอสขยะ เรื่องเทเลเซลล์ โดยจะนำแนวทางของออสเตรเลียและฮ่องกงเข้ามาปรับใช้ หวังว่าจะออกเป็นกฎหมายได้ต่อไป</p>
<p>"ปัญหาสำคัญเร่งด่วนที่ทางสถาบันต้องการจะแก้ไข คือปัญหาการโทรขายสินค้า หรือบริการ ตลอดจนส่งข้อความรบกวน โดยสถาบันจะใช้แนวทางของประเทศฮ่องกงและออสเตรเลียจัดทำระบบ “ห้ามโทรรบกวน” เพื่อให้ผู้บริโภคปฏิเสธการรบกวนเหล่านั้นได้" <persName>นพ.ประวิทย์</persName> กล่าว</p>
<p>ด้าน <persName>นางสาวสารี อ๋องสมหวัง</persName> เลขาธิการมูลนิธิผู้บริโภค กล่าวว่า ได้คณะทำงานยังได้กำหนดกรอบการทำงาน และปฏิญญาร่วมกัน ซึ่งจะจัดทำประเด็นรณรงค์ร่วมกัน โดยเฉพาะอย่างยิ่งผลกระทบของการใช้บริการโทรคมนาคมต่อสุขภาพ</p>
<p>การเน้นดำเนินการวิจัย สำรวจเปรียบเทียบระหว่างประเทศในกิจการโทรคมนาคม โดยมีหัวข้อหลักคือการเข้าถึงเท่าเทียม ระบบการจ่ายเงินล่วงหน้า (พรีเพด) ระบบการเรียกเก็บค่าบริการที่เที่ยงตรง และความปลอดภัย การสร้างเว็บไซต์เพื่อการแบ่งปันข้อมูลเกี่ยวกับการคุ้มครองผู้บริโภคใน กิจการโทรคมนาคม</p></body>
</news>
