<teiHeader>
<fileDesc>
<titleStmt>
  <title>กอนซาเลซเผยเคยข้อเท้าพลิกตอนแจกลายเซ็น  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-01 00:28:36  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Tennis/090601_003.html  </bibl>
</sourceDesc>
</fileDesc>
</teiHeader>
<news>
<headline><persName>กอนซาเลซ</persName>เผยเคยข้อเท้าพลิกตอนแจกลายเซ็น</headline>
<lead><persName>เฟร์นานโด กอนซาเลซ</persName> นักหวดหนุ่มชาวชิลี เผยสาเหตุของอาการบาดเจ็บสุดพิลึกในช่วงการเตรียมตัวก่อนทำศึก เฟร้นช์ โอเพ่น ปีนี้ ระบุเจออาการข้อเท้าพลิกเล่นงานระหว่างแจกลายเซ็นหลังจบแมตช์ในรายการที่กรุงโรมเมื่อช่วงต้นเดือนที่ผ่านมา จนต้องรีบกลับเข้าห้องเปลี่ยนเครื่องแต่งตัวเพราะเจ็บสุดๆ เลยทีเดียว</lead>
<neck></neck>
<body><p><persName>เฟร์นานโด กอนซาเลซ</persName> นักเทนนิสหนุ่มชาวชิลี ออกมาเผยว่าการแจกลายเซ็นแฟนเทนนิสถือเป็นเรื่องอันตรายสำหรับตนไปซะแล้ว แม้จะถือเป็นเรื่องธรรมดาสำหรับนักหวดลูกสักหลาดคนอื่นๆ ก็ตาม หลังเจ้าตัวเคยได้รับบาดเจ็บข้อเท้าพลิกอย่างเหลือเชื่อจากการเดินจากลายเซ็นหลังจบแมตช์ในช่วงของการลงแข่งก่อนถึงศึกเทนนิส แกรนด์สแลม เฟร้นช์ โอเพ่น มาแล้ว </p>
<p><persName>กอนซาเลซ</persName> ซึ่งเพิ่งผ่านเข้าสู่รอบ 8 คนสุดท้ายรายการแกรนด์สแลมบนคอร์ตดินที่ โรล็องด์ การ์โรส กรุงปารีส ประเทศฝรั่งเศส ด้วยการเอาชนะ <persName>วิคเตอร์ ฮาเนสคู</persName> จากโรมาเนีย 3 เซตรวด 6-2, 6-4, 6-2 เมื่อวันอาทิตย์ที่ 31 พ.ค.ที่ผ่านมา กล่าวว่า "ผมกำลังแจกลายเซ็นแฟนๆ หลังจบการแข่งขันแมตช์หนึ่งในทัวร์นาเมนต์ที่กรุงโรม เมื่อช่วงต้นเดือนที่ผ่านมา พวกแฟนๆ ร้องเรียกผมจากอีกฝั่งหนึ่งของสนาม และผมก็วิ่งไปก่อนจะข้อเท้าพลิกซะงั้น" </p>
<p>"ผมกลับเข้าไปในห้องเปลี่ยนเครื่องแต่งตัวทันที เพราะผมรู้สึกเจ็บมากๆ เลยทีเดียว นั่นคือเรื่องที่เกิดขึ้น มันแปลกมากๆ ต้องเรียกว่ามันเป็นเรื่องที่แปลกมากๆ เลยทีเดียว" นักหวดหนุ่มชาวชิลี กล่าวในที่สุด</p></body>
</news>
