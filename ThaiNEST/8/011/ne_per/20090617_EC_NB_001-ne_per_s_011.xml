<teiHeader>
<fileDesc>
<titleStmt>
  <title>บสย. จัดตลาดนัดเงินกู้ช่วยสภาพคล่องเอสเอ็มอี มั่นใจ 2 ปี ค้ำประกันสินเชื่อได้ 3 หมื่นล้านบาท  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170228&tb=N255206  </bibl>
</sourceDesc>
</fileDesc>
</teiHeader>
<news>
<headline>บสย. จัดตลาดนัดเงินกู้ช่วยสภาพคล่องเอสเอ็มอี มั่นใจ 2 ปี ค้ำประกันสินเชื่อได้ 3 หมื่นล้านบาท</headline>
<lead>บรรษัทประกันสินเชื่ออุตสาหกรรมขนาดย่อม จัดงานตลาดนัดเงินกู้ ช่วยเหลือผู้ประกอบการเอสเอ็มอีให้สามารถกู้เงินจากสถาบันการเงินได้มากขึ้น มั่นใจภายใน 2 ปี จะช่วยค้ำประกันสินเชื่อได้ถึง 30,000 ล้านบาท</lead>
<neck></neck>
<body><p><persName>นางมาลินี หวังวงศ์เจริญ</persName> ผู้อำนวยการฝ่ายการตลาดและธุรกิจ บรรษัทประกันสินเชื่ออุตสาหกรรมขนาดย่อม หรือ บสย. กล่าวถึงความคืบหน้าการค้ำประกันสินเชื่อตามโครงการค้ำประกันสินเชื่อ วงเงิน 30,000 ล้านบาท เพื่อช่วยเหลือผู้ประกอบการเอสเอ็มอีตามนโยบายรัฐบาล ว่า ขณะนี้ บสย.เข้าไปค้ำประกันสินเชื่อแก่ผู้ประกอบการเอสเอ็มอีผ่านธนาคารพาณิชย์ 6 แห่งได้เพียง 600 ล้านบาท เนื่องจากช่วงแรกกระบวนการจากธนาคารค่อนข้างล่าช้า จากปัญหาการเมือง บสย.จึงได้ร่วมกับธนาคารแห่งประเทศไทย จัดงานตลาดนัดเงินกู้โดยเริ่มที่ภาคตะวันออกเฉียงเหนือใน 9 จังหวัด เพื่อให้เอสเอ็มอีพบปะทำความเข้าใจกับธนาคารโดยตรงและมีโอกาสเข้าถึงแหล่งเงินกู้ได้มากขึ้น โดย บสย.ได้ผ่อนปรนเงื่อนไขให้เอสเอ็มอีที่ไม่มีหลักทรัพย์ค้ำประกันและผู้ที่มีหนี้เสียสามารถขอสินเชื่อจากธนาคารได้ เพราะ บสย.จะค้ำประกันเงินกู้ให้ 100 เปอร์เซ็นต์ มั่นใจว่าสิ้นปีนี้จะสามารถค้ำประกันสินเชื่อได้กว่า 12,000 ล้านบาท และค้ำประกันได้ถึง 30,000 ล้านบาท ภายในปี 2553 </p>
<p>ด้าน <persName>นางสุบงกช วงศ์วิชยาภรณ์</persName> ประธานหอการค้าจังหวัดนครราชสีมา กล่าวว่า การจัดงานตลาดนัดเงินกู้ที่จังหวัดนครราชสีมาในวันนี้ จะช่วยให้ผู้ประกอบการทั้งขนาดกลางและรายย่อยที่มีกว่า 1 แสนราย มีสภาพคล่องมากขึ้น และสามารถประกอบกิจการต่อไปได้ เพราะจากภาวะเศรษฐกิจที่ชะลอตัว ส่งผลให้เอสเอ็มอีในพื้นที่จังหวัดนครราชสีมาปิดกิจการไปแล้วกว่า 10,000 ราย </p></body>
</news>
