<teiHeader>
<fileDesc>
<titleStmt>
  <title>ดันทางด่วนหมื่นล.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=168480  </bibl>
</sourceDesc>
</fileDesc>
</teiHeader>
<news>
<headline>ดันทางด่วนหมื่นล.</headline>
<lead></lead>
<neck></neck>
<body><p><persName>พันโท กวีสิน รักกตัญญู</persName> ที่เข้ารับตำแหน่งผู้ว่าการ การทางพิเศษแห่งประเทศไทย (กทพ.)คนใหม่ เป็นวันแรกเมื่อวันที่ 1 กรกฏาคม ให้สัมภาษณ์ถึงงานที่จะทำว่า จะเร่งผลักดันโครงการทางพิเศษศรีรัช-วงแหวนรอบนอก ระยะทาง 17 กิโลเมตร มูลค่าโครงการ กว่า 1.8 หมื่นล้านบาท เพื่อแก้ไขปัญหาการจราจรช่วงสะพานพระรามที่ 6 และช่วงถนนกาญจนาพิเศษ โดยขณะนี้ กทพ.อยู่ระหว่างรวบรวมรายละเอียดของโครงการ เพื่อเสนอขอความเห็นชอบจากคณะกรรมการ (บอร์ด) กทพ. ก่อนนำเสนอให้คณะรัฐมนตรีพิจารณาต่อไป </p>

 <p>"แบบของโครงการเสร็จเรียบร้อยแล้ว คาดว่าในช่วงกลางปี 2553 จะสามารถเริ่มก่อสร้างได้ ส่วนขั้นตอนการลงทุนนั้น คิดแนวทางไว้แล้วประมาณ 3 แนวทาง ซึ่งรวมถึงงการให้เอกชนร่วมลงทุน แต่ยังไม่สามารถบอกได้ตอนนี้" <persName>พันโทกวีสิน</persName> กล่าว </p>

 <p>ส่วนเรื่องภาษีมูลค่าเพิ่ม (VAT) 7% ที่กทพ.รับภาระแทนผู้ใช้ทางพิเศษเฉลิมมหานคร ทางพิเศษฉลองรัชนั้น <persName>พันโทกวีสิน</persName> กล่าวว่า กระทรวงคมนาคม มีนโยบายให้ผู้ใช้ทางด่วนรับภาระ VAT 7% เอง คาดว่า จะเริ่มผลักภาระให้ผู้ใช้ทางด่วนได้ในปลายปีหน้า หรือต้องรอการติดตั้งระบบเก็บค่าผ่านทางอัตโนมัติ (ETC)ให้แล้วเสร็จก่อนจากนั้น กทพ.จะเสนอให้ กระทรวงคมนาคมพิจารณาต่อไป </p></body>
</news>
