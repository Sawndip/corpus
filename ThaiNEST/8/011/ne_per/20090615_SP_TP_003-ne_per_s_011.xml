<teiHeader>
<fileDesc>
<titleStmt>
  <title>เซอร์ป่วนหงส์ลือสนตอร์เรสโด้ไม่แคร์แฟนผี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/150609/6235  </bibl>
</sourceDesc>
</fileDesc>
</teiHeader>
<news>
<headline><persName>เซอร์</persName>ป่วนหงส์ลือสน<persName>ตอร์เรสโด้</persName>ไม่แคร์แฟนผี</headline>
<lead><persName>เซอร์อเล็กซ์  เฟอร์กูสัน</persName>  ตกเป็นข่าวว่าจะทุ่มเงิน  40  ล้านปอนด์  ซื้อตัวกองหน้าลิเวอร์พูล   <persName>เฟร์นันโด  ตอร์เรส</persName>  ไปเสริมทัพหลังจากขาย<persName>คริสเตียโน  โรนัลโด</persName>  ให้เอัล  มาดริด</lead>
<neck></neck>
<body><p>นสพ.ซันเดย์เอ็กซ์เพรสบอกว่ามันคงเป็นการยื่นข้อเสนอที่ท้าทายไม่น้อยเพราะเป็นการขอซื้อตัวนักเตะจากทีมคู่กัดร่วมลีกเดียวกันอย่างลิเวอร์พูล ซึ่งหากการย้ายเกิดขึ้นจริงในท้ายที่สุดก็คงเป็นการสั่นสะเทือนวงการลูกหนังเมืองผู้ดีไม่น้อย</p>
<p> <persName>ราฟาเอลเบนิเตซ</persName>คงไม่ยอมที่จะเสียเพชฌฆาตดาวยิงที่ดีที่สุดของทีมไปและโดยเฉพาะอย่างยิ่งเป็นการเสียให้แมนเชสเตอร์ยูไนเต็ดทีมคู่แข่งที่น่ากลัวที่สุดซึ่งนอกจากทีมจะอ่อนลงแล้วยังเป็นการหยิบยื่นอาวุธที่ร้ายกาจที่สุดให้ทีมคู่แข่งไปในทันทีซึ่งแม้แต่แฟนบอลหงส์ก็คงยอมไม่ได้และออกมาต่อต้านอย่างหนักแต่หากมีทีมใดยอมทุ่มเงินมากพอก็อาจทำให้เจ้าของสโมสรที่กำลังประสบปัญหาทางการเงินอย่างรุนแรงยอมตัดสินใจทำอะไรขัดใจแฟนบอลก็เป็นได้</p>
<p> อย่างไรก็ดีเรื่องนี้เดอะค็อปส์คงยังพอสบายใจได้บ้างเมื่อทางหนังสือพิมพ์ไม่ได้มีหลักฐานหรือมีคำอ้างคำให้สัมภาษณ์จากใครดังนั้นเรื่องดังกล่าวก็อาจเป็นแค่ข่าวที่ถูกกุขึ้นเท่านั้นแต่เมื่อมีคนจุดเรื่องนี้ขึ้นมาทางแมนฯยูฯก็อาจเก็บไปพิจารณาและการอ้างหรือแม้แต่สมมติว่า<persName>ตอร์เรส</persName>ย้ายไปแมนฯยูฯก็คงทำเอาแฟนหงส์แดงหงุดหงิดหรือกังวลไม่น้อย</p>
<p> ตั้งแต่ก่อนจบฤดูกาลแมนฯยูฯก็มีข่าวกับนักเตะอยู่บ้างและยิ่งหลังจากที่ตกลงขาย<persName>โรนัลโด</persName>ให้เรอัล มาดริดซึ่งจะทำให้พวกเขาน่าจะมีเงินเข้ามาให้จับจ่ายใช้สอยเต็มที่ถึง80ล้านปอนด์ก็ยิ่งมีข่าวกับนักเตะระดับท็อปของยุโรปมากขึ้นและชัดเจนขึ้นได้แก่<persName>คาริมเบนเซมา</persName>ศูนย์หน้าลียง,<persName>ซามูเอลเอโต</persName>ดาวยิงผิวสีของบาร์เซโลนา,<persName>แซร์ฆิโออาเกโร</persName>ของแอตเลติโกมาดริด,<persName>ดาวิดซิลวา</persName>ของบาเลนเซียและ<persName>ฟรองก์ริเบรี</persName>มิดฟิลด์ริมเส้นของบาเยิร์นมิวนิกซึ่งรายหลังมีข่าวว่าโดนทีมเสือใต้โก่งราคาถึง90ล้านปอนด์เลยทีเดียว แต่แชมป์พรีเมียร์ลีกคงไม่ยอมเสียค่าโง่จ่ายแพงให้กับนักเตะที่มีฝีเท้าไม่น่าจะถึง 3ใน4ของราคาป้ายด้วยซ้ำ</p>
<p> สำหรับเรื่องการย้ายทีมของ<persName>โรนัลโด</persName>นั้น <persName>เซอร์อเล็กซ์</persName>เชื่อว่าแมนฯยูฯทำดีที่สุดแล้วในความพยายามที่จะรั้งตัว<persName>โรนัลโด</persName>ไว้กับทีมให้ยาวนานที่สุดก่อนที่จะตัดสินใจปล่อยให้เขาได้ย้ายอย่างที่ต้องการ</p>
<p> <persName>โรนัลโด</persName>ออกมาเผยความต้องการที่จะย้ายจากทีมแชมป์พรีเมียร์ลีก3สมัยซึ่งเป็นข่าวครึกโครมในช่วง2-3เดือนก่อนจะจบซีซั่นแต่ที่จริงแล้วปีก่อนเขาก็เคยพยายามที่จะย้ายไปเรอัลมาดริดแต่โดน<persName>เซอร์อเล็กซ์</persName>กล่อมอยู่หมัดให้ช่วยทีมต่อไปซึ่งก็น่าจะถึงเวลาตามที่พวกเขาอาจทำการตกลงกันเป็นการส่วนตัวจากครั้งนั้น<persName>เฟอร์กี้</persName>ยืนยันว่าเรื่องที่จะหวังให้นักเตะอยู่กับทีมต่อคงเป็นไปไม่ได้</p>
<p> "เขาต้องการย้ายทีมง่ายๆสั้นๆอย่างนั้น"เฟอร์กูศันกล่าว"เขาเกือบจะไปตั้งหลายครั้งแล้วทางสโมสรทำดีที่สุดแล้วในการรั้งตัวเขาไว้ได้นานขนาดนี้"</p>
<p> ส่วนมิดฟิลด์ว่าที่เจ้าของค่าตัวย้ายทีมสูงสุดในโลก80ล้านปอนด์ยืนยันว่าเขาไม่แคร์ว่าการกระทำของเขาจะทำให้หลายคนเกลียดแต่อย่างใดสิ่งที่เขาต้องการคือได้รับการจารึกในหน้าประวัติศาสตร์ของวงการฟุตบอล</p>
<p> "ผมชอบเมื่อโดนแฟนบอลโห่ผมชอบที่เห็นสายตาที่เกลียดชังของพวกเขาชอบที่จะได้ยินคำด่าแต่มันไม่ได้ทำให้ผมรู้สึกอะไรเลยจริงที่มีคนเกลียดหรือหมั่นไส้ผมเยอะแต่ก็น่าจะมีคนรักชอบผมมากกว่านั้นผมจะรู้สึกแย่ก็แค่ตอนที่ผมเล่นไม่ดีเท่านั้นแหละและโชคดีที่มันไม่ค่อยเกิดขึ้น".</p></body>
</news>
