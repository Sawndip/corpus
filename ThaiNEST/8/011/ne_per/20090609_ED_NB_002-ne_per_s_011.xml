<teiHeader>
<fileDesc>
<titleStmt>
  <title>ก.วิทย์ นำระบบไอทีพัฒนาเว็บไซต์ใหม่ให้ธุรกิจโรงแรมขนาดเล็ก  </title>
  <author>อรรถพล จันทะเลิศ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090188&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.วิทย์ นำระบบไอทีพัฒนาเว็บไซต์ใหม่ให้ธุรกิจโรงแรมขนาดเล็ก</headline>
<lead>กระทรวงวิทยาศาสตร์และเทคโนโลยี นำระบบไอทีพัฒนาเว็บไซต์ใหม่ให้ธุรกิจโรงแรมขนาดเล็ก เพื่อช่วยบรรเทาความเดือดร้อน หวังเพิ่มรายได้พร้อมลดปัญหาคนงานถูกเลิกจ้าง</lead>
<neck></neck>
<body><p><persName>คุณหญิงกัลยา โสภณพนิช</persName> รัฐมนตรีว่าการกระทรวงวิทยาศาสตร์และเทคโนโลยี กล่าวว่า ขณะนี้ธุรกิจโรงแรมขนาดเล็กของไทยประสบปัญหาขาดทุนอย่างหนัก เนื่องจากยอดจองลดลง ดังนั้น กระทรวงจึงได้สนับสนุนงบประมาณ 5 ล้านบาทกำหนดแผนช่วยเหลือโรงแรมขนาดเล็กระดับ 1-3 ดาว จำนวน 300 แห่งทั่วประเทศ โดยจัดทำโครงการพัฒนาไอทีแก้วิกฤตโรงแรม หรือ e-marketing เพื่อทำการตลาดออนไลน์ให้กับโรงแรม แบ่งเป็นให้ความช่วยเหลือโรงแรมที่ยังไม่มีเว็บไซต์จำนวน 100 ราย โดยจะจัดอบรมทำเว็บไซต์ให้กับผู้ประกอบการ นำข้อมูลรูปภาพของโรงแรมขึ้นบนเว็บไซต์ เบื้องต้นจะสนับสนุนค่าใช้จ่ายให้รายละ 5,000 บาทในปีแรก ส่วนกลุ่มโรงแรมที่มีเว็บไซต์อยู่แล้วจำนวน 200 ราย จะให้ผู้เชี่ยวชาญวิเคราะห์เว็บไซต์และให้คำปรึกษา เพื่อปรับปรุงให้ดึงดูดนักท่องเที่ยวมากขึ้น ทั้งนี้ เบื้องต้นได้นำร่องเปิดเว็บไซต์ให้กับโรงแรมเวียงใต้ ถนนรามบุตรี กรุงเทพฯ ก่อนที่จะดำเนินให้ครอบคลุมทั่วประเทศใน 7 จังหวัดแห่งท่องเที่ยวสำคัญ อาทิ กรุงเทพฯ เชียงใหม่ ภูเก็ต เกาะสมุย ซึ่งโครงการนี้จะเริ่มดำเนินการระหว่างเดือนกรกฎาคมถึงสิงหาคมนี้</p>
<p>รัฐมนตรีว่าการกระทรวงวิทยาศาตร์และเทคโนโลยี คาดว่า การดำเนินการดังกล่าวจะสามารถสร้างรายได้ให้กับผู้ประกอบการเพิ่มขึ้นอย่าง น้อยร้อยละ 20 ในปีแรก พร้อมลดปัญหาคนงานในธุรกิจโรงแรมที่ถูกปลดไปแล้วเดือนละกว่า 10,000 คน </p></body>
</news>
