<teiHeader>
<fileDesc>
<titleStmt>
  <title>รวบแม่ค้าตกอับตระเวนลักทรัพย์ร้าน 7-11  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090728/22117/%e0%b8%a3%e0%b8%a7%e0%b8%9a%e0%b9%81%e0%b8%a1%e0%b9%88%e0%b8%84%e0%b9%89%e0%b8%b2%e0%b8%95%e0%b8%81%e0%b8%ad%e0%b8%b1%e0%b8%9a%e0%b8%95%e0%b8%a3%e0%b8%b0%e0%b9%80%e0%b8%a7%e0%b8%99%e0%b8%a5%e0%b8%b1%e0%b8%81%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b8%a3%e0%b9%89%e0%b8%b2%e0%b8%99711.html  </bibl>
</sourceDesc>
</fileDesc>
</teiHeader>
<news>
<headline>รวบแม่ค้าตกอับตระเวนลักทรัพย์ร้าน 7-11</headline>
<lead>จับแม่ค้าก๋วยเตี๋ยวตกอับ ร่วมแก๊งตระเวนลักทรัพย์ 7-11 ขโมยแผ่นซีดี-ดีวีดีร่วม 20 แผ่น ซุกเสื้อหนาวขนาดใหญ่ที่ผ่านการดัดแปลง อ้างถูกชวนร่วมแก๊ง ใช้วิธีพาลูกสาว-ชายเดินในร้าน หยิบแผ่นซีดีวางรอไว้ก่อนรอสัญญาณเรียก ทำมาแล้วร่วม 10 ครั้ง</lead>
<neck></neck>
<body><p>(28ก.ค.) <persName>พ.ต.อ.อนุชา อ่วมเจริญ</persName> ผกก.สน.เพชรเกษม พร้อม<persName>พ.ต.ท.ไพโรจน์ ไตรธรรม</persName> สวป.สน.เพชรเกษม และเจ้าหน้าที่สายตรวจ ร่วมกันจับกุมตัว <persName>น.ส.พัชรี</persName> หรือ“<persName>โอ๋</persName>” <persName>เปรมดาบ</persName> อายุ 32 ปี อยู่บ้านเลขที่ 28/4 หมู่ 2 ต.ทวีวัฒนา อ.ไทรน้อย จ.นนทบุรี พร้อมของกลางเสื้อกันหนาวขนาดใหญ่ สีส้มซึ่งถูกดัดแปลงให้มีช่องลับสำหรับยัดใส่ของได้จำนวนมาก 1 ตัว แผ่นซีดี-ดีวีดี เพลงและภาพยนตร์ จำนวน 17 แผ่น รถจักรยานยนต์ยี่ห้อฮอนด้า รุ่นเวฟ สีน้ำเงิน รถใหม่ยังไม่ติดแผ่นป้ายทะเบียน 1 คัน และกระเป๋าอีก 6 ใบ โดยจับกุมตัวได้ที่หน้าร้านสะดวกซื้อแห่งหนึ่ง ในหมู่บ้านสุขสันต์ 3 ซอยคลองหนองใหญ่ ถนนสุขาภิบาล 1 แขวงและเขตบางแค กทม.</p>
 
 <p><persName>พ.ต.อ.อนุชา</persName> เปิดเผยว่า การจับกุมในครั้งนี้สืบเนื่องมาจาก ทางผู้จัดการร้านดังกล่าวได้โทรศัพท์มาแจ้งตำรวจว่า มีกลุ่มคนร้ายเข้าไปลักทรัพย์ภายในร้าน และสามารถควบคุมตัวผู้ต้องหาที่ก่อเหตุไว้ได้ จำนวน 1 คน เมื่อกำลังเจ้าหน้าที่ไปถึง พบ <persName>น.ส.พัชรี</persName> ถูกพนักงานของร้านสะดวกซื้อจับกุมตัวอยู่เลยขอตรวจค้น พบของกลางเป็นแผ่น ซีดี-ดีวีดี เพลงและภาพยนตร์ จำนวนมากซุกอยู่ในเสื้อกันหนาว จึงเชิญตัวมาสอบสวนที่ สน.เพชรเกษม</p>
 
 <p>จากการสอบสวน <persName>นางพัชรี</persName> ยอมรับสารภาพว่า ก่อนหน้านี้ตนเคยเป็นแม่ค้าขายก๋วยเตี๋ยวอยู่แถวพุทธมณฑล สาย 4 แต่ระยะหลังเศรษฐกิจไม่ดี ประกอบกับมีภาระต้องส่งค่างวดรถ จยย.ที่เพิ่งซื้อมาใหม่และเลี้ยงดูลูกชาย ซึ่งกำลังเรียนอยู่ชั้น ป.1 จึงทำให้มีหนี้สินท่วมหัว เลยตัดสินใจโทรศัพท์ไปหาเพื่อนชื่อ <persName>นางทัศนีย์</persName> หรือ “<persName>เอ๋</persName>” <persName>ขาวขำ</persName> อายุ 32 ปี อยู่บ้านเลขที่ 47 หมู่ 2 ต.ทวีวัฒนา อ.ไทรน้อย จ.นนทบุรี เพื่อขอยืมเงินจำนวน 5,000 บาท แต่<persName>นางทัศนีย์</persName> บอกว่าไม่มีเงินเช่นกันเพราะสามีที่เพิ่งพ้นโทษออกจากคุกคดีลักทรัพย์ ก็หนีไปบวชไม่ยอมสึก ทำให้มีภาระต้องเลี้ยงดูลูกคนเดียวถึง 4 คน  ดังนั้นถ้าอยากได้เงินจะต้องไปทำงานด้วยกัน </p>
 
 <p><persName>นางพัชรี</persName> กล่าวอีกว่า หลังจากนั้นประมาณ 10 วัน  <persName>นางทัศนีย์</persName> ได้โทรศัพท์มาหาพร้อมกับชักชวนให้ขี่รถจักรยานยนต์มาพบที่ห้องพัก ในซอยเพชรเกษม 112 โดยอ้างว่าจะไปหาเงินด้วยกัน เมื่อตนมาถึงห้องพัก  <persName>นางทัศนีย์</persName> ให้สวมเสื้อกันหนาว ที่ถูกดัดแปลงให้มีช่องลับสำหรับยัดใส่ของได้จำนวนมาก จากนั้นได้ขี่รถจักรยานยนต์นำหน้าให้ตนขี่ตามไปที่ร้าน  7-11 แห่งหนึ่งในย่านนั้น ก่อนที่ <persName>นางทัศนีย์</persName>จะพาลูกสาววัย 12-13 ปี เดินเข้าไปในร้านก่อนเพื่อดูลาดเลา  โดยระหว่างนั้น<persName>นางทัศนีย์</persName> และลูกสาว จะใช้วิธีหยิบแผ่นซีดี-ดีวีดี แยกไว้เป็นตั้งๆ เพื่อให้ง่ายต่อการหยิบ ก่อนจะส่งสัญญาณให้ตนตามเข้าไปคว้าใส่กระเป๋าลับภายในเสื้อกันหนาวตัวดังกล่าวแล้วพากันหลบหนีออกมา</p>
 
 <p>“หลังจากได้แผ่นซีดีและแผ่นดีวีดีมา นางทัศนีย์จะให้ค่าจ้าง จำนวน 1,500 บาท หลังจากนั้นนางทัศนีย์ ได้โทรศัพท์ชักชวนให้ไปก่อเหตุลักษณะเดียวกันติดกันถึง 9 วัน  สำหรับช่วงเวลาที่ใช้ลงมือประมาณหลังเที่ยงคืน จนถึงเช้าตรู่ บางคืนตระเวนไปก่อเหตุในร้าน 7-11  ย่านเดียวกันถึง 5 สาขา ได้มากบ้างน้อยบ้าง โดยฉันจะได้ส่วนแบ่งขั้นต่ำ 500 บาท ส่วนนางทัศนีย์ก็จะสลับสับเปลี่ยนลูก ๆ มาร่วมลงมือด้วยเสมอ โดยคนโตเป็นลูกชายอายุ ประมาณ 15 ปี คนรองเป็นลูกสาว อายุประมาณ 12-13 ปี และคนที่ 3 เป็นลูกสาวอายุประมาณ 5 ขวบ ส่วนคนสุดท้องนั้นเป็นลูกสาวอายุเพียง 7 เดือน” <persName>นางพัชรี</persName> กล่าว</p>
 
 <p>ขณะเดียวกัน <persName>นายนพภาณุ ชุติมาเมธี</persName> อายุ 33 ปี ผู้จัดการร้านสะดวกซื้อฯ ซึ่งเป็นผู้เสียหาย กล่าวว่า ก่อนเกิดเหตุเมื่อเวลา 06.00 น.เห็น<persName>นางพัชรี</persName> ขี่รถจักรยานยนต์มาจอดหน้าร้าน เดินเข้ามาพร้อมกับ นางทัศนีย์ และเด็กผู้หญิงอีกคนหนึ่งอายุ ประมาณ 12-13 ปี โดยทั้ง 3 คน ทำทีมีพิรุธเพราะจะจ้องมองพฤติกรรมของพนักงานในร้านตลอดเวลา จากนั้นคล้อยหลังไปเพียง 5 นาที พนักงานร้านได้เดินไปตรวจสอบที่ชั้นวางสินค้าประเภทซีดี-ดีวีดี ปรากฏว่า สินค้าได้หายไปแล้ว จึงได้โวยวายขึ้นทำให้<persName>นางทัศนีย์</persName>และเด็กผู้หญิงไหวตัวทันรีบวิ่งหนีออกไปก่อน ส่วน<persName>นางพัชรี</persName> ถูกตนและพนักงานช่วยกันจับกุมตัวไว้ได้</p>
 
 <p>ด้าน <persName>พ.ต.ท.ไพโรจน์</persName> กล่าวว่า เบื้องต้นชุดจับกุมได้แจ้งข้อหา ร่วมกันลักทรัพย์ แก่<persName>นางทัศนีย์</persName> ก่อนส่งตัวให้ <persName>พ.ต.ท.มนัสพันธ์ กิ่งนนอกวงศ์</persName> พนักงานสอบสวน (สบ.3) สน.เพชรเกษม ดำเนินการตามกฎหมาย ส่วน<persName>นางทัศนีย์</persName> ที่หลบหนีไปได้พร้อมูกสาวนั้น จะประสานข้อมูลกับฝ่ายสืบสวน เพื่อเร่งติดตามจับกุมตัวมาดำเนินคดีต่อไป</p></body>
</news>
