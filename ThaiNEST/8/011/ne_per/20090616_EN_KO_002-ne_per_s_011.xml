<teiHeader>
<fileDesc>
<titleStmt>
  <title>รับคิดกับ "จอย"เกินเพื่อน"น็อต"ไม่รีบเขยิบความสัมพันธ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090616/17153/%e0%b8%a3%e0%b8%b1%e0%b8%9a%e0%b8%84%e0%b8%b4%e0%b8%94%e0%b8%81%e0%b8%b1%e0%b8%9a%e0%b8%88%e0%b8%ad%e0%b8%a2%e0%b9%80%e0%b8%81%e0%b8%b4%e0%b8%99%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99%e0%b8%99%e0%b9%87%e0%b8%ad%e0%b8%95%e0%b9%84%e0%b8%a1%e0%b9%88%e0%b8%a3%e0%b8%b5%e0%b8%9a%e0%b9%80%e0%b8%82%e0%b8%a2%e0%b8%b4%e0%b8%9a%e0%b8%84%e0%b8%a7%e0%b8%b2%e0%b8%a1%e0%b8%aa%e0%b8%b1%e0%b8%a1%e0%b8%9e%e0%b8%b1%e0%b8%99%e0%b8%98%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>รับคิดกับ "<persName>จอย</persName>"เกินเพื่อน"<persName>น็อต</persName>"ไม่รีบเขยิบความสัมพันธ์</headline>
<lead>“<persName>น็อต</persName>” <persName>วรฤทธิ์ เฟื่องอารมย์</persName> ยันคิดกับ “<persName>จอย</persName>” <persName>รินลณี</persName> มากกว่าเพื่อน เปรยไม่รีบร้อน ยังไม่บอกใคร เพราะกลัวฝ่ายหญิงเสียหาย</lead>
<neck></neck>
<body><p>เคยมีข่าวว่านักแสดงหนุ่มชื่อดัง “<persName>น็อต</persName>” <persName>วรฤทธิ์</persName> แอบกุ๊กกิ๊กอยู่กับ “<persName>จอย</persName>” <persName>รินลณี</persName> ซึ่งฝ่ายหญิงออกมา ยืนยันสัมพันธ์แล้ว ว่าเป็นแค่เพื่อน แถมยังโบ้ยให้มาถามฝ่ายชาย ว่าจีบเธอหรือไม่ เมื่อเจอหนุ่ม<persName>น็อต</persName>ในงานเปิดกล้องละคร สู้ยิบตา ของค่ายทีวีซีน แอนด์ พิคเจอร์ ที่ช่อง 3 หนองแขมเลยต้องมาจับตัวคุยกัน ว่าความสัมพันธ์ตอนนี้กับสาว<persName>จอย</persName>เป็นอย่างไรบ้าง</p>

 <p>“เป็นเหมือนที่เขาบอกพวกพี่ๆ นั่นแหละ โดยส่วนตัวจอยก็พูด อย่างนี้ตลอด ว่าเขาไม่อยากมีแฟน เขาอยู่คนเดียวสบายดีแล้ว  ผมก็ปล่อยไปตามธรรมชาติ วันนี้ก็ยังเป็นเพื่อนกันอยู่ ถ้าวันหนึ่ง มันมีโอกาสเปลี่ยนแปลงก็ปล่อย ให้เวลาเป็นตัวกำหนดดีกว่า เวลาที่ผมชอบใครต้องรู้จักเขามานานพอสมควร และต้องรู้สึกดี อย่างจอย รู้จักมา 6 ปีกว่าแล้ว จอยเขาเป็นคนดี  ก็โอเคระดับหนึ่งไม่ได้รีบร้อนอะไร ตอนนี้เป็นเพื่อนก็คุยกันได้ แต่ไม่ได้คุยบ่อย ผมก็ยอมรับว่าผมคิดกับจอยเกินเพื่อน” <persName>น็อต</persName>สารภาพ</p>

 <p>เคยมีข่าวว่าแอบปลื้มสาวอกวงการ ซึ่งหนุ่ม<persName>น็อต</persName>ก็ยอมรับ ว่าเป็นตัวหลอกเพื่อให้สื่อสับสน และไม่สนใจคนที่เป็นตัวจริง</p>

 <p>“สาวนอกวงการคนนั้นที่บอก ก็คนนี้แหละ จะได้ไม่สนใจคนในวงการ อยากให้เงียบๆ มากกว่า ให้เวลาเป็นเครื่องตัดสิน ผมไม่ได้มองเป็นเรื่องสนุกสนาน ด้วยความที่โตขึ้นต้องวางแผนชีวิตนิดหนึ่ง เคยคิดเหมือนกันว่าถ้าแต่ง ผมต้องอายุไม่เกิน 35 ยังนึกหน้าผู้หญิงไม่ออก แต่ต้องมาเติมในสิ่งที่ผมไม่มี“ <persName>น็อต</persName>กล่าว</p>

<p> ส่วนเรื่องสัมพันธ์กับสาว<persName>จอย</persName>นั้น หนุ่ม<persName>น็อต</persName>บอก ว่ากดดันเพราะไม่รู้ว่าครอบครัวฝ่ายหญิงจะคิดอย่างไร ถ้าเรื่องกระจายออกไป แม้จะมีเพื่อนในวงการรู้หลายคน ไม่ว่าจะเป็น<persName>พุดเดิ้ล</persName> (<persName>ปาจารีย์ ณ นคร</persName>) <persName>เคน</persName> (<persName>ธีรเดช วงศ์พัวพันธ์</persName>) และ <persName>กรุณพล เทียนสุวรรณ</persName> ก็ตาม</p>

 <p>“ผมกดดัน เพราะไม่รู้ทางบ้านจอยเขาคิดอย่างไร อย่างเพื่อนๆ พุดเดิ้ลรู้คนแรก เคนก็รู้ แต่ผมไม่รู้ว่าเขารู้ได้อย่างไร ส่วนกรุณพลเนี่ย รู้เพราะแอบมาเปิดมือถือผม ตอนแรกที่ไม่บอกใคร เพราะถ้าไม่มีอะไรเกิดขึ้นผู้หญิงจะได้ไม่เสียหาย ถ้ามีอะไรขึ้นมา ก็เป็นเรื่องที่ดี แต่ตอนนี้กลายเป็นว่ายังไม่มีอะไร เขาก็เสียไปแล้ว” <persName>น็อต</persName>กล่าวแถมยังทิ้งท้าย ว่าแม้จะสร้างสายสัมพันธ์กับสาว<persName>จอย</persName>มานาน แต่ยังไม่เห็นวี่แววความคืบหน้า แต่ก็ไม่ได้รู้สึกอะไร เพราะอย่างน้อยๆ ก็ได้รู้จักคนดีๆ เพิ่มขึ้นอีกคนหนึ่ง</p></body>
</news>
