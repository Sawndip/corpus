<teiHeader>
<fileDesc>
<titleStmt>
  <title>จ.ลำปาง รณรงค์ปลูกหญ้าแฝก อนุรักษ์ดินและน้ำตามแนวพระราชดำริ ประจำปี 52  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207170143&tb=N255207&return=ok&news_headline="%a8.%c5%d3%bb%d2%a7%20%c3%b3%c3%a7%a4%ec%bb%c5%d9%a1%cb%ad%e9%d2%e1%bd%a1%20%cd%b9%d8%c3%d1%a1%c9%ec%b4%d4%b9%e1%c5%d0%b9%e9%d3%b5%d2%c1%e1%b9%c7%be%c3%d0%c3%d2%aa%b4%d3%c3%d4%20%bb%c3%d0%a8%d3%bb%d5%2052%20"  </bibl>
</sourceDesc>
</fileDesc>
</teiHeader>
<news>
<headline>จ.ลำปาง รณรงค์ปลูกหญ้าแฝก อนุรักษ์ดินและน้ำตามแนวพระราชดำริ ประจำปี 52</headline>
<lead>สถานีพัฒนาที่ดินลำปาง จัดกิจกรรมรณรงค์ปลูกหญ้าแฝกเพื่ออนุรักษ์ดินและน้ำตามแนวพระราชดำริ ประจำปี 2552 โดยมีประชาชนในพื้นที่อำเภอห้างฉัตร จำนวนกว่า 1,000 คนร่วมรณรงค์ปลูกหญ้าแฝก</lead>
<neck></neck>
<body><p>วันนี้ (17 ก.ค.52) <persName>นายสามารถ ลอยฟ้า</persName> รองผู้ว่าราชการจังหวัดลำปาง เป็นประธานพิธีเปิดงานวันรณรงค์ปลูกหญ้าแฝกเพื่ออนุรักษ์ดินและน้ำตามแนวพระราชดำริ ที่สระน้ำศูนย์วิจัยพืชสวนลำปาง ตำบลเวียงตาล อำเภอห้างฉัตร จังหวัดลำปาง โดย สถานีพัฒนาที่ดินลำปาง ได้จัดกิจกรรมดังกล่าวขึ้น เพื่อร่วมอนุรักษ์ดินและน้ำตามแนวพระราชดำริ<persName>พระบาทสมเด็จพระเจ้าอยู่หัว</persName> มีข้าราชการจากหน่วยงานต่างๆ คณะครู นักเรียน และประชาชนในพื้นที่อำเภอห้างฉัตร จำนวนกว่า 1,000 คน ร่วมรณรงค์ปลูกหญ้าแฝก ทั้งนี้ กรมพัฒนาที่ดิน พบว่า มีพื้นที่ที่ได้รับผลกระทบจากการชะล้างพังทะลายของหน้าดิน ในระดับรุนแรงถึงระดับรุนแรงมากประมาณ 107 ล้านไร่ กระจัดกระจายตามภูมิภาคต่างๆ โดยเฉพาะในภาคเหนือ ภาคตะวันออกเฉียงเหนือ และภาคตะวันตก ที่มีการทำไร่เลื่อนลอย และยังพบการชะล้างพังทะลายของดินบริเวณขอบสระน้ำ ขอบแม่น้ำ ทำให้เกิดตะกอนทับถมตื้นเขินในแหล่งน้ำธรรมชาติและแหล่งน้ำที่พัฒนาขึ้นมา ทำให้ปริมาณน้ำลดลง และต้องเสียงบประมาณในการขุดลอก <persName>พระบาทสมเด็จพระเจ้าอยู่หัว</persName> ได้ทรงตระหนักถึงความสำคัญและความจำเป็นในการป้องกันแก้ไข โดยมีพระราชดำริให้นำหญ้าแฝก มาใช้ในการอนุรักษ์ดินและน้ำ เพื่อปรับปรุงสภาพแวดล้อมให้ดีขึ้น โดยได้ทรงมีพระราชดำริให้ปลูกหญ้าแฝกในพื้นที่ที่มีการเพาะปลูกและป่าไม้ของหน่วยงานส่วนราชการต่างๆ 
</p></body>
</news>
