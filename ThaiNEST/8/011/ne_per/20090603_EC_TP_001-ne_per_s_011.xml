<teiHeader>
<fileDesc>
<titleStmt>
  <title>เอกชนโวย"ททท."ผลาญงบ ฟ้องกอร์ปศักดิ์จัดการ บอร์ดดันคนในขึ้นผู้ว่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/030609/5662  </bibl>
</sourceDesc>
</fileDesc>
</teiHeader>
<news>
<headline>เอกชนโวย"ททท."ผลาญงบ ฟ้องกอร์ปศักดิ์จัดการ บอร์ดดันคนในขึ้นผู้ว่า</headline>
<lead>เอกชนโวย  ททท.ใช้งบสิ้นเปลืองไร้แผนเตรียมร่อนหนังสือถึง  "<persName>กอร์ปศักดิ์</persName>"   พิจารณา  ร้องขอเร่งสรรหาผู้ว่าฯ  ททท.โดยเร็ว  อย่างช้าไม่เกิน  2  เดือน  หากช้ากว่านั้นเกรงถูกการเมืองแทรก  วีระศักดิ์หาทางดันคนในนั่ง</lead>
<neck></neck>
<body><p><persName>นางสาวมัยรัตน์  พีระญาณ์โกเศส</persName>  นายกสมาคมธุรกิจท่องเที่ยวภายในประเทศ  (สทน.)   เปิดเผยว่า   จะทำหนังสือถึง<persName>นายกอร์ปศักดิ์   สภาวสุ</persName>  รองนายกรัฐมนตรีด้านเศรษฐกิจ  ในสัปดาห์หน้า  เพื่อขอให้พิจารณาการใช้งบประมาณของการท่องเที่ยวแห่งประเทศไทย  (ททท.)   ที่มีการนำงบกระตุ้นตลาดไปใช้อย่างล้มเหลว  โดยเฉพาะโครงการเที่ยวไทย  5  ภาค   ที่ใช้งบจัดกิจกรรมสูงถึงภาคละ  20  ล้านบาท  โดยเป็นการสิ้นเปลืองอย่างมากเมื่อเทียบกับการจัดงานในอดีต  ซึ่งมีรูปแบบเดียวกันใช้งบเพียง  5  ล้านบาทเท่านั้น </p>

     <p>"อยากให้บริหารงบมาลงตลาดอย่างแท้จริง  ไม่ใช่แค่ร้านส้มตำขายดีในการจัดงานที่พัทยา  ล่าสุดก็บอกว่าประสบความสำเร็จ  ททท.ยังไม่เข้าใจบทบาท  ร้านส้มตำขายดีไม่ได้หมายถึงว่าแหล่งท่องเที่ยวจะขายดีตามไปด้วย  โดยการจัดงานอีก  4  ภาคที่เหลือก็อยากฝากให้ใช้งบอย่างมีความเข้าใจ  ใช้งบไม่น่าจะเกินภาคละ  10  ล้านบาท"  <persName>นางสาวมัยรัตน์</persName>กล่าว</p>

     <p>ทั้งนี้  การกระตุ้นตลาดในประเทศต้องไม่ใช่การลดสินค้าด้านท่องเที่ยว  ซึ่งไม่ใช่บทบาทของหน่วยงานภาครัฐ  แต่น่าจะมีการประชาสัมพันธ์ว่าสินค้าท่องเที่ยวไทยมีศักยภาพ  รวมถึงปรับการใช้งบประมาณด้วย  โดยสาเหตุที่ทำให้  ททท.ทำงานอย่างไม่มีแผนเช่นนี้สอดคล้องกับการขาดผู้นำองค์กร  จึงอยากเรียกร้องให้มีผู้ว่าการ  ททท.โดยเร็วที่สุด  ซึ่งถ้าการสรรหาไม่มีการเมืองเข้ามาล้วงลูก  ภายใน  2  เดือนน่าจะได้รับรายชื่อผู้ที่มาดำรงตำแหน่งดังกล่าว </p>

    <p> อย่างไรก็ตาม  ต้องการให้รองนายกรัฐมนตรีด้านเศรษฐกิจพิจารณาการออกเงินกู้เงินดอกเบี้ยต่ำโดยเร็วที่สุด  เพราะขณะนี้ยังไม่มีผู้ประกอบการท่องเที่ยวรายใดที่ได้รับเงิน  โดยในช่วงภาวะเช่นนี้  เกณฑ์การตัดสินว่าธุรกิจต้องมีกำไรถึงจะสามารถกู้ยืมเงินได้ไม่ควรนำมาใช้  หรือถ้าอนุมัติแล้วก็ควรทยอยให้ออกเงินกู้ให้แก่ผู้ประกอบการทันที</p>

     <p><persName>นายวีระศักดิ์  โควสุรัตน์</persName>  ประธานกรรมการ  ททท.  กล่าวว่า  การสรรหาผู้ว่าฯ  อยู่ระหว่างการส่งให้กฤษฎีกาตีความว่า  ททท.เป็นองค์กรที่แสวงหาผลกำไรหรือไม่  หากไม่เข้าข่ายก็สามารถเลือกจากบุคคลภายในให้ขึ้นเป็นผู้ว่าฯ  ได้ทันที  ไม่จำเป็นต้องมีการสรรหา  ขณะเดียวกันเรื่องของการใช้งบ  บอร์ดไม่ได้มีฐานะที่จะเข้าไปยุ่งเกี่ยว</p> 

     <p>ส่วนการประชุมร่วมกับภาคเอกชนเพื่อพิจารณาร่างแผนยุทธศาสตร์กู้วิกฤติ  และมาตรการกระตุ้นการท่องเที่ยวปี  2552-2555  นั้น  เอกชนต้องการแผนที่สามารถทำได้อย่างรวดเร็ว   ก้าวไปสู่สิ่งที่จับต้องทำเรื่องโครงสร้าง  รวมถึงการสรรหาผู้ว่าฯ  ททท.โดยเร็วที่สุด  นอกจากนี้  เอกชนได้เสนอให้มีการนำโครงการเก่าๆ  มาปรับใช้  อาทิ  Unseen  Thailand  แนวคิดการร่างแผนยุทธศาสตร์ฯ  จะเป็นแผนแม่บท  4  ปี  มีกรอบวงเงินงบประมาณ  30,00 0 บาท  อาทิ  เป็นยุทธศาสตร์การพัฒนาโครงสร้างพื้นฐานและสิ่งอำนวยความสะดวกเพื่อการท่องเที่ยว  6,165  ล้านบาท  การฟื้นฟูและพัฒนาคุณภาพการท่องเที่ยวให้เกิดความยั่งยืน  4,500  ล้านบาท  การป้องกันและรักษาความปลอดภัยเพื่อสร้างความเชื่อมั่นทางการฟื้นฟูภาพลักษณ์  และยกระดับความเชื่อมั่น  7,947  ล้านบาท.</p></body>
</news>
