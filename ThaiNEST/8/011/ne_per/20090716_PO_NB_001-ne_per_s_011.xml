<teiHeader>
<fileDesc>
<titleStmt>
  <title>กลุ่ม 40 ส.ว.ยื่นคัดค้านแก้ รธน.ต่อนายกฯ  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207160164&tb=N255207  </bibl>
</sourceDesc>
</fileDesc>
</teiHeader>
<news>
<headline>กลุ่ม 40 ส.ว.ยื่นคัดค้านแก้ รธน.ต่อนายกฯ</headline>
<lead>กลุ่มสมาชิกวุฒิสภา 40 คน ยื่นหนังสือคัดค้านข้อเสนอคณะกรรมการสมานฉันท์ฯ ที่เสนอแก้ไขเพิ่มเติมรัฐธรรมนูญใน 6 ประเด็น เพราะเป็นการแก้ไขเพื่อประโยชน์ของพรรคการเมือง</lead>
<neck></neck>
<body><p>กลุ่มสมาชิกวุฒิสภา 40 คน นำโดย <persName>นางสาวรสนา โตสิตระกูล</persName> ส.ว.กทม. <persName>นายคำนูณ สิทธิสมาน</persName> <persName>นายวรินทร์ เทียมจรัส</persName> ส.ว.สรรหา ได้เข้ายื่นหนังสือต่อนายกรัฐมนตรี ซึ่งเข้าฟังผลสรุปผลการทำงานของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ ที่อาคารรัฐสภาวันนี้ (16 ก.ค.52) โดยกลุ่มสมาชิกวุฒิสภา 40 คน คัดค้านข้อเสนอคณะกรรมการสมานฉันท์ฯ ที่ให้แก้ไขเพิ่มเติมรัฐธรรมนูญฉบับปี 2550 ใน 6 ประเด็น โดยให้เหตุผลว่า ที่มาของคณะกรรมการสมานฉันท์ฯ ไม่มีความเป็นกลาง ขาดการมีส่วนร่วมจากประชาชน กรรมการส่วนใหญ่มาจากพรรคการเมือง ข้อเสนอทั้ง 6 ประเด็น เป็นประโยชน์ต่อพรรคการเมืองเท่านั้น และไม่เห็นว่ามีประเด็นใดที่จะทำให้เกิดความสมานฉันท์ การแก้ไขดำเนินการอย่างรวบรัดและยังมีเจตนาอื่นแอบแฝง โดยเฉพาะการผลักดันร่างพระราชบัญญัติปรองดองแห่งชาติเพื่อนิรโทษกรรมให้กับผู้กระทำผิดกฎหมาย ทั้งนี้กลุ่มสมาชิกวุฒิสภาจะสนับสนุนแนวทางสร้างความสมานฉันท์ให้เกิดขึ้นก่อน และระดมความคิดเห็นจากประชาชนเพื่อนำไปสู่การปฏิรูปการเมืองที่เป็นประโยชน์กับประชาชน โดยจะร่วมกับประชาชนและสื่อมวลชนระดมความคิดเห็นผลักดันแนวคิดดังกล่าวให้เป็นรูปธรรมต่อไป รวมทั้งเห็นว่าหากนายกรัฐมนตรีดำเนินการตามแนวทางดังกล่าวอาจนำไปสู่ความขัดแย้งของประชาชนอีกครั้ง </p>
<p>ด้าน <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า จะรับข้อเสนอของกลุ่มสมาชิกวุฒิสภา 40 คน ไปพิจารณา ประกอบการพิจารณา หากข้อเสนอคณะกรรมการสมานฉันท์ฯ เดินทางถูกทางแล้วก็จะเดินหน้าต่อไป </p></body>
</news>
