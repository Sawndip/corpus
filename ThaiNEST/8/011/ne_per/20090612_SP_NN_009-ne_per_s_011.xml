<teiHeader>
<fileDesc>
<titleStmt>
  <title>สปอร์ตนิวส์ ประจำวันที่ 12 มิถุนายน 2552  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165538  </bibl>
</sourceDesc>
</fileDesc>
</teiHeader>
<news>
<headline>สปอร์ตนิวส์ ประจำวันที่ 12 มิถุนายน 2552</headline>
<lead></lead>
<neck></neck>
<body><p># <persName>หลำฉีบิง</persName>นำมาลาก้าคลาสสิก</p>
<p>"<persName>หลำฉีบิง</persName>" โปรหนุ่มใหญ่ชาวสิงคโปร์หวดนำการแข่งขันกอล์ฟอาเชี่ยนทัวร์รายการเฮอริเท็จ มาลาก้าคลาสสิก2009 ซึ่งเป็นรายการที่ 4 ของปี2552 รายการนี้ชิงรางวัล 1.75 ล้านบาทหรือ50,000ดอลล่าร์โดยแข่งขันที่สนามเทียร่ามาลาก้ากอล์ฟแอนด์คัน ทรี่คลับพาร์72 ระยะ7,115 หลาในรัฐมาลาก้ามาเลเซียผลการแข่งขัน3วันแรกถึงวันที่ 11 มิ.ย.นั้น<persName>หลำฉีบิง</persName>ทำสกอร์ได้ 12 อันเดอร์ 69-67-68-204 ในขณะที่"<persName>โปรเจ๊ท</persName>"<persName>สัตยา ทรัพย์อัประไมย</persName>ทำได้ 9 อันเดอร์รั้งอันดับ 3 สกอร์ 63-75-69-207 และ<persName>ถาวร วิรัตน์จันทร์</persName>อยู่ที่ 4 ร่วมเท่ากับ<persName>ภาสเมธ โพธิ์กำเนิด</persName>ทำสกอร์ได้ 8 อันเดอร์ 208 เท่ากัน ส่วนการแข่งขันเจแปนพีจีเอแชมเปี้ยนชิพครั้งที่ 78 ที่ญี่ปุ่นในวันแรกเมื่อ 11 มิ.ย. ต้องเลื่อนการแข่งขันออกไป1วันเนื่องจากมีพายุฝนถล่มที่เกาะฮอกไกโดที่ตั้ง สนามแข่งขัน</p>
<p># ลูกยางไทยลุ้นไปชิงแชมป์โลก</p>
<p>ทีม วอลเล่ย์บอลชายไทยชุดใหม่ฟอร์มแกร่งเฉือนคู่ปรับอินโดนีเซียแชมป์ซีเกมส์ ครั้งที่24 ได้สนุก3-2 เซตเมื่อวันที่ 11 มิ.ย.ที่อาคารพลศึกษาศูนย์กีฬานครปฐมด้วยสกอร์ 20-25 25-22 27-25 27-29และ15-8 จากชัยชนะทำให้ทีมไทยได้เข้ารอบ 3 โดยจะไปแข่งขันที่นครเฉินตูประเทศจีนในวันที่ 14-16 ส.ค.นี้ถ้าชนะที่จีนก็จะได้ไปแข่งชิงแชมป์โลกที่อิตาลี่ในปีหน้า2553 ส่วนทีมวอลเล่ย์บอลหญิงไทยนั้นจะแข่งขันรอบ 2 ที่นครปฐมในวันที่12-14 มิ.ย.นี้โดยมีทีมร่วมกลุ่มคือไต้หวัน,ฟิจิและบังคลาเทศถ้าชนะก็จะได้เข้ารอบ 3 ไปแข่งที่จีนในวันที่ 3-5 ก.ค.และถ้าชนะที่จีนก็จะไปชิงแชมป์โลกที่ญี่ปุ่นในปีหน้าเช่นเดียวกัน</p>
<p># โปรไทยได้ล่ารางวัล2รายการ</p>
<p>บริษัท เอสเอ็มจีสปอร์ตแมนเน้จท์จำกัดและสมาคมกอล์ฟอาชีพแห่งประเทศไทยกำหนดจัดการ แข่งขันกอล์ฟอาชีพ2 รายการในเดือนนี้รายการแรกสิงห์ออลไทยแลนด์ชาลเล้นจ์สนาม 3 ที่สนามบางพระกอล์ฟคลับศรีราชาชลบุรีในวันที่15-18 มิ.ย.นี้ชิงรางวัลรวม800,000 บาทสำหรับรายการนี้ปิดรับสมัครแล้ว รายการที่ 2 ได้แก่เอสเอทีไทยแลนด์พีจีเอทัวร์2009 ชิงรางวัล 3 ล้านบาทที่สนามกรีนวัลเล่ย์ระยองในวันที่22-27 มิ.ย.โดยรอบคัดเลือกจะแข่งขันในวันที่22 มิ.ย.รอบจริงแข่งขันวันที่24-27 มิ.ย.โปรที่สนใจสอบถามรายละเอียดได้ที่สมาคม</p></body>
</news>
