<teiHeader>
<fileDesc>
<titleStmt>
  <title>ครม.ไฟเขียวคลังกู้พันล้านดอลล์ ฟื้นเศรษฐกิจ-โครงสร้างพื้นฐาน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738700.php?news_id=28738700  </bibl>
</sourceDesc>
</fileDesc>
</teiHeader>
<news>
<headline>ครม.ไฟเขียวคลังกู้พันล้านดอลล์ ฟื้นเศรษฐกิจ-โครงสร้างพื้นฐาน</headline>
<lead>ครม.ไฟเขียวคลังกู้เวิลด์แบงก์เงิน 1 พันล้านดอลลาร์ ใช้ฟื้นฟูเศรษฐกิจ เตรียมเสนอร่างสัญญาเงินกู้เข้าสภาเร็วๆ นี้ พร้อมอนุมัติ ร.ฟ.ท.ต่ออายุสัญญากู้เงิน 800 ล้านบาท ใช้เป็นเงินทุนหมุนเวียน หลังจากคาดว่าปี 2552 ขาดทุนสูง 1.1 หมื่นล้านบาท</lead>
<neck></neck>
<body><p><persName><roleName>นาย</roleName><forename>วัชระ</forename> <surname>กรรณิการ์</surname></persName> รองโฆษกประจำสำนักนายกรัฐมนตรี แถลงผลการประชุม ครม.วานนี้ (13 พ.ค.) ว่า ที่ประชุมอนุมัติให้กระทรวงการคลังกู้เงินจากธนาคารโลก 1,000 ล้านดอลลาร์สหรัฐ เพื่อใช้ในการฟื้นฟูเศรษฐกิจและพัฒนาโครงสร้างพื้นฐาน เพื่อเพิ่มขีดความสามารถแข่งขันประเทศในระยะยาว หลังจากได้เคยอนุมัติในหลักการให้กู้เงินจาก ธนาคารโลก ธนาคารพัฒนาเอเชีย หรือ เอดีบี และ องค์กรความร่วมมือระหว่างประเทศของญี่ปุ่น หรือ ไจก้า วงเงิน 2,000 ล้านดอลลาร์สหรัฐ หรือประมาณ 72,000 ล้านบาท หลังจากนี้ให้นำร่างสัญญาเงินกู้และเอกสารที่เกี่ยวข้อง ภายใต้โครงการ Public Sector Reform Development Policy Loan (PSRDPL) เสนอสภาขอความเห็นชอบต่อไป
นอกจากนี้ ครม.ยังอนุมัติให้รัฐมนตรีว่าการกระทรวงการคลัง หรือผู้ที่รัฐมนตรีว่าการกระทรวงการคลังมอบหมายเป็นผู้ลงนามสัญญาเงินกู้ รวมทั้งเอกสารอื่นๆ ที่เกี่ยวข้องในนามรัฐบาลไทย และ ครม.ได้มอบให้สำนักงานคณะกรรมการกฤษฎีกาเตรียมความเห็นทางกฎหมายโดยด่วน</p>
<p>ทั้งนี้เงินกู้ดังกล่าว กระทรวงการคลังจะกู้เป็นสกุลเงินดอลลาร์สหรัฐ อัตราดอกเบี้ยลอยตัวเฉลี่ย 15 ปี ที่ 3.55% ระยะเวลาเบิกจ่ายเงินกู้ภายในวันที่ 1 ส.ค. 2553 หรือขยายเวลาออกไปได้ตามความจำเป็น รวมเวลา 20 ปี ปลอดดอกเบี้ย 8 ปี ชำระคืนต้นเงินกู้ 24 งวด หรือกำหนดชำระปีละ 2 ครั้ง ส่วนการคำนวณอัตราดอกเบี้ยให้คำนวณตามต้นทุนการกู้ยืมเงินของธนาคารโลกบวกอัตราค่าธรรมเนียมต่างๆ โดยธนาคารโลกจะมีการปรับอัตราดอกเบี้ยทุก 6 เดือน</p>
<p>รายงานข่าวระบุว่า ครม. เมื่อวันที่ 3 ก.พ. 2552 เห็นชอบหลักการการกู้เงินเพื่อฟื้นฟูเศรษฐกิจและพัฒนาโครงสร้างพื้นฐาน วงเงิน 2,000 ล้านดอลลาร์สหรัฐ โดยจะกู้เงินจาก 3 แหล่ง ได้แก่ ธนาคารโลก 1,000 ล้านดอลลาร์สหรัฐ ธนาคารพัฒนาเอเชีย หรือ เอดีบี 500 ล้านดอลลาร์สหรัฐ และ องค์การความร่วมมือระหว่างประเทศของญี่ปุ่น วงเงิน 500 ล้านดอลลาร์สหรัฐ ต่อมาในการประชุมร่วมกันของรัฐสภาเมื่อวันที่ 24 มี.ค. 2552 รัฐสภาได้ให้ความเห็นชอบกรอบการเจรจากู้เงินเพื่อฟื้นฟูเศรษฐกิจและพัฒนาโครงสร้างพื้นฐานแล้ว</p>
<p><persName><roleName>นาย</roleName><forename>วัชระ</forename></persName> ระบุว่า ครม.ยังมีมติอนุมัติให้การรถไฟแห่งประเทศไทย (ร.ฟ.ท.) ต่ออายุสัญญาเงินกู้ วงเงิน 800 ล้านบาท จากธนาคารกรุงไทย จำกัด (มหาชน) ที่ครบกำหนดอายุสัญญาวันที่ 29 มี.ค. ที่ผ่านมา อีก 1 ปี เพื่อให้ ร.ฟ.ท.ใช้เป็นเงินสดสำรองกรณีมีปัญหาขาดเงินทุนหมุนเวียนช่วงใดช่วงหนึ่ง ขณะที่ ร.ฟ.ท.ได้ประมาณการงบประมาณประจำปี 2552 พบว่า ร.ฟ.ท.ได้ประมาณการรายได้ไว้ที่ 8,771 ล้านบาท รายจ่าย 12,729 ล้านบาท หรือมีผลขาดทุน 3,958 ล้านบาท และเมื่อหักค่าใช้จ่ายอื่นๆ 7,578 ล้านบาท จะทำให้ ร.ฟ.ท.มีผลขาดทุนสุทธิ 11,536 ล้านบาท</p></body>
</news>
