<teiHeader>
<fileDesc>
<titleStmt>
  <title>รักษาการผบช.ภ.2ย้ำทุกคดีเป็นกลางไม่2มาตรฐาน  </title>
  <author>ทีมข่าวข่าวทั่วไทย  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-22 05:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/region/1182  </bibl>
</sourceDesc>
</fileDesc>
</teiHeader>
<news>
<headline>รักษาการผบช.ภ.2ย้ำทุกคดีเป็นกลางไม่2มาตรฐาน</headline>
<lead></lead>
<neck></neck>
<body><p>จากกรณี <persName><roleName>พล.ต.อ.</roleName><forename>พัชรวาท</forename> <surname>วงษ์สุวรรณ</surname></persName> ผบ.ตร. มีคำสั่งย้าย <persName><roleName>พล.ต.ท.</roleName><forename>อัศวิน</forename> <surname>ณรงค์พันธ์</surname></persName> ผบช.ภ.2 และ <persName><roleName>พล.ต.ต.</roleName><forename>บัณฑิต</forename> <surname>คุณจักร</surname></persName> ผบก.ภ.จว.ชลบุรี ไปช่วยราชการที่สำนักงานตำรวจแห่งชาติ ข้อหาบกพร่องต่อหน้าที่ปล่อยให้คนเสื้อแดงบุกยึดโรงแรมรอยัล คลิฟ บีช รีสอร์ต พัทยา และทุบรถนายกรัฐมนตรี และมีคำสั่งเดียวกันให้ <persName><roleName>พล.ต.ท.</roleName><forename>สุวัฒน์</forename> <surname>จันทร์อิทธิกุล</surname></persName> ผช.ผบ.ตร.ไปรักษาการ ผบช.ภ.2 อีกตำแหน่งหนึ่ง และให้ <persName><roleName>พล.ต.ต.</roleName><forename>ปราโมทย์</forename> <surname>ปทุมวงศ์</surname></persName> รอง ผบช.ภ.2 ไปรักษาการ ผบก.ภ.จว.ชลบุรี อีกตำแหน่งหนึ่งเมื่อวันที่ 20 เม.ย. นั้น เมื่อวันที่ 21 เม.ย. <persName><roleName>พล.ต.ต.</roleName><forename>สุวัฒน์</forename> <surname>จันทร์อิทธิกุล</surname></persName> ผช.ผบ.ตร.ได้เดินทางเข้ารับตำแหน่งรักษาการณ์ ผบช.ภ.2 แล้วได้เรียกประชุมลับเจ้าหน้าที่เกี่ยวข้องคดีคนเสื้อแดงบุกยึดโรงแรม รอยัลฯ และทุบรถนายกรัฐมนตรี ทันที เพื่อติดตามความคืบหน้าคดีกลุ่มคนเสื้อแดงบุกยึดโรงแรมรอยัลฯ ล้มการประชุมสุดยอดอาเซียน และทุบรถนายกรัฐมนตรีทันที</p>
<p>ภายหลังการประชุม <persName><roleName>พล.ต.ท.</roleName><forename>สุวัฒน์</forename></persName> เผยกับผู้สื่อข่าวว่า วันนี้เดินทางมารับตำแหน่งรักษาการ ผบช.ภ.2 ในครั้งนี้ไม่รู้สึกหนักใจ เพราะเจ้าหน้าที่ตำรวจใน สนง.ภาค 2 ทุกนายมีความเป็นมืออาชีพ และเชื่อว่าจะสามารถสะสางคดีต่างๆได้ โดยเฉพาะจะดำเนินการอย่างโปร่งใสเด็ดขาด ทั้งนี้สำหรับคดีกลุ่มคนเสื้อแดงบุกทุบรถนายกรัฐมนตรี ขณะนี้ได้ออกหมายจับไปแล้ว 16 คน โดยมีผู้ต้องหาที่ถูกออกหมายจับเข้ามอบตัวแล้ว 2 คน ที่เหลือเจ้าหน้าที่กำลังติดตามตัวมาดำเนินคดีอยู่</p>
<p>ด้าน <persName><roleName>พล.ต.ต.</roleName><forename>ปราโมทย์</forename> <surname>ปทุมวงศ์</surname></persName> รอง ผบช.ภ.2 ที่ได้รับคำสั่งไปรักษาการ ผบก.ภ.จว.ชลบุรี ได้เริ่มเข้าทำงานในวันแรกและได้ลงพื้นที่เมืองพัทยาเพื่อติดตามความคืบหน้า ในทั้งสองคดีทันที</p></body>
</news>
