<teiHeader>
<fileDesc>
<titleStmt>
  <title>เด้งผู้ว่าฯแพร่เข้ากรุมท. ลดชั้นเป็นแค่นักปกครอง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=160326  </bibl>
</sourceDesc>
</fileDesc>
</teiHeader>
<news>
<headline>เด้งผู้ว่าฯแพร่เข้ากรุมท. ลดชั้นเป็นแค่นักปกครอง</headline>
<lead>ผู้ว่าชลฯสังเวยม็อบแดง ดึงพ่อเมืองศรีสะเกษเสียบ รองผวจ.อุทัยฯรับส้มหล่น</lead>
<neck></neck>
<body><p>เมื่อวันที่ 6พฤษภาคม <persName><roleName>นาย</roleName><forename>ศุภชัย</forename> <surname>ใจสมุทร</surname></persName> รองโฆษกประจำสำนักนายกรัฐมนตรี แถลงข่าวภายหลังการประชุมคณะรัฐมนตรี(ครม.)ว่า ที่ประชุมมีมติโยกย้ายแต่งตั้งข้าราชการนักปกครองระดับสูงตามที่กระทรวง มหาดไทยเสนอและนำความกราบบังคมทูลเพื่อทรงพระกรุณาโปรดเกล้าฯแต่งตั้ง 7ตำแหน่ง ประกอบด้วย </p>
<p>ครม.ย้ายผู้ว่าฯเพื่อเหมาะสม </p>
<p>1.ให้ <persName><roleName>นาย</roleName><forename>วีระวิทย์</forename> <surname>วิวัฒนวานิช</surname></persName> พ้นจาก ผวจ.ฉะเชิงเทรา ไปเป็น ผวจ.น่าน 2.ให้ <persName><roleName>นาย</roleName><forename>สุรพล</forename> <surname>พงษ์ทัดศิริกุล</surname></persName> พ้นจาก ผวจ.ชลบุรี ไปเป็น ผวจ.ฉะเ ชิงเทรา 3.ให้ <persName><roleName>นาย</roleName><forename>เสนีย์</forename> <surname>จิตตเกษม</surname></persName> พ้นจากผวจ.ศรีสะเกษ ไปเป็น ผวจ.ชลบุรี 4.ให้ <persName><roleName>นาย</roleName><forename>สมศักดิ์</forename> <surname>สุวรรณสุจริต</surname></persName> พ้นจาก ผวจ.น่าน ซึ่งถูกวางให้ไปดำรงตำแหน่งรองอธิบดีกรมการปกครอง กระทรวงมหาดไทย โดยจะมีการนำเสนอเข้าที่ประชุม ครม.พิจารณาครั้งต่อไป 5.ให้ <persName><roleName>นาย</roleName><forename>ระพี</forename> <surname>ผ่องบุพกิจ</surname></persName> พ้นจาก รอง ผวจ.อุทัยธานี ไปเป็น ผวจ.ศรีสะเกษ 6.ให้ <persName><roleName>ว่าที่ ร.ต.</roleName><forename>พงษ์ศักดิ์</forename> <surname>พลายเวช</surname></persName> พ้นจาก ผวจ.แพร่ ไปเป็นนักปกครอง(นักวิเคราะห์นโยบายและแผนทรงคุณวุฒิ) กระทรวงมหาดไทยและ7.ให้ <persName><roleName>นาย</roleName><forename>วัลลภ</forename> <surname>พริ้งพงษ์</surname></persName> พ้นจากตำแหน่งรองอธิบดีกรมส่งเสริมการปกครองท้องถิ่น (นักบริหารระดับต้น)ไปเป็น ผวจ.แพร่</p>
<p>ทั้งนี้ ตั้งแต่วันที่ทรงพระกรุณาโปรดเกล้าฯแต่งตั้งเป็นต้นไป ยกเว้น ลำดับที่6และ7 ให้นำความกราบบังคมทูลทรงพระกรุณาโปรดเกล้าฯแต่งตั้งหลังจากที่คณะกรรมการ ข้าราชการพลเรือน( ก.พ.)มีมติอนุมัติให้ผ่านการประเมินบุคคลและผลงานแล้ว </p>
<p>ผู้สื่อข่าวรายงานด้วยว่า ระหว่างประชุม ครม.<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี ได้สอบถามเหตุผลการโยกย้ายผู้ว่าฯครั้งนี้ โดย <persName><roleName>นาย</roleName><forename>ชวรัตน์</forename> <surname>ชาญวีระกุล</surname></persName> รมว.มหาดไทย กล่าวว่า มี 2เหตุผล คือ เพื่อความเหมาะสมและเป็นการพิจารณาตามศักยภาพของบุคคล เนื่องจากบางคนที่เป็นรองอธิบดีมองว่าสามารถทำหน้าที่เป็นผู้ว่าฯได้ดี ขณะเดียวกัน คนที่เป็นผู้ว่าฯบางคน สามารถนั่งเป็นรองอธิบดีได้ ซึ่งไม่ถือว่าเป็นการลดตำแหน่ง</p>
<p>เด้งผู้ว่าฯชลเซ่นป่วนอาเซียน</p>
<p>สำหรับบัญชีแต่งตั้งโยกย้ายครั้งนี้ รายชื่อที่น่าสนใจ คือ <persName><roleName>นาย</roleName><forename>เสนีย์</forename></persName> ผวจ.ศรีษะเกษ ดั่งเดิมเป็นคน จ.ชลบุรี สำเร็จการศึกษารัฐศาสตร์ จุฬาลงกรณ์มหาวิทยาลัย"สิงห์ดำ" เกษียณราชการในปี2557 เป็นรุ่นน้องร่วมสถาบันกับ <persName><roleName>นาย</roleName><forename>วิชัย</forename> <surname>ศรีขวัญ</surname></persName> ปลัดกระทรวงมหาดไทย ได้รับแต่งตั้งไปเป็น ผวจ.ชลบุรี แทน <persName><roleName>นาย</roleName><forename>สุรพล</forename></persName> ผวจ.ชลบุรี ขณะที่ <persName><roleName>นาย</roleName><forename>สุรพล</forename></persName> สำเร็จการศึกษาคณะรัฐศาสตร์ มหาวิทยาลัยธรรมศาสตร์"สิงห์แดง"เกษียณราชการปี2555 อดีตเป็นข้าราชการระดับ10 ตำแหน่งผู้ตรวจราชการกระทรวงมหาดไทย,ผวจ.อำนาจเจริญและผวจ.สระแก้ว ล่าสุด ถูกย้ายไปนั่ง ผวจ.ฉะเชิงเทรา เพราะฝ่ายการเมือง ทั้ง <persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี,<persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี ฝ่ายความมั่นคง รวมถึง <persName><roleName>นาย</roleName><forename>เนวิน</forename> <surname>ชิดชอบ</surname></persName> ไม่พอใจผลการปฏิบัติงานที่ไม่มีประสิทธิภาพและหย่อนยาน จนทำให้กลุ่มเสื้อแดงบุกเข้าประชิดถึงรถยนต์ประจำตำแหน่ง และเกือบถึงตัว <persName><roleName>นาย</roleName><forename>อภิสิทธิ์</forename></persName> หลังการประชุม ครม.สัญจรที่พัทยา เมื่อต้นเดือนเมษายน</p>
<p>ปรากฏว่า <persName><roleName>นาย</roleName><forename>สุรพล</forename></persName> ยังไม่รู้สำนึก เพราะยังทำผิดพลาดในการประสานงานกับฝ่ายทหารและฝ่ายปกครอง ในการควบคุมดูแลสถานการณ์ในช่วงการประชุมอาเซียนซัมมิต จนทำให้กลุ่มเสื้อแดงบุกเข้าไปถึงโรงแรมสถานที่จัดงานและต้องยกเลิกการ ประชุมไปในที่สุด </p>
<p>แฉเข้าบ้าน'<persName><addName>ป๋าเหนาะ</addName></persName>'บ่อย </p>
<p>กระทั่งแกนนำรัฐบาลได้เรียก <persName><roleName>นาย</roleName><forename>สุรพล</forename></persName> ไปตำหนิหลายครั้ง แม้ <persName><roleName>นาย</roleName><forename>สุรพล</forename></persName> จะพยายามแก้ปัญหาด้วยการล็อบบี้และเอาใจ <persName><roleName>นาย</roleName><forename>ชวรัตน์</forename></persName>และ<persName><roleName>นาย</roleName><forename>ศักดิ์สยาม</forename> <surname>ชิดชอบ</surname></persName> ด้วยการดูแลเป็นอย่างดี ช่วงที่ทั้งสองคนไปตรวจราชการที่ จ.ชลบุรี เมื่อสองสัปดาห์ที่ผ่านมา แต่ไม่เป็นผล เพราะฝ่ายการเมืองขึ้นบัญชีดำไว้แล้วว่า ต้องจัดการให้เป็นเยี่ยงอย่าง แถมแกนนำรัฐบาลก็ไม่ไว้ใจ เพราะเป็นที่รู้กันดีว่า <persName><roleName>นาย</roleName><forename>สุรพล</forename></persName> เข้าออกบ้านเมืองทองธานีของ <persName><roleName>นาย</roleName><forename>เสนาะ</forename> <surname>เทียนทอง</surname></persName> หัวหน้าพรรคประชาราช ตลอดเวลา เพราะมีบ้านอยู่ในหมู่บ้านเดียวกัน ทำให้ฝ่ายการเมืองคิดว่า <persName><roleName>นาย</roleName><forename>สุรพล</forename></persName> เกียร์ว่าง เพราะเป็นคนของขั้ว เพื่อไทย-ประชาราช จึงต้องโยกย้ายให้เรียบร้อยโดยเร็ว</p>
<p>'<persName><forename>เนวิน</forename></persName>'ส่งพวก-รับเลือกตั้ง</p>
<p>นอกจากนี้ เป็นโอกาสของ <persName><roleName>นาย</roleName><forename>เนวิน</forename></persName> ที่ต้องการผลักดัน <persName><roleName>นาย</roleName><forename>เสนีย์</forename></persName> ผวจ.ศรีษะเกษ ที่สั่งการเป็นสายตรงได้ตลอดเวลา มาคุมพื้นที่ จ.ชลบุรี ซึ่งเป็นพื้นที่มีผลประโยชน์มหาศาล ตามคำร้องขอจาก <persName><roleName>นาย</roleName><forename>สนธยา</forename> <surname>คุณปลื้ม</surname></persName> เพื่อนรักอดีต"กลุ่ม16"ของ <persName><roleName>นาย</roleName><forename>เนวิน</forename></persName> ที่เตรียมย้ายจากพรรคชาติไทย มาอยู่กับพรรคภูมิใจไทย แต่กลุ่ม"<persName><surname>คุณปลื้ม</surname></persName>"พ่ายแพ้ให้พรรคประชาธิปัตย์ทั้งหมดในการเลือกตั้งครั้ง ที่ผ่านมา ทำให้ <persName><roleName>นาย</roleName><forename>สนธยา</forename></persName>และ<persName><roleName>นาย</roleName><forename>เนวิน</forename></persName> ต้องการส่งคนของตัวเองไปเป็น ผวจ.ชลบุรี เพื่อเป็นผลดีต่อการเลือกตั้งที่จะมีขึ้นในอนาคตอันใกล้นี้</p>
<p>เด็ก'<persName><addName>เทือก</addName></persName>'เสียบผู้ว่าฯแพร่ </p>
<p>ส่วนการย้ายนอกฤดูกาลครั้งนี้ ที่ถือว่าชอกช้ำมากที่สุดคงหนีไม่พ้น <persName><roleName>ว่าที่ร.ต.</roleName><forename>พงษ์ศักดิ์</forename> <surname>พลายเวช</surname></persName> สำเร็จการศึกษานิติศาสตร์มหาวิทยาลัยธรรมศาสตร์ เกษียณราชการในปี2553 พ้นจากตำแหน่ง ผวจ.แพร่ ให้ดำรงตำแหน่งนักปกครอง10 ถือเป็นการลดชั้นแบบไม่ไว้หน้าและเป็นที่รู้กันดีว่า นี่คือตำแหน่งลงโทษที่รุนแรงมาก เพราะขนาดเงินค่าตำแหน่งยังไม่มี ส่วนสาเหตุเป็นเพราะฝ่ายการเมืองเห็นว่า <persName><roleName>ว่าที่ ร.ต.</roleName><forename>พงษ์ศักดิ์</forename></persName> ขึ้นมาเป็น ผวจ.แพร่ โดยขยับจาก รอง ผวจ.ประจวบคีรีขันธ์ในรัฐบาลพลังประชาชน(พปช.) ผนวกกับ จ.แพร่ มีการแข่งขันกันรุนแรงของพรรคเพื่อไทยโดยตระกูล"<persName><surname>เอื้ออภิญากุล</surname></persName>"ของ <persName><roleName>นาย</roleName><forename>วรวัจน์</forename></persName> อดีต รมว.วัฒนธรรม กับ <persName><roleName>นาง</roleName><forename>ศิริวรรณ</forename> <surname>ปราศจากศัตรู</surname></persName> หรือ "<persName><addName>แม่เลี้ยงติ๊ก</addName></persName>" ที่ปรึกษา รมว.สาธารณสุข (<persName><roleName>นาย</roleName><forename>วิทยา</forename> <surname>แก้วภราดัย</surname></persName>) ซึ่งที่ผ่านมา <persName><roleName>นาง</roleName><forename>ศิริวรรณ</forename></persName> สอบตกตลอดและเริ่มมีสัญญาณว่า อาจมีการเลือกตั้งเร็วๆนี้ ทำให้ <persName><roleName>นาย</roleName><forename>สุเทพ</forename></persName> โยกย้าย <persName><roleName>ว่าที่ร.ต.</roleName><forename>พงษ์ศักดิ์</forename></persName>ออกจากพื้นที่ แล้วดัน <persName><roleName>นาย</roleName><forename>วัลลภ</forename> <surname>พริ้งพงษ์</surname></persName> จากรองอธิบดีกรมส่งเสริมฯ ซึ่งมีอาวุโสเพราะอยู่ในตำแหน่งมานานแล้ว ผนวกกับที่ผ่านมา <persName><roleName>นาย</roleName><forename>วัลลภ</forename></persName> เป็นรองอธิบดีฯคนละขั้วกับ <persName><roleName>นาย</roleName><forename>สุกิจ</forename> <surname>เจริญรัตนกุล</surname></persName> อดีตอธิบดีกรมส่งเสริมฯที่ถูกพรรคภูมิใจไทย เด้งไปเป็นผู้ตรวจราชการฯ เพราะไม่สนองตอบเรื่องการจัดสรรงบพัฒนาท้องถิ่นแสนกว่าล้านได้ จึงทำให้แกนนำพรรคภูมิใจไทย ต้องการผลักดัน<persName><roleName>นาย</roleName><forename>วัลลภ</forename></persName> ไปเป็น ผวจ.แพร่ ตามคำร้องขอจาก <persName><roleName>นาย</roleName><forename>สุเทพ</forename></persName>และ<persName><roleName>นาง</roleName><forename>ศิริวรรณ</forename></persName></p>
<p>เขี่ยคนสนิทพท.พ้นพื้นที่สีแดง </p>
<p>อย่างไรก็ตาม การย้ายผู้ว่าฯพื้นที่สีแดงออกจากพื้นที่อีกคน คือ <persName><roleName>นาย</roleName><forename>สมศักดิ์</forename> <surname>สุวรรณสุจริต</surname></persName> ผวจ.น่าน ซึ่งมีความใกล้ชิดกับแกนนำพรรคเพื่อไทย เช่น <persName><roleName>นาง</roleName><forename>เยาวภา</forename> <surname>วงศ์สวัสดิ์</surname></persName> น้องสาว <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี ซึ่งที่ผ่านมา จ.น่าน มีการชุมนุมของคนเสื้อแดงหลายครั้งที่หน้าศาลากลางจังหวัด รวมถึงมีปัญหาเรื่องวิทยุชุมชน ซึ่งฝ่ายปกครองไม่สามารถควบคุมได้ ทำให้เป็นกระบอกเสียงสำคัญในการปลุกระดมให้มีการเคลื่อนไหวของคนเสื้อแดงใน จ.น่านและพื้นที่ใกล้เคียงในภาคเหนือ รวมถึงเป็นที่รู้กันดีว่า บรรดาคนเสื้อแดงที่มาชุมนุมหน้าทำเนียบรัฐบาล มีเสื้อแดงจาก จ.น่าน เข้าร่วมจำนวนมาก โดยทางจังหวัดไม่ได้กวดขันสกัดกั้นเท่าที่ควร </p>
<p>โยกเด็ก'<persName><forename>สุชาติ</forename></persName>'นั่งผู้ว่าฯน่าน </p>
<p>ขณะที่ <persName><roleName>นาย</roleName><forename>วีระวิทย์</forename></persName> ที่ไปเป็น ผวจ.น่าน แทน ซึ่งถูกย้ายมาจาก จ.ฉะเชิงเทรา นั้น เป็นที่รู้กันดีว่าสนิทกับ <persName><roleName>นาย</roleName><forename>สุชาติ</forename> <surname>ตันเจริญ</surname></persName> แกนนำพรรคเพื่อแผ่นดิน ที่จะย้ายไปสังกัดภูมิใจไทย ซึ่งการย้ายครั้งนี้ เป็นเพราะฝ่ายการเมืองในพรรคภูมิใจไทยเห็นว่า <persName><roleName>นาย</roleName><forename>วีระวิทย์</forename></persName> จะเกษียณอายุราชการในปี2553 แต่เห็นว่าพื้นที่ จ.ฉะเชิงเทรา ไม่ค่อยมีอะไรน่าสนใจ เพราะเป็นจังหวัดทางผ่าน เมื่อเทียบกับ จ.น่าน ซึ่งเป็นพื้นที่สีแดงและท้าทายกว่าในการแสดงฝีมือให้ฝ่ายการเมืองเห็น เพื่ออนาคตอาจจะกลับมาเล่นการเมืองด้วยการลงสมัคร สส.ในสังกัดพรรคภูมิใจไทย จึงไม่ขัดข้องในการปรับเปลี่ยนไปอยู่ จ.น่าน</p>
<p>ซี้'<persName><forename>ศักดิ์สยาม</forename></persName>'เป็นผู้ว่าศรีษะเกษ </p>
<p>สำหรับ <persName><roleName>นาย</roleName><forename>ระพี</forename></persName> รอง ผวจ.อุทัยธานี ที่จะไปเป็น ผวจ.ศรีษะเกษ สำเร็จการศึกษาคณะรัฐศาสตร์ มหาวิทยาลัยธรรมศาสตร์ เป็น"สิงห์แดง"รุ่นน้องร่วมสถาบันเดียวกับ <persName><roleName>นาย</roleName><forename>เสริมศักดิ์</forename> <surname>พงษ์พานิช</surname></persName> อดีตปลัดกระทรวงมหาดไทยและรมช.มหาดไทย รวมถึงเป็นเพื่อร่วมสถาบันเดียวกับ<persName><roleName>นาย</roleName><forename>ศักดิ์สยาม</forename> <surname>ชิดชอบ</surname></persName> ประธานคณะทำงาน รมว.มหาดไทย ด้วยความสนิทสนมจึงเสนอแต่งตั้งไปเป็น ผวจ.ศรีษะเกษ จนมีเสียงวิพากษ์วิจารณ์จากข้าราชการกระทรวงมหาดไทยเป็นอย่างมาก เพราะถือเป็นการเลื่อนชั้นค่อนข้างเร็ว เนื่อจากจะเกษียณในปี2563 โดยมองว่า <persName><roleName>นาย</roleName><forename>ศักดิ์สยาม</forename></persName> ได้วางฐานอำนาจระยะยาวไว้ในกระทรวงมหาดไทย โดยนำคนที่มีอาวุโสน้อยข้ามหัวข้าราชการจำนวนมากมานั่งเป็นผู้ว่าฯ ซึ่งทำให้ข้าราขการมหาดไทยหลายคนวิจารณ์กันอย่างหนัก</p>
<p>ยันย้ายเพราะคุมม็อบไม่อยู่ </p>
<p>ด้าน <persName><roleName>นาย</roleName><forename>ชวรัตน์</forename> <surname>ชาญวีรกูล</surname></persName> รมว.มหาดไทย ให้สัมภาษณ์ถึงการแต่งตั้งโยกย้ายผู้ว่าฯชลบุรีที่ถูกมองว่า เป็นเพราะไม่สามารถควบคุมความเรียบร้อยของการชุมนุมกลุ่มเสื้อแดงได้ว่า ก็มีส่วน เพราะเขาเป็นผู้ว่าฯและจะถามว่า เขาต้องแบ่งภาระรับผิดชอบคนเดียวหรือไม่นั้น ก็ไม่ใช่ แต่บังเอิญว่ามันเป็นคล้ายรูปแบบบริษัท ท่านเป็นซีอีโอของชลบุรี ก็ต้องมีความรับผิดชอบ ซึ่งชลบุรีถือเป็นจังหวัดที่เจริญมากแล้ว ก็อยากให้ท่านนำรูปแบบการพัฒนาชลบุรี ไปพัฒนาจังหวัดอื่น ก็เป็นเหตุผลหนึ่ง ถ้าท่านยังไม่เกษียณ ก็จะหาจังหวัดอื่นให้ท่านไปบูรณาการ </p>
<p>พท.อัดโยกย้ายเพื่อพวกตัวเอง </p>
<p>ขณะที่ <persName><roleName>นาย</roleName><forename>สงวน</forename> <surname>พงษ์มณี</surname></persName> ส.ส.ลำพูน พรรคเพื่อไทย ให้สัมภาษณ์ถึงกรณีที่ ครม.มีมติโยกย้ายผู้ว่าฯ โดยเฉพาะ <persName><roleName>นาย</roleName><forename>สุรพล</forename></persName> ผวจ.ชลบุรี ถูกพิษม็อบเสื้อแดงป่วนประชุมอาเซียนที่พัทยา จนถูกโยกไปเป็น ผวจ.ฉะเชิงเทรา ว่า รัฐบาลกล้าใช้อำนาจโยกย้ายเพื่อให้พวกพ้องของตนเองมีอำนาจมากขึ้น จากกรณีดังกล่าวต่อไปก็ขอให้ข้าราชการต้องยืนหยัดทำงานตามกฎหมาย อย่าทำงานตามคำสั่งของรัฐมนตรี เพราะทุกวันนี้ไม่ว่าเกิดอะไรขึ้น ข้าราชการต้องรับผิดชอบเองทั้งหมด</p>
<p>"ไม่ใช่ ครม.จะย้ายใครที่ไม่ได้อยู่ฝ่ายรัฐบาล ซึ่งไม่ใช่ความชอบธรรมที่ควรจะเป็น เพราะแม้ข้าราชการพยายามทำตามหน้าที่แล้ว ไม่สามารถแก้ปัญหาได้ ก็กลายเป็นความผิด อย่างกรณี ผวจ.ชลบุรี อยากถามว่า ทำผิดอะไร จากเหตุชุมนุมที่พัทยา จนทำให้ประชุมอาเซียนต้องเลื่อนออกไป ทั้งๆที่มีผู้ใหญ่ ทั้งนายกฯและรัฐมนตรี อยู่เต็มไปหมด แต่แก้ปัญหาไม่ได้ เมื่อเกิดปัญหาขึ้น กลับโยกย้ายผู้ว่าฯ ซึ่งยิ่งกว่าแพะรับบาป เพราะไม่รู้ว่ารับบาปแทนใคร"<persName><roleName>นาย</roleName><forename>สงวน</forename></persName> กล่าว </p></body>
</news>
