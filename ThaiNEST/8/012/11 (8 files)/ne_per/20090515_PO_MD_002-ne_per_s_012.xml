<teiHeader>
<fileDesc>
<titleStmt>
  <title>สุเทพเปิดทางยกร่างรธน.ใหม่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-15 20:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000054656  </bibl>
</sourceDesc>
</fileDesc>
</teiHeader>
<news>
<headline><persName><forename>สุเทพ</forename></persName>เปิดทางยกร่างรธน.ใหม่</headline>
<lead></lead>
<neck></neck>
<body><p><persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรีฝ่ายความมั่นคง กล่าวถึงกรณี ที่<persName><roleName>นาย</roleName><forename>ชุมพล</forename> <surname>กาญจนะ</surname></persName> ประธาน ส.ส.พรรคประชาธิปัตย์ ออกแถลงการณ์ แสดงความไม่พอใจบทบาทคณะกรรมการมานฉันท์เพื่อการปฏิรูปการเมืองและศึกษาแก้ไขรัฐธรรมนูญ 8 คน ของพรรคที่ไม่ดำเนินการตามมติพรรค ในเรื่องการแก้ไขรัฐธรรมนูญว่า <persName><roleName>นาย</roleName><forename>ชุมพล</forename></persName> คงทราบข้อมูลที่คณะกรรมการทั้ง 8 คนไปทำไม่ครบทุกแง่มุมก็ได้ ซึ่งเรื่องการแก้ไขรัฐธรรมนูญนี้ มีความเห็นแตกต่างกันมาก ทั้งในพรรคประชาชน หรือสื่อมวลชน แต่เราพยายามให้ทุกคนได้มีโอกาส แสดงความคิดเห็น และให้รับฟังความเห็นคนอื่นด้วย ก็ถือว่าเป็นเรื่องยากเรื่องหนึ่ง</p>
<p>อย่างไรก็ตามคงไม่เรียกทั้ง 8 คนมาคุยเพราะไม่คิดว่าทั้ง 8 คน ได้ทำอะไรผิดต่อมติพรรค สำหรับจุดยืนของพรรคประชาธิปัตย์ในเรื่องนี้ก็คือถ้าเป็นการแก้ไขรัฐธรรมนูญที่พุ่งเป้าไปที่การช่วยเหลือคนใด หรือกลุ่มใด เราคงไม่เห็นด้วย แต่การแก้ไข ต้องเป็นเรื่องของคนทั้งประเทศ เอาประโยชน์ของชาติเป็นหลัก</p>
<p>ผมคิดว่าในที่สุดคงหนีไม่พ้นที่จะต้องถามความเห็นของประชาชนทั้งประเทศเป็นประเด็น ๆ ไป และคิดว่าทางออกหนึ่งที่ดีก็คือประเด็นต่างๆ ที่เป็นปัญหาไปถามประชาชน และยกร่างรัฐธรรมนูญขึ้นมาใหม่ให้ตรงตามที่ประชาชนให้ความเห็นเอาไว้ อย่างนี้ก็จะแก้ปัญหาได้</p>
<p>ผู้สื่อข่าวรายงานว่าหลังจาก<persName><roleName>นาย</roleName><forename>ชุมพล</forename></persName> ออกแถลงการณ์ดังกล่าว ปรากฎว่า สร้างความไม่พอใจให้ส.ส.พรรคบางส่วน โดยเฉพาะสายที่ใกล้ชิด <persName><roleName>นาย</roleName><forename>สุเทพ</forename> <surname>เทือกสุวรรณ</surname></persName> ถึงขนาดเรียก<persName><roleName>นาย</roleName><forename>ชุมพล</forename></persName>มาชี้แจงเหตุผลในการออกแถลงการณ์ เมื่อวันที่ 14 พ.ค.ที่ผ่านมา โดยมีแกนนำพรรคประกอบด้วย <persName><roleName>นาย</roleName><forename>สุเทพ</forename></persName> <persName><roleName>นาย</roleName><forename>บัญญัติ</forename> <surname>บรรทัดฐาน</surname></persName> กรรมการสภาที่ปรึกษาพรรค <persName><roleName>นาย</roleName><forename>ชำนิ</forename> <surname>ศักดิ์เศรษฐ์</surname></persName> ส.ส.สัดส่วน ประธานวอร์รูมพรรค <persName><roleName>นาย</roleName><forename>ชินวรณ์</forename> <surname>บุญเกียรติ</surname></persName> ประธานค วิปรัฐบาล และ<persName><roleName>นาย</roleName><forename>อาคม</forename> <surname>เอ่งฉ้วน</surname></persName> ส.ส.กระบี่</p>
<p>ผู้สื่อข่าวรายงานว่า <persName><roleName>นาย</roleName><forename>สุเทพ</forename></persName> ได้ถามถึงเหตุผลที่ออกแถลงการณ์ <persName><roleName>นาย</roleName><forename>ชุมพล</forename></persName> ชี้แจงว่า เกิดจากความอึดอัดใจของ ส.ส.บางส่วนในการทำงานของ 8 ส.ส.ที่ไปเป็น กรรมการสมานฉันท์ฯ ที่ไม่รายงานความคืบหน้าให้พรรคทราบ จึงต้องการให้ทำ รายงานทุกอย่างให้สมาชิกได้รับรู้ ไม่ได้มีเจตนาให้เกิดความแตกแยก หรือเกิดรอยร้าวในพรรค แต่ต้องการสะท้อนความเห็นของสมาชิกพรรคในฐานะที่เป็นประธานส.ส. และส.ส.หลายคนไม่เห็นด้วยในประเด็นการแก้ไขรัฐธรรมนูญ หลายมาตราโดยเฉพาะมาตรา 237 และแนวทางนำไปสู่การแก้กฎหมาย นิรโทษกรรมอดีตนักการเมืองที่ถูกตัดสิทธิ์ แต่ดูเหมือน 8 ส.ส.ของพรรค ที่เข้าร่วมเป็น กรรมการฯ กลับไม่แสดงทาที่ในเรื่องนี้อย่างชัดเจน จึงต้องการให้มีการมาหารือและทำความเข้าใจกับสมาชิกพรรคในประเด็นนี้ และที่สำคัญการตัดสินใจอย่างหนึ่ง อย่างได ของ 8 ส.ส.จะต้องเป็นมติพรรคเท่านั้น</p>
<p>รายงานข่าวแจ้งว่า ในการพูดคุยกันครั้งนี้ <persName><roleName>นาย</roleName><forename>อาคม</forename></persName> ได้แสดงความไม่พอใจ <persName><roleName>นาย</roleName><forename>ชุมพล</forename></persName> เป็นอย่างมาก เพราะเห็นว่าการออกแถลงการณ์ดังกล่าว เป็นการตอกย้ำ ความแตกแยกภายในพรรคและทำให้เกิดรอยร้าวมากขึ้น ซึ่งการออกแถลงการณ์ดังกล่าวถือเป็นการทำเกินหน้าที่</p>
<p>ข่าวแจ้งว่า หลังจากรับทราบเหตุผลของ<persName><roleName>นาย</roleName><forename>ชุมพล</forename></persName>แล้ว <persName><roleName>นาย</roleName><forename>บัญญัติ</forename></persName> รับปากที่จะไปพูดคุยทำความเข้าใจกับ 8 ส.ส.ของพรรค เพื่อทำให้สมาชิกพรรคได้สบายใจ และจะมีการนำประเด็นทั้งหมดมาหารือในพรรคอีกครั้งเพื่อให้สมาชิกได้สอบถาม โดยจะมีการนัดหารือกันอีกครั้งในวันที่ 18 พ.ค.นี้</p>
<p><persName><roleName>นาย</roleName><forename>เทพไท</forename> <surname>เสนพงศ์</surname></persName> โฆษกประจำตัวหัวหน้าพรรคประชาธิปัตย์ กล่าวว่า มติคณะอนุกรรมการแก้ไขรัฐธรรมนูญ ที่ให้ตัด วรรค 2 มาตรา 237 โดยยกเลิกการยุบพรรค นั้นในส่วนของพรรคประชาธิปัตย์เห็นด้วยว่าไม่ควรยุบพรรค แต่กรรมการบริหารพรรคทั้งชุดต้องรับผิดชอบหากกรรมการบริหารพรรคทุจริต ส่วนประเด็นเรื่องระบบการเลือกตั้ง พรรคเห็นว่าระบบการเลือกตั้งในปัจจุบันคือเขตเล็กเรียงเบอร์ นั้นมีข้อดีมากกว่าระบบเขตเดียวเบอร์เดียว</p>
<p><persName><roleName>นาย</roleName><forename>เทพไท</forename></persName> กล่าวว่า สำหรับกรณีนิรโทษกรรมนั้น เป็นที่น่าสังเกตุว่า มีการสร้างกระแสให้นิรโทษกรรมอดีตกรรมการบริหารพรรคที่ถูกยุบโดยอ้างว่าไม่ได้รับความเป็นธรรม เช่นกรณี<persName><roleName>นาย</roleName><forename>ศักดิ์</forename> <surname>เตชาชาญ</surname></persName> อดีตตุลาการศาลรัฐธรรมนูญ ที่ออกมาระบุว่ามีใบสั่งให้ยุบพรรค ทั้งที่<persName><roleName>นาย</roleName><forename>ศักดิ์</forename></persName> ไม่ได้อยู่ในชุดคดียุบพรรค แต่อยู่ในจุดคดีซุกหุ้นของ <persName><roleName>พ.ต.ท.</roleName><forename>ทักษิณ</forename></persName> จึงเป็นไปได้ว่าการออกมาพูดเรื่องนี้ อาจสร้างให้เห็นความไม่ชอบธรรมจนนำไปสู่การนิรโทษกรรม</p>
<p><persName><roleName>นาย</roleName><forename>เรืองไกร</forename> <surname>ลีกิจวัฒนะ</surname></persName> ส.ว.สรรหา กล่าวว่า ขณะนี้มีการล็อบบี้จากคณะกรรมการสมานฉันทฯ เพื่อให้ส.ว.สรรหาร่วมสนับสนุนการแก้ไขรัฐธรรมนูญในประเด็นต่างๆ ทั้งเรื่องการนิรโทษกรรมคดีการเมือง การแก้ไขมาตรา 237 และการแก้ที่มาของส.ส.และ ส.ว.เพื่อให้กลับมาใช้แบบรัฐธรรมนูญ 2540 โดยแลกกับการที่ส.ว.สรรหาสามารถอยู่ในตำแหน่งได้6 ปี เท่ากับ ส.ว.เลือกตั้ง จากเดิมที่อยู่ได้แค่ 3 ปี โดยอ้างว่า ส.ว.สรรหามีผลงานดี ซึ่งเรื่องดังกล่าว คิดว่า เป็นเรื่องที่ยั่วยวนและมีโอกาสทำให้ ส.ว. สรรหาแกว่งได้ เพราะหลายคน ที่มาจากการสรรหาเหลือเวลาในการทำงานเพียง 2 ปีเท่านั้นและไม่มีหลักประกันว่าหากลงสรรหาใหม่จะได้กลับมาอีก การที่ได้เป็นส.ว.อีก 3 ปี โดยอัตโนมัติอาจทำให้หลายคนหวั่นไหวได้</p>
<p>เรื่องการนิรโทษกรรมถือว่าเป็นประเด็นที่อ่อนไหวและประชาชนอาจจะไม่รับไม่ได้ ดังนั้นเพื่อน ส.ว.ต้องคิดว่าการที่ประเทศชาติต้องขาดนักการเมืองไป 200-300 คน บ้านเมืองจะไม่เจริญจริงหรือไม่ นักการเมืองไทยมีคุณภาพมีความรู้ ความสามารถแบบนั้นเลยหรือ</p></body>
</news>
