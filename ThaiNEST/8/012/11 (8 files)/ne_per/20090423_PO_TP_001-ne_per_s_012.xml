<teiHeader>
<fileDesc>
<titleStmt>
  <title>กทช.หักค่าไลเซนส์2% ทีโอทีจี้คลังถอด"วรุธ"  </title>
  <author>คันปากอยากเล่า  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thaipost.net/news/230409/3573  </bibl>
</sourceDesc>
</fileDesc>
</teiHeader>
<news>
<headline>กทช.หักค่าไลเซนส์2% ทีโอทีจี้คลังถอด"<persName><forename>วรุธ</forename></persName>"</headline>
<lead>กทช.เตรียมลดค่าธรรมเนียมใบอนุญาตโทรคมนาคมเหลือ  2%  เล็งขยายผลบีบบริษัทหั่นค่าบริการ  ด้านสหภาพทีโอทียื่นหนังสือจี้  "คลัง"  ถอด  "<persName><forename>วรุธ</forename></persName>"  ฐานโหวตทีทีแอนด์ทีเข้าแผนฟื้นฟูยกหนี้  2.9  หมื่นล้าน</lead>
<neck></neck>
<body><p><persName><roleName>นาย</roleName><forename>ประเสริฐ</forename>  <surname>อภิปุญญา</surname></persName>  รองเลขาธิการคณะกรรมการกิจการโทรคมนาคมแห่งชาติ  (กทช.)  เปิดเผยว่า  ที่ประชุมมีมติให้สำนักงาน  กทช.พิจารณาลดค่าธรรมเนียมใบอนุญาต  (ไลเซนส์)  ประกอบกิจการโทรคมนาคมแบบที่  3  (มีโครงข่ายเป็นของตัวเอง)  จาก  2.5%  ของรายได้รวมเหลือ  2%  เพื่อลดภาระให้ผู้ประกอบการและอาจพิจารณาให้ผู้ประกอบการต้องลดอัตราค่า บริการแก่ผู้บริโภคด้วย</p>
<p>ปัจจุบัน  กทช.มีรายได้จากค่าใบอนุญาตปีละ  2,500  ล้านบาท  ค่าธรรมเนียมเลขหมายโทรศัพท์  1,000  ล้านบาท  รวมรายได้ปีละ  3,500  ล้านบาท  หากลดค่าใบอนุญาตจะทำให้  กทช.มีรายได้ลดลง  แต่เพียงพอสำหรับค่าใช้จ่ายและยังมีเงินเหลือส่งเข้ากระทรวงการคลัง  ซึ่งปีที่ผ่านมา  กทช.ส่งรายได้เข้ากระทรวงการคลัง  800  ล้านบาท  จากรายได้ทั้งหมด  3,800  ล้านบาท</p>
<p>ด้าน<persName><roleName>นาย</roleName><forename>พงศ์ฐิติ</forename>  <surname>พงศ์ศิลามณี</surname></persName>  ประธานสหภาพแรงงานรัฐวิสาหกิจ  บริษัท  ทีโอที  จำกัด  (มหาชน)  กล่าวว่า  สหภาพฯ  เตรียมยื่นหนังสือต่อกระทรวงการคลังในฐานะผู้ถือหุ้นใหญ่  เพื่อถอดถอน<persName><roleName>นาย</roleName><forename>วรุธ</forename>  <surname>สุวกร</surname></persName>  ออกจากตำแหน่งกรรมการผู้จัดการใหญ่  เพราะยกมือให้บริษัท  ทีทีแอนด์ที  จำกัด  (มหาชน)  ทำแผนฟื้นฟูกิจการและผู้บริหารแผนชั่วคราวในการประชุมกลุ่มเจ้าหนี้ทีที แอนด์ทีเมื่อวันที่   14  ม.ค.52  โดยไม่ได้ผ่านมติของคณะกรรมการ  (บอร์ด)  ซึ่งอาจส่งผลให้ทีโอทีเสียผลประโยชน์ได้  เนื่องจากหากทีทีแอนด์ทีเข้าสู่แผนฟื้นฟู  ทีโอทีในฐานะเจ้าของสัญญาสัมปทานจะไม่สามารถเข้าตรวจสอบสัญญาได้</p>
<p>ที่ผ่านมา  ทีโอทีเคยคัดค้านแนวทางดังกล่าว  เพราะทีทีแอนด์ทีผิดสัญญาการปรับปรุงโครงสร้างหนี้  โดยผ่องถ่ายรายได้ให้บริษัทที่เกี่ยวข้อง  เพื่อลดทอนส่วนแบ่งรายได้ที่ต้องชำระให้ทีโอที  และเมื่อวันที่  8  เม.ย.ศาลล้มละลายกลางไม่เห็นด้วยที่ทีทีแอนด์ทีเป็นผู้จัดทำแผนฟื้นฟูเอง  เพราะมีเจตนาส่อไปในมิชอบและอาจมีพฤติกรรมทุจริตสมยอมกับทีโอที  เพราะทีทีแอนด์ทียื่นเอกสารประกอบมีมูลหนี้คงค้างกับทีโอทีเพียง   300-500  ล้านบาท  ขณะที่มูลค่าหนี้จริงอยู่ที่  29,995  ล้านบาท.</p></body>
</news>
