<teiHeader>
<fileDesc>
<titleStmt>
  <title>บก.น.1กวาดล้างอาชญากรรมรวบผู้ต้องหาเพียบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 11:08:36  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173458  </bibl>
</sourceDesc>
</fileDesc>
</teiHeader>
<news>
<headline>บก.น.1กวาดล้างอาชญากรรมรวบผู้ต้องหาเพียบ</headline>
<lead>ตำรวจนครบาล 1 ระดมกำลังกวาดล้างอาชญากรรม พร้อมรวบผู้ต้องหาหลายคดี</lead>
<neck></neck>
<body><p><persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผู้บัญชาการตำรวจนครบาล แถลงผลงานตำรวจกองบังคับการตำรวจนครบาล 1 ระดมกำลังกวาดล้างอาชญากรรมในพื้นที่เมื่อคืนที่ผ่านมา โดยจับกุมผู้ต้องหารวม 44 คน ในคดีจำหน่ายครอบครองยาเสพติด ปลอมธนบัตร อาวุธปืน พยายามฆ่า ลักทรัพย์ วางเพลิง ชิงทรัพย์ และต่างด้าวหลบหนีเข้าเมือง โดย 1 ในนั้นมีคดีสำคัญ อาทิ ปลอมแปลงธนบัตร ผลงานของสน.ห้วยขวาง ที่จับกุม <persName><roleName>น.ส.</roleName><forename>โสภิดา</forename> <surname>ชัยเทพ</surname></persName> อายุ 24 ปี จาก จ.นครศรีธรรมราช พร้อมของกลางธนบัตรปลอมใบละ 50 บาท จำนวน 35 ใบ สอบสวนผู้ต้องหารับสารภาพว่าปลอมธนบัตรดังกล่าวด้วยวิธีการถ่ายเอกสารและนำไปใช้จ่าย โดยให้เป็นค่าโดยสารรถจักรยานยนต์รับจ้างซึ่งจะอาศัยช่วงเวลากลางคืน นอกจากนี้ ยังมีคดีชิงทรัพย์ในพื้นที่ สน.ชนะสงคราม โดยสามารถจับกุม <persName><roleName>นาย</roleName><forename>จาตุจิตร</forename> <surname>พ่วงยี่หวา</surname></persName> สาวประเภทสอง ผู้ต้องหาตบทรัพย์ได้บริเวณท้องสนามหลวงสอบสวนผู้ต้องหารับสารภาพว่าจะไปยืนขายบริการทางเพศที่ท้องสนามหลวง และเมื่อได้ลูกค้าไปหลับนอนก็จะใช้ช่วงเวลาลูกค้าหลับขโมยโทรศัพท์มือถือและของมีค่าต่าง ๆ บางครั้งก็ใช้วิธีมอมยาก่อนฉกทรัพย์ ทั้งนี้ ยังมีสาวประเภทสองบางกลุ่มเดินเข้าไปทำร้ายร่างกายเหยื่อและชิงทรัพย์ต่อหน้าต่อตา ด้าน ผู้บัญชาการตำรวจนครบาล ยังกล่าวว่า ทางตำรวจนครบาลจะกวาดล้างจับกุมต่อไป โดยจะมีการประสานการทำงานกันทุกหน่วยไม่ว่าจะเป็นตำรวจปฏิบัติการพิเศษ ชุดปราบปรามพิเศษเคลื่อนที่เร็ว ชุดปราบปรามยาเสพติด และสายตรวจแต่ละ สน.</p></body>
</news>
