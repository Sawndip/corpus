<teiHeader>
<fileDesc>
<titleStmt>
  <title>"ข้าวฟ่าง"อุแว้เพราะหนัง"อนึ่งฯ"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/180309/1864  </bibl>
</sourceDesc>
</fileDesc>
</teiHeader>
<news>
<headline>"ข้าวฟ่าง"อุแว้เพราะหนัง"อนึ่งฯ"</headline>
<lead></lead>
<neck></neck>
<body><p>ข้าวฟ่าง-สมประสงค์  ศรีบัว  ดังทันตาเห็น  จากการรับบทย่าเหลตัวตลกประจำกลุ่มของนักเรียนศิลป์  ในภาพยนตร์เรื่องอนึ่ง...คิดถึงเป็นอย่างยิ่ง  "รู้สึกตกใจพอสมควรตั้งแต่วันฉายรอบสื่อแล้วครับ  เพราะหลังจากที่ชมภาพยนตร์จบออกมาเจอกัน  ก็ขอถ่ายรูปและพูดคุยกันแบบเป็นกันเองสุดๆ  ผมเองดีใจมากครับที่หนังเรื่องอนึ่งฯ  ทำให้ทุกคนจำผมได้  จริงๆ  แล้วผมจะบอกอะไรให้  เรื่องนี้อาร์ตี้ไม่ได้เป็นพระเอกหรอกครับ  พระเอกตัวจริงคือยาเหล  เพราะทุกคนจำย่าเหลได้หมด  ลองถามซิว่าในเรื่องนี้อาร์ตี้ชื่ออะไร  ผมว่าจำไม่ได้หรอกครับ  แต่จำย่าเหลได้  เรื่องนี้ยาเหลก็เลยเป็นพระเอกไปโดยปริยาย</p>
<p>ตอนนี้ไปไหนมาไหนคนก็เรียกย่าเหล  เข้ามาทักทายตลอด  ขอถ่ายรูป  ขอลายเซ็น  ยอมรับว่าไม่รู้จะวางตัวยังไง  ยิ้มอย่างเดียวเลยครับ  ใครมาก็ยิ้ม  ยิ้มตลอด  จนคนจะหาว่าบ้าแล้วครับ  ต้องขอบคุณอาบัณฑิตที่ส่งบทดีๆ  แบบนี้มาให้ผม  และเลือกผมเล่นเรื่องนี้ครับ  ยังไงก็ขอฝากย่าเหลไว้ในใจสักคนนะครับ".</p></body>
</news>
