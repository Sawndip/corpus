<teiHeader>
<fileDesc>
<titleStmt>
  <title>หม่ำฉุนสาระแนเอาจุดอ่อนแกล้งไม่ขอโทษฟ้อง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 09:48:54  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=162679  </bibl>
</sourceDesc>
</fileDesc>
</teiHeader>
<news>
<headline>หม่ำฉุนสาระแนเอาจุดอ่อนแกล้งไม่ขอโทษฟ้อง</headline>
<lead>"หม่ำ"แถลงงอนสาระแน โกรธเอาจุดอ่อนแกล้ง รับวิลลี่โทรคุย ลั่นไม่ขอโทษฟ้องแน่</lead>
<neck></neck>
<body><p>ออกอาการฉุนกับทีมงานสาระแนโชว์อย่างแรง หลังจากที่จัดฉากเชิญ "หม่ำ จ๊กมก" ตลกแนวหน้าของเมืองไทย ให้มาเป็นพรีเซ็นเตอร์รณรงค์เมาไม่ขับ โดยยังคงเข้าคอนเซ็ปต์ของรายการชอบแกล้ง ชอบอำ โดยมี 3 พิธีกรขี้อำ วิลลี่ แมคอินทอช, เปิ้ล นาคร ศิลาชัย และ หอย เกียรติศักดิ์ อุดมนาค นำทีม แต่งานนี้ดูจะไม่เข้าท่าเสียแล้ว เมื่อ "หม่ำ"ถูกเข้าฉากอันระทึกกับเอฟเฟกต์แอ็คชั่น ถังแก๊สระเบิดนับ 10 กว่าถัง จนทนไม่ไหวที่เอาจุดอ่อนมาเล่น งานนี้ "หม่ำ" ได้จัดแถลงข่าว ที่<placeName>สตูดิโอเวิร์คพอยท์</placeName> เล่าถึงทุกนาทีที่โดนแกล้งให้ฟังว่า "มันเป็นอะไรที่เรากลัวอยู่แล้ว อย่างหนังบอดี้การ์ดนี่ก็ไม่อยู่ใกล้นะ บางทีเอาคนหน้าเหมือนมาเล่นด้วย มันก็มีถังแก๊สระเบิด 10 ถัง ไม่ได้โกรธแต่งอน หงุดหงิด คือคนรักกันไม่น่าทำกันอย่างนี้"</p>
<p>รู้ก่อนหน้าว่าจะเจอเหตุการณ์อะไรบ้างมั้ย "ไม่รู้ ถ้ารู้เราคงไม่ไปอยู่แล้ว"เป็นทีมงานหนังใช่มั้ย "ตอนแรกก็ไม่ได้คุยกันอย่างนั้น ให้มาถ่ายโฆษณาเมาไม่ขับ ก็เป็นพรรคพวกกันเราก็ช่วยกันไป"รู้สึกไม่พอใจใช่มั้ย "ก็คงประมาณนั้น ผมงอนคือผมหงุดหงิดเท่านั้นเอง อย่างวิลลี่ เปิ้ล หอย ผมก็ศรัทธาเขาอยู่แล้ว มีงานไหนบ้างที่ผมไม่ไปงานเขา ทุกครั้งที่เอ่ยปากมา เราก็อยู่ในวงการเดียวอยู่แล้ว มันก็ไม่ใช่เรื่องใหญ่ มันเรื่องข้างในจิตใจ"เหตุการณ์อะไรที่ไม่พอใจ "ก็บอกแล้วว่าเป็นหนังผมก็ใช้สลิง เพราะผมเป็นคนขี้กลัว ให้ผมไปผาดโผนอย่างนั้น ก็เป็นคนใกล้ชิด คนรักกัน มันก็รู้สึก ทำกันได้"</p>
<p>มันเป็นฉากอย่างไร "ก็เป็นฉากแอ็คชั่นเลย คือในเรื่องเรานั่งกินเหล้าแล้วจะขับมอเตอร์ไซค์กลับ แล้วเราก็ไม่ยอมขับนั่งรถแท็กซี่กลับ พอขึ้นแท็กซี่เท่านั้น ก็ไปเลย ก็มีระเบิดจริงๆ"มีโทรคุยบ้างมั้ย "เขาก็พยายามติดต่อมาเหมือนกัน แต่ผมไม่อยากจะคุยด้วย ผมไม่คุยด้วย คุยไปก็ไม่มีประโยชน์อะไร เมื่อเรื่องมันเกิดไปแล้ว"จะฟ้องมั้ย "มันก็ยังงอนอยู่ ไม่อยากคุย ไม่รู้จะคุยอย่างไร ถ้ายังไม่มาคุย ก็ไม่รู้สิ มันยังงอนอยู่ไง ก็หาทางคุยกันเอาเอง หาตัวผมให้เจอแล้วกันนะ "</p>
<p>ทำไมถึงเพิ่งออกมาพูดตอนนี้ "ตอนที่โดนผมนอกรอบที่กองไปแล้ว โดนทั้งหมด โดนผมยาวไปเลย แล้วผมก็ขึ้นรถกลับไปเลย ตอนนั้นโทรมาคุย ผมก็ไม่คุยเลย"จะให้ออนแอร์มั้ย เพราะเห็นว่าถ้าออนแอร์จะฟ้องทันที "ยังไม่มีใครมาคุยกับผม 3 คนนั้น "ถ้าเขาขอโทษจะ โอเคมั้ย "มันก็ต้องเป็นแบบนั้นอยู่แล้ว แค่เขายังหาตัวผมไม่เจอเท่านั้นเอง ผมรู้ว่าผู้ใหญ่กำลังคุยกันผมรู้ แต่ถามว่ารักเขามั้ย ผมรักแต่งอน เราไปไหนก็ไปด้วยกัน คนคุ้ยเคย แต่คนรักกันมาทำกัน"</p>
<p>แล้วถ้ามันเกิดเป็นโฆษณาจะมีปัญหามั้ย "มันจะเป็นโฆษณาอย่างไร มันไม่ใช่โฆษณา คือมันเมาขึ้นมา แล้วเป็นคนซึ่งเกิดจากที่ราบสูง ไม่เอาตังค์ด้วย ก็บอกว่าไม่เกิดข่าวแล้วกัน ก็ไม่ได้ถามด้วยว่ากระทรวงไหน"แต่รูปแบบของสาระแนก็ชอบอำด้วย "มันก็สนุกของมันล่ะซิ เราก็อุตส่าห์ระวังตัวแล้วนะ พอรถออก ก็รู้เลยในใจเราเสียงหลง พอมันวิ่งออกมา 2-3 คน เงียบไม่ต้องพูดเลย แล้วสุดท้ายก็ไปชนรถสิบล้อ คนสิบล้อก็ค่อยออกมา แล้วเขาก็ตกลงของเขา"</p>
<p>แล้วทำไมถึงไม่พูดกับคนแท็กซี่ว่ามันมากไปแล้ว "คุณไม่มีเวลาร้องหรอก นึกตอนที่ไปเล่นเรือไวกิ้ง กลัวมั้ยนึกภาพเอา แต่มันยิ่งกว่าสิบเท่า เหมือนว่าฉี่มันจะปริออกมา แต่มันออกไม่ได้"เป็นเพราะเสียหน้าหรือเปล่า "ไม่ได้บาดเจ็บหรอก แต่ถ้ามันพลิกคว่ำไปจะทำอย่างไร ครอบครัวจะอยู่อย่างไร ถามว่ารักมั้ย รัก(ลากเสียงยาว) แต่น้องทำไมมาทำกับพี่อย่างนี้ พี่ไม่เคยทำน้องเลย(ติดตลก) ถ้าพี่ได้ทำน้อง พี่จะเผาเจ็ตสกีไอเปิ้ล แล้วพี่จะเอาน้ำถังใหญ่ใส่ ฮ.ไปทิ้งบ้านไอ้หอย"</p>
<p>ไม่อยากจะฟ้องร้องใช่มั้ย "ถ้าเป็นอย่างนั้นก็ให้มาคุย"ได้ข่าวว่าเตรียมหลักฐานเอาไว้เรียบร้อย "ผมเตรียมแล้ว รวบรวมกำนันผู้ใหญ่บ้านเรียบร้อยคือตอนนี้ยังไม่อยากคุยกับเขา ยังงอน หงุดหงิดอยู่ ก็เตรียมปรึกษาทนายไว้แล้ว"ถ้า 3 พิธีกรชวนให้ไปร่วมงานจะไปมั้ย "เขาจะต้องมางานผม แล้วผมจะเอาให้หนักเลย ต้องทำเหมือนที่เขาทำกับผม ถามว่ารักเขามั้ย รักแต่ทำไมน้องทำกับพี่อย่างนี้"ที่งอนเพราะเอาจุดอ่อนมาเล่น "อ๋อ ใช่ บอกอยู่แล้วว่าอันนี้ไม่เอานะ รู้กันทั้งหมดอยู่แล้ว หนังผมยังไม่เอาเอฟเฟกต์เลย ผมกลัวว่าผมจะเป็นอะไรไป จะไม่มีใครดูแลครอบครัวแล้วลูกกำลังจะจบปีนี้ด้วย กลัวไม่เห็นหน้าพ่อ ผมเป็นอะไรไป แล้วใครจะรับผิดชอบ"คิดว่าความสัมพันธ์จะเหมือนเดิมมั้ย "ก็ดูเขาแล้วต้องมานั่งคุยกัน"</p></body>
</news>
