<teiHeader>
<fileDesc>
<titleStmt>
  <title>เจย์โต้เมาหัวราน้ำคุยเข็มแค่ฐานะเพื่อน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 09:49:43  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=162680  </bibl>
</sourceDesc>
</fileDesc>
</teiHeader>
<news>
<headline>เจย์โต้เมาหัวราน้ำคุยเข็มแค่ฐานะเพื่อน</headline>
<lead>'เจย์' โต้เมาหัวราน้ำ รับ 'แม่เจี๊ยบ' ชมดีขึ้น ปัดเข็ดรักคุย 'เข็ม' ฐานะเพื่อน</lead>
<neck></neck>
<body><p>เมื่อรู้ว่าความรักไปไม่ถึงฝั่ง หนุ่ม 'เจย์-ศุภกาญจน์ ปลอดภัย' ก็ยอมรับให้อดีตแฟนสาว 'เข็ม-รุจิรา ช่วยเกื้อ' โบกมือลาแต่โดยดี ล่าสุดก็มีคนเห็นว่าหนุ่มเจย์ยังเมาหัวราน้ำแบบไม่เป็นท่าอยู่เสมอ สงสัยจะใช้ความโสด ไร้อิสระ ตระเวนเที่ยวหนักกว่าเดิม งานนี้เจ้าตัวก็เลยออกโรงเคลียร์ข่าวเม้าท์ว่า</p>
<p>"ไม่นะ น้อยลงอย่างแน่นอน ถ้าไปถามใครก็จะได้คำตอบเดียวกัน ว่าเจอเจย์น้อยลง เพราะว่าเจย์ ตั้งใจทำงานให้กับคลื่นวิทยุ Good FM 98.5 งานที่ MTV ด้วย ก็จะออกไปเที่ยวกลางคืนวันธรรมดา แต่ถ้าเป็นวันศุกร์-เสาร์ ก็เจอกันได้ แต่จะเลือกออกแค่วันเดียว อีกวันหนึ่งก็จะไปนั่งชิวๆมากกว่า"</p>
<p>อย่างนี้ก็เข้าคอนเซ็ปต์แม่เจี๊ยบที่บอกว่าเจย์ทำตัวดีขึ้น "มันก็น่าจะเป็นคอนเซ็ปต์ของตัวเองได้แล้วอายุอานามก็มากขึ้นทุกวัน เพราะฉะนั้นมันก็โตได้แล้ว ก็เลยต้องปรับตัวนิดนึง หลังจากที่ปรับตัวมาก ทางผู้ใหญ่ก็เห็นว่าเราพัฒนาขึ้นเดี๋ยวก็คงจะมีอะไรเจ๋งๆ ให้รู้กันอย่างแน่นอน"/p>
<p>เข็ดกับความรักหรือเปล่า "ช่วงนี้ใช่ ก็นิ่งไปก่อนเลย เพราะอยากตั้งใจกับงานให้มากที่สุด ไม่ได้ตอบเป็นเหมือนคนดัง หรืออะไร แต่เวลาเราทำดี แล้วมันมีผลที่ดีกลับมาหาเรา เราคิดว่าทำไมเราถึงไม่คิดเรื่องนี้ เราตั้งใจทำงานปีนี้ ปีหน้า แต่ถ้ามันมีอะไรออกมา เดี๋ยวพี่ๆก็เจอกันเอง ก็จะถามผมกันเอง"</p>
<p>ได้คุยกับเข็มบ้างมั้ย "ไม่ได้คุยกันมา 2 อาทิตย์แล้ว คุยกันล่าสุดเมื่อ 2 อาทิตย์ ที่แล้ว ก็คุยกันเล็กๆน้อยๆ ก็ไม่ได้คุยอะไรกันเยอะ" โอเคขึ้นมั้ย "โอเคครับ เพราะมันก็ผ่านมาตั้งหลายเดือนแล้ว"</p>
<p>คุณแม่ให้เลิกกับเข็มจริงมั้ย "ไม่ได้คุยกัน ตอนที่คุณแม่บอกพี่ๆ เจย์ก็เพิ่งรู้เหมือนกัน ก็เหมือนว่าที่คนบอกเราแล้วทีหนึ่ง แต่คุณแม่ก็ไม่บอกกับเรา มันก็ยังไม่เกี่ยวกับเรา คุณแม่ก็ไม่บอกว่าให้เราเลิกหรือไม่เลิก เหมือนว่าเราพร้อมจะปรับตัวเองมากกว่า เพราะก็รู้มันเต็มที่แล้ว สนุกมาหลายปีแล้ว 20 กว่าปีแล้ว ตอนนี้ก็ทำงานไป"</p>
<p>แล้วได้คุยกับเข็มเรื่องนี้มั้ย "ไม่ได้คุยอะไรกันเยอะ เพราะไม่อยากคิดว่าจะไปปรับ หรือไม่อยากปรับ" ยังเป็นเพื่อนกันได้ไหม "แน่นอนครับ อย่างที่เคยบอกไปทุกๆครั้งเพราะว่าเคยคบกันมา เคยเป็นคนที่พิเศษก็เจย์พร้อมเป็นเพื่อนกันอยู่แล้ว"</p>
<p>เข็มมีปรึกษาเรื่องความรักบ้างมั้ย "ไม่มีครับ แล้วก็คงไม่รับคำปรึกษาเรื่องนี้ คงจะรับไม่ได้ ถ้าเป็นเรื่องอื่นเราก็พร้อม แต่ถ้าวันหนึ่งเราก็พร้อมรับปรึกษาได้ทุกเรื่อง"</p>
<p>แสดงว่าตอนนี้ เข็มมีคนอื่นคงรับไม่ได้ "คงเศร้านะ อันนี้ก็ไม่รู้จริงๆ ว่ามันจะเป็นอย่างไร ความรู้สึกคนมันบอกกันไม่ได้ ก็ต้องดูกันต่อไป ตอนนี้เขายังไม่มีใคร เพราะฉะนั้นเราก็ไปบังคับเขาไม่ได้"</p>
<p>ดูเหมือนความรักครั้งนี้ทำให้เราโตขึ้น "ใช่เลยแน่นอน ทุกอย่างในความรักมันก็ต้องมีข้อดีและข้อเสีย มันก็ให้เราเป็นผู้ใหญ่อีกสเต็ป"</p></body>
</news>
