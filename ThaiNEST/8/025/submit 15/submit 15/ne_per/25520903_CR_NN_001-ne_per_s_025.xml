<teiHeader>
<fileDesc>
<titleStmt>
  <title>ฝากขังหื่นนรกข่มขืนสาวโรงแรมหลังป้ายรถเมล์&#8207;  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=181524  </bibl>
</sourceDesc>
</fileDesc>
</teiHeader>
<news>
<headline>ฝากขังหื่นนรกข่มขืนสาวโรงแรมหลังป้ายรถเมล์</headline>
<lead></lead>
<neck></neck>
<body><p>ที่ศาลอาญา ถ.รัดชาภิเษก พนักงานสอบสวนสน.หัวหมาก ได้ควบคุมตัว <persName>นายสุวิทย์ บุญไพโรจน์</persName> อายุ 23 ปี ชาวจ.อุบลราชธานี ผู้ต้องหาคดีฆ่าข่มขืน สาวพนักงานโรมแรมเดวิด มายื่นคำร้องฝากขังต่อศาลครั้งแรก เป็นเวลา 12 วัน ตั้งแต่วันที่ 3-14 ต.ค.52 เนื่องจากการสอบสวนยังไม่เสร็จสิ้นต้องรอสอปปากคำพยานอีก 7 ปาก รอผลตรวจพิสูจน์ของกลางจากกองพิสูจน์หลักฐาน  รอผลการตรวจพิมพ์มือผู้ต้องหา ตามคำร้องระบุพฤติการณ์สรุปว่า</P>
<p>มื่อวันที่ 1 ต.ค. 52 เวลาประมาณ 09.00 น. พนักงานสอบสวนสน.หัวหมากได้รับแจ้งเหตุพบศพ  <persName>น.ส.ศศิประภา วิงวอน</persName> บริเวณ หลังป้ายรถประจำทาง ริมถนนรามคำแหงช่วง ระหว่างซอยรามคำแหง 64 และ 66 แขวงหัวหมาก เขตบางกะปิ กทม. จึงไปตรวจสอบสถานที่เกิดเหตุ สอบสวนทราบว่า ก่อนเกิดเหตุผู้ตายมายืนรอรถประจำทางแล้วผู้ต้องหาเดินมาขอเงิน แต่ผู้ตายไม่ให้ ผู้ต้องหาจึงใช้กำลังชิงทรัพย์ โดยลากผู้ตายไปด้านหลังป้ายรถโดยสารประจำทางซึ่งเป็นป่ามีน้ำท่วมขังอยู่ แล้วใช้มือบีบคอผู้ตายพร้อมกับจับผู้ตายกดน้ำจนแน่นิ่งไป ก่อนจะหยิบเอาเงินสดในกระเป๋าจำนวน 120 บาท จากตัวผู้ตายไป แล้วลงมือข่มขืนกระทำชำเรากระทั่งมีพยานมาพบเห็น ผู้ต้องจึงวิ่งหนีไปหลบซ่อนอยู่ในป่า ต่อมาเจ้าหน้าที่ตำรวจได้ติดตามตัวและสามารถ จับกุมตัวไว้ได้พร้อมของกลางจึงแจ้งข้อหาฆ่าผู้อื่นโดยเจตนา,ชิงทรัพย์เป็นเหตุถึงแก่ความตาย และ ข่มขืนกระทำชำเราผู้อื่นเป็นเหตุถึงแก่ความตาย  โดยผู้ต้องหารับสารภาพตลอดข้อกล่าวหา</p>
<p>ท้ายคำร้องระบุด้วยว่า พนักงานสอบสวนขอคัดค้านการประกันตัวผู้ต้องหา เนื่องจากเป็นเหตุอุกฉกรรจ์สะเทือนขวัญประชาชนทั่วไป และเป็นคดีที่มีอัตราโทษสูง หากศาลอนุญาตให้ปล่อยตัวไปเกรงว่าจะหลบหนีไปยุ่งเหยิงกับพยานหลักฐาน </p>
<p>ศาลพิจารณาคำร้องฝากขังแล้วสอบถามผู้ต้องหาไม่คัดค้าน จึงอนุญาตให้ฝากขังได้  </p></body>
</news>
