<teiHeader>
<fileDesc>
<titleStmt>
  <title>“สุริยะใส”อ้างคำวินิฉัย ป.ป.ช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 21:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23473  </bibl>
</sourceDesc>
</fileDesc>
</teiHeader>
<news>
<headline>“<persName>สุริยะใส</persName>”อ้างคำวินิฉัย ป.ป.ช.</headline>
<lead>สะท้อนการเคลื่อนไหวของพธม.ปกป้องชาติ ฟันธง “<persName>นพดล</persName>-<persName>สมัคร</persName>”รอดยาก เหตุเจตนาทำผิดชัด</lead>
<neck></neck>
<body><p>วันนี้ (30 ก.ย.)<persName>นายสุริยะใส  กตะศิลา</persName> ผู้ประสานงานพันธมิตรประชาชนเพื่อประชาธิปไตย กล่าวถึงผลการวินิจฉัยของคณะกรรมการ ป.ป.ช.ที่มีมติชี้มูลความผิดและตั้งข้อกล่าวหา<persName>นายพลดล ปัทมะ</persName> อดีตรมว.ต่างประเทศ และ<persName>นายสมัคร สุนทรเวช</persName> อดีตนายกรัฐมนตรี ว่า เป็นบทพิสูจน์การต่อสู้ของพันธมิตรประชาชขนเพื่อประชาธิปไตยตลอดระยะเวลาที่ผ่านมาว่าได้ทำหน้าที่ในฐานะพลเมืองที่ปกป้องอธิปไตยและผลประโยชน์ของชาติ ไม่ได้มีวาระซ่อนเร้นหรือเป็นเรื่องส่วนตัว ซึ่งต่างกับการเคลื่อนไหวของกลุ่ใ นปช.ที่เอาผลประโยชน์ของบุคคลอยู่เหนือผลประโยชน์ของส่วนรวม อีกทั้ง เจตนาของทั้ง<persName>นายสมัคร</persName>และ<persName>นายนพดล</persName> ก็ชัดเจนว่าจะทำให้ไทยเสียดินแดน และหวังผลช่วย<persName>สมเด็จฮุนเซ็น</persName> นายกรัฐมนตรีกัมพูชา ให้ชนะการเลือกตั้งของกัมพูชา จึงถือว่าคำวินิจฉัยของ ป.ป.ช.ถือว่าทำให้คนไทยได้รับทราบข้อเท็จจริง และเป็นบรรทัดฐานที่ดีกับผู้มีอำนาจ ถ้าป.ป.ช.จะกลั่นแกล้งคนของระบอบ<persName>ทักษิณ</persName> ทำไมครั้งนี้ <persName>พ.ต.ท.ทักษิณ</persName> ไม่โดนชี้มูลความผิดไปด้วย</p>
<p><persName>นายสุริยะใส</persName> กล่าวอีกว่า ก่อนที่ ครม.ของ<persName>นายสมัคร</persName>จะอนุมัติและลงนามในแถลงการณ์ร่วมไทย-กัมพูชา ทั้งพันธมิตรฯและนักวิชาการได้ทักท้วงว่ามีวาระซ่อนเร้นและขัดรัฐธรรมนูญ มาตรา 190 ที่ต้องขอปรึกษาหารือจากทางรัฐสภาก่อน แต่<persName>นายสมัคร</persName>และ<persName>นายนภดล</persName>ลุกลี้ลุกลน รวบรัดตัดตอน และมัดมือชกข้าราชการหลายฝ่าย จนผลต้องออกมาแบบนี้ อีกทั้งยังเป็นเรื่องที่แปลกมากๆ ในตอนนั้นที่<persName>นายนพดล</persName>ลาออกทันทีหลังลงนามในแถลงการณ์ร่วมดังกล่าว จึงชวนสงสัยว่า<persName>นายนพดล</persName>เข้ารับตำแหน่งรมว.ต่างประเทศเพื่อภารกิจเขาพระวิหารเป็นการเฉพาะ ดังนั้น <persName>นายสมัคร</persName>และ<persName>นายนพดล</persName>ต้องยอมรับว่าเป็นผลจากการกระทำของตัวเองทั้งสิ้น จะโทษใครคงไม่ได้ แม้<persName>นายนพดล</persName>และ<persName>นายสมัคร</persName>จะมีสิทธิที่จะพิสูจน์ตัวเองในขั้นตอนของศาลฏีกาแผนกคดีอาญาผู้ดำรงตำแหน่งทางการเมือง แต่ปัญหาใหญ่ก็คือจะพิสูจน์ให้ศาลเชื่อได้อย่างไรว่าไม่มีวาระซ่อนเร้นแอบแฝง และไม่กระทำการขัดรัฐธรรมนูญที่ศาลรัฐธรรมนูญมีคำวินิจฉัยไปแล้ว.</p></body>
</news>
