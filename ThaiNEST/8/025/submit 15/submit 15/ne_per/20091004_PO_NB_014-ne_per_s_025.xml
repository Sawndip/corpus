<teiHeader>
<fileDesc>
<titleStmt>
  <title>นายกฯ เผย ประชุมพรรคร่วมรัฐบาลเย็นวันนี้เป็นการหารือการแก้ รธน.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040070&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เผย ประชุมพรรคร่วมรัฐบาลเย็นวันนี้เป็นการหารือการแก้ รธน.</headline>
<lead></lead>
<neck></neck>
<body><p>นายกรัฐมนตรี เผย การประชุมของพรรคร่วมรัฐบาลเย็นวันนี้เป็นการหารือการแก้ไขรัฐธรรมนูญ ยืนยัน การแก้ไขจะไม่ล่าช้าเพราะสภาได้เดินหน้ายกร่างรัฐธรรมนูญแล้ว <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการประชุมพรรคร่วมรัฐบาล ในเย็นวันนี้ (4 ต.ค.52) ว่า เป็นการอธิบายกระบวนการแก้ไขรัฐธรรมนูญ โดยยืนยันว่า การแก้ไขรัฐธรรมนูญจะไม่ล่าช้าเพราะได้รับการยืนยันจากทางสภาว่าได้มีการเดินหน้าการยกร่างรัฐธรรมนูญแล้ว ซึ่งระหว่างการจัดทำประชามติ หากบุคคลใดมีข้อเสนอแนะก็สามารถแสดงความคิดเห็นได้ว่าการแก้ไขมาตราใดประชาชนจะได้หรือเสียประโยชน์ ทั้งนี้ในส่วนของประชาชนหากเห็นว่าการแก้ไขรัฐธรรมนูญจะเกิดปัญหาและไม่ได้รับประโยชน์ ก็สามารถลงมติไม่ให้แก้ไขรัฐธรรมนูญได้ ซึ่งการลงประชามติในการแก้ไขรัฐธรรมนูญ อาจจะมีการให้เลือกลงมติเห็นด้วยหรือไม่เห็นด้วยกับการแก้ไขข้อใดบ้าง นายกรัฐมนตรี กล่าวอีกว่า เมื่อถึงเวลาการทำประชามติแก้ไขรัฐธรรมนูญทุกฝ่ายจะต้องช่วยกันรณรงค์ และต้องดูบรรยากาศ ณ ขณะนั้นว่าประชาชนเกิดความเบื่อหน่ายหรือไม่ด้วย</p></body>
</news>
