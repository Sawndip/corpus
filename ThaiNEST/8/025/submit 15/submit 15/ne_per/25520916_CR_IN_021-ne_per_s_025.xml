<teiHeader>
<fileDesc>
<titleStmt>
  <title>ให้ประกันตัวพ.ต.ท.สันธนะคดีถูกฟ้องไล่ที่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 20:14:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189892  </bibl>
</sourceDesc>
</fileDesc>
</teiHeader>
<news>
<headline>ให้ประกันตัว<persName>พ.ต.ท.สันธนะ</persName>คดีถูกฟ้องไล่ที่</headline>
<lead>ศาลแพ่ง กรุงเทพใต้ อนุญาต <persName>พ.ต.ท.สันธนะ</persName> ประกันตัวคดีที่บริษัทเอกชน คู่กรณี ฟ้องไล่ที่ ย่านศรีนครินทร์ พร้อมนัดประนอมข้อพิพาท 13 พ.ย. นี้</lead>
<neck></neck>
<body><p>ศาลแพ่งกรุงเทพใต้นัดพร้อมคู่ความคดีที่<persName>นายสุธี เกตุศิริ</persName> ผู้รับมอบอำนาจจากบริษัทซีคอนเซาท์ อิส เอเชีย จำกัด เป็นโจทก์ยื่นฟ้องบริษัท เอสเจ ออโต้เซล จำกัด และ <persName>พ.ต.ท.สันธนะ ประยูรรัตน์</persName> อดีตรองผู้กำกับการ 2 กองบัญชาการตำรวจสันติบาล เป็นจำเลยในความผิดข้อหาละเมิดครอบครองสิทธิ์ที่ดิน ริมถนนศรีนครินทร์ พื้นที่ 5 ไร่เศษ เขตประเวศ ที่ศาลแพ่งได้มีคำพิพากษาไปเมื่อ วันที่ 28 มิ.ย.ที่ผ่านมา ให้จำเลยขนย้ายสิ่งปลูกสร้างออกไปจากสถานที่ดังกล่าว ซึ่งในนัดนี้ศาลแพ่งได้ออกหมายจับ <persName>พ.ต.ท.สันธนะ</persName> มาฟังคำพิพากษา โดย <persName>พ.ต.ท.สันธนะ</persName> แถลงว่าตามทีโจทก์ฟ้องขับไล่นั้นตนไม่เคย ทราบมาก่อนเพราะเป็นผู้เช่าช่วงต่อจากบริษัท เอสเจ ซึ่งได้โอนกรรมสิทธิ์ ในการเรียกเช่าพื้นที่จากโจทก์มาให้จำเลยเก็บผลประโยชน์ เพื่อผ่อนชำระหนี้ประมาณ 20 ล้านบาท ทั้งนี้พื้นที่ดังกล่าวจำเลยไม่ได้เข้าไปพักอาศัยอยู่ เมื่อจำเลยรับทราบว่าถูกฟ้องจึงขอให้ศาลยุติไว้ก่อน เพื่อนำคดีเข้าสู่กระบวนการไกล่เกลี่ยและยื่นขอประกันตัวเป็นเงินสดจำนวน 30,000 บาท ศาลสอบถามคู่ความแล้วไม่ค้านจึงอนุญาตให้ประนอมข้อพิพาทได้และนัดประนอมข้อพิพาทในวันที่ 13 พ.ย. นี้เวลา 13.00 น.</p></body>
</news>
