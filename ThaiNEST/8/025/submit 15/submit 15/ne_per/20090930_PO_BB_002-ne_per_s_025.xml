<teiHeader>
<fileDesc>
<titleStmt>
  <title>เด้ง"ทวี"ตามคาด-ธาริตคุมดีเอสไอ นายกฯตั้ง"ปทีป"รักษาการ ผบ.ตร.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/30/news_29555831.php?news_id=29555831  </bibl>
</sourceDesc>
</fileDesc>
</teiHeader>
<news>
<headline>เด้ง"<persName>ทวี</persName>"ตามคาด-<persName>ธาริต</persName>คุมดีเอสไอ นายกฯตั้ง"<persName>ปทีป</persName>"รักษาการ ผบ.ตร.</headline>
<lead>ครม.เห็นชอบโยกย้ายบิ๊กยุติธรรม เด้ง “<persName>ทวี สอดส่อง</persName>” พ้นเก้าอี้อธิบดีดีเอสไอ ไปเป็นรองปลัดคุมงานภาคใต้ ดัน “<persName>ธาริต เพ็งดิษฐ์</persName>” ผงาดกรมสอบสวนคดีพิเศษ “<persName>นัทธี จิตสว่าง</persName>” อำลากรมราชทัณฑ์ ไปนั่งตบยุงในกรุผู้ตรวจฯ ส่ง “<persName>ชาติชาย สิทธิกลม</persName>” ปราบยาเสพติดในคุกแทน ฮือฮา “<persName>ชูจิรา กองแก้ว</persName>” คนสนิท “<persName>สมชาย วงศ์สวัสดิ์</persName>” ได้ดีนั่งอธิบดีกรมบังคับคดี ด้านนายกฯ ได้ฤกษ์เข็น “<persName>ปทีป ตันประเสริฐ</persName>” รักษาการแทน ผบ.ตร.</lead>
<neck></neck>
<body><p>ที่ประชุมคณะรัฐมนตรีเห็นชอบให้โยกย้ายข้าราชการระดับอธิบดี รองปลัดกระทรวง และผู้ตรวจราชการกระทรวง ตามที่ผู้บริหารกระทรวงยุติธรรมเสนอ โดย <persName>พ.ต.อ.ทวี สอดส่อง</persName> อธิบดีกรมสอบสวนคดีพิเศษ (ดีเอสไอ) ถูกย้ายไปดำรงตำแหน่งรองปลัดกระทรวงยุติธรรม และให้แต่งตั้ง <persName>นายธาริต เพ็งดิษฐ์</persName> เลขาธิการคณะกรรมการป้องกันและปราบปรามการทุจริตในภาครัฐ หรือ ป.ป.ท. มาดำรงตำแหน่งอธิบดีดีเอสไอแทน</p>
<p>นอกจากนี้ ยังให้ย้าย <persName>นายนัทธี จิตสว่าง</persName> พ้นจากตำแหน่งอธิบดีกรมราชทัณฑ์ ไปเป็นผู้ตรวจราชการกระทรวงยุติธรรม <persName>นายชาญเชาวน์ ไชยานุกิจ</persName> จากรองปลัดกระทรวงยุติธรรม ไปดำรงตำแหน่งอธิบดีกรมคุมประพฤติ <persName>นางชูจิรา กองแก้ว</persName> รองปลัดกระทรวงยุติธรรม เป็นอธิบดีกรมบังคับคดี <persName>นายภิญโญ ทองชัย</persName> จากผู้ตรวจราชการกระทรวงยุติธรรม ไปเป็นเลขาธิการ ป.ป.ท. <persName>นายชาติชาย สุทธิกลม</persName> ที่ปรึกษาสำนักงานคณะกรรมการป้องกันและปราบปรามยาเสพติด (ป.ป.ส.) เป็นอธิบดีกรมราชทัณฑ์ และ <persName>นายชาตรี ไชยโย</persName> ผู้อำนวยการสำนักกิจการยุติธรรม เป็นผู้ตรวจราชการกระทรวงยุติธรรม</p>
<p><persName>นายกิตติพงษ์ กิตยารักษ์</persName> ปลัดกระทรวงยุติธรรม กล่าวว่า การโยกย้าย <persName>พ.ต.อ.ทวี</persName> เป็นการปรับกลไกในภาพรวมตามนโยบายของ <persName>นายพีระพันธุ์ สาลีรัฐวิภาค</persName> รมว.ยุติธรรม แม้ <persName>พ.ต.อ.ทวี</persName> จะมีความสามารถด้านการสืบสวนสอบสวนคดี โดยมีผลงานสำคัญๆหลายคดี แต่การย้ายไปเป็นรองปลัดกระทรวงก็เพื่อให้ดูแลภารกิจในจังหวัดชายแดนภาคใต้แทน<persName>นายชาญเชาวน์</persName></p>
<p>อย่างไรก็ตาม <persName>นายกิตติพงษ์</persName> ยืนยันว่า การย้าย <persName>พ.ต.อ.ทวี</persName> ครั้งนี้ไม่เกี่ยวข้องกับคดีที่มีความเกี่ยวพันกับพรรคประชาธิปัตย์ (คดีเงินบริจาค 258 ล้านบาท) เนื่องจากดีเอสไอทำงานในรูปคณะพนักงานสอบสวน ซึ่งไม่สามารถเปลี่ยนแปลงคณะพนักงานสอบสวนได้กลางคัน ส่วนสาเหตุที่ย้าย <persName>นายธาริต</persName> ไปเป็นอธิบดีดีเอสไอแทนนั้น เพราะ<persName>นายธาริต</persName>มีส่วนร่วมยกร่างพระราชบัญญัติ การสอบสวนคดีพิเศษมาตั้งแต่ต้น จึงเชื่อว่าจะสามารถเข้าไปปรับกลไกในองค์กรได้เป็นอย่างดี</p>
<p>ในส่วนของกรมราชทัณฑ์ รัฐบาลมีนโยบายปราบปรามยาเสพติด แต่ยังมีการลักลอบซื้อขายยาเสพติดในเรือนจำอย่างต่อเนื่อง รัฐมนตรีจึงต้องการผู้บริหารที่มีประสบการณ์เข้าไปแก้ปัญหายาเสพติด ซึ่ง <persName>นายชาติชาย สุทธิกลม</persName> ที่ปรึกษา ป.ป.ส.เป็นทั้งผู้บริหารและผู้เชี่ยวชาญ จึงเชื่อว่าจะสามารถแก้ปัญหาได้
สำหรับ<persName>นายนัทธี</persName>ที่ถูกย้ายไปเป็นผู้ตรวจราชการกระทรวง ไม่ใช่เป็นการลงโทษ ส่วนตำแหน่งรองปลัดกระทรวงและผู้อำนวยการสำนักงานกิจการยุติธรรมที่ยังว่างอยู่นั้น <persName>นายพีระพันธุ์</persName>จะพิจารณาบุคคลที่เหมาะสมต่อไป</p>
<p>“<persName>ธาริต</persName>”ไม่หวั่นกระแสต้านในดีเอสไอ</p>
<p>ด้าน <persName>นายธาริต</persName> กล่าวถึงการได้รับแต่งตั้งให้ดำรงตำแหน่งอธิบดีดีเอสไอว่า เคยเป็นรองอธิบดีดีเอสไอมาถึง 5 ปี จึงไม่รู้สึกหนักใจที่ได้รับแต่งตั้งให้กลับไปดีเอสไออีกครั้ง และจะตั้งใจทำหน้าที่อย่างเต็มที่ ทั้งนี้ส่วนตัวไม่กังวลต่อกระแสการต่อต้านภายในดีเอสไอ รวมถึงการออกใบปลิวโจมตีบทบาทการบริหารงานใน ป.ป.ท.ของตน และโจมตีไปถึงภรรยาที่ทำงานในดีเอสไอด้วย โดยการโยกย้ายในดีเอสไอจะทำเท่าที่จำเป็น และเป็นทางเลือกสุดท้ายจริงๆ</p>
<p>สำหรับประวัติของ<persName>นายธาริต</persName>นั้น เดิมเป็นอัยการ เริ่มรับราชการที่สำนักงานอัยการสูงสุดเมื่อปี 2533 จากนั้นในปี 2544-2546 ขณะดำรงตำแหน่งอัยการจังหวัดประจำกรม ได้รับการทาบทามให้ไปช่วยราชการสำนักเลขาธิการนายกรัฐมนตรี เพื่อเป็นทีมงานของ <persName>นายพันศักดิ์ วิญญรัตน์</persName> ที่ปรึกษานายกรัฐมนตรีในรัฐบาล <persName>พ.ต.ท.ทักษิณ ชินวัตร</persName> ต่อมาได้ย้ายไปเป็นรองอธิบดีดีเอสไอนาน 5 ปี ก่อนจะได้รับการเสนอชื่อเป็นเลขาธิการ ป.ป.ท. และอธิบดีดีเอสไอในที่สุด</p>
<p>แฉเหตุเด้ง”<persName>ทวี</persName>-<persName>นัทธี</persName>”เป็นสายขั้วอำนาจเก่า</p>
<p>อนึ่ง ตั้งแต่เปลี่ยนแปลงแกนนำรัฐบาลจากพรรคพลังประชาชนมาเป็นพรรคประชาธิปัตย์ มีข่าวว่าทั้ง <persName>พ.ต.อ.ทวี</persName> และ <persName>นายนัทธี</persName> จะถูกโยกย้ายมาโดยตลอด เนื่องจากถูกมองว่าเป็นข้าราชการสายขั้วอำนาจเก่า (สาย <persName>พ.ต.ท.ทักษิณ</persName>) และทำงานไม่สนองนโยบายรัฐบาลชุดปัจจุบัน ซึ่งสอดรับกับการส่งข้อความผ่านระบบทวิตเตอร์ของ <persName>พ.ต.ท.ทักษิณ</persName> ที่ระบุว่าในสัปดาห์นี้จะมีคนที่เคยทำงานใกล้ชิดถูกโยกย้าย 2 ตำแหน่ง โดยก่อนหน้านี้มีความพยายามจะย้าย <persName>พ.ต.อ.ทวี</persName> ไปเป็นผู้ตรวจราชการกระทรวงยุติธรรม แต่ในที่สุดก่อนการประชุม ครม. ได้มีการสับเปลี่ยนรายชื่อ</p>
<p>กรณีของ<persName>นายนัทธี</persName> ฝ่ายการเมืองไม่พอใจการกำกับดูแลเรือนจำทั่วประเทศ เพราะมีการสั่งซื้อขายยาเสพติดในเรือนจำเป็นจำนวนมาก ทั้งยังแสดงท่าทีไม่เห็นด้วยกับการเปลี่ยนแปลงวิธีการประมูลข้าวในเรือนจำ โดยตัดลดค่าอาหารของนักโทษและเปลี่ยนวิธีการจัดซื้อจากการเปิดประมูลอย่างเสรีมาใช้วิธีซื้อตรงจากกระทรวงพาณิชย์ ซึ่งกรมราชทัณฑ์โต้แย้งว่าอาจมีปัญหาการจัดส่งข้าวไม่ทันกำหนด เพราะหน่วยงานของรัฐไม่มีสต็อกข้าว</p>
<p>จับตาคนใกล้ชิด”<persName>สมชาย</persName>”ผงาดบังคับคดี</p>
<p>ในส่วนของอธิบดีกรมบังคับคดี ก่อนหน้านี้มีแคนดิเดทหลายคน เช่น <persName>นางลางน้อย ปาลวัฒน์วิไชย</persName> รองอธิบดีกรมบังคับคดี <persName>นายชาญเชาวน์</persName> นายวิศิษฏ์ วิศิษฏ์
สรอรรถ รองปลัดกระทรวงยุติธรรม แต่สุดท้ายกลับเป็น <persName>นางชูจิรา</persName> ที่ได้รับการเสนอชื่อ ทั้งๆ ที่มีความสนิทสนมกับ <persName>นายสมชาย วงศ์สวัสดิ์</persName> อดีตนายกรัฐมนตรี และอดีตปลัดกระทรวงยุติธรรม ซึ่งเป็นน้องเขยของ <persName>พ.ต.ท.ทักษิณ</persName> อย่างมาก เคยตามไปช่วยงานเมื่อครั้ง<persName>นายสมชาย</persName>เป็น รมว.ศึกษาธิการด้วย</p>
<p>นายกฯเซ็นตั้ง”<persName>ปทีป</persName>”รักษาการ ผบ.ตร.</p>
<p>ด้านความคืบหน้าการแต่งตั้งรักษาราชการแทนผู้บัญชาการตำรวจแห่งชาติ (รรท.ผบ.ตร.) ภายหลังยังไม่มีแนวโน้มว่าจะสามารถคัดเลือก ผบ.ตร.คนใหม่ได้ทันวันที่ 30 ก.ย.นั้น ล่าสุด <persName>นายอภิสิทธิ์ เวชชาชีวะ</persName> นายกรัฐมนตรี ได้มีคำสั่งสำนักนายกรัฐมนตรี ที่ 211
2552 ตั้ง <persName>พล.ต.อ.ปทีป ตันประเสริฐ</persName> จเรตำรวจแห่งชาติ เป็นผู้รักษาราชการแทน ผบ.ตร.แล้ว โดยให้มีผลตั้งแต่วันที่ 1 ต.ค. 2552 เป็นต้นไป</p>
<p><persName>นายอภิสิทธิ์</persName> กล่าวว่า จะดูแลให้การทำงานในสำนักงานตำรวจแห่งชาติเป็นไปด้วยความเรียบร้อย ส่วนกรณีที่อาจจะมีผู้ฟ้องร้องในเรื่องนี้นั้น ถ้ามีการฟ้องก็ต้องไปชี้แจง แต่ไม่น่าจะมีปัญหาเรื่องข้อกฎหมาย</p>
<p>ปลดล็อกแต่งตั้งนายพล</p>
<p>มีรายงานว่า นายกฯ เตรียมแผนการแต่งตั้ง <persName>พล.ต.อ.ปทีป</persName> ให้ทำหน้าที่รักษาราชการแทน ผบ.ตร.ตั้งแต่ไม่สามารถตั้ง ผบ.ตร.คนใหม่ได้ในการประชุมคณะกรรมการนโยบายตำรวจแห่งชาติ (ก.ต.ช.) ครั้งที่ 2 และในระหว่างนี้ นายกฯ จะหาโอกาสที่เหมาะสมในการทำความเข้าใจกับ ก.ต.ช. อีกครั้งหนึ่ง คาดว่าจะเป็นวันที่ 1 ต.ค. เมื่อทุกฝ่ายเข้าใจตรงกัน นายกฯ จึงจะเรียกประชุม ก.ต.ช. โดยนายกฯ ยังยืนยันที่จะเสนอ ชื่อ <persName>พล.ต.อ.ปทีป</persName> ขึ้นเป็น ผบ.ตร. แต่ในการประชุม ก.ต.ช. ซึ่ง <persName>พล.ต.อ.ปทีป</persName> สามารถเข้าประชุมได้ในฐานะรักษาราชการแทน ผบ.ตร. น่าจะงดออกเสียง เพื่อความสง่างาม</p>
<p>อย่างไรก็ดี หากไม่สามารถทำความเข้าใจกับแกนนำ ก.ต.ช. คนอื่นๆ ได้ นายกฯ จะมอบหมายให้ <persName>พล.ต.อ.ปทีป</persName> ทำหน้าที่รักษาราชการแทน ผบ.ตร.ไปเรื่อยๆ โดยจะไม่เรียกประชุม ก.ต.ช. เพื่อความสบายใจของทุกฝ่าย โดยเฉพาะหากยังมีการอ้างถึงเงื่อนไขพิเศษอีก ทั้งนี้ การตั้ง <persName>พล.ต.อ.ปทีป</persName> จะเป็นการปลดล็อกการจัดทำบัญชีรายชื่อแต่งตั้งโยกย้ายนายตำรวจระดับนายพลวาระประจำปีทดแทนตำแหน่งที่เกษียณอายุราชการด้วย หลังจากก่อนหน้านี้คณะกรรมการข้าราชการตำรวจ (ก.ตร.) ไม่ยอมพิจารณา โดยให้เหตุผลว่า <persName>พล.ต.อ.ธานี สมบูรณ์ทรัพย์</persName> รักษาราชการแทน ผบ.ตร. มีอายุราชการไม่ถึง 60 วัน</p>
<p>“<persName>ปทีป</persName>”เล็งงานแรกแก้ปัญหาโยกย้าย</p>
<p>ด้าน <persName>พล.ต.อ.ปทีป</persName> กล่าวด้วยใบหน้ายิ้มแย้ม ว่า หารือกับ รอง ผบ.ตร.ทั้งหมดว่าจะทำอย่างไรกับการจัดทำบัญชีแต่งตั้งโยกย้ายนายตำรวจระดับนายพลวาระประจำปี โดยอาจจะออกคำสั่งให้ระดับรองรักษาราชการแทน หรือปล่อยให้เป็นไปตามอัตโนมัติไปก่อน ส่วนการประชุม ก.ตร. เพื่อพิจารณาบัญชีแต่งตั้งโยกย้าย ยังไม่ได้คิด
ผู้สื่อข่าวถามว่า การได้ทำหน้าที่รักษาราชการแทน ผบ.ตร. เป็นสัญญาณว่าจะได้เป็น ผบ.ตร.ตัวจริงหรือไม่ <persName>พล.ต.อ.ปทีป</persName> กล่าวว่า ไม่รู้ ต้องแล้วแต่คนที่มีอำนาจในการแต่งตั้ง แต่เชื่อว่าบรรยากาศในสำนักงานตำรวจแห่งชาติไม่มีแตกแยก และตำรวจก็ไม่ได้เกียร์ว่าง แต่ใส่เกียร์สโลว์ พุ่งฉิวเลย
</p></body>
</news>
