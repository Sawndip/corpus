<teiHeader>
<fileDesc>
<titleStmt>
  <title>เตรียมสอบ จนท.ขนส่ง ล่าแก๊งสวมทะเบีนนรถ “จอย ศิริลักษณ์”  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-13 15:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106397  </bibl>
</sourceDesc>
</fileDesc>
</teiHeader>
<news>
<headline>เตรียมสอบ จนท.ขนส่ง ล่าแก๊งสวมทะเบีนนรถ “<persName>จอย ศิริลักษณ์</persName>”</headline>
<lead>ตำรวจเตรียมเรียกเจ้าหน้าที่กรมขนส่งสอบปากคำหาหลักฐานโยงผู้เกี่ยวข้องขบวนการสวมทะเบียนรถดาราสาว “<persName>จอย ศิริลักษณ์</persName>” ส่วนรถของกลางเตรียมส่งคืนบริษัทไฟแนนซ์</lead>
<neck></neck>
<body><p> วันนี้( 13 ก.ค.) เมื่อเวลา 13.00 น. <persName>พ.ต.ท.สุชัย พุ่มไพศาลชัย</persName> รอง ผกก.สส.สน.บึงกุ่ม เผยถึงความคืบหน้าของคดีสวมทะเบียนรถยนต์ยี่ห้อโตโยต้า ยาริส สีแดง หมายเลขทะเบียน ศอ-6000 กทม. ของ <persName>น.ส.ศิริลักษณ์ หรือจอย ผ่องโชค</persName> ดาราสาวชื่อดังว่าหลังจากสอบปากคำดาราสาวแล้ว ได้มอบหมายให้ฝ่ายสืบสวนเร่งติดตามตัว <persName>นายหม้อ</persName> และ<persName>นายพล</persName> บุคคลที่ผู้ต้องหากล่าวอ้างว่าเป็นผู้นำทะเบียนรถมามอบให้ โดยคาดว่าไม่นานจะได้ตัวเพราะเจ้าหน้าที่ก็มีข้อมูลอยู่พอสมควรแล้ว</p>
<p> <persName>พ.ต.ท.สุชัย</persName> กล่าวว่า ในวันพรุ่งนี้ (14 ก.ย.) จะเรียกตัว <persName>น.ส.เจนศิณี แจ่มแจ้ง</persName> เจ้าหน้าที่ของกรมขนส่งทางบกที่รับเรื่องต่อภาษีทะเบียนรถของผู้เสียหายมาสอบปากคำเพื่อหาเบาะแสให้ฝ่ายสืบสวนลงพื้นที่สืบสวนว่ามีใครเกี่ยวข้องบ้าง และทำไมจึงสามารถนำเอาข้อมูลรถยนต์ของ<persName>น.ส.ศิรลักษณ์</persName> ไปสวมทะเบียนรถผู้ต้องหาได้ ส่วนรถของกลางที่ยึดไว้บริษัทไฟแนนซ์ธนชาต ได้ติดต่อขอรับคืนเนื่องจากผู้ครอบครองเดิมขาดส่งค่างวดจนกรรมสิทธิ์กลับไปเป็นของไฟแนนซ์แล้ว                “ จากการสอบสวนทราบว่ารถของผู้เสียหายใช้ประกันภัยของบริษัทอาคเนย์ประกันภัย ซึ่งบิดาทำงานอยู่ ตั้งแต่ซื้อรถมาเมื่อวันที่ 29 มิ.ย.2549 และได้ประมูลป้ายทะเบียน ศอ-6000 กทม. ในราคา 35,000 บาท โดยใช้ป้ายทะเบียนนี้มาตั้งแต่แรก แต่รถของนายก่อเกียรติ สุตัณวณิชกุล ผู้ต้องหาใช้ประกันของบริษัทส่งเสริมประกันภัย จึงต้องสอบสวนว่าทำไมข้อมูลรถของผู้เสียหายถึงหลุดไปถึงคนร้ายจนสามารถนำไปต่อทะเบียนรถของกลางได้ ” <persName>พ.ต.ท.สุชัย</persName> กล่าว </p></body>
</news>
