<teiHeader>
<fileDesc>
<titleStmt>
  <title>ประธาน สส.พรรคเพื่อไทย พร้อมเดินหน้าโครงการหวยบนดินหากกลับมาเป็นรัฐบาล  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010178&tb=N255210&return=ok&news_headlin  </bibl>
</sourceDesc>
</fileDesc>
</teiHeader>
<news>
<headline>ประธาน สส.พรรคเพื่อไทย พร้อมเดินหน้าโครงการหวยบนดินหากกลับมาเป็นรัฐบาล</headline>
<lead></lead>
<neck></neck>
<body><p>ประธาน ส.ส.พรรคเพื่อไทย พร้อมเดินหน้าโครงการหวยบนดิน หากกลับมาเป็นรัฐบาล ขณะเดียวกันเห็นว่านายกรัฐมนตรีควรลาออกจากตำแหน่ง <persName>ร้อยตำรวจเอกเฉลิม อยู่บำรุง</persName> ประธาน ส.ส.พรรคเพื่อไทย กล่าวถึงกรณีที่ศาลฎีกา แผนกคดีอาญาของผู้ดำรงตำแหน่งทางการเมือง พิพากษา คดีสลากพิเศษเลขท้าย 3 ตัว 2 ตัว ว่า จากคำตัดสินเห็นได้ชัดว่าโครงการดังกล่าว สามารถดำเนินการได้ และมีประโยชน์ แต่รัฐบาลต้องแก้ไขให้ถูกต้องตามกฎหมาย พร้อมยืนยันหากพรรคเพื่อไทยกลับมาเป็นรัฐบาลจะดำเนินโครงการดังกล่าวต่อเพื่อปราบปราบผู้มีอิทธิพล และเจ้ามือหวยใต้ดิน ทั้งนี้เห็นว่าขณะนี้นายกรัฐมนตรีไม่มีความชอบธรรมในการบริหารบ้านเมืองได้ ควรยุบสภา หรือเปลี่ยนตัวนายกรัฐมนตรี เนื่องจากขาดภาวะผู้นำ เช่นลอกเลียนนโยบายบริหารประเทศจากรัฐบาล <persName>พ.ต.ท.ทักษิน ชินวัตร</persName> อดีตนายกรัฐมนตรี และประเด็นกระแสข่าวการลาออกจากการเป็นเลขาธิการนายกรัฐมนตรี รวมถึงบริหารบ้านเมืองส่อไปในทางทุจริต <persName>ร.ต.อ เฉลิม</persName> กล่าวอีกว่า พรรคเพื่อไทยจะจับตากรณีที่กองทุนเพื่อการฟื้นฟูและพัฒนาระบบสถาบันการเงิน ร้องต่อศาลแพ่ง ยื่นฟ้อง<persName>คุณหญิงพจมาน ณ ป้อมเพชร</persName> อดีตภริยา <persName>พ.ต.ท.ทักษิณ</persName> ให้การซื้อ-ขายที่ดินรัชดาฯเป็นโมฆะกรรม และให้ส่งมอบการครอบครองที่ดินคืน เนื่องจากหากมีการตัดสินว่าคดีดังกล่าวเป็นโมฆะ ก็จะส่งผลต่อคำตัดสินของศาลที่ตัดสินจำคุก <persName>พ.ต.ท. ทักษิน</persName> ในกรณีดังกล่าว  </p></body>
</news>
