<teiHeader>
<fileDesc>
<titleStmt>
  <title>ป.ป.ช.ฟัน"สมัคร-นพดล"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/30/news_29555826.php?news_id=29555826  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ฟัน"<persName>สมัคร</persName>-<persName>นพดล</persName>"</headline>
<lead>มติป.ป.ช. 6 ต่อ 3 ฟัน “<persName>สมัคร</persName>-<persName>นพดล</persName>” ผิดทั้งอาญาและถอดถอน กรณีหนุนกัมพูชาขึ้นทะเบียนปราสาทพระวิหารเป็นมรดกโลก โดยไม่ผ่านความเห็นชอบจากรัฐสภา เตรียมส่งเรื่องให้ศาลฎีกานักการเมือง และให้ประธานวุฒิฯ ถอดถอน ส่วนอดีตรัฐมนตรีที่เหลือ-ข้าราชการรอด “<persName>นพดล</persName>”เตรียมเปิดแถลงโต้วันนี้ “<persName>อดิศัย</persName>” อ้างป่วยขอเลื่อนฟังคำพิพากษาคดีหวยบนดิน</lead>
<neck></neck>
<body><p><persName>นายกล้านรงค์ จันทิก</persName> กรรมการป้องกันและปราบปรามการทุจริตแห่งชาติ (ป.ป.ช.) แถลงผลการประชุม ป.ป.ช. วานนี้ (29 ก.ย.) ว่า ที่ประชุมได้พิจารณาคดีถอดถอนรัฐมนตรี ในรัฐบาล <persName>นายสมัคร สุนทรเวช</persName> จากกรณีมีมติคณะรัฐมนตรี (ครม.) เมื่อวันที่ 17 มิ.ย.2551 ออกแถลงการณ์ร่วมรัฐบาลไทยและรัฐบาลกัมพูชา กรณีสนับสนุนให้กัมพูชาขึ้นทะเบียนปราสาทพระวิหารเป็นมรดกโลก โดยไม่ผ่านความเห็นชอบจากรัฐสภา ซึ่งขัดต่อรัฐธรรมนูญ มาตรา 190</p>
<p><persName>นายกล้านรงค์</persName> กล่าวว่า ที่ประชุมพิจารณาผู้ถูกกล่าวทั้งหมด จำนวน 44 คน ประกอบด้วย ครม. 37 คน ข้าราชการ 6 คน และ <persName>พ.ต.ท.ทักษิณ ชินวัตร</persName> อดีตนายกรัฐมนตรี พบว่า <persName>พ.ต.ท.ทักษิณ</persName> ไม่ปรากฏพฤติกรรมว่าเกี่ยวข้องกับการกระทำผิด แต่ในส่วน ครม. ที่ประชุมมีมติ 6 ต่อ 3 เสียง เห็นว่ามีความผิดทางอาญา โดย 5 ใน 6 เสียง เห็นว่า มีความผิดเฉพาะบุคคล และควรส่งเรื่องให้ประธานวุฒิสภาถอดถอนเฉพาะบุคคล
“ที่ประชุมเห็นว่า ใน ครม. มีเพียง <persName>นายสมัคร สุนทรเวช</persName> นายกรัฐมนตรี และรัฐมนตรีว่าการกระทรวงกลาโหม (ขณะนั้น) และ<persName>นายนพดล ปัทมะ</persName> รัฐมนตรีว่าการกระทรวงการต่างประเทศ (ขณะนั้น) ที่มีความผิดอาญา ฐานละเว้นการปฏิบัติหน้าที่โดยมิชอบ ตามประมวลกฎหมายอาญา มาตรา 157 โดยจะส่งเรื่องให้อัยการสูงสุด เพื่อพิจารณาส่งฟ้องศาลฎีกาแผนกคดีอาญาของผู้ดำรงตำแหน่งทางการเมือง และจะส่งเรื่องให้ประธานวุฒิสภาถอดถอนบุคคลทั้ง 2 ตามรัฐธรรมนูญมาตรา 270”</p>
<p><persName>นายกล้านรงค์</persName> กล่าวว่า <persName>นายสมัคร</persName> ในฐานะหัวหน้ารัฐบาล ทราบดีว่าเรื่องดังกล่าวมีความอ่อนไหว ทำให้เกิดภาวะสุ่มเสี่ยงผลกระทบเรื่องของอาณาเขต และภาวะทางสังคม แต่กลับแป็นฝ่ายขอให้<persName>นายนพดล</persName> ช่วยเหลือ<persName>สมเด็จ ฮุน เซน</persName> นำผลประโยชน์ของประเทศชาติ มาเป็นเครื่องมือหาเสียงของพรรคการเมืองต่างประเทศ ในการเลือกตั้งของกัมพูชา วันที่ 27 ก.ค. 2551</p>
<p><persName>นายกล้านรงค์</persName> กล่าวว่า ขณะที่ <persName>นายนพดล</persName> ทราบดีว่า การลงนามในแถลงการณ์ร่วมเป็นเรื่องที่อ่อนไหว และยังดำเนินการ ทั้งๆ ที่มีคำวินิจฉัยของศาลรัฐธรรมนูญ และศาลปกครองกลางว่า การกระทำดังกล่าวไม่ถูกต้อง และจากพยานหลักฐานเห็นว่า <persName>นายนพดล</persName> เป็นรัฐมนตรีว่าการกระทรวงการต่างประเทศ จะต้องเข้าใจอย่างถ่องแท้ ต่อผลกระทบเรื่องของอาณาเขต และผลกระทบต่อสังคม ที่เป็นผลจากการลงนามในแถลงการณ์ร่วม ดังนั้น จึงเป็นการดำเนินการโดยรู้เป็นอย่างดีในความเสียหาย ดังคำวินิจฉัยของศาลรัฐธรรมนูญ</p>
<p>ส่วนรัฐมนตรีที่เหลือในรัฐบาลนายสมัครนั้น ที่ประชุมเห็นว่า การดำเนินการของ <persName>นายนพดล</persName> มีลักษณะเป็นการดำเนินการทางวิชาการและเทคนิค การรับรู้ข้อเท็จจริงในเวลาอันสั้น ของผู้เข้าร่วมประชุม จึงไม่น่าจะรู้ข้อเท็จจริงของแถลงการณ์ร่วมว่าจะส่งผลกระทบอย่างไร ดังนั้น ผู้ถูกกล่าวหาเหล่านี้ จึงไม่มีเจตนากระทำผิดร่วมกับ<persName>นายสมัคร</persName> และ<persName>นายนพดล</persName></p>
<p>มติ ป.ป.ช.8 ต่อ 1 ชี้ข้าราชการไม่เกี่ยวข้อง</p>
<p><persName>นายกล้านรงค์</persName> กล่าวว่า สำหรับข้าราชการที่ถูกกล่าวหา ที่ประชุมมีมติ 8 ต่อ 1 เห็นว่าข้อกล่าวหาไม่มีมูล เพราะข้าราชการเหล่านี้ ล้วนปฏิบัติงานทางวิชาการและทางเทคนิค ด้วยลักษณะงานประจำ ที่เคยทำมาก่อนที่จะมีรัฐธรรมนูญ ปี 2550 และเป็นการทำหน้าที่ตามวิสัยของข้าราชการประจำ ย่อมใส่ใจกับเขตแดน ตามที่ปรากฏตามกายภาพสืบเนื่องกันมา โดยไม่เฉลียวใจในภาวะสุ่มเสี่ยงที่จะเกิดขึ้น
อีกทั้ง ไม่ปรากฏว่าข้าราชการเหล่านี้ ไม่รู้มูลเหตุจูงใจทางการเมือง ของ<persName>นายสมัคร</persName> และ <persName>นายนพดล</persName> ที่จะช่วยเหลือพรรคการเมืองของกัมพูชา ที่นำโดย<persName>สมเด็จฮุน เซน</persName> ดังนั้นผู้ถูกกล่าวหาเหล่านี้ จึงไม่มีเจตนากระทำผิดร่วมกับ<persName>นายสมัคร</persName>และ<persName>นายนพดล</persName> เช่นกัน
“ไม่หวั่นว่ามติที่ออกมาจะกระทบความสัมพันธ์ระหว่างประเทศ เนื่องจากป.ป.ช.ถือว่าได้ดำเนินการตรวจสอบตามกฎหมายอย่างถูกต้อง”</p>
<p>“<persName>นพดล</persName>”เตรียมแถลงโต้ ป.ป.ช.วันนี้</p>
<p>ทั้งนี้ มีรายงานว่า <persName>นายนพดล ปัทมะ</persName> จะเปิดแถลงข่าวตอบโต้ป.ป.ช.วันนี้ (30 ก.ย)
ด้าน <persName>นายธานี ทองภักดี</persName> รองอธิบดีกรมสารนิเทศ กล่าวภายหลังทราบผลการตัดสินของป.ป.ช. ชี้มูลความผิดกรณีออกแถลงการณ์ร่วมไทย-กัมพูชา สนับสนุนการขึ้นทะเบียนปราสาทพระวิหารเป็นมรดกโลก โดยไม่ผ่านสภา มีมติเสียงส่วนใหญ่ให้ รัฐมนตรี 26 คน และ ข้าราชการพ้นผิด รวมทั้งข้าราชการระดับสูงของกระทรวงการต่างประเทศ 4 คน ว่า ข้าราชการกระทรวงการต่างประเทศรู้สึก โล่งใจแทนข้าราชการทั้ง 4 คน เพราะข้าราชการทั้ง 4 คนดำเนินการโดยบริสุทธิ์ใจ และไม่มีความตั้งใจเลยที่จะดำเนินการใดๆที่ขัดต่อม.190 และที่สำคัญคือ ยึดผลประโยชน์ของชาติเหนือสิ่งอื่นใดมาตลอด</p>
<p>สำหรับข้าราชการทั้ง 4 คน ที่ถูกกล่าวหา ได้แก่ <persName>นายวีรศักดิ์ ฟูตระกูล</persName> ปลัดกระทรวงการต่างประเทศ <persName>นายเชิดชู รักตะบุตร</persName> อัครราชทูต ณ กรุงปารีส ปฏิบัติราชการกรมสนธิสัญญาและกฎหมาย <persName>นายกฤต ไกรจิตติ</persName> อธิบดีกรมสนธิสัญญาและกฎหมายและ<persName>นายพิษณุ สุวรรณชฏ</persName> รองอธิบดีกรมเอเชียตะวันออก ซึ่งเป็นตำแหน่งในขณะ</p>
<p>“<persName>ทักษิณ</persName>”ยัวะป.ป.ช.ลั่น”มันเกินไปแล้ว”</p>
<p>ค่ำวันเดียวกัน <persName>พ.ต.ท.ทักษิณ ชินวัตร</persName> อดีตนายกฯ ได้โพสต์ทวิตส่งข้อความถึง<persName>นายสมัคร สุนทรเวช</persName> ระบุว่า “ตอนนี้รู้สึกเป็นห่วงสุขภาพท่าน เพราะท่านไม่สบายมากๆ ครับ”
นอกจากนี้ <persName>พ.ต.ท.ทักษิณ</persName> ยังจัดรายการวิทยุผ่านทาง Thaksinlive.com โดยช่วงหนึ่งพูดถึงกรณีที่<persName>นายนพดล ปัทมะ</persName> ถูก ป.ป.ช.ชี้มูลความผิดกรณีสนับสนุนกัมพูชาขึ้นทะเบียนปราสาทพระวิหาร เป็นมรดกโลก ว่า “มันเกินไปแล้ว รัฐธรรมนูญฉบับนี้ต้องได้รับการแก้ไข ไม่อย่างนั้นประเทศมันเดินไปไม่ได้จริงๆ”</p>
<p>นายกฯชี้“<persName>ฮุนเซน</persName>”ขู่ยิงไทยแค่หาเสียง</p>
<p>ด้าน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่ <persName>สมเด็จฮุนเซน</persName> นายกรัฐมนตรีกัมพูชา ขู่จะยิงคนไทยที่ลุกล้ำดินแดนเขาพระวิหาร ว่า ตนเห็นว่าเวลาที่<persName>สมเด็จฮุนเซน</persName> ให้สัมภาษณ์กับสื่อต่างประเทศก็มักแสดงท่าทีอย่างนี้ เป็นวิธีการพูดให้เป็นข่าว
ผู้สื่อข่าวว่า การที่<persName>สมเด็จฮุนเซน</persName> ทำแบบนี้เป็นการนำอธิปไตยของไทยไปใช้หาเสียง นายกฯ กล่าวว่าเรื่องนี้พยายามพูดกันแล้วว่า ให้ระมัดระวังว่าเป็นเรื่องการเมืองภายในประเทศ และทำให้เกิดความตึงเครียดขึ้นมา แต่สำหรับไทย ไม่มีอะไรเป็นกังวล เพราะยืนยันว่า เรารักษาสิทธิของเราเช่นกัน
ส่วนกระแสข่าว <persName>สมเด็จฮุนเซน</persName> จะไม่มาประชุมสุดยอดผู้นำอาเซียน ที่ไทยเป็นเจ้าภาพนั้น นายกฯ กล่าวว่า ตนไม่คิดแบบนั้น ตนคิดว่า<persName>สมเด็จฮุนเซน</persName>น่าจะมา
นายกฯ กล่าวด้วยว่า ช่วงไปต่างประเทศได้หารือกับ<persName>นายบัน คี มูน</persName> เลขาธิการองค์การสหประชาชาติ โดยได้ขอให้องค์การสหประชาชาติช่วยดูบทบาทของยูเนสโก ซึ่งควรส่งเสริมสันติภาพ แต่กลับเป็นเงื่อนไขให้ไทย-กัมพูชาขัดแย้งกัน ยูเนสโกควรไปทบทวน</p>
<p>ผบ.ทบ.ย้ำยึดหลักเจรจา</p>
<p>ขณะที่ <persName>พล.อ.อนุพงษ์ เผ่าจินดา</persName> ผู้บัญชาการทหารบก(ผบ.ทบ.) กล่าวถึงกรณีที่<persName>สมเด็จฮุน เซน</persName> ขู่จะไม่เจรจาแก้ไขปัญหาปราสาทพระวิหารกับประเทศไทย หากไทยยังใช้แผนที่ฉบับเดิม ว่า เรื่องนี้เป็นหน้าที่ของคณะกรรมการปักปันเขตแดน การปฏิบัติของเรายังอยู่ในพื้นที่ของเราอยู่ ซึ่งเป็นไปตามช่องทางที่สองฝ่ายตกลงกันไว้ คือ การใช้การเจรจาเป็นมาตรการแก้ไขปัญหา จะไม่ใช้กำลัง ซึ่งเป็นไปตามนโยบายของรัฐบาล
“การปฏิบัติของเรากำหนดไว้แน่ชัดว่าจะใช้การเจรจา ส่วนการปฏิบัติงานของทหารยังรักษาความสัมพันธ์ระหว่างทหารในพื้นที่เอาไว้ จะไม่ใช้มาตรการรุนแรง ส่วนที่ว่าหากจะมีการรุกล้ำของกองกำลังให้ปฏิบัติตามขั้นตอนที่กำหนดไว้ รวมทั้งการปฏิบัติต่อพลเรือนของกัมพูชาที่เข้ามาด้วย ให้เป็นไปตามหลักสิทธิมนุษยชน” <persName>พล.อ.อนุพงษ์</persName> กล่าวและว่า ได้ให้กองทัพภาคที่ 2 แจ้งเตือนประชาชนในพื้นที่ที่อาจรุกล้ำเข้าไปในเขตของกัมพูชา ซึ่งอาจได้รับอันตรายได้</p>
<p>“<persName>อดิศัย</persName>”ขอเลื่อนฟังคำพิพากษาคดีหวย</p>
<p>ผู้สื่อข่าวรายงานจากศาลฎีกา แผนกคดีอาญาของผู้ดำรงตำแหน่งทางการเมือง วานนี้ว่า <persName>นายอดิศัย โพธารามิก</persName> อดีต รมว.พาณิชย์ จำเลยที่ 21 ในคดีทุจริตโครงการออกสลากเลขท้าย 2 และ 3 ตัว (หวยบนดิน) ยื่นคำร้องขอเลื่อนไม่มาฟังคำพิพากษา ในเวลา 14.00 น. วันนี้ (30 ก.ย.) ตามที่ศาลนัดไว้ โดยอ้างว่าอยู่ระหว่างรักษาตัวบริเวณกระดูกสันหลัง ที่ สหรัฐ จึงมีแนวโน้มว่าอาจจะต้องเลื่อนอ่านคำพิพากษา</p>
<p>อย่างไรก็ตาม <persName>นายสบโชค สุขารมณ์</persName> รองประธานศาลฎีกา ในฐานะเจ้าของสำนวนคดีหวยบนดิน ยังคงกำหนดนัดประชุมองค์คณะทั้ง 9 คน เพื่อลงมติ และออกนั่งบัลลังก์อ่านคำพิพากษาคดีหวยบนดินในวันที่ 30 ก.ย. ประกอบกับวันที่ 1 ต.ค. <persName>นายสบโชค สุขารมณ์</persName> รองประธานศาลฎีกา ต้องเข้ารับตำแหน่งประธานศาลฎีกา และ<persName>นายพลรัตน์ ประทุมทาน</persName> ประธานแผนกคดีทรัพย์สินทางปัญญาและการค้าระหว่างประเทศ ในศาลฎีกา ต้องย้ายไปเป็นผู้พิพากษาอาวุโส ประจำสำนักงานอธิบดีผู้พิพากษา ภาค 7 ทำให้ต้องลงมติคำพิพากษาให้เสร็จสิ้นก่อน</p>
<p>อัยการแจงเหตุเป็นพยานคดีกล้ายาง-หวย</p>
<p>ขณะเดียวกัน สำนักงานอัยการสูงสุดได้ออกแถลงการณ์ ชี้แจงข้อเท็จจริงตามที่มีการเสนอข่าวว่า มีข้าราชการระดับสูงของสำนักงานอัยการสูงสุดไปเบิกความในคดีทุจริตจัดซื้อกล้ายางพารา 90 ล้านต้น และคดีทุจริตโครงการออกสลากเลขท้าย 2 และ 3 ตัว
โดยคดีทุจริตกล้ายางพารา ศาลฎีกาฯ ได้มีหมายศาลเรียกตัวนายนันทศักดิ์ พูลสุข อธิบดีอัยการฝ่ายคดีศาลสูง เขต 8 ให้ไปเบิกความ โดยฝ่ายจำเลยเป็นผู้ขอให้ศาลออกหมายเรียกไปเป็นพยาน</p>
<p>ขณะที่คดีหวยบนดิน ศาลฎีกาฯ ได้มีหมายศาลเรียกตัว<persName>นายชัยเกษม นิติสิริ</persName> อัยการสูงสุด และ<persName>นายวัยวุฒิ หล่อตระกูล</persName> รองอัยการสูงสุด ให้ไปเบิกความ โดยฝ่ายจำเลยเป็นผู้ขอให้ศาลออกหมายเรียกไปเป็นพยาน
</p></body>
</news>
