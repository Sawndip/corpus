<teiHeader>
<fileDesc>
<titleStmt>
  <title>กรมขนส่งชี้กรณีรถ"จอย"ไม่ใช่สวมทะเบียน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090914/28460/%e0%b8%81%e0%b8%a3%e0%b8%a1%e0%b8%82%e0%b8%99%e0%b8%aa%e0%b9%88%e0%b8%87%e0%b8%8a%e0%b8%b5%e0%b9%89%e0%b8%81%e0%b8%a3%e0%b8%93%e0%b8%b5%e0%b8%a3%e0%b8%96%e0%b8%88%e0%b8%ad%e0%b8%a2%e0%b9%84%e0%b8%a1%e0%b9%88%e0%b9%83%e0%b8%8a%e0%b9%88%e0%b8%aa%e0%b8%a7%e0%b8%a1%e0%b8%97%e0%b8%b0%e0%b9%80%e0%b8%9a%e0%b8%b5%e0%b8%a2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>กรมขนส่งชี้กรณีรถ"<persName>จอย</persName>"ไม่ใช่สวมทะเบียน</headline>
<lead>รองผกก.สส.สน.บึงกุ่ม เข้าสอบสวนเจ้าหน้าที่ต่อทะเบียนที่กรมขนส่งทางบก เผย<persName>นายหมอ</persName>ติดต่อตำรวจแล้วปฏิเสธไม่มีส่วนเกี่ยวข้องกับผู้ต้องหาที่ถูกจับกุม</lead>
<neck></neck>
<body><p>เมื่อวันที่ 14 ก.ย.  <persName>นายสมสุข ประภาพิศ</persName> ผู้อำนวยการสำนักทะเบียนพื้นที่ 5 กรมการขนส่งทางบก อธิบายถึงกรณีวิพากษ์วิจารณ์เกี่ยวกับการสวมทะเบียนรถที่เป็นข่าวคึกโคมของ<persName>น.ส.ศิริลักษณ์ ผ่องโชค</persName> หรือ<persName>จอย</persName> ดารานักแสดงชื่อดังว่า รถยาริสคันที่ถูกจับกุมได้ใช้ป้ายทะเบียนปอม ซึ่งได้ว่าจ้างให้คนอื่นทำไม่ได้เกิดจากการออกให้โดยกรมการขนส่งทางบก เนื่องจากรถคันดังกล่าว เป็นรถหนีไฟแนนซ์ หรือไม่ก็เกิดจากการลักขโมยโจรกรรม แล้วขายทอดตามตลาดมืดหรือในบ่อนมานาน เมื่อรถคันดังกล่าวถูกนำมาใช้ในพื้นที่กรุงเทพฯ ก็ได้ถอดทะเบียนเดิมซึ่งเป็นทะเบียนของจังหวัดภูเก็ตออก แล้วไปจ้างช่างทำทะเบียนปลอมมาใส่แทนใหม่ แต่บังเอิญไปซุ่มทำทะเบียนที่มีตัวอักษร หมายเลขทะเบียนที่ตรงกับรถของ<persName>จอย</persName> เมื่อมีการทำผิดกฎจราจรเจ้าหน้าที่ก็สืบค้นตามหมายเลขทะเบียน ก็ปรากฎเป็นชื่อ<persName>จอย</persName>เพียงคนเดียว จึงเกิดเป็นเรื่องลักษณะนี้ขึ้น
 <persName>นายสมสุข</persName> กล่าวอีกว่า การสวมทะเบียนเกิดขึ้นไม่ได้เพราะหลักฐานที่เป็นเอกสาร หมายเลขเครื่องยนตร์ของรถ<persName>จอย</persName>กับรถผู้ต้องหาไม่ตรงกัน ตรงเพียงป้ายทะเบียนเท่านั้นเพราะใส่ป้ายปลอม หากมีการสวมทะเบียนเกิดขึ้นจริงหมายเลขทุกอย่างต้องตรงกันหมด ซึ่งเวลาต่อทะเบียนหรือต่อภาษี รถของผู้ต้องหาก็จะนำเอกสารเดิมที่เป็นทะเบียนภูเก็ตไปยื่นผ่านระบบออนไลน์ ก็สามารถทำได้โดยปกติโดยที่ผู้ใดจะถือเอกสารก็ได้ไม่จำเป็นต้องเป็นเจ้าของรถ
"การยื่นต่อภาษีจะทำซ้ำกัน2ครั้งไม่ได้จะทำได้ครั้งเดียว ซึ่งในปีนี้จอยก็ได้ต่อภาษีไปเป็นที่เรียบร้อยแล้ว จึงไม่มีใครมาต่อทำซ้ำได้ เนื่องจากได้ทำเป็นระบบออนไลน์หากมีการทำซ้ำซ้อนเกิดขึ้นระบบจะไม่รับ ทั้งนี้ขอยืนยันสำหรับเรื่องที่ตำรวจพบใบเสร็จการต่อภาษีในรถผู้ต้องหาซึ่งใบเสร็จของจอย และเป็นตัวจริงจากการตรวจสอบก็เป็นตัวจริง แต่ได้หมดอายุไปแล้วเมื่อปีที่ผ่านมา ซึ่งใบเสร็จใบนี้ทางเจ้าหน้าที่ของกรมการขนส่งจะออกให้เพียงฉบับเดียว ส่วนเจ้าตัวจะไปทำหายหรือไปทำอะไรก็เป็นเรื่องของเจ้าของ อันนี้ตำรวจต้องไปสืบสวนหาข้อมูลเอาเองว่าใบเสร็จตัวจริงของจอยไปอยู่ในรถของผู้ต้องหาได้อย่างไร"<persName>นายสมสุข</persName> กล่าว
</p>
<p><persName>นายสมสุข</persName> กล่าวด้วยว่า สำหรับเจ้าหน้าที่ที่ทำหน้าที่ต่อทะเบียนหรือต่อภาษีของกรมการขนส่งทางบก ซึง่จะร่วมมือกับกลุ่มมิจฉาชีพดำเนินการต่อภาษีต่อทะเบียนให้กับรถหนีภาษี หรือรถผิดกฎหมายเหล่านี้เป็นไปไม่ได้ ตนเชื่อว่าไม่มี หากมีจริงก็ถือว่าผิดวินัยร้ายแรงต้องถูกไล่ออกและดำเนินคดีตามกฎหมาย อย่างไรก็ตามอยากอธิบายให้ประชาชนเข้าใจว่าเรื่องของกรณีของรถ<persName>จอย</persName>ที่เกิดขึ้นนั้นไม่ใช่การสวมทะเบียน แต่เป็นการเอาทะเบียนปลอมมาใส่แทนตัวจริง และกระบวนการปลอมแปลงป้ายทะเบียนปลอมนั้นไม่เกี่ยวข้องกับกรมการขนส่งแต่อย่างใด ซึ่งป้ายทะเบียนที่กรมขนส่งออกให้จะมีรายน้ำบนป้ายทะเบียนและหมายเลขลายนัมเบอร์ของเจ้าของรถนั้นๆด้วย ทั้งนี้ป้ายทะเบียนปลอมสีจะด้านกว่าของจริง
</p>
<p> ทางด้าน<persName>พ.ต.ท. สุชัย พุ่มไพศาลชัย</persName> รองผกก.สส.สน.บึงกุ่ม ได้เดินทางไปสอบสวน<persName>น.ส.เจนศิณี แจ่มแจ้ง</persName> ที่กรมขนส่งทางบก เรื่องการต่อทะเบียนรถของดาราสาวเมื่อปี 2551 อีกทั้งในวันนี้ไฟแนนซ์ของบริษัทธนชาติจะเดินทางมาเพื่อนำเอกสารมาให้เจ้าหน้าที่ตรวจสอบ เพื่อขอรถที่สวมทะเบียนรถของดาราสาวคืน แต่เจ้าหน้าที่ตำรวจจะต้องตรวจสอบเอกสารก่อนและยังไม่อนุญาติให้บริษัทเอารถไปได้
 ด้าน<persName>พ.ต.ท.เกณฑ์ชยะ สกลชัย</persName> สว.สส.สน.บึงกุ่มกล่าวว่า หลังจากมีคดีของดาราสาวเกิดขึ้นขณะนี้ได้มีคนที่อ้างตัวว่าเป็น<persName>นายหมอ</persName>ประสานมาทางเจ้าหน้าที่ว่า ไม่ได้มีส่วนเกี่ยวข้องในคดีนี้และไม่เคยรู้จัก<persName>นายก่อเกียรติ</persName>ผู้ต้องหาเลย แต่ทางเจ้าหน้าที่ยังไม่ปักใจเชื่อ คงจะต้องเรียกตัวมาสอบปากคำ และนำรูปถ่ายไปให้<persName>นายก่อเกียรติ สุตัณวณิชกุล</persName>ผู้ต้องหายืนยันว่าเป็น<persName>นายหม้อ</persName>และ<persName>นายพล</persName>คนเดียวกันหรือไม่
</p></body>
</news>
