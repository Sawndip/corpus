<teiHeader>
<fileDesc>
<titleStmt>
  <title>'เพื่อไทย'จี้สอบทุจริตซื้อครุภัณฑ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-03 16:53:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23976  </bibl>
</sourceDesc>
</fileDesc>
</teiHeader>
<news>
<headline>'เพื่อไทย'จี้สอบทุจริตซื้อครุภัณฑ์</headline>
<lead>'<persName>วิชาญ มีนชัยนันท์</persName>' จี้รมว.สธ. สอบจัดซื้อครุภัณฑ์ ภายใต้งบไทยเข้มแข็งระยะ 2 หลังส่อแววไม่โปร่งใส</lead>
<neck></neck>
<body><p>วันนี้ (3 ต.ค.) ผู้สื่อข่าวรายงานว่า<persName>นายวิชาญ มีนชัยนันท์</persName> ส.ส.กทม.พรรคเพื่อไทย ในฐานะประธานภาค กทม. แถลงถึงกรณีการจัดซื้อครุภัณฑ์ทางการแพทย์  6 รายการ ของกระทรวงสาธารณสุข ภายใต้งบไทยเข้มแข็งระยะ 2 ที่ส่อแววไม่โปร่งใสว่า ยอมรับว่าโครงการดังกล่าวเป็นโครงการที่ดี เพราะได้ผ่านความเห็นชอบจากทุกภาคส่วน  แต่การที่รัฐบาลกู้เงิน  และนำไปใช้โดยที่ไม่ตรวจสอบให้รอบคอบ มีการชี้นำโครงการโดยไม่คำนึงถึงความต้องการใช้หรือรับฟังความต้องการของกลุ่มแพทย์โดยเฉพาะกลุ่มแพทย์ชนบท เหมือนเป็นการเปิดช่องให้เกิดความไม่โปร่งใสหรือการหาประโยชน์ของกลุ่มต่างๆ เกิดขึ้น เมื่อมีปัญหาก็แค่ตั้งคณะทำงานขึ้นมาตรวจสอบเท่านั้น ซึ่งหากตรวจสอบแล้วพบว่ามีการทุจริต ทางกระทรวงสาธารณสุขจริงใครจะเป็นผู้รับผิดชอบ นอกจากนี้ยังพบว่ามีครุภัณฑ์กว่า 40 รายการ ที่ทางแพทย์ชนบทเห็นว่าไม่มีความจำเป็นเหมาะสมกับงาน แต่กลับมีกลุ่มผู้ประกอบการเอกชนซึ่งเป็นผู้จัดหาสินค้า ไปแนะนำกับแพทย์เพื่อให้เลือกจัดซื้อตามที่กลุ่มผู้ประกอบการนำเสนอ แต่ปรากฎว่าทางสาธารณสุขจังหวัด (สสจ.) และผู้มีอำนาจในการลงนามในการจัดซื้อ กลับนิ่งเฉย จึงอยากเรียกร้องให้ รมว.สาธารณสุข ควรเปิดโอกาสให้ผู้ที่ต้องใช้ครุภัณฑ์เสนอความต้องการด้วยตัวเอง โดยปราจากการครอบงำ.
</p></body>
</news>
