<teiHeader>
<fileDesc>
<titleStmt>
  <title>เอ็นจีโอค้านอุทธรณ์"มาบตาพุด"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-02 07:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23693  </bibl>
</sourceDesc>
</fileDesc>
</teiHeader>
<news>
<headline>เอ็นจีโอค้านอุทธรณ์"มาบตาพุด"</headline>
<lead></lead>
<neck></neck>
<body><p>เมื่อวันที่ 1 ต.ค. <persName>นายศรีสุวรรณ จรรยา</persName> นายกสมาคมต่อต้านสภาวะโลกร้อน  กล่าวถึงกรณีที่นายกรัฐมนตรีเตรียมอุทธรณ์คำสั่งศาลปกครองกลางที่มีคำสั่งระงับ 76 โครง การในนิคมมาบตาพุดไว้ชั่วคราว ว่า ถ้ารัฐจะอุทธรณ์คำสั่งศาลปกครอง ทางสมาคมฯที่เป็นโจทก์ยื่นฟ้องก็เตรียมจะคัดค้านคำอุทธรณ์ต่อเช่นกัน และจะฟ้องจนถึงศาลปกครองสูงสุด และศาลรัฐธรรมนูญ เพราะที่ผ่านมาได้คัดค้านในประเด็นข้อเท็จจริงจากมลพิษอุตสาหกรรมที่ชาวบ้านต้องประสบปัญหามาตลอด นอกจากนี้ยังคัดค้านด้วยข้อกฎหมาย ซึ่งยืนยันตามคำวินิจฉัยของศาลรัฐธรรมนูญเมื่อ 18 มี.ค 2552  ที่ระบุว่ารัฐธรรมนูญ ปี 2550 มีเจตนารมณ์ให้สิทธิและเสรีภาพที่รัฐธรรมนูญฉบับนี้รับรองไว้มีสภาพบังคับได้ทันที โดยไม่ต้องรอให้มีการบัญญัติกฎหมายลูก จึงเท่ากับว่าชุมชนย่อมมีสิทธิฟ้องต่อศาลปกครองได้ตามรัฐธรรมนูญมาตรา 67 นอกจากนี้ กำลังเตรียมจะฟ้อง<persName>นายชาญชัย ชัยรุ่งเรือง</persName> รมว.อุตสาหกรรม เพิ่มเติม กรณีประกาศบัญชีรายชื่อโครงการที่ก่อผลกระทบต่อชุมชนอย่างรุนแรงแค่ 8 โครงการ ทั้งที่กระทรวงทรัพยากรธรรมชาติและสิ่งแวดล้อม (ทส.) เสนอให้มีมากถึง 19 โครงการ </p<
<p><persName>นายสุพัฒน์ หวังวงศ์วัฒนา</persName> อธิบดี กรมควบคุมมลพิษ (คพ.) กล่าวว่า ขณะนี้ยังไม่สามารถประเมินได้ว่าผลกระทบทางมลพิษที่จะเกิดจากการเพิ่มขึ้นของโรงงานในนิคมมาบตาพุดจะมีมากน้อยแค่ไหน โดยเฉพาะกรณีของ 76 โครงการที่ยังอยู่ในคำสั่งคุ้มครองของศาลปกครอง เพราะยังอยู่ระหว่างการประเมินศักยภาพการรองรับระดับมลพิษจากแบบจำลองทางคณิตศาสตร์. 
</p></body>
</news>
