<teiHeader>
<fileDesc>
<titleStmt>
  <title>ศาลรัฐธรรมนูญไม่รับคำร้อง ร่าง พ.ร.บ.งบประมาณ 53 ไว้พิจารณา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300148&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ศาลรัฐธรรมนูญไม่รับคำร้อง ร่าง พ.ร.บ.งบประมาณ 53 ไว้พิจารณา</headline>
<lead></lead>
<neck></neck>
<body><p>ศาลรัฐธรรมนูญไม่รับคำร้อง ร่าง พ.ร.บ.งบประมาณ 2553 ไว้พิจารณา เหตุรัฐธรรมนูญไม่ได้บังคับใช้ในการแปรญัตติ <persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ แถลงภายหลังการประชุมคณะตุลาการศาลรัฐธรรมนูญว่า ตุลาการศาลรัฐธรรมนูญมีมติเป็นเอกฉันท์ไม่รับคำร้อง กรณีที่ประธานรัฐสภาส่งความเห็นของสมาชิกสภาผู้แทนราษฏร ตามรัฐธรรมนูญมาตรา 154 วรรค 1 (1) เพื่อขอให้ศาลรัฐธรรมนูญพิจารณาวินิจฉัยว่าร่าง พ.ร.บ.งบประมาณรายจ่ายประจำปีงบประมาณ พ.ศ. 2553 ตราขึ้นโดยถูกต้องตามมาตรา 167 วรรค 1 หรือไม่ ซึ่งผู้ร้องได้ระบุว่า ในชั้นการแปรญัตติเพิ่มเติมงบประมาณรายจ่ายประจำปีงบประมาณ พ.ศ.2553 ของคณะกรรมาธิการในวาระที่ 2 และวาระ 3 ไม่ได้นำเสนอรายละเอียดของแผนงาน และโครงการในแต่ละรายการของการใช้จ่ายงบประมาณ ตามที่คณะรัฐมนตรีได้มีมติให้หน่วยงานราชการต่างๆ เสนอขอเพิ่มผ่านสำนักงบประมาณเพิ่มเติมฯ หลังจากที่คณะตุลาการได้พิจารณาคำร้องแล้วเห็นว่า รัฐธรรมนนูญ มาตรา 167 วรรค 1 เป็นบทบัญญัติที่ใช้ในการเสนอร่างรายจ่ายประจำปีงบประมาณเท่านั้น ไม่ได้ใช้บังคับกับการแปรญัตติ ดังนั้นจึงมีคำสั่งไม่รับคำร้องไว้พิจารณาวินิจฉัย</p></body>
</news>
