<teiHeader>
<fileDesc>
<titleStmt>
  <title>'ธาริต'คาดฎีกาแดงตรวจไม่ทัน 60 วัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-04 11:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=24068  </bibl>
</sourceDesc>
</fileDesc>
</teiHeader>
<news>
<headline>'<persName>ธาริต</persName>'คาดฎีกาแดงตรวจไม่ทัน 60 วัน</headline>
<lead></lead>
<neck></neck>
<body><p>วันนี้(4ต.ค.) ผู้สื่อข่าวรายงานว่า  <persName>นายธาริต เพ็งดิษฐ์</persName> โฆษกกระทรวงยุติธรรม กล่าวยืนยันว่า ในขณะนี้ ขั้นตอนในการตรวจสอบรายละเอียดการยื่นถวายฎีกาขอพระราชทานอภัยโทษให้ <persName>พ.ต.ท.ทักษิณ ชินวัตร</persName> อดีตนายกรัฐมนตรี นั้น กรมราชทัณฑ์ ซึ่งเป็นหน่วยงานที่รับผิดชอบโดยตรง ยังคงดำเนินการ อยู่ตรวจสอบเนื้อหา รายละเอียดต่างๆ ขณะเดียวกัน กระทรวงยุติธรรม ก็ได้มีการเร่งรัดดำเนินการให้แล้วเสร็จโดยเร็วอยู่แล้ว ทั้งนี้ ในการพิจารณาเรื่องฎีกาขอพระราชทานอภัยโทษ ในกรณีปกติ จะใช้เวลาสำหรับขั้นตอนทุกอย่าง ประมาณ 60 วัน แต่ในเรื่องนี้ ยอมรับว่า มีเอกสาร รายชื่อประชาชน เป็นจำนวนมาก ต้องใช้เวลาในการตรวจสอบ อาจทำให้เกิดความล่าช้าบ้าง</p>
<p>อย่างไรก็ดี ในวันที่ 17 ต.ค.52 ซึ่งครบกำหนด 60 วัน ของการยื่นถวายฎีกา กลุ่มคนเสื้อแดง ได้นัดหมาย ไปชุมนุมที่ทำเนียบรัฐบาล เพื่อทวงถามความคืบหน้า เนื่องจากเห็นว่ารัฐบาลมีเจตนาที่จะยื้อเวลา นอกจากนี้ ยังจะได้ประกาศรวบรวมรายชื่อเพื่อถอดถอน <persName>นายอภิสิทธิ์ เวชชาชีวะ</persName> ออกจากนายกรัฐมนตรีในคราวเดียวกันด้วย เนื่องจากเห็นว่า ขาดภาวะผู้นำ และมีที่มาไม่ถูกต้อง.</p></body>
</news>
