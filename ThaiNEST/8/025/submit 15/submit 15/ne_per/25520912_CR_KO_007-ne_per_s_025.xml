<teiHeader>
<fileDesc>
<titleStmt>
  <title>ลูกขอเงินแม่ซื้อยาไม่ได้คลั่งทุบรถจุดไฟเผาบ้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28186/%e0%b8%a5%e0%b8%b9%e0%b8%81%e0%b8%82%e0%b8%ad%e0%b9%80%e0%b8%87%e0%b8%b4%e0%b8%99%e0%b9%81%e0%b8%a1%e0%b9%88%e0%b8%8b%e0%b8%b7%e0%b9%89%e0%b8%ad%e0%b8%a2%e0%b8%b2%e0%b9%84%e0%b8%a1%e0%b9%88%e0%b9%84%e0%b8%94%e0%b9%89%e0%b8%84%e0%b8%a5%e0%b8%b1%e0%b9%88%e0%b8%87%e0%b8%97%e0%b8%b8%e0%b8%9a%e0%b8%a3%e0%b8%96%e0%b8%88%e0%b8%b8%e0%b8%94%e0%b9%84%e0%b8%9f%e0%b9%80%e0%b8%9c%e0%b8%b2%e0%b8%9a%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ลูกขอเงินแม่ซื้อยาไม่ได้คลั่งทุบรถจุดไฟเผาบ้าน</headline>
<lead>ลูกชายวัย 24 ขอเงินแม่ซื้อยาบ้าไม่ได้ แค้นทำลายข้าวของในบ้าน พยายามจุดไฟเผา ตร.คุมตัว สารภาพติดยาบ้า ส่วนกรณีเผาบ้านโบ้ยว่าแม่เป็นคนก่อเหตุเอง</lead>
<neck></neck>
<body><p>เวลา 05.00 น. <persName>ร.ต.ท.จำรัส ทองจินดา</persName> รองสวป.สภ.เมืองพัทยา นำกำลังออกระงับเหตุหลังรับแจ้งจาก <persName>นางจำรัส เจริญสุข</persName> อายุ 48 ปี ผู้เสียหายว่าลูกชายเมายาบ้าคุ้มคลั่งทำลายข้าวของ และ พยายามจุดไฟเผาบ้านพัก ที่บริเวณบ้านพักไม่ทราบเลขที่ตรงข้ามกับหมู่บ้านแกรนด์ โลตัส ซอยจุฬาลักษณ์ หมู่ 12 ต.หนองปรือ อ.บางละมุง จ.ชลบุรี หลังได้รับแจ้งจึงนำกำลังรุดตรวจสอบที่เกิดเหตุทันที    ที่เกิดเหตุเป็นบ้านพักชั้นเดียวด้านหน้าเปิดเป็นร้านขายของชำ ตรวจสอบพบรถจักรยานยนต์ ยี่ห้อ ฮอนด้าคลิ๊ก สีดำ หมายเลขทะเบียน ล้มคว่ำอยู่สภาพตัวรถพังยับเยินทั้งคัน ที่หน้าบ้านพบขวดบรรจุน้ำมันแตกกระจัดกระจายเกลื่อนเต็มพื้น และ พบฟูกที่นอนถูกเผาจนไหม้เกรียมเหลือแต่ซากเถ้าถ่าน ถัดมาพบ <persName>นาย วิษณุ เกตุสาคร</persName> อายุ 24 ปี ผู้ก่อเหตุนอนอยู่บนเตียงนอนหน้าบ้านพักทางเจ้าหน้าที่จึงควบคุมตัวเอาไว้
</p>
<p> สอบสวน <persName>นางจำรัส เจริญสุข</persName> อายุ 48 ปี อยู่บ้านเลขที่ 80/109 ซ.ตรีมิตร แขวงพระโขนง เขตคลองเตย กทม.ได้ให้การว่า <persName>นาย วิษณุ เกตุสาคร</persName> ผู้ก่อเหตุซึ่งเป็นบุตรชายนั้นได้ติดยาบ้าอย่างหนักโดยเสพมานานกว่า 1 ปี แล้ว และ เคยถูกจับมาแล้วหลายครั้ง และ มักจะทำลายข้าวของในบ้านพักเป็นประจำหากตนไม่ยอมให้เงิน โดยในเวลาที่เกิดเหตุ <persName>นายวิษณุ</persName> ได้เดินทางมาที่บ้านพักพร้อมกับเพื่อนชายอีก 2 คน ก่อนจะพากันเข้าไปเสพยาบ้าภายในห้องพัก    หลังจากที่พากันเสพยาบ้าเสร็จแล้วเพื่อนชายที่มาด้วยจึงพากันกลับออกไป   ต่อมา นายวิษณุ ได้ขอเงินจากตนเพื่อนำไปซื้อยาบ้ามาเสพอีก แต่ตนไม่ให้ <persName>นาย วิษณุ</persName> จึงแสดงอาการคุ้มคลั่งทำลายข้าวของ และ ใช้ขวานฟัน-ทุบ รถจักรยานยนต์ที่จอดในบ้านพักจนเสียหาย  จากนั้นจึงหยิบขวดที่บรรจุน้ำมันสำหรับเอาไว้ขาย ที่วางอยู่บนชั้นขว้างลงกับพื้นจนแตกกระจายน้ำมันนองพื้น ก่อนจะลากเอาฟูกที่นอนภายในห้องพักออกมาจุดไฟพยายามจะเผาบ้านพัก แต่ตนได้ใช้น้ำราดดับเปลวเพลิงเอาไว้ได้ทัน และ แจ้งทางเจ้าหน้าที่เพื่อขอความช่วยเหลือ
</p>
<p> <persName>นายวิษณุ</persName> ผู้ก่อเหตุเบื้องต้นได้ให้การยอมรับสารภาพว่าได้ลงมือทำลายข้าวของจริงเนื่องจากความโมโหที่ขอเงินไม่ได้ และ ยอมรับว่าเสพยาบ้าจริง แต่ได้ให้การปฏิเสธว่าไม่ได้เป็นคนจุดไฟเผาบ้านพักแต่อย่างไร  โดยอ้างว่า<persName>นาง จำรัส</persName> ผู้เป็นแม่นั้นเป็นคนที่จุดไฟพยายามจะเผาบ้านพักเพื่อประชดแต่ทางเจ้าหน้าที่นั้นยังไม่ปักใจเชื่อในคำกล่าวอ้าง หลังสอบสวนและตรวจสอบที่เกิดเหตุแล้วทางเจ้าหน้าที่จึงควบคุมตัวผู้ต้องหานำส่งพนักงานสอบสวนที่หน่วยสอบสวนย่อย สน.โค้งดงตาล เพื่อทำการสอบสวนหาข้อเท็จจริงอย่างละเอียดอีกครั้งและดำเนินคดีตามกฏหมายต่อไป
</p></body>
</news>
