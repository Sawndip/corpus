<teiHeader>
<fileDesc>
<titleStmt>
  <title>ประกาศพื้นที่มั่นคงประชุมอาเซียน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-02 10:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23793  </bibl>
</sourceDesc>
</fileDesc>
</teiHeader>
<news>
<headline>ประกาศพื้นที่มั่นคงประชุมอาเซียน</headline>
<lead></lead>
<neck></neck>
<body><p>วันนี้ (2 ต.ค.) ที่ทำเนียบรัฐบาล <persName>พล.อ.อนุพงษ์ เผ่าจินดา</persName> ผบ.ทบ. เปิดเผยภายหลังเข้าร่วมหารือเตรียมการจัดประชุมสุดยอดอาเซียน ครั้งที่ 6 /52 ว่า ที่ประชุมเห็นชอบให้ประกาศพื้นที่ความมั่นคงระหว่างวันที่ 12-27 ต.ค. ในพื้นที่ 9 ตำบลของ อ.ชะอำ และ 4 ตำบลของ อ.หัวหิน โดยจะใช้กำลังตำรวจ ทหาร และพลเรือนในการดูแลรักษาความปลอดภัย แต่จะใช้กำลังในพื้นที่เป็นหลักให้มากที่สุด เพื่อไม่ให้สิ้นเปลืองงบประมาณ ทั้งนี้ เชื่อว่า คงไม่มีเหตุการณ์อะไรเกิดขึ้น</p>
<p>ด้าน <persName>พล.อ.ประวิตร</persName> กล่าวว่า จะมีการจัดเส้นทางอาเซียนเลน ซึ่งตนจะให้ประธานที่ดูแลเรื่องแผนรักษาความปลอดภัย และ <persName>พล.ต.อ.ปทีป</persName> ไปออกโทรทัศน์ชี้แจงรายละเอียดให้ประชาชนรับทราบในเรื่องดังกล่าว ส่วนการลงพื้นที่ดูความพร้อมในการจัดประชุมนั้น ตนดูรายละเอียดมาทั้งหมดแล้ว ซึ่งไม่น่าเป็นห่วง และให้เฝ้าระวังทุกจุด ทั้งโรงแรมที่พัก และสถานที่จัดประชุม รวมทั้งเส้นทางระหว่างเดินทาง สำหรับผู้นำประเทศต่าง ๆ ที่จะเข้าร่วมประชุมนั้น ได้ตอบรับที่จะเดินทางมาทุกประเทศ รวม 16 ประเทศ รวมทั้งประเทศกัมพูชาก็ได้ตอบรับมาแล้ว.
</p></body>
</news>
