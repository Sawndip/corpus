<teiHeader>
<fileDesc>
<titleStmt>
  <title>เลือกตั้งนายกฯเล็กเชียงใหม่คึก 'เดือนเต็มดวง'พึ่งเสียงบริสุทธิ์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/05/news_29586180.php?news_id=29586180  </bibl>
</sourceDesc>
</fileDesc>
</teiHeader>
<news>
<headline>ลือกตั้งนายกฯเล็กเชียงใหม่คึก '<persName>เดือนเต็มดวง</persName>'พึ่งเสียงบริสุทธิ์</headline>
<lead>ลือกตั้งนายกเทศมนตรีนครเชียงใหม่คึกคัก ประชาชนทยอยใช้สิทธิอย่างหนาตาตั้งแต่เปิดหีบ ขณะที่ “<persName>ดร.แป้ง</persName>”ควงคู่น้องสาวใช้สิทธิเลือกตั้ง สวมชุดสีสดใสม่วง-ส้มระบุเป็นสีแห่งชัยชนะ ขณะที่ “<persName>เจ้าหนุ่ย</persName>” ร่วมให้กำลังใจลูกสาว เจ้าตัวระบุเสียงบริสุทธิ์ของประชาชนเอาชนะได้ทุกอย่าง ด้าน “<persName>วิภาวัลย์ วรพุฒิพงศ์</persName>” โวยผู้สมัครนำสีเสื้อมาเป็นสัญลักษณ์ในการหาเสียง ทำให้ชาวเชียงใหม่เกิดความแตกแยก</lead>
<neck></neck>
<body><p>บรรยากาศการใช้สิทธิเลือกตั้งนายกเทศมนตรีนครเชียงใหม่ วานนี้ (4 ต.ค.) เป็นไปอย่างคึกคักตั้งแต่เปิดหีบเลือกตั้งเวลา 08.00 น. โดยที่หน่วยเลือกตั้ง 136 วัดชัยมงคล ต.ช้างคลาน อ.เมือง มีประชาชนทยอยเดินทางมาเลือกตั้งเป็นจำนวนมาก บางคนเดินทางมาทำบุญไหว้พระหลังเนื่องในวันออกพรรษา จากนั้นจึงมาใช้สิทธิส่งผลให้บรรยากาศภายในวัดชัยมงคลคึกคักมากกว่าปกติ</p>
<p>ผู้สื่อข่าวรายงานว่า เมื่อเวลา 10.00 น. <persName>ร.อ.(หญิง) เดือนเต็มดวง ณ เชียงใหม่</persName> ผู้สมัครรับเลือกตั้งหมายเลข 1 เดินทางมาพร้อมครอบครัว ประกอบด้วย<persName>นายธวัชวงศ์ ณ เชียงใหม่</persName> อดีตนายกองค์การบริหารส่วนจังหวัดเชียงใหม่ บิดา <persName>นางแสงตะวัน คัมภีรญาณนนท์ ณ เชียงใหม่</persName> น้องสาว และ<persName>นาวาอากาศเอกคัมภีร์ คัมภีรญาณนนท์</persName> โดย <persName>ร.อ.(หญิง) เดือนเต็มดวง</persName> สวมชุดสีม่วง ควงคู่กับน้องสาวที่สวมชุดสีส้ม</p>
<p><persName>ร.อ.(หญิง) เดือนเต็มดวง</persName> เปิดเผยว่า ช่วงเช้าก็ได้ไปทำบุญไหว้พระเพื่อเป็นสิริมงคลก่อนเดินทางมาเลือกตั้ง และใส่เสื้อผ้าสีสันสดใส มีทั้งสีม่วง สีส้ม และ สีเหลือง ซึ่งเป็นสีแห่งชัยชนะ จึงมีความมั่นใจเป็นอย่างมากในการเลือกตั้งครั้งนี้ ในส่วนของกำลังใจนั้นก็ได้รับจากทางบ้านเป็นอย่างดีมาโดยตลอด หลังจากเลือกตั้งแล้วเสร็จก็จะเดินทางไปยังสำนักงานในการหาเสียงเลือกตั้งบริเวณถนนศิริมังคลาจารย์ เพื่อไปพูดคุยกับทีมงานหาเสียงเลือกตั้ง และร่วมฉลองวันเกิดของทีมงานหลายๆ คนด้วย
“ที่ผ่านมาทำหน้าที่หาเสียงได้อย่างเต็มที่แล้วและทำดีที่สุดแล้ว ซึ่งผลคะแนนจะเป็นอย่างไรนั้นต้องขึ้นกับประชาชน และพลังเสียงของประชาชนถือว่ามีอำนาจสูงสุด อยากให้คนเชียงใหม่ที่มีสิทธิ์ออกมาใช้สิทธิ์ให้มากๆ เพราะพลังประชาชนถือเป็นสิ่งที่สำคัญ เสียงบริสุทธิ์จะสามารถเอาชนะได้ทุกอย่าง เมืองเชียงใหม่อยู่ในกำมือของประชาชนทุกคน” <persName>ร.อ.(หญิง) เดือนเต็มดวง</persName> กล่าว</p>
<p>ส่วนที่หน่วยเลือกตั้งที่ 51 ในโรงเรียนวัดป่าตัน แขวงนครพิงค์ ต.ป่าตัน อ.เมือง จ.เชียงใหม่ หลังปิดหีบมีประชาชนออกมาใช้สิทธิเลือกตั้งจำนวนมาก รวมทั้งที่หน่วยเลือกตั้งใกล้เคียง เช่นหน่วยเลือกตั้งที่ 49 เชิงสะพานป่าตัน ต.ป่าตัน อ.เมือง จ.เชียงใหม่ ก็มีประชาชนออกมาใช้สิทธิกันอย่างต่อเนื่องเช่นเดียวกัน
นายสมศรี มาพวง ประธานคณะกรรมการประจำหน่ายเลือกตั้งที่ 51 โรงเรียนวัดป่าตัน กล่าวว่า หลังจากเปิดหีบเลือกตั้งมีประชาชนออกมาใช้สิทธิแล้วกว่า 200 คน จากจำนวนผู้มาใช้สิทธิทั้งสิ้น 797 คน</p>
<p>ต่อมาในเวลา 08.55 น.<persName>นางวิภาวัลย์ วรพุฒิพงศ์</persName> ผู้สมัครเลือกตั้งนายกเทศมนตรี หมายเลข 7 ได้เดินทางมาใช้สิทธิที่หน่วยเลือกตั้งที่ 51 โรงเรียนวัดป่าตัน หลังจากใช้สิทธิลงคะแนนเรียบร้อยแล้ว <persName>นางวิภาวัลย์</persName> ให้สัมภาษณ์ว่า การเลือกตั้งนายกเทศมนตรีนครเชียงใหม่ครั้งนี้มีปรากฏการณ์ที่ไม่เคยเกิดขึ้นมาก่อน เพราะผู้สมัครนำสีเสื้อมาเป็นสัญลักษณ์ในการหาเสียง ทำให้ชาวเชียงใหม่เกิดความแตกแยก จึงอยากฝากถึงพี่น้องชาวเชียงใหม่ในเขตเทศบาลนครฯที่มีสิทธิเลือกตั้งครั้งนี้ ให้แยกแยะระหว่างการหาเสียงและการใช้สิทธิว่า ควรเลือกคนดีมีความสามารถเข้ามาทำงาน มากกว่าการเลือกตามสี</p>
<p>อย่างไรก็ตาม เชื่อมั่นว่าพี่น้องชาวเชียงใหม่ จะแยกแยะได้ว่า การลงคะแนนใช้สิทธิ ควรเลือดคนดีคนที่มีคุณสมบัติเหมาะสม เงินไม่ใช่ตัวชี้วัดการตัดสินใจของชาวเชียงใหม่
ผู้ใช้สิทธิเลือกตั้ง61.03%
<persName>นายเคน สันติธรรม</persName> ผู้อำนวยการการเลือกตั้งประจำเทศบาลนครเชียงใหม่ กล่าวว่า จำนวนผู้มาใช้สิทธิเลือกตั้งนายกเทศมนตรีเทศบาลนครเชียงใหม่ คิดเป็น 61.03% และการนับคะแนนคาดว่าจะเริ่มได้ในเวลา 20.00 น.</p>
<p>สำหรับการดูแลและป้องกันความรุนแรงนั้น ได้มีการขอกำลังสนับสนุนจากตำรวจชุดปราบจลาจล ประมาณ 200 นาย รวมถึงมีการนำรถดับเพลิงของเทศบาลนครเชียงใหม่และรถส่องสว่างเตรียมการไว้ล่วงหน้า ซึ่งสิ่งที่เป็นห่วงขณะนี้คือ เรื่องของกองเชียร์ของฝ่ายตรงข้าม กลัวว่าจะมีการร้องเรียนและอาจนำไปสู่ความรุนแรงได้</p>
<p>ด้านบรรยากาศการนับคะแนนการเลือกตั้งนายกเทศมนตรีเทศบาลนครเชียงใหม่ ที่โรงยิมเนเซียม 3 สนามกีฬาเทศบาลนครเชียงใหม่ เป็นไปอย่างคึกคัก มีประชาชนทยอยเดินทางเข้าร่วมสังเกตการณ์อย่างต่อเนื่องตั้งแต่เวลา 18.00 น. ที่ผ่านมา</P>
<p>ส่วน <persName>นายประพันธ์ นัยโกวิท</persName> กรรมการการเลือกตั้ง (กกต.) ได้เดินทางมาสังเกตการณ์การนับคะแนนการเลือกตั้งนายกเทศมนตรีเทศบาลนครเชียงใหม่ ที่โรงยิมเนเซียม 3 ภายหลังปิดหีบลงคะแนนเลือกตั้ง โดย<persName>นายประพันธ์</persName> กล่าวภายหลังว่า กกต.เชียงใหม่ มีความพร้อมในการซักซ้อมการนับคะแนนเป็นอย่างดี เชื่อว่าจะแล้วเสร็จที่ได้คาดการณ์ก่อนหน้านี้ ในส่วนของความรุนแรงที่อาจจะเกิดขึ้นของกองเชียร์ของแต่ละฝ่ายนั้น เชื่อว่าจะสามารถควบคุมสถานการณ์ได้
</p></body>
</news>
