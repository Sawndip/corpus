<teiHeader>
<fileDesc>
<titleStmt>
  <title>แกนนำพรรคร่วมรัฐบาล เห็นชอบแก้ไข รธน.6 ประเด็น โดยให้นำเข้าสู่สภาฯ แปรญัตติก่อนทำประชามติ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040166&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำพรรคร่วมรัฐบาล เห็นชอบแก้ไข รธน.6 ประเด็น โดยให้นำเข้าสู่สภาฯ แปรญัตติก่อนทำประชามติ</headline>
<lead></lead>
<neck></neck>
<body><p>แกนนำพรรคร่วมรัฐบาล เห็นชอบแก้ไขรัฐธรรมนูญ 6 ประเด็น โดยให้นำเข้าสู่สภาผู้แทนราษฎรแปรญัตติก่อนทำประชามติในภายหลัง การหารือระหว่าง <persName>นายอภิสิทธิ์ เวชชาชีวะ</persName> นายกรัฐมนตรี และแกนนำพรรคร่วมรัฐบาล ที่บ้านพิษณุโลก เพื่อหาแนวทางแก้ไขรัฐธรรมนูญ เสร็จสิ้นลงเมื่อเวลาประมาณ 19.00 น.ที่ผ่านมา ซึ่งใช้เวลาหารือประมาณ 30 นาที โดย <persName>นายเนวิน ชิดชอบ</persName> แกนนำพรรคภูมิใจไทย เปิดเผยว่า ก่อนเริ่มการหารือ แกนนำพรรคร่วมรัฐบาลทุกคนต่างแสดงความยินดีกับตนเอง ในโอกาสวันครบรอบวันคล้ายวันเกิด ซึ่งบรรยากาศเป็นไปอย่างชื่นมื่น หลังจากนั้นได้มีการหารือในประเด็นแก้ไขรัฐธรรมนูญเพียงประเด็นเดียว โดยแกนนำพรรคร่วมรัฐบาลทุกคนเห็นพ้องให้มีการแก้ไขใน 6 ประเด็น ตามที่คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ เสนอ โดยให้นำเรื่องเข้าสู่ที่ประชุมสภาผู้แทนราษฎรเพื่อแปรญัตติรับหลักการวาระที่ 1 และ 2 ให้เสร็จสิ้น ก่อนทำประชามติ ซึ่งจะเร่งดำเนินการทุกขั้นตอนโดยเร็วที่สุด <persName>นายเนวิน ชิดชอบ</persName> กล่าวด้วยว่า ในการหารือไม่มีการพูดคุยในประเด็นการปรับคณะรัฐมนตรี หรือ การลาออกของ <persName>นายนิพนธ์ พร้อมพันธุ์</persName> เลขาธิการนายกรัฐมนตรี ซึ่งภายหลังการหารือ แกนนำพรรคร่วมรัฐบาลบางคน ได้ไปร่วมรับประทานอาหารค่ำต่อที่โรงแรมพลาซาแอทธินี่ ถนนวิทยุ </p></body>
</news>
