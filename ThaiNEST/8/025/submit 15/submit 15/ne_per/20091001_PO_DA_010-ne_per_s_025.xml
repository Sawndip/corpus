<teiHeader>
<fileDesc>
<titleStmt>
  <title>อำนาจอธิบดีฯใหม่ทบทวนเด้ง“ปิยะวัฒน์”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 15:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23653  </bibl>
</sourceDesc>
</fileDesc>
</teiHeader>
<news>
<headline>อำนาจอธิบดีฯใหม่ทบทวนเด้ง“<persName>ปิยะวัฒน์</persName>”</headline>
<lead></lead>
<neck></neck>
<body><p>ที่กระทรวงยุติธรรม เมื่อวันที่ 1 ต.ค. <persName>นายชาญเชาวน์ ไชยานุกิจ</persName> รองปลัดกระทรวงยุติธรรม ว่าที่อธิบดีกรมคุมประพฤติ เปิดเผยว่า ตนตั้งใจเข้าไปปรับการทำงานของกรมคุมประพฤติใน 2 เรื่องสำคัญ คือ การวางระบบป้องกันปัญหาอาชญากรรม ซึ่งต้องปรับการทำงานของกรมคุมประพฤติให้เป็นส่วนหนึ่งของชุมชน ดึงมูลนิธิ สถาบันการศึกษา และหน่วยงานปกครองส่วนท้องถิ่นสร้างความร่วมมือจากชุมชนเพิ่มขึ้น จากอาสาสมัครคุมประพฤติที่มีอยู่ ส่วนเรื่องที่สอง คือ พัฒนาโปรแกรมฟื้นฟูผู้เสพยาเสพติด และติดตามผู้เสพที่ผ่านการบำบัดแล้วว่า มีชีวิตอย่างไร เพื่อให้คืนคนดีสู่สังคมได้จริง และยังเป็นการแก้ปัญหานักโทษล้นคุกได้อีกด้วย โดยต้องยอมรับว่า การสร้างเรือนจำ และสถานพินิจและคุ้มครองเด็กและเยาวชนเพิ่ม ไม่สามารถแก้ปัญหาได้ ซึ่งทั้งหมดเป็นเรื่องที่ <persName>นายพีระพันธุ์ สาลีรัฐวิภาค</persName> รมว.ยุติธรรม ให้ความสำคัญในการพัฒนาระบบติดตามผู้กระทำผิดที่ได้รับการบำบัดแล้ว</p>
<p>นอกจากนี้ <persName>นายชาญเชาวน์</persName> ยังให้สัมภาษณ์ถึง การโยกย้าย <persName>พ.อ.ปิยะวัฒก์ กิ่งเกตุ</persName> ผู้บัญชาการสำนักคดีอาญาพิเศษ ไปเป็นผู้เชี่ยวชาญพิเศษ ระดับ 9 ภายหลังมีการตั้งกรรมการสอบสวนความผิดทางวินัยร้ายแรง <persName>พ.อ.ปิยะวัฒก์</persName> กรณีที่มีการแถลงข่าวตำหนิผู้บริหารดีเอสไอ เกี่ยวกับสำนวนในคดีการเสียชีวิตของ <persName>พระสุพจน์ สุวโจ</persName> และคดีบุกรุกป่าสบกก จ.เชียงราย โดยเรื่องดังกล่าวถือเป็นปัญหาการบริหารภายในดีเอสไอ ไม่ใช่เรื่องใหญ่ และอธิบดีดีเอสไอมีหน้าที่ต้องจัดการปัญหา เมื่อมีการเสนอเรื่องดังกล่าวมายังตน ในฐานะดูแลกลุ่มงานกรมสอบสวนคดีพิเศษ ตนจึงได้ส่งต่อเรื่องไปยังกองการเจ้าหน้าที่ เพื่อพิจารณาขั้นตอน และนำเสนอปลัดกระทรวงยุติธรรมพิจารณา ทั้งนี้ เมื่อมีการเปลี่ยนอธิบดีดีเอสไอ ก็เป็นอำนาจอธิบดีดีเอสไอคนใหม่ที่จะพิจารณาแก้ปัญหาภายในดีเอสไออีกครั้ง ซึ่งการเสนอย้าย <persName>พ.อ.ปิยะวัฒก์</persName> ยังสามารถที่จะเปลี่ยนแปลงได้.
</p></body>
</news>
