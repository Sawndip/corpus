<teiHeader>
<fileDesc>
<titleStmt>
  <title>ศาลรธน.ไม่รับตีความงบฯ53  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-30 19:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000115132  </bibl>
</sourceDesc>
</fileDesc>
</teiHeader>
<news>
<headline>ศาลรธน.ไม่รับตีความงบฯ53</headline>
<lead></lead>
<neck></neck>
<body><p>วานนี้ ( 30 ก.ย.) คณะตุลาการศาลรัฐธรรมนูญ ที่มี<persName>นายชัช ชลวร</persName> เป็นประธาน ได้มีการประชุมพิจารณาคำร้องที่ประธานรัฐสภา ส่งความเห็นของ<persName>นายสุรพงษ์ โตวิจักษณ์ชัยกุล</persName> ส.ส.พรรคเพื่อไทย และสมาชิกสภาผู้แทนราษฎรตามรัฐธรรมนูญมาตรา 154 วรรคหนึ่ง ( 1 ) เพื่อขอให้ศาลรัฐธรรมนูญพิจารณาวินิจฉัยว่า ร่าง พ.ร.บ.งบประมาณรายจ่ายประจำปีงบประมาณ 2553 ตราขึ้นโดยถูกต้องตามรัฐธรรมนูญมาตรา 167 วรรคหนึ่ง หรือไม่</p>
<p> ภายหลังการประชุม <persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ แถลงว่า ผู้ร้องอ้างว่า ในชั้นการแปรญัญติเพิ่มเติมงบประมาณรายจ่ายประจำปีงบประมาณ 2553 ของกรรมาธิการ ในวาระที่ 2 และ3 ไม่ได้นำเสนอรายละเอียดของแผนงาน โครงการในแต่ละรายการของการใช้จ่ายงบประมาณเพิ่มเติม เพื่อทดแทนงบประมาณที่คณะกรรมาธิการได้ปรับลดลงไปกว่า 2.2 พันล้าน ให้ชัดเจนตามรัฐธรรมนูญ มาตรา 167 วรรคหนึ่ง จึงขอให้ศาลพิจารณาวินิจฉัย</p>
<p> โดยศาลรัฐธรรมนูญมีมติเอกฉันท์ ไม่รับคำร้องดังกล่าวไว้พิจารณาวินิจฉัย เนื่องจากเห็นว่ารัฐธรรมนูญมาตรา 167 วรรคหนึ่ง เป็นบทบัญญัติที่ใช้ในการนำเสนอร่าง พ.ร.บ.งบประมาณฯ เท่านั้น มิได้ใช้บังคับกับการขอแปรญัญติ ร่าง พ.ร.บ.ดังกล่าวตามคำร้องแต่อย่างใด</p>
<p>คำร้องที่ยื่นจึงไม่ต้องด้วยรัฐธรรมนูญมาตรา 167 วรรคหนึ่ง อาศัยเหตุดังกล่าว จึงมีคำสั่งไม่รับคำร้องไว้พิจารณาวินิจฉัยตามรัฐธรรมนูญมาตรา 154 วรรคหนึ่ง(1) และข้อกำหนดศาลรัฐธรรมนูญว่าด้วยวิธีพิจารณา และการทำคำวินิจฉัย พ.ศ. 2550 ข้อ 17 (7 ) </p></body>
</news>
