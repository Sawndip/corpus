<teiHeader>
<fileDesc>
<titleStmt>
  <title>พสกนิกรทั่วไทยร่วมถวายพระพรแน่น รพ.ศิริราช  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/05/news_29586176.php?news_id=29586176  </bibl>
</sourceDesc>
</fileDesc>
</teiHeader>
<news>
<headline>พสกนิกรทั่วไทยร่วมถวายพระพรแน่น รพ.ศิริราช</headline>
<lead>ประชาชนทุกหมู่เหล่ายังคงทยอยเดินทางมาร่วมลงนามถวายพระพรแด่ พระบาทสมเด็จพระเจ้าอยู่หัว กันอย่างเนืองแน่น โดยนับเป็นวันที่ 14 แล้ว หลังจากที่ พระบาทสมเด็จพระเจ้าอยู่หัว เสด็จพระราชดำเนินมาประทับ ณ โรงพยาบาลศิริราช เพื่อรับการถวายการรักษาพระอาการประชวร ขณะที่ยอดผู้ลงนามถวายพระพร มีถึง 335,189 คน แล้ว</lead>
<neck></neck>
<body><p>ผู้สื่อข่าวรายงานบรรยากาศการเข้าร่วมลงนามถวายพระพรแด่ พระบาทสมเด็จพระเจ้าอยู่หัว ที่โรงพยาบาลศิริราช ของประชาชนวานนี้ (4 ต.ค.) ว่า ในช่วงเช้าได้มีบุคคล คณะบุคคล ซึ่งส่วนใหญ่เดินทางมาเป็นครอบครัวเพื่อลงนามถวายพระพรแด่ พระบาทสมเด็จพระเจ้าอยู่หัว ให้ทรงหายจากพระอาการประชวรโดยเร็ว โดยประชาชนส่วนใหญ่บอกว่า วันนี้ถือเป็นวันดีเพราะเป็นวันออกพรรษา พสกนิกรชาวไทยควรพร้อมใจกันร่วมทำบุญ ถวายเป็นพระราชกุศลแด่พระบาทสมเด็จพระเจ้าอยู่หัว ให้ทรงหายจากพระอาการประชวรโดยเร็ว</p>
<p>ผู้สื่อข่าวรายงานบรรยากาศการเข้าร่วมลงนามถวายพระพรแด่ พระบาทสมเด็จพระเจ้าอยู่หัว ที่โรงพยาบาลศิริราช ของประชาชนวานนี้ (4 ต.ค.) ว่า ในช่วงเช้าได้มีบุคคล คณะบุคคล ซึ่งส่วนใหญ่เดินทางมาเป็นครอบครัวเพื่อลงนามถวายพระพรแด่ พระบาทสมเด็จพระเจ้าอยู่หัว ให้ทรงหายจากพระอาการประชวรโดยเร็ว โดยประชาชนส่วนใหญ่บอกว่า วันนี้ถือเป็นวันดีเพราะเป็นวันออกพรรษา พสกนิกรชาวไทยควรพร้อมใจกันร่วมทำบุญ ถวายเป็นพระราชกุศลแด่พระบาทสมเด็จพระเจ้าอยู่หัว ให้ทรงหายจากพระอาการประชวรโดยเร็ว</p>
<p>ส่วนบรรยากาศในช่วงบ่ายที่ศาลาศิริราช 100 ปี โรงพยาบาลศิริราช ประชาชนทั่วทุกสารทิศต่างร่วมทยอยเดินทางมาร่วมลงนามถวายพระพรแด่ พระบาทสมเด็จพระเจ้าอยู่หัว กันอย่างต่อเนื่องตลอดทั้งวัน โดยมีบุคคลและคณะบุคคลร่วมลงนามถวายพระพร เช่น สมาคมพยาบาลทหารบก และคณะ<persName>นายเอกภาพ หงสกุล</persName> ส.ข.สายไหม นำชาวเขตสายไหม กว่า 100 คน ร่วมลงนามถวายพระพร อาทิเช่น ผู้พิการทางหูจากสมาคมศิษย์เก่าโสตศึกษา จ.ชลบุรี
รวมทั้งคณะนักเรียนจากโรงเรียนพระพุทธศาสนาวันอาทิตย์ มหาวิทยาลัยมหาจุฬาลงกรณราชวิทยาลัย วัดมหาธาตุฯ นำโดย <persName>พระครูวิสุทธิ์ ปริยัติคุณ</persName> ผู้อำนวยการโรงเรียน <persName>นายจักรพันธ์ วรอาคาร</persName> เลขานุการจัดงาน คณะ 23 ตุลามหาราช ร่วมลงนามถวายพระพร</p>
<p>จากนั้นเวลา 13.30 น. กลุ่มดารา จากรายการ “ซูเปอร์สตาร์ ที่สุดแห่งดาว” ได้แก่ <persName>ออย</persName>-<persName>ธนา สุทธิกมล</persName> <persName>อ้น</persName>-<persName>สราวุฒิ มาตรทอง</persName> <persName>เปรม บุษราคัมวงษ์</persName> <persName>แมทธิว ดีน</persName> <persName>นิคกี้ ธีระกล</persName> <persName>กระแต ศุภักษร</persName> <persName>หมิง ชาลิสา บุญครองทรัพย์</persName> <persName>นาตาลี เดวิส</persName> ฯลฯ ร่วมลงนามถวายพระพร ขณะที่ยอดรวมผู้ลงนามถวายพระพร สูงถึง 335,189 คน แล้ว
<persName>นางผายยะแสง</persName> อายุ 78 ปี ชาว อ.ปั๋ว จ.น่าน กล่าวว่า ตนป่วยเป็นโรคนิ่วในถุงน้ำดีเข้ามารักษาอยู่ที่โรงพยาบาลศิริราช ประมาณ 1 เดือนมาแล้ว และได้รับพานดอกไม้พระราชทานของในหลวง ที่มีประชาชนนำมาทูลเกล้าฯ ถวาย แล้วพระองค์ได้พระราชทานให้แก่ผู้ป่วยตามตึกต่างๆ ของโรงพยาบาล ทำให้ตนรู้สึกซาบซึ้งในน้ำพระทัยของพระองค์ท่าน และตั้งใจไว้ว่าจะเก็บไว้บูชา ซึ่งตอนนี้อาการของตนเริ่มดีขึ้นมาก จึงได้ขออนุญาตพยาบาลมาร่วมลงนามถวายพระพร ขอให้พระองค์ทรงพระเจริญ
ขณะเดียวกัน <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ “เชื่อมั่นประเทศไทยกับ<persName>นายกฯ อภิสิทธิ์</persName>” ว่า หนึ่งสัปดาห์ที่ผ่านมา อยากจะขอขอบคุณพี่น้องประชาชนคนไทยที่ได้แสดงออกถึงความสามัคคี ความจงรักภักดีและในการเทิดทูนสถาบันหลักของชาติในช่วงตลอดระยะเวลาหนึ่งสัปดาห์ที่ผ่านมา อย่างเช่น จะเห็นได้ว่าพสกนิกรก็ยังหลั่งไหลมาร่วมลงนามถวายพระพรด้วยความห่วงใยพระอาการของพระบาทสมเด็จพระเจ้าอยู่หัว ซึ่งจากแถลงการณ์ของสำนักพระราชวังฉบับล่าสุด พระอาการก็ดีขึ้นโดยลำดับ</p>
<p>“ผมคิดว่าการที่พี่น้องประชาชนพสกนิกรชาวไทยได้สมัครสมานสามัคคี แสดงความห่วงใย และแสดงออกด้วยการมาร่วมลงนามถวายพระพร และก็สังเกตจากการแสดงความคิดเห็นต่างๆ นั้น ก็เป็นการยืนยันอีกครั้งหนึ่งครับว่าสถาบันพระมหากษัตริย์ ซึ่งเป็นสถาบันที่หลอมรวมจิตใจของพี่น้องประชาชนคนไทยนั้น เป็นสถาบันที่ทำให้บ้านเมืองของเรามีความสงบเรียบร้อย มีความสมัครสมานสามัคคี” <persName>นายอภิสิทธิ์</persName> กล่าว
</p></body>
</news>
