<teiHeader>
<fileDesc>
<titleStmt>
  <title>มาร์คเตรียมบุกอีสานเสาร์หน้า  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-10-03 18:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000116311  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>เตรียมบุกอีสานเสาร์หน้า</headline>
<lead>ASTVผู้จัดการรายวัน</lead>
<neck></neck>
<body><p><persName>นายสาทิตย์ วงศ์หนองเตย</persName> รมต.ประจำสำนักนายกรัฐมนตรี กล่าวว่า ในเช้าวันเสาร์ที่ 10 ต.ค.นี้ <persName>นายอภิสิทธิ์ เวชชาชีวะ</persName> นายกรัฐ มนตรี จะเดินทางไป จ.อุบลราชธานี เพื่อจ่ายค่าชดเชยผลกระทบจากการสร้างเขื่อนห้วยละห้าให้<persName>ยายไฮ ขันจันทา</persName> ที่บ้านนาตาล อ.นาตาล จ.อุบลราชธานีและจะมีการจัดรายการ เชื่อมั่นประเทศไทยกับ<persName>นายกฯอภิสิทธิ์</persName> ที่จ.อุบลราชธานีด้วย</p>
<p>จากนั้นจะเดินทางไปที่อ.ม่วงสามสิบ จ.อุบลราชธานี จ.อำนาจเจริญ จ.ยโสธร เพื่อติดตามงบประมาณในโครงการไทยเข้มแข็ง ก่อนที่จะเดินทางกลับกรุงเทพฯ ในเย็นวันเดียวกัน </p>
<p><persName>นายสาทิตย์</persName> กล่าวว่าการเดินทางไปอีสานครั้งนี้ คิดว่าคงมีประชาชนจำนวนมากที่มีเรื่องร้องเรียนอยากให้รัฐช่วยเหลือ ซึ่งจะมีการส่งทีมงานลงไปรับฟังปัญหาและรับหนังสือร้องเรียนความเดือดร้อนของชาวบ้านด้วย ถือเป็นโอกาสดีที่รัฐบาลจะได้ชี้แจงถึงนโยบาย โครงการต่าง ๆ ในภาคอีสานที่รัฐบาลได้ดำเนินการไป</p>
<p>ด้าน<persName>นางเพชร ขันจันทร</persName> บุตรสาว<persName>ยายไฮ</persName> กล่าวว่า ดีใจที่ทราบข่าวว่านายกรัฐมนตรี จะเดินทางมาเยี่ยมถึงบ้าน <persName>ยายไฮ</persName>บอกว่าเรามันคนจน พื้นที่อาจจะไม่เหมาะกับท่านนายกฯ จึงจะขอต้อนรับท่านที่บริเวณศูนย์ภูมิปัญญาไทบ้าน บ.น้ำสร้าง ต.หนองแสงใหญ่ อ.โขงเจียม ซึ่งเห็นว่าน่าจะเป็นสถานที่เหมาะสมกว่า บริเวณฝายห้วยละห้า ในขณะเดียวกัน ก็จะได้จัดพิธีบายศรีสู่ขวัญ ตามธรรมเนียมประเพณีของชาวอีสาน พร้อมจะได้จัดเตรียมผ้าขาวม้าที่ทอด้วยผ้าฝ้ายไว้ผูกเอวต้อนรับนายกฯ</p>
<p>ผู้สื่อข่าวรายงานด้วยว่า วานนี้ (2 ก.ย.) แกนนำพรรคเพื่อไทย นำโดย <persName>นายสมชาย วงศ์สวัสดิ์</persName> <persName>น.ส.ยิ่งลักษณ์ ชินวัตร</persName> <persName>นายยงยุทธ วิชัยดิษฐ</persName> หัวหน้าพรรคเพื่อไทย เดินทางลงพื้นที่พบประชาชนพร้อมทั้งปราศรัยหาเสียง ที่วัดป่าชัยมงคล อ.กระนวน จ.ขอนแก่น</p>
<p><persName>นส.ยิ่งลักษณ์</persName> ปราศรัยว่า ดีใจที่ได้มาพบประชาชน ดิฉันเป็นตัวแทน<persName>พ.ต.ท.ทักษิณ</persName> ที่ฝากกำลังใจมาขอบคุณประชาชนพี่น้องขอนแก่น</p>
<p>ขณะเดียวกัน <persName>พ.ต.ท.ทักษิณ ชินวัตร</persName> ได้โฟนอินปราศรัยกับคนเสื้อแดงประมาณ 1 พันเศษว่า คิดถึงมาก ถ้าอยากให้ตนกลับ ต้องเลือกส.ส.เพื่อไทยเท่านั้น คนที่มาหลอกอยู่พรรคเราแล้วออกไปอย่าไปเลือก เลือกตั้งครั้งหน้าใครมาพูดอะไรอย่าไปเชื่อ พวกที่ออกไปมีความสุขบนความทุกข์ของประชาชน ปัญหาเศรษฐกิจที่รัฐบาลแก้ไม่ได้ ล้มเหลว แต่สำหรับตนนั้นเป็นเรื่องง่าย ถ้าได้กลับมาแก้ได้แน่นอน</p>
<p>ปัญหาหนี้สินแก้ไขง่ายมาก ถ้าผมอยู่ภายในปีนี้คนไทยก็หายจนแล้ว คราวหน้าถ้าได้ส.ส.เกินกึ่งหนึ่งกลับทันที อย่าให้ผมต้องไปง้อพรรคอื่นมาจัดตั้งรัฐบาล เดี๋ยวจะโดนหักหลังอีก ถ้าได้กลับมาจะแก้ปัญหาให้กับประเทศเต็มที่ โดยเฉพาะปัญหาหนี้สิน รัฐบาลนี้ทหารทำคลอดจึงเป็นหนี้ทหาร แต่รัฐบาลผลประชาชนทำคลอด เลยเป็นหนี้ประชาชน ผมอยากกลับบ้านไปทำงานเพื่อพี่น้อง</p></body>
</news>
