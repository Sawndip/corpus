<teiHeader>
<fileDesc>
<titleStmt>
  <title>'เหลิม'ลั่นส่งเทป'กษิต'ด่า ให้ฮุนเซนเอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-03 16:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23974  </bibl>
</sourceDesc>
</fileDesc>
</teiHeader>
<news>
<headline>'<persName>เหลิม</persName>'ลั่นส่งเทป'<persName>กษิต</persName>'ด่า ให้<persName>ฮุนเซน</persName>เอง</headline>
<lead>'เพื่อไทย' ยกพลลุยเมืองหมอแคน ฟุ้งเลือกเกินครึ่ง '<persName>แม้ว</persName>' กลับแน่ '<persName>เหลิม</persName>'ดุ ส่งเทปด่าให้<persName>ฮุนเซน</persName>ด้วยตัวเอง</lead>
<neck></neck>
<body><p>วันนี้ (3 ต.ค.) ผู้สื่อข่าวรายงานว่าทางพรรคเพื่อไทยได้มีการสัมมนาทางออกประเทศไทย “ล้างหนี้ประเทศ สร้างรายได้ประชาชน” ภาคตะวันออกเฉียงเหนือครั้งที่ 1 ที่โรงแรมเจริญธานีปริ๊นเซส จ.ขอนแก่น โดยมี<persName>นายยงยุทธ วิชัยดิษฐ</persName> หัวหน้าพรรคเพื่อไทย เป็นประธาน มี<persName>นายสุชาติ ธาดาธำรงเวช</persName> อดีตรมว.คลัง <persName>นายปานปรีย์ พหิธานุกร</persName> รองหัวหน้าพรรคเพื่อไทย <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย <persName>น.ส.ยิ่งลักษณ์ ชินวัตร</persName> แกนนำพรรคเพื่อไทย <persName>นายมิ่งขวัญ แสงสุวรรณ์</persName> ส.ส.สัดส่วน รวมถึง ส.ส.ภาคตะวันออกเฉียงเหนือตลอดจนคนเสื้อแดงเข้าร่วมรับฟังประมาณ 500 คน</p>
<p><persName>นายปานปรีย์</persName> กล่าวว่า จากการลงพื้นที่รับฟังความเห็นและสภาพปัญหาจากประชาชนใน จ.อุดรธานี และจ.ขอนแก่น พบว่าอันดับแรกคือปัญหาต้นทุนการผลิตที่สูงขึ้น ราคาน้ำมันและการขนส่งที่เพิ่มขึ้น แต่ราคาผลผลิตทางการเกษตรตกต่ำกว่าทุนมาก ซึ่งประชาชนเสนอให้มีการจัดตั้งกองทุนเกษตรกร และพรรคเพื่อไทยก็เห็นชอบโดยจะนำไปจัดทำเป็นนโยบายต่อไป นอกจากนี้เกษตรกรผู้ปลูกยางพาราในภาคอีสานได้เสนอให้มีการส่งเสริมทักษะผู้กรีดยางและต้องออกเป็นใบอนุญาต เพื่อป้องกันการกรีดยางมั่วจนทำให้เกิดความเสียหาย ซึ่งสะท้อนว่ารัฐบาลมีนโยบายส่งเสริมการปลูกยางพารา แต่ไม่ได้มีการส่งเสริมเรื่องบุคคลากร นอกจากนี้ทราบว่าในพื้นที่มีแก๊งหมวกกันน็อคหรือแกงค์ทวงหนี้ระบาดอย่างหนัก เก็บอัตราดอกเบี้ยสูงถึง 2 เปอร์เซ็นต์ต่อวัน คิดเป็น 60 เปอร์เซ็นต์ต่อเดือนและ 700 เปอร์เซ์นต์ต่อปี ถือเป็นปัญหาใหญ่ที่ต้องเร่งแก้ไข </p>
<p><persName>นายสุชาติ</persName> กล่าวว่า <persName>พ.ต.ท.ทักษิณ</persName> เป็นความหวังเดียวที่จะมาฟื้ฟูเศรษฐกิจของชาติของชาติ ทำให้หนี้สินของประชาชนหายไป โดยเรื่องดังกล่าวจะสามารถเกิดขึ้นได้ หากการเลือกตั้งครั้งหน้าส.ส.พรรคเพื่อไทย ได้รับเลือกเกินกึ่งหนึ่งของจำนวน ส.ส.ทั้งหมด ซึ่งจะทำให้ <persName>พ.ต.ท.ทักษิณ</persName> กลับประเทศไทยได้</p>
<p>ด้าน <persName>ร.ต.อ.เฉลิม</persName> กล่าวว่า คิดว่ารัฐบาลชุดนี้ไม่สามารถแก้ไขปัญหาข้อพิพากเรื่องพื้นที่ทับซ้อนระหว่างไทยกับกัมพูชาได้แน่ แต่ หาก<persName>พ.ต.ท.ทักษิณ</persName> ยังเป็นนายกรัฐมนตรี เพียงแต่โทรศัพท์ไปหา<persName>สมเด็จฮุนเซน</persName> พูดฮัลโล 3 ครั้งก็เรียบร้อยแล้ว ถ้าหาก <persName>พ.ต.ท.ทักษิณ</persName> ยังเป็นนายกรัฐมนตรี เพียงแต่โทรศัพท์ไปหา<persName>สมเด็จฮุนเซน</persName> พูดฮัลโล 3 ครั้งก็เรียบร้อย ส่วนที่กัมพูชาแสดงปฏิกิริยากับไทยแบบนี้ เป็นเพราะกัมพูชาไม่ชอบ<persName>นายกษิต ภิรมย์</persName> รัฐมนตรีว่าการกระทรวงต่างประเทศ ที่เคยไปตำหนิ<persName>สมเด็จฮุนเซ็น</persName> ซึ่งเทป<persName>นายกษิต</persName> กล่าวตำหนิ<persName>สมเด็จฮุนเซน</persName> ตนได้ส่งผ่านลูกสาวของ<persName>สมเด็จฮุนเซน</persName>ไปแล้ว.
</p></body>
</news>
