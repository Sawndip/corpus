<teiHeader>
<fileDesc>
<titleStmt>
  <title>รวบตัว"สันธนะ"ส่งศาลแพ่งกรุงเทพใต้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090915/28546/%e0%b8%a3%e0%b8%a7%e0%b8%9a%e0%b8%95%e0%b8%b1%e0%b8%a7%e0%b8%aa%e0%b8%b1%e0%b8%99%e0%b8%98%e0%b8%99%e0%b8%b0%e0%b8%aa%e0%b9%88%e0%b8%87%e0%b8%a8%e0%b8%b2%e0%b8%a5%e0%b9%81%e0%b8%9e%e0%b9%88%e0%b8%87%e0%b8%81%e0%b8%a3%e0%b8%b8%e0%b8%87%e0%b9%80%e0%b8%97%e0%b8%9e%e0%b9%83%e0%b8%95%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>รวบตัว"<persName>สันธนะ</persName>"ส่งศาลแพ่งกรุงเทพใต้</headline>
<lead>ตำรวจเชียงราย เข้ารวบตัว"<persName>พ.ต.ท.สันธนะ</persName>" ส่งศาลแพ่งกรุงเทพใต้</lead>
<neck></neck>
<body><p>(15ก.ย.) <persName>พ.ต.อ.จรัญณิ์ เริงธรรม</persName> ผกก.สภ.เมือง จ.เชียงราย เปิดเผยว่า ภายหลังที่<persName>พ.ต.ท.สันธนะ ประยูรรัตน์</persName> อดีตรองผกก.สันติบาล 2 อายุ 50 ปี อยู่บ้านเลขที่ 412/248 ถ.พหลโยธิน แขวงสามเสนใน เขตพญาไท กทม. และพวกรวม 8 คน ได้กระทำความผิดข้อหา ร่วมกันมีอาวุธปืนและเครื่องกระสุนไว้ในครอบครองโดยไม่ได้รับอนุญาต ร่วมกันพกอาวุธติดตัวไปในเมือง หมู่บ้าน หรือทางสาธารณะโดยไม่ได้รับอนุญาตให้มีอาวุธปืนและไม่มีเหตุจำเป็นเร่งด่วนตามสมควรแก่พฤติการณ์ มีวิทยุโทรคมนาคมไว้ในครอบครองโดยไม่ได้รับอนุญาต ในเขตพื้นที่อ.เชียงแสน และได้ถูกส่งฝากขังยังศาลจังหวัดเชียงราย เมื่อวันที่ 14 กันยายน ซึ่งศาลจังหวัดเชียงราย มีคำสั่งให้ผู้ต้องหา 8 คน ประกันตัวออกไป โดยใช้หลักทรัพย์คนละ 120,000 บาท
</p>
</p>ทั้งนี้ผู้ต้องหาทั้งหมดใช้โฉนดที่ดินของมารดา <persName>พ.ต.ท.สันธนะ</persName> ที่ตั้งอยู่ที่กทม. และกรมที่ดินได้ประเมินราคาหลักทรัพย์ไว้ที่ 1.1 ล้านบาท จึงเพียงพอที่จะใช้ประกันทั้ง 8 คน ออกมาในช่วงเย็น
 ต่อมาพบว่ามีหมายศาลแพ่งกรุงเทพใต้ เลขที่ 70/2552 ลงวันที่ 18 มี.ค.2552 ในข้อหา“ไม่ปฏิบัติตามคำพิพากษาของศาล” จึงได้ให้ตำรวจนำหมายศาลดังกล่าวเข้าจับกุม<persName>พ.ต.ท.สันธนะ</persName> ขณะรับประทานอาหารอยู่ร้านข้าวต้มมีนา ถนนบรรพปราการ เทศบาลนครเชียงราย อ.เมือง ในช่วงคืนวันดังกล่าว
</p>
<p>เบื้องต้น การจับกุม<persName>พ.ต.ท.สันธนะ</persName> ครั้งนี้เจ้าหน้าที่ได้นำตัวส่งพนักงานสอบสวน สภ.เมืองเชียงราย ทำการลงบันทึกประจำวัน พร้อมชี้แจงว่าได้ทำปฏิบัติหน้าที่ตามหมายศาล พร้อมกับส่งตัว<persName>พ.ต.ท.สันธนะ</persName> ไปยังศาลกรุงเทพใต้ในเวลา 07.30 น.ของวันที่ 15 กันยายน     ด้าน<persName>พ.ต.ท.สันธนะ</persName> กล่าวว่า ไม่เคยรับทราบว่ามีหมายศาลแพ่งกรุงเทพใต้ ในการจับกุมตน ซึ่งหมายศาลดังกล่าวเป็นเพียงกระดาษแฟกซ์ที่เจ้าหน้าที่นำมาแสดงให้ตนรับทราบ หากตนมีความผิดก็พร้อมที่จะยอมรับผิดพร้อมกับจะให้ข้อมูลต่างๆ ซึ่งก็เป็นที่น่าสังเกตุว่าในหมายศาลดังกล่าวมีการออกมาตั้งแต่นานแล้ว แต่เจ้าหน้าที่ไม่มีการติดต่อหรือจับกุมตนเอง ซึ่งจะเป็นการละเว้นการปฏิบัติหน้าที่หรือไม่
</p></body>
</news>
