<teiHeader>
<fileDesc>
<titleStmt>
  <title>หมอบอกระบบเลือดล้มเหลวดญ.ดับปริศนา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 13:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189984  </bibl>
</sourceDesc>
</fileDesc>
</teiHeader>
<news>
<headline>หมอบอกระบบเลือดล้มเหลวดญ.ดับปริศนา</headline>
<lead>ผลตรวจสาวติดเหล็กดัดฟันดับปริศนา แพทย์ระบุ เกิดจากระบบไหลเวียนโลหิตล้มเหลว พร้อมขอตรวจสารตกค้างอย่างละเอียด</lead>
<neck></neck>
<body><p>ความคืบหน้า กรณี <persName>ด.ญ.ศิริลักษณ์ ปิลอง</persName> หรือ <persName>น้องพลอย</persName> อายุ 14 ปี ที่เสียชีวิตปริศนา หลังติดเหล็กดัดฟันในตลาดนัด ล่าสุด แพทย์ผู้ผ่าชันสูตรศพ สถาบันนิติเวช โรงพยาบาลตำรวจ ออกมาเปิดเผยว่า ผลการชันสูตรนั้น พบว่า เสียชีวิตจากระบบไหลเวียนโลหิตล้มเหลว ส่วนสารตกค้าง หรือสารพิษในร่างกายนั้น ยังไม่สามารถตรวจสอบได้ในขณะนี้ ต้องตรวจสอบอย่างละเอียด โดยคาดว่าจะทราบผลภายใน 45 วัน ทั้งนี้ ญาติได้เตรียมรอรับศพกลับไปบำเพ็ญกุศลที่ อ.บางละมุง จ.ชลบุรี</p>
<p>ทั้งนี้ <persName>นางสม</persName> ป้าของผู้ตาย กล่าวว่า รู้สึกเสียใจกับเหตุการณ์ที่เกิดขึ้น เนื่องจากผู้ตายเป็นเด็กดี เรียนเก่ง และไม่เคยเกเรจึงไม่น่ามาจบชีวิตเช่นนี้ แต่ขณะนี้ทางญาติก็ยังไม่ปักใจเชื่อว่าหลานสาวเสียชีวิตจากการติดเหล็กดัดฟันหรือไม่ โดยขอรอผลการยืนยันชัดเจนจากแพทย์ก่อน</p></body>
</news>
