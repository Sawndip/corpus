<teiHeader>
<fileDesc>
<titleStmt>
  <title>ปชป.ยินดีพลเอกชวลิต ยงใจยุทธ จะร่วมสร้างความสมานฉันท์ให้เกิดขึ้นในประเทศ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030107&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.ยินดี<persName>พลเอกชวลิต ยงใจยุทธ</persName> จะร่วมสร้างความสมานฉันท์ให้เกิดขึ้นในประเทศ</headline>
<lead></lead>
<neck></neck>
<body><p>พรรคประชาธิปัตย์ ยินดี <persName>พลเอกชวลิต ยงใจยุทธ</persName> จะร่วมสร้างความสมานฉันท์ให้เกิดขึ้นในประเทศ เชื่อ จะทำให้พรรคเพื่อไทยพ้นจากการเมืองรูปแบบเก่า <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงกรณีที่ <persName>พลเอกชวลิต ยงใจยุทธ</persName> อดีตนายกรัฐมนตรี เข้าเป็นสมาชิกพรรคเพื่อไทย ว่า พรรคประชาธิปัตย์ยินดีที่<persName>พลเอกชวลิตฯ</persName> จะเข้ามาช่วยกันแก้ปัญหาประเทศ ซึ่งการแสดงเจตนาชัดเจนในการสร้างความสมานฉันท์ในประเทศนั้น ทำให้สังคมมีความคาดหวังจากคำพูดดังกล่าว และพรรคประชาธิปัตย์ เชื่อว่า <persName>พลเอกชวลิตฯ</persName> จะสามารถสร้างความเข้มแข็งภายในพรรคเพื่อไทย ให้หลุดพ้นจากการเมืองรูปแบบเก่าที่มุ่งทำลายฝ่ายตรงข้ามเพียงอย่างเดียว และในฐานะที่ <persName>พลเอกชวลิตฯ</persName> เคยร่วมงานกับ <persName>พลเอกเปรม ติณสูลานนท์</persName> ประธานองคมนตรีและรัฐบุรุษ จึงมั่นใจว่า จะช่วยรักษาสถาบันองคมนตรี ไม่ให้ถูกดึงเข้ามาเกี่ยวข้องกับความขัดแย้งทางการเมือง และจะมีบทบาทในการช่วยให้ <persName>พันตำรวจโท ทักษิณ ชินวัตร</persName> อดีตนายกรัฐมนตรี ยุติการเคลื่อนไหวทางการเมือง ที่ส่งผลกระทบต่อความมั่นคงและภาพลักษณ์ของประเทศ โฆษกพรรคประชาธิปัตย์ ย้ำว่า พรรคประชาธิปัตย์ เรียกร้องให้ผู้ที่ไม่หวังดีปล่อยข่าวเรื่องการจับขั้วทางการเมืองใหม่ให้หยุดการกระทำดังกล่าว เพราะจะเป็นการสร้างความสับสนให้เกิดขึ้นในสังคม พร้อมยืนยันว่า รัฐบาล ยังไม่มีความจำเป็นในการปรับคณะรัฐมนตรี โดยมองว่าการกระทำดังกล่าวเป็นการลดความน่าเชื่อถือทางการเมืองเท่านั้น </p></body>
</news>
