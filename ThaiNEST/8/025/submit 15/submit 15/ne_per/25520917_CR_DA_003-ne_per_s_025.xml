<teiHeader>
<fileDesc>
<titleStmt>
  <title>จับขี้เมาปาหินรถเมล์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 07:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20829  </bibl>
</sourceDesc>
</fileDesc>
</teiHeader>
<news>
<headline>จับขี้เมาปาหินรถเมล์</headline>
<lead>ลักตะแกรงเหล็ก</lead>
<neck></neck>
<body><p>เมื่อเวลา 10.00 น. วันที่ 16 ก.ย. <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รอง ผบก. <persName>พ.ต.อ.จิรภัทร โพธิ์ชนะพันธ์</persName> ผกก.สน.พญาไท พร้อมด้วย <persName>พ.ต.ท.สิทธิศักดิ์ นาคามาตย์</persName> สว.สส.สน.พญาไท ร่วมแถลงข่าวจับกุมตัว<persName>นายวิทยา</persName> หรือ “<persName>วิด ดินไสว</persName>” อายุ 24 ปี อยู่บ้านเลขที่ 28 หมู่ 11 ต.สากเหล็ก อ.สากเหล็ก จ.พิจิตร ผู้ต้องหาตามหมายจับศาลอาญา ที่ 6670/2552 ลงวันที่ 15 ก.ย. 2552 ในข้อหาทำให้เสียทรัพย์ซึ่งยวดยานพาหนะที่ใช้ในการขนส่งสาธารณะ, พยายามทำร้ายร่างกายผู้อื่นให้ได้รับอันตรายแก่กายหรือจิตใจ หลังผู้ต้องหาใช้หินปาใส่รถโดยสารประจำทางสาย 34 ที่มีผู้โดยสารเกือบ 30 ชีวิต ทำให้กระจกแตกเสียหาย เหตุเกิดที่ทางรถไฟสายแปดริ้วตัดถนนพญาไท ถนนพญาไท แขวงทุ่งพญาไท เขตราชเทวี เมื่อกลางดึกของวันที่ 13 ก.ย. ที่ผ่านมา หลังเกิดเหตุ เจ้าหน้าที่สืบสวนจนทราบว่าคนร้ายคือนายวิทยา ที่หลบหนีไปอยู่ที่ จ.นครสวรรค์ จึงได้ออกหมายจับและควบคุมตัวมาสอบสวน</p>
<p>จากการสอบสวน<persName>นายวิทยา</persName> ให้การรับสารภาพว่า ก่อนเกิดเหตุตนได้นั่งกินข้าวและดื่มสุรา เพื่อเลี้ยงฉลองงานวันเกิดของรุ่นพี่อยู่ที่บริเวณถนนพญาไท ระหว่างที่ตนกำลังออกมาเดินอยู่ริมถนน ได้มีรถเมล์คันดังกล่าวขับตรงเข้ามาจะเฉี่ยวชน ตนจึงตะโกนด่าคนขับรถเมล์จนเกิดการโต้เถียงกันขึ้น ด้วยความเมาตนจึงได้หยิบก้อนหินที่วางอยู่ข้างทางขว้างใส่รถเมล์ 1 ครั้ง จนคนขับเลื่อนรถออกไปเล็กน้อย แต่ด้วยความโมโหประกอบกับเมาสุราจึงหยิบก้อนหินขว้างใส่รถเมล์ไปอีก 2 ครั้ง ก่อนคนขับจะขับรถเมล์ออกไป ส่วนตนวิ่งหลบหนีไปตามทางรถไฟและหลบหนีไปอยู่ จ.นครสวรรค์ จนถูกตามจับกุมตัวดังกล่าว หลังจากแถลงข่าวเสร็จสิ้น เจ้าหน้าที่ได้ควบคุมตัวนายวิทยาไปทำแผนประกอบคำรับสารภาพ ท่ามกลางประชาชนจำนวนมากที่มายืนดู</p>
<p>อีกราย <persName>พล.ต.ต.วิชัย</persName> แถลงข่าวผลการจับกุมตัวผู้ต้องหาร่วมกันลักทรัพย์อีก 3 ราย คือ <persName>นายเอกชัย สมบูรณ์</persName> อายุ 23 ปี <persName>นายเมืองพล นามวงศ์</persName> อายุ 41 ปี และ <persName>นายวิเชษฐ์ คดโมก</persName> อายุ 31 ปี พร้อมของกลางตะแกรงเหล็กปิดท่อระบายน้ำ 20 แผ่น มูลค่า 38,000 บาท ที่<persName>นายเอกชัย</persName>และ<persName>นายเมืองพล</persName> ลักมาจากบริษัท ชิโนทัย จำกัด ซึ่งกำลังทำการก่อสร้างรถไฟฟ้าแอร์พอร์ตลิงก์ ด้านหลัง รพ.เดชา ไปขายให้<persName>นายวิเชษฐ์</persName> สอบสวนผู้ต้องหารับสารภาพ จึงคุมตัวไปดำเนินคดีต่อไป.</p></body>
</news>
