<teiHeader>
<fileDesc>
<titleStmt>
  <title>ส.ส.ปชป.  วอน "ร.ต.อ.เฉลิม" ลดทิฐิ เห็นแก่ประเทศชาติ  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040115&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.ปชป.  วอน "<persName>ร.ต.อ.เฉลิม</persName>" ลดทิฐิ เห็นแก่ประเทศชาติ</headline>
<lead></lead>
<neck></neck>
<body><p>ส.ส.พรรคประชาธิปัตย์ วอนประธาน ส.ส.พรรคเพื่อไทย ลดทิฐิ เห็นแก่ประเทศชาติ หลังแสดงความไม่เห็นด้วยกับการทำประชามติแก้ไขรัฐธรรมนูญ และส่งเทปบันทึกคำพูดของรัฐมนตรีว่าการกระทรวงการต่างประเทศ ไปให้ <persName>สมเด็จฯ ฮุนเซน</persName> <persName>นายสาธิต ปิตุเตชะ</persName> กรรมการบริหารพรรคประชาธิปัตย์ กล่าวถึงกรณีที่ <persName>ร้อยตำรวจเอกเฉลิม อยู่บำรุง</persName> ประธาน ส.ส.พรรคเพื่อไทย ออกมาระบุว่าไม่เห็นด้วยกับการทำประชามติเพื่อสอบถามความคิดเห็นของประชาชนในการยกร่างแก้ไขรัฐธรรมนูญ พ.ศ. 2550 ว่า ขอให้ลดทิฐิ โดยเห็นแก่ส่วนรวมและประเทศชาติ รวมถึงควรเห็นกับเพื่อน ส.ส.ในพรรคเดียวกันในฐานะคณะกรรมการประสานงานพรรคร่วมฝ่ายค้าน หรือ วิปฝ่ายค้าน ที่ทำหน้าที่ประสานงานเจรจากับฝ่ายต่างๆ ทั้งนี้ เรื่องดังกล่าวถือเป็นแนวทางของทุกพรรคการเมืองและวุฒิสภา ที่เห็นร่วมกันเพื่อเปิดประตูไปสู่ความสมานฉันท์ ส่วนการที่ <persName>ร.ต.อ.เฉลิม</persName> ส่งเทปบันทึกคำพูดของ <persName>นาย กษิต ภิรมย์</persName> รัฐมนตรีว่าการกระทรวงการต่างประเทศ เมื่อครั้งเข้าร่วมปราศรัยกับกลุ่มพันธมิตรประชาชนเพื่อประชาธิปไตย ไปให้ <persName>สมเด็จฯ ฮุนเซน</persName> นายกรัฐมนตรีกัมพูชา โดยเทปดังกล่าวมีการกล่าวพาดพิงด้วยถ้อยคำอันรุนแรงถึง <persName>สมเด็จฯ ฮุนเซน</persName> กรณีปราสาทพระวิหาร นั้น มองว่าจะส่งผลให้เกิดความเสียหายต่อประเทศไทยอย่างแน่นอน จึงขอวิงวอนไปยัง <persName>ร.ต.อ.เฉลิม</persName> ในเรื่องดังกล่าวด้วย ด้าน <persName>เทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า <persName>ร.ต.อ.เฉลิม</persName> ไม่ควรนำเรื่องภายในประเทศไปสร้างความขัดแย้งให้เกิดขึ้นระหว่างประเทศ เพราะจะสร้างความเสียหายให้แก่บ้านเมืองในที่สุด ทั้งนี้ ในระหว่างการแถลงข่าว <persName>นายสาธิต ปิตุเตชะ</persName> ได้นำคลิปวิดีโอความยาวประมาณ 10 นาทีมาเปิดให้ผู้สื่อข่าวดูด้วย พร้อมระบุว่าเป็นการพูดคุยระหว่างเอกชนรายหนึ่งที่ถูกเรียกรับเงิน 10 ล้านบาท จากผู้ใกล้ชิดกับรัฐบาลที่ไม่ใช่ชุดปัจจุบัน เพื่อแลกกับสัมปทานในโครงการคาร์พาร์คของท่าอากาศยานสุวรรณภูมิ แต่ภายหลังพบว่าเอกชนดังกล่าวไม่ได้รับสัมปทานและยังไม่ได้เงินจำนวนนั้นคืน ซึ่งคาดว่าขณะนี้เรื่องดังกล่าวอยู่ในกระบวนการฟ้องร้องของศาล</p></body>
</news>
