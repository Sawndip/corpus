<teiHeader>
<fileDesc>
<titleStmt>
  <title>สุเทพลอยแพ“อภิสิทธิ์”  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/02/news_29571477.php?news_id=29571477  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName>ลอยแพ“<persName>อภิสิทธิ์</persName>”</headline>
<lead>ปชป.ระส่ำ “<persName>สุเทพ</persName>” ปัดเป็นกาวใจให้นายกฯเคลียร์ “<persName>นิพนธ์</persName>” เปรยเป็นทั้งเพื่อนทั้งญาติ เข้าใจถึงความจำเป็น ขณะที่ “<persName>อภิสิทธิ์</persName>” อาการหนัก ติดต่อไม่ได้กระทั่งเลขาฯตัวเอง ปูดแผนบีบปรับ ครม.บี้ “<persName>กอร์ปศักดิ์</persName>” พ้นเก้าอี้รองนายกฯ ด้านกรมปทุมวันวุ่นไม่แพ้กัน “<persName>วัชรพล</persName>” อ้างมารยาท ทิ้งเก้าอี้โฆษกตำรวจ-เลขาฯ ก.ต.ช.</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ยังคงไม่ยอมให้ความชัดเจนใดๆ เกี่ยวกับข่าวการยื่นใบลาออกจากตำแหน่งเลขาธิการนายกรัฐมนตรีของ <persName>นายนิพนธ์ พร้อมพันธุ์</persName> โดยพยายามบ่ายเบี่ยงที่จะให้สัมภาษณ์ประเด็นดังกล่าวตลอดวานนี้</p>
<p>ในช่วงเช้า ภายหลังไปเป็นประธานเปิดการประชุมสมัชชาพัฒนาการเมือง ประจำปี 2552 ที่โรงแรมรามาการ์เด้นส์ ผู้สื่อข่าวได้พยายามสอบถามถึงใบลาออกของ<persName>นายนิพนธ์</persName> แต่นายกฯกลับตอบว่า “ผมยังไม่ลาออก”</p>
<p>เมื่อผู้สื่อข่าวซักว่า จะคุยกับ<persName>นายนิพนธ์</persName>หรือไม่ นายกฯก็ไม่ยอมตอบคำถาม แต่หันมากล่าวก่อนขึ้นรถว่า “ เห็นว่าช่วงหนึ่งไม่สบาย”
ต่อมาในช่วงบ่าย นายกฯเดินทางไปที่ห้างสรรพสินค้าสยามพารากอน เพื่อเปิดงาน “พลังงาน กู้วิกฤติไทย” และได้รับประทานอาหารร่วมกับ นพ.วรรณรัตน์ ชาญ
นุกูล รมว.พลังงาน <persName>นายสุวัจน์ ลิปตพัลลภ</persName> อดีตรองนายกรัฐมนตรี และผู้บริหารหนังสือพิมพ์มติชน จากนั้นได้ตอบข้อถามของสื่อมวลชนเกี่ยวกับข่าว<persName>นายนิพนธ์</persName>ยื่นใบลาออก โดยย้อนถามนักข่าวว่า “เรื่อง<persName>นิพนธ์</persName>ยังไงครับ” เมื่อผู้สื่อข่าวถามต่อว่าตกลงว่ายังไม่ได้อนุมัติใบลาออกของ<persName>นายนิพนธ์</persName>ใช่หรือไม่ นายกฯกล่าวว่า “ผมไม่เจอ<persName>คุณนิพนธ์</persName>มากี่วันเเล้วก็ไม่ทราบครับ”</p>
<p>เมื่อซักอีกว่า เมื่อเช้านายกฯบอกว่า<persName>นายนิพนธ์</persName>ป่วย ได้ไปเยี่ยมนายนิพนธ์เเล้วหรือยัง นายกฯตอบว่า “ไม่ครับ วันนั้นที่เจอกันท่านบอกว่าท่านไม่สบายครับ” เมื่อถามซ้ำถึงการยื่นใบลาออก นายกฯบอกเพียงว่า ให้ไปถาม<persName>นายนิพนธ์</persName>เอง</p>
<p>อย่างไรก็ดี เมื่อถามว่า เท่าที่ได้คุยกับ<persName>นายนิพนธ์</persName> มีเรื่องการลาออกหรือไม่ นายกฯตอบว่า”ไม่มีครับ” เมื่อถามอีกว่า เรื่องที่ทำให้ความเห็นขัดแย้งกันคือตำแหน่ง ผบ.ตร.ใช่หรือไม่ นายกฯตอบว่า “ไม่ใช่ครับ” เมื่อซักว่าจะคุยกับ<persName>นายนิพนธ์</persName>เเบบส่วนตัวอีกครั้งหรือไม่ นายกฯกล่าวว่า “ก็อยากจะคุยอยู่ครับ” แต่เมื่อถามว่าทำไมไม่โทรศัพท์ไปหา<persName>นายนิพนธ์</persName> นายกฯกลับบอกว่า “ติดต่อไม่ได้ครับ” และว่าติดต่อไม่ได้มา 1 วันแล้ว</p>
<p>“<persName>สุเทพ</persName>”รับเป็นไปได้“<persName>นิพนธ์</persName>”ไขก๊อก</p>
<p><persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวเรื่องเดียวกันว่า ยังไม่มีโอกาสได้เห็นหนังสือลาออกของ<persName>นายนิพนธ์</persName> และไม่ทราบข้อเท็จจริงว่าเป็นอย่างไรกันแน่ แต่ก็ยอมรับว่ามีความเป็นไปได้ที่<persName>นายนิพนธ์</persName>จะลาออก ส่วนเหตุผลต้องไปถาม<persName>นายนิพนธ์</persName>เอง
ผู้สื่อข่าวถามว่า <persName>นายนิพนธ์</persName>ได้ปรับทุกข์ให้ฟังบ้างหรือไม่ <persName>นายสุเทพ</persName> กล่าวว่า คงบอกไม่ได้ เพราะ<persName>นายนิพนธ์</persName>ตัดสินใจอย่างไร หรือเขียนในใบลาออกไว้อย่างไรก็ยังไม่ทราบ แต่ไม่ว่า<persName>นายนิพนธ์</persName>จะคิดอย่างไร ก็ต้องเคารพในเหตุผลการตัดสินใจและเข้าใจ
เมื่อซักว่า ฟางเส้นสุดท้ายที่ทำให้<persName>นายนิพนธ์</persName>ตัดสินใจลาออก เกี่ยวกับการตั้ง <persName>พล.ต.อ.ปทีป ตันประเสริฐ</persName> เป็นรักษาราชการแทน ผบ.ตร.ใช่หรือไม่ <persName>นายสุเทพ</persName> กล่าวว่า ไม่ทราบ ไม่รู้จะตอบว่าอย่างไร แต่ก็เชื่อว่าจะไม่มีปัญหากับพรรค เพราะแม้จะลาออกจากตำแหน่งเลขาธิการนายกฯ แต่ก็ยังทำงานให้พรรคได้ในฐานะรองหัวหน้า
“ที่ถามมาผมตอบได้เท่าที่ตอบได้ บางอย่างก็ไม่สามารถตอบได้” <persName>นายสุเทพ</persName> กล่าว และปฏิเสธเมื่อถูกถามว่าจะลาออกตาม<persName>นายนิพนธ์</persName>หรือไม่</p>
<p>ยันไม่ใช่สร้างเงื่อนไขกดดันนายกฯ</p>
“ไม่ว่า<persName>นายนิพนธ์</persName>จะลาออกหรือไม่ก็ตาม ไม่ใช่การแสดงความรับผิดชอบต่อรัฐบาลหรือต่อพวกเรา แต่คงเป็นเหตุผลความจำเป็นส่วนตัวของ<persName>นายนิพนธ์</persName>เอง ซึ่งผมจะไปพูดแทนไม่ได้ ดังนั้นถ้าจะมาถามว่าจะมีการแสดงความรับผิดชอบของคนอื่นๆ อีกหรือไม่ ผมคิดว่าไม่ใช่เรื่องที่ใครจะต้องมาแสดงความรับผิดชอบอีก”
<p>เมื่อถามว่า มีการตั้งข้อสังเกตว่าเหตุผลที่<persName>นายนิพนธ์</persName>ลาออก เพราะต้องการสร้างเงื่อนไขให้นายกฯรีบตั้ง ผบ.ตร.คนใหม่ <persName>นายสุเทพ</persName> กล่าวว่า “<persName>คุณนิพนธ์</persName>ไม่ใช่คนมีเล่ห์เหลี่ยม หากจะทำอะไรก็ทำด้วยความชัดเจน ผมจึงไม่เชื่อว่าทั้งหมดนี้เป็นเพราะ<persName>คุณนิพนธ์</persName>ต้องการกดดัน และไม่อยากให้ไปเข้าใจ<persName>คุณนิพนธ์</persName>ผิด”</p>
<p>ย้ำสัมพันธ์เป็นทั้ง“เพื่อน-ญาติ”</p>
<p>ต่อข้อถามที่ว่า ทำไมจึงมีท่าทีที่เคร่งเครียดผิดปกติ หลังจากมีข่าวการลาออกของ<persName>นายนิพนธ์</persName> <persName>นายสุเทพ</persName> กล่าวว่า “พวกคุณเล่นถามคำถามยากๆ มาถามว่าคนอื่นเขารู้สึกอย่างไร ผมจะไปตอบแทนได้อย่างไร เรื่องนี้ผมต้องคุยกับ<persName>คุณนิพนธ์</persName> เพราะผมเป็นเพื่อน เป็นญาติกัน ก็ต้องคุยกัน เพราะรักกันมาก จึงเข้าใจ ส่วนการปรับทุกข์กันนั้นก็เป็นเรื่องธรรมดา”</p>
“เรื่องนี้ผมคงไปทำความเข้าใจแทนไม่ได้ ที่ผ่านมาก็ได้คุยกันมาเรื่อยๆ เกือบทุกเรื่อง เพราะมีความใกล้ชิด เป็นทั้งเพื่อนและทั้งญาติ ผมจึงบอกว่าเคารพในความคิดของ<persName>คุณนิพนธ์</persName> และเข้าใจความจำเป็น ไม่ว่าเขาจะตัดสินใจอย่างไร เมื่อมีข่าว ผมจึงไม่ไปขุดลึกก้นบึ้งหัวใจของใครมากไปกว่านี้ แต่เชื่อเหตุผลที่ลาออกนั้นไม่ใช่เรื่องส่วนตัว”
<p>ดักคอตั้ง“<persName>ปทีป</persName>”รักษาการยาวยันเกษียณ</p>
<p>ผู้สื่อข่าวถามว่า มั่นใจหรือไม่ว่าตำแหน่ง ผบ.ตร.จะไม่ส่งผลกระทบต่อการทำงานของรัฐบาล <persName>นายสุเทพ</persName> กล่าวว่า สำหรับเขาเองเชื่อว่าไม่มีผลกระทบ และไม่เห็นว่าตำแหน่งนี้เพียงตำแหน่งเดียวจะส่งผลอะไรต่อรัฐบาล
เมื่อถามถึงกระแสข่าวการให้ <persName>พล.ต.อ.ปทีป</persName> รักษาราชการแทนในตำแหน่ง ผบ.ตร.ไปเรื่อยๆ จนกว่าจะเกษียณอายุราชการ จะมีความเป็นไปได้หรือไม่ <persName>นายสุเทพ</persName> กล่าวว่า อย่าเพิ่งด่วนสรุปอะไร เพราะคนที่มีหน้าที่รับผิดชอบก็คิดแก้ไขปัญหาอยู่ทุกวัน</p>
<p>ลอยแพนายกฯ-ปัดเป็นกาวใจ</p>
<p>ต่อข้อถามว่า หากนายกฯมอบหมายให้เป็นตัวกลางในการประสานยับยั้งไม่ให้<persName>นายนิพนธ์</persName>ลาออก จะรับหรือไม่ <persName>นายสุเทพ</persName> กล่าวว่า “ผมคงไม่สามารถไปช่วยได้ เพราะเป็นเรื่องของนายกรัฐมนตรีกับเลขาธิการนายกรัฐมนตรี” เมื่อถามว่า ปัญหาที่ทำให้<persName>นายนิพนธ์</persName>ต้องลาออก เนื่องจากมีเด็กดื้อไม่รับฟังความคิดเห็นเรื่องตั้ง ผบ.ตร.ใช่หรือไม่ <persName>นายสุเทพ</persName> กล่าวพร้อมหัวเราะว่า“ว่ากันมากไปไม่เป็นอย่างนั้นหรอกครับ”</p>
<p>“<persName>ชวน</persName>”อาสาถามข้อมูลเรื่อง“<persName>นิพนธ์</persName>”</p>
<p><persName>นายชวน หลีกภัย</persName> ประธานสภาที่ปรึกษาพรรคปชป. กล่าวถึงข่าว<persName>นายนิพนธ์</persName>ลาออกว่า ต้องไปถาม<persName>นายนิพนธ์</persName>หรือนายกฯ เพราะเขาไม่ทราบ และยังไม่มีโอกาสสอบถามนายกฯ แต่ก็จะสอบถาม เพราะไม่อยากให้ผู้ที่ช่วยงานนายกฯอยู่ต้องออกไปกลางคัน ซึ่ง<persName>นายนิพนธ์</persName>ถือว่ามีประสบการณ์ ช่วยงานได้มากในหลายเรื่อง โดยเฉพาะเวลามีใครเสนอของบอะไรมา <persName>นายนิพนธ์</persName>ก็ช่วยเสนอแนวทางจนประหยัดงบได้มาก เนื่องจากเข้าใจงานด้านบริหารและด้านงบประมาณ
อย่างไรก็ดี <persName>นายชวน</persName> ย้ำว่า ยังเชื่อมั่นภาวะผู้นำของ<persName>นายอภิสิทธิ์</persName> เพราะทุกครั้งที่เกิดปัญหา นายกฯก็ใช้ดุลพินิจแก้แต่ละเรื่องได้ดีตลอดมา ส่วนตัวยังเชื่อมั่นว่าวิธีแก้ปัญหาของนายกฯจะไม่เป็นอุปสรรคต่อการบริหารบ้านเมือง</p>
<p>“<persName>อภิรักษ์</persName>”ยังกั๊กนั่งเลขานายกฯแทน</p>
<p><persName>นายอภิรักษ์ โกษะโยธิน</persName> ที่ปรึกษานายกรัฐมนตรีฝ่ายการเมือง กล่าวถึงข่าวจะได้รับแต่งตั้งเป็นเลขาธิการนายกฯแทน<persName>นายนิพนธ์</persName>ว่า ไม่มี ยังไม่มีการพูดคุยกันเลย จริงๆ แล้วคิดว่าต้องยืนยันเรื่องข่าวการลาออกก่อน และคิดว่านายกฯน่าจะมีโอกาสได้คุยกับ<persName>นายนิพนธ์</persName>อีกครั้ง และต้องรอให้<persName>นายนิพนธ์</persName>ได้ชี้แจงอย่างเป็นทางการด้วย
ผู้สื่อข่าวถามว่า หากได้รับการติดต่อ พร้อมจะรับตำแหน่งหรือไม่ <persName>นายอภิรักษ์</persName> กล่าวว่า คงไม่น่าไปถึงจุดนั้น โดยส่วนตัวอยากให้มีการยืนยันข่าวให้ชัดเจนก่อน ในส่วนของรัฐบาลก็จะได้เดินหน้าทำงานต่อไป</p>
<p>ปชป.ระส่ำ-แฉเป็นแรงบีบปรับ ครม.</p>
<p>แหล่งข่าวจากพรรคประชาธิปัตย์ เปิดเผยว่า สาเหตุที่<persName>นายนิพนธ์</persName>ตัดสินใจลาออก นอกจากแสดงความไม่เห็นด้วยต่อกรณีการตั้ง <persName>พล.ต.อ.ปทีป</persName> เป็นรักษาราชการแทน ผบ.ตร.แล้ว ยังต้องการบีบให้นายกฯปรับครม.โดยให้ปรับ <persName>นายกอร์ปศักดิ์ สภาวสุ</persName> ออกจากรองนายกฯและให้เป็นเลขาธิการนายกฯแทน จึงทำให้<persName>นายนิพนธ์</persName>ต้องลาออกเพื่อให้มีตำแหน่งว่างลง แต่ทั้งหมดขึ้นอยู่กับการตัดสินใจของนายกฯ เพราะ<persName>นายกอร์ปศักดิ์</persName>ก็เป็นรัฐมนตรีสายตรงนายกฯ</p>
<p>แหล่งข่าวรายเดิม ยังเผยว่า ความขัดแย้ง ภายในพรรคประชาธิปัตย์ขณะนี้ส่วนหนึ่งเกิดจาก<persName>นายอภิสิทธิ์</persName>พยายามแสดงภาวะผู้นำ ด้วยการแยกตัวจากการครอบงำของ<persName>นายสุเทพ</persName>และ<persName>นายนิพนธ์</persName> ซึ่งที่ผ่านมาจะมีบทบาทชี้นำการตัดสินใจของ<persName>นายอภิสิทธิ์</persName>อยู่ตลอดเวลา ทำให้กลุ่มการเมืองภายในพรรคไม่พอใจ โดยเฉพาะที่พรรคต้องยอมพรรคร่วมรัฐบาลเกือบทุกเรื่อง</p>
<p>ความขัดแย้งดังกล่าวทำให้กลุ่มภายในพรรคประชาธิปัตย์ไม่ได้มีแค่กลุ่มทศวรรษใหม่ภายใต้การนำของ <persName>นายบัญญัติ บรรทัดฐาน</persName> กับกลุ่มผลัดใบซึ่งเป็นกลุ่มสายตรง<persName>นายอภิสิทธิ์</persName>และ<persName>นายชวน</persName>เท่านั้น แต่ยังมีกลุ่มของ<persName>นายสุเทพ</persName>กับ<persName>นายนิพนธ์</persName>ที่มีบทบาทมากขึ้นเรื่อยๆ หลังจากพรรคประชาธิปัตย์ได้เป็นแกนนำจัดตั้งรัฐบาลด้วย และล่าสุด<persName>นายอภิสิทธิ์</persName>เริ่มหันมาจับมือกับกลุ่มของ<persName>นายบัญญัติ</persName> โดยหลังจากมีข่าว<persName>นายนิพนธ์</persName>ลาออก <persName>นายอภิสิทธิ์</persName>ได้เข้าหารือกับ<persName>นายบัญญัติ</persName>ที่รัฐสภาเป็นเวลานาน คาดว่าเป็นการวางแผนเพื่อรับมือกับแรงบีบของกลุ่ม<persName>นายสุเทพ</persName>กับ<persName>นายนิพนธ์</persName></p>
<p><persName>วัชรพล</persName>ทิ้งเก้าอี้โฆษก ตร.-เลขาฯก.ต.ช.</p>
<p>ส่วนที่สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> จเรตำรวจแห่งชาติ (จตช.) รักษาราชการแทน ผบ.ตร. ได้เชิญรอง ผบ.ตร.และเทียบเท่า รวมทั้ง <persName>พล.ต.ท.อัศวิน ขวัญเมือง</persName> และ <persName>พล.ต.ท.พงศพัศ พงษ์เจริญ</persName> ผู้ช่วย ผบ.ตร. ร่วมรับประทานอาหารกลางวัน และปรึกษาหารือถึงแนวทางการบริหารงาน ตร. ทั้งนี้มีรองผบ.ตร.และเทียบเท่าเข้าร่วมทุกคน ยกเว้น <persName>พล.ต.อ.เพรียวพันธ์ ดามาพงศ์</persName> อาวุโสอันดับ 1</p>
<p>ขณะเดียวกัน <persName>พล.ต.อ.วัชรพล</persName> ประสารราชกิจ รอง ผบ.ตร. ได้ยื่นหนังสือลาออกจากตำแหน่งโฆษก ตร.และเลขานุการคณะกรรมการนโยบายตำรวจแห่งชาติ (ก.ต.ช.) ต่อ <persName>พล.ต.อ.ปทีป</persName> โดยให้เหตุผลว่าเป็นมารยาทในการทำงาน เมื่อ <persName>พล.ต.อ.พัชรวาท วงษ์สุวรรณ</persName> เกษียณจากตำแหน่งผบ.ตร. ตัวเขาก็สมควรลาออก เพราะ <persName>พล.ต.อ.พัชรวาท</persName> เป็นผู้แต่งตั้งเขาเป็นโฆษก</p>
<p>วันเดียวกัน <persName>พล.ต.อ.ปทีป</persName> ได้เข้าพบนายกฯที่อาคารรัฐสภา เพื่อรับมอบนโยบายในฐานะรักษาราชการแทน ผบ.ตร. โดย <persName>พล.ต.อ.ปทีป</persName> กล่าวว่า ไม่อยากให้นำเรื่องการลาออกของ<persName>นายนิพนธ์</persName>มาเกี่ยวข้องกับการทำหน้าที่ของเขา เพราะกรณีของ<persName>นายนิพนธ์</persName>เป็นเรื่องของฝ่ายการเมือง
</p></body>
</news>
