<teiHeader>
<fileDesc>
<titleStmt>
  <title>"ทักษิณ"ดึง"บิ๊กจิ๋ว"กลับพท. กลุ่มหวังใหม่ดันนั่งหัวหน้า  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/02/news_29571475.php?news_id=29571475  </bibl>
</sourceDesc>
</fileDesc>
</teiHeader>
<news>
<headline>"<persName>ทักษิณ</persName>"ดึง"<persName>บิ๊กจิ๋ว</persName>"กลับพท. กลุ่มหวังใหม่ดันนั่งหัวหน้า</headline>
<lead>“<persName>ทักษิณ</persName>” ดึง “<persName>บิ๊กจิ๋ว</persName>” กลับเข้าพรรคเพื่อไทยนั่งประธานที่ปรึกษาพรรค วางตัวเป็นมือประสานเจรจาพรรคร่วมเปลี่ยนขั้วหลังเลือกตั้งใหม่ จับตาฟื้นกลุ่ม “ความหวังใหม่” เคลื่อนไหวดันนั่งหัวหน้า-ชูหาเสียงนายกฯ จับตาเปิดตัว “<persName>ทนง พิทยะ</persName>” หัวหน้าคนใหม่ ส.ส.ลพบุรี คุย “<persName>พัชรวาท</persName>-<persName>ประวิตร</persName>” และอดีตนายทหารเตรียมตบเท้าเข้าเป็นสมาชิกพรึ่บ</lead>
<neck></neck>
<body><p>ความเคลื่อนไหวของพรรคเพื่อไทยล่าสุด ได้มีการเชิญ <persName>พล.อ.ชวลิต ยงใจยุทธ</persName> อดีตนายกรัฐมนตรี เข้ามาร่วมงานในพรรค ทั้งนี้ <persName>นายยงยุทธ วิชัยดิษฐ</persName> หัวหน้าพรรคเพื่อไทย แถลงวานนี้ (1 ต.ค.) ว่า พรรคมีมติเอกฉันท์เชิญ <persName>พล.อ.ชวลิต</persName> เข้าเป็นสมาชิกพรรค โดยพรรคเพื่อไทยรู้สึกอบอุ่นและเป็นเกียรติที่จะ <persName>พล.อ.ชวลิต</persName> จะมาร่วมงานทางการเมืองโดยจะขอเข้ามาเป็นสมาชิกของพรรคเพียงอย่างเดียว ส่วนจะทำงานในตำแหน่งใดนั้นกรรมการบริหารจะพิจารณา</p>
<p>ด้าน<persName>นายสุชาติ ลายน้ำเงิน</persName> ส.ส.ลพบุรี ซึ่งร่วมแถลงข่าว ตอบข้อถามผู้สื่อข่าวว่า <persName>พ.ต.ท. ทักษิณ</persName> เป็นผู้ทาบทาม <persName>พล.อ.ชวลิต</persName> ให้เข้ามาร่วมงานเองหรือไม่ <persName>นายสุชาติ</persName> กล่าวว่า เชื่อว่า <persName>พ.ต.ท. ทักษิณ</persName> คงพูดคุยและทาบทามแล้ว เพราะทั้งสองคนเป็นคนที่รู้จักกันมานาน ไม่เช่นนั้น <persName>พล.อ. ชวลิต</persName> คงไม่ตัดสินใจ ทั้งนี้คิดว่าการที่ <persName>พล.อ. ชวลิต</persName> ตัดสินใจมาร่วมงานกับพรรค เพราะมองว่าพรรคเพื่อไทยจะกลับมาเป็นรัฐบาลอีกครั้ง</p>
<p>ต่อข้อถามถึงแนวโน้มที่ <persName>พล.ต.อ.พัชรวาท วงษ์สุวรรณ</persName> อดีต ผบ.ตร. จะมาร่วมงานกับพรรคเพื่อไทยนั้น <persName>นายสุชาติ</persName> กล่าวว่า ตนคิดว่า <persName>พล.ต.อ.พัชรวาท</persName> คงต้องต่อสู้ในเรื่องคดีความก่อน เมื่อเป็นข้าราชการประจำและถูกรังแกไม่ได้รับความเป็นธรรม ก็ต้องเข้าสู่ถนนการเมือง ในฐานะที่ตนเป็น ส.ส.ลพบุรี ซึ่งเป็นคนบ้านเดียวกับ <persName>พล.อ.ประวิตร วงษ์สุวรรณ</persName> รมว.กลาโหม และ <persName>พล.ต.พัชรวาท</persName> ยืนยันว่า ในอนาคตทั้งสองคนจะมาร่วมงานกับพรรคเพื่อไทยแน่นอน และอาจมีนายทหารและแกนนำพรรคร่วมรัฐบาลบางคน เช่น <persName>พล.อ.พัลลภ ปิ่นมณี</persName> มาร่วม</p>
<p><persName>นายสุชาติ</persName> ย้ำว่า ส่วนที่ <persName>พล.อ.ชวลิต</persName> มาอยู่กับพรรคเพื่อไทยนั้น เชื่อว่าจะเป็นศูนย์รวมและจุดดึงดูดของหลายฝ่าย จึงขอให้จับตาว่าจะมีอีกหลายคนที่จะมาร่วมงานกับเรา
วางตัวเป็นประธานที่ปรึกษาพรรค</p>
<p>ด้าน<persName>นายชวลิต วิชยสุทธิ์</persName> ส.ส.สัดส่วน พรรคเพื่อไทย เปิดเผยว่า <persName>พล.อ.ชวลิต</persName> จะเข้ามาเป็นประธานที่ปรึกษาพรรค ส่วนจะดำรงตำแหน่งหัวหน้าพรรคในอนาคตด้วยหรือไม่ ตอนนี้คงพูดไม่ได้ แต่จากที่ตนได้มีโอกาสได้คุยกับ <persName>พล.อ.ชวลิต</persName> ท่านต้องการเข้ามาช่วยทำให้พรรคเพื่อไทยเป็นพรรคมหาชน
เหตุผลที่ <persName>พล.อ.ชวลิต</persName> เข้าร่วมงานกับพรรค เนื่องจากท่านต้องการจะเข้ามาแก้ปัญหาใน 3 ด้าน คือ 1.ต้องการช่วยทำให้บ้านเมืองเกิดความสมานฉันท์ ลดความขัดแย้งของคนในชาติ 2.ต้องการเข้ามาให้แนวทางในการแก้ไขปัญหาความไม่สงบในพื้นที่จังหวัดชายแดนภาคใต้ และ 3.ต้องการเข้ามาช่วยแก้ปัญหากับชายแดน ซึ่งแนวทางแก้ปัญหาทั้งหมด <persName>พล.อ.ชวลิต</persName> แนะนำว่ารัฐบาลต้องจริงใจในการแก้ปัญหา ด้วยวิธีการเจรจา เนื่องจากเห็นว่าที่ผ่านมารัฐบาลยังให้น้ำหนักกับการเจรจาน้อยเกินไป ซึ่งถ้ารัฐบาลสามารถทำได้ความสงบสุขในประเทศก็จะเกิดขึ้น</p>
<p>ด้าน<persName>นายไพจิต ศรีวรขาน</persName> ส.ส.นครพนม พรรคเพื่อไทย (อดีต ส.ส.พรรคความหวังใหม่) กล่าวว่า หลายคนอยากให้ท่านอยู่ตำแหน่งประธานที่ปรึกษาพรรค ช่วยดูแลในด้านยุทธศาสตร์การเมือง การเลือกตั้งในอนาคต ส่วนเหตุผลอื่นคาดว่า ในวันที่ 2 ต.ค. <persName>พล.อ.ชวลิต</persName>จะผู้ชี้แจงเอง
“ถือเป็นข่าวดีของ ส.ส.พรรคเพื่อไทยที่จะได้ผู้นำตัวจริง กลับมาอยู่บ้านเก่า เพื่อสานต่ออุดมการณ์ของพรรคเพื่อไทยให้ได้ชัยชนะในการเลือกตั้งครั้งหน้า ซึ่งการมาของ<persName>บิ๊กจิ๋ว</persName>คราวนี้จะมาเป็นเสาหลักให้กับ ส.ส.อีสาน เพราะครั้งนี้ท่านจะมาเป็นโซ่ข้อกลาง เพื่อแก้ปัญหาความขัดแย้งทางการเมือง ยุติการกลั่นแกล้งทางการเมืองจนทำให้เกิดวิกฤติในขณะนี้”</p>
<p>รวมกลุ่มความหวังใหม่ 30-40 คน</p>
<p>ผู้สื่อข่าวถามว่า จะมีการผลักดัน <persName>พล.อ.ชวลิต</persName>เพื่อชูเป็นหัวหน้าพรรคและเป็นนายกฯ ในการเลือกตั้งครั้งหน้าหรือไม่ <persName>นายไพจิต</persName> กล่าวว่า <persName>พล.อ.ชวลิต</persName>มีคุณสมบัติเหมาะสมในการเป็นผู้นำพรรค หากถาม ส.ส.อดีตพรรคความหวังใหม่ในพรรคเพื่อไทยที่วันนี้ เราผนึกกำลังกันได้กว่า 30-40 คน โดยมีผู้ใหญ่ที่เป็นแกนคือ <persName>ร.ต.อ.เฉลิม อยู่บำรุง</persName> <persName>นายจาตุรนต์ ฉายแสง</persName> ทุกคนก็อยากจะได้ผู้นำพรรคอย่าง <persName>พล.อ.ชวลิต</persName> เพราะมีต้นทุนการเมืองสูง ทุกฝ่ายยอมรับรวมถึงประชาชนด้วย ขณะที่<persName>นายเสนาะ เทียนทอง</persName> หัวหน้าพรรคประชาราช ที่เป็นอดีตแกนนำพรรคความหวังใหม่ ก็ยังจับขั้วอยู่กับเราด้วยเช่นกัน</p>
<p>กลุ่ม “ความหวังใหม่”ดัน<persName>บิ๊กจิ๋ว</persName>หัวหน้า</p>
<p>ขณะที่แหล่งข่าวจากพรรคเพื่อไทย เปิดเผยว่า ก่อนที่ <persName>พล.อ.ชวลิต</persName>จะตกลงมาร่วมงานกับพรรคนั้น <persName>พ.ต.ท.ทักษิณ</persName>ได้หารือและทาบทามหลายครั้ง แต่ <persName>พล.อ.ชวลิต</persName> เห็นว่าจังหวะทางการเมืองยังไม่เหมาะสม แต่ภายหลังที่คณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลความผิด<persName>นายสมชาย วงศ์สวัสดิ์</persName> อดีตนายกรัฐมนตรี <persName>พล.ต.อ.พัชรวาท วงษ์สุวรรณ</persName> อดีต ผบ.ตร. และ <persName>พล.อ.ชวลิต</persName> ในเหตุการสลายการณ์ชุมนุม 7 ตุลา จึงทำให้ <persName>พล.อ.ชวลิต</persName> ตัดสินใจเปิดตัวเข้าพรรคเพื่อไทยอย่างเป็นทางการ
ประกอบกับ พรรคเพื่อไทยต้องการชิงจังหวะทางการเมือง เนื่องจากประเมินว่ารัฐบาลกระแสตกต่ำจากปัญหาต่างๆ และ <persName>พ.ต.ท.ทักษิณ</persName> ได้ขอให้ <persName>พล.อ.ชวลิต</persName>เข้ามาเป็นมือประสาน เจรจากับแกนนำพรรคร่วมรัฐบาลให้เปลี่ยนขั้วมาสนับสนุนเพื่อไทยในการเลือกตั้งครั้งหน้า ภายใต้เงื่อนไขให้ <persName>พล.อ.ชวลิต</persName> มาเป็นหัวหน้าพรรคเพื่อไทยเพื่อชูเป็นนายกฯ ในการหาเสียงเลือกตั้ง ส่วนตำแหน่งเลขาธิการพรรค <persName>พ.ต.ท.ทักษิณ</persName> ได้วางตัว <persName>น.ส.ยิ่งลักษณ์ ชินวัตร</persName> น้องสาวเอาไว้</p>
<p>ด้านแหล่งข่าวจาก ส.ส.กลุ่มความหวังใหม่ พรรคเพื่อไทย เปิดเผยว่า ในส่วนของภาคอีสาน ส.ส.พรรคเพื่อไทย ซึ่งเป็นกลุ่มความหวังใหม่เก่าได้ผนึกกำลัง โดยมี <persName>ร.ต.อ.เฉลิม อยู่บำรุง</persName> ประธาน ส.ส.พรรค <persName>นายไพจิต ศรีวรขาน</persName> รวมถึงอดีตกรรมการบริหารพรรคไทยรักไทย เช่น <persName>นายอดิศร เพียงเกษ</persName> นำทีม จะเสนอชื่อ <persName>พล.อ.ชวลิต</persName>ต่อที่ประชุมพรรคเพื่อไทยเพื่อผลักดันให้ <persName>พล.อ.ชวลิต</persName>เป็นหัวหน้าพรรค ก่อนที่จะมีการหาเสียงเลือกตั้ง เพื่อปรับโครงสร้างพรรคและกำหนดยุทธศาสตร์การเมืองใหม่ รวมทั้งจะผลักดันให้เป็นประธาน ส.ส.ภาคอีสาน</p>
<p>จับตาดัน “<persName>ทนง</persName>” หัวหน้า-มือเศรษฐกิจ</p>
<p>ขณะที่แหล่งข่าวใกล้ชิด <persName>พ.ต.ท.ทักษิณ</persName> เปิดเผยถึงเรื่องตำแหน่งหัวหน้าพรรคเพื่อไทยว่า <persName>พ.ต.ท.ทักษิณ</persName> ต้องการวางตัวหัวหน้าพรรค ให้ภาพมือเศรษฐกิจ ซึ่งถือเป็นจุดแข็งของพรรค โดยที่ผ่านมาได้มีการพูดคุยกับ<persName>นายทนง พิทยะ</persName> อดีต รมว.คลัง ซึ่งเป็นคนสนิท และมีแนวโน้มสูงว่า <persName>พ.ต.ท.ทักษิณ</persName>จะให้นายทนงขึ้นมาเป็นหัวหน้าพรรคเพื่อไทยคนใหม่ ในช่วงเวลาใกล้เลือกตั้งเพื่อชูเป็นนายกรัฐมนตรีในการหาเสียง</p></body>
</news>
