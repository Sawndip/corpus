<teiHeader>
<fileDesc>
<titleStmt>
  <title>โฆษกพรรคภูมิใจไทย ไม่เชื่อ "พล.อ.ชวลิต" จะเป็นผู้ประสานพรรคร่วมรัฐบาลเปลี่ยนขั้วทางการเมืองได้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040056&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพรรคภูมิใจไทย ไม่เชื่อ "<persName>พล.อ.ชวลิต</persName>" จะเป็นผู้ประสานพรรคร่วมรัฐบาลเปลี่ยนขั้วทางการเมืองได้</headline>
<lead></lead>
<neck></neck>
<body><p>โฆษกพรรคภูมิใจไทย ไม่เชื่อว่า <persName>พลเอกชวลิต ยงใจยุทธ</persName> จะเป็นผู้ประสานพรรคร่วมรัฐบาลเปลี่ยนขั้วทางการเมืองได้ <persName>นายศุภชัย ใจสมุทร</persName> โฆษกพรรคภูมิใจไทย กล่าวถึงกรณีที่ <persName>พลเอกชวลิต ยงใจยุทธ</persName> สมัครเข้าเป็นสมาชิกพรรคเพื่อไทยว่า ต้องยอมรับว่า <persName>พลเอกชวลิต</persName> เป็นบุคลากรที่มีคุณค่าทางการเมือง ซึ่งการที่ <persName>พลเอกชวลิต</persName> เข้าร่วมงานกับพรรคเพื่อไทยจะเป็นการสร้างความเชื่อมั่นให้กับสมาชิกพรรคที่กำลังเรรวนและหวั่นไหว แต่โดยส่วนตัวรู้สึกกังวลว่าหาก <persName>พลเอกชวลิต</persName> มีความคิดเห็นของตัวเองแต่ไม่ได้รับความร่วมมือ ก็อาจจะรู้สึกน้อยใจและลาออกได้เพราะความไม่เป็นเอกภาพของพรรคเพื่อไทยที่มีค่อนข้างมาก ทั้งนี้ตนไม่เชื่อว่า<persName>พลเอกชวลิต</persName>จะเป็นผู้ประสานพรรคร่วมรัฐบาลให้เกิดการเปลี่ยนขั้วการจัดตั้งรัฐบาลครั้งต่อไปได้ เนื่องจากแรงศรัทธาของประชาชนที่มีต่อ <persName>พันตำรวจโททักษิณ ชินวัตร</persName> อดีตนายกรัฐมนตรี มากกว่า <persName>พลเอกชวลิต</persName> จึงคิดว่า<persName>พลเอกชวลิต</persName>ไม่ใช่ผู้นำที่จะทำให้ชนะการเลือกตั้ง โฆษกพรรคภูมิใจไทย กล่าวอีกว่า พรรคภูมิใจไทยไม่รู้สึกกลัวที่จะเข้ามาดูแลพื้นที่ภาคตะวันออกเฉียงเหนือโดยตรง โดยเชื่อว่าประชาชนในภาคตะวันออกเฉียงเหนือมีวิธีการที่ฉลาด รวมทั้งมีวิธีการเลือกผู้แทนที่มีนโยบายที่ดี เลือกแล้วสามารถทำงานได้</p></body>
</news>
