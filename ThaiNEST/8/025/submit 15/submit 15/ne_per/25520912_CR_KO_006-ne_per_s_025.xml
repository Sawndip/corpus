<teiHeader>
<fileDesc>
<titleStmt>
  <title>บุกบ้านเมียอธิบดีหัวหน้าศาลฯฉกเพชรค่า4แสน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28188/%e0%b8%9a%e0%b8%b8%e0%b8%81%e0%b8%9a%e0%b9%89%e0%b8%b2%e0%b8%99%e0%b9%80%e0%b8%a1%e0%b8%b5%e0%b8%a2%e0%b8%ad%e0%b8%98%e0%b8%b4%e0%b8%9a%e0%b8%94%e0%b8%b5%e0%b8%ab%e0%b8%b1%e0%b8%a7%e0%b8%ab%e0%b8%99%e0%b9%89%e0%b8%b2%e0%b8%a8%e0%b8%b2%e0%b8%a5%e0%b8%af%e0%b8%89%e0%b8%81%e0%b9%80%e0%b8%9e%e0%b8%8a%e0%b8%a3%e0%b8%84%e0%b9%88%e0%b8%b24%e0%b9%81%e0%b8%aa%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>บุกบ้านเมียอธิบดีหัวหน้าศาลฯฉกเพชรค่า4แสน</headline>
<lead>2โจรแขกขาวบุกบ้านชิงทรัพย์เจ้าของร้านเพชรเมืองพัทยา เป็นภรรยาอธิบดี หัวหน้าศาลอุทธรณ์ ภาค 2 จังหวัดระยอง หลังขับรถขนเครื่องเพชร กลับบ้าน กวาดเครื่องเพชรได้มูลค่ากว่า 4 แสนบาท หลบหนีลอยนวล ผกก.สภ.บางละมุง เต้นสั่งตำรวจไล่ล่าตัวคนร้ายวุ่น มั่นใจจับตัวได้แน่นอน</lead>
<neck></neck>
<body><p>เมื่อเวลา 23.00 น. วันที่ 11 ก.ย. 52  <persName>พ.ต.อ.สมนึก จันทร์เกตุ</persName> ผกก.สภ.บางละมุง จ.ชลบุรี,<persName>พ.ต.ท.ธนะเดช ดวงตาปิยะชัย</persName> พนักงานสอบสวน สภ.บางละมุงพร้อมกำลังตำรวจชุดสืบสวนร่วมกันไปตรวจสอบเหตุคนร้ายชิงทรัพย์ภรรยาอธิบดีหัวหน้าศาลอุทธรณ์ ภาค2 จังหวัดระยอง ได้ทรัพย์สินเป็นเครื่องเพชรมูลค่าหลายแสนบาท  เหตุเกิดที่หน้าบ้านเลขที่ 323/18 หมู่บ้านสวนทราย (ซอยบางละมุง39/3)   ม.1  ต.บางละมุง  อ.บางละมุง จ.ชลบุรี
</p>
<p>เมื่อไปถึงบ้านดังกล่าวเป็นคฤหาสถ์ราคาหลายล้านบาท พบว่าประตูรั้วหน้าบ้านเปิดอยู่ ที่ลานจอดรถพบรถเก๋งยี่ห้อโตโยต้า แคมรี่  สีบรอนซ์สีเทา หมายลเขทะเบียน ศร 6967 กรุงเทพมหานคร จอดอยู่  พบ<persName>นางอุทัยวรรณ  เด่นเจริญ </persName> อายุ 43 ปีเจ้าของบ้านและเป็นภรรยาของ<persName>นายอริยะ  นาวินธรรม  </persName> อธิบดี หัวหน้าศาลอุทธรณ์ ภาค 2 จังหวัดระยอง กำลังรอความช่วยเหลืออยู่ภายในบ้าน พร้อมทั้งแจ้งเจ้าหน้าที่ตำรวจด้วยอาการตกใจว่า  ตนพักอยู่บ้านหลังดังกล่าวกับสามี ซึ่งเป็นอธิบดีหัวหน้าศาลอุทธรณ์ ภาค2 จังหวัดระยอง   โดยจะกลับมาบ้านพักประจำหลังจากเลิกทำงาน  ส่วนตนทุกวันจะออกไปเปิดร้าน  ขายจิวเวอร์รี่  ในห้างคาร์ฟูร์พัทยากลาง และจะกลับเข้าบ้านพัก หลังจากห้างปิดเวลาประมาณ 22.00 น.มาที่บ้านพักก่อนสามีเป็นประจำ   ที่ผ่านมาไม่เคยเกิดเรื่องใด ๆ กับตนมาก่อน กระทั่งวันนี้  ระหว่างที่ตนปิดร้านเพื่อกลับบ้านพัก  และได้มานำรถยนต์เก๋ง ซึ่งจอดอยู่ที่ลานจอดรถของห้างเพื่อขับกลับบ้าน ก็เริ่มแปลกใจเมื่อกดเปิดประตูรถด้วยรีโมดคอนโทรลระบบเซ็นทรัลล็อคไม่สามารถเปิดได้ เนื่องจากมีของเหลวคล้ายจาระบีมาติดอยู่ที่ขอบประตูฝั่งคนขับ จึงแก้ปัญหาโดยการตามช่างมาเปิดประตูรถให้ จนขับรถกลับบ้านได้อย่างปกติจนขับรถกลับบ้านเพียงลำพัง  โดยได้ขนเครื่องเพชร  ทอง และพลอย ทั้งกำไลมือ แหวน สร้อยคอ ที่ไว้จำหน่าย  และเป็นของลูกค้าที่สั่งทำไว้นำกลับบ้านด้วย โดยนำใส่ไว้ในกระเป๋าโชว์เครื่องเพชรจำนวน 2 กล่อง  ภายในมีเครื่องเพชร กล่องละประมาณ 20 ชิ้น รวมแล้วกว่า 50 ชิ้น  วางไว้ที่เบาะหน้าข้างคนขับ ก็ไม่คิดว่าจะเกิดเหตุใด ๆ เกิดขึ้น 
</p>
<p> กระทั่งขับรถกลับถึงบ้านและเปิดประตูรั้วหน้าบ้านเข้าไปนำรถจอด  และออกมานอกรถ แล้วกำลังจะปิดประตูเข้าบ้านพัก เพื่อเตรียมจะขนทรัพย์สินทั้งหมดภายในรถออกมาจากรถเพื่อนำเข้าบ้าน โดยกำลังไขกุญแจประตูอยู่นั้น  จู่ ๆ ได้มีคนร้ายเป็นชายจำนวนจำนวน 2 คน   ลักษณะคล้ายต่างชาติ พวกแขกขาวอายุประมาณ 30-35 ปี  รูปร่างผอม สูงประมาณ 180 เซ็นติเมตรวิ่งกรู่บุกเข้ามาทางประตูรั้วซึ่งยังเปิดอยู่บุกเข้ามาหาตน เมื่อตนเห็นก็ตกใจกลัว รู้ทันทีว่าคนร้ายจะเข้ามาชิงทรัพย์จึงพยายามจะไปเปิดประตูเพื่อเอาทรัพย์สินที่อยู่ในรถ  คนร้ายคนแรกเข้ามาผลักร่างตนไม่ให้มาที่รถ ส่วนคนร้ายอีกคนมุ่งจุดไปที่ประตูเบาะหน้าฝั่งคนขับ เหมือนกับรู้ว่ามีทรัพย์สินอยู่ภายในรถ  แล้วคนร้ายดังกล่าวก็เปิดประตูแล้ว หยิบเอากล่องใส่เครื่องเพชร จำนวน 2 กล่อง  และกระเป๋าสะพายสีดำ  ภายในมีเงินสดประมาณ 5.5 หมื่นบาท เอกสารสำคัญรวมทั้งเครื่องเพชรและทองจำนวนหนึ่งและเช็คเงินสด อยู่ภายในกระเป๋า ซึ่งรวมมูลค่าทรัพย์สินที่ถูกก่อเหตุทั้งหมดกว่า 4 แสนบาท   เมื่อได้ทรัพย์สินคนร้ายก็รีบพากันวิ่งหลบหนีออไปอย่างรีบร้อน ตนกลัว ไม่กล้าวิ่งตามจึงวิ่งหนีเข้าบ้านพัก พร้อมกับตะโกนร้องให้คนช่วยว่าถูกโจรปล้น  แต่ก็ไม่มีใครออกมาช่วยเพราะเพื่อนบ้านนอนพักผ่อนไปกันหมดแล้ว   ซึ่งคนร้ายที่มาก่อเหตุนั้น ตนไม่ทราบว่าใช้ยานพาหะหะใดที่ใช้หลบหนี เห็นแต่บุกเข้ามาชิงบทรัพย์และวิ่งหนีออกไปเท่านั้น  หลังเกิดเหตุตนก็รีบโทรศัพแจ้งสามีให้ทราบเพื่อให้รีบกลับบ้านพักทันที พร้อมกับแจ้งเจ้าหน้าที่ตำรวจ สภ.บางละมุง ให้ทราบเรื่องเพื่อมาตรวจสอยและติดตามจับคนร้าย 
</p>
<p> ภายหลังภรรยาของอธิบดี หัวหน้าศาลอุทธรณ์ ภาค 2 จังหวัดระยอง ให้การแล้วก็ได้พาเจ้าหน้าที่ตำรวจไปตรวจสอบหาร่องรอยของคนร้ายที่ บริเวณรถยนต์เก๋ง ซึ่งตำรวจได้ตรวจสอบลายนิ้วมือคนร้ายไว้อย่างละเอียด และตรวจสอบบริเวณนอกบ้านเพื่อหาเบาะแสของคนร้ายที่มาก่อเหตุ   ซึ่งตำรวจก็พบว่า คนร้ายได้ทำ  แหวนเพชร และ ต่างหู บรรจุในถุงพลาสติกกว่า 10 ชิ้น  เช็คเงินสดธนาคารกรุงเทพ  ซึ่งผู้เสียหายแจ้งว่าได้นำใส่ไว้ในกระเป๋าสะพายส่วนตัว คนร้ายรีบร้อนจนทำตกไว้ที่ถนนหน้ารั้วประตูบ้าน ตำรวจจึงเก็บไว้เป็นหลักฐาน    ต่อมา<persName>นายอริยะ นาวินธรรม  </persName> อธิบดีหัวหน้าศาล อุทธรณ์ ภาค 2 จังหวัดระยอง ได้เดินทางกลับมาที่บ้านพักพร้อมแสดงความเป็นห่วงภรรยา โดยฝากให้เจ้าหน้าที่ตำรวจตามจับคนร้ายให้ได้ และไม่อยากจะให้ผู้สื่อข่าวถ่ายภาพเนื่องจากไม่อยากให้เป็นข่าวใหญ่โต พร้อมทั้งบอกให้ภรรยาไปแจ้งความลงบันทึกประจำวันไว้เป็นหลักฐานเท่านั้น  โดยประสงค์จะให้เจ้าหน้าที่ตำรวจทำงานอย่างเต็มที่เพื่อตามจับกุมตัวคนร้ายที่ก่อเหตุอย่างอุกอาจครั้งนี้มาลงโทษให้ได้
</p>
<p> <persName>พ.ต.อ.สมนึก จันทร์เกตุ</persName> ผกก.สภ.บางละมุง กล่าว่า เบื้องต้น สันนิษฐานว่าคนร้ายน่าจะเป็น ต่างชาติพวกแขกขาว  ซึ่งน่าจะรู้ความเคลื่อนไหวของ ผู้เสียหายอย่างดีและวางแผนการก่อเหตุไว้ล่วงหน้าตลอดจนกระทั่งลงมือก่อเหตุ  ทั้งนี้จะได้เรียกประชุมตำรวจชุดทำงานทำการตรวจสอบที่เกิดเหตุอย่างละเอียดเพื่อหาเบาะแส คนร้าย ตั้งแต่ภายในห้างคาร์ฟูร์ ตรวจสอบกล้องวงจรปิดอย่างละเอียด  รวมทั้งสอบถามพยานแวดล้อมที่ใกล้ชิดกับผู้เสียหายทั้งหมด  ซึ่งจะได้ให้ผู้เสียหาย ทำการสเก็ตภาพใบหน้าคนร้ายเพื่อออกหมายจับทันที อย่างไรก็ตาม มั่นใจน่าจะสามารถตัวคนร้ายที่ก่อเหตุได้อย่างแน่นอน
</p></body>
</news>
