<teiHeader>
<fileDesc>
<titleStmt>
  <title>แกนนำชาติไทยพัฒนา  เชื่อบิ๊กจิ๋วเข้าเพื่อไทย เป็นการส่งสัญญาณที่ดี  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020179&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำชาติไทยพัฒนา  เชื่อ<persName>บิ๊กจิ๋ว</persName>เข้าเพื่อไทย เป็นการส่งสัญญาณที่ดี</headline>
<lead></lead>
<neck></neck>
<body><p>แกนนำชาติไทยพัฒนา เชื่อว่า<persName>พลเอกชวลิต ยงใจยุทธ</persName> เข้าเพื่อไทยเป็นการส่งสัญญาณที่ดี ที่จะทำให้ความสมานฉันท์ง่ายขึ้น พร้อมระบุ "สูตร1+1" เพื่อไทยและประชาธิปัตย์ไม่มีแน่นอน <persName>พลตรีสนั่น ขจรประศาสตร์</persName> รองนายกรัฐมนตรี ในฐานะแกนนำพรรคชาติไทยพัฒนา กล่าวถึงกรณีที่<persName>พลเอกชวลิต ยงใจยุทธ</persName> อดีตนายกรัฐมนตรี เข้าเป็นสมาชิกพรรคเพื่อไทยว่า ขอแสดงความยินดีกับ<persName>พล.อ.ชวลิต</persName> ที่กลับมาทำงานการเมืองอีกครั้ง ซึ่งหวังว่าจะช่วยสร้างความสมานฉันท์ให้เกิดขึ้นในบ้านเมือง เพราะถือเป็นผู้ใหญ่ของบ้านเมือง การพูดจาในพรรคเพื่อไทยอาจจะดีขึ้น ซึ่งการที่มีผู้ใหญ่อยู่ในพรรคต่างๆเป็นสิ่งที่ดี ส่วนการเปลี่ยนขั้วทางการเมืองต้องติดตามกันต่อไป และเห็นว่านักการเมืองเปลี่ยนพรรคการเมืองบ่อยเป็นธรรมชาติของนักการเมือง ทั้งนี้ ไม่เชื่อกระแสข่าวสูตร 1+1ของพรรคเพื่อไทยและพรรคประชาธิปัตย์ เป็นเพียงกระแสข่าวเท่านั้น  </p></body>
</news>
