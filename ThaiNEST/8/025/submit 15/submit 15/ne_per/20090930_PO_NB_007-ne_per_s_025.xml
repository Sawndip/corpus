<teiHeader>
<fileDesc>
<titleStmt>
  <title>อบต.ห้วยยูง อ.เหนือคลอง จ.กระบี่ จัดให้มีการเลือกตั้ง เขตเลือกตั้งที่ 8 วันที่ 8 พฤศจิกายน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300144&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อบต.ห้วยยูง อ.เหนือคลอง จ.กระบี่ จัดให้มีการเลือกตั้ง เขตเลือกตั้งที่ 8 วันที่ 8 พฤศจิกายน</headline>
<lead></lead>
<neck></neck>
<body><p><persName>นายไมตรี บุญยัง</persName> ประธานกรรมการการเลือกตั้งประจำจังหวัดกระบี่ เปิดเผยว่า หลังจากที่<persName>นายสมนึก ปานมาศ</persName> อดีตประธานสภาองค์การบริหารส่วนตำบลห้วยยูง สมาชิกองค์การบริหารส่วนตำบลห้วยยูง เขตเลือกตั้งที่ 8 เสียชีวิต เมื่อวันที่ 14 กันยายน จึงเป็นเหตุให้ต้องมีการเลือกตั้งภายใน 60 วัน ดังนั้น อาศัยอำนาจตามความในมาตรา 8 แห่งพระราชบัญญัติการเลือกตั้งสมาชิกสภาท้องถิ่น หรือผู้บริหารท้องถิ่น พ.ศ.2545 และมติคณะกรรมการการเลือกตั้งประจำจังหวัดกระบี่ที่ 30/2552 เมื่อวันที่ 29 กันยายน 2552 จึงประกาศให้มีการเลือกตั้งสมาชิกสภาองค์การบริหารส่วนตำบลห้วยยูง อ.เหนือคลอง ในวันอาทิตย์ที่ 8 พฤศจิกายน 2552 โดยมีระยะเวลาการรับสมัคร ตั้งแต่วันที่ 5 – 9 ตุลาคม 2552 ที่ทำการองค์การบริหารส่วนตำบลห้วยยูง สำหรับเขตเลือกตั้งที่ 8 คือ หมู่ที่ 8 บ้านในทับ ต.ห้วยยูง อ.เหนือคลอง จ.กระบี่ โดยผู้สมัครจะต้องมีหลักฐานการสมัครประกอบด้วย บัตรประจำตัวประชาชน สำเนาทะเบียนบ้าน ใบรับรองแพทย์ และเงินค่าธรรมเนียม จำนวน 500 บาท </p></body>
</news>
