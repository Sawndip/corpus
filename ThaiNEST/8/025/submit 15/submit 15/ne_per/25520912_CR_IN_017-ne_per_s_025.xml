<teiHeader>
<fileDesc>
<titleStmt>
  <title>สำนักพระพุทธ ยัน ฟ้องอัลไพน์เองไม่ได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 21:30:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189335  </bibl>
</sourceDesc>
</fileDesc>
</teiHeader>
<news>
<headline>สำนักพระพุทธ ยัน ฟ้องอัลไพน์เองไม่ได้</headline>
<lead>รองผู้อำนวยการสำนักงานพระพุทธศาสนาแห่งชาติ ระบุ ไม่สามารถยื่นฟ้องศาลเหตุที่ดินสนามกอล์ฟอัลไพน์ เองได้ ยืนยัน เจ้าทุกข์คือ วัดธรรมิการาม</lead>
<neck></neck>
<body><p>ผู้สื่อข่าวรายงานว่า <persName>นายนพรัตน์ เบญจวัฒนานันท์</persName> รองผู้อำนวยการ สำนักงานพระพุทธศาสนาแห่งชาติ ออกมาระบุถึงกรณี <persName>นายอนุวัฒน์ เมธีวิบูลวุฒิ</persName> อธิบดีกรมที่ดิน กล่าวว่า การเพิกถอนกรรมสิทธิที่ดินสนามกอล์ฟอัลไพน์ กลับคืนเป็นที่ดินธรณีสงฆ์ ต้องให้สำนักงานพระพุทธศาสนา และ วัดธรรมิการาม เป็นผู้ฟ้องศาลเองว่า สำนักงานพระพุทธศาสนา ไม่ใช่เจ้าทุกข์ จึงทำไม่ได้ เพราะเจ้าทุกข์ คือวัดธรรมิการาม ซึ่งขณะนี้กำลังประสานไปทางวัดว่าจะดำเนินการอย่างไร เพราะวัดเป็นนิติบุคคล สามารถฟ้องศาลเองได้เลย หรือถ้าจะให้สำนักงานพระพุทธศาสนา อำนวยความสะดวกก็ยินดี อย่างไรก็ตาม <persName>นายนพรัตน์</persName> กล่าวต่อว่า ต้องย้อนถึงเหตุการณ์ที่เกิดขึ้นให้เข้าใจว่าสืบเนื่องจาก <persName>นางเนื่อม ชำนาญชาติศักดา</persName> ซึ่งเป็นเจ้าของที่ดินดังกล่าวได้มอบที่ดินให้เป็นของ วัดธรรมิการาม แต่การมอบยังไม่สมบูรณ์ เนื่องจากยังไม่มีการโอนที่ดินให้แก่วัด เพราะ รัฐมนตรีว่าการกระทรวงมหาดไทย ในขณะนั้น ไม่เห็นด้วยให้โอนที่ดินผืนดังกล่าว เมื่อไม่ให้รับโอนทางวัดจึงให้มูลนิธิมหามกุฏฯ ดำเนินการขายที่ดินดังกล่าว ดังนั้น จึงอาจถือได้ว่ายังไม่เป็นที่ธรณีสงฆ์สมบูรณ์ และเมื่อขายไปแล้ว ก็กลายเป็นนิติกรรมใหม่ขึ้นมา</p></body>
</news>
