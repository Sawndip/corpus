<teiHeader>
<fileDesc>
<titleStmt>
  <title>ครม.แต่งตั้ง "ธาริต" เป็นอธิบดีกรมสอบสวนคดีพิเศษ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290210&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ครม.แต่งตั้ง "<persName>ธาริต</persName>" เป็นอธิบดีกรมสอบสวนคดีพิเศษ</headline>
<lead></lead>
<neck></neck>
<body><p>คณะรัฐมนตรี แต่งตั้ง<persName>นายธาริต เพ็งดิษฐ์</persName> เลขาธิการ ปปท.เป็นอธิบดีกรมสอบสวนคดีพิเศษ <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี เห็นชอบการแต่งตั้งโยกย้ายข้าราชการระดับสูงของกระทรวงยุติธรรม โดยให้<persName>พันตำรวจเอกทวี สอดส่อง</persName> อธิบดีกรมสอบสวนคดีพิเศษ เป็นรองปลัดกระทรวงยุติธรรม และให้<persName>นายธาริต เพ็งดิษฐ์</persName> เลขาธิการคณะกรรมการป้องกันและปราบปรามการการทุจริตในภาครัฐ หรือ ปปท.มาเป็นอธิบดีกรมสอบสวนคดีพิเศษ <persName>นายภิญโญ ทองชัย</persName> ผู้ตรวจราชการกระทรวงยุติธรรม เป็นเลขาธิการ ปปท. <persName>นายนัทธี จิตสว่าง</persName> อธิบดีกรมราชทัณฑ์ เป็นผู้ตรวจราชการกระทรวงยุติธรรม <persName>นายชาติชาย สุทธิกรม</persName> ที่ปรึกษาการป้องกันและปราบปรามยาเสพติด ไปดำรงตำแหน่งอธิบดีกรมราชทัณฑ์ <persName>นายชาญเชาวน์ ไชยานุกิจ</persName> รองปลัดกระทรวงยุติธรรม ไปเป็นอธิบดีกรมคุมประพฤติ <persName>นางชูจิรา กรองแก้ว</persName> รองปลัดกระทรวงยุติธรรม ไปเป็นอธิบดีกรมบังคับคดี <persName>นายชาตรี โชไชย</persName> ผู้อำนวยการสำนักกิจการยุติธรรม เป็นผู้ตรวจราชการกระทรวง ทั้งนี้ตั้งแต่วันที่ทรงพระกรุณาโปรดเกล้าฯแต่งตั้งเป็นต้นไป คณะรัฐมนตรียังแต่งตั้ง<persName>นางจิราวรรณ บุญเพิ่ม</persName> รองผู้อำนวยการสำนักงานสถิติแห่งชาติ ให้ดำรงตำแหน่งผู้อำนวยการสำนักงานสถิติแห่งชาติ และแต่งตั้ง<persName>นายสุวัฒน์ วาณีสุบุตร</persName> และ<persName>นายปรเมธี วิมลศิริ</persName> ที่ปรึกษาด้านนโยบายและแผนงาน สำนักงานคณะกรรมการพัฒนาการเศรษฐกิจและสังคมแห่งชาติ ดำรงตำแหน่งรองเลขาธิการคณะกรรมการพัฒนาการเศรษฐกิจและสังคมแห่งชาติ </p></body>
</news>
