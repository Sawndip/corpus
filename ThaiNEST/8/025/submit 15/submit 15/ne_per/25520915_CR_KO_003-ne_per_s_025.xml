<teiHeader>
<fileDesc>
<titleStmt>
  <title>17ก.ย.ปปช.พิจารณาคำร้อง"เสรพิศุทธ์"รุกที่ป่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090915/28640/17%e0%b8%81.%e0%b8%a2.%e0%b8%9b%e0%b8%9b%e0%b8%8a.%e0%b8%9e%e0%b8%b4%e0%b8%88%e0%b8%b2%e0%b8%a3%e0%b8%93%e0%b8%b2%e0%b8%84%e0%b8%b3%e0%b8%a3%e0%b9%89%e0%b8%ad%e0%b8%87%e0%b9%80%e0%b8%aa%e0%b8%a3%e0%b8%9e%e0%b8%b4%e0%b8%a8%e0%b8%b8%e0%b8%97%e0%b8%98%e0%b9%8c%e0%b8%a3%e0%b8%b8%e0%b8%81%e0%b8%97%e0%b8%b5%e0%b9%88%e0%b8%9b%e0%b9%88%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>17ก.ย.ปปช.พิจารณาคำร้อง"<persName>เสรพิศุทธ์</persName>"รุกที่ป่า</headline>
<lead><persName>นายกล้านรงค์ จันทิก</persName> กรรมการ ป.ป.ช. เปิดเผยว่า คณะกรรมการ ปปช. ได้มีมติรับเรื่อง ขอให้ตรวจสอบการทุจริตโครงการชุมชนพอเพียงที่พนักงานสอบสวนกองปราบปรามส่งมาให้ ป.ป.ช. พร้อมส่งให้เจ้าหน้าที่ไปตรวจสอบข้อเท็จจริงอย่างเร่งด่วน เพราะการทุจริตโครงการชุมชนพอเพียงจะทยอยเข้ามาอีกเรื่อย ๆ</lead>
<neck></neck>
<body><p>อย่างไรก็ตาม ไม่ได้ดูรายละเอียดของเอกสาร จึงไม่สามารถบอกได้ว่าเอกสารดังกล่าว กล่าวหาใคร และในโครงการใดบ้าง
 ส่วนสำนวนกล่าวหาเจ้าหน้าที่รัฐปฏิบัติหน้าที่มิชอบ คดี “ภูไพรธารน้ำรีสอร์ท” จ.กาญจนบุรี คาดว่า ในวันที่ 17 ก.ย.นี้ เจ้าหน้าที่จะรายงานให้กับที่ประชุมคณะกรรมการ ป.ป.ช.  ทราบ จากนั้น จะเป็นกระบวนการรวบรวมข้อเท็จจริงเพื่อพิจารณาว่า จะตั้งคณะอนุกรรมการไต่สวนข้อเท็จจริงต่อไปหรือไม่
</p>
<p> ผู้สื่อข่าวรายงานว่า สำหรับสำนวนคดี “ภูไพรธารน้ำรีสอร์ท” จ.กาญจนบุรี <persName>พล.ต.ต.ศรีวราห์ รังสิพราหมณสกุล</persName> รองผบช.ก.ได้มอบหมายให้ <persName>พ.ต.ท.วัชรินทร์ พูสิทธิ์</persName> รองผู้บังคับการ 3 (รอง ผกก. 3 ) กองบังคับการปราบปรามการกระทำผิด เกี่ยวกับทรัพยากรธรรมชาติและสิ่งแวดล้อม หรือ บก.ปทส.ยื่นเอกสารจำนวน 1 แฟ้มใหญ่ ให้กับคณะกรรมการ ปปช. เมื่อวันที่ 11 ก.ย.ที่ผ่านมา เพื่อขอให้ตรวจสอบเอาผิดกับ <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร. ใช้อำนาจหน้าที่มิชอบ บุกรุกพื้นที่ป่า สมัยดำรงตำแหน่ง ผบ.ตร.
</p>
<p>ทั้งนี้ ตามกฎหมาย ปปช.สามารถยื่นสอบข้าราชการที่พ้นจากตำแหน่งไปไม่เกิน 2 ปีได้ ซึ่งหลังการไต่สวนหาก คณะกรรมการ ปปช.ชี้มูลว่า บุคคลดังกล่าวมีความผิด ถ้าเป็นความผิดทางอาญา ก็ส่งให้อัยการสูงสุดฟ้องต่อศาลต่อไป แต่ถ้าเป็นความผิดทางวินัย ก็จะส่งเรื่องให้ผู้บังคับบัญชาของบุคคลนั้นพิจารณาบทลงโทษต่อไป โดยการลงโทษออกมีผลต่อการยึดคืนเครื่องราชย์ และบำเหน็จบำนาญของบุคคลดังกล่าวด้วย
</p></body>
</news>
