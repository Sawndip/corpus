<teiHeader>
<fileDesc>
<titleStmt>
  <title>ตร.เร่งสืบคดีเจาะเซฟ 60 ล้านบาท  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-15 08:00:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189760  </bibl>
</sourceDesc>
</fileDesc>
</teiHeader>
<news>
<headline>ตร.เร่งสืบคดีเจาะเซฟ 60 ล้านบาท</headline>
<lead>ตำรวจสืบสวน บก.น.5 ร่วมกับ ตำรวจท้องที่ส่งชุดสายสืบออกปูพรมหาข่าวโจรเจาะเซฟฉกเครื่องเพชร 60 ล้านบาท ของ บ."บิวตี้เจมส์" แล้ว</lead>
<neck></neck>
<body><p><persName>พ.ต.อ.สมบัติ มิลินทจินดา</persName> ผกก.กอง สืบสวน บก.น.5 เปิดเผยถึงความคืบหน้า คดีคนร้ายบุกเจาะเซฟบริษัทค้าอัญมณี"บิวตี้เจมส์" กวาดเครื่องเพชรมูลค่ากว่า 60 ล้านบาทหลบหนีว่า ขณะนี้สามารถเก็บภาพจากกล้องวงจรปิดมาได้แล้ว ในบางส่วน แต่ยังเห็นหน้า และลักษณะคนร้ายที่ชัดเจน ซึ่งจะต้องนำไปตรวจสอบอย่างละเอียดอีกครั้ง ในส่วนกลุ่มของผู้ก่อเหตุในครั้งนี้เชื่อว่าน่าจะเป็นแก๊งใหญ่ร่วมกันทำงานหลายคน ส่วนกรณีคนร้ายเป็นคนใน หรือมีคนในรู้เห็น หรือไม่ และคนร้ายหลุดรอดสายตา รปภ. จำนวนมากไปได้อย่างไร ก็จะได้ทยอยเรียกสอบกลุ่ม รปภ. ทั้งหมด เพื่อหาข้อเท็จจริงต่อไป</p>
<p>อย่างไรก็ตาม <persName>พ.ต.อ.สมบัติ</persName> ยังกล่าวถึงการทำงานในคดีนี้ว่า ตำรวจจะทำงานประสานกันระหว่าง ตำรวจในท้องที่ และ ตำรวจของ น.5 โดยส่งชุดสายสืบออกหาข่าวอย่างต่อเนื่อง และจะมีการสรุปผลการทำงานร่วมกันทันที ที่มีความคืบหน้า</p></body>
</news>
