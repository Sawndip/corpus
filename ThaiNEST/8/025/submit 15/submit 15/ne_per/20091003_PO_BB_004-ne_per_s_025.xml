<teiHeader>
<fileDesc>
<titleStmt>
  <title>ปชป.ป่วนหนัก"สุเทพ"ถอดใจ บ่นคนใกล้ชิดอภิสิทธิ์ทำเรื่อง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/03/news_29579213.php?news_id=29579213  </bibl>
</sourceDesc>
</fileDesc>
</teiHeader>
<news>
<headline>ปชป.ป่วนหนัก"<persName>สุเทพ</persName>"ถอดใจ บ่นคนใกล้ชิด<persName>อภิสิทธิ์</persName>ทำเรื่อง</headline>
<lead>ปชป.ป่วนหนัก "<persName>สุเทพ</persName>" ถอดใจ ถึงขนาดเตรียมลาออก บ่นคนใกล้ชิด “<persName>อภิสิทธิ์</persName>” ทำเรื่องง่ายให้เป็นเรื่องยาก ลั่นจะทำงานใหญ่ ต้องยอมกลืนเลือด ฝุ่นตลบเขย่าเก้าอี้ รมต.อีกรอบ เผยชื่อ "<persName>จุติ ไกรฤกษ์</persName>" โผล่เป็นเลขาธิการนายกฯ "<persName>อภิสิทธิ์</persName>" ปัด ปชป.ไม่แตก ด้าน "<persName>บิ๊กจิ๋ว</persName>" สมัครเป็นสมาชิก พท. อ้าง 3 เหตุผลตัดสินใจกลับสู่การเมือง ลั่นต้องการเห็นสมานฉันท์บ้านเมืองสงบ "<persName>ทักษิณ</persName>" ลั่น เลือกตั้ง ได้ ส.ส.เกินครึ่งกลับไทยทันที</lead>
<neck></neck>
<body><p>พรรคประชาธิปัตย์เกิดความปั่นป่วนมากขึ้น หลัง<persName>นายนิพนธ์ พร้อมพันธุ์</persName> ได้ยื่นใบลาออกจากตำแหน่งเลขาธิการนายกรัฐมนตรี โดยแหล่งข่าวจากพรรคประชาธิปัตย์ (ปชป.) เปิดเผยวานนี้ (2 ต.ค.) ว่า หลังจากที่<persName>นายนิพนธ์ พร้อมพันธุ์</persName> รองหัวหน้าพรรคประชาธิปัตย์ ตัดสินใจลาออกจากตำแหน่งเลขาธิการนายกรัฐมนตรี ปรากฏว่าเมื่อวันที่ 1 ต.ค.ที่ผ่านมามีกลุ่ม ส.ส.หน้าใหม่เข้าให้กำลังใจและสนับสนุนจุดยืนของ<persName>นายอภิสิทธิ์ เวชชาชีวะ</persName> นายกรัฐมนตรี ในการตั้ง <persName>พล.ต.อ.ปทีป ตันประเสริฐ</persName> จเรตำรวจแห่งชาติ เป็นรักษาการผู้บัญชาการตำรวจแห่งชาติ (ผบ.ตร.)</p>
<p>ขณะเดียวกัน ยังมีความเคลื่อนไหวของสมาชิกพรรคบางส่วน ไม่เห็นด้วยกับท่าทีของ<persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ในการเกลี้ยกล่อมให้<persName>นายนิพนธ์</persName>เป็นเลขาธิการนายกฯ ต่อไป ถึงขนาดมีการเตรียมล่าชื่อ ส.ส.เพื่อขอให้มีการเปิดสมัยประชุมสมัยวิสามัญของ ปชป.เพื่อให้มีการปรับ <persName>นายนิพนธ์</persName>ออกจากตำแหน่งรองหัวหน้าพรรคด้วย อย่างไรก็ตาม กระแสข่าวดังกล่าว ได้ถูก<persName>นายอภิสิทธิ์</persName>เบรกไว้ก่อน เพราะถือว่าแรงเกินไป ยิ่งจะทำให้เกิดภาพความขัดแย้งภายในพรรครุนแรงมากขึ้น
แหล่งข่าวกล่าวว่า หลังจากที่<persName>นายอภิสิทธิ์</persName> เสนอชื่อ พล.ต.อ.ปทีป ขึ้นเป็นรักษาการ ผบ.ตร. ถึงกับทำให้<persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง ถอดใจเตรียมประกาศลาออก เพื่อแสดงความรับผิดชอบกับพรรคร่วมรัฐบาล ทั้งนี้ <persName>นายสุเทพ</persName> ได้เปรยแกนนำพรรคบางส่วนในสายของ<persName>นายสุเทพ</persName>ที่ได้นัดรับประทานอาหารร่วมกันในคืนวันที่ 29 ก.ย.ที่ผ่านมา ย่านหลังสวน แต่ถูกสมาชิกบางส่วนขอไว้ให้อยู่ทำงานต่อ เพราะ<persName>นายสุเทพ</persName>ยังต้องทำงานประสานความร่วมมือกับพรรคร่วมรัฐบาลต่อไป
“<persName>ท่านสุเทพ</persName>ได้แสดงความอึดอัดใจถึงคนใกล้ชิดของนายกฯ ที่ทำให้เรื่องบางอย่างกลายเป็นเรื่องยุ่งยากขึ้นมา จนทำให้บานปลาย กลายเป็นความขัดแย้งในพรรค ถึงขนาด<persName>ท่านสุเทพ</persName>บอกว่า คนคิดจะทำการใหญ่ ก็ต้องยอมกลืนเลือด” แหล่งข่าวระบุ</p>
<p>แหล่งข่าวกล่าวด้วย ขณะนี้ยังมีความเคลื่อนไหวภายในพรรค ถือโอกาสในช่วงที่นายนิพนธ์ลาออกเลขาธิการนายกฯ เพื่อให้มีการปรับ ครม.ใหม่ ในโควตาของพรรค โดยมีความเคลื่อนไหวให้ปรับ <persName>นายกอร์ปศักดิ์ สภาวสุ</persName> รองนายกรัฐมนตรี ออก หลังจากมีข่าวฉาวการทุจริตโครงการชุมชนพอเพียง เพื่อให้<persName>นายกอร์ปศักดิ์</persName> มาทำหน้าที่เลขาธิการนายกฯ พร้อมทั้งเตรียมเสนอชื่อ <persName>นายไตรรงค์ สุวรรณคีรี</persName> ส.ส.สัดส่วน หรือ<persName>นายเกียรติ สิทธิอมร</persName> ขึ้นมาเป็นรองนายกรัฐมนตรีแทน ทั้งนี้ หาก<persName>นายอภิสิทธิ์</persName>ไม่ยอมปรับนายกอร์ปศักดิ์ ได้มีการเตรียมเสนอชื่อ <persName>นายจุติ ไกรฤกษ์</persName> ส.ส.พิษณุโลก ขึ้นมาเป็นเลขาธิการนายกฯ แทน นอกจากนี้ ยังมีความพยายามเสนอให้นายกฯ ปรับ<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ออกจากตำแหน่งด้วย เนื่องจากที่ผ่านมาในบทบาทรัฐมนตรีที่กำกับดูแลสื่อของรัฐ โดยเฉพาะกรมประชาสัมพันธ์ของ<persName>นายสาทิตย์</persName>ล้มเหลว ไม่สามารถสร้างเรทติ้ง หรือกระแสความนิยมของนายกฯ ได้ แต่<persName>นายสาทิตย์</persName>กลับมีการจ้างทีมงานขึ้นมาสร้างเว็บไซต์ เพื่อกู้ภาพลักษณ์ที่ตกต่ำของนายกฯ ให้กลับคืนมา โดยมีการกล่าวหาภายในพรรคว่า มีการทุ่มงบประมาณเป็นจำนวนมาก และใช้คนของตัวเอง แต่ภาพลักษณ์ของนายกฯ กลับไม่ดีขึ้น
"สถานการณ์ภายในพรรคประชาธิปัตย์ขณะนี้ กลุ่มการเมืองไม่ว่าจะเป็นกลุ่มผลัดใบ ของ<persName>นายอภิสิทธิ์</persName> กลุ่มทศวรรษใหม่ ของ<persName>นายบัญญัติ บรรทัดฐาน</persName> ส.ส.สัดส่วน กรรมการสภาที่ปรึกษาพรรค และกลุ่มของ<persName>นายสุเทพ</persName> ต่างออกมาเคลื่อนไหวเพื่อฉวยจังหวะเขย่าให้มีการปรับ ครม.ใหม่อีกครั้ง หลังจากที่ส่วนใหญ่ไม่พอใจบทบาทการทำหน้าที่ของกลุ่มนายสุเทพ ซึ่งมีการประเมินภายในว่า หากทุกฝ่ายไม่หยุดเคลื่อนไหว จะนำไปสู่ความขัดแย้งภายในพรรคเหมือนเหตุการณ์ 10 มกราคม ปี 2530 ก็เป็นได้ ซึ่งขณะนี้ แกนนำทั้งสามกลุ่ม ได้ออกมาปรามสมาชิกให้ยุติการเคลื่อนไหวแล้ว"</p>
<p>"<persName>อภิสิทธิ์</persName>" ยัน ปชป.ไม่แตก-คุยทุกกลุ่มประจำ</p>
<p>ด้าน<persName>นายถวิล ไพรสณฑ์</persName> ส.ส.กทม.อดีต 1 ในกลุ่ม 10 มกรา ที่ตัดสินใจเข้ามาทำงานในพรรค ปชป. อีกครั้ง กล่าวว่า สถานการณ์ที่เกิดขึ้นภายในพรรคขณะนี้ คงจะไม่เหมือนกับเหตุการณ์ที่เกิดกลุ่ม 10 มกรา เพราะปัญหาที่เกิดขึ้นยังไม่รุนแรง หรือสร้างความขัดแย้งภายในพรรค แต่ปัญหาที่เกิดขึ้น เกิดจากการตัดสินใจลาออกจากตำแหน่งเลขาธิการนายกฯ ของ<persName>นายนิพนธ์</persName> เท่านั้น ถือเป็นเรื่องส่วนตัวไม่เกี่ยวกับพรรคแต่อย่างใด</p>
<p>ขณะที่<persName>นายอภิสิทธิ์</persName> กล่าวถึงกระแสข่าวความแตกแยกภายในพรรคประชาธิปัตย์จนแบ่งออกเป็น 3 ก๊ก ว่า ไม่มี ที่ผ่านมาตนคุยกับเลขาธิการพรรค ประธานสภาที่ปรึกษา และสมาชิกพรรคเป็นประจำ ซึ่งเลขาธิการพรรค ก็คุยกับ ส.ส.กลุ่มต่างๆ อยู่ ได้รายงานสถานการณ์ให้ตนทราบทุกอย่าง เมื่อถามว่าถ้ามีเวลานายกฯ จะพิจารณาว่าคนรอบตัวเป็นพิษหรือไม่ <persName>นายอภิสิทธิ์</persName> กล่าวทีเล่นทีจริงว่า “บังเอิญไม่ค่อยว่างครับ”</p>
<p>"<persName>สุเทพ</persName>" ปัดปรับ "<persName>กอร์ปศักดิ์</persName>" ดึงไตรรงค์เสียบ</p>
<p><persName>นายสุเทพ เทือกสุบรรณ</persName> กล่าวยืนยันว่า ไม่มีปัญหาภายในพรรคประชาธิปัตย์ พรรคมีความเป็นอันหนึ่งอันเดียว เหนียวแน่น อีกระยะหนึ่งคงชัดเจน ไม่ปล่อยให้คาราคาซัง ส่วนตัวยังไม่ได้คุยกับนายนิพนธ์ เพราะยังไม่ใช่เวลาของตน และยังไม่ทราบว่า<persName>นายนิพนธ์</persName>ไปไหน
ผู้สื่อข่าวถามว่าหาก<persName>นายนิพนธ์</persName>ลาออกจริง จะมีการปรับ ครม.หรือไม่ เพราะมีข่าวจาก ส.ส.กลุ่มขั้วใหม่เตรียมเสนอให้ <persName>นายกอร์ปศักดิ์ สภาวสุ</persName> รองนายกรัฐมนตรี และรองหัวหน้าพรรคประชาธิปัตย์ มาเป็นเลขาธิการนายกฯ แล้วให้<persName>นายไตรรงค์ สุวรรณคีรี</persName> ส.ส.สัดส่วน พรรคประชาธิปัตย์ มาเป็นรองนายกรัฐมนตรีแทน <persName>นายสุเทพ</persName> กล่าวว่า ตนไม่เคยได้ยิน และไม่น่าเชื่อ</p>
<p>"<persName>จิ๋ว</persName>" ซบ พท.อ้างต้องการเห็นสมานฉันท์</p>
<p>เช้าวันเดียวกัน ที่พรรคเพื่อไทย <persName>พล.อ.ชวลิต ยงใจยุทธ</persName> อดีตนายกฯ พร้อมคนใกล้ชิดประมาณ 20 คน ได้ยกขบวนเดินทางมาที่พรรค เพื่อสมัครเป็นสมาชิกพรรค โดยมี <persName>นายยงยุทธ วิชัยดิษฐ</persName> หัวหน้าพรรค พร้อมผู้บริหารพรรค และ ส.ส.พรรคให้การต้อนรับ พร้อมเชิญนั่งโต๊ะแถลงข่าว เพื่อกรอกใบสมัครเป็นสมาชิก และพิมพ์ลายนิ้วมือ ก่อนสวมเสื้อแจ๊คเก็ตของพรรคให้
<persName>พล.อ.ชวลิต</persName> กล่าวเปิดใจ ตัดสินใจที่จะทำงานทางการเมืองอีกครั้ง เหตุผล คือ 1.ทนเห็นประเทศอยู่ลักษณะนี้ไม่ได้ โดยเฉพาะความแตกแยกในแผ่นดิน 2.ที่ตัดสินใจเลือกพรรคเพื่อไทย ตนไม่ได้เป็นคนเลือก แต่ได้ถามประชาชนส่วนใหญ่ โดยเฉพาะคนไทยที่มีปัญหา 3.ตนไม่ต้องการให้พรรคแย่งชิงหรือแข่งขันกับใครที่มีความรับผิดชอบในบ้านเมืองอยู่แล้ว แต่น่าจะมาร่วมมือร่วมใจกัน ทำให้บ้านเมืองนี้อยู่รอดให้ได้
<persName>พล.อ.ชวลิต</persName> ยังกล่าวถึงแนวทางสมานฉันท์ว่า ต้องหันหน้าเข้าหากันก่อน ต้องอโหสิกรรมมัน ลืมเรื่องเก่า วันนี้แค่ใช้ไม้หน้าสามตีหัวกัน เมื่อก่อนใช้ปืนยิงกันตายยังหันหน้าเข้าหากันได้ และเปิดเจรจาในลักษณะที่เข้าใจกัน เพราะลักษณะคนไทยไม่ใช่ใช้ความรุนแรง ชอบสันติ นั่งเจรจากัน ถ้าใช้แนวทางนี้ประสบผลสำเร็จอยู่แล้ว</p>
<p>พท.โวจะมีเซอร์ไพรส์อีก</p>
<p>ด้าน<persName>นายปลอดประสพ สุรัสวดี</persName> รองหัวหน้าพรรคเพื่อไทย กล่าวว่า จากนี้พรรคจะมีเซอร์ไพรส์โดยจะทยอยเปิดตัวผู้สมัครระดับบิ๊กอีก แต่ที่อยากได้มากที่สุด คือ คนของพรรคประชาธิปัตย์ เมื่อถามว่าใช่<persName>นายนิพนธ์ พร้อมพันธุ์</persName> หรือไม่ <persName>นายปลอดประสพ</persName>ปฏิเสธที่จะตอบ
<persName>นายสุชาติ ลายน้ำเงิน</persName> ส.ส.ลพบุรี พรรคเพื่อไทย กล่าวว่า กลุ่มบุคคลที่จะเข้าร่วมงานกับพรรคเพื่อไทย ยังมีอีก เช่น <persName>พล.ต.มนูญกฤต รูปขจร</persName> อดีตประธานวุฒิสภา <persName>พล.อ.ประวิตร วงษ์สุวรรณ</persName> รมว.กลาโหม และ <persName>พล.ต.อ.พัชรวาท วงษ์สุวรรณ</persName> อดีต ผบ.ตร. ซึ่งมีแนวโน้มจะมาร่วมงานเช่นกัน
ขณะที่ <persName>พล.อ.ประวิตร วงษ์สุวรรณ</persName> ได้ปฏิเสธทันควันว่า เรื่องดังกล่าวไม่เป็นความจริง ตนไม่เล่นการเมือง ส่วน <persName>พล.ต.อ.พัชรวาท</persName> จะลงเล่นการเมืองหรือไม่นั้น ตนไม่ทราบ
"<persName>ทักษิณ</persName>" ลั่น พท.ได้ ส.ส.เกินครึ่งกลับไทย</p>
<p>บ่ายวันเดียวกัน ที่วัดป่าชัยมงคล อ.กระนวน จ.ขอนแก่น แกนนำพรรคเพื่อไทย นำโดย<persName>นายสมชาย วงศ์สวัสดิ์</persName> <persName>น.ส.ยิ่งลักษณ์ ชินวัตร</persName> <persName>นายยงยุทธ วิชัยดิษฐ</persName> และ <persName>ร.ต.อ.เฉลิม อยู่บำรุง</persName> ได้ลงพื้นที่พบประชาชนพร้อมทั้งปราศรัยหาเสียง
ทั้งนี้ <persName>พ.ต.ท.ทักษิณ</persName> ได้โฟนอินมาพูดคุยกับพี่น้องประชาชนที่สวมเสื้อแดงกว่า 1,000 คน ระบุว่า "คิดถึงมาก ถ้าอยากให้ผมกลับ ต้องเลือก ส.ส.เพื่อไทยเท่านั้น คนที่มาหลอกอยู่พรรคเราแล้วออกไป อย่าไปเลือก เลือกตั้งครั้งหน้าใครมาพูดอะไรอย่าไปเชื่อ พวกที่ออกไปมีความสุขบนความทุกข์ของประชาชน คราวหน้าถ้าได้ ส.ส.เกินกึ่งหนึ่งกลับทันที อย่าให้ผมต้องไปง้อพรรคอื่นมาจัดตั้งรัฐบาล เดี๋ยวจะโดนหักหลังอีก ถ้าได้กลับมาจะแก้ปัญหาให้กับประเทศเต็มที่ ผมอยากกลับบ้านไปทำงานเพื่อพี่น้องคิดถึงบรรยากาศเก่าๆ สมัยที่ผมผูกผ้าขาวม้าไปนอนบ้านนอกแล้วมีความสุข"</p></body>
</news>
