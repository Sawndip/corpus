<teiHeader>
<fileDesc>
<titleStmt>
  <title>เตมูจิน ร้องป.ป.ช.สอบทรัพย์สิน “อลงกรณ์”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 00:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23483  </bibl>
</sourceDesc>
</fileDesc>
</teiHeader>
<news>
<headline>เตมูจิน ร้องป.ป.ช.สอบทรัพย์สิน “<persName>อลงกรณ์</persName>”</headline>
<lead>เผยแจ้งบัญชีเท็จ  โยกให้คนสนิทถือแทน อ้างมีหลักฐานแน่น ขอเวลาเดือนเดียวไม่รอดแน่</lead>
<neck></neck>
<body><p>ที่สำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช. วันนี้ (30 ก.ย.)<persName>นายชนาพัทธ์ ณ นคร</persName> ประธานเครือข่ายเตมูจิน  เดินทางมายื่นหนังสือถึงประธานป.ป.ช.เพื่อให้ดำเนินการตรวจสอบและดำเนินการตามกฎหมายกับ<persName>นายอลงกรณ์ พลบุตร</persName> รมช.พานิชย์ ข้อหาจงใจยื่นแสดงบัญชีทรัพย์สินและหนี้สิน อันเป็นเท็จและปกปิดข้อเท็จจริงที่ควรแจ้งให้ทราบ ฐานความผิดกระทำการฝ่าฝืนต่อพระราชบัญญัติป้องกันและปราบปรามการทุจริตแห่งชาติ มาตรา 34  โดยเชื่อได้ว่า<persName>นายอลงกรณ์</persName>ได้จงใจยื่นแสดงบัญชีทรัพย์สินและหนี้สินอันเป็นเท็จและปกปิดข้อเท็จจริง เนื่องจากตนได้ทราบว่าทรัพย์สินที่<persName>นายอลงกรณ์</persName>จงใจไม่ยื่นต่อป.ป.ช.นั้นได้ให้ผู้อื่นถือครองแทน คือ หุ้นส่วน 30% ของบริษัทบริหารสินทรัพย์-ท่าเรือดอนสัก-สมุย จำกัด(มหาชน)และ หุ้นส่วน 20% ของบริษัทราชาเฟอร์รี่ จำกัด</p>
<p><persName>นายชนาพัทธ์</persName> กล่าวว่า โดยทั้ง 2 บริษัทดังกล่าวนั้น<persName>นายอลงกรณ์</persName>ได้ให้<persName>นายอภิชาติ ชโยภาส</persName> ซึ่งเป็นคนสนิท และเป็นที่ปรึกษาส่วนตัวของเป็นเจ้าของอยู่ และเป็นผู้บริหารโดยพฤตินัย เป็นผู้ถือครองหุ้น รวมทั้งทรัพย์สินแทน<persName>นายอลงกรณ์</persName> ซึ่งสาเหตุที่ทั้ง 2 บริษัทยินยอมผ่องถ่ายหุ้นส่วนผลประโยชน์ ผลกำไรให้นายอลงกรณ์เพราะ เรือหลายลำของทั้ง 2 บริษัทนั้นหมดสภาพ ไม่มีการต่ออายุ ท่าเรือไม่ได้มาตรฐานและไม่ได้รับการต่ออายุจากกรมการขนส่งทางน้ำและพานิชยนาวี เพราะเมื่อยินยอมกันแล้วทั้งเรือและท่าเรือดังกล่าวยังคงเปิดใช้งานตามปกติ </p>
<p>“คนสมุย คนพงัน เป็นที่ทราบกันดีว่า เรือนี้เป็นของ<persName>อลงกรณ์</persName> กับของ<persName>อภิชาติ</persName> ซึ่งเป็นเจ้าของโรงแรมเจ้าพระยาปาร์คซึ่ง<persName>คุณอลงกรณ์</persName>ไปพักอยู่ที่นั่นประจำเหมือนบ้านแห่งที่สอง เป็นที่รู้กันเรื่องเรือ แต่ไม่มีใครกล้าไปยุ่ง เรือหมดอายุ ท่าเรือไม่ต่ออายุก็ไม่มีใครกล้าไปแตะ ผมทราบมาจากพยานบุคคลว่ามีข้อตกลงกันมาก่อนหน้านี้ว่าถ้า<persName>คุณอลงกรณ์</persName>ได้ช่วยเหลือในกรณีนี้ก็จะดำเนินการแก้ไขปัญหาให้<persName>คุณอภิชาติ</persName> แต่ก็มีผลประโยชน์ต่างตอบแทนกัน นั่นคือ 30%ในบริษัทบริหารสินทรัพย์-ท่าเรือดอนสัก-สมุย จำกัด(มหาชน) และหุ้นส่วน 20% ในบริษัทราชาเฟอร์รี่ จำกัด โดยให้กันเป็นรายเดือน เป็นที่ทราบกันในวงการ ซึ่งผมยินดีนำพยานบุคคลดังกล่าวมาให้การกับกรรมการป.ป.ช.ต่อไป” <persName>นายชนาพัทธ์</persName> กล่าว</p></body>
</news>
