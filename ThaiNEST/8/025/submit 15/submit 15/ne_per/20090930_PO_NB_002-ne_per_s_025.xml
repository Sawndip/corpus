<teiHeader>
<fileDesc>
<titleStmt>
  <title>ประธานเครือข่าย เตมูจิน ร้อง ป.ป.ช. ตรวจสอบ รมช.พาณิชย์ จงใจยื่นแสดงบัญชีทรัพย์สินอันเป็นเท็จ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300200&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานเครือข่าย เตมูจิน ร้อง ป.ป.ช. ตรวจสอบ รมช.พาณิชย์ จงใจยื่นแสดงบัญชีทรัพย์สินอันเป็นเท็จ</headline>
<lead></lead>
<neck></neck>
<body><p>ประธานเครือข่าย เตมูจิน ร้องคณะกรรมการป้องกันและปราบปรามการทุจริตแห่งชาติ ตรวจสอบรัฐมนตรีช่วยว่าการกระทรวงพาณิชย์ จงใจยื่นแสดงบัญชีทรัพย์สินอันเป็นเท็จ <persName>นายชนาพัทธ์ ณ นคร</persName> ประธานเครือข่ายเตมูจิน ยื่นหนังสือถึงคณะกรรมการป้องกันและปราบปรามการทุจริตแห่งชาติ หรือ ป.ป.ช. ขอให้ตรวจสอบ <persName>นายอลงกรณ์ พลบุตร</persName> รัฐมนตรีช่วยว่าการกระทรวงพาณิชย์ ตามพระราชบัญญัติป้องกันและปราบปรามการทุจริตแห่งชาติ มาตรา 34 จงใจยื่นแสดงบัญชีทรัพย์สินและหนี้สินอันเป็นเท็จและปกปิดข้อเท็จจริง โดยให้ <persName>นายอภิชาต ชโยภาส</persName> ในฐานะที่ปรึกษาส่วนตัว ซึ่งเป็นคนสนิทถือครองทรัพย์สินแทน ใน 2 บริษัท คือ บริษัท บริหารสินทรัพย์ ท่าเรือดอนสัก สมุย จำกัด (มหาชน) และ บริษัท ราชาเฟอร์รี่ จำกัด โดยให้ผลตอบแทน<persName>นายอลงกรณ์</persName>เป็นผลกำไรจากการดำเนินงานของ 2 บริษัท <persName>นายชนาพัทธ์ ณ นคร</persName> กล่าวอีกว่า มีหลักฐานทั้งพยานบุคคลและสมุดบัญชีธนาคารเพื่อแสดงให้เห็นว่า<persName>นายอลงกรณ์</persName>และ<persName>นายอภิชาติ</persName> มีความเชื่อมโยงกัน โดยมั่นใจว่าภายใน 1 เดือนจะมีความชัดเจนและจะยื่นหลักฐานเพิ่มเติมต่อ ป.ป.ช. ให้ดำเนินการต่อไป </p></body>
</news>
