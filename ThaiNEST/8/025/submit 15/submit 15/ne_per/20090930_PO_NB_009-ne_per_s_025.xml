<teiHeader>
<fileDesc>
<titleStmt>
  <title>ศาลฎีกาแผนกคดีอาญาของผู้ดำรงตำแหน่งทางการเมือง เริ่มอ่านคำพิพากษาคดีหวยบนดินแล้ว ขณะที่จะออกหมายจับจำเลยในคดีที่ไม่มาฟังคำพิพากษาจำนวน 4 คน  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300195&tb=N255209&return=ok&news_headline="  </bibl>
</sourceDesc>
</fileDesc>
</teiHeader>
<news>
<headline>ศาลฎีกาแผนกคดีอาญาของผู้ดำรงตำแหน่งทางการเมือง เริ่มอ่านคำพิพากษาคดีหวยบนดินแล้ว</headline>
<lead></lead>
<neck></neck>
<body><p>ศาลฎีกาแผนกคดีอาญาของผู้ดำรงตำแหน่งทางการเมือง เริ่มอ่านคำพิพากษาคดีหวยบนดิน และจะออกหมายจับจำเลยที่ไม่มาฟังคำพิพากษาจำนวน 4 คน ศาลฎีกาแผนกคดีอาญาของผู้ดำรงตำแหน่งทางการเมือง ออกนั่งบัลลังก์อ่านคำพิพากษาคดีทุจริตโครงการออกสลากพิเศษเลขท้าย 2 ตัว 3 ตัว หรือหวยบนดิน ที่คณะกรรมการป้องกันและปราบปรามการทุจริตแห่งชาติ หรือ ป.ป.ช. เป็นโจทก์ยื่นฟ้อง <persName>พันตำรวจโททักษิณ ชินวัตร</persName> และคณะผู้บริหารสำนักงานสลากกินแบ่งรัฐบาล รวม 47 คนเป็นจำเลย ในความผิดฐานเป็นเจ้าพนักงานมีหน้าที่ซื้อหรือจัดการทรัพย์ เบียดบังทรัพย์เป็นของตนหรือผู้อื่นโดยทุจริต และการปฏิบัติหน้าที่โดยมิชอบ ตามประมวลกฎหมายอาญา โดยมีการอ่านคำพิพากษา มีจำเลยไม่เดินทางมาฟังคำพิพากษาจำนวน 4 คน ประกอบด้วย<persName>นายอดิศัย โพธารามิก</persName> อดีตรัฐมนตรีว่าการกระทรวงพาณิชย์ ที่ให้ทนายยื่นคำร้องขอเลื่อนฟังคำพิพากษา โดยให้เหตุผลว่า อยู่ระหว่างรักษาตัวในต่างประเทศ, <persName>ร้อยเอกสุชาติ เชาว์วิศิษฐ</persName> อดีตรัฐมนตรีว่าการกระทรวงการคลัง, <persName>พลตำรวจตรีสุรสิทธิ์ สังขพงศ์</persName> อดีตผู้อำนวยการสำนักงานสลากกินแบ่งรัฐบาล และ<persName>นายสมใจนึก เองตระกูล</persName> อดีตปลัดกระทรวงการคลัง ในฐานะประธานคณะกรรมการสลากกินแบ่งรัฐบาล ทั้งนี้ ศาลได้อ่านคำพิพากษาให้กับจำเลยที่เดินทางมาฟังคำพิพากษา ส่วนจำเลยที่ไม่เดินทางมาฟังคำพิพากษา ศาลจะออกหมายจับต่อไป </p></body>
</news>
