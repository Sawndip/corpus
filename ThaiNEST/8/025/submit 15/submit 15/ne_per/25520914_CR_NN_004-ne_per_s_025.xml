<teiHeader>
<fileDesc>
<titleStmt>
  <title>ชาวบ้านนับ100ปิดล้อมจนท.ขวางจับบุกรุกข่มขู่เอาชีวิต  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=178702  </bibl>
</sourceDesc>
</fileDesc>
</teiHeader>
<news>
<headline>ชาวบ้านนับ100ปิดล้อมจนท.ขวางจับบุกรุกข่มขู่เอาชีวิต</headline>
<lead></lead>
<neck></neck>
<body><p>เหตุชาวบ้านนับ 100 คน ลุกฮือปิดล้อมเจ้าหน้าที่ซึ่งเข้าจับกุมขบวนการลักลอบตัดไม้ครั้งนี้ เปิดเผยขึ้นเมื่อวันที่ 13 กันยายน ภายหลังเจ้าหน้าที่รักษาพันธุ์สัตว์ป่าดงใหญ่ อ.โนนดินแดง จ.บุรีรัมย์ พร้อมกับเจ้าหน้าที่อุทยานแห่งชาติตาพระยา จ.สระแก้ว และตำรวจตระเวนชายแดน นำเฮลิคอปเตอร์เข้าสำรวจผืนป่าสงวนแห่งชาติดงใหญ่ ท้ายเขื่อนลำนางรอง อ.โนนดินแดง พบพื้นที่ป่าถูกบุกรุกกว่า 3,000 ไร่ โดยมีการปลูกสิ่งก่อสร้าง เมื่อกำลังเจ้าหน้าที่เข้าไปตรวจสอบกลับถูกชาวบ้านต่อต้านและขู่จะเอาชีวิตอย่างไม่เกรงกลัวกฎหมาย</p>
<p><persName>นายสุทธิชาติ ระเบียบ</persName> หัวหน้าเขตรักษาพันธุ์สัตว์ป่าดงใหญ่ กล่าวว่า ได้ร่วมกับเจ้าหน้าที่หลายหน่วยงานเฝ้าระวังป่าไม้ไม่ให้ถูกแผ้วถางแต่กำลังเจ้าหน้าที่ก็ไม่เพียงพอที่จะดูแลให้ทั่วถึงเพราะกลุ่มผู้บุกรุกมีจำนวนมาก โดยแบ่งเป็น 3 กลุ่มใหญ่ แม้จะประสานไปหลายภาคส่วนที่มีส่วนรับผิดชอบแต่ก็ไร้ผล ขณะที่ <persName>นายสรรเพ็ชร เรืองรอง</persName> หัวหน้าหน่วยป้องกันรักษาป่าที่ บร.5 กล่าวว่า เมื่อวันที่ 11 กันยายนที่ผ่านมา ระหว่างจับกุมชาวบ้านที่ลักลอบตัดไม้ ยึดของกลางหลายรายการ ได้มีชาวบ้านนับ 100 คน เข้ามาปิดล้อมเจ้าหน้าที่ไว้ กระทั่งมีการเจรจากันนานกว่า 2 ชั่วโมง ชาวบ้านจึงยอมปล่อยเจ้าหน้าที่ การกระทำดังกล่าวถือว่าป่าเถื่อนมากเป็นการใช้กฎหมู่อยู่เหนือกฎหมาย</p></body>
</news>
