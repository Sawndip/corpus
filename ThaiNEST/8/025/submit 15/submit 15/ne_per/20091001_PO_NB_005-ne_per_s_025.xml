<teiHeader>
<fileDesc>
<titleStmt>
  <title>หน.พรรคเพื่อไทย เผย "พล.อ.ชวลิต" ตอบรับเข้าร่วมงานการเมืองกับพรรคเพื่อไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010233&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>หน.พรรคเพื่อไทย เผย "<persName>พล.อ.ชวลิต</persName>" ตอบรับเข้าร่วมงานการเมืองกับพรรคเพื่อไทย</headline>
<lead></lead>
<neck></neck>
<body><p>หัวหน้าพรรคเพื่อไทย เผย <persName>พลเอกชวลิต ยงใจยุทธ</persName> ตอบรับเข้าร่วมงานการเมืองกับพรรคเพื่อไทย โดยเตรียมพิธีต้อนรับอย่างเป็นทางการในวันพรุ่งนี้ <persName>นายยงยุทธ วิชัยดิษฐ</persName> หัวหน้าพรรคเพื่อไทย แถลงข่าว การเข้าร่วมเป็นสมาชิกพรรคเพื่อไทยของ <persName>พลเอกชวลิต ยงใจยุทธ</persName> อดีตนายกรัฐมนตรี เพื่อร่วมงานทางการเมืองกับพรรคเพื่อไทย โดยในวันพรุ่งนี้ (2 ต.ค.52) <persName>พลเอกชวลิต</persName> จะเดินทางมายื่นใบสมัครเป็นสมาชิกพรรคด้วยตนเอง ซึ่งจะมีพิธีต้อนรับอย่างเป็นทางการ ส่วนตำแหน่งในพรรคนั้น <persName>พลเอกชวลิต</persName> ยืนยันว่า ต้องการเป็นเพียงสมาชิกพรรคเท่านั้น แต่โดยส่วนตัวเห็นว่า <persName>พลเอกชวลิต</persName> มีความเหมาะสมในหลายตำแหน่ง ซึ่งเป็นเรื่องที่กรรมการบริหารพรรคจะหารือกันอีกครั้ง ด้าน <persName>นายสุชาติ ลายน้ำเงิน</persName> รองโฆษกพรรคเพื่อไทย กล่าวถึงกระแสข่าว <persName>พลตำรวจเอกพัชรวาท วงษ์สุวรรณ</persName> อดีตผู้บัญชาการตำรวจแห่งชาติ ติดต่อขอเข้าร่วมเป็นสมาชิกพรรคเพื่อไทยว่า ยังไม่ทราบเรื่องดังกล่าว แต่หากเป็นเรื่องจริงต้องขึ้นอยู่กับการพิจารณาของกรรมการบริหารพรรค ทั้งนี้ จากที่ได้พูดคุยกับครอบครัวของ<persName>พลตำรวจเอกพัชรวาท</persName> ยืนยันว่า จะขอต่อสู้เรียกร้องความเป็นธรรม ตามกระบวนการยุติธรรม อย่างไรก็ตาม เชื่อว่า <persName>พลตำรวจเอกพัชรวาท</persName> จะเข้าสู่การเมืองอย่างแน่นอน</p></body>
</news>
