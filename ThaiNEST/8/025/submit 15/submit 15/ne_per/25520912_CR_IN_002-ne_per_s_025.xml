<teiHeader>
<fileDesc>
<titleStmt>
  <title>พบศพเด็กทารก ถูกยัดกระเป๋าทิ้งพงหญ้า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 18:40:12  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189437  </bibl>
</sourceDesc>
</fileDesc>
</teiHeader>
<news>
<headline>พบศพเด็กทารก ถูกยัดกระเป๋าทิ้งพงหญ้า</headline>
<lead>พบศพเด็กทารก อายุครรภ์ 6 เดือน ถูกยัดใส่กระเป๋าทิ้งกลางพงหญ้า ซอย อ่อนนุช 61</lead>
<neck></neck>
<body><p><persName>ร.ต.อ.จตุภูมิ มุดซาเคน</persName> พนักงานสอบสวน สน.ประเวศ เปิดเผยว่า รับแจ้งเหตุพบศพเด็กทารก ถูกนำมาทิ้งไว้บริเวณพงหญ้า ฝั่งตรงข้าม ซอยอ่อนนุช 61 แขวงและเขตประเวศ กทม. จึงไปตรวจสอบพร้อมเจ้าหน้าที่สายตรวจ สน.ประเวศ แพทย์โรงพยาบาลตำรวจ และ มูลนิธิป่อเต็กตึ๊ง โดยที่เกิดเหตุ เจ้าหน้าที่พบกระเป๋าถือแบบผู้หญิงสีน้ำตาล วางอยู่ ภายในมีศพทารก เพศหญิง อายุในครรภ์ ประมาณ 6-8 เดือน ยังมีสายสะดือติดตัวอยู่ ห่อหุ้มด้วย ผ้าขนหนูสีขาว เบื้องต้น คาดว่า เสียชีวิตมาแล้ว 6-12 ชั่วโมง จากการสอบถาม <persName>นายจำรัส ศิริมานพ</persName> อายุ 35 ปี อาชีพเก็บของเก่าอยู่ในละแวกดังกล่าว กล่าวว่า ก่อนเกิดเหตุ ตนกำลังออกเก็บของเก่าอยู่ เมื่อมาถึงที่เกิดเหตุก็พบกระเป๋าวางอยู่ จึงเข้าไปเปิดดู พบศพเด็ก จึงแจ้งตำรวจมาตรวจสอบ เบื้องต้น เจ้าหน้าที่ คาดว่า เด็กน่าจะคลอดออกมาก่อนกำหนด แล้วเสียชีวิต หรือไม่ก็ถูกแม่ทำแท้ง แล้วนำมาทิ้งไว้</p></body>
</news>
