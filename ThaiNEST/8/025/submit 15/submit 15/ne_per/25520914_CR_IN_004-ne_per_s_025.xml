<teiHeader>
<fileDesc>
<titleStmt>
  <title>เร่งตรวจจยย.ต้องสงสัยปาบึ้มบ้านเก่าวิชา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-14 12:04:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189636  </bibl>
</sourceDesc>
</fileDesc>
</teiHeader>
<news>
<headline>เร่งตรวจจยย.ต้องสงสัยปาบึ้มบ้านเก่า<persName>วิชา</persName></headline>
<lead>ตำรวจนครบาล 7 เร่งตรวจสอบรถจักรยานยนต์ต้องสงสัย ปาระเบิด บ้านเก่า ป.ป.ช. "<persName>วิชา มหาคุณ</persName> " หลังพบบันทึกในกล้องวงจรปิด</lead>
<neck></neck>
<body><p> <persName>พ.ต.อ.สุธีร์ เนรกัณฐี</persName> รองผู้บังคับการตำรวจนครบาล 7 กล่าวถึงความคืบหน้าคดีปาระเบิดบ้านพักหลังเก่าของน<persName>ายวิชา มหาคุณ</persName> หนึ่งในคณะกรรมการ ป.ป.ช. ว่า หลังจากเมื่อวันเสาร์ที่ผ่านมา ทางเจ้าหน้าที่ตำรวจ ได้ตรวจสอบภาพจากกล้องวงจรปิด บริเวณใกล้เคียงที่เกิดเหตุ พบเห็นรถจักรยานยนต์ต้องสงสัยหนึ่งคัน ที่กล้องสามารถบันทึกภาพไว้ได้ก่อนเวลาเกิดเหตุ ทำให้เจ้าหน้าที่ตำรวจ ให้น้ำหนักไปที่รถจักรยานยนต์ว่าเป็นพาหนะที่คนร้ายใช้ก่อเหตุ มากกว่ารถยนนต์ โดยมีพยานระบุว่าได้ยินเสียง แต่เมื่อตรวจสอบจากกล้องวงจรปิดแล้ว ไม่พบ ซึ่งขณะนี้ อยู่ระหว่างการตรวจสอบจักรยานยนต์คันที่ปรากฏในภาพ</p>
<p>อย่างไรก็ตาม ขณะเกิดเหตุเป็นช่วงเวลาเช้ามืด ยังไม่ปรากฏเป็นที่แน่ชัด ว่ามีพยานบุคคลพบเห็นรถจักรยานยนต์คันดังกล่าวหรือไม่ ส่วนประเด็นในการก่อเหตุครั้งนี้ <persName>พ.ต.อ.สุธีร์</persName> ระบุว่า ยังไม่ทราบแน่ชัดเช่นเดียวกัน ซึ่งต้องมีการสอบปากคำ <persName>นายวิชา มหาคุณ</persName> อีกครั้งหนึ่งด้วย </p></body>
</news>
