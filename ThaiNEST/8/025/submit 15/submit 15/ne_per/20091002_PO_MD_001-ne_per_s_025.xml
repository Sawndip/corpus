<teiHeader>
<fileDesc>
<titleStmt>
  <title>มีชัยลั่นทาสีแดงพื้นที่โกงพอเพียง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-10-02 20:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000115750  </bibl>
</sourceDesc>
</fileDesc>
</teiHeader>
<news>
<headline><persName>มีชัย</persName>ลั่นทาสีแดงพื้นที่โกงพอเพียง</headline>
<lead></lead>
<neck></neck>
<body><p> <persName>นายมีชัย วีระไวทยะ</persName> ประธานคณะกรรมการบริหารโครงการเศรษฐกิจพอเพียง เพื่อยกระดับชุมชน ที่กำกับสำนักงานชุมชนพอเพียง (สพช.) แถลงภายหลัง <persName>นายอภิสิทธิ์ เวชชีวะ</persName> นายกรัฐมนตรีลงนามแต่งตั้งคณะกรรมการจำนวน 38 คน เมื่อต้นเดือนกันยายนนี้ว่า ตนไม่ขอวิจารณ์ปัญหาในอดีต แต่จะขอความร่วมมือ โดยได้ประกาศเปลี่ยนแปลงการทำงานกับนโยบายที่มีประโยชน์ต่อประชาชนเจ้าของภาษี แต่ยอมรับว่า ปัญหาที่ผ่านมาเกิดจากการทำประชาสัมพันธ์ที่ไม่เพียงพอ ขณะเดียวกันโครงการที่เกี่ยวข้องกับพลังงานทดแทน เช่น โครงการตู้น้ำดื่มพลังงานแสงอาทิตย์ จะขอระงับไว้ก่อน เนื่องจากพบว่า บางอย่างยังมีราคาที่สูงเกินไป ขณะที่โครงการในลักษณะนี้มียื่นเข้ามาเพียง 2% เท่านั้น</p>
<p>จะมีการตรวจสอบไม่ให้มีการซื้อสินค้าประเภทเครื่องจักร แต่หากจำเป็นจะให้ส่วนกลางเป็นผู้ตั้งราคากลางขึ้นมาและประกาศในเวปไซด์ของสำนักงาน ชุมชนพอเพียง เป็นการซื้อสินค้าในราคารับประกัน เหมือนกับการการันตีเครื่องจักรชนิดนั้นว่ามีราคาเหมาะสม หากไปปล่อยให้จัดซื้อเองจะกลายเป็นว่าไปรับซื้อสินค้าย้อมแมว</p>
<p><persName>นายมีชัย</persName> กล่าวถึงการเข้าดำเนินการกับปัญหาทุจริตในโครงการที่ผ่านมา ว่า บางโครงการที่ดำเนินการไปแล้ว จะเข้าไปนำออกมาจากอ้อยที่เข้าปากช้างแล้ว ก็คงลำบาก แต่ตนจะส่งคนเข้าไปดูเพื่อตรวจสอบ เหมือนกับการทายา เช่น หากพื้นที่ใดมีปัญหาที่ส่อไปในทางทุจริตก็จะทายาแดงเตือนไว้ว่าโปร่งระวังพื้นที่นี้ ส่วนบางโครงการที่ชาวบ้านไม่ยินดีที่จะใช้ ตนก็พร้อมที่จะลงไปดูด้วยตัวเอง ว่าจะเอากันอย่างไรไปดูถึงกับว่าโครงการนี้ใครไปซื้อ ใครนำมาขาย</p>
<p>หากพบว่ามีคนทุจริต ในช่วงที่ผมเป็นประธานฯ แม้จะมีชื่อว่าเป็นญาติ พี่น้องนายชัย วีระไวทยะ ก็ต้องแจ้งจับ และผมก็ไม่ใช่ฝ่ายการเมือง แต่จะต้องดูว่าใครหวังดีหรือหวังร้ายกับเราอย่างไร ซึ่งข้อเสนอทั้งหมดจะนำเข้าสู่คณะกรรมการฯ ผมก็คาดหวังว่าจะพยายามทำให้ดีที่สุดนายมีชัยตอบ เมื่อถูกคำถามเรื่องหากยังถูกฝ่ายการเมืองแทรกแซง</p>
<p><persName>นายมีชัย</persName> ยอมรับว่า คณะกรรมการ 38 คน และนโยบายใหม่จะปรับปรุง โดยให้มีการประชาชนสัมพันธ์ที่จริงจัง สร้างความร่วมมือ สร้างความเป็นเจ้าของ ติดตามประเมินผลและมีความโปร่งใสสามารถตรวจสอบได้ โดยดึงคนจากทังภาครัฐวิสาหกิจ เอกชน ศาสนา รวมทั้งภาครัฐจากทหารและราชการอื่น ๆเข้ามา ร่วมดำเนินการ เพราะโครงการนี้เป็นปรัชญาที่ต้องการให้ประชาชนมีส่วนร่วม อย่าไปคิดว่าเป็นของราชการทั้งหมด เพราะเป็นโครงการของผู้เสียภาษี ส่วนงบประมาณดำเนินการจากปี 52 และงบเอสเอ็มแอล รวม 18,215 ล้านบาท มีงบปี 2553 จำนวน 3,018 ล้านบาท</p>
<p>  นอกจากนี้ จากการหารือกับรัฐวิสากิจหลายแห่ง เช่น บริษัท ปตท. จำกัด (มหาชน) รับผิดชอบที่จะใส่เงินเข้าไปยังชุมชน 84 ตำบล หรือ 1,000 หมู่บ้าน เนื่องจากมีโครงการเกี่ยวกับกองทุนพลังงานไฟฟ้าเข้าสู่ชุมชน 300 ล้านบาท ขณะที่ภาคเอกชนอย่างบริษัท เอสโซ่ (ประเทศไทย) จำกัด (มหาชน) ก็พร้อมที่จะเข้ามาสนับสนุน เงิน 4 ล้านบาท โดยจะทุ่มเงิน 5 แสนบาทต่อ 1 ชุมชน เป็นต้น โดยกรอบดังกล่าวประชาชน 1 ชุมชนอาจจะได้รับเงินจากโครงการ 1 ล้านบาท และยังสามารถได้รับการช่วยเหลือจากรัฐวิสาหกิจควบคู่กันไป 2-3 แสนบาท และวันหนึ่งภาครัฐอาจไม่จำเป็นต้องใส่เงินเข้าไปยังชุมชน ควบคู่กับการให้สิทธิพิเศษของกระทรวงการคลังที่จะหักภาษีหรือลดหย่อนภาษีให้ภาคเอกชนและรัฐวิสาหกิจที่สนับสนุน เป็นต้น ทั้งนี้ยังมีแนวคิดในการดันการส่งเสริมวัฒนธรรมเข้ามาอยู่ใน โครงการชุมนุมพอเพียงด้วย</p>
<p>ประธาน สพช. กล่าวว่า กระบวนการสรรหาผู้อำนวยการสำนักงานฯ ที่จะมาแทน <persName>นายสุมิท แช่มประสิทธิ์</persName> ที่ขอลาออกนั้น ยังอยู่ในขั้นดำเนินการเชื่อว่าจะสามารถแต่งตั้งได้ในเร็ว ๆนี้</p>
<p> ทั้งนี้ คณะกรรมการทั้ง 38 คน เช่น <persName>นายสุเมธ ตันติเวชกุล</persName> เลขาธิการมูลนิธิชัยพัฒนา เป็นที่ปรึกษา <persName>นางจุรี วิจิตรวาทการ</persName> ประธานศูนย์สาธารณประโยชน์และประชาสังคม นิด้า เป็นรองประธานกรรมการฯ มีกรรมการเช่น <persName>พล.อ.เสถียร เพิ่มทองอินทร์</persName> ผบ.หน่วยบัญชาการทหารพัฒนา ,<persName>พล.ท.พิเชษฐ์ วสัยจร</persName> แม่ทัพภาค 4 ,<persName>นายอนุสรณ์ แสงนิ่มนวล</persName> กก.ผจก.บมจ.ปตท. ,<persName>น.ส.ปฐมา จันทรักษ์</persName> กก.ผจก.บมจ.ไมโครซอฟท์ (ประเทศไทย) รวมทั้ง นายกฯสมาคมสื่อ เป็นต้น</p>
<p> รายงานข่าวแจ้งว่า ขณะที่แคนิเดต ผอ.ชุมชนพอเพียงคนใหม่ คาดว่า จะเป็น <persName>นายปราโมช รัฐวินิจ</persName> ที่ปรึกษานายกรัฐมนตรี อดีตอธิบดีกรมประชาสัมพันธ์</p></body>
</news>
