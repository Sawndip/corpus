<teiHeader>
<fileDesc>
<titleStmt>
  <title>ตร.สเกตช์ภาพวันนี้คดีโจรบุกบ้านพี่สรยุทธ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 07:26:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189915  </bibl>
</sourceDesc>
</fileDesc>
</teiHeader>
<news>
<headline>ตร.สเกตช์ภาพวันนี้คดีโจรบุกบ้านพี่<persName>สรยุทธ</persName></headline>
<lead>ตำรวจเรียกพยานซ้ำ 2 เพื่อให้เข้าสเกตช์ภาพวันนี้ หลังยังไม่เข้าให้ปากคำคดีโจรบุกโจรกรรมบ้านพี่สาวพิธีกรรายการข่าวชื่อดัง ทางช่อง 3 "<persName>สรยุทธ สุทัศนะจินดา</persName>"</lead>
<neck></neck>
<body><p><persName>พ.ต.ท.ทรงศักดิ์ จันทรพัชร</persName> สว.สส.สน.ลาดพร้าว เปิดเผยถึงความคืบหน้า คดีที่ 2 คนร้าย ลักทรัพย์ บ้านพี่สาว<persName>นายสรยุทธ สุทัศนะจินดา</persName> ในชุมชนมหาดไทย 2 ว่า ล่าสุด เมื่อวานที่ผ่านมาได้ประสานกับพยานที่เห็นหน้าผู้ต้องสงสัย เป็นชาย 2 คนแล้ว โดยเมื่อช่วงบ่ายวานนี้ได้ติดต่อว่าจะมาให้ปากคำกับเจ้าหน้าที่ตำรวจ เพื่อสเกตช์ภาพผู้ต้องสงสัย เพื่อเป็นพยานหลักฐาน ก่อนที่จะออกหมายเรียกมาสอบปากคำ จนถึงเวลา 19.00 น. พยานรายดังกล่าวก็ไม่ได้เข้ามา เป็นไปได้ว่าอาจจะติดธุระส่วนตัว และเดินทางมาไม่ได้ แต่ในวันนี้ก็ได้ประสานให้เข้ามาให้ปากคำแล้ว แต่ไม่รู้ว่าพยานรายนี้จะเดินทางมาหรือไม่และเวลาใด ส่วนการตรวจสอบการนำไปขาย หรือจำนำทรัพย์สินของผู้ต้องหาในพื้นที่ใกล้เคียงนั้น ตำรวจได้พยายามออกสืบหาแล้ว เบื้องต้นยังไม่พบว่าคนร้ายได้นำทรัพย์สินออกมาขายแต่อย่างใด</p>
<p>อย่างไรก็ตาม ส่วนกลุ่มผู้ต้องสงสัยรายอื่นนอกเหนือจากที่มีพยานเห็นนั้น ขณะนี้อยู่ระหว่างการสืบสวนก็มีพบตัวบ้างบางคน แต่เมื่อตรวจสอบแล้วพบว่าไม่ใช่กลุ่มคนร้ายแต่อย่างใด</p></body>
</news>
