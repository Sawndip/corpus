<teiHeader>
<fileDesc>
<titleStmt>
  <title>"จอย"โร่ขึ้นโรงพักแจงทะเบียนรถยาริส  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28202/%e0%b8%88%e0%b8%ad%e0%b8%a2%e0%b9%82%e0%b8%a3%e0%b9%88%e0%b8%82%e0%b8%b6%e0%b9%89%e0%b8%99%e0%b9%82%e0%b8%a3%e0%b8%87%e0%b8%9e%e0%b8%b1%e0%b8%81%e0%b9%81%e0%b8%88%e0%b8%87%e0%b8%97%e0%b8%b0%e0%b9%80%e0%b8%9a%e0%b8%b5%e0%b8%a2%e0%b8%99%e0%b8%a3%e0%b8%96%e0%b8%a2%e0%b8%b2%e0%b8%a3%e0%b8%b4%e0%b8%aa.html  </bibl>
</sourceDesc>
</fileDesc>
</teiHeader>
<news>
<headline>"<persName>จอย</persName>"โร่ขึ้นโรงพักแจงทะเบียนรถยาริส</headline>
<lead>ดารานักแสดงชื่อดัง "<persName>จอย ศิริลักษณ์ ผ่องโชค</persName>" วิ่งโร่ขึ้นโรงพักบึ่งกุ่ม เพื่อชี้แจงทะเบียนรถยนต์โตโยต้ายาริส</lead>
<neck></neck>
<body><p>(12ก.ย.) เวลา 15.00 น. <persName>นางสาวศิริลักษณ์ ผ่องโชค</persName> หรือ‘<persName>จอย</persName>’ดาราสาวเดินทางมาที่สน.บึงกุ่ม พร้อมบิดา <persName>นายสมคิด ผ่องโชค</persName> อายุ 61 ปีและมารดา <persName>นางปิยะอร ผ่องโชค</persName> อายุ 54 ปี โดยทั้งหมดได้เดินทางมาในฐานะผู้เสียหายเพื่อเข้าพบ<persName>พ.ต.ท.สุชัย พุ่มไพศาลชัย</persName> รองผกก.สส.สน.บึงกุ่ม เป็นผู้สอบปากคำ ในคดีที่รถของ<persName>จอย</persName>ถูกสวมทะเบียนโดย<persName>นายก่อเกียรติ สุตัณวณิชกุล</persName> อายุ 35 ปี เบื้องต้นเรียกผู้เสียหายมายืนยันว่า ทะเบียนรถถูกต้องตามกฎหมาย   <persName> นายสมคิด</persName> บิดาของ<persName>จอย</persName> กล่าวไว้ว่า จะดำเนินคดีกับบุคคลที่ออกมาให้ข่าวเสียหายกับลูกตน โดยจะดำเนินคดีตามขั้นตอนกฎหมาย อีกทั้งช่วงเช้าของวันที่ 11 ก.ย. มีคนโทรศัพท์มาจากกรมการขนส่งทางบก เพื่อไกล่เกลี่ยไม่ให้เอาเรื่อง กลัวกรมขนส่งฯจะเสื่อมเสียชื่อเสียง
</p>
<p>  <persName>พ.ต.ท.สุชัย</persName>กล่าวว่า เอกสารการต่อทะเบียนที่กรมการขนส่งทางบกตรวจสอบแล้ว พบทั้งของ<persName>จอย</persName>และ<persName>นายก่อเกียรติ</persName>ต่างเป็นของจริงทั้งคู่ โดยของ<persName>จอย</persName>เป็นปี 2552 และของ<persName>นายก่อเกียรติ</persName>เป็นปี 2551 หลังจากสอบปากคำเจ้าหน้าที่กรมการขนส่งทางบกพบว่าการต่อทะเบียนนั้นต่อได้ครั้งเดียว และจะต่อซ้ำซ้อนในปีเดียวกันไม่ได้ โดยเอกสารการต่อทะเบียนของ<persName>จอย</persName>ในปี 2551 หายไป ซึ่งเจ้าหน้าที่จะได้สืบสวนเพื่อหาข้อเท็จจริงต่อไป
</p>
<p>  ด้านดาราสาว<persName>จอย</persName> กล่าวว่า ตนไม่เข้าใจ เพราะในฐานะที่เป็นผู้เสียหาย กลับมีข่าวออกมาว่า รถของตนไปสวมทะเบียนปลอม ซึ่งทำให้เกิดความเสียหายต่อตน และทำให้ประชาชนเข้าใจผิด อีกทั้งการที่เจ้าหน้าที่ตำรวจบอกไว้ว่า หากตนไม่มาให้ปากคำก็จะออกหมายเรียก ซึ่งเรื่องนี้ทำให้ตนไม่สบายใจเป็นอย่างมาก    ผู้สื่อข่าวรายงานว่า หลังจากเจ้าหน้าที่ตำรวจอธิบายให้ฟัง ดาราสาวก็เข้าใจ จากนั้นจึงให้ปากคำเจ้าหน้าที่ตำรวจอีกครึ่งชั่วโมง ก่อนเดินทางกลับ
</p></body>
</news>
