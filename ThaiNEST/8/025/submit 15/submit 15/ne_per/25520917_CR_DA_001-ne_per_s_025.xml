<teiHeader>
<fileDesc>
<titleStmt>
  <title>สวมทะเบียน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 08:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20850  </bibl>
</sourceDesc>
</fileDesc>
</teiHeader>
<news>
<headline>สวมทะเบียน</headline>
<lead></lead>
<neck></neck>
<body><p>เมื่อเวลา 13.00 น. วันที่ 16 ก.ย. ผู้สื่อข่าวได้รับการร้องเรียนจาก<persName>นางสมใจ  ฉิมวัย</persName> อายุ 48 ปี แม่ค้าขายหมูแฟลตดินแดง อยู่ที่ 5005/82 การเคหะดินแดง แขวงดินแดง เขตดินแดง กรุงเทพฯ ว่า เมื่อเวลาประมาณ 10.00 น. วันที่ 16 ก.ย. ตนได้รับจดหมายใบสั่งทางไปรษณีย์จาก สทล. 3 กก.4 บก.ทล. (ตำรวจทางหลวงอุดร ธานี) ลงวันที่ 11 ก.ย.  ให้ไปเสียค่าเปรียบปรับ เป็นจำนวนเงิน 400 บาทด้วยข้อหาขับรถเร็ว  เกินอัตราที่กฎหมายกำหนด ลงชื่อ <persName>พ.ต.ต.ปรารภ เสริฐสูงเนิน</persName> สว.สทล.3 ซึ่งในหนังสือที่แนบกับใบสั่ง มีภาพถ่ายรถจากกล้องถ่ายภาพความไวสูง ของเจ้าหน้าที่ตำรวจทางหลวงอุดรฯ มาด้วย</p>
<p><persName>นางสมใจ</persName> กล่าวว่า ภายในภาพระบุว่าเป็น รถกระบะอีซูซุ รุ่นดีแมกซ์ สีบรอนซ์เงิน หมายเลขทะเบียน ตถ 3447 กรุงเทพมหานคร วิ่งด้วยความเร็ว 121 กม./ชม. ในเวลา 11.44.33 น. วันที่ 11 ก.ย. ที่เกิดเหตุอยู่บนถนนมิตรภาพระหว่างกิโลเมตรที่ 93-94 (ตอน ขอนแก่น-อุดรธานี) ต.หนองไผ่ อ.เมืองอุดรธานี ตนจึง   รู้สึกตกใจเป็นอย่างมาก เนื่องจากรถคันนี้มีป้ายทะเบียนตรงกับรถของตน แต่มีจุดแตกต่างเห็น  ได้ชัด 3 จุดคือที่ฝากระโปรงรถของตนจะติด พลาสติกกันแมลง, รถของตนติดกรอบไฟหน้าเอาไว้ และที่กระจกหน้าจะมีโลโก้ของ กทม.ติดอยู่ ซึ่ง<persName>นายสมพงษ์ ฉิมวัย</persName> อายุ 50 ปี สามีจะใช้ขับไปทำงานที่ย่านสะพานพระราม 7 ทุกวัน จึงกลัวจะมีแก๊งมิจฉาชีพจะนำทะเบียนรถของตนไปสวมทำผิดกฎหมาย เกรงว่าจะซ้ำกับกรณีรถของดาราชื่อดัง <persName>จอย</persName>-<persName>ศิริลักษณ์ ผ่องโชค</persName> จึงแจ้งความลงบันทึกประจำวันไว้  ที่ สน.ดินแดง เพื่อเป็นหลักฐาน อย่างไรก็ตาม ตนได้ติดต่อไปยัง สทล.3 เพื่อชี้แจงเรื่องที่เกิดขึ้น ซึ่งเจ้าหน้าที่ได้บอกให้ส่งใบสั่งกลับมาเพียงเท่านั้น คงเป็นเพราะตนไม่ใช่ดาราดังจึงไม่มีการติดตามคดี หรือมีหน่วยงานที่เกี่ยวข้องเช่นกรมการขนส่งฯ ให้ความสนใจ.</p></body>
</news>
