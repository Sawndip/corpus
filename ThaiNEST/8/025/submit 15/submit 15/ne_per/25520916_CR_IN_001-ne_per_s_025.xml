<teiHeader>
<fileDesc>
<titleStmt>
  <title>รวบ2ชายมาเลย์ปลอมบัตรเครดิตรูดซื้อของ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 20:25:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190044  </bibl>
</sourceDesc>
</fileDesc>
</teiHeader>
<news>
<headline>รวบ2ชายมาเลย์ปลอมบัตรเครดิตรูดซื้อของ</headline>
<lead>ตำรวจท่องเที่ยว เจ๋ง! ตามรวบ 2 แก๊งปลอมบัตรเครดิตชาวมาเลเชียคาสนามบินสุวรรณภูมิ ขณะตระเวนรูดซื้อสินค้าใน"คิงพาวเวอร์" เสียหายกว่า 6 แสนบาท</lead>
<neck></neck>
<body><p><persName>พล.ต.ต.อดิศร์ งามจิตสุขศรี</persName> ผู้บังคับการตำรวจท่องเที่ยวได้เปิดเผยกับสำนักข่าว ไอ.เอ็น.เอ็น. ว่า ทาง ตำรวจท่องเที่ยวสามารถรวบตัว 2 ผู้ต้องหาชายชาวมาเลเซียในขณะใช้บัตรเครดิตปลอมตระเวนรูดซื้อสินค้าภายใน "ร้านคิงเพาเวอร์ " สนามบินสุวรรณภูมิ ซึ่งทราบชื่อต่อมา คือ <persName>มิสเตอร์ซินเคนชูน</persName> อายุ 40 ปี และ <persName>มิสเตอร์ฮูชีเชียง</persName> อายุ 34 ปี โดยเหตุของการตามจับกุม 2 ผู้ต้องหาครั้งนี้ สืบเนื่องมาจาก ทางธนาคารเจ้าของบัตรเครดิต ได้ประสานกลับมาที่ร้านที่ได้ขายสินค้าให้กับผู้ต้อหาไปแล้วว่า บัตรเครดิตดังกล่าวมีพิรุธคาดว่าน่าจะเป็นของปลอม ตำรวจจึงได้ตรวจสอบการเดินทางเข้ามาของคนร้ายพบว่าเข้ามาตั้งแต่เวลา 09.00 น. และตระเวนรูดซื้อสินค้าทั้งวันรวมมูลค่ากว่า 6 แสนบาท และผู้ต้องหาไม่ได้เดินทางออกนอกสนามบิน ตำรวจจึงได้นำกำลังออกตระเวนหาและสามารถรวบตัวมาสอบสวน และพบสินค้าของกลาง นาฬิกา 3 เรือน ทองเค 3 รายการ กระเป๋าสตางค์ และน้ำหอมอีกจำนวนมาก รวมมูลค่าทั้งสิ้น 6 แสนบาทเศษ โดยผู้ต้องหาทั้ง 2 ราย ให้การรับสารภาพว่าได้นำบัตรเครดิตปลอมที่ทำขึ้นในประเทศมาเลเซียมาซื้อสินค้าจริง โดยมีคนว่าจ้างด้วยเงิน 1,500 ริงกิต หรือ 15,000 บาทไทย ให้ซื้อสินค้าตามออร์เดอร์ และมีกำหนดจะบินกลับประเทศมาเลเซียในเวลา 16.00 น. แต่กลับถูกตำรวจไทยจับได้เสียก่อน</p>
<p>อย่างไรก็ตาม ขณะนี้ทางตำรวจไทยได้ประสานไปยังทางการมาเลเซีย เพื่อให้สืบหาผู้บงการมาดำเนินคดีแล้ว ส่วนผู้ต้องหาทั้ง 2 ราย นี้ ก็ต้องถูกดำเนินคดีในประเทศไทยต่อไป</p></body>
</news>
