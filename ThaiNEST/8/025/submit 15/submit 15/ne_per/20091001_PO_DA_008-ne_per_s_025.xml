<teiHeader>
<fileDesc>
<titleStmt>
  <title>ศาลสั่งสตช.รับพล.ต.ต.มานิต เข้ารับราชการ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 22:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23474  </bibl>
</sourceDesc>
</fileDesc>
</teiHeader>
<news>
<headline>ศาลสั่งสตช.รับ<persName>พล.ต.ต.มานิต</persName> เข้ารับราชการ</headline>
<lead>ชี้การระงับเหตุอารักขา “<persName>แม้ว</persName>” ไม่มีพฤติการณ์ที่ไม่ดีทั้งยังช่วยระงับเหตุไม่ให้เกิดการทำร้ายกัน</lead>
<neck></neck>
<body><p>วันนี้ (30 ก.ย.) ผู้สื่อข่าวรายงานว่า ศาลปกครองกลาง <persName>นายอนุพงศ์ สุขเกษม</persName> ตุลาการหัวหน้าคณะศาลปกครองกลาง เป็นตุลาการหัวหน้าคณะศาลปกครองกลางเป็นเจ้าของสำนวน มีคำพิพากษาให้เพิกถอนคำสั่งสำนักงานตำรวจแห่งชาติที่ 647/2550  ลงวันที่ 16 ต.ค. 2550  ที่ลงโทษปลด <persName>พล.ต.ต.มานิต วงษ์สมบูรณ์</persName> อดีตผบก.น.1 ออกจากราชการ  และเพิกถอนคำสั่งของคณะกรรมการข้าราชการตำรวจที่สั่งยกอุทธรณ์ของ <persName>พล.ต.อ.มานิต</persName>  โดยศาลยังสั่งให้ผบ.ตร.ดำเนินการให้ <persName>พล.ต.ต.มานิต</persName> กลับเข้ารับราชการรวมทั้งคืนสิทธิที่พึงได้ตามกฎหมายให้แก่ <persName>พล.ต.ต.มานิต</persName> ภายใน 45 วัน นับแต่วันที่คดีถึงที่สุด ทั้งนี้คำพิพากษาดังกล่าวสืบเนื่องจากหลัง คณะกรรมการ ป.ป.ช. ได้ชี้มูล ว่า <persName>พล.ต.ต.มานิต</persName> กระทำความผิดทางวินัยและมีพฤติการณ์แสดงถึงความจงใจไม่ปฏิบัติตามระเบียบของทางราชการ กระทำการอันได้ชื่อว่าเป็นผู้ประพฤติชั่วอย่างร้ายแรงและกระทำการหรือละเว้นการกระทำการใดๆ</P.
<p>อันเป็นเหตุให้เสียหายแก่ทางราชการอย่างร้ายแรงตามมาตรา 79 (2) (5) (6) แห่ง พ.ร.บ.ตำรวจแห่งชาติ 2547 กรณีช่วยผู้กระทำผิดมิต้องได้รับโทษในการกระทำการควบคุมหรือจับกุม <persName>นายวิชัย เอื้อสิยาพันธุ์</persName> ซึ่งเป็นประชาชนที่ตะโกนต่อต้าน <persName>พ.ต.ท.ทักษิณ ชินวัตร</persName> ขณะดำรงตำแหน่ง นายกรัฐมนตรีเมื่อวันที่ 21 ส.ค. 2549 ที่บริเวณศูนย์การค้าเซ็นทรัลเวิลด์พลาซ่า แขวงปทุมวัน กทม. จนเป็นเหตุให้มีการทำร้ายร่างกาย <persName>นายวิชัย</persName> ซึ่งเป็นผู้ถูกควบคุมหรือถูกจับกุมจนเป็นเหตุให้ คณะกรรมการข้าราชการตำรวจและ ผบ.ตร. ได้มีคำสั่งลงโทษปลดออกจากราชการ ทำให้<persName>พล.ต.ต.มานิต</persName> ต้องยื่นฟ้องคดีดังกล่าวต่อศาลปกครอง</p>
<p>หลังจากที่ศาลได้พิจารณาจากข้อหลักฐานทั้งภาพและพยานแวดล้อมแล้ว เห็นว่า  <persName>พล.ต.ต.มานิต</persName>ไม่ได้เป็นการละทิ้งหรือทอดทิ้งหน้าที่ราชการอันไม่มีเหตุอันสมควร เป็นเหตุให้เสียหายแก่ราชการอย่างร้ายแรง หรือมีพฤติกรรมอันแสดงถึงความจงใจไม่ปฏิบัติตามระเบียบทางราชการ  กระทำการอันได้ชื่อประพฤติชั่วอย่างร้ายแรง  อันเป็นการกระทำผิดวินัยอย่างร้ายแรงตามนัยมาตรา 79 (2) (5) (6) แห่ง พ.ร.บ.ตำรวจแห่งชาติ 2547 ตามที่ถูกกล่าวหาแต่อย่างใด อีกทั้งยังเห็นว่าไม่ได้มีส่วนเกี่ยวข้องกับ <persName>พ.ต.อ.ฤทธิ์รงค์ เทพจันดา</persName> ผกก.กก.สส.บก.น. 6  ดังนั้นการที่ ผบ.ตร.มีคำสั่ง สตช. ลงโทษทางวินัย ปลดออกจากราชการและ คณะกรรมการข้าราชการตำรวจมีมติยกคำอุทธรณ์ของ <persName>พล.ต.ต.มานิต</persName>จึงมิชอบด้วยกฎหมาย.</p></body>
</news>
