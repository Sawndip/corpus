<teiHeader>
<fileDesc>
<titleStmt>
  <title>ปิดถนน! จับแก๊งซิ่งป่วนเมืองร่วม 100 คัน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-14 16:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106989  </bibl>
</sourceDesc>
</fileDesc>
</teiHeader>
<news>
<headline>ปิดถนน! จับแก๊งซิ่งป่วนเมืองร่วม 100 คัน</headline>
<lead>ตำรวจบางพลี ปิดล้อม ถนนบางนา-ตราด กม.11 จับแก๊งซิ่งป่วนเมือง แข่งรถบนถนนหลวง เด็กแว้นวิ่งหนีกระเจิงทิ้งรถหนีเข้าป่าข้างทาง ก่อนรวบแก๊งซิ่ง-กองเชียร์ได้ 90 คน ยึดรถ จยย.70 คัน ปิกอัพ 15 คัน นำตัวทำประวัติ ยึดรถส่งศาล</lead>
<neck></neck>
<body><p>วันนี้ (14 ก.ย.) เมื่อเวลา 05.00 น.<persName>พ.ต.ท.ธานินทร์ ฉัตรเจริญพร</persName> รอง ผกก.ป <persName>พ.ต.ต.วรรณพรต ปิ่นปกบุตร</persName> สว.สส.สภ.บางพลี จ.สมุทรปราการ พร้อมกำลังเจ้าหน้าที่ตำรวจกว่า 50 นายสนธิกำลังเข้าปิดล้อมจับกุมแก๊งซิ่งรถจักรยานยนต์บนถนนบางนา-ตราด ช่วง กม.11 ต.บางพลีใหญ่ อ.บางพลี จ.สมุทรปราการ                <persName>พ.ต.ท.ธานินทร์</persName> กล่าวว่า ได้รับการร้องเรียนจากประชาชนที่ใช้ถนนบางนา-ตราด ว่า ได้รับความเดือดร้อนจากกลุ่มวัยรุ่นที่ปิดถนนแข่งขันรถในช่วงกลางคืน จึงได้นำกำลังเจ้าหน้าที่ตำรวจกว่า 50 นาย วางแผนเข้าจับกุมจนกระทั่งในเวลาประมาณ 04.00 น.กลุ่มแก๊งซิ่ง จึงได้มาร่วมตัวกันปิดถนนเพื่อแข่งรถทางเจ้าหน้าที่จึงได้นำรถปิดหัวปิดท้ายพร้อมเข้าจับกุมเมื่อบรรดาแก๊งซิ่งและกองเชียร์ ทันทีที่เห็นเจ้าหน้าที่ตำรวจแก๊งซิ่ง จึงได้ขับรถเพื่อแหวกวงล้อมของเจ้าหน้าที่แต่ไม่สามารถหลบออกไปได้จึงได้จอดรถจักรยานยนต์ทิ้งไว้แล้ววิ่งหลบหนีเข้าป่าหญ้าข้างทาง ทางเจ้าหน้าที่จึงได้ทำการยึดรถจักรยานยนต์ไว้ได้ 70 คัน รถปิกอัพ 15 คันและรวบนักแข่งพร้อมทั้งคนดูได้อีก 90 คน ก่อนนำตัวมาสอบสวนทำประวัติ ส่วนรถที่ยึดมาได้จะนำส่งศาล                <persName>พ.ต.ท.ธานินทร์</persName> กล่าวต่อว่า บรรดาแก๊งซิ่งมักจะมารวมตัวกันปิดถนนบางนา-ตราด เพื่อแข่งขันประลองความเร็วกันเป็นประจำทุกวันน้อยบ้างมากบ้างโดยเฉพาะวันศุกร์ เสาร์และอาทิตย์ จะมารวมตัวกันมากกว่าทุกวันทางเจ้าหน้าที่ได้เข้าจับกุมมาตลอด แต่หลังจากที่จับกุมแล้วเมื่อประกันตัวออกมาได้ก็จะกลับมาแข่งกันเหมือนเดิม</p></body>
</news>
