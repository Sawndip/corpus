<teiHeader>
<fileDesc>
<titleStmt>
  <title>น.7จัดกำลังรปภ.บ้านพักบุคคลสำคัญเข้ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 08:31:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189363  </bibl>
</sourceDesc>
</fileDesc>
</teiHeader>
<news>
<headline>น.7จัดกำลังรปภ.บ้านพักบุคคลสำคัญเข้ม</headline>
<lead>ตำรวจนครบาล 7 จัดกำลังรักษาความปลอดภัย บ้านบุคคลสำคัญเข้ม ใช้ทั้ง ตำรวจในและนอกเครื่องแบบ พร้อมเร่งตรวจสอบกล้องวงจรปิด หาเบาะแสคนร้าย</lead>
<neck></neck>
<body><p> <persName>พล.ต.ต.ไพศาล เชื้อรอด</persName> ผบก.น.7 เปิดเผยถึง ความคืบหน้าเหตุคนร้ายปาระเบิดใส่บ้านเก่า <persName>นายวิชา มหาคุณ</persName> หนึ่งในคณะกรรมการ ป.ป.ช. ว่า ขณะนี้อยู่ระหว่างการไล่ตรวจสอบทางเชื่อมต่าง ๆ และกำลังตามไล่ตรวจสอบทุกซอย เพื่อหาเบาะแสของคนร้าย ส่วนเรื่องที่มีชาวบ้านระบุว่า มีรถต้องสงสัยขับออกไป หลังเกิดเหตุนั้น ขณะนี้ยังหาตัวพยานรายนี้ยังไม่พบ ซึ่งตำรวจกำลังเร่งหาพยานเพิ่มเติม ขณะนี้ได้ใช้กำลังจาก ตำรวจในท้องที่เอง ร่วมกับ ชุดสืบสวนของตำรวจนครบาล 7 ทั้งในและนอกเครื่องแบบ ติดตามคดี ขณะที่ บช.น. ได้เรียกประชุมและมีมีคำสั่งกำชับเพิ่มมาตรการ ในการป้องกันบ้านผู้นำสำคัญมากขึ้น โดยทาง น.7 เองนั้น นอกจากมีการจัดกำลังดูแลตลอด 24 ช.ม. แล้ว ยังเพิ่มตำรวจชุดเคลื่อนที่เร็วของ บก.น.7 เฝ้าระวัง และเตรียมพร้อมตลอดเวลา ส่ง ตำรวจสายตรวจตระเวนตรวจตราถี่ขึ้น และได้จัดตำรวจสายสืบนอกเครื่องแบบคอยเฝ้าระวังอีก 1 ชั้น เพื่อดูแลความปลอดภัยบุคคลสำคัญต่าง ๆ</p>
<p>อย่างไรก็ตาม ผบก.น.7 ยังระบุเพิ่มเติมถึงกรณีมีเบาะแส ตำรวจเข้าไปโคด ดูข้อมูลของ 9 ป.ป.ช. ก่อนเกิดเหตุปาระเบิดว่าขณะนี้ยังระบุไม่ได้ว่า มีส่วนเกี่ยวข้องหรือไม่ และยังไม่มีการเรียกสอบในขณะนี้</p></body>
</news>
