<teiHeader>
<fileDesc>
<titleStmt>
  <title>ยกฟ้อง!นักวิชาการฟ้องฮุนเซนคดีพระวิหาร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-14 19:33:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189724  </bibl>
</sourceDesc>
</fileDesc>
</teiHeader>
<news>
<headline>ยกฟ้อง!นักวิชาการฟ้อง<persName>ฮุนเซน</persName>คดีพระวิหาร</headline>
<lead>ศาลแพ่ง ไม่รับฟ้องคดีนักวิชาการอิสระ ฟ้องนายกรัฐมนตรีฮุนเซน ขึ้นทะเบียนปราสาทพระวิหารเป็นมรดกโลก โดยมิชอบ</lead>
<neck></neck>
<body><p>ศาลแพ่งรัชดามีคำสั่งไม่รับฟ้องในคดีที่ <persName>นายเทพมนตรี ลิมปพยอม</persName> นักวิชาการอิสระ กับพวกรวม 9 คน เป็นโจทก์ยื่นฟ้อง<persName>สมเด็จอัครมหาเสนาบดีเดโช ฮุน เซน</persName> นายกฯ ประเทศกัมพูชา กับพวกรวม 3 คน เรื่องละเมิดสิทธิและเสรีภาพตามรัฐธรรมนูญแห่งราชอาณาจักรไทยจากกรณีที่จำเลยทั้ง 3 คนนำปราสาทเขาพระวิหาร ซึ่งเป็นบริเวณซึ่งมีข้อพิพาทไปขอจดทะเบียนต่อคณะกรรมการมรดกโลกโดยมิชอบ โจทก์จึงขอให้ศาลแพ่งพิพากษาว่าอำนาจอธิปไตยเหนือปราสาทเขาพระวิหารเป็นของปวงชนชาวไทย โดยศาลพิเคราะห์แล้วเห็นว่าเรื่องที่โจทก์ขอให้ศาลมีคำสั่งนั้นเป็นเรื่องที่พิพาทเกี่ยวกับอำนาจอธิปไตยระหว่างประเทศไม่ได้เป็นข้อพิพาททางแพ่ง และการที่คณะกรรมการมรดกโลกจะพิจารณาจดทะเบียนปราสาทเขาพระวิหาร หรือไม่ก็เป็นการกระทำในฐานะองค์กรที่จัดตั้งขึ้นตามกฎหมายระหว่างประเทศ แม้ว่าโจทก์ในฐานะเป็นปวงชนชาวไทยจะเป็นผู้มีส่วนได้รับผลกระทบจากคำวินิจฉัยของศาลยุติธรรมระหว่าง ประเทศก็ไม่อยู่ในฐานะที่จะฟ้องต่อศาลแพ่ง และตามคำขอของโจทก์อยู่นอกเหนือขอบเขตอำนาจของศาลแพ่งจะบังคับได้จึงพิพากษายกฟ้อง</p></body>
</news>
