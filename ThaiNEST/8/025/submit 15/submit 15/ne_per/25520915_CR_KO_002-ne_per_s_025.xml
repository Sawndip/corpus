<teiHeader>
<fileDesc>
<titleStmt>
  <title>ผบช.น.สั่งให้ออก'พ.ต.ต.'มั่วยาไอซ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090915/28542/%e0%b8%9c%e0%b8%9a%e0%b8%8a.%e0%b8%99.%e0%b8%aa%e0%b8%b1%e0%b9%88%e0%b8%87%e0%b9%83%e0%b8%ab%e0%b9%89%e0%b8%ad%e0%b8%ad%e0%b8%81%e0%b8%9e.%e0%b8%95.%e0%b8%95.%e0%b8%a1%e0%b8%b1%e0%b9%88%e0%b8%a7%e0%b8%a2%e0%b8%b2%e0%b9%84%e0%b8%ad%e0%b8%8b%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ผบช.น.สั่งให้ออก'พ.ต.ต.'มั่วยาไอซ์</headline>
<lead><persName>พล.ต.ท.วรพงษ์</persName> สั่งให้ออกจากราชการ สารวัตรสน.ประเวศ ผู้ต้องหาจัดปาตี้มั่วสุมเสพยาไอซ์</lead>
<neck></neck>
<body><p>(15ก.ย.) <persName>พล.ต.ท.วรพงษ์ ชิวปรีชา</persName> ผบช.น. กล่าวกรณี <persName>พ.ต.อ.ชาติชาย วรกุล</persName> ผกก.ดส.บช.น.(กองกำกับการสวัสดิภาพเด็กและสตรี) นำกำลังเข้าจับกุมผู้ต้องหาลักลอบจัดปาร์ตี้มั่วสุมเสพยาไอซ์ 7 คน ซึ่งหนึ่งในผู้ต้องหาคือ <persName>พ.ต.ต.อัครคม เหล่าคำ</persName> อายุ 42 ปี พนักงานสอบสวน (สบ 2) สน.ประเวศ ว่า ได้รับหนังสือรายงานจาก <persName>พล.ต.ต.สมวุฒิ วรรณพิรุณ</persName> ผู้บังคับการตำรวจนครบาล 4 (ผบก.น.4) แล้วโดยมีคำสั่งให้ <persName>พ.ต.ต.อัครคม</persName> ออกจากราชการไว้ก่อน พร้อมตั้งกรรมการสอบสวน เนื่องจากบช.น.มีนโยบายว่าหากมีตำรวจเกี่ยวข้องกับยาเสพติดหรือคดีอาญาก็จะไม่เอาไว้ นอกจากนี้ได้สั่งให้ฝ่ายสืบสวนสอบสวนขยายผลผู้ร่วมขบวนการที่เกี่ยวข้องต่อไป
</p>
<p>ด้าน<persName>พ.ต.อ.เทียนชัย คามะปะโส</persName> ผกก. สน.ประเวศ ในฐานะผู้บังคับบัญชา กล่าวว่า <persName>พ.ต.ต.อัครคม</persName> เคยถูกสั่งกักยาม 2 ครั้ง เนื่องจากมีประวัติขาดราชการบ่อยครั้ง และประชาชนร้องเรียนเกี่ยวกับพฤติกรรมไม่เหมาะสมจำนวนมาก ซึ่งที่ผ่านมา ตนก็ทราบพฤติกรรมเกี่ยวกับยาเสพติด และได้สั่งตรวจปัสสาวะตำรวจทั้งโรงพัก เพื่อหาสารเสพติด แต่ก็ไม่เข็ดหลาบ ยังก่อเหตุเหมือนเดิม โดยจากการสอบสวนเบื้องต้น ก็ยังไม่พบว่า มีตำรวจนายอื่นเข้าไปเกี่ยวข้อง อย่างไรก็ตาม จะทำหนังสือและสำนวนคดี รายงานให้ <persName>พล.ต.ต.สมวุฒิ วรรณพิรุณ</persName> ผู้บังคับการตำรวจนครบาล 4 (ผบก.น.4) ตรวจสอบและพิจารณาต่อไป
</p></body>
</news>
