<teiHeader>
<fileDesc>
<titleStmt>
  <title>หญิงอ้อแจงศาลคดียึดทรัพย์ 7.1 หมื่นล้าน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-15 09:48:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189781  </bibl>
</sourceDesc>
</fileDesc>
</teiHeader>
<news>
<headline><persName>หญิงอ้อ</persName>แจงศาลคดียึดทรัพย์ 7.1 หมื่นล้าน</headline>
<lead><persName>หญิงอ้อ</persName> ขึ้นเบิกความคดี ยึดทรัพย์ 7.1 หมื่นล้าน พร้อมแจงขั้นตอน การยกหุ้น ให้ลูกชาย</lead>
<neck></neck>
<body><p> <persName>คุณหญิงพจมาน ดามาพงศ์</persName> อดีตภริยา <persName>พ.ต.ท.ทักษิณ ชินวัตร</persName> อดีตนายกรัฐมนตรี พร้อมด้วย <persName>นายพานทองแท้</persName> <persName>น.ส.พินทองทา ชินวัตร</persName> บุตรชาย บุตรสาว และ <persName>นายบรรณพจน์ ดามาพงศ์</persName> พี่ชาย<persName>คุณหญิงพจมาน</persName> เดินทางมายังศาลฎีกาแผนกคดีอาญาของผู้ดำรงตำแหน่งทางการเมือง เพื่อขึ้นเบิกความเป็นพยานในฐานะผู้ร้องคัดค้านในคดีที่อัยการสูงสุด ร้องขอให้ทรัพย์สินของ <persName>พ.ต.ท.ทักษิณ</persName> และบุคคลภายในครอบครัว มูลค่ากว่า 76,000 ล้านบาท ที่ได้มาจากการร่ำรวยผิดปกติตกเป็นของแผ่นดิน</p>
<p>ซึ่งวันนี้ทนายฝ่ายผู้ร้องคัดค้านเตรียมพยานไว้ 1 ปาก คือ<persName>คุณหญิงพจมาน</persName> ที่จะขึ้นเบิกความเกี่ยวกับที่มาของทรัพย์สิน และการขายหุ้นใน บริษัท ชิน คอร์ปอเรชั่น ให้กับกลุ่มทุนเทมาเส็ก ประเทศสิงคโปร์ </p>
<p> ทั้งนี้ <persName>คุณหญิงพจมาน ดามาพงศ์</persName> อดีตภริยา <persName>พ.ต.ท.ทักษิณ ชินวัตร</persName> อดีตนายกฯ ขึ้นเบิกความรับการไต่สวนจาก ศาลฎีกาแผนกคดีอาญาของผู้ดำรงตำแหน่งทางการเมือง ในคดียึดทรัพย์ 76,000 ล้านบาท เป็นขั้นตอนของการโอนหุ้นให้กับ <persName>นายพานทองแท้ ชินวัตร</persName> และ<persName>นายบรรณพจน์ ดามาพงศ์</persName> บุตรชายและพี่ชายของ<persName>คุณหญิงพจมาน</persName> ว่า มีการโอนหุ้นให้กับ <persName>นายพานทองแท้</persName> จริง แต่เป็นการขายให้ในราคาทุน ที่ไม่ได้ให้เปล่า เพราะต้องการให้บุตรชาย รู้ค่าของเงินว่า ไม่สามารถหาได้ โดยง่าย ส่วนที่ขายหุ้นในราคาทุนให้กับ <persName>นายบรรณพจน์</persName> เนื่องจาก เป็นพี่ชายที่ผูกพันกันมานาน และดูแลกันมาโดยตลอด ซึ่งบุคคลทั้ง 2 ได้ชำระค่าหุ้นเป็นตั๋วสัญญาใช้เงิน จำนวน 7 ฉบับ และต่อมาบุตรชาย และ<persName>นายบรรณพจน์</persName> ตัดสินใจที่จะขายหุ้นให้กลุ่มทุนเทมาเสก ประเทศสิงคโปร์ โดยตนกับ <persName>พ.ต.ท.ทักษิณ</persName> ไม่มีส่วนเกี่ยวข้องด้วย เพียงแค่รับรู้เท่านั้น ซึ่ง<persName>นายบรรณพจน์</persName> ให้เหตุผลในการขายหุ้นดังกล่าวว่า เป็นเพราะการลงทุน ด้านอุปกรณ์ 3 G กำลังเข้ามาในประเทศและการแข่งขันในประเทศค่อนข้างรุนแรง อีกทั้ง <persName>นายบรรณพจน์</persName> อายุมากขึ้น จึงอยากขายหุ้นดังกล่าว</p></body>
</news>
