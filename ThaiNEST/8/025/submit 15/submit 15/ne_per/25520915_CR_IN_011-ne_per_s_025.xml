<teiHeader>
<fileDesc>
<titleStmt>
  <title>ส่งฟ้องตร.ยิงน้องฟลุ๊คดับขณะล่อซื้อยาบ้า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-15 16:36:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189860  </bibl>
</sourceDesc>
</fileDesc>
</teiHeader>
<news>
<headline>ส่งฟ้องตร.ยิง<persName>น้องฟลุ๊ค</persName>ดับขณะล่อซื้อยาบ้า</headline>
<lead>อัยการส่งฟ้องตำรวจฝ่ายสืบสวน สน.บางชัน ยิง<persName>น้องฟลุ๊ค</persName>เสียชีวิต ขณะล่อซื้อยาบ้า</lead>
<neck>ศาลอาญาให้ประกัน 3 ตร.สส.สน.บางชัน ยิงลูกพ่อค้ายาตาย</neck>
<body><p> พนักงานอัยการนำสำนวนในความเห็นสั่งฟ้อง <persName>ด.ต.พิพรรธ แสนอินทร์</persName> <persName>จ.ส.ต.ภานุมาศ ชนะขำ</persName> และ <persName>ส.ต.อ.อนุสรณ์ แท่นสุวรรณ</persName> ซึ่งทั้งหมดเป็นเจ้าหน้าที่ฝ่ายสืบสวน สน.บางชัน ความควบคุมตัว 3 นายตำรวจมาส่งฟ้องที่ศาลอาญารัชดาหลังตกเป็นจำเลยในคดีร่วมกันฆ่าผู้อื่นโดยเจตนา หลังจากนายตำรวจทั้ง 3 ทำการล่อซื้อยาบ้าจาก <persName>นายสถาพร ศรีสอาด</persName> ที่บริเวณโรงหนังปารีส ตลาดสะพานขาว แต่ <persName>นางพรทิพา เกิดรุ่งเรือง</persName> ภรรยาของ <persName>นายสถาพร</persName> ไหวตัวทันจนถูกผู้ต้องหาใช้อาวุธปืนยิงกระสุนไปถูก <persName>ด.ช.จักรพันธุ์ ศรีสอาด</persName> หรือ <persName>น้องฟลุ๊ค</persName> อายุ 9 ปี ที่นอนหลับอยู่เบาะหลังเสียชีวิตส่วน <persName>นางพรทิพา</persName> หลบหนีไปเหตุเกิดเมื่อวันที่ 23 ก.พ. 2546 ขณะที่ <persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาลได้ใช้ตำแหน่งของตนเองยื่นขอประกันตัวโดยมีราคาประกันคนละ 500,000 บาท ซึ่งขณะนี้ยังอยู่ระหว่างการพิจารณาของศาล</p>
<p>ศาลอาญารัชดาอนุญาตให้ประกันตัว <persName>ด.ต.พิพรรธ แสนอินทร์</persName> <persName>จ.ส.ต.ภานุมาศ ชนะขำ</persName> และ <persName>ส.ต.อ.อนุสรณ์ แท่นสุวรรณ</persName> ซึ่งทั้งหมดเป็นตำรวจฝ่ายสืบสวน สน.บางชัน จำเลยในคดีร่วมกันฆ่าผู้อื่นและร่วมกันพยายามฆ่าผู้อื่น จากกรณีเมื่อ วันที่ 23 ก.พ. 2546 จำเลยปฏิบัติหน้าที่จับกุม <persName>นายสถาพร ศรีสอาด</persName> และใช้อาวุธปืนยิงในรถที่มี <persName>นางพรทิพา เกิดรุ่งเรือง</persName> ภรรยาของ <persName>นายสถาพร</persName> จนกระสุนพลาดไปถูก <persName>ด.ช.จักรพันธุ์ ศรีสอาด</persName> หรือ <persName>น้องฟลุ๊ค</persName>จนเสียชีวิตในรถยนต์ บริเวณแยก แขวงมหานาค เขตดุสิต โดย <persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาลได้ใช้ตำแหน่งขอยื่นประกันตัวจำเลย ทั้ง 3 โดยให้เหตุผลว่าตำรวจทั้ง 3 นายไม่มีเจตนาฆ่า หรือทำร้ายประกับต้องตกเป็นจำเลยและยังต้องต่อสู้คดีด้วยตนเอง โดยศาลวิเคราะห์แล้วอนุญาตให้ประประกันตัวจำเลยทั้ง 3 ได้โดยตีราคาประกันคนละ 500,000 บาท ทั้งนี้ศาลนัดตรวจ พยานหลักฐานในวันที่ 26 ต.ค.นี้เวลา 13.30 น.</p></body>
</news>
