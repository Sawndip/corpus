<teiHeader>
<fileDesc>
<titleStmt>
  <title>ไอ้หื่นย่องหาสาวข้างบ้าน เหยื่อฮึดสู้กัดมือจนแหวนหลุดลงคอ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-15 01:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107178  </bibl>
</sourceDesc>
</fileDesc>
</teiHeader>
<news>
<headline>ไอ้หื่นย่องหาสาวข้างบ้าน เหยื่อฮึดสู้กัดมือจนแหวนหลุดลงคอ</headline>
<lead>ยามเฝ้าของบ้านที่กำลังต่อเติมแอบมองสาวข้างบ้านนาน 2-3 วัน จนทนเก็บอารมณ์หื่นไว้ไม่ไหว แอบปีนเข้าทางหน้าต่างห้องน้ำใช้เกรียงฉาบปูนจี้บังคับถอดเสื้อผ้าหัวงข่นขืน แต่เหยื่อฮึดสู้กัดมือจนแหวนคนร้ายลื่นหลุดลงคอ ก่อนตะโกนร้องให้คนช่วยโชคดีที่แม่กับน้องสาวช่วยกันพังประตู ไอ้หื่นเห็นท่าไม่ดีเลยรีบฉกมือถือเหยื่อเผ่นทันที แต่ก็ไปไม่รอดถูกตามรวบในที่สุด        </lead>
<neck></neck>
<body><p> เมื่อเวลา 02.30 น.วันนี้ (14 ก.ย.) <persName>ร.ต.ท.ชาติชาย เขจรชัย</persName> พนักงานสอบสวน (สบ 1) สน.วังทองหลาง ได้รับแจ้งเหตุคนร้ายบุกเข้าไปชิงทรัพย์และพยายามข่มขืนเจ้าทุกข์ ภายในบ้านหลังหนึ่ง ในซอยลาดพร้าว 64 แยก 13 แขวงและเขตวังทองหลาง จึงรายงานให้ผู้บังคับบัญชาทราบแล้วรุดไปตรวจสอบพร้อม <persName>พ.ต.ท.นิวัฒน์ พึ่งอุทัยศรี</persName> สว.สส.สน.วังทองหลาง กำลังเจ้าหน้าที่สายตรวจ และฝ่ายสืบสวน สน.วังทองหลาง อีกจำนวนหนึ่ง                ที่เกิดเหตุเป็นทาวน์โฮมสูง 3 ชั้น บริเวณห้องนอนชั้น 2 พบผู้เสียหายคือ <persName>น.ส.เมย์</persName> (นามสมมติ) อายุ 25 ปี รออยู่ในห้องในสภาพมีบาดแผลฟกช้ำตามร่างกาย โดยมีแม่และน้องสาวช่วยกันปฐมพยาบาล เนื่องจากแหวนของคนร้ายหลุดลงไปในลำคอ เจ้าหน้าที่จึงรีบพาผู้เสียหายส่งโรงพยาบาลตำรวจเพื่อให้แพทย์ช่วยนำแหวนออกมาได้สำเร็จ ก่อนเชิญตัวมาสอบปากคำ</p>
<p>จากการสอบสวน <persName>น.ส.เมย์</persName> ให้การว่า ขณะที่ตนกำลังนั่งเล่นคอมพิวเตอร์อยู่ในห้องนอน ก็มีคนร้ายเป็นชาย 1 คน รูปร่างท่าทางคล้ายคนงานบ้านข้างๆ ที่กำลังทำการต่อเติมบ้าน ปีนเข้ามาทางหน้าต่างห้องน้ำ ก่อนจะบุกเข้ามาใช้เกรียงฉาบปูนจี้บังคับให้ถอดเสื้อผ้า หลังจากนั้นก็จะพยายามจะข่มขืน ตนเลยพยายามต่อสู้ขัดขืนพร้อมกับตะโกนร้องให้คนช่วย แต่ก็ถูกคนร้ายใช้มือบีบคอและปิดปากไว้ ตนจึงเข้าที่กัดมือของคนร้าย จนคนร้ายต้องรีบกระชากมือออกจากปาก จนทำให้แหวนของคนร้ายหลุดจากนิ้วแล้วลื่นลงคอตนไป                <persName>น.ส.เมย์</persName> ให้การต่อว่า ช่วงนั้นแม่กับน้องสาวที่นอนอยู่ชั้น 3 ได้ยินเสียงร้องของตนก็เลยรีบลงมาพังประตูเพื่อเข้ามาช่วยเหลือตน แต่ขณะที่แม่กับน้องสาวกำลังช่วยกันพังประตูนั้น คนร้ายก็ได้คว้าโทรศัพท์มือถือของตนแล้วรีบปีนหนีออกทางหน้าต่างไปได้ พอแม่กับน้องสาวพังประตูเข้ามาได้ ก็เลยโทรศัพท์แจ้งเจ้าหน้าที่ตำรวจทันที                ต่อมาเวลา 09.30 น. วันเดียวกัน <persName>พ.ต.ท.นิวัฒน์</persName> พร้อมกำลังฝ่ายสืบสวนจำนวนหนึ่ง ไปเฝ้าซุ่มอยู่ที่บ้านต้องสงสัย ซึ่งอยู่ติดกับบ้านที่เกิดเหตุ ก็พบชายต้องสงสัย 1 คน เดินเข้ามาในบ้านหลังดังกล่าว จึงได้แสดงตัวเข้าจับกุม ทราบชื่อต่อมาคือ<persName>นายจะกอ จะลา</persName> อายุ 21 ปี ชาวเขาเผ่าลาอู อยู่บ้านเลขที่ 5/4 หมู่ 20 ต.ป่าตึง อ.แม่จัน จ.เชียงราย ซึ่งจากการตรวจค้นภายในตัวพบของกลางเป็นโทรศัพท์มือถือของ <persName>น.ส.เมย์</persName> และตามร่างกายก็มีรอยขีดข่วนหลายแห่ง จึงควบคุมตัวมาสอบปากคำ</p>
<p> จากการสอบสวน<persName>นายจะกอ</persName> ให้การรับสารภาพว่า ตนทำงานเป็นยามเฝ้าของอยู่ที่บริเวณบ้านที่กำลังต่อเติม และได้แอบมองผู้เสียหายมา 2-3 วันแล้ว จนคืนวันเกิดเหตุ ขณะแอบมองผู้เสียหายก็เกิดอารมณ์ทางเพศ และเห็นว่าผู้เสียหายอยู่ในห้องตามลำพัง เลยตัดสินใจแอบปีนหน้าต่างห้องน้ำและใช้เกรียงฉาบปูนจี้บังคับเพื่อหวังข่มขืน แต่เผู้เสียหายต่อสู้และร้องให้คนช่วย ตนจึงคว้าโทรศัพท์มือถือปีนหนีออกไปทางหน้าต่าง และก่อนกลับเข้ามาในบ้านหลังที่กำลังต่อเติมอยู่ จนถูกจับกุมตัว                หลังสอบปากคำเจ้าหน้าที่ได้แจ้งข้อหา บุกรุกเคหะสถานในยามวิกาล และพยายามข่มขืน และพยายามฆ่า ก่อนนำตัวส่งพนักงานสอบสวนดำเนินคดีต่อไป </p></body>
</news>
