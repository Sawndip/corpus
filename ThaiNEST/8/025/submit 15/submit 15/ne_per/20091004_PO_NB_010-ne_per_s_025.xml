<teiHeader>
<fileDesc>
<titleStmt>
  <title>กกต.พอใจประชาชนใช้สิทธิ์เลือกตั้งนายกเทศมนตรีนครเชียงใหม่คึกคัก  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040107&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.พอใจประชาชนใช้สิทธิ์เลือกตั้งนายกเทศมนตรีนครเชียงใหม่คึกคัก</headline>
<lead></lead>
<neck></neck>
<body><p>กรรมการการเลือกตั้ง พอใจ ประชาชนในเขตเทศบาลนครเชียงใหม่สนใจไปใช้สิทธิ์เลือกตั้งนายกเทศมนตรีนครเชียงใหม่คึกคัก คาดการณ์จะมีผู้ใช้สิทธิ์อย่างน้อยร้อยละ 60 <persName>นายประพันธ์ นัยโกวิท</persName> กรรมการการเลือกตั้ง กล่าวภายหลังตรวจเยี่ยมหน่วยเลือกตั้งวัดหมื่นเงินกอง อำเภอเมือง จังหวัดเชียงใหม่ เพื่อตรวจสอบการดำเนินการเลือกตั้งนายกเทศมนตรีนครเชียงใหม่ว่า ประชาชนให้ความสนใจมาใช้สิทธิ์อย่างคึกคักกว่าทุกครั้งที่มีการจัดการเลือกตั้ง ขณะที่อากาศในช่วงเช้าไม่มีฝนตกลงมา เชื่อว่าจะมีผู้ใช้สิทธิ์อย่างน้อยร้อยละ 60 ตามที่ได้คาดการณ์ สำหรับบรรยากาศคืนที่ผ่านมาก่อนวันเลือกตั้งหรือคืนหมาหอน ไม่มีเรื่องร้องเรียน หรือเหตุรุนแรงใดๆ โดยเรื่องร้องเรียนที่ส่งถึง กกต.เชียงใหม่ ในการเลือกตั้งนายกเทศมนตรีนครเชียงใหม่ ครั้งนี้ ยังคงมีเพียง 3 เรื่อง คือเรื่องเกี่ยวกับการทุจริตกฎหมายเลือกตั้ง การกลั่นแกล้งใส่ร้ายและการทำลายป้ายหาเสียงของผู้สมัคร จึงขอเชิญชวนประชาชนผู้มีสิทธิ์ในเขตเทศบาลนครเชียงใหม่ไปใช้สิทธิ์เลือกตั้ง ไม่ทำลายบัตรลงคะแนน โดยคาดว่าจะเริ่มนับคะแนนในเวลา 19.00 น.และจะทราบผลอย่างไม่เป็นทางการในเวลาประมาณ 24.00 น. หากไม่มีเรื่องร้องเรียนใดๆ กกต.กลาง จะพิจารณาประกาศรับรองผลการเลือกตั้งภายใน 30 วัน </p></body>
</news>
