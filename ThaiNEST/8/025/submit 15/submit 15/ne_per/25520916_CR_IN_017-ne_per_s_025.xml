<teiHeader>
<fileDesc>
<titleStmt>
  <title>นายกสมาคมตร.ชี้ปทีป-จุมพลดีคนละแบบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 07:22:57  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189911  </bibl>
</sourceDesc>
</fileDesc>
</teiHeader>
<news>
<headline>นายกสมาคมตร.ชี้<persName>ปทีป</persName>-<persName>จุมพล</persName>ดีคนละแบบ</headline>
<lead>นายกสมาคมตำรวจ เผย <persName>พล.ต.อ.ปทีป</persName> และ <persName>พล.ต.อ.จุมพล</persName> ดีคนละแบบ เชื่อ หากทั้ง 2 นาย ได้รับโอกาส จะเป็น ผบ.ตร.ที่ดีได้ พร้อมฝากฝัง ให้ปกครองผู้ใต้บังคับบัญชาด้วยความเป็นธรรม ขณะที่ ก.ต.ช. "<persName>เรวัต</persName>" ยัน จะเดินทางไปเข้าร่วมการประชุมเลือก ผบ.ตร. คนใหม่ 15.00 น. วันนี้ แน่นอน แต่ยังอุบ จะโหวตสวนนายกฯ อีกหรือไม่</lead>
<neck></neck>
<body><p><persName>พล.ต.อ.วิสุทธิ์ กิตติวัฒน์</persName> นายกสมาคมตำรวจ ปฏิเสธที่แสดงความคิดเห็นในการเลือก ผู้บัญชาการตำรวจแห่งชาติคนใหม่ ที่ <persName>นายอภิสิทธิ์ เวชชาชีวะ</persName> นายกรัฐมนตรี นัดคณะกรรมการนโยบายตำรวจแห่งชาติ หรือ ก.ต.ช. ประชุมโหวตเลือกในช่วงบ่ายวันนี้ว่า ใครเหมาะสมในตำแหน่งมากกว่ากัน ระหว่าง <persName>พล.ต.อ.จุมพล มั่นหมาย</persName> และ <persName>พล.ต.อ.ปทีป ตันประเสริฐ</persName> โดยระบุเพียงว่า ตำรวจทั้ง 2 นายข้างต้น มีความเหมาะสม และดีกันไปคนละแบบ ซึ่งต้องย้อนถามไปยังฝ่ายการเมืองว่า จะให้โอกาสใครขึ้นมาทำหน้าที่ผู้บัญชาการตำรวจแห่งชาติ ทั้งนี้ ตนเองเชื่อว่าหากทั้งสองคนได้รับโอกาสจะเป็นผู้นำกรมปทุมวัน ที่ดีได้อย่างแน่นอน</p>
<p>นายกสมาคมตำรวจ กล่าวต่อว่า อยากขอฝากไปยังผู้บัญชาการตำรวจแห่งชาติคนใหม่ ให้และดูแลปกครองผู้ใต้บังคับบัญชา ด้วยความเป็นธรรม ทั้งเรื่องการแต่งตั้งโยกย้ายและการเพิ่มสวัสดิการ เพื่อเป็นขวัญและกำลังในการปฏิบัติหน้าที่ รวมทั้ง พัฒนาองค์กรตำรวจให้มีประสิทธิภาพ เพื่อเป็นหน่วยงานในการสร้างความอุ่นใจให้กับพี่น้องประชาชน</p>
<p>ด้าน <persName>นายเรวัต ฉ่ำเฉลิม</persName> ผู้ทรงคุณวุฒิด้านกฎหมาย ในคณะกรรมการนโยบายตำรวจแห่งชาติ (ก.ต.ช.) ยืนยัน จะเดินทางไปเข้าร่วมการประชุม ก.ต.ช. เพื่อคัดเลือก ผบ.ตร. คนใหม่ ที่จะมีขึ้นในเวลา 15.00 น. ณ ห้องประชุมงบประมาณ อาคารรัฐสภา ในวันนี้ อย่างแน่นอน ส่วนจะตัดสินใจสนับสนุน <persName>พล.ต.อ.ปทีป ตันประเสริฐ</persName> ขึ้นเป็น ผบ.ตร. คนใหม่ ตามแนวทางของนายกฯ หรือไม่นั้น <persName>นายเรวัต</persName> กล่าวว่า คงยังตอบไม่ได้ เพราะยังไม่ทราบว่า นายกฯ จะเสนอผู้ใดเป็น ผบ.ตร. คนใหม่</p>
<p>ส่วนจะมีความกดดันในการทำหน้าที่ครั้งนี้หรือไม่นั้น <persName>นายเรวัต</persName> กล่าวว่า ตนไม่ได้รู้สึกกดดันแต่อย่างใด และขอยืนยันว่า ตนยังไม่เคยได้หาหรือเป็นการส่วนตัว กับ <persName>นายชวรัตน์ ชาญวีรกูล</persName> รัฐมนตรีฯมหาดไทย หรือ กรรมการคนอื่น ๆ ที่เคยโหวตสวนนายกฯ ในการประชุมครั้งก่อนอีกด้วย </p>
<p>อย่างไรก็ตาม ยังต้องจับตาการเข้าร่วมประชุมของ คณะกรรมการทั้งหมดว่า จะเข้าร่วมครบองค์ประชุมหรือไม่ เนื่องจาก ตามระเบียบนั้น หากมีผู้เข้าร่วมประชุมไม่เกินกึ่งหนึ่งขององค์ประชุม ก็ไม่สามารถดำเนินการประชุมต่อไปได้</p></body>
</news>
