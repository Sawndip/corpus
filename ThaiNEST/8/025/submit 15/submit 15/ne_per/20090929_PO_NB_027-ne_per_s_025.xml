<teiHeader>
<fileDesc>
<titleStmt>
  <title>หัวหน้าพรรคภูมิใจไทย เชื่อ ครม.อนุมัติรถเมล์ NGV 4,000 คัน เป็นเรื่องดี ช่วยลดการใช้พลังงาน  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290166&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>หัวหน้าพรรคภูมิใจไทย เชื่อ ครม.อนุมัติรถเมล์ NGV 4,000 คัน เป็นเรื่องดี ช่วยลดการใช้พลังงาน</headline>
<lead></lead>
<neck></neck>
<body><p>หัวหน้าพรรคภูมิใจไทย เชื่อ ครม.อนุมัติรถเมล์ NGV 4,000 คัน เป็นเรื่องดี ช่วยลดการใช้พลังงาน เชื่อขั้นตอนในการประมูลจะโปร่งใส เพราะมีการตั้งคณะกรรมการตรวจสอบหลายด้าน <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย และหัวหน้าพรรคภูมิใจไทย กล่าวถึง ครม.มีมติเห็นชอบอนุมัติในหลักการ การเช่ารถเมล์เอ็นจีวี 4,000 คัน ของกระทรวงคมนาคม ว่า โครงการดังกล่าวถือว่า เป็นโครงการที่ดีที่ช่วยในเรื่องพลังงาน เพราะใช้ก๊าซเอ็นจีวีลดมลภาวะเป็นพิษ และโครงการนี้ได้เสนอเข้า ครม.มาหลายครั้งแล้ว ซึ่ง ครม.อนุมัติในครั้งนี้ เป็นการอนุมัติในหลักการ หลังจากนี้ก็จะมีการยื่นประมูล และเชื่อว่าขั้นตอนการดำเนินการต้องเป็นไปอย่างโปร่งใส เพราะมีคณะกรรมการพิจารณาจากหน่วยงานต่างๆ โดยดูในหลายด้านเพื่อความเหมาะสม ส่วนที่มีความกังวลว่า โครงการดังกล่าว จะส่งผลกระทบกับพนักงาน ขสมก. เพราะมีเครื่องจำหน่ายตั๋วและเก็บตัวแบบอิเลคทรอนิคส์ โดย<persName>นายชวรัตน์</persName> ยอมรับว่า อาจมีการใช้พนักงานน้อยลง แต่เราก็ต้องดูแลพนักงานเหล่านั้น เช่น หากมีการเลิกจ้างก็ต้องให้เงินก้อนหนึ่ง หรือจัดสวัสดิการชดเชยให้ อย่างไรก็ตาม สิ่งแรกที่ต้องทำต่อจากนี้คือ การทำความเข้าใจกับประชาชนและพนักงาน ขสมก. ที่มีต่อโครงการฯ ดังกล่าว</p></body>
</news>
