<teiHeader>
<fileDesc>
<titleStmt>
  <title>ระดมกำลังตำรวจชุดปราบฝูงจลาจล 200 นาย ดูแลนับคะแนนการเลือกตั้งนายกเทศมนตรีนครเชียงใหม่  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040143&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ระดมกำลังตำรวจชุดปราบฝูงจลาจล 200 นาย ดูแลนับคะแนนการเลือกตั้งนายกเทศมนตรีนครเชียงใหม่</headline>
<lead></lead>
<neck></neck>
<body><p>ตำรวจภูธรจังหวัดเชียงใหม่ ระดมกำลังเจ้าหน้าที่ตำรวจชุดปราบฝูงจลาจล 200 นาย ดูแลความสงบเรียบร้อยการนับคะแนนการเลือกตั้งนายกเทศมนตรีนครเชียงใหม่ เนื่องจากการแข่งขันรุนแรง <persName>นายประพันธ์ นัยโกวิท</persName> กรรมการการเลือกตั้ง กล่าวแสดงความพึงพอใจการดำเนินการเลือกตั้งนายกเทศมนตรีนครเชียงใหม่ โดยพบว่าการทำงานเป็นไปด้วยความเรียบร้อย ไม่มีปัญหาใดๆ ขณะที่หีบบัตรเลือกตั้งทั้ง 175 หน่วยได้มาถึงจุดนับคะแนนรวม โรงพลศึกษา 3 สนามกีฬาเทศบาลนครเชียงใหม่เรียบร้อยแล้ว หลังจากนั้นเป็นขั้นตอนของการแยกบัตรลงคะแนน และเริ่มนับคะแนนตั้งแต่เวลา 19.00 น. โดยใช้กำลังทหารกว่า 350 นาย พร้อมเตรียมกำลังเจ้าหน้าที่ตำรวจชุดปราบฝูงจลาจล 200 นาย เพื่อดูแลความสงบเรียบร้อย เนื่องจากการเลือกตั้งครั้งนี้มีผู้สมัคร 10 คน มีการแข่งขันรุนแรงกว่าทุกครั้ง เกรงจะเกิดการกระทบกระทั่งกันระหว่างผู้สนับสนุน ขณะที่ <persName>นายเคน สันติธรรม</persName> ปลัดเทศบาลนครเชียงใหม่ ในฐานะผู้อำนวยการการเลือกตั้งนายกเทศมนตรีนครเชียงใหม่กล่าวว่า การเลือกตั้งครั้งนี้คาดว่าจะมีผู้มาใช้สิทธิ์เลือกตั้งร้อยละ 60 ตามที่คาดหมาย ขณะเดียวกันได้จัดเตรียมไฟฟ้าสำรอง กรณีเกิดกระแสไฟฟ้าขัดข้อง จึงมั่นใจได้ว่าการนับคะแนนจะไม่มีปัญหา และคาดว่าจะทราบผลอย่างไม่เป็นทางการในเวลา 24.00 น.</p></body>
</news>
