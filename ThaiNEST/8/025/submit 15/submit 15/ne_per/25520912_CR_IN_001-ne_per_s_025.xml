<teiHeader>
<fileDesc>
<titleStmt>
  <title>นครบาลเล็งขอข้อมูลปป.ช.2ตำรวจค้นข้อมูล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 18:36:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189434  </bibl>
</sourceDesc>
</fileDesc>
</teiHeader>
<news>
<headline>นครบาลเล็งขอข้อมูลปป.ช.2ตำรวจค้นข้อมูล</headline>
<lead>ผู้บัญชาการตำรวจนครบาล 7 เตรียมส่งเจ้าหน้าที่ขอข้อมูล กรรมการ ป.ป.ช. หาตัว พ.ต.ท. และ พ.ต.อ. ที่เข้าค้นหาที่อยู่ของ กรรมการ ป.ป.ช. วันจันทร์นี้</lead>
<neck></neck>
<body><p>ผู้สื่อข่าวรายงานว่า <persName>พล.ต.ต.ไพศาล เชื้อรอด</persName> ผู้บังคับการตำรวจนครบาล 7 เปิดเผยว่า <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล ได้เรียกประชุมคลี่คลายคดีเย็นวันนี้ โดยยังไม่มีเบาะแสอะไรเพิ่มมากนัก นอกจากข้อมูล จากสื่อมวลชนที่มีการเปิดเผยว่า มีเจ้าหน้าที่ตำรวจ ยศ พ.ต.ท. และ พ.ต.อ. เข้าไปค้นหาที่อยู่ คณะกรรมการ ป.ป.ช. ในวันที่ 7 กับ 8 ก.ย. ซึ่งขณะนี้ เจ้าหน้าที่ตำรวจ กำลังสืบหาว่าตำรวจทั้ง 2 นาย เป็นใคร ชื่ออะไร เพื่อติดตามเรียกมา สอบปากคำ แต่ตำรวจที่ทำคดียังไม่ได้ประสานขอข้อมูลกับ ป.ป.ช. เนื่องจากติดวันหยุดราชการ คาดว่า วันจันทร์ที่ 14 ก.ย.นี้ จะประสานขอข้อมูล ชื่อและตำแหน่ง ของตำรวจทั้ง 2 นาย เพื่อติดตามตัวมาสอบปากคำ ว่าเข้าไปสืบค้นหาข้อมูลที่อยู่ ของ คณะกรรมการ ป.ป.ช. ทำไม หรือมีเหตุจำเป็นอะไร อย่างไรก็ตาม มีรายงานว่า การตรวจสอบการเข้าค้นข้อมูล ของนายตำรวจที่เป็นข่าวไปแล้วนั้น พบว่า มีกรรมการ ป.ป.ช. 2 ท่าน ที่ไม่ถูกตรวจสอบข้อมูล คือ <persName>น.ส.สมลักษณ์ จัดกระบวนพล</persName> และ <persName>นายวิชา มหาคุณ</persName></p></body>
</news>
