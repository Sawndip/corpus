<teiHeader>
<fileDesc>
<titleStmt>
  <title>ประธาน ส.ส. พรรคเพื่อไทย ดีใจที่ "พล.อ. ชวลิต "ตัดสินใจร่วมงานกับพรรค  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030037&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธาน ส.ส. พรรคเพื่อไทย ดีใจที่ "<persName>พล.อ. ชวลิต</persName> "ตัดสินใจร่วมงานกับพรรค</headline>
<lead></lead>
<neck></neck>
<body><p>ประธาน ส.ส. พรรคเพื่อไทย ดีใจที่ <persName>พล.อ. ชวลิต ยงใจยุทธ</persName> ตัดสินใจร่วมงานกับพรรคเพื่อไทย เพราะถือเป็นบุคคลที่มีความรู้ความสามารถทางด้านการเมือง <persName>ร.ต.อ.เฉลิม อยู่บำรุง</persName> ประธานส.ส.พรรคเพื่อไทย กล่าวถึงกรณีที่<persName>พล.อ.ชวลิต ยงใจยุทธ</persName> อดีตนายกรัฐมนตรี สมัครเป็นสมาชิกพรรคเพื่อไทย ว่า ตนเองดีใจที่<persName>พล.อ.ชวลิต</persName> มาร่วมทำงานด้านการเมืองกับพรรคเพื่อไทย เพราะเคยทำงานร่วมกันมาแล้วหลายครั้ง ทั้งนี้ยอมรับ <persName>พล.อ. ชวลิต</persName> เป็นคนที่มีประสบการณ์ทางการเมืองในหลายตำแหน่งทั้งผู้บัญชาการทหารสูงสุดและเคยเป็นนายกรัฐมนตรี พร้อมมั่นใจว่าการเข้ามาของ<persName>พล.อ.ชวลิต</persName> จะทำให้พรรคเพื่อไทยมีความแข็งแกร่งมากขึ้น แต่ยังเร็วเกินไปที่จะพูดว่าได้เปรียบทางการเมือง อย่างไรก็ตามส่วนตัวยังไม่ได้พูดคุยกับ<persName>พล.อ.ชวลิต</persName> แต่ก็มีการติดต่อกันตลอดเวลา ประธานส.ส.พรรคเพื่อไทย ยังกล่าวถึงการแก้ไขรัฐธรรมนูญ ว่า เป็นเรื่องของรัฐบาล แต่ส่วนตัวไม่สนใจการแก้ไขรัฐธรรมนูญ เพราะไม่เห็นด้วยกับรัฐธรรมนูญฉบับปี 2550 รวมถึงการทำประชามติ เพราะไม่เกิดผล แต่อยากเสนอให้นำรัฐธรรมนูญฉบับปี 2540 มาใช้เพราะถือว่าเป็นรัฐธรรมนูญที่มาจากประชาชน </p></body>
</news>
