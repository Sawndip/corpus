<teiHeader>
<fileDesc>
<titleStmt>
  <title>หัวหน้าพรรคเพื่อแผ่นดิน ไม่ติดใจเวลาแก้ รธน.เพราะรัฐบาลต้องใช้เวลา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300184&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>หัวหน้าพรรคเพื่อแผ่นดิน ไม่ติดใจเวลาแก้ รธน.เพราะรัฐบาลต้องใช้เวลา</headline>
<lead></lead>
<neck></neck>
<body><p>หัวหน้าพรรคเพื่อแผ่นดิน ไม่ติดใจระยะเวลาในการแก้ไขรัฐธรรมนูญ เพราะรัฐบาลต้องใช้เวลาในการแก้ไขปัญหาให้กับประเทศ <persName>นายชาญชัย ชัยรุ่งเรือง</persName> รัฐมนตรีว่าการกระทรวงอุตสาหกรรม ในฐานะหัวหน้าพรรคเพื่อแผ่นดิน กล่าวถึงการแก้ไขรัฐธรรมนูญว่า จะต้องได้รับการเห็นชอบจากทุกฝ่าย เนื่องจากสังคมยังมีความเห็นที่แตกต่างกัน และมีผลกระทบต่อชาติและประชาชน ส่วนตัวเห็นว่าควรแก้ไขใน 3 ประเด็นคือ การแบ่งเขตการเลือกตั้ง การยุบพรรคการเมือง ที่ควรรับโทษรายบุคคล และมาตรา 190 ส่วนระยะเวลา 9 เดือน ในการทำประชามติรัฐธรรมนูญ พรรคเพื่อแผ่นดินไม่ติดใจ เนื่องจากรัฐบาลมีหน้าที่แก้ไขปัญหาให้กับชาติและประชาชน และไม่เป็นปัญหาในการบริหารประเทศ แม้ว่าจะยังต้องบริหารงานภายใต้มาตรา 190 เนื่องจากรัฐบาลได้ดำเนินตามกระบวนการของสภาทุกประการอยู่แล้ว อย่างไรก็ตามควรดำเนินการโดยไม่แบ่งว่าฝ่ายค้าน หรือรัฐบาล รวมถึงทำประชามติฟังเสียงประชาชนซึ่งเป็นเจ้าของประเทศ </p></body>
</news>
