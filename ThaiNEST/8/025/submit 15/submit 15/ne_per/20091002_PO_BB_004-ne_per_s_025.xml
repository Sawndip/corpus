<teiHeader>
<fileDesc>
<titleStmt>
  <title>พบเจ้าหน้าที่กกต.มั่วข้อมูลองค์กรสรรหาส.ว.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/02/news_29571471.php?news_id=29571471  </bibl>
</sourceDesc>
</fileDesc>
</teiHeader>
<news>
<headline>พบเจ้าหน้าที่กกต.มั่วข้อมูลองค์กรสรรหาส.ว.</headline>
<lead></lead>
<neck></neck>
<body><p>จากกรณีที่คณะกรรมการการเลือกตั้ง (กกต.) มีมติเสียงข้างมากรับรองผลการสรรหาสมาชิกวุฒิสภา (ส.ว.) ในสัดส่วนภาควิชาชีพ แต่มีปัญหาเรื่องความถูกต้องในชั้นการพิจารณา โดยมีรายงานว่า <persName>พล.อ.อ.วีรวิท คงศักดิ์</persName> ผู้ได้รับการสรรหา ซึ่งเสนอชื่อโดย “มูลนิธิคลังสมอง วปอ.เพื่อสังคม” ปรากฏว่าในการประชุมเพื่อพิจารณารับรองนั้น เจ้าหน้าที่ของ กกต. ได้รายงานว่า มีข้อมูลว่า “มูลนิธิคลังสมอง วปอ.เพื่อสังคม” เคยเสนอชื่อผู้เข้ารับการสรรหาเป็น ส.ว. ในครั้งแรกไปแล้ว โดยลงบัญชีในภาคส่วนองค์กรด้านวิชาการ ทำให้ กกต.เสียงข้างน้อยมีความเห็นว่าไม่น่าจะได้ เพราะอาจจะขัดต่อ พ.ร.บ.ประกอบรัฐธรรมนูญว่าด้วยการเลือกตั้ง ส.ส. และการได้มาซึ่ง ส.ว. มาตรา 127 วรรคสอง</p>
<p>อย่างไรก็ตาม หลังลงมติไปแล้วมาทราบภายหลังว่า เป็นการลงมติผิดไป เนื่องจากเจ้าหน้าที่เสนอข้อมูลที่ไม่ถูกต้อง แต่เมื่อมีการลงมติไปแล้วทำให้ กกต. ต้องหารืออีกครั้งถึงปัญหาดังกล่าว และขอให้ตรวจสอบซ้ำอีกครั้ง แต่กลับพบว่าเจ้าหน้าที่ได้ยอมรับต่อที่ประชุมหลังจากตรวจสอบใหม่แล้วว่า เกิดความผิดพลาดในการให้ข้อมูลกับ กกต.
เพราะองค์กรที่เสนอชื่อในภาควิชาการในการสรรหาครั้งแรกนั้นเป็น “สมาคม วปอ.” ไม่ใช่ “มูลนิธิ คลังสมอง วปอ. เพื่อสังคม” ตามที่รายงานแต่อย่างใด จึงเป็นเหตุให้ กกต. ได้ข้อมูลคลาดเคลื่อนและลงมติไม่เป็นเอกฉันท์ โดยเจ้าหน้าที่ได้ยอมรับกับที่ประชุม กกต.ว่าข้อมูลผิดพลาด โดยมูลนิธิคลังสมอง วปอ.เพื่อสังคม ยังไม่เคยส่งคนมาสมัคร แต่เพราะเป็นเสียงข้างน้อยทำให้ไม่เกิดผลกระทบ กกต.จึงเห็นว่าจะไม่มีการทบทวนมติ</p>
<p><persName>นางสดศรี สัตยธรรม</persName> กกต. ด้านกิจการพรรคการเมือง ยอมรับว่าได้รับข้อมูลดังกล่าว จึงเป็นเหตุให้ลงมติในส่วนของเสียงข้างน้อย ทั้งนี้ที่ผ่านมา หาก กกต.มีมติหรือดุลยพินิจอะไร หากมีผู้ไม่เห็นด้วยก็สามารถไปร้องต่อศาลได้ ซึ่งขณะนี้มีคดีค้างอยู่ในศาลเป็นจำนวนมาก</p>
<p>ด้าน<persName>นายอภิชาต สุขัคคานนท์</persName> ประธาน กกต. กล่าวว่า ในการลงมติเห็นชอบของ กกต.นั้น เสียงส่วนมากเห็นว่า กกต.ไม่มีสิทธิที่จะไม่ประกาศรับรองผล หรือสามารถที่จะยับยั้งผลการสรรหาได้ กกต. จึงจำเป็นต้องมีมติประกาศรับรองออกไป
</p></body>
</news>
