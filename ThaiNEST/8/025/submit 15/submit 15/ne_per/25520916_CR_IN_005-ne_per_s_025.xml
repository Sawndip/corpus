<teiHeader>
<fileDesc>
<titleStmt>
  <title>ตร.ชลฯยังไม่เชือดร้านดัดฟัน-รอผลแพทย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 09:45:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189942  </bibl>
</sourceDesc>
</fileDesc>
</teiHeader>
<news>
<headline>ตร.ชลฯยังไม่เชือดร้านดัดฟัน-รอผลแพทย์</headline>
<lead>ตำรวจชลบุรี เผย ยังไม่สามารถดำเนินคดี ร้านดัดฟันได้ รอผลแพทย์ชันสูตรยืนยัน หลัง สาว 14 ดัดฟันแล้ว เสียชีวิตปริศนา</lead>
<neck></neck>
<body><p><persName>พ.ต.อ.สมนึก จันทร์เกตุ</persName> ผกก.สภ.บางละมุง เปิดเผยความคืบหน้า กรณี <persName>ด.ญ.ศิริลักษณ์ ปิลอง</persName> หรือ <persName>น้องพลอย</persName> อายุ 14 ปี เสียชีวิตปริศนา ซึ่งญาติคาดว่า เกิดจากสาเหตุการติดเหล็กดัดฟันเถื่อนในตลาดนัดว่า ขณะนี้ เจ้าหน้าที่อยู่ระหว่างการสอบปากคำพยานและต้องรอผลการชันสูตรการเสียชีวิต จากแพทย์ก่อนว่า จะเกี่ยวกับการใส่เหล็กดัดฟัน หรือไม่ แต่ขณะนี้ ได้ส่งชุดสืบสวน ออกสำรวจร้านติดเหล็กดัดไฟ ตามตลาดนัด และในพื้นที่ ก็พบว่า มีร้านดังกล่าวจริง ซึ่งหากผลการแพทย์ออกมาระบุสาเหตุเกี่ยวข้องกับการใส่เหล็กดัดฟันจริง ก็จะนำตัวเจ้าของร้าน มาสอบสวนดำเนินคดี แต่จนถึงขณะนี้ ยังไม่สามารถ นำตัวเจ้าของร้านดังกล่าวมาสอบสวน หรือ ดำเนินคดีใด ๆได้ ต้องรอหลักฐานยืนยันแน่ชัดก่อน ซึ่งที่ผ่านมาในพื้นที่ อ.บางละมุง ก็พบเห็นวัยรุ่น นิยมใส่เหล็กดัดฟันจำนวนมาก แต่ก็ยังไม่พบผู้เสียชีวิต</p>
<p> อย่างไรก็ตาม ทางด้าน <persName>พ.ต.อ.สรายุทธ สงวนโภคัย</persName> ผกก.สภ.พัทยา ซึ่งเป็นพื้นที่เกิดเหตุ กล่าว่า เช้าวันนี้จะส่งชุดสายตรวจไปสำรวจตรวจสอบร้านใส่เหล็กดัดฟัน เพื่อรวบรวมข้อมูลไว้ก่อน หากผลชันสูตรศพออกมาเป็นเช่นไร ก็จะสามารถเรียกเจ้าของร้าน มาสอบสวนดำเนินคดีได้ทันที</p></body>
</news>
