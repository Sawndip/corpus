<teiHeader>
<fileDesc>
<titleStmt>
  <title>แท๊กซี่เก็บเงินแสนส่งตร. ตามหาเจ้าของชาวอิหร่าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-13 18:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20069  </bibl>
</sourceDesc>
</fileDesc>
</teiHeader>
<news>
<headline>แท๊กซี่เก็บเงินแสนส่งตร. ตามหาเจ้าของชาวอิหร่าน</headline>
<lead></lead>
<neck></neck>
<body><p>วันนี้(13ก.ย.) ที่กองบังคับการตำรวจท่องเที่ยว <persName>พล.ต.ต.อดิศร์ งามจิตสุขศรี</persName> ผบก.ทท. เปิดเผยว่า ได้รับประสานงานจากสถานีวิทยุพิทักษ์สันติราษฎร์ (สวพ.FM 91) ว่า กรณี <persName>นายมนูญ ไชยเสน</persName> อายุ 37 ปี ผู้ขับขี่รถรับจ้างสาธารณะ (แท็กซี่) น้ำใจงาม สีฟ้า-แดง ทะเบียน ทพ 3585 กรุงเทพ นำกระเป๋าสตางค์ พร้อมเงินสด จำนวน 4,380 ดอลลาร์ (ประมาณ 149,000 บาท)ที่นักท่องเที่ยว ชาวอิหร่าน ทำหล่นบนรถ เมื่อช่วงบ่าย วันที่ 11 ก.ย.ที่ผ่านมา จึงนำไปฝากไว้ที่ สวพ.FM91 กระทั่งปัจจุบัน ยังไม่สามารถติดตามหาเจ้าของกระเป๋าได้นั้น  จากการตรวจสอบเบื้องต้น กับทางเจ้าหน้าที่ตำรวจท่องเที่ยว โครงการ Tourist Police 1155 Your First Friend หรือ “เพื่อนคนแรก” ตลอดระยะเวลา 3 วันที่ผ่านมา ยังไม่พบว่านักท่องเที่ยว ชาวอิหร่าน เข้าร้องทุกข์ขอความช่วยเหลือกับทางกองบังคับการตำรวจท่องเที่ยว จึงได้สั่งกำชับ เจ้าหน้าที่ตำรวจท่องเที่ยวทุกหน่วย ทั้งในพื้นที่กรุงเทพฯ และจังหวัดที่เป็นสถานที่ท่องเที่ยว ที่กลุ่มนักท่องเที่ยวชาวอิหร่านนิยมเดินทางไปท่องเที่ยว พักผ่อน ให้เร่งดำเนินการสังเกต ติดตาม นักท่องเที่ยวกลุ่มนี้เป็นพิเศษเพื่อประชาสัมพันธ์ให้นักท่องเที่ยวทราบข่าวดังกล่าว.</p></body>
</news>
