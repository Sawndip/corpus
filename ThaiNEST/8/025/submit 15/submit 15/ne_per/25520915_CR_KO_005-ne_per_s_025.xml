<teiHeader>
<fileDesc>
<titleStmt>
  <title>"ธาวิน"หวิดดับรถประสานงาขณะไปถ่ายละคร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090915/28631/%e0%b8%98%e0%b8%b2%e0%b8%a7%e0%b8%b4%e0%b8%99%e0%b8%ab%e0%b8%a7%e0%b8%b4%e0%b8%94%e0%b8%94%e0%b8%b1%e0%b8%9a%e0%b8%a3%e0%b8%96%e0%b8%9b%e0%b8%a3%e0%b8%b0%e0%b8%aa%e0%b8%b2%e0%b8%99%e0%b8%87%e0%b8%b2%e0%b8%82%e0%b8%93%e0%b8%b0%e0%b9%84%e0%b8%9b%e0%b8%96%e0%b9%88%e0%b8%b2%e0%b8%a2%e0%b8%a5%e0%b8%b0%e0%b8%84%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>"<persName>ธาวิน</persName>"หวิดดับรถประสานงาขณะไปถ่ายละคร</headline>
<lead>"<persName>ธาวิน</persName>" พระเอกชื่อดังจากละครทีวี 7 สี เรื่อรุกฆาต เกือบชะตาถึงฆาต หลังคนขับรถยนต์ส่วนตัวประสานงานชนกับกระบะระหว่างเดินทางมาถ่ายทำละครที่ตลาดบางหลวง แต่โชคดีพระเอกปลอดภัย ส่วนคู่กรณีเป็นทหารสาหัสทั้งคู่</lead>
<neck></neck>
<body><p> เมื่อเวลา 00.30 น.วันนี้(14 กย.) <persName>พ.ต.ท.ขวัญเมือง ทองวิจารณ์</persName> พนักงานสอบสวน สภ.บางเลน จ.นครปฐม รับแจ้งมีอุบัติเหตุรถยนต์ชนกันบนถนนสุชาติพัฒนา สายบางเลน-บางหลวง หมู่ 1 ต.ไทรงาม อ.บางเลน จ.นครปฐม จึงรุดไปตรวจสอบที่เกิดเหตุพร้อมด้วย <persName>พ.ต.อ.สมเกียรติ วัฒนพรมงคล</persName> ผกก.<persName>พ.ต.ท.กิตติวรชัย พิริยะจิตตะ</persName> รอง ผกก.สส.<persName>พ.ต.ท.วรพล ยิ่งเจริญ</persName> รอง ผกก.ป.กำลังเจ้าหน้าที่ตำรวจจำนวนหนึ่งพร้อมด้วยหน่วยกู้ภัยท่าจีน
 ในที่เกิดเหตุเจ้าหน้าที่พบรถยนต์เก๋งฮอนด้า รุ่นแอคคอร์ด สีเทาดำ หมายเลขทะเบียน ชฮ-5734 กรุงเทพมหานคร สภาพด้านหน้าซ้ายมีรอยพังยุบไฟหน้าแตก ถุงลมนิรภัยทำงานทั้งสองด้านจอดตรงบริเวณเลนถนนแถบขวา ส่วนรถคู่กรณีเป็นรถยนต์ยี่ห้อนิสสัน รุ่นเอ็นวี ทะเบียน ถช-1277 กรุงเทพมหานคร สภาพด้านหน้ารถพังยับชนอัดติดกันทั้งคันจอดอยู่ฝั่งเดียวกัน
</p>
<p> จากการตรวจสอบเบื้องต้นมีผู้ได้รับบาดเจ็บ 2 ราย เจ้าหน้าที่หน่วยกู้ภัยได้ช่วยกันนำส่ง รพ.บางเลน ทราบชื่อต่อมาคือ <persName>สิบเอกจินดา เกตุมณี</persName> อายุ 29 ปี เจ้าหน้าที่ชุดฝึกและฟื้นฟู สังกัดกองทัพบก <persName>นายศรายุทธ สิงหะ</persName> อายุ 28 ปี อยู่บ้านเลขที่ 1 หมู่ 3 ต.บางเลน อาการสาหัส โดยทาง รพ.บางเลน ได้ส่งตัวไปรักษาต่อที่ รพ.ศูนย์นครปฐม
 <persName>นายปราโมทย์ ศรีคันธร</persName> อายุ 39 ปี อยู่บ้านเลขที่ 39 หมู่ 7 ต.อากาศ อ.อากาศอำนวย จ.สกลนคร ให้การว่าตนเป็นคนขับรถฮอนด้าแอคคอรท์ โดยมี<persName>นายธาวิน เยาวพลกุล</persName> พระเอกละครทีวิช่อง 7 เรื่อง”รุกฆาต” นั่งคู่มาด้านหน้าขณะจะเดินทางไปถ่ายละครที่กองถ่ายทำอยู่ที่ตลาดบางหลวง ซึ่งอยู่ห่างจากจุดเกิดเหตุประมาณ 6 กม.มาถึงจุดเกิดเหตุได้มีรถยนต์กระบะนิสสัน เอ็นวี คันดังกล่าว วิ่งกินเลนถนนเข้ามา ตนเลยหักหลบออกทางขวาแต่ไม่พ้นชนเข้าอย่างจัง ส่วน<persName>นายธาวิน</persName> ไม่ได้รับบาดเจ็บแต่อย่างใด ซึ่งหลังเกิดเหตุได้รีบเดินทางไปกองถ่าย
</p>
<p>สำหรับ เส้นทางดังกล่าวต้องยอมรับว่ามืดมากไม่มีไฟฟ้าส่องสว่าง และเป็นถนนสองเลนแคบๆ อีกทั้งยังเป็นหลุมเป็นบ่อตลอดเส้นทางจึงทำให้เกิดอุบัติเหตุขึ้นได้
 ต่อมาผู้สื่อข่าวได้เดินทางไปยังตลาดบางหลวง ซึ่งเป็นสถานที่ถ่ายทำละครเรื่องรุกฆาต เพื่อขอสัมภาษณ์ <persName>นายธาวิน</persName> แต่ไม่พบตัวทราบจากคนในกองถ่ายว่า <persName>นายธาวิน</persName> เดินทางกลับไปพักผ่อนแล้ว
</p></body>
</news>
