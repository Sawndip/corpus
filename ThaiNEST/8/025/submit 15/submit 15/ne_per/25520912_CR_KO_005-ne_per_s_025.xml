<teiHeader>
<fileDesc>
<titleStmt>
  <title>บุกจับ"พ่อเล้า-มาม่าซัง"ค้ากามสาวลาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28192/%e0%b8%9a%e0%b8%b8%e0%b8%81%e0%b8%88%e0%b8%b1%e0%b8%9a%e0%b8%9e%e0%b9%88%e0%b8%ad%e0%b9%80%e0%b8%a5%e0%b9%89%e0%b8%b2%e0%b8%a1%e0%b8%b2%e0%b8%a1%e0%b9%88%e0%b8%b2%e0%b8%8b%e0%b8%b1%e0%b8%87%e0%b8%84%e0%b9%89%e0%b8%b2%e0%b8%81%e0%b8%b2%e0%b8%a1%e0%b8%aa%e0%b8%b2%e0%b8%a7%e0%b8%a5%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>บุกจับ"พ่อเล้า-มาม่าซัง"ค้ากามสาวลาว</headline>
<lead>ปคม.บุกจับพ่อเล้า-มาม่าซัง เปิดนวดแผนไทยบังหน้าแฝงค้ากาม กลางเมืองเพชรบุรี พบสาวลาวขายบริการกว่า 10 คน อายุต่ำกว่า 18 ปี 4 คน เจ้าของยอมรับเด็กยินดีขายตัว</lead>
<neck></neck>
<body><p>ที่กองบังคับการปราบปรามการกระทำความผิดเกี่ยวกับการค้ามนุษย์(บก.ปคม.) เวลา 10.00 น.<persName>พ.ต.อ.สุวิชญ์พล อิ่มใจรัชต์</persName> รอง ผบก.ปคม. <persName>พ.ต.อ.วรพงษ์ ทองไพบูลย์</persName> ผู้กำกับการ 2 ผกก.2 บก.ปคม. และ <persName>พ.ต.อ.ทินกร มั่งคั่ง</persName> ผกก.5 บก.ปคม. ร่วมแถลงการจับกุม <persName>นายราชัน ศรีไพรงาม</persName> อายุ 47 ปี <persName>น.ส.อรวรรณ เพ็ญราชา</persName> อายุ 46 ปี <persName>นางขันคำ วันนะหล้า</persName> ผู้ต้องหาบังคับค้าประเวณีและค้ามนุษย์ พร้อมของกลางสมุดบัญชีธนาคาร 4 เล่ม ถุงยางอนามัย 55 ชิ้น เงิดสด 3,000 บาท บัตรราชันนวดแผนไทย (ตั๋วแลกเงิน) และของกลางอีกหลายรายการ โดยสามารถจับกุมได้ที่ร้านนารีหัตเวช เลขที่ 3 ถนนสุรพันธ์ ซอย 1 หมู่ 5 ต.บ้านหม้อ อ.เมือง จ.เพชรบุรี เมื่อเวลา 21.35 น.วานนี้ (11 ก.ย.)
</p>
<p><persName> พ.ต.อ.สุวิชญ์พล</persName> กล่าวว่า การจับกุมครั้งนี้สืบเนื่องจากเจ้าหน้าที่ได้รับการร้องเรียนว่าสถานที่ดังกล่าวมีการนำหญิงต่างด้าวชาวลาว อายุต่ำกว่า 18 ปี มาค้าประเวณี จึงนำหมายค้นศาลจังหวัดเพชรบุรี ที่ 793/2552 ลงวันที่ 11 กันยายน 2552 เข้าตรวจค้นสถานที่ดังกล่าว พบหญิงขายบริการนั่งรอรับแขกอยู่บริเวณห้องกลาง โดยมี<persName>นายราชัน</persName>และ<persName>นางขันคำ</persName> กำลังนำบัตรคิวไปมอบให้หญิงสาวที่นั่งอยู่ ส่วน <persName>น.ส.อรรวรรณ</persName> กำลังแนะนำแขกที่เข้ามาใช้บริการ ขณะเจ้าหน้าที่เข้าตรวจสอบก็เกิดเหตุชุลมุน กลุ่มชายที่เข้ามาใช้บริการพากันวิ่งหนีคนละทิศละ
</p>
<p>“จากนั้นเจ้าหน้าที่จึงได้แสดงตัวขอตรวจค้นภายในสถานบริการดังกล่าวก็พบว่ามีการแบ่งเป็นห้องย่อยๆ 10 ห้อง แต่ละห้องจะมีเตียงนอนสำหรับใช้ขายบริการทางเพศ และพบหญิงสาวซึ่งทำงานขายบริการภายในร้าน 12 คน เป็นหญิงต่างด้าวชาวลาว 11 คน และหญิงไทย 1 คน จากการตรวจสอบพบว่ามีอายุต่ำกว่า 18 ปี 4 คน หลังจากนั้นเจ้าหน้าที่จึงคุมตัวทั้ง 3 คน มาทำการสอบปากคำที่ บก.ปคม.”  <persName>พ.ต.อ.สุวิชญ์พล</persName> กล่าว   <persName> พ.ต.อ.สุวิชญ์พล</persName> กล่าวว่า จากการสอบสวนผู้ต้องหาทั้ง 3 คนให้การรับสารภาพโดยอ้างว่าเด็กสาวทั้งหมดยินยอมมาทำงานกับตนเอง ซึ่งไม่ได้มีการบังคับหรือชักจูงมาแต่อย่างใด เนื่องจากจะมีการบอกกันปากต่อปาก และจะมีคนพาเด็กสาวมาทำงานที่ร้าน ตนเปิดร้านดังกล่าวมาแล้ว 5 เดือน และจะคิดค่าบริการชั่วคราว 500 บาท หากค้างคืน 1,000 บาท โดยแบ่งให้เด็กสาวคิดเป็น 70/30 เด็กจะได้ 30 ตนได้ 70
<persName>พ.ต.อ.สุวิชญ์พล</persName> กล่าวว่า จากการสอบสวนผู้ต้องหาทั้ง 3 คนให้การรับสารภาพโดยอ้างว่าเด็กสาวทั้งหมดยินยอมมาทำงานกับตนเอง ซึ่งไม่ได้มีการบังคับหรือชักจูงมาแต่อย่างใด เนื่องจากจะมีการบอกกันปากต่อปาก และจะมีคนพาเด็กสาวมาทำงานที่ร้าน ตนเปิดร้านดังกล่าวมาแล้ว 5 เดือน และจะคิดค่าบริการชั่วคราว 500 บาท หากค้างคืน 1,000 บาท โดยแบ่งให้เด็กสาวคิดเป็น 70/30 เด็กจะได้ 30 ตนได้ 70
</p>
<p> ด้านหญิงขายบริการให้การรับสารภาพว่าทำงานขายบริการทางเพศอยู่ในสถานที่ดังกล่าวจริง โดย<persName>นายราชัน</persName> ทำหน้าที่เป็นพ่อเล้า รับเงินจากแขก <persName>นางขันคำ</persName> ทำหน้าที่แจกคูปองเป็นหลักฐานเบิกค่าตัวของหญิงที่ขายบริการ ส่วน <persName>นางอรวรรณ</persName> ทำหน้าที่เป็นคนเชียร์แขก    เบื้องต้นแจ้งเจ้าหน้าที่ได้แจ้งข้อหาร่วมเป็นธุระจัดหา ล่อไป หรือชักพาไปเพื่อการอนาจาร ซึ่งหญิง และบุคคล อายุไม่เกิน 15 ปี แต่ยังไม่เกิน18 ปี แม้ผู้นั้นจะยินยอมหรือไม่ก็ตาม ร่วมกันเป็นธุระจัดหาเพื่อให้บุคคลนั้นกระทำการค้าประเวณี และร่วมกันค้ามนุษย์ และแจ้งหาข้อเพิ่มเติมกับ <persName>นายราชัน</persName> ว่าให้ที่พักอาศัยบุคคลต่างด้าวเพื่อพ้นการจับกุม และรับบุคคลต่างด้าวเข้าทำงานโดยไม่ได้รับอนุญาต ก่อนส่งตัวดำเนินคดีตามกฎหมายต่อไป
</p></body>
</news>
