<teiHeader>
<fileDesc>
<titleStmt>
  <title>อดีต รมช.สธ. เรียกร้องให้ สธ.รับผิดชอบโครงการไทยเข้มแข็งไม่โปร่งใส  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030058&tb=N255210&return=ok  </bibl>
</sourceDesc>
</fileDesc>
</teiHeader>
<news>
<headline>อดีต รมช.สธ. เรียกร้องให้ สธ.รับผิดชอบโครงการไทยเข้มแข็งไม่โปร่งใส</headline>
<lead></lead>
<neck></neck>
<body><p>อดีตรัฐมนตรีช่วยว่าการกระทรวงสาธารณสุข เรียกร้องให้กระทรวงสาธารณสุขรับผิดชอบโครงการไทยเข้มแข็งไม่โปร่งใส <persName>นายวิชาญ มีนชัยนันท์</persName> อดีตรัฐมนตรีช่วยว่าการกระทรวงสาธารณสุข กล่าวถึงปัญหาความไม่โปร่งใสการจัดซื้อครุภัณฑ์ในกระทรวงสาธารณสุข ในโครงการปฏิบัติการไทยเข้มแข็งว่า อยากเรียกร้องให้ชะลอโครงการทั้งหมดที่มีอยู่ 40 รายการ นอกเหนือจาก 6 รายการ ที่ได้ระงับไปแล้วก่อนหน้านี้ และตรวจสอบบุคคลที่อยู่เบื้องหลังโครงการดังกล่าวด้วย เพราะเชื่อว่าข้าราชการชั้นผู้ใหญ่ และสาธารณสุขจังหวัดไม่สามารถดำเนินการเรื่องนี้ได้ หากไม่มีนักการเมืองอยู่เบื้องหลัง <persName>นายวิชาญ</persName> กล่าวอีกว่า โครงการนี้ดำเนินการอย่างเร่งรีบ โดยอ้างว่ามีความจำเป็น เพราะไม่ฟังเสียงความต้องการจากภาคปฏิบัติ หากผลการตรวจสอบจากคณะกรรมการตรวจสอบข้อเท็จจริงที่รัฐมนตรีว่าการกระทรวงสาธารณสุขตั้งขึ้นมาไม่มีความโปร่งใสแล้ว รัฐมนตรีว่าการกระทรวงสาธารณสุข จะรับผิดชอบในโครงการนี้ได้อย่างไร </p></body>
</news>
