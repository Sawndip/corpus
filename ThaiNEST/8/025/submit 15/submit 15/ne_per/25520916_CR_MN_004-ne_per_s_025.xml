<teiHeader>
<fileDesc>
<titleStmt>
  <title>กระเทยดวงแตก! นั่งที่ป้ายรถเมล์ ถูกกระบะพุ่งใส่ดับอนาถ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-16 09:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107819  </bibl>
</sourceDesc>
</fileDesc>
</teiHeader>
<news>
<headline>กระเทยดวงแตก! นั่งที่ป้ายรถเมล์ ถูกกระบะพุ่งใส่ดับอนาถ</headline>
<lead>กะเทยวัยรุ่นแต่งตัวสวยออกจากบ้านกลางดึกไปหาเพื่อน แต่ขณะนั่งอยู่ที่ป้ายรถเมล์ปากซอยบูรพา 16 ก็ถูกกระบะพุ่งชนจนหน้าท้องฉีก-คอหัก ทนพิษบาดแผลไม่ไหวตายคาป้ายรถเมล์ ส่วนโชเฟอร์ตีนผีอาศัยช่วงชุลมุนเผ่นไปได้</lead>
<neck></neck>
<body><p> เมื่อเวลา 02.00 น.วันนี้ (16 ก.ย.) <persName>ร.ต.ท.มนเดช มาแนม</persName> พนักงานสอบสวน (สบ 1) สน.ลาดพร้าว ได้รับแจ้งมีอุบัติเหตุรถกระบะเฉี่ยวชนคนเสียชีวิตที่บริเวณป้ายรถประจำทาง ปากซอยศรีบูรพา 16 แขวงคลองจั่น เขตบางกะปิ จึงรุดไปตรวจสอบยังที่เกิดเหตุ พร้อมเจ้าหน้าที่มูลนิธิร่วมกตัญญู                ที่เกิดเหตุเจ้าหน้าที่พบรถกระบะยี่ห้อฟอร์ด เรนเจอร์ สีดำ หมายเลขทะเบียน ตษ-1422 กทม. พุ่งชนเข้าไปที่บริเวณป้ายรถประจำทางดังกล่าว จากการตรวจสอบบริเวณใต้เก้าอี้ป้ายรถประจำทาง พบ<persName>นายศุภณัฐ แย้มสมจิตร</persName> อายุ 19 ปี สาวประเภทสอง นอนหายใจรวยรินอยู่ในสภาพสวมเสื้อสายเดี่ยว นุ่งกางเกงขาสั้นลายดอก และถูกไฟป้ายโฆษณาทับร่างอยู่จนมีบาดแผลฉีกขาดที่หน้าท้อง สีข้างฉีก คอหัก เจ้าหน้าที่ต้องช่วยกันนำร่างออกมา แต่เจ้าตัวทนพิษบาดแผลไม่ไหวจนเสียชีวิตในเวลาต่อมา ส่วนคนขับรถคันก่อเหตุอาศัยช่วงชุลมุนหลบหนีไปได้</p>
<p>จากการสอบปากคำ<persName>นางวิลัย แย้มสมจิตร</persName> อายุ 52 ปี อยู่บ้านเลขที่ 1/777 ซอยรามคำแหง 190/2 แขวงและเขตมีนบุรี ซึ่งเป็นแม่ผู้ตายให้การทั้งน้ำตาว่า น<persName>ายศุภณัฐ</persName>เป็นลูกชายคนเล็ก แต่นิสัยชอบแต่งตัวเป็นผู้หญิง ทำงานหาเลี้ยงตนมาตลอด โดยก่อนเกิดเหตุประมาณ 22.00 น. ลูกบอกให้ตนออกมาส่งที่บริเวณหน้าปากซอย เพื่อจะไปนั่งคุยเล่นกับเพื่อนที่ริมบึงพังพวย บริเวณสี่แยกนิด้า                “ลูกชายเป็นคนตัญญู พูดจาไพเราะ เป็นที่รักของเพื่อนๆ เขามักจะพูดกับฉันเสมอว่าในกลุ่มบรรดาเพื่อนๆ กะเทย เขาเป็นคนที่หน้าตาดีที่สุด ก่อนที่จะออกจากบ้านเขาใส่ชุดสายเดี่ยว คาดเข็มขัดสีชมพู ฉันยังชมว่าสวยมาก พอมาเจอแบบนี้ก็รู้สึกเสียใจมาก ไม่คิดมาก่อนว่าลูกจะมาจบชีวิตแบบนี้ มันเกิดขึ้นเร็วเกินไป ยังไม่ทันได้สั่งเสีย” <persName>นางวิลัย</persName>กล่าวทั้งน้ำตา</p>
<p>เบื้องต้นเจ้าหน้าที่จะได้ติดตามตัวเจ้าของรถกระบะคันดังกล่าวมาสอบปากคำว่าใครเป็นผู้ขับขี่รถในช่วงเกิดเหตุ เพื่อนำตัวมาดำเนินคดีในข้อหาขับขี่รถยนต์โดยประมาทจนเป็นเหตุให้ผู้อื่นเสียชีวิต และทรัพย์สินของทางราชการเสียหายต่อไป</p></body>
</news>
