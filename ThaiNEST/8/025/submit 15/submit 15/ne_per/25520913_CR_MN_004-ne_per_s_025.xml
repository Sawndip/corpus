<teiHeader>
<fileDesc>
<titleStmt>
  <title>โจ๋ซ่า! ปาหินใส่รถเมล์ สาย 34 ใกล้แยกพญาไท โชคดีไม่มีคนเจ็บ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-13 07:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106270  </bibl>
</sourceDesc>
</fileDesc>
</teiHeader>
<news>
<headline>โจ๋ซ่า! ปาหินใส่รถเมล์ สาย 34 ใกล้แยกพญาไท โชคดีไม่มีคนเจ็บ</headline>
<lead>โจ๋เมืองกรุงเมาอาละวาด ขว้างปาหินใส่รถเมล์ ขสมก.สาย 34 ใกล้แยกพญาไท เสียหายกระจกแตก แต่ไม่มีผู้โดยสารบาดเจ็บ ส่วนคนร้ายวิ่งหนีเข้าไปในซอยใกล้เคียง คนขับโทร.แจ้งตำรวจตามจับแต่ไม่พบเบาะแส</lead>
<neck></neck>
<body><p>วันนี้ (13 ก.ย.) เมื่อเวลา 02.00 น. <persName>ร.ต.ท.นิติชัย หนองงอก</persName> พงส.(สบ1) สน.พญาไท รับแจ้งเหตุรถเมล์ถูกวัยรุ่นขวางหินใส่รถบริเวณใกล้แยกพญาไท ถนนพญาไท ตัดถนนราชปรารภ แขวงทุ่งพญาไท เขตราชเทวี กรุงเทพฯ จึงรุดไปตรวจสอบที่เกิดเหตุพบ <persName>นายปราโมทย์ แก้วธรรม</persName> อายุ 42 ปี บ้านเลขที่ 95/590 หมู่3 ตำบลคูคต จังหวัดปทุมธานี คนขับรถเมล์ มีสีหน้าตกใจยืนอยู่ข้างรถเมล์ ขสมก.สาย 34 สีแดงคาดครีม วิ่งรังสิต-หัวลำโพง หมายเลขทะเบียน 11-969 กทม. พร้อมชี้ให้ดูร่องรอยกระจกร้าวบริเวณที่นั่งผู้โดยสาร บานที่ 2 ฝั่งซ้าย หลังถูกวัยรุ่นขว้างหินและแท่งปูนซิเมนต์หนักประมาณ 5 กิโลกรัม ใส่รถ                สอบสวน<persName>นายปราโมทย์</persName>เผยว่า ตนขับรถออกจากอู่ย่านรังสิตเมื่อประมาณ 23.00 น.จนเมื่อเวลาประมาณ 01.00 น. กำลังวิ่งไปส่งผู้โดยสารประมาณ 25 คน ที่อนุสาวรีย์ชัยสมรภูมิ ระหว่างกำลังจะถึงแยกพญาไท พบชายวัยรุ่นอายุประมาณ 20 ปี สวมเสื้อยึดสีเหลือง กางเกงสามส่วนสีดำ ลักษณะเมาคล้ายคนดื่มสุรา เดินข้ามถนนผ่านหน้ารถตน ก่อนขึ้นไปบนฟุตปาธและกำลังเดินย้อนไปด้านหลังรถ ตนนึกว่าเป็นผู้โดยสารจึงจอดรถและเปิดประตูรถเมล์ให้ วัยรุ่นคนดังกล่าวตะโกนด่ามาว่า “มึงจอดทำไม” หลังจากนั้นวัยรุ่นคนดังกล่าวหยิบก้อนหินขว้างมาโดนกระจกหน้าต่างบานที่ 2 บริเวณที่นั่งผู้โดยสาร โชคดีนั่งดังกล่าวไม่มีคนนั่ง</p>
<p><persName>นายปราโมทย์</persName>เผยอีกว่า หลังจากนั้นคนร้ายขว้างหินก้อนที่ 2 มาโดนกระจกรถเมล์จุดเดิม จนร้าวทั้งบาน ก่อนวัยรุ่นคนเดิมหยิบแท่งปูนขนาดใหญ่ คาดว่าหนักประมาณ 5 กิโลกรัม ขว้างมาที่หน้าต่างเดิมทะลุผ่านเข้ามาเฉี่ยวด้านหลังตนไป ตนจึงหยุดรถ                ด้าน <persName>นางรัตนา แก้วธรรม</persName> อายุ 30 ปี กระเป๋ารถเมล์และภรรยาคนขับ เผยว่า ช่วงเกิดเหตุเห็นวัยรุ่นคนดังกล่าวขว้างก้อนหินและแท่งปูนใส่รถเมล์ ตนและผู้โดยสารตะโกนห้ามให้หยุดขว้าง หลังจากนั้นเห็นวัยรุ่นคนดังกล่าววิ่งย้อนไปด้านหลังรถไปรวมกลุ่มกับเพื่อนๆ ที่ยืนรออยู่ประมาณ 4-5 คน ก่อนวิ่งหนีหายเข้าไปในซอย เพชรบุรีซอย 5 ตนจึงโทรศัพท์แจ้งตำรวจ                <persName>ร.ต.ท.นิติชัย</persName> กล่าวว่า หลังรับแจ้งเหตุ ตำรวจสายตรวจและตำรวจฝ่ายสืบสวน สน.พญาไท ประมาณ 50 นาย ระดมกำลังปูพรมตรวจค้นในซอยที่กลุ่มวัยรุ่นวิ่งหลบหนีเข้าไป เบื้องต้นไม่พบกลุ่มวัยรุ่นต้องสงสัย อย่างไรก็ตาม เจ้าหน้าที่จะตรวจสอบแคมป์คนงานก่อสร้างบริเวณใกล้เคียง ส่วนสาเหตุคาดว่าน่าจะดื่มสุรา ก่อนเมาคึกคะนองได้ที่ก่อนขว้างหินโชว์เพื่อนๆ กลุ่มวัยรุ่น</p></body>
</news>
