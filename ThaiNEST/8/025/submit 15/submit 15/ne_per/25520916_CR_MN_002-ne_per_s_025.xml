<teiHeader>
<fileDesc>
<titleStmt>
  <title>จับได้อีก 4 ตัว “แก๊งโคลอมเบีย” เช่าเก๋งตระเวนงัดบ้านยกเค้า  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-16 22:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107719  </bibl>
</sourceDesc>
</fileDesc>
</teiHeader>
<news>
<headline>จับได้อีก 4 ตัว “แก๊งโคลอมเบีย” เช่าเก๋งตระเวนงัดบ้านยกเค้า</headline>
<lead>ตำรวจสืบสวนหัวหมาก ขยายผลหลังรวบแก๊งโคลอมเบียตระเวนงัดบ้านฉกทรัพย์ได้ 5 คนเมื่อปลายเดือนก่อน จนพบว่ายังมีอีกคนร้ายชาติเดียวกันอีกแก๊งที่เช่ารถตระเวนไปตามหมู่บ้านต่างๆ ก่อนบุกเข้าไปยกเค้า เลยสะกดรอยจนตามรวบได้อีก 4 คน ขณะกำลังลงมืองักบ้านย่านอ่อนนุช ค้นรถเจอทรัพย์สินของกลางเพียบ</lead>
<neck></neck>
<body><p>เมื่อเวลา 11.20 น.วันนี้ (15 ก.ย.) <persName>พ.ต.อ.วัฒนา ยี่จีน</persName> ผกก.สน.หัวหมาก <persName>พ.ต.ท.พิพัฒน์ เต็งถาวร</persName> สว.สส.สน.หัวหมาก <persName>ร.ต.อ.พรพิทักษ์ วิลาพันธ์</persName> รอง สว.สส.สน.หัวหมาก <persName>ร.ต.อ.อาทิตย์ บุษผา</persName> รอง สว.สส.สน.หัวหมาก พร้อมเจ้าหน้าที่ฝ่ายสืบสวน สน.หัวหมาก เข้าจับกุม <persName>Mr.Jackson alfonso mesa rojas</persName>, <persName>Mr.john albert mesa rojas</persName>, <persName>Mr.juan carlos castro taborda</persName> และ <persName>Mr.dairo valencin lopez</persName> ทั้งหมดเป็นชาวโคลัมเบีย และผู้ต้องหาตามหมายจับศาลจังหวัดพระโขนงเลขที่ ส.1617, 1618, 1619, 1620/2552 วันที่ 14 ก.ย.52 ตามลำดับ ในข้อหาร่วมกันลักทรัพย์ในเคหะสถานโดยทำอันตรายสิ่งกีดกั้น        </p>
<p><persName>พ.ต.ท.พิพัฒน์</persName> เปิดเผยว่า การจับกุมครั้งนี้สืบเนื่องมาจากเมื่อปลายเดือน ส.ค.ที่ผ่านมาเจ้าหน้าที่ฝ่ายสืบสวน สน.หัวหมาก ได้จับกุมตัวผู้ต้องหาชาวโคลอมเบีย ที่ก่อเหตุลักทรัพย์ในเขตพื้นที่ สน.หัวหมาก จนสามารถจับกุมได้พร้อมของกลางจำนวนหลายรายการ จากนั้นจึงได้ทำการสืบสวนขยายผลจนพบว่า ผู้ต้องหาทั้ง 4 คนที่จับกุมได้ในวันนี้นั้นเป็นคนละกลุ่มกับที่จับได้ก่อนหน้านี้ แต่พฤติการณ์คล้ายกันคือจะตระเวนออกโจรกรรมทรัพย์สินตามบ้านเรือนประชาชน โดยใช้เช่ารถเก๋งยี่ห้อเชฟโรเลต สีดำ หมายเลขทะเบียน ชฮ-7309 กทม.เป็นยานพาหนะ                <persName>พ.ต.ท.พิพัฒน์</persName> กล่าวต่อว่า ทางฝ่ายสืบสวนจึงได้วางแผนและส่งกำลังสะกดรอยตามกลุ่มคนร้ายมาประมาณ 3-4 วัน จนกระทั่งวันนี้ คนร้ายทั้ง 4 คนได้ขับรถคันดังกล่าวออกตระเวนตามหมู่บ้านต่างๆ ก่อนจะเข้าไปลักทรัพย์ภายในหมู่บ้านมิตรภาพ 1 ซอยอ่อนนุช 46 แขวงหนองบอน เขตประเวศ เจ้าหน้าที่ชุดติดตามจึงแสดงตัวเข้าจับกุมทันที พร้อมกับตรวจค้นภายในรถก็พบของกลาง จำนวน 23 รายการ ประกอบด้วย นาฬิกาข้อมือ โทรศัพท์มือถือ สร้อยคอทองคำ เครื่องเล่นเกม ฯลฯ                <persName>พ.ต.ท.พิพัฒน์</persName> กล่าวต่อว่า ของกลางที่พบนั้นมีอยู่ 7 รายการ ที่ตรงกับทรัพย์สินของ<persName>นายสง่า จรูญภัทรพงษ์</persName> ผู้เสียหายที่เข้าแจ้งความว่า ถูกคนร้ายงัดหน้าต่างและประตูบ้านเข้าไปลักทรัพย์สิน เมื่อวันที่ 25 ส.ค.ที่ผ่านมา ซึ่งเจ้าหน้าที่จะได้ทำการสอบสวนขยายลผลเพิ่มเติม ก่อนส่งตัวให้พนักงานสอบสวน สน.หัวหมาก ดำเนินคดีตามกฎหมายต่อไป</p></body>
</news>
