<teiHeader>
<fileDesc>
<titleStmt>
  <title>ปิกอัพเสียหลักพุ่งชนคอสะพานตกน้ำดับ8  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28203/%e0%b8%9b%e0%b8%b4%e0%b8%81%e0%b8%ad%e0%b8%b1%e0%b8%9e%e0%b9%80%e0%b8%aa%e0%b8%b5%e0%b8%a2%e0%b8%ab%e0%b8%a5%e0%b8%b1%e0%b8%81%e0%b8%9e%e0%b8%b8%e0%b9%88%e0%b8%87%e0%b8%8a%e0%b8%99%e0%b8%84%e0%b8%ad%e0%b8%aa%e0%b8%b0%e0%b8%9e%e0%b8%b2%e0%b8%99%e0%b8%95%e0%b8%81%e0%b8%99%e0%b9%89%e0%b8%b3%e0%b8%94%e0%b8%b1%e0%b8%9a8.html  </bibl>
</sourceDesc>
</fileDesc>
</teiHeader>
<news>
<headline>ปิกอัพเสียหลักพุ่งชนคอสะพานตกน้ำดับ8</headline>
<lead>ลูกสะใภ้ชวนญาติพี่น้องมาส่งพ่อสามีที่ จ.สุรินทร์ หลังจากเดินทางไปร่วมงานศพลูกชายที่ จ.มุกดาหาร คนขับปิกอัพแซงคันหน้าช่วงคอสะพานจนรถเสียหลักพุ่งชน จยย.ก่อนไถลชนราวสะพานตกน้ำ เป็นเหตุให้มีผู้เสียชีวิตคาที่ 8 ราย บาดเจ็บ 5 ราย</lead>
<neck></neck>
<body><p>(12ก.ย.) เหตุรายนี้เกิดเวลา 11.45 น. <persName>พ.ต.ท.ไชยา นามสิมมา</persName> พงส.(สบ 2) สภ.สุวรรณภูมิ รับแจ้งอุบัติเหตุรถชนกันและเสียหลักพุ่งชนคอสะพานก่อนกระเด็นตกน้ำ มีผู้เสียชีวิตและบาดเจ็บติดอยู่ในรถจำนวนมาก เหตุเกิดที่บริเวณสะพานข้ามลำน้ำพลับพลา บ้านสาหร่าย หมู่ 1 ต.ทุ่งกุลา อ.สุวรรณภูมิ จ.ร้อยเอ็ด ถนนสายสุวรรณภูมิ-ท่าตูมช่วง กม.ที่ 21 เขตรอยต่อระหว่าง อ.สุวรรณภูมิกับ อ.ท่าตูม จ.สุรินทร์ หลังรับแจ้งจึงเดินทางไปตรวจที่เกิดเหตุพร้อมด้วยแพทย์เวรจาก รพ.สุวรรณภูมิ หน่วยกู้ภัยสุวรรณภูมิและหน่วยกู้ภันท่าตูม           ที่เกิดเหตุก่อนถึงสะพานประมาณ 50 เมตรพบรถจยย.ฮอนด้า เวฟ 100 สีบอร์น-ส้ม ไม่ติดแผ่นป้ายทะเบียน ล้มคว่ำกลางถนนสภาพด้านหน้าพังยับเยิน ห่างจากจุดแรกพบราวกั้นสะพานเหล็ก และป้ายทางหลวงมีรอยถูกชนพังเป็นแถบ มีผู้เสียชีวิตนอนอยู่บนทางเดินของสะพาน 2 ราย คือ <persName>นางต่อม กุลสุวรรณ</persName> อายุ 62 ปีและ<persName>นางจังกร สกุลไทย</persName> อายุ 47 ปี  
</p>
<p> ส่วนด้านล่างใต้สะพานซึ่งเป็นลำน้ำพบรถยนต์ปิกอัด ยี่ห้ออีซูซุ รุ่นไฮแลนเดอร์ 4 ประตู สีดำ ทะเบียน กข 6386 มุกดาหาร จมอยู่ในน้ำ ภายในห้องโดยสาร <persName>นายบุญเลียบ อุณวงศ์</persName> อายุ 56 ปี เลขที่ 158 หมู่ 2 บ้านดอนตาล ต.ดอนตาล อ.ดอนตาล จ.มุกดาหาร คนขับรถ <persName>นางดอกจันทร์ เทียนทอง</persName> อายุ 40 ปี เลขที่ 168 หมู่ 1 ต.ดอนตาล <persName>นางหวาง ซามง</persName> อายุ 54 ปี <persName>นางถัน สกุลไทย</persName> อายุ 44 ปี <persName>นางหนูเฮี้ยม กุลวงศ์</persName> อายุ 54 ปี และ<persName>นางยุพา ชาวงศ์</persName> อายุ 47 ปี ซึ่งทั้งหมดติดอยู่ภายในรถและเสียชีวิต     นอกจากนี้ ยังมีผู้บาดเจ็บที่นั่งมากับรถกระบะอีก 3 คน พลเมืองดีได้นำส่ง รพ.สุวรรณภูมิก่อนแล้ว ทราบชื่อ<persName>นายประดุจ เทียนทอง</persName> อายุ 66 ปี อยู่บ้านเลขที่ 120 หมู่ 2 ต.ดท อ.ลำดวน จ.สุรินทร์ <persName>นางสายทอง กุลวงศ์</persName> อายุ 47 ปีและ <persName>ดญ.มลฑิรา น้อยหมื่นไวย์</persName> อายุ 12 ปี นอกจากนี้ยังมีผู้บาดเจ็บที่ขับนั่งมากับ จยย.อีก 2 รายคือ <persName>น.ส.มันทนา บุญมี</persName> อายุ 16 ปี และ <persName>น.ส.วิไลวรรณ จันทร์หยวก</persName> อายุ 30ปี    
</p>
<p> สอบสวนทราบว่า ผู้เสียชีวิตส่วนใหญ่เป็นชาวอ.ดอนตาล จ.มุกดาหาร ก่อนเกิดเหตุเจ้าของกระบะคันเกิดเหตุเป็นนิติกรที่ดิน จ.มุก ดาหาร ได้เสียชีวิตลง เมื่อสัปดาห์ที่ผ่านมา <persName>นายประดุจ เทียนทอง</persName> ผู้เป็นพ่อจึงเดินทางไปร่วมจัดงานศพ เมื่อเสร็จสิ้นการจัดงานศพ <persName>นางดอกจันทร์</persName> ซึ่งเป็นลูกสะใภ้ <persName>นายประดุจ</persName> จึงชวนญาติขับรถไปส่งพ่อสามีกลับบ้านที่ จ.สุรินทร์ มาถึงที่เกิดเหตุคนขับได้ขับแซงหน้ารถคันอื่นด้วยแล้วจะหักเข้าช่วงสะพาน ทำให้เสียหลักพุ่งชน จยย.ที่อยู่ข้างหน้าก่อนเสียหลักไปชนราวสะพานกระเด็นตกน้ำเสียชีวิตและบาดเจ็บจำนวนมากดังกล่าว
</p></body>
</news>
