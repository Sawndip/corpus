<teiHeader>
<fileDesc>
<titleStmt>
  <title>รวบคาโรงแรม "พ.ต.ต." โรงพักประเวศ จัดปาร์ตี้ยาไอซ์-มั่วเซ็กส์  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-15 01:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107186  </bibl>
</sourceDesc>
</fileDesc>
</teiHeader>
<news>
<headline>รวบคาโรงแรม "พ.ต.ต." โรงพักประเวศ จัดปาร์ตี้ยาไอซ์-มั่วเซ็กส์</headline>
<lead>ตำรวจสวัสดิภาพเด็กและสตรี บุกโรงแรมย่านอุดมสุข จับ 4 ชายหญิงกำลังมั่วยาไอซ์กันเมามัน จ๊ะเอ๋พนักงานสอบสวนโรงพักประเวศ ยศ “พ.ต.ต.” ร่วมวงด้วย แถมเป็นตัวการใหญ่ ทั้งขายทั้งจัดปาร์ตี้ มั่วยา-มั่วเซ็กซ์ เสียเอง ก่อนขยายผลรวบอีก 3 สาว กำลังมั่วยาไอซ์กันในคอนโดฯ ย่านศรีนครินทร์ สารภาพสารวัตรเป็นคนเปิดห้อง-จัดหายาให้เอง</lead>
<neck></neck>
<body><p>มื่อเวลา 20.30 น.วานนี้ (14 ก.ย.) <persName>พล.ต.ต.พงศ์สันต์ เจียมอ่อน</persName> รอง ผบช.น. <persName>พ.ต.อ.ชาติชาย วรกุล</persName> ผกก.ดส.บช.น.(กองกำกับการสวัสดิภาพเด็กและสตรี) เปิดเผยว่า สามารถนำกำลังเข้าจับกุมผู้ต้องหาลักลอบจัดปาร์ตี้มั่วสุมเสพยาไอซ์ จำนวน 7 คน ประกอบด้วย <persName>พ.ต.ต.อัครคม</persName> เหล่าคำ อายุ 42 ปี พนักงานสอบสวน (สบ 2) สน.ประเวศ <persName>น.ส.นันทิดา สุภสรณ์</persName> อายุ 27 ปี <persName>นายกิตติภูมิ ฟูคุณฉลอง</persName> อายุ 44 ปี <persName>นายพีรศักดิ์ เสริมศักดิ์โสภณ</persName> อายุ 47 ปี <persName>น.ส.วันวิสาข์ สวาทนา</persName> อายุ 18 ปี <persName>น.ส.รัตนาภรณ์ มณีผ่อง</persName> อายุ 18 ปี และ <persName>น.ส.พิไลวรรณ พิมพ์รัตน์</persName> อายุ 29 ปี</p>
<p>การจับกุมครั้งนี้สืบเนื่องจากเจ้าหน้าที่ตำรวจ กก.ดส.บช.น.ได้รับรายงานจากสายลับว่ามีชายอายุประมาณ 42 ปี อ้างตัวเป็นสารวัตร มีพฤติการณ์ลักลอบจำหน่ายยาไอซ์ และมักจะมีการจัดปาร์ตี้มั่วสุมเสพยาไอซ์-และมั่วเซ็กซ์กันตามห้องพักหรือโรงแรมต่างๆ ย่านอุดมสุข ประเวศ บางนา ซึ่งทุกครั้งมักจะมีหญิงสาววัยรุ่นอายุประมาณ 18-25 ปี ร่วมมั่วสุมเสพยาด้วย                เจ้าหน้าที่ กก.ดส.บช.น.จึงทำการสืบสวนจนกระทั่งทราบว่า ในวันที่ 12 ก.ย.ที่ผ่านมา ชายคนดังกล่าวจะจัดปาร์ตี้ยากันที่เลขที่ 519 ชั้น 5 โรงแรมนิรันดร์แกรนด์ ซอยอุดมสุข 17 แขวงและเขตบางนา จึงนำกำลังเข้าตรวจค้นภายในโรงแรมดังกล่าวก็พบชายหญิงจำนวน 4 คน ประกอบด้วย <persName>พ.ต.ต.อัครคม เหล่าคำ</persName> อายุ 42 ปี พนักงานสอบสวน (สบ 2) สน.ประเวศ <persName>นส.นันทิดา สุภสรณ์</persName> อายุ 27 ปี <persName>นายกิตติภูมิ ฟูคุณฉลอง</persName> อายุ 44 ปี <persName>นายพีรศักดิ์ เสริมศักดิ์โสภณ</persName> อายุ 47 ปี กำลังอยู่ในสภาพมึนเมาเนื่องจากกำลังมั่วสุมเสพยาไอซ์กันอยู่</p>
<p>ทั้งนี้ จากการจากการตรวจค้นภายในห้องดังกล่าว พบของกลางอุปกรณ์การเสพยาไอซ์จำนวน 3 ชุด และเศษยาไอซ์หลงเหลือจากการเสพอยู่เพียงเล็กน้อย จึงทำการควบคุมตัวทั้งหมดเพื่อตรวจปัสสาวะหาสารเสพติด ซึ่งผลการตรวจทั้งหมดออกมาเป็นบวก จึงนำไตัวมาสอบสวน ซึ่งผู้ต้องหาทั้งหมดให้การรับสารภาพว่าร่วมกันเสพยาไอซ์จริง เจ้าหน้าที่จึงแจ้งข้อหาเสพยาเสพติดประเภทที่ 1 (ยาไอซ์) โดยผิดกฎหมาย ก่อนส่งตัวให้พนักงานสอบสวน สน.บางนา รับตัวไปดำเนินคดี                นอกจากนี้ จากการสืบสวนขยายผลทราบว่า พ.ต.ต.อัครคม ได้เปิดห้องพักเลขที่ 201 ชั้น 2 คอนโดยูนิโก ซอยศรีนครินทร์ 11 ถนนศรีนครินทร์ แขวงและเขตสวนหลวง ไว้สำหรับมั่วสุมเสพยาอีกแห่ง จึงนำกำลังไปตรวจค้นที่ห้องดังกล่าว พบ <persName>น.ส.วันวิสาข์ สวาทนา</persName> อายุ 18 ปี <persName>น.ส.รัตนาภรณ์ มณีผ่อง</persName> อายุ 18 ปี และ<persName>น.ส.พิไลวรรณ พิมพ์รัตน์</persName> อายุ 29 ปี อยู่ภายในห้อง พร้อมของกลางอุปกรณ์การเสพยาจำนวนหนึ่ง จึงควบคุมตัวมาตรวจปัสสาวะเพื่อหาสารเสพติดพบว่ามีผลเป็นบวกทั้งหมดเช่นกัน        </p>
<p>จากการสอบสวนผู้ต้องหาทั้ง 3 คน ให้การรับสารภาพว่า <persName>พ.ต.ต.อัครคม</persName> เป็นคนเปิดห้องพักดังกล่าวไว้ให้ และเป็นคนเอายาไอซ์มาให้มั่วสุมเสพที่ห้อง เจ้าหน้าที่จึงแจ้งข้อหาเสพยาเสพติดให้โทษประเภทที่ 1 (ยาไอซ์) โดยผิดกฎหมาย ก่อนควบคุมตัวส่งพนักงานสอบสวน สน.ประเวศ ดำเนินคดีต่อไป                ผู้สื่อข่าวรายงานว่า สำหรับ <persName>พ.ต.ต.อัครคม</persName> ที่ถูกจับกุมตัวได้นั้น ทางชุดจับกุมมีข้อมูลว่าเป็นเอเยนต์ค้ายาไอซ์รายสำคัญที่เกี่ยวพันกับ <persName>นายเสนาะ เวชทับ</persName> เอเยนต์ผู้ค้ายาไอซ์รายใหญ่ที่รู้จักกันในชื่อ “<persName>ป๋าเหนาะ</persName>” แต่ในขณะบุกจับกุมไม่พบของกลางที่จะดำเนินคดีในข้อหาค้ายาเสพติดได้                ส่วนตัว<persName>นายเสนาะ</persName>นั้นเป็นผู้อยู่เบื้องหลังที่มักจะอ้างตัวเป็นเจ้าหน้าที่ตำรวจ และพกอาวุธปืนติดตัวไว้ครั้งละหลายกระบอก ซึ่งทางเจ้าหน้าที่ตำรวจจะติดตามจับกุมมาดำเนินคดีต่อไป </p></body>
</news>
