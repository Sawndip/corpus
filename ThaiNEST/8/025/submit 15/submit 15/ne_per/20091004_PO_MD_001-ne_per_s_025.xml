<teiHeader>
<fileDesc>
<titleStmt>
  <title>ปูดย.คนใกล้ชิดทักษิณรีด10ล.เบี้ยวคาร์พาร์ค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-10-04 20:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000116983  </bibl>
</sourceDesc>
</fileDesc>
</teiHeader>
<news>
<headline>ปูด"ย."คนใกล้ชิด<persName>ทักษิณ</persName>รีด 10 ล้านเบี้ยวคาร์พาร์ค</headline>
<lead> ปชป.แฉคลิปฉาวคนใกล้ชิด "<persName>ทักษิณ</persName>" อักษรย่อ "ย." เรียกเงินบริษัทรับเหมา 10 ล้าน แลกสัมปทานก่อสร้าง "คาร์พาร์ค" สนามบินสุวรรณภูมิ แต่กลับเบี้ยวงานจนมีการฟ้องศาล ระบุนี้คือ "ประชาธิปไตยกินได้" ของ "<persName>เฉลิม</persName>"</lead>
<neck></neck>
<body><p> เมื่อวันที่ 4 ต.ค.<persName>นายสาธิต ปิตุเตชะ</persName> ส.ส.ระยอง และในฐานะกรรมการบริหารพรรคประชาธิปัตย์ เผยข้อมูลเพื่อตอบโต้ประชาธิปไตยกินได้ของ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทยว่า ในการบริหารงานสมัยรัฐบาล <persName>พ.ต.ท.ทักษิณ ชินวัตร</persName> เป็นนายกรรัฐมนตรี ซึ่งหลายฝ่ายรู้ว่ามีการทุจริตมากมายในสมัยนั้น โดยข้อมูลดังกล่าวตนได้รับจากบริษัทเอกชนแห่งหนึ่ง ที่ถูกคนใกล้ชิดรัฐบาลสมัย<persName>พ.ต.ท.ทักษิณ</persName> เรียกรับเงินจำนวน 10 ล้านบาท เพื่อแลกกับสัมปทานของสนามบินสุวรรณภูมิ ในการก่อสร้าง คาร์พาร์ค หรือที่จอดรถ แต่เมื่อหลังจากที่จ่ายเงินจำนวนดังกล่าวไป เพราะเชื่อว่าจะได้รับงาน แต่กับปรากฎว่าไม่ได้รับงานดังกล่าว และเมื่อเรียกขอรับเงินคืนแต่กลับถูกปฏิเสธ โดยขณะนี้เรื่องดังกล่าวได้มีการฟ้องร้องต่อศาลเพื่อขอรับเงินคืน ดังนั้นคำว่าประชาธิปไตยกินได้ ของ <persName>ร.ต.อ.เฉลิม</persName>นั้นหมายความถึงเรื่องดังกล่าวใช่หรือไม่ โดยขณะนี้ตนได้มีคลิปสนทนาที่ชัดเจน</p>
<p>ผู้สื่อข่างรายงานว่า บุคคลที่เรียกเก็บเงินเพื่อแลกกับสัมปทาน ในการก่อสร้างคาร์พาร์ค เป็นบุคคลใกล้ชิดกับ<persName>พ.ต.ท.ทักษิณ</persName> ที่มีอักษรย่อ "ย" และสาเหตุที่เชื่อว่าน่าจะได้รับงานดังกล่าว เพราะได้มีการโทรศัพท์ประสานไปยัง<persName>นายสมศักดิ์ เทพสุทิน</persName> ซึ่งในขณะนั้นดำรงตำแหน่งรัฐมนตรีว่าการกระทรวงคมนาคม พร้อม<persName>นายยงยุทธ ติยะไพรัช</persName> จึงเป็นสาเหตุให้บริษัท เอกชนดังกล่าวเชื่อถือ</p></body>
</news>
