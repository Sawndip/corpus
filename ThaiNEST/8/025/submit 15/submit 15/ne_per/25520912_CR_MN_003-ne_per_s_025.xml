<teiHeader>
<fileDesc>
<titleStmt>
  <title>รถโรงเรียนซิ่งสวนเลนส์ประสานงาเก๋ง ครู-นร.เจ็บ 9  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-12 16:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106175  </bibl>
</sourceDesc>
</fileDesc>
</teiHeader>
<news>
<headline>รถโรงเรียนซิ่งสวนเลนส์ประสานงาเก๋ง ครู-นร.เจ็บ 9</headline>
<lead>รถโรงเรียนสายน้ำทิพย์ชนประสานงาเก๋งแอคคอร์ดบนทางยกระดับรามคำแหง ฝั่งมุ่งหน้าแยกลำสาลี เด็กนักเรียนบาดเจ็บ 3 อาจาย์อีก 3 นำส่ง รพ.แพทย์ปัญญาอาการปลอดภัยกลับบ้านได้แล้ว</lead>
<neck></neck>
<body><p> วันนี้ (12 ก.ย.) เมื่อเวลา 08.00 น. <persName>ร.ต.ท.ประสงค์ สุมหิรัมย์</persName> พนักงานสอบสวน (สบ 1) สน.หัวหมาก รับแจ้งมีอุบัติเหตุรถยนต์เฉี่ยวชนกันทำให้มีผู้ได้รับบาดเจ็บหลายราย จึงรุดไปตรวจสอบพร้อมกับเจ้าหน้าที่กู้ภัยมูลนิธิร่วมกตัญญู                ที่เกิดเหตุอยู่บนทางยกระดับรามคำแหง ฝั่งมุ่งหน้าแยกลำสาลี แต่เจ้าหน้าที่เปิดเป็นช่องทางพิเศษให้ฝั่งมุ่งหน้าแยกรามคำแหง เจ้าหน้าที่พบรถตู้ของโรงเรียนสายน้ำทิพย์ สีบรอนซ์ หมายเลขทะเบียน วย-5769 กทม. ชนประสานงากับรถเก๋งยี่ห้อฮอนด้า แอคคอร์ด สีดำ หมายเลขทะเบียน ฌต-2025 กทม.โดยมีรถเก๋งยี่ห้อโตโยต้า วีออส สีบรอนซ์ทอง หมายเลขทะเบียน ฌบ-1753 กทม. ชนกับท้ายรถตู้คันดังกล่าวอีก 1 คัน และพบผู้ได้บาดเจ็บเป็นเด็กนักเรียนของโรงเรียนสายน้ำทิพย์ จำนวน 6 คน และอาจารย์ของโรงเรียนดังกล่าวอีก 3 คน เจ้าหน้าที่จึงรีบนำส่งโรงพยาบาลแพทย์ปัญญา</p>
<p>จากการสอบสวนอาจารย์และนักเรียนโรงเรียนดังกล่าวให้การว่า ช่วงเช้าก่อนเกิดเหตุได้ขึ้นรถตู้เดินทางมุ่งหน้าไปโรงเรียนเตรียมอุดมน้อมเกล้า เพื่อแข่งขันตอบปัญหาวิทยาศาสตร์ที่มีการจัดขึ้นในวันนี้ เมื่อขึ้นทางยกระดับรามคำแหง ก็พบว่าเจ้าหน้าที่ตำรวจได้เปิดช่องทางพิเศษฝั่งมุ่งหน้าแยกรามคำแหงเพิ่มอีกช่องทางหนึ่ง <persName>นายหาญ ไชยภา</persName> อายุ 34 ปี คนขับรถตู้ จึงขับเข้าไปที่ช่องทางพิเศษดังกล่าว                เมื่อขับมาถึงจุดเกิดเหตุ <persName>นายหาญ</persName>ก็ได้ขับแซงออกไปช่องทางขวาสุด ซึ่งเป็นจังหวะเดียวกับที่รถเก๋งยี่ห้อฮอนด้า แอคคอร์ด ขับสวนมาพอดี ทำให้<persName>นายหาญ</persName>หักพวงมาลัยหลบไม่ทันจนชนประสานงากัน และทำให้รถเก๋งโตโยต้า วีออส ที่ขับตามหลังรถเก๋งฮอนด้า แอคคอร์ด ชนเข้ากับรถตู้เสียหายเล็กน้อย</p>
<p>  เบื้องต้นเจ้าหน้าที่แจ้งข้อหาขับรถโดยประมาททำให้ผู้อื่นได้รับบาดเจ็บต่อนายหาญ ส่วนอาจารย์และนักเรียนของโรงเรียนสายน้ำทิพย์ ขณะนี้แพทย์ได้อนุญาตให้กลับบ้านได้แล้ว</p></body>
</news>
