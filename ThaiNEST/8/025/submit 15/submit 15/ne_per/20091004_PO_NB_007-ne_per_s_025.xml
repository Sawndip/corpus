<teiHeader>
<fileDesc>
<titleStmt>
  <title>นายกฯ ร่วมงานนิทรรศการสื่อวัยใส ยุติความรุนแรงในโรงเรียน ชี้ กิจกรรมที่สร้างสรรค์จะทำให้เด็กห่างไกลความรุนแรง  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040123&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ร่วมงานนิทรรศการสื่อวัยใส ยุติความรุนแรงในโรงเรียน ชี้ กิจกรรมที่สร้างสรรค์จะทำให้เด็กห่างไกลความรุนแรง</headline>
<lead></lead>
<neck></neck>
<body><p>นายกรัฐมนตรี ร่วมงานนิทรรศการสื่อวัยใส ยุติความรุนแรงในโรงเรียน พร้อมโพสต์ข้อความผ่านเว็บไซต์ทวิตเตอร์ ว่า เยาวชนระดับประถมถูกบังคับให้เรียนมากเกินไป และคิดว่ากิจกรรมที่สร้างสรรค์จะทำให้เด็กห่างไกลความรุนแรง <persName>นายอภิสิทธิ์ เวชชาชีวะ</persName> นายกรัฐมนตรี เดินทางไปร่วมงานนิทรรศการสื่อวัยใส ยุติความรุนแรงในโรงเรียน และร่วมรับฟังข้อเสนอแนะของเยาวชนจากประเทศไทยและภูมิภาคเอเชีย 5 ประเทศ ที่ศูนย์การค้าสยามเซ็นเตอร์ พร้อมตอบคำถามของเยาวชนที่มาโพสต์ผ่านเว็บไซต์ทวิสเตอร์ โดยนายกรัฐมนตรี ได้โพสต์ข้อความภาษาอังกฤษถึงเยาวชน มีความหมายว่า การศึกษาในระดับชั้นประถมศึกษาเยาวชนถูกบังคับให้เรียนมากจนเกินไป และบอกว่าตนเองชอบดนตรีร็อค ทั้งนี้คิดว่ากิจกรรมที่สร้างสรรค์จะสามารถทำให้เด็กและเยาวชนห่างไกลจากความรุนแรงได้ ภายหลังเข้าร่วมงานนิทรรศการสื่อวัยใสฯ แล้ว นายกรัฐมนตรี ได้ตอบข้อซักถามสื่อมวลชนถึงการเดินทางไปบ้านของ <persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ ในช่วงสายวันนี้ว่า เป็นการหารือในทุกเรื่อง โดยเฉพาะเรื่องงาน แต่ไม่มีนัยยะอะไรที่สำคัญ</p></body>
</news>
