<teiHeader>
<fileDesc>
<titleStmt>
  <title>“สนธิ” เชื่อคนมีสีเกี่ยวปาบึ้มบ้านเก่า “วิชา”  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-11 13:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000105646  </bibl>
</sourceDesc>
</fileDesc>
</teiHeader>
<news>
<headline>“<persName>สนธิ</persName>” เชื่อคนมีสีเกี่ยวปาบึ้มบ้านเก่า “<persName>วิชา</persName>”</headline>
<lead>ศาลอุทธรณ์พิพากษาลดโทษ “<persName>สนธิ</persName>” เหลือ 6 เดือน คดีหมิ่น “<persName>ภูมิธรรม</persName>” กล่าวหาเป็นอดีตสมาชิกคอมมิวนิสต์ ส่วน “ไทยเดย์” ให้คงไว้ปรับ 2 แสน ขณะที่ “<persName>สนธิ</persName>” ชี้เหตุบึ้มบ้านเก่า “<persName>วิชา มหาคุณ</persName>” คนมีสีเอี่ยว พร้อมเป็นกำลังใจให้สู้เพื่อชาติต่อไป ชูเป็นโลโก้ความซื่อสัตย์สุจริต มุ่งมั่นทำงาน</lead>
<neck></neck>
<body><p>วันนี้ (11 ก.ย.) เมื่อเวลา 09.00 น. ศาลอาญา ถ.รัชดาภิเษก ศาลออกนั่งบัลลังก์อ่านคำพิพากษาศาลอุทธรณ์ คดีที่<persName>นายภูมิธรรม เวชชยชัย</persName> อดีต รมช.คมนาคม และอดีตรองเลขาธิการพรรคไทยรักไทย เป็นโจทก์ยื่นฟ้องบริษัท ไทยเดย์ ด็อทคอม จำกัด, <persName>นายจิตตนาถ ลิ้มทองกุล</persName>, <persName>นายพชร สมุทวณิช</persName>, <persName>นายขุนทอง ลอเสรีวณิช</persName>, <persName>นายสนธิ</persName> แกนนำพันธมิตร ฯ, บริษัท แมแนเจอร์ มีเดียร์ กรุ๊ป จำกัด (มหาชน), <persName>นายสุวัฒน์ ทองธนากุล</persName>, <persName>นายมรุชัช รัตนปรารมย์</persName>, <persName>นายตุลย์ ศิริกุลพิพัฒน์</persName>, <persName>นายวิรัตน์ แสงทองคำ</persName> เป็นจำเลยที่ 1-10 ในความผิดฐานหมิ่นประมาทโดยการโฆษณา กรณีเมื่อที่ 25 พ.ย.48 <persName>นายสนธิ</persName> จำเลยที่ 5 และ <persName>น.ส.สโรชา พรอุดมศักดิ์</persName> ร่วมกันจัดรายการเมืองไทยรายสัปดาห์สัญจร ครั้งที่ 10 ที่วัดป่าบ้านตาด อ.เมือง จ.อุดรธานี มีเนื้อหาหมิ่นประมาทโจทก์ทำนองว่าเป็นอดีตสมาชิกพรรคคอมมิวนิสต์ ไม่เคารพสถาบันกษัตริย์และระบอบประชาธิปไตย รวมทั้งเกี่ยวข้องกับการจัดทำเว็บไซต์ที่มีเนื้อหาจาบจ้วงสถาบันเบื้องสูง โดยถ่ายทอดสดผ่านทางสถานีโทรทัศน์ผ่านดาวเทียมเอเอสทีวี ของจำเลยที่ 1 และยังบันทึกเป็นวีซีดี และดีวีดีออกเผยแพร่ รวมทั้งตีพิมพ์ในหนังสือพิมพ์ผู้จัดการรายวัน ฉบับเสาร์-อาทิตย์ 26-27 และ 28 พ.ย.48 และในเว็บไซต์ผู้จัดการ</p>
<p> โดยคดีนี้ ศาลชั้นต้นมีคำพิพากษาให้จำคุก<persName>นายสนธิ</persName>เป็นเวลา 2 ปี โดยไม่รอลงอาญา ส่วนบริษัท ไทยเดย์ฯ จำเลยที่ 1 เป็นนิติบุคคล ที่มีส่วนร่วมในการกระทำความผิด ให้ปรับเงิน 200,000 บาท และให้ทำลายวีซีดี ดีวีดี รายการเมืองไทยรายสัปดาห์ครั้งที่ 10 และ นสพ.ผู้จัดการรายวัน ฉบับวันที่ 26-27 และ 28 พ.ย.48                ในวันนี้ (11 ก.ย.) ศาลอุทธรณ์พิเคราะห์แล้วเห็นว่า จำเลยที่ 1 และจำเลยที่ 5 มีความผิดจริงตามประมวลกฎหมายอาญา ม. 238 ฐานหมิ่นประมาท แต่เป็นการกระทำผิดในการจัดรายการเมืองไทยรายสัปดาห์ครั้งเดียว จึงเห็นควรกำหนดโทษให้เหมาะสม พิพากษาให้ลดโทษจำคุก จำเลยที่ 5 <persName>นายสนธิ</persName>ไว้ 6 เดือน ไม่รอลงอาญา ส่วนโทษปรับจำเลยที่ 1 จำนวน 200,000 บาท คงไว้</p>
<p>ภายหลังฟังคำพิพากษาดังกล่าว <persName>นายสุวัตร อภัยภักดิ์</persName> ทนายความยื่นหลักทรัพย์เป็นกรมธรรม์ประกันอิสรภาพของบริษัทวิริยะประกันภัยประกันตัวออกไป                โดย<persName>นายสนธิ</persName> กล่าวว่า คดีนี้ศาลอุทธรณ์พิจารณาแล้วเห็นว่าศาลชั้นต้นลงโทษหนักเกินไปจึงพิพากษาลดโทษให้ แต่อย่างไรก็ตามก็จะขอยื่นฎีกาสู้คดีต่อไป โดยจะยื่นฎีกาในประเด็นข้อเท็จจริง เพราะคดีที่นายภูมิธรรม ยื่นฟ้องตนและคดีอื่นๆ อีกหลายคดีนั้น เกิดขึ้นในช่วงที่ทำสงครามกับ <persName>พ.ต.ท.ทักษิณ</persName> ซึ่งจะต้องสู้กันทุกรูปแบบ ตนไม่กลัวตายไม่กลัวถูกฟ้อง ถ้าคนที่เป็นแม่ทัพไม่กล้าสู้จะเป็นอย่างไร ตนไม่ได้สู้เพื่อตัวเอง สู้เพื่อบ้านเมืองเพื่อพระมหากษัตริย์ และจะขอต่อสู้ต่อไปอย่างไม่ยี่หระจะถูกจับดำเนินคดีกี่ครั้ง ก็จะพิสูจน์ให้เห็นว่าศาลสถิตยุติธรรมของประเทศไทยมีความศักดิ์สิทธิ์ ต่างกับที่ <persName>พ.ต.ท.ทักษิณ</persName> กล่าวโจมตีศาล และหากในที่สุดตนถูกลงโทษจำคุก ก็เป็นเกียรติอย่างยิ่งใหญ่ ที่ถูกจำคุกเพื่อชาติบ้านเมือง                <persName>นายสนธิ</persName>ยังได้กล่าวถึงกรณีเหตุการณ์ปาระเบิดบ้านหลังเก่าของ<persName>นายวิชา มหาคุณ</persName> กรรมการ ป.ป.ช.ว่า ตนเชื่อว่าเป็นเหตุการณ์ที่เกิดขึ้นเป็นคนมีสี เช่น ตำรวจ ทหาร มีส่วนเกี่ยวข้อง ซึ่งเป็นการพิสูจน์ให้เห็นว่า ป.ป.ช.มีความยึดมั่นในกระบวนการยุติธรรม ซึ่ง ป.ป.ช.เป็นองค์กรอิสระที่เป็นหน่วยงานสำคัญทำให้บ้านเมืองอยู่ได้ ซึ่ง<persName>นายวิชา</persName>เป็นตัวแทนของความซื่อสัตย์ สุจริต มุ่งมั่นทำงาน เพื่อชาติ แม้จะถูกคุกคามดั่งเช่นตนก็จะสู้เพื่อชาติต่อไป จึงขอเป็นกำลังใจให้<persName>นายวิชา</persName>ด้วย </p></body>
</news>
