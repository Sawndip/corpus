<teiHeader>
<fileDesc>
<titleStmt>
  <title>“ป๋าเหนาะ”เตรียมไขก๊อกวางมือการเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-04 21:50:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=24167  </bibl>
</sourceDesc>
</fileDesc>
</teiHeader>
<news>
<headline>“<persName>ป๋าเหนาะ</persName>”เตรียมไขก๊อกวางมือการเมือง</headline>
<lead></lead>
<neck></neck>
<body><p>วันนี้( 4ต.ค.)ผู้สื่อข่าวรายงานว่า <persName>นายเสนาะ เทียนทอง</persName> หัวหน้าพรรคประชาราช  ให้สัมภาษณ์ผู้สื่อข่าวทางโทรศัพท์ถึงกระแสข่าวที่จะประกาศวางมือทางการเมือง  โดยกล่าวยอมรับว่าเป็นเรื่องจริงที่ตนจะประกาศวางมืออย่างเป็นทางการในเร็วๆนี้  เพราะขณะนี้บ้านเมืองพังพินาศ  ย่อยยับหมดแล้ว ขนาดคนอย่าง <persName>พล.อ.ชวลิต ยงใจยุทธ </persName> อดีตนายกรัฐนตรี  ซึ่งถือว่าแก่แล้ว  ยังต้องเข้ามาอีก  เพราะบ้านเมืองเราวุ่นวายไม่รู้จักจบสิ้น  ตลอดชีวิตที่ตนเล่นการเมืองมาไม่เคยเห็นบ้านเมืองตกต่ำและแตกแยกมากที่สุดเท่ากับช่วงนี้ พินาศ ย่อยยับ  องค์กรอิสระก็ไปทำในสิ่งที่ไม่สมควร   คณะกรรมการอิสระชุดต่างๆตั้งขึ้นมาก็ไม่สามารถแก้ปัญหาอะไรได้</p>
<p>“ทางออกเวลานี้ไม่มีแล้ว เพราะมีแต่พวกไม่ดีคอยหาเรื่อง  และยังมีการบิดเบือนในข้อกฎหมาย ดังนั้นผมจะขอหยุดเรื่องการเมืองเอาไว้ก่อนเพราะเหนื่อยมาตลอดชีวิต ตอนนี้ยิ่งเห็นแล้วยิ่งเหนื่อยเพราะมีคนทำทุกอย่างโดยไม่คิดถึงบ้านเมือง แต่ทำเพราะรุมทึ้งผลประโยชน์กัน ทั้งๆที่ผมก็พยายามต่อสู้พยายามทำทุกวิถีทางให้บ้านเมืองสมานฉันท์ และยุติความแตกแยก แต่ก็ไม่สำเร็จ”<persName>นายเสนาะ</persName>  กล่าว</p></body>
</news>
