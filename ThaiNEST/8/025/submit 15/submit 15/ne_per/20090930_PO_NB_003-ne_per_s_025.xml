<teiHeader>
<fileDesc>
<titleStmt>
  <title>ศาลฎีกา พิพากษาจำคุก อดีต รมช.คลัง และจำเลยอีก 2 คน ในคดีหวยบนดิน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300268&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ศาลฎีกา พิพากษาจำคุก อดีต รมช.คลัง และจำเลยอีก 2 คน ในคดีหวยบนดิน</headline>
<lead></lead>
<neck></neck>
<body><p>ศาลฎีกา แผนกคดีอาญาของผู้ดำรงตำแหน่งทางการเมือง พิพากษาจำคุกอดีตรัฐมนตรีช่วยว่าการกระทรวงการคลัง และจำเลยอีก 2 คน ในคดีหวยบนดิน จากทั้งหมด 47 คน โดยให้รอลงอาญาจำเลยทั้ง 3 คน เป็นเวลา 2 ปี ศาลฎีกา แผนคดีอาญาของผู้ดำรงตำแหน่งทางการเมือง ออกนั่งบัลลังก์อ่านคำพิพากษาคดีทุจริตโครงการออกสลากพิเศษ เลขท้าย 2 ตัว 3 ตัว หรือ คดีหวยบนดินของสำนักงานสลากกินแบ่งรัฐบาล โดยหลังศาลอ่านคำพิพากษาตั้งแต่เวลา 14.20 น. ในที่สุดเมื่อถึงเวลา 17.50 น. ศาลได้พิพากษาว่า <persName>นายวราเทพ รัตนากร</persName> อดีตรัฐมนตรีช่วยว่าการกระทรวงการคลัง จำเลยที่ 10 และ <persName>นายสมใจนึก เองตระกูล</persName> อดีตปลัดกระทรวงการคลัง จำเลยที่ 31 มีความผิดตามประมวลกฎหมายอาญา มาตรา 157 และ มาตรา 83 ศาลจึงตัดสินลงโทษจำคุก 2 ปี ปรับ 20,000 บาท สำหรับ<persName>นายวราเทพ</persName> และปรับ 10,000 บาทสำหรับ<persName>นายสมใจนึก</persName> ส่วน <persName>นายชัยวัฒน์ พสกภักดี</persName> อดีตผู้อำนวยการสำนักงานสลากกินแบ่งรัฐบาล จำเลยที่ 42 มีความผิดตามประมวลกฎหมายอาญา มาตรา 157 และ 86 รวมถึงพระราชบัญญัติว่าด้วยเจ้าพนักงานของรัฐ จึงสั่งให้จำคุก 2 ปี ปรับ 10,000 บาท ทั้งนี้ศาลมีความเห็นว่าจำเลยทั้ง 3 ไม่เคยกระทำความผิด จึงให้รอลงอาญาเป็นเวลา 2 ปีและยกฟ้องจำเลยที่เหลือในคดีทั้งหมด ส่วนจำเลยอีก 4 คน ที่ไม่มาฟังคำพิพากษาในวันนี้ ศาลจะออกหมายจับเพื่อนำตัวมาฟังคำพิพากษาต่อไปในวันที่ 18 พฤศจิกายน 2552</p></body>
</news>
