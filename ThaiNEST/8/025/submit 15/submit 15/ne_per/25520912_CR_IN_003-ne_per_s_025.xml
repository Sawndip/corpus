<teiHeader>
<fileDesc>
<titleStmt>
  <title>ผู้ต้องหาคดียาเสพติดโดดชั้น4ลุมพินีเพลส  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 18:27:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189429  </bibl>
</sourceDesc>
</fileDesc>
</teiHeader>
<news>
<headline>ผู้ต้องหาคดียาเสพติดโดดชั้น4ลุมพินีเพลส</headline>
<lead>ผู้ต้องหาคดียาเสพติด ดิ้นหลุดระหว่างถูกจับกุมในคดียาเสพติด กระโดดลงหน้าต่าง ชั้น 4 "ลุมพินี เพลส"เจ็บสาหัส ถูกหามส่งโรงพยาบาลตำรวจ ช่วยชีวิตด่วน</lead>
<neck></neck>
<body><p>เจ้าหน้าที่ตำรวจ สน.บางโพงพาง ได้รับแจ้งว่า มีคนพลัดตกอาคาร ลุมพินีเพลส ที่ตั้งอยู่ภายในพื้นที่ ย่าน สน.บางโพงพาง โดย <persName>พ.ต.ท.คงเดช สายยางหล่อ</persName> สว.สส.สน.บางโพงพาง เปิดเผยถึงเรื่องนี้ว่าหลังได้รับรายงาน ก็ได้ส่งตำรวจร้อยเวร เดินทางเข้าตรวจสอบที่เกิดเหตุ แล้วก็พบกองเลือดจำนวนมาก ที่บริเวณ ทางเวียนขึ้นลานจอดรถ ทางด้านหลังของอาคาร โดยเบื้องต้น ทราบว่า ตำรวจชุดปราบปรามยาเสพติด ได้นำกำลังเข้าจับกุมผู้ต้องหาในคดียาเสพติด ที่อาศัยอยู่บนชั้นที่ 4 และสามารถจับผู้ต้องหาใส่กุญแจมือไว้ได้ ระหว่างตรวจค้นห้อง เพื่อค้นหาของกลาง ผู้ต้องหาพยายามจะหลบหนี จนเกิดการต่อสู้กับตำรวจเกิดขึ้น และผู้ต้องหาได้กระโดดลงจากหน้าต่างด้านหลังห้อง หล่นกระแทกบริเวณทางขึ้นลานจอดรถ หัวกระแทกพื้นจนหมดสติไป หลังเกิดเหตุ เจ้าหน้าที่ตำรวจ ได้รีบนำตัวผู้ต้องหาส่งโรงพยาบาลตำรวจ ทันที ล่าสุด ทางโรงพยาบาล กำลังเร่งผ่าตัดเพื่อช่วยชีวิตผู้ต้องหารายนี้แล้ว </p></body>
</news>
