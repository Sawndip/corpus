<teiHeader>
<fileDesc>
<titleStmt>
  <title>ปรับ 5 หมื่น “นังดา” ปากเปราะหมิ่น “ป๋า” ทำประเทศเสียหาย!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-16 12:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107907  </bibl>
</sourceDesc>
</fileDesc>
</teiHeader>
<news>
<headline>ปรับ 5 หมื่น “<persName>นังดา</persName>” ปากเปราะหมิ่น “<persName>ป๋า</persName>” ทำประเทศเสียหาย!</headline>
<lead>ศาลอาญาสั่งปรับ 5 หมื่น “<persName>ดา ตอร์ปิโด</persName>” ขึ้นเวที นปช.กล่าวหา “<persName>ป๋าเปรม</persName>-<persName>สุรยุทธ์</persName>-<persName>สนธิ</persName>-<persName>สพรั่ง</persName>” ปฏิวัติทำประเทศเสียหาย เจ้าตัวยิ้มรับ ดีใจที่ถูกลงโทษแค่ปรับ ไม่โดนโทษจำคุก เตรียมอุทธรณ์สู้ต่อ        </lead>
<neck></neck>
<body><p> วันนี้ (16 ก.ย.) เมื่อเวลา 09.30 น.ที่ห้องพิจารณาคดี 908 ศาลอาญา ถ.รัชดาภิเษก ศาลออกนั่งบัลลังก์อ่านคำพิพากษาคดีหมายเลขดำ อ.4767/2551 ที่พนักงานอัยการฝ่ายคดีอาญา 10 เป็นโจทก์ฟ้อง <persName>น.ส.ดารณี ชาญเชิงศิลปกุล</persName> หรือ<persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ หรือ นปช. ในความผิดฐานหมิ่นประมาทโดยการโฆษณากระจายเสียง ตามประมวลกฎหมายอาญา มาตรา 326, 328 จากกรณีเมื่อวันที่ 31 พ.ค.2550 เวลากลางคืนหลังเที่ยง จำเลยได้ปราศรัยบนเวทีหน้ากระทรวงศึกษาธิการ บริเวณแยกมิสกวัน กล่าวหา <persName>พล.อ.เปรม ติณสูลานนท์</persName> ประธานองคมนตรี, <persName>พล.อ.สุรยุทธ์ จุลานนท์</persName> อดีตนายกรัฐมนตรี, <persName>พล.อ.สนธิ บุญยรัตกลิน</persName> อดีตประธาน คมช. และ<persName>พล.อ.สพรั่ง กัลยาณมิตร</persName> ผู้ช่วยผู้บัญชาการทหารบก และผู้ช่วยเลขาธิการ (คมช.) ผู้เสียหาย เกี่ยวกับการรัฐประหารที่ทำให้เกิดการเปลี่ยนแปลงการปกครอง ทำนองว่าเอาทหารมาปกครองประเทศ ทำให้เกิดความเสียหาย</p>
<p>ศาลพิเคราะห์พยานหลักฐานนำสืบทั้งสองฝ่ายแล้วเห็นว่า โจทก์มีทหารชั้นประทวนเบิกความว่าได้ยินได้ฟังข้อความที่จำเลยกล่าวปราศรัยบนเวที และทางนำสืบยังมีหลักฐานจากการถอดเทปคำปราศรัยของจำเลยที่กล่าวถึงบุคคลต่างๆ จึงเชื่อว่าจำเลยได้ขึ้นปราศรัยจริง ขณะที่พยานโจทก์ไม่รู้จักกับจำเลยมาก่อน เชื่อว่าให้การตามความเป็นจริงไม่มีเหตุที่จะให้การปรักปรำจำเลย ซึ่งแม้จำเลยจะนำสืบต่อสู้ว่าการขึ้นปราศรัยเป็นการแสดงความคิดเห็นเกี่ยวกับการทำรัฐประหารที่ต้องการให้การรัฐประหารสิ้นสุดไป เนื่องจากจำเลยเชื่อและสนับสนุนในการปกครองระบอบประชาธิปไตยแบบที่มีการเลือกตั้ง                โดยจำเลยไม่มีเจตนาวิพากษ์วิจารณ์ผู้เสียหายเป็นการส่วนตัว และการดำเนินกิจการของจำเลยเป็นไปตามสิทธิรัฐธรรมนูญ แต่ศาลพิจารณาแล้วเห็นว่า แม้บุคคลจะมีสิทธิเสรีภาพขั้นพื้นฐานในการชุมนุมแสดงออกความคิดเห็นโดยสันติวิธีและปราศจากอาวุธ ตามรัฐธรรมนูญมาตรา 63 และ 69 แต่สิทธิดังกล่าวก็จะต้องไม่เป็นการละเมิดสิทธิของผู้อื่น เมื่อศาลพิจารณาถ้อยคำทั้งหมดที่จำเลยกล่าวปราศรัย ซึ่งพาดพิงบุคคลต่างๆ แล้วเห็นว่า การปราศรัยของจำเลยกระทำโดยใช้โทรโข่งและเครื่องกระจายเสียง ซึ่งมีผู้ชุมนุมกลุ่ม นปช. แบ่งย่อยเป็นหลายกลุ่มทั้งกลุ่มแกนนำ กลุ่มคนขับรถแท็กซี่ และกลุ่มผู้ชุมนุม มาร่วมฟังการปราศรัยเป็นจำนวนมาก ซึ่งถ้อยคำที่จำเลยกล่าวปราศรัยทำให้บุคคลที่ 3 เข้าใจผิด การกรทำของจำเลยจึงเกินขอบเขตของการวิพากษ์วิจารณ์ ซึ่งมิใช่การติชมด้วยความสุจริตและเป็นธรรมที่จะเป็นข้องดเว้นตามประมวลกฎหมายอาญา 329 (1) (3) ให้พ้นความผิดได้ ข้อต่อสู้จำเลยจึงไม่มีน้ำหนัก พยานหลักฐานโจทก์จึงรับฟังได้ว่าจำเลยมีความผิดฐานหมิ่นประมาท แต่เนื่องจากจำเลยนำสืบว่าเคยเป็นสื่อมวลชนและจบการศึกษารัฐศาสตร์ เพื่อให้โอกาสแก่จำเลยที่จะต้องระมัดระวังในการใช้คำพูดพาดพิงถึงบุคคลอื่น จึงเห็นสมควรลงโทษสถานเบา เพื่อให้เป็นการหลาบจำ ให้ปรับเป็นเงินจำนวน 50,000 บาท</p>
<p> ส่วนที่โจทก์ขอให้นับโทษจำเลยต่อจากคดีที่หมิ่นประมาท<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย ในคดีหมายเลขดำ อ.3634/2551 นั้น เนื่องจากคดีดังกล่าวศาลมีคำพิพากษาสั่งปรับเท่านั้น ไม่มีโทษจำคุก จึงไม่อาจนับโทษต่อได้                ผู้สื่อข่าวรายงานว่า ภายหลังศาลมีคำพิพากษา <persName>น.ส.ดารณี</persName> เดินออกมาด้วยสีหน้ายิ้มแย้ม พร้อมกับยกมือไหว้และชู 2 นิ้ว เมื่อถามว่ารู้สึกอย่างไรบ้าง <persName>น.ส.ดารณี</persName> กล่าวว่า ดีใจที่ศาลลงโทษแค่ปรับ ซึ่งทำให้ตนเชื่อมั่นในกระบวนการยุติธรรม                ขณะที่ <persName>นายประเวศ ประภานุกูล</persName> ทนายความของ <persName>น.ส.ดารณี</persName> กล่าวว่า คดีนี้ก็จะยื่นอุทธรณ์เหมือนกับคดีของ<persName>นายสนธิ</persName> ซึ่งตนได้ยื่นอุทธรณ์ต่อศาลไปแล้ว โดยขอให้ศาลพิพากษายกฟ้อง หรือลดโทษค่าปรับ เพราะการกระทำของ <persName>น.ส.ดารณี</persName> เป็นการแสดงความคิดเห็นโดยสุจริต ถึงแม้จะมีถ้อยคำที่รุนแรงไปบ้างก็ตาม </p></body>
</news>
