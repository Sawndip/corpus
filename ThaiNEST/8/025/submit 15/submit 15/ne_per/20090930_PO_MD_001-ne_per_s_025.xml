<teiHeader>
<fileDesc>
<titleStmt>
  <title>ศาลปค.ถอนคำสั่งปลด"มานิต"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-30 19:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000115130  </bibl>
</sourceDesc>
</fileDesc>
</teiHeader>
<news>
<headline>ศาลปค.ถอนคำสั่งปลด"<persName>มานิต</persName>"</headline>
<lead></lead>
<neck></neck>
<body><p> วานนี้ ( 30 ก.ย.) องค์คณะศาลปกครองกลาง ที่มี<persName>นายอนุพงศ์ สุขเกษม</persName> ตุลาการหัวหน้าคณะศาลปกครองกลาง เป็นตุลาการเจ้าของสำนวน มีคำพิพากษาให้เพิกถอนคำสั่งสำนักงานตำรวจแห่งชาติที่ 647/2550 ลงวันที่ 16 ต.ค.50 ที่ลงโทษปลด <persName>พล.ต.ต.มานิต วงษ์สมบูรณ์</persName> อดีตผู้บังคับการ กองบังคับการตำรวจนครบาล 1 ออกจากราชการ และเพิกถอนคำสั่งของคณะกรรมการข้าราชการตำรวจ ที่สั่งยกอุทธรณ์ของ<persName>พล.ต.อ.มานิต</persName> โดยศาลยังสั่งให้ผู้บัญชาการตำรวจแห่งชาติ ดำเนินการให้ <persName>พล.ต.ต.มานิต</persName> กลับเข้ารับราชการ รวมทั้งคืนสิทธิที่พึงได้ตามกฎหมายให้แก่ <persName>พล.ต.ต.มานิต</persName> ภายใน 45 วัน นับแต่วันที่คดีถึงที่สุด</p>
<p>ทั้งนี้ คำพิพากษาดังกล่าวสืบเนื่องจากหลัง คณะกรรมการป.ป.ช.ได้ชี้มูลว่า <persName>พล.ต.ต.มานิต</persName> กระทำความผิดทางวินัย และมีพฤติการณ์แสดงถึงความจงใจไม่ปฏิบัติตามระเบียบของทางราชการ กระทำการอันได้ชื่อว่า เป็นผู้ประพฤติชั่วอย่างร้ายแรงและกระทำการ หรือละเว้นการกระทำการใดๆ อันเป็นเหตุให้เสียหายแก่ทางราชการอย่างร้ายแรง ตามมาตรา 79 (2) (5) (6) แห่ง พ.ร.บตำรวจแห่งชาติ 2547 กรณีช่วยผู้กระทำผิดมิต้องได้รับโทษ ในการกระทำการควบคุมหรือจับกุม <persName>นายวิชัย เอื้อสิยาพันธุ์</persName> ซึ่งเป็นประชาชนที่ตะโกนต่อต้าน <persName>พ.ต.ท.ทักษิณ ชินวัตร</persName> ขณะดำรงตำแหน่งนายกรัฐมนตรี เมื่อวันที่ 21 ส.ค.49 ที่บริเวณศูนย์การค้าเซ็นทรัลเวิลด์ พลาซ่า จนเป็นเหตุให้มีการทำร้ายร่างกาย <persName>นายวิชัย</persName> ซึ่งเป็นผู้ถูกควบคุม หรือถูกจับกุม ส่งผลให้ คณะกรรมการข้าราชการตำรวจ และ ผบ.ตร.มีคำสั่งลงโทษปลดออกจากราชการ โดย<persName>พล.ต.ต.มานิต</persName> ได้ยื่นฟ้องคดีดังกล่าวต่อศาลปกครองกลาง</p>
<p> ส่วนเหตุผลที่ศาลมีคำพิพากษาดังกล่าว ระบุว่า ประเด็นที่ต้องพิจารณาคือการไต่สวนข้อเท็จจริง และการชี้มูลของป.ป.ช. ว่า <persName>พล.ต.ต.มานิต</persName> กระทำผิดวินัยร้ายแรงได้ดำเนินการตามที่กฎหมายกำหนดหรือไม่ และ<persName>พล.ต.ต.มานิต</persName> มีพฤติการณ์กระทำผิดวินัยร้ายแรง ตามที่ป.ป.ช. ชี้มูลหรือไม่ ซึ่งจากการที่ศาลได้ตรวจพิจารณา เอกสาร หลักฐาน คำให้การของพยานบุคคล พยานวัตถุ และแผ่นวีดิทัศน์ ซึ่งมีภาพเคลื่อนไหวภาพนิ่ง รวมทั้งภาพถ่ายที่ปรากฏในคดีแล้ว เห็นว่า ขณะที่ <persName>พล.ต.ต.มานิต</persName>เข้าไปในที่เกิดเหตุ และมีการยื้อยุดเพื่อดึงตัว<persName>นายวิชัย</persName> เป็นลักษณะการช่วยแยกนายวิชัย ออกมาจากกลุ่มที่สนับสนุน <persName>พ.ต.ท.ทักษิณ</persName> มากกว่า ที่จะเข้าไปจับกุมตัว<persName>นายวิชัย</persName></p>
<p>โดย<persName>พล.ต.ต.มานิต</persName> ได้พยายามตะโกนขอให้ผู้ที่สนับสนุน <persName>พ.ต.ท.ทักษิณ</persName> หยุด และพา<persName>นายวิชัย</persName> ไปที่สถานีตำรวจนครบาลปทุมวัน ซึ่ง <persName>พล.ต.ต.มานิต</persName> ก็ได้พูดกับกลุ่มคนที่ห้อมล้อมว่า ไม่มีอะไร แต่ที่ต้องนำตัว<persName>นายวิชัย</persName> ออกไปเพื่อป้องกันไม่ให้มีการตีกัน และ<persName>นายวิชัย</persName> ก็ให้การต่อพนักงานสอบสวนในวันเกิดเหตุว่า ขณะที่ถูกรุม <persName>พล.ต.ต.มานิต</persName> ซึ่งทราบชื่อในภายหลัง ได้เข้ามาช่วยเหลือ รวมทั้งให้การเพิ่มเติมในเวลาต่อมาว่า ตำรวจไม่ได้แจ้งข้อกล่าวหา หรือจับกุมตัวแต่อย่างใด รวมทั้งได้ยิน <persName>พล.ต.ต.มานิต</persName> พูดคำว่า “หยุด” ในระหว่างเกิดเหตุ ประกอบกับ พยานบุคคล คือ<persName>นาง กชชมณฑ์ อรชุนวงค์</persName> ที่ให้การว่า เห็น <persName>พล.ต.ต.มานิต</persName> ผลัก<persName>นายวิชัย</persName> เข้าไปในกลุ่มสนับสนุน <persName>พ.ต.ท.ทักษิณ</persName> ก็เป็นการเห็นผ่านกล้องโทรศัพท์ ที่ตัวเองถ่ายภาพ จึงไม่อาจชี้ชัดได้ว่า <persName>พล.ต.ต.มานิต</persName> มีเจตนาที่จะผลัก<persName>นายวิชัย</persName> เข้าไปหากลุ่มสนับสนุน <persName>พ.ต.ท.ทักษิณ</persName> เพื่อให้มีการรุมทำร้าย เพราะหากมีเจตนาดังกล่าวจริง <persName>พล.ต.ต.มานิต</persName> ก็ไม่ต้องเข้าไปร่วมอยู่ในเหตุการณ์ เพราะผู้สนับสนุน <persName>พ.ต.ท.ทักษิณ</persName>ได้ใช้กำลังเข้าไปกระชาก ลากดึง<persName>นายวิชัย</persName> อยู่แล้ว</p>
<p>ส่วนที่ <persName>พล.ต.ต.มานิต</persName>ไม่ได้ดำเนินการจับกุม <persName>พ.ต.ท.ทักษิณ</persName> ในทันที ศาลเห็นว่าการจับกุมย่อมอยู่ในดุลพินิจของเจ้าหน้าที่ ที่จะดำเนินการ อย่างไรตามสถานการณ์ที่เหมาะสมซึ่งในกรณีที่เกิดเหตุมีการชุลมุนของประชาชน 2 กลุ่ม ที่มีความเห็นทางการเมืองไม่ตรงกัน การที่ <persName>พล.ต.ต.มานิต</persName> พยายามเข้าไปกันตัว<persName>นายวิชัย</persName> ซึ่งเป็นตัวต้นเหตุออกจากจุดเกิดเหตุเสียก่อน โดยมิได้จับกุมผู้สนับสนุน <persName>พ.ต.ท.ทักษิณ</persName>ในทันที จึงมีเหตุผลเพียงพอที่ฟังได้ อีกทั้ง<persName>นายวิชัย</persName> ยังให้การว่าได้รับความช่วยเหลือจาก <persName>พล.ต.ต.มานิต</persName> กรณีจึงไม่อาจรับฟังว่า <persName>พล.ต.ต.มานิต</persName> มีพฤติกรรมเลือกปฏิบัติในการเข้าจับกุมตัวเฉพาะ<persName>นายวิชัย</persName> ที่เป็นผู้ต่อต้าน <persName>พ.ต.ท.ทักษิณ</persName> รวมทั้งมีพฤติการณ์ละเว้นปฏิบัติหน้าที่โดยไม่เข้าไปช่วยเหลือ<persName>นายวิชัย</persName> ไม่ให้ถูกทำร้าย และไม่จับกุม ผู้ที่สนับสนุน <persName>พ.ต.ท.ทักษิณ</persName> ตามที่ถูกกล่าวหา</p>
<p> ส่วนที่มีการกล่าวหาว่า <persName>พล.ต.ต.มานิต</persName> มีพฤติกรรมเลือกปฏิบัติ ไม่ยึดหลักความเสมอภาคในการใช้กฎหมาย ใช้อำนาหน้าที่ตามอำเภอใจ และใช้ดุลพินิจโดยมิชอบในกรณีให้ดำเนินคดีกับ<persName>นายวิชัย</persName> และ <persName>นายฤทธิรงค์ ลิขิตประเสริฐกูล</persName> ซึ่งตะโกนต่อต้าน <persName>พ.ต.ท.ทักษิณ</persName> ในข้อหาส่งเสียงกระทำการอื้ออึง โดยไม่มีเหตุอันสมควรในที่สาธารณะ อันเป็นการรังแกข่มเหงผู้อื่น หรือทำให้ผู้อื่นได้รับความอับอาย ตามมาตรา 370 และ 397 แห่งประมวลกฎหมายอาญานั้น จากข้อเท็จจริงในสำนวนปรากฏว่า <persName>พล.ต.ต.มานิต</persName> ได้แจ้งความดำเนินคดีกับ<persName>นายมงคล บุญเต็ม</persName> ที่ยอมรับว่า เป็นพวกที่สนับสนุน <persName>พ.ต.ท.ทักษิณ</persName> และตะโกนว่า “<persName>ทักษิณ</persName> สู้ๆ” ซึ่งต่อมาในวันที่ 28 ส.ค.49 <persName>พล.ต.ต. มานิต</persName>ได้เข้าแจ้งความ ขอให้ดำเนินคดี กับบุคคลในภาพที่ขอมาจากสื่อมวลชนที่ตะโกนว่า<persName>นายวิชัย</persName>ว่า “มึงเป็นใคร มึงถึงไปไล่เขา” ด้วยเสียงอันดังหลายครั้ง ในข้อหาเดียวกัน</p>
<p>ดังนั้นการที่ <persName>พล.ต.ต.มานิต</persName> ที่เป็นผู้ที่ได้รับมอบหมายให้รักษาความสงบเรียบร้อยในที่ดังกล่าว ตัดสินใจแจ้งความดำเนินคดีกับ<persName>นายวิชัย</persName> และพวก จึงเป็นการกระทำที่สมควรแก่สถานการณ์ในขณะนั้น และไม่ถือว่า<persName>พล.ต.ต.มานิต</persName> มีพฤติการณ์เลือกปฏิบัติ ในการใช้กฎหมายและใช้ดุลพินิจมิชอบตามที่ถูกกล่าวหา</p>
"พิจารณาจากพฤติการณ์ดังกล่าวเห็นว่า การกระทำของ <persName>พล.ต.ต.มานิต</persName> ไม่ได้เป็นการละทิ้งหรือทอดทิ้งหน้าที่ราชการ อันไม่มีเหตุอันสมควร เป็นเหตุให้เสียหายแก่ราชการอย่างร้ายแรง หรือมีพฤติกรรมอันแสดงถึงความจงใจไม่ปฏิบัติตามระเบียบทางราชการ กระทำการอันได้ชื่อประพฤติชั่วอย่างร้ายแรง อันเป็นการกระทำผิดวินัยอย่างร้ายแรงตามนัย มาตรา 79 (2) (5) (6) แห่ง พ.ร.บ.ตำรวจแห่งชาติ 2547 ตามที่ถูกกล่าวหาแต่อย่างใด ดังนั้นการที่ ผบ.ตร. มีคำสั่ง สตช. ลงโทษทางวินัย ปลดออกจากราชการและ คณะกรรมการข้าราชการตำรวจมีมติยกคำอุทธรณ์ของ <persName>พล.ต.ต.มานิต</persName> จึงมิชอบด้วยกฎหมาย"</body>
</news>
