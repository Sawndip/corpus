<teiHeader>
<fileDesc>
<titleStmt>
  <title>รวบ4หนุ่มโคลอมเบียลักทรัพย์ย่านหัวหมาก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-15 20:17:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189894  </bibl>
</sourceDesc>
</fileDesc>
</teiHeader>
<news>
<headline>รวบ4หนุ่มโคลอมเบียลักทรัพย์ย่านหัวหมาก</headline>
<lead>ตำรวจหัวหมาก รวบ 4 หนุ่มโคลอมเบีย ตระเวน ปล้นทรัพย์ ผู้เสียหาย ย่านหัวหมาก ประเวศ พบของกลาง หลายรายการ</lead>
<neck></neck>
<body><p> 4 หนุ่มชาวโคลอมเบีย ถูก เจ้าหน้าที่ฝ่ายสืบสวน สน.หัวหมาก จับกุมตัวได้ ขณะทั้งหมด ใช้ รถยนต์เช่ายี่ห้อเชฟโรเลต สีดำ หมายเลขทะเบียน ชฮ 7309 กรุงเทพมหานคร ออกตระเวนลักทรัพย์ ที่หมู่บ้านมิตรภาพ 1 ซอยอ่อนนุช 46 แขวงหนองบอนเขตประเวศ พร้อมของกลาง จำนวน 23 รายการ ประกอบด้วย นาฬิกาข้อมือ โทรศัพท์มือถือ สร้อยคอทองคำ เครื่องเล่นเกม ซึ่งมีอยู่ 7 รายการ ที่ตรงกับของ นายสง่า จรูญภัทรพงษ์ ผู้เสียหายที่เข้าแจ้งความว่า ถูกคนร้ายงัดหน้าต่าง และประตูบ้านเข้าไปลักทรัพย์สินหลายรายการ เหตุเกิดเมื่อวันที่ 25 ส.ค.ที่ผ่านมา ซึ่งเจ้าหน้าที่จะทำการสอบสวนขยายผลเพิ่มเติม ก่อนส่งตัวให้พนักงานสอบสวน สน.หัวหมาก ดำเนินคดีตามกฎหมายต่อไป</p>
<p>สำหรับการจับกุมดังกล่าวเป็นการขยายผลมาจากเมื่อช่วงปลายเดือนสิงหาคม ที่ผ่านมาตำรวจหัวหมากสามารถจับกุมตัวชาวโคลอมเบียที่ก่อเหตุลักทรัพย์ในพื้นที่ สน.หัวหมาก ได้พร้อมของกลางจำนวนหลายรายการ เจ้าหน้าที่จึงทำการสืบสวน จนสามารถติดตามจับกุมตัวผู้ต้องหาได้ดังกล่าว</p></body>
</news>
