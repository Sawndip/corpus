<teiHeader>
<fileDesc>
<titleStmt>
  <title>'น้องปอย'ส่อระบบหายใจ-โลหิตล้มเหลว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 07:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20802  </bibl>
</sourceDesc>
</fileDesc>
</teiHeader>
<news>
<headline>'<persName>น้องปอย</persName>'ส่อระบบหายใจ-โลหิตล้มเหลว</headline>
<lead></lead>
<neck></neck>
<body><p>กรณี<persName>นายสมศรี ปิลอง</persName> อายุ 39 ปี และ<persName>นางแพงศรี ปิลอง</persName> อายุ 38 ปี อาชีพพนักงานโรงแรมแห่งหนึ่งในเมืองพัทยา เข้าแจ้งความกับ <persName>ร.ต.ท.จีรศักดิ์ แอบแฝง</persName> ร้อยเวร สภ.บางละมุง จ.ชลบุรี  เมื่อวันที่ 15 ก.ย. ที่ผ่านมา เพื่อขอ ให้ช่วยสอบสวนหาสาเหตุการเสียชีวิตของ <persName>ด.ญ.  ศิริลักษณ์ ปิลอง</persName> หรือ<persName>น้องปอย</persName> อายุ 14 ปี นักเรียนชั้น ม.3 โรงเรียนโพธิสัมพันธ์พิทยาคาร เนื่องจากสงสัยว่าอาจจะมาจากการที่ลูกสาวไปใส่เหล็กจัดฟันแฟชั่น ความคืบหน้าของเรื่องนี้เมื่อเวลา 11.30 น. วันที่ 16 ก.ย. <persName>ร.ต.ท.จีรศักดิ์</persName> เปิดเผยว่า จากการสันนิษฐานของแพทย์ผู้ทำการชันสูตรเบื้องต้นพบว่า <persName>ด.ญ.ศิริลักษณ์</persName> น่าจะเสียชีวิตตั้งแต่อยู่ในบ้านพักซอยนาเกลือ 23 ซึ่งอยู่ในเขตความรับผิดชอบของ สภ.เมืองพัทยา จึงได้แจ้งให้ผู้ปกครองไปร้องทุกข์กับพนักงานสอบสวนท้องที่ดังกล่าว อย่างไรก็ตามได้บันทึกประจำวันไว้เป็นหลักฐานเพื่อส่งศพไปผ่าชันสูตรหาสาเหตุโดย  ละเอียดที่รพ.ตำรวจ แล้ว     ต่อมา<persName>นายสมศรี</persName> และ<persName>นางแพงศรี</persName> พร้อมด้วยบรรดาญาติ ได้เดินทางไปรับศพ<persName>น้องปอย</persName>ที่ รพ.ตำรวจ โดยบรรยากาศเป็นไปอย่างโศกเศร้า ขณะรายงานชันสูตรของ <persName>พ.ต.ต.นพ.ปิยะพงษ์ สาครเย็น</persName> สว. (สบ 2) กลุ่มงานตรวจพิสูจน์เอกลักษณ์บุคคล งานนิติพยาธิ สถาบันนิติเวช   วิทยา ร.พ.ตำรวจ ระบุว่า สาเหตุการตายน่าจะเกิดจากระบบหายใจและการไหลเวียนของโลหิตล้มเหลว อย่างไรก็ตาม ผลการชันสูตรอย่างละเอียดต้องรออีก 45 วัน ถึงจะทราบว่าภายในร่างกายมีสารโลหะหนักตกค้างอยู่หรือไม่ ส่วนผลเลือดไม่สามารถตรวจสอบได้ เพราะเสียชีวิตเป็นเวลานานจนเลือดแข็งตัวแล้ว.</p></body>
</news>
