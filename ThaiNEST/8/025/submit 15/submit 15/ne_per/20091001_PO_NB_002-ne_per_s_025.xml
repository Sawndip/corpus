<teiHeader>
<fileDesc>
<titleStmt>
  <title>รัฐบาล นิมนต์พระสงฆ์ทั่วประเทศ 353 รูป ร่วมเจริญพระพุทธมนต์ ฉันภัตตาหารเพล ถวายเป็นพระราชกุศลแด่ในหลวง  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010250&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาล นิมนต์พระสงฆ์ทั่วประเทศ 353 รูป ร่วมเจริญพระพุทธมนต์ ฉันภัตตาหารเพล ถวายเป็นพระราชกุศลแด่ในหลวง</headline>
<lead></lead>
<neck></neck>
<body><p>รัฐบาล นิมนต์พระสงฆ์ทั่วประเทศ 353 รูป ร่วมเจริญพระพุทธมนต์ ฉันภัตตาหารเพล เพื่อถวายเป็นพระราชกุศลแด่พระบาทสมเด็จพระเจ้าอยู่หัว <persName>พลตรีสนั่น ขจรประศาสน์</persName> รองนายกรัฐมนตรี กล่าวว่า รัฐบาลได้จัดให้มีพิธีทำบุญเพื่อถวายเป็นพระราชกุศลแด่พระบาทสมเด็จพระเจ้าอยู่หัว ในวันพรุ่งนี้ (2 ต.ค.52) ที่ตึกสันติไมตรี ทำเนียบรัฐบาล โดยนิมนต์พระสงฆ์จากทั่วประเทศ ประกอบด้วยประธานคณะผู้ปฏิบัติหน้าที่สมเด็จพระสังฆราช กรรมการมหาเถรสมาคม เจ้าคณะใหญ่ เจ้าคณะภาค และเจ้าคณะจังหวัด รวม 353 รูป ที่จะมาร่วมประกอบพิธีเจริญพระพุทธมนต์ และฉันภัตตาหารเพล เพื่อถวายเป็นพระราชกุศลแด่พระบาทสมเด็จพระเจ้าอยู่หัว โดยมีนายกรัฐมนตรี คณะรัฐมนตรีพร้อมภริยา ข้าราชการ เจ้าหน้าที่ทุกกระทรวงเข้าร่วม นอกจากนี้รัฐบาลยังถือเป็นโอกาสทำบุญให้กับประเทศด้วย <persName>พลตรีสนั่น</persName> กล่าวด้วยว่า อยากเชิญชวนให้คนไทยพาครอบครัวเข้าวัดอย่างน้อยสัปดาห์ละ 1 ครั้ง โดยเฉพาะในวันหยุดเสาร์-อาทิตย์ เพื่อให้มีโอกาสได้ปฏิบัติธรรม ปลูกฝังคุณธรรม ตลอดจนใช้โอกาสสำคัญนี้ สร้างความรักความสามัคคีให้เกิดขึ้นในหมู่คนไทย</p></body>
</news>
