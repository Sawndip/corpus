<teiHeader>
<fileDesc>
<titleStmt>
  <title>คืบหน้าเดนนรกฆ่าพระ-คาดพัวพันค้ายา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 11:29:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189379  </bibl>
</sourceDesc>
</fileDesc>
</teiHeader>
<news>
<headline>คืบหน้าเดนนรกฆ่าพระ-คาดพัวพันค้ายา</headline>
<lead>ตำรวจ สภ.นครนายก เร่งล่า 5 ผู้ต้องสงสัย ดักยิง พระ มรณะ ขณะยืนบิณฑบาต เชื่อ ขัดแย้งเรื่องผลประโยชน์ยาเสพติด</lead>
<neck></neck>
<body><p><persName>พล.ต.ต.นเรศ นันทโชติ</persName> ผบก ภ.จว.นครนายก เผยความคืบหน้า คดีคนร้าย ใช้อาวุปืนยิง พระสิริชัย พระลูกวัดเขาทุเรียน มรณภาพ ขณะออกบิณฑบาต วานนี้ว่า ขณะนี้ ได้ส่งชุดสืบสวน ออกติดตามแกะรอย กลุ่มผู้ต้องสงสัยแล้ว โดยเป็นบุคคลที่มีประวัติพัวพันกับขบวนการค้ายาเสพติด และมีความขัดแย้งกับ พระสิริชัย ก่อนหนีมาบวช โดยกลุ่มผู้ต้องสงสัย มีทั้งหมด 5 คน และทั้งหมด หลบหนีไปหลังเกิดเหตุ แต่ตำรวจ ยังไม่สามารถออกหมายจับได้ในขณะนี้ เนื่องจาก จะต้องรอพยานหลักฐานให้เพียงพอ ก่อนที่จะดำเนินการในขั้นตอนดังกล่าว ส่วนสาเหตุคาดว่า น่าจะมาจากความขัดแย้งเรื่องการค้ายาเสพติด ก่อนที่ <persName>พระสิริชัย</persName> จะมาบวชเป็น เพียง 2-3 เดือน</p>
<p> อย่างไรก็ตาม จากการสืบสาวประวัติของ <persName>พระสิริชัย</persName> พบว่า เคยถูกจับตัวดำเนินคดี ในข้อหายาเสพติด มาแล้ว 1 ครั้ง และเป็นบุคคลที่อยู่ในแฟ้มประวัติอาชญากรของเจ้าหน้าที่ตำรวจ รวมไปถึง กลุ่มคนต้องสงสัยทั้งหมด ก็อยู่ในบัญชีดำของตำรวจ เช่นกัน</p></body>
</news>
