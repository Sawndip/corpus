<teiHeader>
<fileDesc>
<titleStmt>
  <title>พบศพถูกฆ่าแทงกว่า30แผลทิ้งข้างทางปราณบุรี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090913/28270/%e0%b8%9e%e0%b8%9a%e0%b8%a8%e0%b8%9e%e0%b8%96%e0%b8%b9%e0%b8%81%e0%b8%86%e0%b9%88%e0%b8%b2%e0%b9%81%e0%b8%97%e0%b8%87%e0%b8%81%e0%b8%a7%e0%b9%88%e0%b8%b230%e0%b9%81%e0%b8%9c%e0%b8%a5%e0%b8%97%e0%b8%b4%e0%b9%89%e0%b8%87%e0%b8%82%e0%b9%89%e0%b8%b2%e0%b8%87%e0%b8%97%e0%b8%b2%e0%b8%87%e0%b8%9b%e0%b8%a3%e0%b8%b2%e0%b8%93%e0%b8%9a%e0%b8%b8%e0%b8%a3%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>พบศพถูกฆ่าแทงกว่า30แผลทิ้งข้างทางปราณบุรี</headline>
<lead>พบศพถูกฆ่าโหดถูกแทงกว่า 30 แผล โยนทิ้งข้างทาง คาดถูกฆ่าจากที่อื่นก่อนนำมาทิ้ง ระบุเสียชีวิตมาแล้วไม่ต่ำกว่า 7 วัน</lead>
<neck></neck>
<body><p>เมื่อเวลา 10.30 น.วันที่ 13 ก.ย. 52 <persName>ร.ต.ท.เอนก ศิลาเลิศสกุล</persName> พนักงานสอบสวนสถานีตำรวจภูธรปากน้ำปราณได้รับแจ้งจากชาวบ้านว่าพบศพคนเสียชีวิตอยู่ข้างทาง ถนนไปบ้านคลองเก่า ม.1 ต.ปากน้ำปราณ อ.ปราณบุรี จ.ประจวบฯ อยู่ห่างจากอู่ต่อเรือ ภัทร ประมาณ 200ม. จึงรุดไปตรวจสอบที่เกิดเหตุพร้อมด้วยเจ้าหน้าที่หน่วยกู้ภัยมูลนิธิสว่างแผ่ไพศาลปราณบุรี
 ที่เกิดเหตุประชาชนมุงดูเป็นจำนวนมาก พบร่างผู้เสียชีวิตนอนคว่ำหน้าส่งกลิ่นคาวคละคลุ้ง มีหนอนไต่ยั่วเยียะไปทั่วตามร่างกาย ตรวจสอบผู้เสียชีวิตเป็นเพศชาย ไม่สามารถบอกอายุได้เนื่องจากศพเสียชีวิตมานาน สวมเสื้อเชิ้ตแขนยาวสีแดงลายจุดสีขาวสวมกางในสีน้ำเงินถูกรูดลงมาใต้ก้น ตามร่างกายพบร่องรอยบาดแผลเป็นจำนวนมาก ที่ลำคอผู้เสียชีวิตถูกของมีคมปาดเข้าถึงหลอดลม ใบหน้าถูกของมีคมแทงจำนวน 7 แผลบริเวณหน้าอกถูกแทงด้วยของมีคมจำนวน 15 แผล และแผ่นหลังถูกแทงด้วยของมีคมจำนวน 10 แผล
</p>
<p>จากการตรวจสอบตามร่างกายไม่พบหลักฐานว่าผู้เสียชีวิตเป็นใคร ที่กระเป๋าเสื้อด้านซ้ายพบธนบัตรใบละ 20 บาท จำนวน 1 ฉบับ ที่ข้อมือซ้ายสวมสร้อยข้อมือสแตนเลท ห่างจากศพผู้เสียชีวิตประมาณ 3 เมตรพบกางเกงยีนส์ขายาวยี่ห้อ EXIT JEAN WEAR ห้อยอยู่บนต้นไม้ข้างทางเจ้าหน้าที่ตำรวจจึงเก็บไว้เป็นหลักฐาน เจ้าหน้าที่กู้ภัยฯได้นำร่างผู้เสียชีวิตไปให้แพทย์โรงพยาบาลปราณบุรีชันสูติ คาดว่าผู้เสียชีวิตน่าจะเสียชีวิตมาแล้วประมาณ 7 วัน
 จากการตรวจสอบในที่เกิดเหตุไม่พบร่องรอยการต่อสู้ ชาวบ้านแถวนั้นไม่มีใครรู้จักว่าผู้เสียชีวิตเป็นใคร คาดว่าผู้ตายน่าจะถูกฆ่ามาจากที่อื่นแล้วนำศพมาโยนทิ้งเพื่อเป็นการอำพรางคดี
</p></body>
</news>
