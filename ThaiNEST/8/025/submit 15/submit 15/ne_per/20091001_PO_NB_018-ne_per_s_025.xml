<teiHeader>
<fileDesc>
<titleStmt>
  <title>วิป 3 ฝ่าย ได้ข้อสรุปให้ฝ่ายกฎหมายของทั้ง 2 สภา ยกร่างรัฐธรรมนูญ  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010130&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิป 3 ฝ่าย ได้ข้อสรุปให้ฝ่ายกฎหมายของทั้ง 2 สภา ยกร่างรัฐธรรมนูญ</headline>
<lead></lead>
<neck></neck>
<body><p>วิป 3 ฝ่าย ได้ข้อสรุปให้ฝ่ายกฎหมายของทั้ง 2 สภา ยกร่างรัฐธรรมนูญ ก่อนให้ที่ประชุมวิป 3 ฝ่าย นำเข้าสู่ที่ประชุมสภาเพื่อให้ลงชื่อเสนอญัตติ โดยวันพรุ่งนี้ จะหารือกับนายกรัฐมนตรีถึงแนวทางการมีส่วนร่วมและการทำประชามติ <persName>นายชินวรณ์ บุณยเกียรติ</persName> ประธานวิปรัฐบาล แถลงผลการประชุมร่วมของวิป 3 ฝ่ายว่า ที่ประชุมได้ข้อสรุปส่งเรื่องให้<persName>นายชัย ชิดชอบ</persName> ประธานรัฐสภา เพื่อสั่งการให้ฝ่ายกฎหมายของสภาผู้แทนราษฎรและวุฒิสภา ไปยกร่างแก้ไขรัฐธรรมนูญตามข้อเสนอของคณะกรรมการสมานฉันท์ ใน 6 ประเด็น โดยแยกเป็น 2 แนวทาง คือ 6 ฉบับ ฉบับละ 1 ประเด็น และ 1 ฉบับ 6 ประเด็น พร้อมเหตุผลกว้างๆ จากนั้นจึงนำมาให้ที่ประชุมวิป 3 ฝ่ายพิจารณาอีกครั้ง ก่อนที่จะนำเข้าสู่ที่ประชุมร่วมรัฐสภา เพื่อให้สมาชิกร่วมลงชื่อเสนอญัตติ เพื่อให้ ส.ส. และ ส.ว.ดำเนินการแก้ไขตามมาตรา 291 ของรัฐธรรมนูญ ส่วนแนวทางการมีส่วนร่วม และการทำประชามติ จะมีการหารือกับนายกรัฐมนตรีอีกครั้ง ในวันพรุ่งนี้ เวลา 09.00 น.ที่ทำเนียบรัฐบาล </p></body>
</news>
