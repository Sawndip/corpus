<teiHeader>
<fileDesc>
<titleStmt>
  <title>ทุบรถฉกเป๋า“พจน์ อานนท์”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 08:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20852  </bibl>
</sourceDesc>
</fileDesc>
</teiHeader>
<news>
<headline>ทุบรถฉกเป๋า“<persName>พจน์ อานนท์</persName>”</headline>
<lead></lead>
<neck></neck>
<body><p>เมื่อ เวลา 14.00 น. วันที่ 16 ก.ย. <persName>ร.ต.ท.ดุษฎี อู่วงศ์</persName> พงส. (สบ1)สน.โชคชัย ได้รับแจ้งจาก<persName>นายวาทิน นะปา</persName> อายุ 34 ปี ว่าได้รับมอบอำนาจจาก<persName>นายอานนท์ มิ่งขวัญตา</persName> หรือ <persName>พจน์ อานนท์</persName> ผู้กำกับหนังชื่อดัง ให้เข้าแจ้งความเนื่องจากรถเก๋ง ยี่ห้อฮอนด้า ซีอาร์วี สีขาว ทะเบียน ศอ 7348 กรุงเทพมหานคร ของ<persName>นายพจน์</persName> ถูกคนร้ายทุบกระจกด้านหลังซ้ายแตก แล้วลักทรัพย์สินภายในรถ คือ กระเป๋าสะพายยี่ห้อดัง ภายในมีกระเป๋าสตางค์ เงินสด และบัตรต่าง ๆ และกุญแจรถมินิคูเปอร์ รวมมูลค่าประมาณ 3 หมื่นบาทหลบหนีไป เหตุเกิดที่ร้านอาหารแห่งหนึ่ง ริมถนนโชคชัย 4 แยก 27 จากการสอบสวนเบื้องต้นทราบว่า เมื่อเวลา 11.00 น. ทางทีมงานนายพจน์ได้นัดมาประชุมกันที่ร้านดังกล่าว หลังประชุมเสร็จกลับมาที่รถจึงรู้ว่าถูกทุบ และยังมีรถฟอร์ดของทีมงานอีกคันถูกทุบกระจกขโมยทรัพย์สินเช่นกัน ส่วนที่นายพจน์ไม่มาแจ้งความเองเพราะต้องไปแถลงข่าวภาพยนตร์เรื่องหอแต๋วแตก ที่กำลังจะฉายจึงให้ตนมาแจ้งความแทน เจ้าหน้าที่จะเร่งจับกุมคนร้ายต่อไป.</p></body>
</news>
