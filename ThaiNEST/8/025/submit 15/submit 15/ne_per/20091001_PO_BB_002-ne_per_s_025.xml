<teiHeader>
<fileDesc>
<titleStmt>
  <title>"นิพนธ์"ลาออกเลขาฯนายกฯ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>"<persName>นิพนธ์</persName>"ลาออกเลขาฯนายกฯ</headline>
<lead>ข่าวสะพัด “<persName>นิพนธ์</persName>” ยื่นใบลาออก ทิ้งเก้าอี้เลขานายกฯ เหตุไม่พอใจตั้ง “<persName>ปทีป</persName>” รักษาการ ผบ.ตร.แถมมีแนวโน้มไฟเขียวให้นั่งยาว ทั้งที่เคยคัดค้านแล้ว ด้านดีเอสไอส่อป่วนรับอธิบดีใหม่ “<persName>ณรัชต์</persName>” ไขก๊อกโฆษกกรมสอบสวนคดีพิเศษตาม “นาย” อ้างเหตุผลเก่าแสดงความรับผิดชอบปล่อยให้มีการแถลงข่าวตำหนิผู้บังคับบัญชา ขณะที่“<persName>ทวี สอดส่อง</persName>” ปฏิเสธข่าวลาออกลงสมัคร ส.ส.เพื่อไทย</lead>
<neck></neck>
<body><p>ปัญหาการแต่งตั้งผู้บัญชาการตำรวจแห่งชาติ (ผบ.ตร.) ซึ่งนายกรัฐมนตรีผ่าทางตันด้วยการแต่งตั้ง <persName>พล.ต.อ.ปทีป ตันประเสริฐ</persName> จเรตำรวจแห่งชาติ ทำหน้าที่รักษาราชการแทน ผบ.ตร. ทำให้มีข่าวแพร่สะพัดเมื่อช่วงค่ำวานนี้ (30 ก.ย.) ว่า <persName>นายนิพนธ์ พร้อมพันธุ์</persName> เลขาธิการนายกรัฐมนตรี ได้ตัดสินใจยื่นใบลาออกจากตำแหน่งแล้ว
ก่อนหน้านี้ มีข่าวระบุมาตลอดว่า <persName>นายนิพนธ์</persName> สนับสนุน <persName>พล.ต.อ.จุมพล มั่นหมาย</persName> รอง ผบ.ตร. ขึ้นเป็น ผบ.ตร.คนใหม่ และเป็นผู้ให้ข้อมูลพิเศษในเรื่องนี้กับนายกฯ ซึ่งประเด็นดังกล่าวก็ขัดแย้งกับจุดยืนของนายกฯ ที่สนับสนุน <persName>พล.ต.อ.ปทีป</persName> เป็น ผบ.ตร.คนใหม่</p>
<p>แหล่งข่าวระดับสูงในทำเนียบรัฐบาล เปิดเผยว่า <persName>นายนิพนธ์</persName>ได้ตัดสินใจลาออกจากตำแหน่งจริง และได้ยื่นหนังสือลาออกเรียบร้อยแล้ว แต่ นายกฯ ยังไม่ได้รับหนังสือ โดยสาเหตุสำคัญมาจากการที่ <persName>นายนิพนธ์</persName>ไม่เห็นด้วยกับนายกฯ กรณีตั้ง <persName>พล.ต.อ.ปทีป</persName> ทำหน้าที่รักษาราชการแทน ผบ.ตร. และยังมีแนวโน้มว่าจะให้รักษาการยาว หาก ก.ต.ช. ยังไม่ยอมโหวตให้ <persName>พล.ต.อ.ปทีป</persName> เป็น ผบ.ตร.ตามที่นายกฯ เสนอ
<persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี ให้สัมภาษณ์ทางโทรศัพท์ ว่า ยังไม่เห็นหนังสือลาออกของ<persName>นายนิพนธ์</persName> แต่หาก<persName>นายนิพนธ์</persName>ยื่นใบลาออกจริง ก็คงยื่นโดยตรงกับนายกฯ อย่างไรก็ดี ได้ตรวจสอบไปยังหน้าห้องของ<persName>นายนิพนธ์</persName> แต่ก็ยังไม่มีใครเห็นหนังสือลาออก
ต่อมาสื่อมวลชนได้โทรศัพท์ไปสอบถามข้อเท็จจริงจาก <persName>นายอภิสิทธิ์ เวชชาชีวะ</persName> นายกรัฐมนตรี ปรากฏว่า <persName>นายอภิสิทธิ์</persName> ตอบเพียงว่า “ไม่ทราบ” จากนั้นได้วางหูโทรศัพท์ไปทันที</p>
<p>แหล่งข่าวใกล้ชิด<persName>นายเนวิน ชิดชอบ</persName> จากพรรคภูมิใจไทย ยืนยันว่านายนิพนธ์ได้ยื่นใบลาออกจากตำแหน่งเลขาธิการนายกฯ แล้ว ตั้งแต่ช่วงเย็นวันที่ 30 ก.ย. ซึ่งขั้นตอนต่อไปก็อยู่ที่นายกฯ ว่าจะดำเนินการอย่างไร จะระงับไว้หรือจะเซ็นรับรอง ส่วนสาเหตุเรื่องนี้ชัดเจนว่าเป็นผลชัดเจนมาจากการแต่งตั้งตำแหน่ง ผบ.ตร. ที่ฝ่าย<persName>นายนิพนธ์</persName>พยายามผลักดัน <persName>พล.ต.อ.จุมพล</persName> เป็น ผบ.ตร.แต่ไม่สำเร็จ และเรื่องนี้จะเกิดผลกระทบต่อพรรค ปชป. และช่วงสองสัปดาห์ข้างหน้า อาจจะมีการปรับ ครม.ในส่วนของพรรค ปชป.ด้วย
ทั้งนี้ มีรายงานข่าวพรรค ปชป.แจ้งว่า <persName>นายนิพนธ์</persName>เกิดอาการเครียดอย่างหนัก ที่ไม่สามารถผลักดันภารกิจไม่ว่าจะเป็นการโน้มน้าวนายอภิสิทธิ์ให้เปลี่ยนใจ ไม่ขัดขวาง <persName>พล.ต.อ.จุมพล</persName> โดย<persName>นายนิพนธ์</persName>แสดงเจตนารมณ์ ว่า จะลาออกจากเลขาธิการนายกฯ กับคนใกล้ชิด เพื่อแสดงความรับผิดชอบ ซึ่ง<persName>นายนิพนธ์</persName>ไม่ได้เข้ามาทำงานที่ทำเนียบหลายวันแล้ว ขณะที่นายกฯ ได้โทรศัพท์พูดคุยกับ<persName>นายนิพนธ์</persName>แล้ว</p>
<p>กรณีที่เกิดขึ้น ก่อนหน้านี้ผู้ใหญ่ในพรรค ปชป.ได้เตือนนายกฯ หลายครั้งว่า ให้เอา<persName>นายนิพนธ์</persName>ออก เนื่องจากจะเป็นปัญหาในพรรค แม้ไม่เกิดเหตุการณ์เกี่ยวกับการแต่งตั้ง ผบ.ตร.คนใหม่ และสมาชิกพรรคส่วนหนึ่งที่ไม่พอใจในบทบาทของ<persName>นายนิพนธ์</persName>ก็จะขอเปิดประชุมวิสามัญพรรค เพื่อขอมติขับไล่ออกจากเลขาธิการนายกฯ
</p>
<p>นายกฯ ปัดให้เหตุผลตั้ง “<persName>ปทีป</persName>” รักษาการ</p>
<p>ก่อนหน้านั้น ในช่วงเช้าวันเดียวกัน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีลงนามในคำสั่งสำนักนายกรัฐมนตรีที่ 211
2552 เเต่งตั้ง <persName>พล.ต.อ.ปทีป</persName> ปฏิบัติหน้าที่รักษาราชการแทนผู้บัญชาการตำรวจแห่งชาติ (รรท.ผบ.ตร.) โดยให้มีผลในวันที่ 1 ต.ค.นี้ว่า “เป็นไปตามความเหมาะสม”
เมื่อผู้สื่อข่าวถามว่า อย่างนี้แปลว่า....แต่ยังถามไม่ทันจบประโยค ปรากฏนายกฯ รีบตัดบททันทีว่า “ไม่แปลว่าอะไร เป็นอย่างที่ออกคำสั่งไป” และบอกว่าการตั้งรักษาราชการแทน ผบ.ตร. ไม่ได้เป็นการปิดทางแต่งตั้ง ผบ.ตร.ตัวจริง เพราะการแต่งตั้งก็ต้องเดินหน้าตามกระบวนการ
ต่อข้อถามถึงการเรียกประชุมคณะกรรมการนโยบายตำรวจแห่งชาติ (ก.ต.ช.) ว่าจะเรียกประชุมได้เมื่อใดนั้น นายกฯ กล่าวว่า “ก็เมื่อ ก.ต.ช.สามารถที่จะประชุมเห็นชอบได้ แต่ยังไม่ใช่ขณะนี้” พร้อมปฏิเสธที่จะชี้แจงถึงสาเหตุที่ไม่ตั้ง <persName>พล.ต.อ.เพรียวพันธุ์ ดามาพงศ์</persName> รอง ผบ.ตร.อาวุโสอันดับ 1 เป็น รรท.ผบ.ตร. โดยบอกว่า ขออนุญาตไม่แสดงความเห็นเรื่องตัวบุคคล ส่วนการพิจารณาบัญชีรายชื่อแต่งตั้งโยกย้ายวาระประจำปี จะคุยกับ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะประธานคณะกรรมการข้าราชการตำรวจ (ก.ตร.) ต่อไป</P>
<p>“<persName>สุเทพ</persName>” พูดแปลก “อะไรๆ ก็เปลี่ยนได้”</p>
<p><persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะกำกับดูแลสำนักงานตำรวจแห่งชาติ ตอบข้อถามของผู้สื่อข่าวถึงปัญหาการแต่งตั้ง ผบ.ตร.คนใหม่ จะทำให้ <persName>นายนิพนธ์ พร้อมพันธุ์</persName> เลขาธิการนายกรัฐมนตรี ต้องลาออกจากตำแหน่งตามที่เป็นข่าวหรือไม่ ว่า ยังไม่เห็นมีอะไรที่จะต้องทำกันถึงขนาดนี้
ผู้สื่อข่าวถามว่า มีข้อมูลใหม่อะไรเข้ามาหรือไม่ <persName>นายสุเทพ</persName>ปฏิเสธว่า “ไม่มี” เมื่อถามย้ำว่า ทุกอย่างยังเหมือนเดิมใช่หรือไม่ <persName>นายสุเทพ</persName> กล่าวว่า “ทุกอย่างมันคงไม่มีอะไรเหมือนเดิมหรอกครับ เมื่อวานก็อย่าง วันนี้ก็เปลี่ยนไปได้ พรุ่งนี้ก็เปลี่ยนไปอีก อันนั้นมันกฎธรรมดา แต่ว่าผมยังไม่มีข้อมูลอะไรที่ใหม่ขึ้น แต่ถ้าจะไปยืนยันว่าทุกอย่างเหมือนเดิม ใครจะไปกล้ายืนยันอะไรได้ โลกมันเปลี่ยนอยู่ทุกนาที”</p>
<p>“<persName>ปทีป</persName>” นัดรอง ผบ.ตร.กินข้าวเที่ยงวันนี้</p>
<p><persName>พล.ต.อ.ปทีป ตันประเสริฐ</persName> จเรตำรวจแห่งชาติ รรท.ผบ.ตร. จะเข้ารายงานตัวกับนายกฯ ในวันที่ 1 ต.ค. จากนั้นเวลา 12.00 น.วันเดียวกัน ได้นัดหมาย รอง ผบ.ตร.ทุกคน รับประทานอาหารเที่ยงพร้อมกันที่ห้องประชุม 1 สำนักงานตำรวจแห่งชาติ เพื่อปรึกษาหารืองานราชการและการบริหารงานตำรวจ
ส่วนการพิจารณาแต่งตั้งโยกย้ายข้าราชการตำรวจระดับรอง ผบ.ตร.ถึงผู้บังคับการ (ระดับนายพล) วาระประจำปี ขณะนี้ยังไม่ได้หารือ จึงยังตอบไม่ได้ และยังไม่ได้มีการนัดหมายเพื่อประชุมเกี่ยวกับเรื่องนี้ คงต้องรอหารือรอง ผบ.ตร.ทุกคนก่อน</p>
<p>ควงแขน “<persName>จุมพล</persName>” โชว์สื่อ-ยันไม่ขัดแย้ง</p>
<p>วันเดียวกัน <persName>นายสุเทพ</persName> ได้ไปร่วมงานแถลงข่าวจับกุมนักค้ายาเสพติดรายใหญ่ ซึ่งเป็นสมุนของ<persName>ขุนส่า</persName> ที่กองบัญชาการตำรวจปราบปรามยาเสพติด (บช.ปส.) โดยได้เชิญ <persName>พล.ต.อ.ปทีป</persName> และ <persName>พล.ต.อ.จุมพล มั่นหมาย</persName> รอง ผบ.ตร.ซึ่งเป็นแคนดิเดท ผบ.ตร. ไปร่วมแถลงข่าวด้วย
ภายหลังการแถลง <persName>พล.ต.อ.ปทีป</persName> ซึ่งมีสีหน้ายิ้มแย้ม ได้เข้าไปยืนคุยกับ<persName>นายสุเทพ</persName>อย่างใกล้ชิด และระหว่างให้สัมภาษณ์ผู้สื่อข่าว <persName>พล.ต.อ.ปทีป</persName> ยังได้ดึงแขน <persName>พล.ต.อ.จุมพล</persName> เข้าไปร่วมให้สัมภาษณ์กับสื่อมวลชนด้วย โดยบอกว่า “มาอยู่ด้วยกันจะได้ไม่เหงา” และบอกกับผู้สื่อข่าวว่า “ผมกับ <persName>พล.ต.อ.จุมพล</persName> ไม่มีอะไรกัน” โดยนายตำรวจทั้งสองก็มีสีหน้ายิ้มแย้มแจ่มใส</p>
<p>“<persName>พัชรวาท</persName>-<persName>ปทีป</persName>” จับมือชื่นมื่น</p>
<p>ก่อนหน้านั้น ในช่วงเช้า ที่ลานฝึกศรียานนท์ โรงเรียนนายร้อยตำรวจ อ.สามพราน จ.นครปฐม ได้มีการจัดพิธีสวนสนามเพื่อเป็นเกียรติแด่ <persName>พล.ต.อ.พัชรวาท วงษ์สุวรรณ</persName> อดีต ผบ.ตร. โดยมีครอบครัววงษ์สุวรรณ และนายตำรวจกับอดีตนายตำรวจที่มีความใกล้ชิดกับ <persName>พล.ต.อ.พัชรวาท</persName> อาทิ ร<persName>.ต.อ.ปุระชัย เปี่ยมสมบูรณ์</persName> นายกสภาการศึกษาโรงเรียนนายร้อยตำรวจ ไปร่วมพิธีอย่างคับคั่ง รวมทั้ง<persName>พล.ต.อ.ปทีป</persName>
ทั้งนี้ <persName>พล.ต.อ.พัชรวาท</persName> กับ <persName>พล.ต.อ.ปทีป</persName> ได้จับมือกัน และมอบดอกไม้แสดงความยินดี ให้กันด้วยสีหน้ายิ้มแย้ม บรรยากาศเป็นไปอย่างชื่นมื่น</p>
<p>แถลงส่งท้ายไม่เคยคิดทำร้ายประชาชน</p>
<p>หลังเสร็จพิธี <persName>พล.ต.อ.พัชรวาท</persName> ได้เปิดแถลงข่าว โดยระบุตอนหนึ่งถึงเหตุการณ์สลายการชุมนุมเมื่อวันที่ 7 ต.ค.2551 ซึ่งเขาถูกคณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลความผิดทางวินัยร้ายแรงและให้ดำเนินคดีอาญา ว่า เป็นเรื่องที่ตำรวจทำตามหน้าที่ ไม่ได้ไปทุจริตที่ไหนเลย แต่การทำตามหน้าที่บางทีต้องวิเคราะห์ด้วยว่าอะไรคือเหตุผล แต่ผลที่ออกมาไม่ใช่ว่าไม่ยอมรับ เพียงแต่ต้องต่อสู้เพื่อสำนักงานตำรวจแห่งชาติ ไม่ใช่เพื่อตัวเอง ไม่เช่นนั้นตำรวจจะไม่กล้าทำงาน
“ประชาชนต้องดู ฟัง และวิเคราะห์ให้ชัดเจนว่าตำรวจทำหน้าที่ตรงไปตรงมาหรือไม่ ได้ดูแลประชาชนให้เกิดความสุขหรือไม่ ตำรวจไม่ได้ต้องการให้ปะทะกันใช่หรือไม่ ผมคิดว่าประชาชนทราบ การชุมนุมเกิดขึ้นบ่อยในระยะหลัง แต่การทำงานและอุปกรณ์ของตำรวจยังมีความพร้อมน้อย ขอให้ประชาชนเข้าใจด้วยว่าเราไม่มีความต้องการทำร้ายประชาชน ผมยืนยันทุกลมหายใจว่าไม่มี ตำรวจมีแต่อยากจะดูแลประชาชนให้เกิดความปลอดภัย” <persName>พล.ต.อ.พัชรวาท</persName> ระบุ</p>
<p>ดีเอสไอกระเพื่อม “<persName>ณรัชต์</persName>” ไขก๊อกโฆษก</p>
<p><persName>พ.ต.อ.ณรัชต์ เศวตนันทน์</persName> รองอธิบดีกรมสอบสวนคดีพิเศษ (ดีเอสไอ) ในฐานะโฆษกดีเอสไอ ได้แถลงข่าวลาออกจากตำแหน่งโฆษกดีเอสไอ โดยระบุว่า ถือเป็นการทำหน้าที่โฆษกดีเอสไอวันสุดท้าย เนื่องจากอธิบดีดีเอสไอได้ลงนามอนุมัติหนังสือลาออกจากตำแหน่งโฆษกดีเอสไอเรียบร้อยแล้ว
อย่างไรก็ดี <persName>พ.ต.อ.ณรัชต์</persName> กล่าวว่า สาเหตุของการลาออกไม่ได้มีเจตนาต้องการต่อต้าน <persName>นายธาริต เพ็งดิษฐ์</persName> ว่าที่อธิบดีดีเอสไอคนใหม่ เพราะ<persName>นายธาริต</persName>เคยเป็นหัวหน้าเก่าที่เคยร่วมงานกันมาก่อน แต่เหตุผลการลาออกที่แท้จริงเกิดจากที่เห็นว่าระยะหลังตัวเขาเองบกพร่องต่อหน้าที่ ปล่อยให้มีผู้ฝ่าฝืนคำสั่งออกมาแถลงข่าวต่อสื่อมวลชนโดยพลการ โดยเนื้อหาของการแถลงข่าวมีการใช้ความรู้สึกและอคติส่วนตัว ให้ข่าวเชิงลบต่อองค์กรและผู้บริหาร ซึ่งถือว่าไม่เป็นไปตามนโยบายที่วางไว้ จึงต้องแสดงความรับผิดชอบด้วยการลาออก</p>
<p>“<persName>ทวี</persName>” โต้ข่าวเล่นการเมืองสวมเสื้อเพื่อไทย</p>
<p>ขณะที่ <persName>พ.ต.อ.ทวี</persName> ได้เปิดแถลงข่าวเช่นกัน ถึงกรณีถูกย้ายไปดำรงตำแหน่งรองปลัดกระทรวงยุติธรรม โดยระบุว่า ต้องขอบคุณ<persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม และ<persName>นายกิตติพงษ์ กิตยารักษ์</persName> ปลัดกระทรวง ที่เสนอชื่อให้ไปดำรงตำแหน่งรองปลัดกระทรวง รู้สึกดีใจและภูมิใจ เพราะอย่างน้อยงานในหน้าที่รองปลัดกระทรวงต้องดูแลงานครอบคลุมหลายด้าน
ส่วนข่าวที่ว่าจะลาออกไปลงสมัคร ส.ส.สังกัดพรรคเพื่อไทยนั้น <persName>พ.ต.อ.ทวี</persName> กล่าวว่า ที่ผ่านมาภูมิใจกับการทำหน้าที่ข้าราชการ และไม่เคยมีความคิดที่จะลงเล่นการเมือง เชื่อว่ากระแสข่าวดังกล่าวเป็นการจงใจปล่อยข่าวเพื่อสร้างความเสียหายและลดความไว้วางใจกับผู้ที่มีส่วนเกี่ยวข้อง</p></body>
</news>
