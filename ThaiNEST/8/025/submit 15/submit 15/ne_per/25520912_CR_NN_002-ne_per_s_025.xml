<teiHeader>
<fileDesc>
<titleStmt>
  <title>2 แขกขาวฉกทรัพย์คุณนายผู้พิพากษาเจ้าของร้านเพชรมูลค่ากว่า 2.5  แสนบาท  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=178526  </bibl>
</sourceDesc>
</fileDesc>
</teiHeader>
<news>
<headline>2 แขกขาวฉกทรัพย์คุณนายผู้พิพากษาเจ้าของร้านเพชรมูลค่ากว่า 2.5  แสนบาท</headline>
<lead></lead>
<neck></neck>
<body><p>เมื่อเวลา 00.30 น. วันที่ 12  ก.ย. 52  <persName>พ.ต.ท.ธนเดช ดวงตาปิยะชัย</persName> พนักงานสอบสวน ( สบ.3 ) สภ.บางละมุง ได้รับแจ้งมีคนร้ายก่อเหตุจี้ชิงทรัพย์ ได้ทรัพย์สินมีค่าไปจำนวนมาก ที่หน้าบ้านเลขที่ 323/18 หมู่บ้านสวนทราย ม.8 ต.หนองปลาไหล อ.บางละมุง จ.ชลบุรี หลังรับแจ้งจึงรายงานให้ ผู้บังคับบัญชาทราบ และพร้อมด้วย <persName>พ.ต.อ.สมนึก จันทร์เกตุ</persName> ผกก. <persName>พ.ต.ท.ศุภชัชจ์ เปี่ยมมนัส</persName> รอง. ผกก.ปป. และทีมงานชุดสืบสวนฯ  รุดเข้าตรวจสอบ</p>
<p>ในที่เกิดเหตุ เป็นบ้านเดี่ยว 2 ชั้น มีเนื้อที่กว่า 60 ตารางวา บริเวณหน้ารั้วบ้าน พบรถ โตโยต้า แคมรี่ สีบรอนซ์เทา ทะเบียน ศร 6967 กทม. สภาพจอดสตาร์ทเครื่องทิ้งไว้  ข้าวของภายในตัวรถถูกรื้อค้นกระจุยกระจาย และยังพบ จาระบี ถูกทาเลอะเทอะอยู่บริเวณที่เปิดประตูด้านในข้างคนขับ และ ที่บริเวณรูกุญแจประตูคนขับ ตำรวจจึงตรวจสอบลายนิ้วมือแฝงไว้เป็นหลักฐาน     </p>
<p>โดยมี <persName>นางอุทัยวรรณ เด่นเจริญ</persName> อายุ 43 ปี เจ้าของบ้านหลังหลังดังกล่าว ยืนรอให้การกับเจ้าหน้า ที่ตำรวจ และเป็นเจ้าของร้านเพชร พลอย บนห้างคาร์ฟูร์ พัทยากลาง อีกทั้งยังเป็น ภรรยา ของ <persName>นาย อริยะ นาวินธรรม</persName> ผู้พิพากษาศาลอุทธรณ์ เขต 2 จ.ระยอง โดย <persName>นางอุทัยวรรณ</persName> ยังอยู่ในอาการตกใจกลัว พร้อมทั้งให้การว่า ก่อนเกิดเหตุขณะกำลังขับรถเพื่อจะเข้าบ้านพัก พอถึงหน้าบ้าน ได้จอดรถแล้วเดินลงไปกดออดสัญญาณ เพื่อเรียกแม่ให้กดรีโมทเปิดประตูรั้วให้ โดยเปิดประตูฝั่งคนขับทิ้งไว้</p>
<p>ขณะกำลังกดกริ่งสัญญาณ ได้มีคนร้ายเป็นชาวต่างชาติ 2 คน ลักษณะเป็นคนตะวันออกลาง หรือ แขกขาว โดย 1 ใน 2 คนร้าย สวมหมวกแก๊ปสีขาวเดินปรี่เข้าไปนั่งบริเวณเบาะคนขับ ส่วนอีกคนยืนคุมเชิงอยู่ด้านหน้า ครั้งแรกที่เห็นคนร้ายตกใจมากจนทำอะไรไม่ถูกโดยคนร้ายทั้งสองได้เริ่มปฏิบัติการณ์ทันที ด้วยการรื้อค้นทรัพย์สินภายในรถเป็นเงินสด 55,000 บาท เครื่องประดับเพชร และ พลอย มูลค่า 180,000 บาท และ เอกสารสำคัญอีกหลายรายการ หลังก่อเหตุคนร้ายทั้ง 2 คน ได้วิ่งหลบหนีไป โดยคนร้าย ใช้เวลาปฏิบัติการไม่ถึง 1 นาที หลังเกิดเหตุจึงรีบแจ้งตำรวจให้ทราบดังกล่าว</p>
<p><persName>พ.ต.อ.สมนึก จันทร์เกตุ</persName> ผกก.สภ.บางละมุง กล่าวว่า ในเบื้องต้น ผู้เสียหายยังอยู่ในอาการตกใจกลัว และช็อกกับเหตุการณ์ที่เกิดเหตุ แต่อย่างไรก็ตามเชื่อว่าคนร้ายทั้ง 2 คน เตรียมการลงมือก่อเหตุมาอย่างดี โดยติดตามผู้เสียหายมาตั้งแต่ร้านเพชรจนมาถึงบ้านพักแล้วลงมือก่อเหตุ  ส่วนลักษณะของคนร้ายผู้เสียหายและพยานที่เห็นเหตุการณ์ยืนยันว่า มีลักษณะคล้ายคนชาวตะวันออกกลาง ซึ่งขณะนี้ได้ ประสานฝ่ายสืบสวนฯ ลงพื้นที่หาข่าวเพื่อติดตามคนร้ายแล้ว  </p></body>
</news>
