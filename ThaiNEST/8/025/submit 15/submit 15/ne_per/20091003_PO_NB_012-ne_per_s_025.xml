<teiHeader>
<fileDesc>
<titleStmt>
  <title>นายกฯ เรียกผู้บัญชาการเหล่าทัพประชุมความพร้อมดูแลจัดการประชุมอาเซียน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020034&tb=N255210&return=ok  </bibl>
</sourceDesc>
</fileDesc>
</teiHeader>
<news>
<headline>นายกฯ เรียกผู้บัญชาการเหล่าทัพประชุมความพร้อมดูแลจัดการประชุมอาเซียน</headline>
<lead></lead>
<neck></neck>
<body><p>นายกรัฐมนตรี เรียกผู้บัญชาการเหล่าทัพประชุมความพร้อมดูแลจัดการประชุมอาเซียน พร้อมปฏิเสธที่จะตอบคำถามกรณี<persName>นายนิพนธ์ พร้อมพันธ์</persName> <persName>นายอภิสิทธิ์ เวชชาชีวะ</persName> นายกรัฐมนตรี เรียกผู้บัญชาการเหล่าทัพประชุมเตรียมความพร้อม ดูแลการจัดประชุมสุดยอดผู้นำอาเซียน ระหว่างวันที่ 23-25 ตุลาคมนี้ ที่อำเภอหัวหิน จังหวัดประจวบคีรีขันธ์ ซึ่งขณะนี้ผู้บัญชาการเหล่าทัพมาพร้อมทุกคนแล้ว พร้อมทั้ง <persName>นายกษิต ภิรมย์</persName> รัฐมนตรีว่าการกระทรวงการต่างประเทศด้วย อย่างไรก็ตาม แหล่งข่าววงในเปิดเผยว่า การประชุมครั้งนี้ เป็นการประชุมเพื่อหามาตรการดูแลความปลอดภัยให้กับผู้นำประเทศต่าง ๆ หากเกิดการชุมนุมขึ้น รวมถึงจะมีการพูดคุยถึงการดูแลการจราจรไม่ให้ส่งผลกระทบต่อประชาชนในพื้นที่ ขณะเดียวกันคาดว่า เบื้องต้นจะมีการประกาศใช้พระราชบัญญัติการรักษาความมั่นคงภายในราชอาณาจักร ระหว่างที่มีการประชุมด้วย ทั้งนี้ก่อนการเข้าร่วมประชุม นายกรัฐมนตรี ปฏิเสธที่จะให้สัมภาษณ์สื่อมวลชนกรณีของ<persName>นายนิพนธ์ พร้อมพันธ์</persName> เลขาธิการนายกรัฐมนตรี ถึงกระแสข่าวว่าจะลาออกจากตำแหน่งแล้วหรือไม่ ขณะที่รัฐมนตรีว่าการกระทรวงกลาโหม ก็ปฏิเสธที่จะตอบคำถามถึงกรณีที่มีกระแสข่าวว่า คนในตระกูล วงษ์สุวรรณ จะเข้าเล่นการเมืองโดยอยู่กับพรรคเพื่อไทย </p></body>
</news>
