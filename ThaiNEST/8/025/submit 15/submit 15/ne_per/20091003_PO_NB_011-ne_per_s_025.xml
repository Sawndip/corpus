<teiHeader>
<fileDesc>
<titleStmt>
  <title>นายกฯ ยืนยัน จะมีความชัดเจนกรณีข่าวการลาออกของเลขาธิการนายก 5 ตุลาคม  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020185&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน จะมีความชัดเจนกรณีข่าวการลาออกของเลขาธิการนายก 5 ตุลาคม</headline>
<lead></lead>
<neck></neck>
<body><p>นายกรัฐมนตรี ยืนยัน จะมีความชัดเจนกรณีข่าวการลาออกของเลขาธิการนายกรัฐมนตรี ในวันที่ 5 ตุลาคมนี้ พร้อมย้ำ รัฐบาลมีความพร้อมในการจัดประชุมสุดยอดผู้นำอาเซียน <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยว่า ในวันจันทร์ที่ 5 ตุลาคมนี้ จะมีความชัดเจนเรื่องการลาออกของ <persName>นายนิพนธ์ พร้อมพันธ์</persName> เลขาธิการนายกรัฐมนตรี แต่ไม่ขอเปิดเผยรายละเอียด ว่ามีการติดต่อกันหรือไม่ และไม่ตอบว่าจะมีการตั้งบุคคลมาดำรงตำแหน่งแทน<persName>นายนิพนธ์</persName>เลยหรือไม่ นอกจากนี้ยังปฏิเสธว่า ไม่มีการแบ่งฝ่ายภายในพรรคประชาธิปัตย์ ที่ผ่านมาได้ให้เลขาธิการพรรคพูดคุยกับ ส.ส.ของพรรคอย่างต่อเนื่อง ขณะที่ยังไม่ตอบว่า คนรอบตัวเป็นผู้สร้างปัญหาหรือไม่ สำหรับการแก้ไขรัฐธรรมนูญนั้น เห็นพ้องว่าควรทำประชามติ ส่วนจะทำก่อนหรือหลังยกร่างนั้น จะคิดร่วมกันกับคณะกรรมการประสานงาน หรือ วิป 3 ฝ่าย โดยพร้อมยุบสภาตามความเหมาะสม นายกรัฐมนตรี ยังกล่าวถึงการจัดการประชุมสุดยอดอาเซียนนั้น ยืนยันว่า มีความพร้อมทุกฝ่าย โดยจะเสนอที่ประชุมคณะรัฐมนตรี ให้อนุมัติประกาศใช้พระราชบัญญัติรักษาความมั่นคงภายในราชอาณาจักร ในวันอังคารที่ 6 ตุลาคมนี้ ซึ่งการชุมนุมใหญ่ของกลุ่มคนเสื้อแดงจะต้องประกาศ พ.ร.บ.ความมั่นคงด้วยหรือไม่ จะพิจารณาอีกครั้ง หากมีความจำเป็น พร้อมเรียกร้องคนเสื้อแดงอย่าทำให้การจัดประชุมมีปัญหา </p></body>
</news>
