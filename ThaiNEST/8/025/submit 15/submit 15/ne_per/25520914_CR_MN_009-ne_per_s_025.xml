<teiHeader>
<fileDesc>
<titleStmt>
  <title>191 จับหนุ่มช่างปูนขนกัญชาแท่งเกือบ 40 โล  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-14 15:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106932  </bibl>
</sourceDesc>
</fileDesc>
</teiHeader>
<news>
<headline>191 จับหนุ่มช่างปูนขนกัญชาแท่งเกือบ 40 โล</headline>
<lead>ตร.191 รวบหนุ่มช่างปูนตกงานขนกระเป๋าเดินทางไม่สมตัว แถมมีพิรุธ ขณะรอโดยสารรถประจำทางเตรียมลงใต้ ขอเข้าตรวจค้นพบในกระเป๋าบรรจุกัญชา 42 แท่ง หนักเกือบ 40 กก.สารภาพรับซื้อกัญชามาจากเพื่อนชาวลาวราคาแท่งละ 4,000 บาท ก่อนขนไปขายในราคาแท่งละ 8,000 บาท</lead>
<neck></neck>
<body><p>วันนี้ (14 ก.ย.) เมื่อเวลา 14.00 น.<persName>พ.ต.อ.ภาณุรัตน์ หลักบุญ</persName> ผกก.งานสายตรวจ 1 บก.สปพ.พร้อมด้วย <persName>พ.ต.ท.ชูตระกูล ยศมาดี</persName> รอง ผกก.งานสายตรวจ 1 บก.สปพ.และ <persName>ร.ต.อ.พงษ์พัฒน์ แก้วศรีหา</persName> รอง สว.งานสายตรวจ 1 บก.สปพ.ร่วมกันแถลงข่าวจับกุมตัว <persName>นายพิเชษฐ์ หรือ “เชษฐ์” รุ่งวิทยพันธ์</persName> อายุ 35 ปี ชาว จ.สกลนคร พร้อมของกลางกัญชาอัดแท่งซุกซ่อนอยู่ในกระเป๋าเดินทางขนาดใหญ่สีดำ จำนวน 42 แท่งน้ำหนักประมาณ 37.8 กิโลกรัม โดยจับกุมตัวได้ที่ป้ายรถประจำทางตรงข้ามวัดเสมียนนารี ถนนกำแพงเพชร 6 แขวงลาดยาว เขตจตุจักร กทม.</p>
<p><persName>พ.ต.อ.ภาณุรัตน์</persName> เปิดเผยว่า สืบเนื่องมาจากเมื่อเวลา 05.00 น.ที่ผ่านมา ขณะที่เจ้าหน้าที่สายตรวจของ บก.สปพ.กำลังออกปฏิบัติหน้าที่ตรวจตราตามป้ายรถประจำทางถนนกำแพงเพชร 6 เพื่อเฝ้าระวังเหตุ ปรากฏว่า พบ <persName>นายพิเชษฐ์</persName> เดินลงจากรถทัวร์โดยสารสายภาคตะวันออกเฉียงเหนือ ของบริษัท รุ่งประเสริฐทัวร์ บริเวณป้ายรถฝั่งตรงข้ามวัดเสมียนนารี ด้วยท่าทีมีพิรุธคือ <persName>นายพิเชษฐ์</persName> แบกกระเป๋าเดินทางใบใหญ่ไม่สมกับตัวมากถึง 2 ใบ เมื่อเจ้าหน้าที่ขอตรวจค้น ก็พบกัญชาของกลางจำนวนดังกล่าวซุกซ่อนอยู่จึงควบคุมตัวมาสอบสวนที่ กก.1 บก.สปพ.</p>
<p>จากการสอบสวน <persName>นายพิเชษฐ์</persName> ให้การว่า ตนเคยเป็นช่างปูนของบริษัทรับเหมาแห่งหนึ่ง แต่ตอนนี้ตกงานมาทำไร่ทำนาที่บ้านเกิดใน จ.สกลนคร ต่อมาได้ทำการติดต่อไปหาเพื่อนชาวลาว ชื่อ <persName>นายทอน</persName> และ <persName>นายแก้ว</persName> ซึ่งเคยทำงานก่อสร้างด้วยกัน เพื่อขอรับซื้อกัญชาไปขายต่อให้ลูกค้าที่ จ.สุราษฎร์ธานี และ จ.ปัตตานี โดยตนจะรับซื้อจากเพื่อนทั้ง 2 คน ในราคาแท่งละ 4,000 บาท ก่อนขนไปขายแท่งละ 8,000 บาท สำหรับกัญชาล็อตนี้เป็นล็อตแรกที่ตนไปรับมาจาก จ.อุดรธานี ระหว่างที่นั่งรถทัวร์ขนของกลางมาลงกรุงเทพฯ กำลังจะต่อรถลงภาคใต้ก็มาถูกตำรวจจับกุมตัวได้เสียก่อน                เบื้องต้นเจ้าหน้าที่ชุดจับกุมได้แจ้งข้อกล่าวหามียาเสพติดให้โทษประเภท 5 (กัญชา) ไว้ในความครอบครองเพื่อจำหน่ายโดยไม่ได้รับอนุญาตแก่<persName>นายพิเชษฐ์</persName> ก่อนควบคุมตัวส่งพนักงานสอบสวน สน.ประชาชื่น ดำเนินการตามกฎหมายต่อไป</p></body>
</news>
