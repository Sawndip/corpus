<teiHeader>
<fileDesc>
<titleStmt>
  <title>40ส.ว.ชี้โพล ปชช.อยากมีส่วนร่วมแก้ รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-30 16:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23451  </bibl>
</sourceDesc>
</fileDesc>
</teiHeader>
<news>
<headline>40ส.ว.ชี้โพล ปชช.อยากมีส่วนร่วมแก้ รธน.</headline>
<lead></lead>
<neck></neck>
<body><p>ที่รัฐสภา วันนี้ (30 ก.ย.) <persName>น.ส.รสนา โตสิตระกูล</persName> ส.ว.กรุงเทพฯ กลุ่ม 40 ส.ว. แถลงคัดค้านการเดินหน้าแก้ไขรัฐธรรมนูญว่า ได้รับเอกสารจากมูลนิธิเอเชียกับพลเมืองไทย ที่ได้สำรวจความเห็นประชาชนผู้มีสิทธิออกเสียงเลือกตั้ง 1,500 ตัวอย่าง ในพื้นที่ กทม. และ 26 จังหวัด พบว่า ร้อยละ 67 เห็นว่า การแก้ไขรัฐธรรมนูญต้องให้ประชาชนมีส่วนร่วม ขณะที่ร้อยละ 10 เห็นควรให้รัฐสภาเป็นผู้ดำเนินการ ส่วนร้อยละ 16 เห็นว่า ควรเป็นหน้าที่ของคณะกรรมการอิสระ ส่วนการทำประชามติร้อยละ 84 เห็นว่า ต้องทำก่อนการแก้ไขรัฐธรรมนูญ ส่วนการแก้ไขมาตรา 237 ส่วนใหญ่เห็นว่า ควรคงไว้ถึงร้อยละ 62 ขณะที่ร้อยละ 31 ให้ยกเลิก สำหรับการออกกฎหมายนิรโทษให้นักการเมือง ประชาชนไม่เห็นด้วยถึงร้อยละ 69 มีเห็นด้วยเพียงร้อยละ 21</p>
<p>ด้าน <persName>นายสมชาย แสวงการ</persName> ส.ว.สรรหา กลุ่ม 40 ส.ว. กล่าวว่า ต้องขอบคุณคณะกรรมการป้องกันและปราบปรามการทุจริตแห่งชาติ (ป.ป.ช.) ที่ใช้ความกล้าหาญในการตัดสินใจอย่างตรงไปตรงมา กรณีอดีตรัฐบาลไปลงนามสนับสนุนกัมพูชาขึ้นทะเบียนปราสาทพระวิหารเป็นมรดกโลก และคดีสลายการชุมนุมวันที่ 7 ตุลาฯ ขอชื่นชม และให้กำลังใจกับ ป.ป.ช.ในการทำงานครั้งนี้ อย่างไรก็ตาม ก่อนหน้านี้พรรคภูมิใจไทยมีท่าทีไม่เห็นด้วยกับการทำประชามติแก้ไขรัฐธรรมนูญ แต่พอจะมีการอนุมัติโครงการเช่ารถเมล์เอ็นจีวี 4 พันคัน ก็มีท่าทีเปลี่ยนไป โดยเฉพาะมีความเห็นสอดคล้องกับนายกฯ ที่กำหนดระยะเวลาที่จะใช้แก้ไขรัฐธรรมนูญให้เสร็จใน 9 เดือน.
</p></body>
</news>
