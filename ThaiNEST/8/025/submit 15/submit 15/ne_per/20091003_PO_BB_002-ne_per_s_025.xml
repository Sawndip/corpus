<teiHeader>
<fileDesc>
<titleStmt>
  <title>ปลัดสธ.เบรกซื้อครุภัณฑ์6รายการ รอ2สัปดาห์สอบราคาไทยเข้มแข็ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/03/news_29579212.php?news_id=29579212  </bibl>
</sourceDesc>
</fileDesc>
</teiHeader>
<news>
<headline>ปลัดสธ.เบรกซื้อครุภัณฑ์6รายการ รอ2สัปดาห์สอบราคาไทยเข้มแข็ง</headline>
<lead>ลัด สธ. สั่ง สสจ.เบรกจัดซื้อครุภัณฑ์ 6 รายการเจ้าปัญหา รอผลสอบแล้วเสร็จ 2 สัปดาห์ พร้อมสั่งทบทวนจัดซื้อครุภัณฑ์ทางการแพทย์ 7,400 รายการ พร้อมปลดล็อกเครื่องมือแพทย์ 46 รายการ ในโครงการไทยเข้มแข็งทั้งหมด ชี้หากสอดไส้รายการที่พื้นที่ไม่ได้ขอ ต้องหาตัวคนสั่ง ขณะที่ “<persName>วิทยา</persName>" เตรียมเดินสายแจงจัดซื้อโครงการไทยเข้มแข็งแก่ผู้บริหารโรงพยาบาลทั่วประเทศ</lead>
<neck></neck>
<body><p><persName>นพ.ไพจิตร์ วราชิต</persName> รักษาราชการแทนปลัดกระทรวงสาธารณสุข (สธ.) <persName>นพ.เสรี หงษ์หยก</persName> ผู้ตรวจราชการ สธ. ประธานคณะกรรมการตรวจสอบข้อเท็จจริงการจัดซื้อเครื่องทำลายเชื้อโรคด้วยระบบยูวี <persName>นพ.สุรเชษฐ์ สถิตนิรามัย</persName> สาธารณสุขนิเทศ 1 ในคณะกรรมการพิจารณาความเหมาะสมและแก้ไขปัญหาโครงการไทยเข้มแข็งของ สธ. <persName>นพ.ศุภกิจ ศิริลักษณ์</persName> ผู้อำนวยการสำนักนโยบายและยุทธศาสตร์ กรรมการและเลขานุการคณะกรรมการพิจารณาความเหมาะสมฯ และ <persName>นพ.คำรณ ไชยศิริ</persName> ผู้อำนวยการสำนักงานบริหารโครงการไทยเข้มแข็ง 2555 ร่วมแถลงความคืบหน้าดำเนินการโครงการภายใต้แผนปฏิบัติการไทยเข้มแข็ง 2555 (แผนฟื้นฟูเศรษฐกิจระยะที่ 2) กระทรวงสาธารณสุข มูลค่า 86,685.61 ล้านบาท</p>
<p><persName>นพ.ไพจิตร์</persName> กล่าวว่า โครงการไทยเข้มแข็งของ สธ. ยังอยู่ระหว่างการพิจารณางบประมาณในสภา ยังไม่ได้จัดซื้อจัดจ้าง ยังไม่มีการจ่ายเงินออกไป ทั้งการก่อสร้างและจัดซื้อครุภัณฑ์ แต่เมื่อมีปัญหาเกิดขึ้น <persName>นายวิทยา แก้วภราดัย</persName> รมว.สาธารณสุข จึงให้ทบทวนและตรวจสอบเพื่อความโปร่งใส และในฐานะที่ตนเป็นปลัด สธ.จึงได้สั่งดำเนินการดังนี้
มีหนังสือสั่งการไปยังนายแพทย์สาธารณสุขจังหวัด (นพ.สสจ.) ทุกจังหวัดให้ชะลอการจัดซื้อครุภัณฑ์ 6 รายการ ที่มีการท้วงติง ได้แก่ เครื่องทำลายเชื้อโรคด้วยระบบยูวี หรือ ยูวีแฟน เครื่องช่วยหายใจ เครื่องดมยาสลบ เครื่องติดตามการทำงานของหัวใจ หรือเซ็นทรัลมอนิเตอร์ เครื่องตรวจสารเคมีในเลือด และรถพยาบาล และให้คณะกรรมการชุดตรวจสอบรายการที่เป็นปัญหา มี <persName>นพ.เสรี หงษ์หยก</persName> เป็นประธาน ตรวจสอบให้เสร็จสิ้นใน 1-2 สัปดาห์</p>
<p>ส่วนกรรมการอีก 1 ชุด ซึ่งเป็นชุดตรวจสอบทบทวนความเหมาะสมโครงการฯ มีผู้แทนหลายฝ่ายรวมถึงชมรมแพทย์ชนบท เป็นกรรมการตรวจสอบ โดยให้ตรวจสอบทั้งหมด 14 โครงการ รวม 7,400 รายการ เพื่อดูความเหมาะสม คุ้มค่าและจำเป็นจริงๆ รวมทั้งราคาจัดซื้อที่ต้องไม่สูงเกินจริง ให้แล้วเสร็จภายใน 1 เดือน
<persName>นพ.ไพจิตร์</persName> กล่าวว่า การจัดซื้อครุภัณฑ์ให้แก่โรงพยาบาลส่งเสริมสุขภาพตำบล (รพ.สต.) นั้น มีการกำหนดรายการจัดซื้อ 46 รายการ ทำให้มี รพ.สต.ท้วงติง เนื่องจากไม่ตรงกับความต้องการในแต่ละพื้นที่ เพื่อแก้ไขปัญหานี้จึงได้เชิญผู้แทนจากสำนักงบประมาณเข้าร่วมหารือ เพื่อปลดล็อกปัญหาการคีย์ข้อมูล นอกจาก 46 รายการแล้ว จะเปิดให้พื้นที่เป็นผู้เลือกซื้อเพื่อตรงความต้องการของพื้นที่มากขึ้น
“การดำเนินการของกระทรวงไม่ใช้ทำเพื่อแก้ข้อกล่าวหา แต่เป็นการตรวจสอบข้อเท็จจริง หากมีการล็อกสเปคจริงก็ต้องปรับเปลี่ยน ซึ่งอยากย้ำว่าขณะนี้ยังไม่มีการจัดซื้อเกิดขึ้น เนื่องจากงบประมาณยังอยู่ระหว่างการพิจารณาในสภา ยืนยันว่าการตรวจสอบจะไม่กระทบทำให้โครงการไทยเข้มแข็งต้องล่าช้า เพราะใช้เวลาพิจารณาเพียงแค่ 1-2 สัปดาห์เท่านั้น ขณะที่การพิจารณางบก้อนนี้ในสภา ยังต้องใช้เวลาเป็นเดือนจึงจะแล้วเสร็จ เชื่อว่าไม่เป็นปัญหา”</p>
<p>ทั้งนี้ ในการรวบรวมความต้องการจัดซื้อจากพื้นที่ ต้องเห็นใจเจ้าหน้าที่ซึ่งทำงานอย่างตั้งใจ ด้วยความเหนื่อยยาก ภายใต้เวลาที่จำกัด อาจมีข้อผิดพลาดเกิดขึ้นบ้าง เช่น รายการครุภัณฑ์ที่ปรากฏอยู่ในรายการโดยพื้นที่ไม่ได้ขอ จะต้องหาให้ได้ว่าใครเป็นคนสั่ง</p>
<p><persName>นพ.ไพจิตร์</persName> กล่าวต่อว่า เพื่อความโปร่งใสในโครงการไทยเข้มแข็ง ตลอดสัปดาห์หน้านี้ <persName>นายวิทยา</persName> จะเดินสายรับฟังปัญหาและอุปสรรคการดำเนินงานตามโครงการฯ จากพื้นที่โดยตรง โดยจะประชุม นพ.สสจ. ผอ.รพ.ศูนย์
โรงพยาบาลทั่วไป ทั่วประเทศ ในวันจันทร์ที่ 5 ต.ค. ลงตรวจเยี่ยมโรงพยาบาลส่งเสริมสุขภาพตำบลที่จังหวัดกาญจนบุรี ในวันที่ 6 ต.ค. และประชุมผอ.รพ.ชุมชนทั่วประเทศในวันที่ 7 ต.ค.
ส่วนในวันที่ 8 ต.ค. จะรับฟังความคืบหน้าการตรวจสอบข้อเท็จจริงของคณะกรรมการทั้ง 2 ชุด จากนั้นจะประชุมสาธารณสุขอำเภอและหัวหน้าสถานีอนามัยทุกภาค เริ่มที่ภาคตะวันออกเฉียงเหนือที่ จ.นครราชสีมา ในวันที่ 9 ต.ค. ภาคกลางที่ จ.พระนครศรีอยุธยา ในวันที่ 10 ต.ค. ภาคใต้ที่ จ.สงขลา วันที่ 11 ต.ค. และภาคเหนือที่ จ.พิษณุโลก วันที่ 12 ต.ค. เพื่อให้การลงทุนก่อสร้างและจัดซื้อครุภัณฑ์ทุกชิ้น เกิดประโยชน์ต่อการแก้ไขปัญหาสุขภาพของประชาชนในแต่ละพื้นที่มากที่สุด ไม่มีปัญหาทุจริตเกิดขึ้นในโครงการ
ส่วนที่ <persName>นพ.เกรียงศักดิ์ วัชรนุกูลเกียรติ</persName> ประธานชมรมแพทย์ชนบท ระบุว่าการทบทวนโครงการไทยเข้มแข็งจะประหยัดงบได้ถึง 30,000 ล้านบาท นั้น <persName>นพ.ไพจิตร์</persName> กล่าวว่า ให้รอผลการทบทวนการจัดซื้อของคณะกรรมการพิจารณาฯ ที่ตั้งก่อน เช่นเดียวกับกรณีการกำหนดสเปคเสาธงต้นละเกือบ 5 แสนบาท ซึ่งยอมรับว่าแพงจริง ตลอดการจัดซื้อครุภัณฑ์ทางการแพทย์ที่เป็นปัญหาอื่นๆ ด้วย</p>
<p>ด้าน <persName>นพ.เสรี หงษ์หยก</persName> ผู้ตรวจราชการเขต 7 ในฐานะประธานคณะกรรมการตรวจสอบข้อเท็จจริงกรณีการจัดซื้อครุภัณฑ์ทางการแพทย์โครงการไทยเข้มแข็ง กล่าวว่า งบไทยเข้มแข็งถือเป็นงบกระตุ้นเศรษฐกิจ หากจ่ายเงินได้เร็ว ถูกระเบียบ ได้ของมีคุณภาพ และนำไปใช้งานได้จริงถือเป็นเรื่องที่ดี โดยกรอบการทำงานของตนจะดูว่าครุภัณฑ์ต่างๆ มาได้อย่างไร ที่ไหนได้รับบ้าง และมีความเหมาะสมหรือไม่ นอกจากนี้จะดูความคุ้มค่าและราคา ก่อนที่จะสรุปเพื่อนำเสนอต่อปลัดกระทรวงสาธารณสุขพิจารณาอีกครั้ง</p>
<p><persName>นพ.ดร.สมยศ ดีรัศมี</persName> อธิบดีกรมสนับสนุนบริการสุขภาพ กล่าวถึงกรณีที่มีการวิพากษ์วิจารณ์การก่อสร้างอาคาร รพ.ชุมชน ในโครงการไทยเข้มแข็ง ที่มีการสร้างเสาธงมูลค่า 4.95 แสนบาทต่อแห่ง ว่า จากการสอบถามกองแบบแผนได้รับการชี้แจงว่า ตั้งแต่อดีตจนถึงปัจจุบันมีเสาธงกว่า 10 แบบ ที่มีราคาแตกต่างกันตั้งแต่ 20,000 บาทขึ้นไป สำหรับแบบล่าสุดที่เป็นประเด็นในขณะนี้นั้น ได้รับการชี้แจงว่ามีราคา 3.57 แสนบาท โดยเป็นเหล็กขนาด 20 เมตร เคลือบด้วยสารกันสนิมกัลวาไนท์ นอกจากนี้ยังมีฐานสูงที่ต้องวางเสาเข็ม พื้นเป็นหินทรายขัด ทำให้มีราคาสูงผู้สื่อข่าวถามว่า ทำไมราคาจึงสูงถึง 4.95 แสนบาท ทั้งๆ ที่ราคากองแบบแผนระบุอยู่ที่ 3.57 แสนบาท <persName>นพ.ดร.สมยศ</persName> กล่าวว่า รายละเอียดคงต้องถามทางกองแบบแผน แต่เท่าที่ทราบมีการบวกเพิ่มค่าวัสดุเข้าไปด้วย และเมื่อบวกค่าประมาณการ ทำให้ราคาอยู่ที่ 4.95 แสนบาท และเมื่อมีการจัดซื้อจริงๆ อาจมีราคาต่ำกว่าที่ตั้งไว้ แล้วแต่ในพื้นที่จะไปดำเนินการกันเอง</p></body>
</news>
