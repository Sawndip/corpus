<teiHeader>
<fileDesc>
<titleStmt>
  <title>ที่ประชุม คกก.เตรียมการจัดการประชุมสุดยอดผู้นำอาเซียน เตรียมประกาศพื้นที่ความมั่นคงดูแลการประชุมสุดยอดผู้นำอาเซียนครั้งที่ 15  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020077&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุม คกก.เตรียมการจัดการประชุมสุดยอดผู้นำอาเซียน เตรียมประกาศพื้นที่ความมั่นคงดูแลการประชุมสุดยอดผู้นำอาเซียนครั้งที่ 15</headline>
<lead></lead>
<neck></neck>
<body><p>ที่ประชุมคณะกรรมการเตรียมการจัดการประชุมสุดยอดผู้นำอาเซียน เตรียมประกาศพื้นที่ความมั่นคงดูแลการประชุมสุดยอดผู้นำอาเซียนครั้งที่ 15 ตั้งแต่วันที่ 12-27 ตุลาคมนี้ <persName>พล.อ.อนุพงษ์ เผ่าจินดา</persName> ผู้บัญชาการทหารบก เปิดเผยภายหลังการประชุมคณะกรรมการเตรียมการจัดการประชุมสุดยอดผู้นำอาเซียน ที่ทำเนียบรัฐบาล ถึงการเตรียมความพร้อมการจัดการประชุมสุดยอดผู้นำอาเซียนครั้งที่ 15 ว่า จะมีการประกาศพื้นที่ความมั่นคงตั้งแต่วันที่ 12-27 ตุลาคมนี้ ทั้ง 9 ตำบลของ อ.ชะอำ จ.เพชรบุรี และ 4 ตำบลของ อ.หัวหิน จ.ประจวบคีรีขันธ์ โดยจะใช้กำลังในพื้นที่ให้มากที่สุด เพื่อไม่ให้สิ้นเปลืองงบประมาณ และจะไม่มีการใช้กำลังเจ้าหน้าที่เพื่อควบคุมฝูงชน แต่ต้องป้องกันไม่ให้เกิดความวุ่นวาย เชื่อว่าจะไม่มีเหตุการณ์รุนแรง ส่วนกรณีที่ประเทศกัมพูชา ได้จัดกำลังทหารและเคลื่อนรถถังพร้อมหันปากกระบอกปืนมาที่ฝั่งประเทศไทย <persName>พล.อ.อนุพงษ์</persName>กล่าวว่า เหตุการณ์ในพื้นที่ยังเป็นปกติอยู่ เจ้าหน้าที่ระดับปฏิบัติการทั้งสองประเทศ ยังคงพูดคุยสื่อสารกันตลอด ส่วนการที่ชาวบ้านในพื้นที่มีการอพยพออกจากพื้นที่ จะให้เจ้าหน้าที่เร่งทำความเข้าใจและสร้างความเชื่อมั่นให้กับประชาชน</p></body>
</news>
