<teiHeader>
<fileDesc>
<titleStmt>
  <title>"พล.ต.สนั่น" แสดงความยินดีที่ "พล.อ.ชวลิต" กลับมาทำงานทางการเมืองอีกครั้ง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020121&tb=N255210&return=ok&news_headlin  </bibl>
</sourceDesc>
</fileDesc>
</teiHeader>
<news>
<headline>"<persName>พล.ต.สนั่น</persName>" แสดงความยินดีที่ "<persName>พล.อ.ชวลิต</persName>" กลับมาทำงานทางการเมืองอีกครั้ง</headline>
<lead></lead>
<neck></neck>
<body><p>รองนายกรัฐมนตรี แสดงความยินดีที่ <persName>พลเอกชวลิต ยงใจยุทธ</persName> กลับมาทำงานทางการเมืองอีกครั้ง เชื่อ จะทำให้เกิดความสมานฉันท์ได้ <persName>พลตรีสนั่น ขจรประศาสน์</persName> รองนายกรัฐมนตรี กล่าวแสดงความยินดีที่ <persName>พลเอกชวลิต ยงใจยุทธ</persName> อดีตนายกรัฐมนตรี กลับมาทำงานทางการเมืองอีกครั้ง โดยการสมัครเข้าเป็นสมาชิกของพรรคเพื่อไทย ซึ่งหวังว่าการกลับมาครั้งนี้จะทำให้เกิดความสมานฉันท์ได้ เพราะ<persName>พลเอกชวลิต</persName> เป็นผู้ใหญ่ในแวดวงการเมือง ดังนั้นการเป็นตัวแทนของพรรคเพื่อไทยในการเจรจากับพรรคการเมืองอื่นๆ ก็น่าจะทำให้บรรยากาศทางการเมืองดีขึ้น ส่วนกระแสข่าวเรื่องการเปลี่ยนขั้วทางการเมืองนั้น <persName>พลตรีสนั่น</persName> กล่าวว่า คงต้องติดตามต่อไป เพราะขณะนี้ยังไม่มีอะไรที่ชัดเจน <persName>พลตรีสนั่น</persName> ยังกล่าวถึงกรณีกระแสข่าวพรรคประชาธิปัตย์กับพรรคเพื่อไทย จะร่วมมือกันจัดตั้งรัฐบาลว่า โดยส่วนตัวเชื่อว่าเรื่องนี้เป็นเพียงข่าวลือเท่านั้น อย่างไรก็ตามอยากให้ทุกฝ่ายสามัคคีกันโดยเฉพาะเรื่องทางการเมือง </p></body>
</news>
