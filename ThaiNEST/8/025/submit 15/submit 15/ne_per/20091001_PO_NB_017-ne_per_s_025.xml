<teiHeader>
<fileDesc>
<titleStmt>
  <title>รมว.สธ. รับกังวลการของบตามโครงการไทยเข้มแข็ง จะถูกโยงประเด็นทางการเมือง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010164&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมว.สธ. รับกังวลการของบตามโครงการไทยเข้มแข็ง จะถูกโยงประเด็นทางการเมือง</headline>
<lead></lead>
<neck></neck>
<body><p>รัฐมนตรีว่าการกระทรวงสาธารณสุข ยอมรับกังวลการของบตามโครงการไทยเข้มแข็ง จะถูกโยงประเด็นทางการเมือง โดยยืนยันการจัดซื้ออุปกรณ์ทางการแพทย์ ขึ้นอยู่กับแพทย์จะเป็นผู้กำหนดเท่านั้น <persName>นายวิทยา แก้วภราดัย</persName> รัฐมนตรีว่าการกระทรวงสาธารณสุข กล่าวถึงกรณีที่พรรคเพื่อไทยออกเปิดเผยข้อมูลงบประมาณการจัดซื้ออุปกรณ์ทางการแพทย์ ในโครงการไทยเข้มแข็ง อาจมีการทุจริต ในส่วนของกำหนดรายการ อุปกรณ์ทางการแพทย์ในสถานีอนามัย ว่า รู้สึกกังวล แต่ยืนยันว่าการกำหนดรายการเป็นไปตามระเบียบของกระทรวงการคลัง และมีคณะแพทย์ที่เป็นคณะทำงานเป็นผู้พิจารณาถึงความเหมาะสม และความจำเป็นของสถานพยาบาลแต่ละแห่ง ด้านการกำหนดราคาของอุปกรณ์ทางการแพทย์ ขึ้นอยู่ที่<persName>นายแพทย์ ศุภกิจ ศิริลักษณ์</persName> ผู้อำนวยการนโยบายและยุทธศาสตร์ กระทรวงสาธารณสุข เป็นผู้กำหนดราคาที่เหมาะสม ซึ่งไม่เกี่ยวกับผู้บริหารทางการเมืองของกระทรวงสาธารณสุขแต่อย่างใด สำหรับกรณีที่มีการอ้างว่ามีหลักฐานว่าทีมงานของรัฐมนตรีว่าการกระทรวงสาธารณสุข เข้าไปเจรจาการจัดซื้อรถพยาบาลกับบริษัทรถไว้ล่วงหน้าแล้วนั้น ได้ทำการสอบสวนแล้ว ไม่พบว่ามีใครรู้เห็นกับเรื่องดังกล่าวแต่อย่างใด </p></body>
</news>
