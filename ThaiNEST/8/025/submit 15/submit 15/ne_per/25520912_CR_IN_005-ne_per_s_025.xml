<teiHeader>
<fileDesc>
<titleStmt>
  <title>สลด!2หนูน้อยเล่นน้ำลำพังพลาดตกจมหายคู่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 15:34:34  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189416  </bibl>
</sourceDesc>
</fileDesc>
</teiHeader>
<news>
<headline>สลด!2หนูน้อยเล่นน้ำลำพังพลาดตกจมหายคู่</headline>
<lead>สลด! 2 หนูน้อยวัย 2-3 ขวบ เล่นเพียงลำพัง ริมท่าน้ำ พลาด พลัดตกจมหายทั้งคู่ งมได้ 1 เหลืออีก 1 คน แม่ตามหาวุ่น หวังลูกชายอาจรอด</lead>
<neck></neck>
<body><p><persName>พ.ต.ท.นิพน คล้ายสิงห์</persName> ตำรวจ ร้อยเวร สภ.บางน้ำเปรี้ยว ได้รับแจ้งจากชาวบ้านว่า มีเด็กจมน้ำเสียชีวิตอยู่ภายในคลองแสนแสบ พื้นที่ ม.10 ต.ศาลาแดง อ.บางน้ำเปรียว จ.ฉะเชิงเทรา ซึ่งเป็นจุดเชื่อมต่อกับเขตของ กทม. จากการเข้าตรวจสอบพบ ญาติของเด็กยืนมุงดูนักประดาน้ำ ที่กำลังลงค้นหาร่างของ 2 หนูน้อย ผู้เคราะห์ร้าย ที่บริเวณริมคลองที่กระแสน้ำเชี่ยวกรากจำนวนหลายคน จากการสอบถามญาติของเด็กทราบว่า พ่อแม่ของเด็ก ได้พาหลานกลับมาเยี่ยมบ้าน ที่มีลักษณะติดลำคลองตั้งแต่เมื่อวาน และเมื่อช่วงเช้าที่ผ่านมา เด็กทั้ง 2 คน ได้หายไปผิดปกติ หาเท่าไรก็ไม่พบ และมาสังเกตเห็นรองเท้าของเด็กตกอยู่ที่ชายน้ำ พร้อมกับรถจักรยาน จอดอยู่ใกล้กัน จึงได้ประสาน จนท.กู้ภัย ในพื้นที่ให้มาช่วยค้นหา ภายในน้ำผ่านไปครึ่ง ช.ม. ก็พบร่างของ <persName>ด.ญ.รุ่งอรุณ คำมินทร์</persName> อายุประมาณ 2 ขวบ 6 เดือน ลอยไปติดอยู่บริเวณปลายท่อน้ำด้านล่าง ห่างจากจุดเกิดเหตุ ประมาณ 500 เมตร ขณะที่อีก 1 คน เป็นพี่ชายของ <persName>ด.ญ.รุ่งอรุณ</persName> อายุประมาณ 3 ขวบเศษ ยังหาตัวไม่พบ ซึ่ง จนท.กู้ภัย กำลังระดมค้นหาอย่างเต็มที่ ขณะที่ ญาติของเด็ก ก็พยายามออกตามหาลูกของตน ตามบ้านเรือนใกล้เคียง โดยมีความหวังว่า เด็กอีก 1 คน อาจจะไปวิ่งเล่นในพื้นที่ใกล้เคียง แต่ก็ยังไม่มีวี่แววว่า จะเจอตัวแต่อย่างใด</p>
<p>อย่างไรก็ตาม เบื้องต้น เชื่อว่า เด็กทั้ง 2 คน น่าจะไปเล่นแถวชายน้ำเพียงลำพัง แต่เกิดของเล่นหล่นลงไปภายในน้ำและตามไปเก็บ ทำให้ลื่นตกน้ำ จนถูกพัดจมหายไปในที่สุด</p></body>
</news>
