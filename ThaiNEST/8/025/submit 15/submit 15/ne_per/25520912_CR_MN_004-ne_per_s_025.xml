<teiHeader>
<fileDesc>
<titleStmt>
  <title>จับแก๊งพ่อเล้าเปิดนวดไทยค้ากามสาวลาว!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-12 14:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106134  </bibl>
</sourceDesc>
</fileDesc>
</teiHeader>
<news>
<headline>จับแก๊งพ่อเล้าเปิดนวดไทยค้ากามสาวลาว!</headline>
<lead>ปคม.บุกตรวจจับร้านนวดแผนไทยค้ากามสาวลาว รวบพ่อเล้า-คนเชียร์แขกยกทีม เจ้าตัวอ้างเด็กยอมบำเรอใคร่เอง จะได้ส่วนแบ่ง 30% จากชั่วคราว 500 ค้างคืน 1,000 บาท ตำรวจจึงควบคุมตัวดำเนินคดีต่อไป</lead>
<neck></neck>
<body><p>วันนี้ (12 ก.ย.) เมื่อเวลา 10.00 น. ที่กองบังคับการปราบปรามการค้ามนุษย์ (ปคม.) <persName>พ.ต.อ.สุวิชญ์พล อิ่มใจรัชต์</persName> รอง ผบก.ปคม. <persName>พ.ต.อ.วงพงษ์ ทองไพบูลย์</persName> ผกก.2 บก.ปคม. และ <persName>พ.ต.อ.ทินกร มั่งคั่ง</persName> ผกก.5 บก.ปคม. ร่วมกันแถลงผลการจับกุม <persName>นายราชัน ศรีไพรงาม</persName> อายุ 47 ปี <persName>น.ส.อรวรรณ เพ็ญราชา</persName> อายุ 46 ปี <persName>นางขันคำ วันนะหล้า</persName> อายุ 37 ปี ผู้ต้องหาบังคับค้าประเวณีและค้ามนุษย์ พร้อมของกลางสมุดบัญชีธนาคาร 4 เล่ม ถุงยางอนามัย 55 ชิ้น เงิดสด 3,000 บาท บัตรราชันนวดแผนไทย (ตั๋วแลกเงิน) และของกลางอีกหลายรายการ โดยสามารถจับกุมได้ที่ร้านนารีหัตเวช เลขที่ 3 ถนนสุรพันธ์ ซอย 1 หมู่ 5 ต.บ้านหม้อ อ.เมือง จ.เพชรบุรี เมื่อเวลา 21.35 น.วันที่ 11 ก.ย.ที่ผ่านมา        </p>
<p><persName>พ.ต.อ.สุวิชญ์พล</persName> กล่าวว่า การจับกุมครั้งนี้สืบเนื่องมาจากเจ้าหน้าที่ได้รับการร้องเรียนว่าสถานที่ดังกล่าวมีการนำหญิงต่างด้าวชาวลาว อายุต่ำกว่า 18 ปี มาทำการค้าประเวณี จึงนำหมายค้นศาลจังหวัดเพชรบุรี ที่ 793/2552 ลงวันที่ 11 ก.ย.52 เข้าทำการตรวจค้นสถานที่ดังกล่าว พบหญิงขายบริการนั่งรอรับแขกอยู่บริเวณห้องกลาง โดยมี<persName>นายราชัน</persName> และ <persName>นางขันคำ</persName> กำลังนำบัตรคิวไปมอบให้กับหญิงสาวที่นั่งอยู่ ส่วน <persName>น.ส.อรรวรรณ</persName> กำลังแนะนำแขกที่เข้ามาใช้บริการ ซึ่งขณะที่เจ้าหน้าที่เข้าตรวจสอบก็เกิดเหตุชุลมุน กลุ่มชายที่เข้ามาใช้บริการพากันวิ่งหลบหนีไปคนละทิศละทาง                รอง ผบก.ปคม.กล่าวว่า จากนั้นเจ้าหน้าที่จึงได้แสดงตัวขอตรวจค้นภายในสถานบริการดังกล่าวก็พบว่ามีการแบ่งเป็นห้องย่อยๆ 10 ห้อง แต่ละห้องจะมีเตียงนอนสำหรับใช้ขายบริการทางเพศ และยังพบหญิงสาวซึ่งทำงานขายบริการภายในร้านจำนวน 12 คน เป็นหญิงต่างด้าวชาวลาว 11 คน และหญิงไทย 1 คน จากการตรวจสอบพบว่ามีอายุต่ำกว่า 18 ปี จำนวน 4 คน หลังจากนั้นเจ้าหน้าที่จึงควบคุมตัวทั้ง 3 คน มาทำการสอบปากคำที่ บก.ปคม.               <persName> พ.ต.อ.สุวิชญ์พล</persName> กล่าวต่อไปว่า จากการสอบสวนผู้ต้องหาทั้ง 3 คน ได้ให้การรับสารภาพ โดยอ้างว่าเด็กสาวทั้งหมดยินยอมมาทำงานกับตนเอง ซึ่งตนไม่ได้มีการบังคับหรือชักจูงมาแต่อย่างใด เนื่องจากจะมีการบอกกันปากต่อปาก และจะมีคนพาเด็กสาวมาทำงานที่ร้านตน โดยตนเปิดร้านดังกล่าวมาแล้วประมาณ 5 เดือน และจะคิดค่าบริการชั่วคราว 500 บาท หากค้างคืน 1,000 บาท โดยจะแบ่งให้เด็กสาวคิดเป็น 70/30 เด็กจะได้ 30 ตนได้ 70</p>
<p> ด้านหญิงขายบริการให้การรับสารภาพว่าทำงานขายบริการทางเพศอยู่ในสถานที่ดังกล่าวจริง โดยมี <persName>นายราชัน</persName> ทำหน้าที่เป็นพ่อเล้า รับเงินจากแขก <persName>นางขันคำ</persName> ทำหน้าที่แจกคูปองเป็นหลักฐานเบิกค่าตัวของหญิงที่ขายบริการ ส่วน<persName>นางอรวรรณ</persName>ทำหน้าที่เป็นคนเชียร์แขก                เบื้องต้นแจ้งเจ้าหน้าที่ได้แจ้งข้อหา ร่วมกันเป็นธุระจัดหา ล่อไป หรือชักพาไปเพื่อการอนาจารซึ่งหญิง และบุคคล อายุไม่เกิน 15 ปี แต่ยังไม่เกิน 18 ปี แม้ผู้นั้นจะยินยอมหรือไม่ก็ตาม ร่วมกันเป็นธุระจัดหาเพื่อให้บุคคลนั้นกระทำการค้าประเวณี และร่วมกันค้ามนุษย์ และแจ้งหาข้อเพิ่มเติมต่อ<persName>นายราชัน</persName>ว่าให้ที่พักอาศัยบุคคลต่างด้าวเพื่อพ้นการจับกุม และรับบุคคลต่างด้าวเข้าทำงานโดยไม่ได้รับอนุญาต ก่อนส่งตัวดำเนินคดีตามกฎหมายต่อไป</p></body>
</news>
