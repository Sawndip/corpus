<teiHeader>
<fileDesc>
<titleStmt>
  <title>อภิสิทธิ์ลั่นแก้ปัญหาพระวิหารยึดประโยชน์ชาติ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090930/30683  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>ลั่นแก้ปัญหาพระวิหารยึดประโยชน์ชาต</headline>
<lead>นายกฯ�ลั่นรัฐบาลไทยแก้ปัญหาปราสาทพระวิหารยึดประโยชน์ประเทศชาติเป็นหลัก ไม่ใช่ผลประโยชน์คนอื่น พร้อมยันไทยยึดข้อตกลงปี 43 สงวนสิทธิคำตัดสินศาลโลก</lead>
<neck></neck>
<body><p>(30ก.ย.)  ที่ทำเนียบรัฐบาล  เมื่อเวลา13.00น. <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกระแสข่าวการปะทะกันระหว่างทหารไทยกับทหารกัมพูชาบริเวณพื้นที่ปราสาทพระวิหาร ว่า ตนเห็นข่าวอยู่เรื่องของการเสริมกำลังปรับกำลัง แต่มันจะมีการเปลี่ยนแปลงตลอดเวลา บางช่วงก็มีการถอน บางช่วงก็มีการเสริมนี้ พูดถึงฝ่ายกัมพูชา แต่ฝ่ายไทยขณะนี้ถ้าจะถอนก็ต่อเมื่อสภาให้ความเห็นชอบในกรอบของการเจรจา ไม่อย่างนั้นเราก็ไม่ถอน</p>
<p>ผู้สื่อข่าวถามถึงกรณีที่คณะกรรมการป้องกันและปราบปรามการทุจริตแห่งชาติ(ป.ป.ช.) ระบุในคำตัดสินโดยอ้างว่า การที่คณะรัฐมนตรีสมัยรัฐบาล<persName>นายสมัคร สุนทรเวช</persName> ออกแถลงการณ์ให้ขึ้นทะเบียนพระวิหารเท่ากับเป็นการเอื้อประโยชน์ในการเลือกตั้งของ<persName>สมเด็จฮุนเซน</persName> นายกรัฐมนตรี นายกฯ กล่าวว่า ไม่ได้อ่านรายละเอียดเป็นเรื่องของป.ป.ช. ต้องไปถามป.ป.ช.ตนไม่ทราบ ตนก็เห็นแต่คำวินิจฉัยว่า <persName>นายสมัคร</persName>เเละ<persName>นายนพดล ปัทมะ</persName> อดีตรมว.ต่างประเทศ เท่านั้นเอง
</p>
<p>เมื่อถามว่า ปัญหาปราสาทพระวิหารจะมีแนวทางดำเนินการอะไรบ้างที่ทำให้ทุกอย่างดีขึ้น นายกฯ กล่าวว่า รัฐบาลยังยืนยันว่า สิ่งที่ดีที่สุดคือประเด็นปัญหาเรื่องเขตแดน ก็เดินไปตามกลไกที่เราตกลงกันไว้แล้ว 2 ฝ่ายไปแล้วตั้งแต่ปี 2543 คือใช้ JBC ระหว่างนี้ก็ให้ยึดเจตนารมณ์ว่า ไม่มีฝ่ายใดเข้าไปทำให้มีการเปลี่ยนแปลงพื้นที่นั้นในลักษณะที่จะมีผลกระทบต่อการอ้างสิทธิ ซึ่งดีที่สุดคือ ทำอย่างไรไม่ให้มีการปะทะกัน ถ้าจะมีลักษณะของพื้นที่ก็ให้เหมือนกับสมัยก่อน ถ้าเปิดให้ขึ้นไปท่องเที่ยวก็มีคนไทยก็อยู่ ถ้าคนกัมพูชาจะมาขายของ เพราะตัวปราสาทนั้น ศาลโลกบอกว่าเป็นของกัมพูชาก็ให้อยู่ในลักษณะนั้น ก็จะเป็นสภาพคล้ายๆกับ 10 ปีที่แล้ว</p>
<p> “ ดูจากคำพูด คำอภิปรายของผมได้ตอนเป็นฝ่ายค้านว่า ให้ยึดตามข้อตกลงปี 2543 เราถือสันปันน้ำ เมื่อมีเขตที่ต่างฝ่ายต่างอ้างสิทธิอยู่ ก็จะแก้ปัญหาด้วยสันติวิธี แต่ก็ไม่ไปยอมรับอะไรที่เกินเลยกว่าที่ศาล และคำวินิจฉัยของศาลโลกนั้น เราก็ยังสงวนสิทธิตามคำตัดสินของศาลโลก ว่าถ้ามีข้อมูลใหม่เราจำเป็นต้องโต้แย้ง ” นายกฯ กล่าว เมื่อถามว่า จะเป็นไปได้อย่างไรหากให้กลับไปเหมือนเมื่อ 10 ปีก่อน เพราะทุกอย่างเปลี่ยนไปแล้ว <persName>นายอภิสิทธิ์</persName> กล่าวว่า ที่จริงเปลี่ยนแปลงไปไม่มาก ถ้าไปดูจริงๆ มัน มีบางช่วงเท่านั้นเองที่เกิดการเปลี่ยนแปลงด้วยเหตุผลต่างๆ นานา เช่น สิ่งแวดล้อม</p>
<p>เมื่อถามต่อว่า แต่กัมพูชาพยายามหยิบยกปัญหาเข้าสู่เวทีโลก แต่ดูเหมือนไทยเองไม่พยายามทำอะไรที่จะปกป้อง <persName>นายอภิสิทธิ์</persName> กล่าวว่า "ถูกต้องและนี้ก็เป็นเหตุผลที่แนวของเราก็ยังยืนยันว่า ให้ยกระดับแรกนี้ ตอนเป็นฝ่ายค้านก็บอกอย่างนี้ครับ ไม่ควรยกระดับเรื่องนี้ไม่ว่าจะเป็นสู่อาเซียนหรืออะไร เป็นข้อตกลงของทั้ง 2 ฝ่ายอยู่ เพราะฉะนั้นเวลาที่มีความพยายามของกัมพูชาที่จะให้เป็นประเด็น รัฐบาลถึงได้ระมัดระวังประเด็นไม่ให้นำไปสู่เวทีที่อยู่ที่อื่น"
</p>
<p>ผู้สื่อข่าวถามว่า แล้วคิดว่าในเวทีโลกจะเข้าใจตรงนี้หรือไม่ นายกฯ กล่าวว่า ก็น่าจะเข้าใจ เราก็ต้องทำความเข้าใจตลอดเวลา ช่วงที่ตนไปสหรัฐฯก็ทำความเข้าใจกับ<persName>นายบัน คี มูน</persName> เลขาธิการองค์การสหประชาชาติในเรื่องนี้ อย่างที่เล่าให้ฟังว่า ไปพูดปัญหายูเนสโกที่ทำให้เกิดปัญหานี้ขึ้น <persName>นายบัน</persName>ก็รับทราบ แต่<persName>นายบัน</persName>คงต้องไปสอบถามข้อมูลกับยูเนสโกด้วย เราก็ต้องยืนยันจุดยืนของเราไป ส่วน<persName>นายสุวิทย์ คุณกิตติ</persName> รมว.ทรัพยากรธรรมชาติและสิ่งแวดล้อมก็ดำเนินการอยู่ รวมถึง<persName>นายกษิต ภิรมย์</persName> รมว.ต่างประเทศก็กำลังดำเนินการอยู่เช่นกัน
</p>
<p>เมื่อถามว่า จะให้ความมั่นใจกับสังคมได้อย่างไรการที่ป.ป.ช. กล่าวอ้างว่า เอาผลประโยชน์ประเทศชาติไปช่วยการเมืองภายนอก นายกฯ กล่าวว่า ยืนยันว่า ทุกเรื่องที่เราทำ และแนวที่กำหนดอยู่ในขณะนี้ไม่มีประโยชน์ของคนอื่น นอกจากประโยชน์ของประเทศ และตนต้องขอเรียนว่า หลายเรื่องที่พยายามอธิบายก็ไม่สามารถอธิบายได้ทั้งหมด เพราะไม่อยากเสียเปรียบ เพราะว่าเรื่องนี้มีเทคนิค มีความสลับซับซ้อน ละเอียดอ่อนของมันอยู่ ยืนยันว่า ไม่มีประโยชน์อะไรที่รัฐบาลนี้จะไปแลก</p></body>
</news>
