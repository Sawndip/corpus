<teiHeader>
<fileDesc>
<titleStmt>
  <title>'สาทิตย์'พร้อมแจงกระทู้ถามโยกงบ300ล้าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-30 16:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23453  </bibl>
</sourceDesc>
</fileDesc>
</teiHeader>
<news>
<headline>'<persName>สาทิตย์</persName>'พร้อมแจงกระทู้ถามโยกงบ300ล้าน</headline>
<lead>จ้างงานสื่อในเครือเอเอสทีวี มั่นใจโปร่งใส ปัด ปชป. สมประโยชน์ 'เพื่อนเนวิน' เลิกขวางเมล์เอ็นจีวี</lead>
<neck></neck>
<body><p>วันนี้(30 ก.ย.) ที่รัฐสภา <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่ส.ส.พรรคเพื่อไทย อาทิ<persName>นายจตุพร พรหมพันธ์</persName> ส.ส.สัดส่วน พรรคเพื่อไทยและแกนนำกลุ่มคนเสื้อแดงจะตั้งกระทู้ถามสดรัฐบาลเรื่องการโยกงบประมาณ 300 ล้านบาทให้กับสถานีโทรทัศน์ทีเอเอ็น ในเครือเอเอสทีวี ของกลุ่มพันธมิตรประชาชนเพื่อประชาธิปไตยในการประชุมสภาผู้แทนราษฎรวันที่ 1 ต.ค.นี้ว่า  ตนได้สั่งการให้ปลัดสำนักนายกฯ ตรวจสอบไปทางสำนักงบประมาณอีกครั้ง ก็พบว่าในงบกลางที่สำนักนายกฯ ได้ขอไปทางสำนักงบประมาณ ในการอนุมัติหลักการ พบว่าไม่มีงบสนับสนุนสถานีวิทยุ โทรทัศน์ผ่านดาวเทียม ซึ่งเรื่องนี้<persName>นายจตุพร</persName>พูดมา 2-3 วันแล้ว แต่ก็ไม่มีปัญหา ตนสามารถตอบได้ทุกประเด็น หากนายจตุพรมีหลักฐานสนับสนุนสิ่งที่พูด ก็สามารถเปิดเผยได้เต็มที่ ทั้งนี้ ตนคิดว่าเป็นเรื่องดี เพราะจะได้ชี้แจง ไม่เช่นนั้นจะพูดกันไปมาจนเกิดความเสียหายได้</P>
<p>วันนี้(30 ก.ย.) ที่รัฐสภา <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่ส.ส.พรรคเพื่อไทย อาทิ<persName>นายจตุพร พรหมพันธ์</persName> ส.ส.สัดส่วน พรรคเพื่อไทยและแกนนำกลุ่มคนเสื้อแดงจะตั้งกระทู้ถามสดรัฐบาลเรื่องการโยกงบประมาณ 300 ล้านบาทให้กับสถานีโทรทัศน์ทีเอเอ็น ในเครือเอเอสทีวี ของกลุ่มพันธมิตรประชาชนเพื่อประชาธิปไตยในการประชุมสภาผู้แทนราษฎรวันที่ 1 ต.ค.นี้ว่า  ตนได้สั่งการให้ปลัดสำนักนายกฯ ตรวจสอบไปทางสำนักงบประมาณอีกครั้ง ก็พบว่าในงบกลางที่สำนักนายกฯ ได้ขอไปทางสำนักงบประมาณ ในการอนุมัติหลักการ พบว่าไม่มีงบสนับสนุนสถานีวิทยุ โทรทัศน์ผ่านดาวเทียม ซึ่งเรื่องนี้<persName>นายจตุพร</persName>พูดมา 2-3 วันแล้ว แต่ก็ไม่มีปัญหา ตนสามารถตอบได้ทุกประเด็น หากนายจตุพรมีหลักฐานสนับสนุนสิ่งที่พูด ก็สามารถเปิดเผยได้เต็มที่ ทั้งนี้ ตนคิดว่าเป็นเรื่องดี เพราะจะได้ชี้แจง ไม่เช่นนั้นจะพูดกันไปมาจนเกิดความเสียหายได้</p>
<p><persName>นายสาทิตย์</persName> ยังกล่าวถึงการที่ประชุมคณะรัฐมนตรีผ่านความเห็นชอบโครงการเช่ารถเมล์เอ็นจีวี 4,000 คัน ว่า การผ่านความเห็นชอบดังกล่าวเป็นการอนุมัติแบบมีเงื่อนไข โดยเห็นควรให้แยกประมูลเป็นส่วนๆ เพื่อสะดวกต่อการตรวจสอบ ทั้งนี้ ยืนยันว่าไม่ได้เป็นการเอื้อผลประโยชน์ให้กับพรรคร่วมรัฐบาล โดยเฉพาะพรรคภูมิใจไทย แม้ว่าก่อนหน้านี้พรรคประชาธิปัตย์จะเคยออกมาคัดค้านโครงการดังกล่าว แต่เนื่องจากการพิจารณาครั้งนี้เป็นการพิจารณาตามการศึกษาของสำนักงานคณะกรรมการพัฒนาการเศรษฐกิจและสังคมแห่งชาติ (สภาพัฒน์ฯ) ที่ได้ศึกษาอย่างมีหลักการและเหตุผล ดังนั้น จึงเชื่อว่าไม่น่าจะส่งผลกระทบต่อภาพลักษณ์ของพรรคประชาธิปัตย์  </p>
<p>ส่วนกรณีที่ 40 ส.ว.แสดงความเป็นห่วงว่าประเด็นนี้อาจจะล้มรัฐบาลได้นั้น <persName>นายสาทิตย์</persName> ยอมรับว่า เป็นเรื่องที่รัฐบาลเป็นห่วง แต่เรื่องนี้ไม่ใช่ว่าอนุมัติเพราะใครสนิทกับใคร เพราะประธานที่อนุมัติโครงการนี้ไม่ใช่เลขาสภาพัฒน์ฯ อย่างที่หลายฝ่ายกังวล และการอนุมัติในหลักการ โดยดูจากสาระ และแผนของโครงการมากกว่า.
</p></body>
</news>
