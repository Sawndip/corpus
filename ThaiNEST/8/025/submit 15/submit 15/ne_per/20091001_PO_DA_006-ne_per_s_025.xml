<teiHeader>
<fileDesc>
<titleStmt>
  <title>“เชาวริน”ถกสภา กรณีสั่งขรก.ไหว้ ส.ส.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23480  </bibl>
</sourceDesc>
</fileDesc>
</teiHeader>
<news>
<headline>“<persName>เชาวริน</persName>”ถกสภา กรณีสั่งขรก.ไหว้ ส.ส.</headline>
<lead>หวั่นถูกวางยา ปัดไม่ต้องการพินอบพิเทา แค่ต้องการการบริการข้อมูล</lead>
<neck></neck>
<body><p>ที่รัฐสภาวันนี้ (30 ก.ย.)  ในการประชุมสภาผู้แทนราษฎร ที่มี<persName>นายชัย ชิดชอบ</persName> ประธานสภาผู้แทนราษฎร เป็นประธาน <persName>ร.ต.ท.เชาวริน ลัทธศักดิ์ศิริ</persName> ส.ส.สัดส่วน พรรคเพื่อไทย หารือต่อที่ประชุมว่า เมื่อปลายสัปดาห์ที่แล้วมีหนังสือเวียนจากสำนักบริหารงานกลาง ส่งถึงทุกหน่วยงานในสำนักงานเลขาธิการสภาผู้แทนราษฎรให้ ข้าราชการทำความเคารพเมื่อพบเห็นส.ส. ทำให้สื่อลงข่าวใหญ่โตว่า  ส.ส.ลืมตัว บ้าอำนาจ สั่งให้ข้าราชการไหว้ ตนเชื่อว่า สื่อที่ประจำรัฐสภารายงานถูกต้อง แต่ในกองบรรณาธิการเอาไปพาดหัวข่าว จึงเสนอออกมาแบบมีอคติ สร้างความเสื่อมเสียให้สภา ซึ่งกรณีที่มีหนังสือเสียนออกมา ไม่รู้ว่า ผู้รับผิดชอบ ตั้งใจโดยสุจริตไม่ได้คิดอะไร หรือ จะวางยา เพราะส.ส.ไม่ต้องการให้มาพินอบพิเทา หรือให้ใครมาไหว้ แต่ส.ส.ต้องการการบริการเวลาขอข้อมูล เพื่อไปช่วยเหลือประชาชน</p>
<p>ทั้งนี้ ส.ส.ใหม่ บางครั้งไปรอการบริการนาน ข้าราชการไม่รู้ว่าเป็นส.ส.ก็ให้นั่งรอนาน ส.ส.ใหม่ก็เกรงใจ เลยมีส.ส.อาวุโส ไปพูดในที่ประชุมคณะกรรมาธิการวิสามัญพิจารณาร่างพ.ร.บ.งบประมาณรายจ่ายประจำปีงบประมาณ 53 เท่านั้น แต่การพาดหัวข่าวใหญ่โตแบบนี้ ทำให้สมาชิกเสียหาย จึงอยากให้ ประธานกำชับว่า เวลาทำหนังสือเวียน อย่าไปชี้นำและให้เข้าใจทั่วกันว่า ไม่ใช่เป็นความต้องการของส.ส.
</p></body>
</news>
