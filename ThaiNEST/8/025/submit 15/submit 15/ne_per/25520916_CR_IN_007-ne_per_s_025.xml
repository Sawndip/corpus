<teiHeader>
<fileDesc>
<titleStmt>
  <title>จำหน่วยคดีสตช.พิธีกรข่าวหมิ่นโจรลักรถ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 16:56:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190008  </bibl>
</sourceDesc>
</fileDesc>
</teiHeader>
<news>
<headline>จำหน่วยคดีสตช.พิธีกรข่าวหมิ่นโจรลักรถ</headline>
<lead>ศาลอาญาสั่งจำหน่ายคดี สตช.และพิธีกรรายการข่าว ช่อง 3 หมิ่นประมาท 1 ในผู้ถูกกล่าวร่วมแก๊งลักรถ</lead>
<neck></neck>
<body><p> ศาลอาญารัชดานัดประนอมข้อพิพาทในคดีที่ <persName>นายศักดิ์ดา สนิทไทย</persName> หนึ่งในผู้ถูกกล่าวหาอยู่ในแก๊งโจรกรรมรถยนต์เป็นโจทก์ยื่นฟ้องสำนักงานตำรวจแห่งชาติ <persName>พล.ต.ต.พงศ์พัฒน์ ฉายาพันธุ์</persName> ผู้บังคับการกองปราบปราม <persName>นายธีระ ธัญไพบูลย์</persName> ผู้ดำเนินรายการข่าวทางสถานีโทรทัศน์ช่อง 3 กับพวกร่วมกันเป็นจำเลยที่ 1-5 ในความผิดฐานหมิ่นประมาทผู้อื่น โดยการโฆษณาจากกรณีเมื่อ วันที่ 24 มิ.ย. ที่ผ่านมา จำเลยทั้ง 5 หมิ่นประมาทใส่ความโจทก์ โดยการโฆษณาต่อบุคคลที่ 3 ในเว็บไซต์ว่าโจทก์เป็นแก๊งโจรกรรมรถยนต์ตัวฉกาจ อีกทั้งยังเผยแพร่ข้อความว่าโจทก์หนีหมายจับของศาล ซึ่งไม่เป็นความจริงเนื่องจากหมายจับดังกล่าวได้ถูกเพิกถอนไปก่อนแล้วการกระทำของจำเลย ทั้ง 5 จึงทำให้โจทก์ได้รับความเสียหาย ซึ่งจากการตรวจสอบเรื่องดังกล่าวพบว่า โจทก์ได้ถอนฟ้องจำเลยทั้งหมดแล้วอีกทั้งศาลได้จำหน่ายคดีออกจากสารระบบความแล้วเช่นกัน</p>
<p>สำหรับ <persName>นายศักดิ์ดา</persName> เคยถูกศาล จ.นครราชสีมา ออกหมายจับและเป็นผู้ถูกกล่าวหาว่า เป็นหนึ่งในแก๊งโจรกรรมรายสำคัญที่ก่อเหตุตระเวนลักรถยนต์ในพื้นที่ กทม. และพื้นที่ใกล้เคียงเมื่อได้รถยนต์แล้วจะนำไปสวมทะเบียนปลอม จากนั้นจะนำส่งต่อไปขายยังประเทศเพื่อนบ้าน</p></body>
</news>
