<teiHeader>
<fileDesc>
<titleStmt>
  <title>กลุ่มเสื้อแดง นัดชุมนุมตลอดเดือนตุลาคม ปิดล้อมทำเนียบรัฐบาล ทวงคืนประชาธิปไตย และถอดถอนนายกรัฐมนตรี  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010231&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่มเสื้อแดง นัดชุมนุมตลอดเดือนตุลาคม ปิดล้อมทำเนียบรัฐบาล ทวงคืนประชาธิปไตย และถอดถอนนายกรัฐมนตรี</headline>
<lead></lead>
<neck></neck>
<body><p>กลุ่มคนเสื้อแดงนัดชุมนุมตลอดเดือนตุลาคม ปิดล้อมทำเนียบรัฐบาล ทวงคืนประชาธิปไตยและถอดถอนนายกรัฐมนตรี <persName>นายณัฐวุฒิ ใสยเกื้อ</persName> แกนนำกลุ่มแนวร่วมประชาธิปไตยแห่งชาติ หรือ นปช.แถลงว่า แกนนำกลุ่มคนเสื้อแดงมีมติที่จะมีการชุมนุมตลอดทั้งเดือนตุลาคม โดยเริ่มตั้งแต่วันที่ 11 ตุลาคม ซึ่งตรงกับวันครบรอบการประกาศใช้รัฐธรรมนูญปี 2540 จะไปชุมนุมบริเวณอนุสาวรีย์ประชาธิปไตย เพื่อทวงคืนรัฐธรรมนูญ 2540 และจะรวบรวมรายชื่อประชาชนยื่นถอดถอนนายกรัฐมนตรี เนื่องจากไม่มีภาวะผู้นำ และมีที่มาไม่ถูกต้อง วันที่ 17 ตุลาคม จะชุมนุมปิดล้อมทำเนียบรัฐบาล เพื่อทวงถามความคืบหน้าการพิจารณาฏีกาขอพระราชทานอภัยโทษให้<persName>พันตำรวจโททักษิณ ชินวัตร</persName> หลังครบกำหนด 60 วัน ที่รัฐบาลระบุ ส่วนในวันที่ 24 ตุลาคมจะเปิดอภิปรายนอกสภาที่ห้างอิมพีเรียลลาดพร้าว ในประเด็นตรวจสอบการทุจริตโครงการต่างๆ ของรัฐบาล <persName>นายณัฐวุฒิ</persName>ยังกล่าวถึงปัญหาการแต่งตั้งผู้บัญชาการตำรวจแห่งชาติว่า นายกรัฐมนตรีทำตามอำเภอใจ ทำให้การแต่งตั้งโยกย้ายนายตำรวจกว่า 2 แสนนาย ต้องหยุดชะงัก เพื่อรอการแต่งตั้งผู้บัญชาการตำรวจแห่งชาติ พร้อมมองว่า การลาออกจากตำแหน่งเลขาธิการนายกรัฐมนตรีของ<persName>นายนิพนธ์ พร้อมพันธ์</persName> ถือเป็นสัญญาณอันตรายต่อพรรคประชาธิปัตย์</p></body>
</news>
