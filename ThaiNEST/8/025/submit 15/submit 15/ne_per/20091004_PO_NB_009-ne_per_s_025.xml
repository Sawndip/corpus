<teiHeader>
<fileDesc>
<titleStmt>
  <title>ประชาชนในเขตเทศบาลนครเชียงใหม่ ทยอยใช้สิทธิ์เลือกตั้งนายกเทศมนตรีนครเชียงใหม่ช่วงเช้าคึกคัก  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040104&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชาชนในเขตเทศบาลนครเชียงใหม่ ทยอยใช้สิทธิ์เลือกตั้งนายกเทศมนตรีนครเชียงใหม่ช่วงเช้าคึกคัก</headline>
<lead></lead>
<neck></neck>
<body><p>ประชาชนในเขตเทศบาลนครเชียงใหม่ ทยอยใช้สิทธิ์ลงคะแนนเลือกตั้งนายกเทศมนตรีนครเชียงใหม่ช่วงเช้าอย่างคึกคัก บรรยากาศการเลือกตั้งนายกเทศมนตรีนครเชียงใหม่ พบว่าประชาชนในเขตเทศบาลนครเชียงใหม่ทยอยไปใช้สิทธิ์ลงคะแนนเลือกตั้งกันอย่างคึกคักตั้งแต่เช้า โดยพบว่าประชาชนไปตรวจสอบรายชื่อและเข้าคิวรอลงคะแนนจำนวนมาก ขณะที่ท้องฟ้าช่วงเช้ายังสดใส มีเมฆประปราย สำหรับที่หน่วยเลือกตั้งที่ 115 และ 116 วัดหมื่นเงินกอง อำเภอเมือง จังหวัดเชียงใหม่ มีทั้งผู้พิการตาบอด คนชรา ทยอยมาใช้สิทธิ์ลงคะแนน ขณะที่ค่ำวานนี้ (3 ต.ค.52) มีกระแสข่าวเรื่องการซื้อเสียงจากผู้สมัครหลายราย โดย <persName>นายประพันธ์ นัยโกวิท</persName> กรรมการการเลือกตั้งได้เข้าตรวจสอบที่หน่วยเลือกตั้งวัดหมื่นเงินกอง และที่อื่นๆ เพื่อสำรวจความเรียบร้อยในการดำเนินการเลือกตั้ง ซึ่งมีทั้งหมด 176 หน่วย ใช้กำลังเจ้าหน้าที่กว่า 2,000 คน ผู้มีสิทธิ์กว่า 120,000 คน คณะกรรมการการเลือกตั้ง ตั้งเป้าจะมีผู้ไปใช้สิทธิ์ร้อยละ 60 ของจำนวนประชากร โดยจะใช้การนับคะแนนรวมที่โรงพลศึกษา 3 สนามกีฬาเทศบาลนครเชียงใหม่ ใช้กำลังทหารนับคะแนน คาดว่าจะแล้วเสร็จประมาณเวลา 02.00 น. โดยการเลือกตั้งครั้งนี้ใช้งบประมาณกว่า 7 ล้านบาท มีผู้สมัคร 10 คน มีการแข่งขันสูงที่สุดเท่าที่เคยจัดการเลือกตั้งมา โดยการเลือกตั้งตำแหน่งนายกเทศมนตรีนครเชียงใหม่ครั้งนี้เป็นการเลือกตั้งครั้งที่ 2 หลังจากที่นายกเทศมนตรีคนเดิมได้ลาออกจากตำแหน่ง</p></body>
</news>
