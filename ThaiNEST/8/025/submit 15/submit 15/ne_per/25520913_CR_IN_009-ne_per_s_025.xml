<teiHeader>
<fileDesc>
<titleStmt>
  <title>เพลิงไหม้ดอกประดู่คาเฟ่วอด 2 ชั้น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-13 14:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189513  </bibl>
</sourceDesc>
</fileDesc>
</teiHeader>
<news>
<headline>เพลิงไหม้ดอกประดู่คาเฟ่วอด 2 ชั้น</headline>
<lead>เพลิงไหม้ "ดอกประดู่คาเฟ่"วอด 2 ชั้น หลังเจ้าหน้าที่ใช้รถน้ำกว่า 10 คันระดมฉีดน้ำดับไฟนานนับชั่วโมงจึงควบคุมได้</lead>
<neck></neck>
<body><p> เมื่อสักครู่ที่ผ่านมา เกิดเหตุเพลิงไหม้ร้านอาหารชื่อ ดอกประดู่คาเฟ่ ที่ตั้งอยู่ภายใน ซ.ตากสิน 35/1 โดยมีกลุ่มควันสีดำจำนวนมากพุ่งขึ้นจากบริเวณชั้น 2 ทางด้านหลังของร้านที่ปลูกเป็นอาคารครึ่งไม้ครึ่งปูนขนาดใหญ่ หลังได้รับแจ้ง เจ้าหน้าที่ดับเพลิงในพื้นที่ระดมรถดับเพลิงกว่า 10 คันระดมฉีดน้ำเข้าไปภายในอย่างเร่งด่วน หลังฉีดน้ำไปได้นานกว่า 20 นาที กลุ่มควันก็มีทีท่าว่าจะเบาลง แต่จากนั้นไม่นานกลุ่มควันก็กลับพุ่งขึ้นมาอย่างหนาแน่นอีกครั้งจนเจ้าหน้าที่ดับเพลิงต้องระดมน้ำฉีดอีกระลอกจนกลุ่มควันได้เบาบางลง ซึ่งล่าสุด ได้ส่งเจ้าหน้าที่ผจญเพลิงเข้าไปตรวจสอบภายในแล้ว</p>
<p>เบื้องต้นพบว่าเพลิงได้เผาคาเฟ่ เสียหายตั้งแต่ชั้น 1 ถึง ชั้น 2 เสียหายทั้งหมด ส่วนสาเหตุต้องรอการสอบสวนเพิ่มเติมอีกครั้งหนึ่ง ขณะเดียวกันก็ได้รับแจ้งว่าได้มีผู้ป่วยเป็นชายติดอยู่ภายใน 1 ราย ขณะเกิดเหตุเพลิงไม้ เจ้าหน้าที่ได้ช่วยเหลือออกมาได้อย่างปลอดภัย และจากการตรวจสอบรายชื่อเจ้าของคาเฟ่ทราบว่า เจ้าของชื่อ นางสุขใจ อินทร์ประเสริฐ ขณะนี้อยู่ระหว่างเดินทางมาตรวจสอบเหตุที่เกิดขึ้น </p></body>
</news>
