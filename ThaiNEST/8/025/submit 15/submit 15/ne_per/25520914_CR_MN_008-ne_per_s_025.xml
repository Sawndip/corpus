<teiHeader>
<fileDesc>
<titleStmt>
  <title>ชาวสหกรณ์เคหะสถานฯ จึ้ตร. เร่งจับไอ้โม่งแฮบเงิน 5 ล้านอึด  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-14 13:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106786  </bibl>
</sourceDesc>
</fileDesc>
</teiHeader>
<news>
<headline>ชาวสหกรณ์เคหะสถานฯ จึ้ตร. เร่งจับไอ้โม่งแฮบเงิน 5 ล้านอึด</headline>
<lead>กลุ่มสมาชิกสหกรณ์เคหะสถานมหาดไทย เดินทางทวงถามความคืบหน้าคดียักยอกเงินสหกรณ์ 5 ล้าน รองประธานสหกรณ์ฯ ระบุ ผ่านมาครึ่งปีเปลี่ยนชุดทำงานในสหกรณ์ใหม่แล้วยังไม่ได้รับความกระจ่างเงินที่หายจะได้คืนหรือไม่ วอนสื่อช่วยกระพือข้อเท็จจริงตามหาคนทำผิดมาลงโทษ</lead>
<neck></neck>
<body><p>นนี้ (14 ก.ย.) เมื่อเวลา 11.30 น. <persName>นางอามีด๊ะห์ เล็มเละห์</persName> อายุ 45 ปี อยู่บ้านเลขที่ 92 ซอยลาดพร้าว 112 แขวงและเขตวังทองหลาง กทม. ปัจจุบันเป็นรองประธานสหกรณ์เคหะสถานมหาดไทย นำสมาชิกในสหกรณ์ฯ จำนวน 10 คน เข้าพบ <persName>พ.ต.ท.ดำรง บุญวิไลวงศ์</persName> พนักงานสอบสวน สน.ลาดพร้าว เพื่อติดตามความคืบหน้ากรณีที่มีผู้ยักยอกเงินของสหกรณ์ฯ ไปกว่า 5,000,000 บาท                <persName>นางอามีด๊ะห์</persName> เปิดเผยว่า สำหรับสหกรณ์เคหสถานมหาดไทย ได้เปิดดำเนินการมาตั้งแต่ปี พ.ศ.2546 ซึ่งขณะนี้มีสมาชิกกว่า 250 คน แต่ละคนต้องส่งเงินบำรุงสหกรณ์ทุกเดือน รายละ 100-2,500 บาท โดยเมื่อช่วงปี พ.ศ.2548 ได้มี <persName>นางวราภรณ์ สิงห์โตทอง</persName> หนึ่งในสมาชิกเข้ามาเป็นฝ่ายการเงินของสหกรณ์ <persName>นางจันทร์เพ็ญ มณีสุภากร</persName> เป็นฝ่ายบัญชีของสหกรณ์ และ <persName>นายจิรชาติ จงกลนี</persName> เป็นผู้จัดการสหกรณ์                <persName>นางอามีด๊ะห์</persName>กล่าวอีกว่า จนกระทั่งเมื่อประมาณปลายปี พ.ศ.2551 สมาชิกมีการเรียกตรวจสอบยอดบัญชี แต่คณะทำงานชุดนี้ไม่สามารถชี้แจงได้ อีกทั้งทราบว่ามีเงินของสหกรณ์ฯ สูญหายไปประมาณ 3-5 ล้านบาท ตนและสมาชิกจึงรวมตัวกันมาแจ้งความกับตำรวจให้ดำเนินคดีกับเจ้าหน้าที่ชุดนี้ในข้อหา “ร่วมกันยักยอกทรัพย์” ไว้ตั้งแต่วันที่ 19 ก.พ.52                “ขณะนี้เวลาผ่านไปนานถึง 6 เดือนแล้วคดียังไม่มีความคืบหน้า จนกระทั่งคณะผู้บริหารก็เปลี่ยนชุดใหม่แล้ว แต่เงินของสหกรณ์ที่หายไปกลับยังไม่ได้คืน ทั้งที่ทางพนักงานสอบสวนได้เรียกคู่กรณีมาสอบปากคำอย่างต่อเนื่อง แต่พอพวกฉันถามความคืบหน้ากลับอ้างว่า ไม่ได้รับความร่วมมือจากนายสุทิน อินทิพัน ประธานสหกรณ์ฯ คนปัจจุบันฉันเกรงว่าจะไม่ได้รับความเป็นธรรมจึงตัดสินใจเข้าร้องทุกข์กับผู้สื่อข่าวให้ช่วยตีแผ่ข้อเท็จจริงเกี่ยวกับเรื่องนี้ให้ด้วย” <persName>นางอามีด๊ะห์</persName>กล่าว</p></body>
</news>
