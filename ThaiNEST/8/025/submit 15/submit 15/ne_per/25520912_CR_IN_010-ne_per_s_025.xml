<teiHeader>
<fileDesc>
<titleStmt>
  <title>รถนร.สายน้ำทิพย์ชนกระบะถ.รามฯเจ็บ9  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 09:45:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189369  </bibl>
</sourceDesc>
</fileDesc>
</teiHeader>
<news>
<headline>รถนร.สายน้ำทิพย์ชนกระบะถ.รามฯเจ็บ9</headline>
<lead>รถนักเรียน ร.ร.สายน้ำทิพย์ พุ่งชนรถกระบะ กลางทางยกระดับ ย่านรามคำแหง ระหว่างเดินทางตอบปัญหาวิทยาศาสตร์ โชคดีเจ็บเล็กน้อย 9 ราย</lead>
<neck></neck>
<body><p>เมื่อสักครู่ที่ผ่านมา เจ้าหน้าที่ตำรวจร้อยเวร สน.หัวหมาก ได้รับการประสานจาก รายการร่วมด้วยช่วยกัน ว่า มีอุบัติเหตุ รถชนกัน 3 คัน บนทางยกระดับรามคำแหง มุ่งหน้าลำสาลี จึงเดินทางเข้าตรวจสอบ พบรถเก๋ง ฮอนด้า ทะเบียน ฌต 2025 กทม. รถเก๋ง โตโยต้า ทะเบียน ฌบ 1753 กทม. และ รถตู้ของ ร.ร.สายน้ำทิพย์ ทะเบียน อย 5769 กทม. ชนกันได้รับความเสียหาย และมีนักเรียนที่เดินทางมากับรถ ได้รับบาดเจ็บรวม 9 คน เป็นนักเรียน 4 คน และครูที่ดูแลนักเรียนอีก 5 คน จากการสอบสวนผู้ที่อยู่ในเหตุการณ์ ทราบว่า ขณะเกิดเหตุ รถที่อยู่ด้านหน้า เบรกกะทันหัน ระหว่างที่รถกำลังวิ่งตามกันมาในระยะกระชั้นชิด และใช้ความเร็วพอประมาณ เนื่องจาก รถโล่ง จึงทำให้รถชนท้ายกันดังกล่าว แต่โชคดีที่ทั้ง 9 คน ได้รับบาดเจ็บเล็กน้อย ล่าสุด ถูกนำตัวส่ง ร.พ.แพทย์ปัญญาแล้ว เพื่อตรวจร่างกาย</p>
<p>อย่างไรก็ตาม ทางด้านนักเรียนและครู ของ ร.ร.สายน้ำทิพย์ เปิดเผยว่า ขณะเกิดเหตุ กำลังเดินทางมุ่งหน้าไป ร.ร.เตรียมอุดมน้อมเกล้า เพื่อตอบปัญหาวิทยาศาสตร์ ที่มีการจัดขึ้นวันนี้ แต่กลับมาประสบอุบัติเหตุเสียก่อน</p></body>
</news>
