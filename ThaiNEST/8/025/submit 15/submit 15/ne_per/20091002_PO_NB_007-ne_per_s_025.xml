<teiHeader>
<fileDesc>
<titleStmt>
  <title>รมช.มท. เผย ยังไม่มีรายงานเรื่องมือที่ 3 เข้ามาสร้างสถานการณ์ในการชุนุม 19 ก.ย.นี้  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209020172&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมช.มท. เผย ยังไม่มีรายงานเรื่องมือที่ 3 เข้ามาสร้างสถานการณ์ในการชุนุม 19 ก.ย.นี้</headline>
<lead></lead>
<neck></neck>
<body><p>รัฐมนตรีช่วยว่าการกระทรวงมหาดไทย ระบุ ยังไม่มีรายงานเรื่องมือที่ 3 จะเข้ามาสร้างสถานการณ์ความวุ่นวายในการชุมนุม วันที่ 19 กันยายน ขณะเดียวกันมั่นใจว่ารัฐบาลดูแลการชุมนุมได้ <persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย กล่าวถึงการนัดชุมนุมใหญ่ของกลุ่มเสื้อแดงในวันที่ 19 กันยายน ว่า ขณะนี้ยังไม่มีรายงานจากฝ่ายความมั่นคงเรื่องมือที่ 3 ที่จะเข้ามาสร้างสถานการณ์ความวุ่นวาย พร้อมเชื่อแกนนำกลุ่มเสื้อแดงจะใช้ข้ออ้างในการชุมนุมว่าพรรคประชาธิปัตย์อยู่เบื้องหลังการรัฐประหารในวันที่ 19 กันยายน 2549 และมีจุดมุ่งหมายเพื่อกดดันให้รัฐบาลไม่สามารถบริหารประเทศต่อไปได้ รวมถึงให้นายกรัฐมนตรี ตัดสินใจลาออก หรือยุบสภาเพื่อเลือกตั้งใหม่ อย่างไรก็ตาม ขอเรียกร้องให้แกนนำยุติการเคลื่อนไหวโดยเอาบ้านเมืองและประชาชนทั้งประเทศเป็นข้อต่อรอง และอยากให้นำปัญหาทางการเมืองมาแก้ไขในเวทีของสภาผู้แทนราษฎร แต่หากจำเป็นต้องชุมนุมก็ขอให้อยู่ในกรอบของกฎหมาย รัฐมนตรีช่วยว่าการกระทรวงมหาดไทย กล่าวถึงการประกาศใช้พระราชบัญญัติความมั่นคงภายในราชอาณาจักรเพื่อดูแลการชุมนุมว่า จะขยายพื้นที่บังคับใช้หรือไม่นั้น ขึ้นอยู่กับสถานการณ์การชุมนุม ทั้งนี้มั่นใจรัฐบาลจะสามารถดูแลการชุมนุมได้ </p></body>
</news>
