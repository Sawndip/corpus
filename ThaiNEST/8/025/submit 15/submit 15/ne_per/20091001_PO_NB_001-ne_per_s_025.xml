<teiHeader>
<fileDesc>
<titleStmt>
  <title>รรท.ผบ.ตร.มารายงานตัวกับนายกฯใสโอกาสทำงานวันแรก  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010249&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รรท.ผบ.ตร.มารายงานตัวกับนายกฯใสโอกาสทำงานวันแรก</headline>
<lead></lead>
<neck></neck>
<body><p>รักษาราชการแทนผู้บัญชาการตำรวจแห่งชาติ รายงานตัวต่อนายกรัฐมนตรี ในโอกาสทำงานวันแรก ยืนยัน ไม่กดดันในการทำหน้าที่ <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ กล่าวก่อนเข้ารายงานตัวต่อนายกรัฐมนตรีที่อาคารรัฐสภา ว่า เป็นการรับทราบนโยบาย ไม่มีวาระพิเศษใดๆ โดยไม่รู้สึกกดดันที่ต้องมาทำหน้าที่รักษาราชการแทนท่ามกลางกระแสข่าวการลาออกของ<persName>นายนิพนธ์ พร้อมพันธ์</persName> เลขาธิการนายกรัฐมนตรี จากความขัดแย้ง เรื่องการเลือกผู้บัญชาการตำรวจแห่งชาติ ขณะเดียวกันก็ไม่ห่วงว่าตนเองจะได้เป็นผบ.ตร.หรือไม่ เพราะที่กล่าวมาขึ้นอยู่กับผู้บังคับบัญชาเป็นผู้พิจารณา อย่างไรก็ตามการแต่งตั้งโยกย้ายข้าราชการตำรวจในระดับรองลงมา ที่ยังเป็นปัญหานั้น จะหารือกับ<persName>นายสุเทพ เทือกสุบรรณ</persName> ในฐานะประธานคณะกรรมการข้าราชการตำรวจ หรือ ก.ตร. ส่วนการทำงานในสำนักงานตำรวจแห่งชาติ ยืนยัน ไม่มีความขัดแย้งกัน รวมถึงการทำงานร่วมกับ<persName>พล.ต.อ.จุมพล มั่นหมาย</persName> รองผู้บัญชาการตำรวจแห่งชาติ ที่ถูกคาดหมายว่าจะมาดำรงตำแหน่ง ผบ.ตร. ทั้งนี้จะพยายามทำงานรับใช้สังคมให้สามารถอยู่ร่วมกันได้อย่างสงบสุข พร้อมยืนยันตำรวจไม่มีสีเหลือง หรือสีแดง มีแต่สีกากี ที่ทำหน้าที่พิทักษ์สันติราษฎร์เท่านั้น </p></body>
</news>
