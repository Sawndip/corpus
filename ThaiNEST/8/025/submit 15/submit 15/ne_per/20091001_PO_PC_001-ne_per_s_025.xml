<teiHeader>
<fileDesc>
<titleStmt>
  <title>"ยงยุทธ-บัญชีเท็จ" เว้นวรรค 5 ปี  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.prachachat.net/view_news.php?newsid=02pol03011052&sectionid=0202&day=2009-10-01  </bibl>
</sourceDesc>
</fileDesc>
</teiHeader>
<news>
<headline>"<persName>ยงยุทธ</persName>-บัญชีเท็จ" เว้นวรรค 5 ปี</headline>
<lead></lead>
<neck></neck>
<body><p>วันที่ 28 กันยายน 2552 ศาลฎีกาแผนกคดีอาญาของผู้ดำรงตำแหน่งทางการเมือง โดย <persName>นายศิริชัย จิระบุณศรี</persName> ผู้พิพากษาหัวหน้าคณะในศาลฎีกา เจ้าของสำนวน พร้อม องค์คณะผู้พิพากษารวม 9 คน นัดฟังคำพิพากษาคดี หมายเลขดำ อม.2/2552</p>
<p>ซึ่ง ป.ป.ช. ยื่นคำร้องขอให้ศาลวินิจฉัยกรณีที่ <persName>นายยงยุทธ ติยะไพรัช</persName> อดีตรัฐมนตรีว่าการกระทรวงทรัพยากรธรรมชาติและสิ่งแวดล้อม (ทส.) ในสมัยรัฐบาล <persName>พ.ต.ท.ทักษิณ ชินวัตร</persName> อดีตนายกรัฐมนตรี ยื่นบัญชีทรัพย์สินและหนี้สินอันเป็นเท็จต่อ ป.ป.ช. หลังจาก พ้นจากตำแหน่งตามบทบัญญัติรัฐธรรมนูญแห่งราชอาณาจักรไทย พ.ศ.2550 มาตรา 263</p>
<p>ทั้งนี้ สืบเนื่องมาจาก ป.ป.ช.ยื่นคำร้องสรุปว่า <persName>นายยงยุทธ</persName> ผู้ถูกร้อง อ้างว่า ขายหุ้นบริษัทมิติ ฟู้ด โปรดักส์ จำนวน 2.45 หมื่นหุ้น ให้แก่ <persName>พ.ต.ท.นัฎฐวุฒิ ยุววรรณ</persName> ซึ่งเป็นน้องภรรยา เป็นเงิน 2.45 ล้านบาท แต่ <persName>พ.ต.ท.นัฎฐวุฒิ</persName> ชำระเป็นเงินสดจำนวน 8.5 แสนบาท ส่วนที่ค้างชำระอีก 1.6 ล้านบาท ได้ทำสัญญารับสภาพหนี้ไว้ แต่จากการที่ผู้ร้องได้ตรวจสอบกลับพบว่า นับตั้งแต่วันจดทะเบียนจนถึงปัจจุบันรวม 18 ปีเศษ บริษัทดังกล่าวไม่ได้ประกอบกิจการค้าแต่อย่างใด และ <persName>พ.ต.ท.นัฎฐวุฒิ</persName> ไม่มีฐานะการเงินเพียงพอที่จะชำระเงินค่าหุ้นเป็นเงินสดได้ถึง 8.5 แสนบาท จึงมีเหตุอันควรเชื่อว่าไม่มีการซื้อขายหุ้นกันจริง และไม่มีเงินให้กู้ยืมตามที่ได้แสดงบัญชีไว้ </p>
<P>ขณะที่ในชั้นไต่สวน <persName>นายยงยุทธ</persName>เบิกความยืนยันว่า บริษัทมิติ ฟู้ด โปรดักส์ จำกัด มีการประกอบกิจการและมีเครื่องจักรอุปกรณ์จริง ซึ่งการขายหุ้นบริษัทดังกล่าวให้น้องของภรรยานั้น มีการยื่นเอกสารต่างๆ ต่อกระทรวงพาณิชย์อย่างถูกต้อง ซึ่ง ป.ป.ช.ไม่เคยเข้าไปตรวจสอบที่บริษัทว่ามีทรัพย์สินจริงหรือไม่ พร้อมยืนยันว่า ไม่เคยถูกกล่าวหาว่าร่ำรวยผิดปกติ หรือคดีการกระทำผิดต่อตำแหน่งหน้าที่แต่อย่างใด</p>
<p>คดีนี้ศาลฎีกาฯ ได้รับคำร้องไว้เมื่อวันที่ 12 มีนาคม 2552 และนัดสอบคำให้การ ผู้คัดค้านครั้งแรกเมื่อวันที่ 16 เมษายน 2552 โดย ป.ป.ช.ผู้ร้อง ยื่นบัญชีพยาน เข้าไต่สวนเพียงปากเดียว ขณะที่ทนายความ<persName>นายยงยุทธ</persName> ผู้คัดค้าน ได้ยื่นบัญชีพยานเข้าไต่สวนรวมทั้งสิ้น 7 ปาก</p>
<p>ที่สุดแล้ว ศาลฎีกาแผนกคดีอาญาของ ผู้ดำรงตำแหน่งทางการเมือง อ่านคำพิพากษาผลสรุปคือ "ห้าม<persName>นายยงยุทธ</persName> ดำรงตำแหน่งทางการเมืองและในพรรคการเมืองใดๆนาน 5 ปีตามรัฐธรรมนูญมาตรา 263 และให้จำคุก เป็นเวลา 2 เดือน ปรับ 4,000 บาท ตาม พ.ร.บ.ว่าด้วยการป้องกันและปราบปรามการทุจริต พ.ศ.2542 มาตรา 119"</p>
<P>แต่เนื่องจาก <persName>นายยงยุทธ</persName>ไม่เคยต้องโทษคดีอาญามาก่อน จึงเห็นสมควรให้รอการลงโทษเป็นเวลา 1 ปี</p>
<p>ทั้งนี้ ก่อนที่ศาลจะมีคำพิพากษา <persName>นายกล้านรงค์ จันทิก</persName> กรรมการ ป.ป.ช.ในฐานะโฆษก ป.ป.ช.กล่าวว่า ทุกอย่างอยู่ที่ศาลฎีกาฯ จะเป็นผู้ตัดสิน แต่ที่ผ่านมาอย่างคดีของ<persName>นายสมบัติ อุทัยสาง</persName> อดีต รมช.มหาดไทย ที่ปกปิดบัญชีทรัพย์สิน ป.ป.ช.ชนะ เนื่องจากศาลวินิจฉัยว่ามีความผิด</p>
<p>ในขณะที่ <persName>นายวิชา มหาคุณ</persName> กรรมการ ป.ป.ช.กล่าวเสริมว่า "ใครจะวิจารณ์อะไรไว้ล่วงหน้าก็ไม่เป็นไร เราพร้อมจะน้อมรับคำตัดสินของศาลอยู่แล้ว ขอย้ำว่า ทุกอย่างเป็นไปตามดุลพินิจของศาล เพราะเราถือว่าทำตามหน้าที่ของเราดีที่สุดแล้ว"</p>
<P>เส้นทางเดินทางการเมืองของ<persName>นายยงยุทธ</persName> ก้าวขึ้นสู่ตำแหน่งสูงสุดด้วยการเป็นประธานสภาผู้แทนราษฎร เมื่อวันที่ 21 มกราคม พ.ศ. 2551 ซึ่ง <persName>พล.อ.สุรยุทธ์ จุลานนท์</persName> นายกรัฐมนตรี เป็นผู้รับสนองพระบรมราชโองการ</p>
<p>แต่ในวันที่ 26 กุมภาพันธ์ ปีเดียวกันนั้น ที่ประชุมใหญ่คณะกรรมการการเลือกตั้ง (กกต.) ทั้ง 5 คนได้มีมติให้ใบแดงแก่<persName>นายยุงยุทธ</persName> ด้วยเสียง 3:1 (อีกหนึ่งเสียงที่หายไปคือ<persName>นางสดศรี สัตยธรรม</persName> ซึ่งงดออกเสียง) เนื่องจากเรื่องร้องเรียนการทุจริตเลือกตั้งที่จังหวัดเชียงราย ในการเลือกตั้งเมื่อวันที่ 23 ธันวาคม พ.ศ.2550</p>
<p>หลังจากนั้นไม่นาน <persName>นายยงยุทธ ติยะไพรัช</persName> ได้แถลงการณ์ลาออกจากตำแหน่งประธานสภาผู้แทนราษฎรอย่างเป็นทางการ</p>
<P>ต่อมาศาลรัฐธรรมนูญตัดสินให้ยุบพรรคพลังประชาชน สืบเนื่องมากจากกรณีใบแดงของ<persName>ยงยุทธ</persName> จนกระทั่งศาลฎีกา ตัดสินให้<persName>นายยงยุทธ</persName>ต้องเว้นวรรคไปอีก 5 ปี</p></body>
</news>
