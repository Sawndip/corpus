<teiHeader>
<fileDesc>
<titleStmt>
  <title>พธม.จัดงานรำลึกเหตุการณ์วีรชน 7 ตุลา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-04 20:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=24161  </bibl>
</sourceDesc>
</fileDesc>
</teiHeader>
<news>
<headline>พธม.จัดงานรำลึกเหตุการณ์วีรชน 7 ตุลา</headline>
<lead></lead>
<neck></neck>
<body><p>วันนี้ (4 ต.ค.) <persName>นายสุริยะใส กตะศิลา</persName> ผู้ประสานงานพันธมิตรประชาชนเพื่อประชาธิปไตย เปิดเผยว่า ในวันที่ 7 ต.ค.นี้ พันธมิตรฯ จะจัดงานรำลึกครบ 1 ปี เหตุการณ์การสลายการชุมนุม 7 ตุลาคม โดยในช่วงเช้าจะมีพิธีกรรมทางศาสนา ณ ลานพระบรมรูปทรงม้า และจะมีการเดินไปอนุสาวรีย์ประชาธิปไตย เพื่อประกาศภารกิจประชาธิปไตยสืบสานเจตนารมณ์วีรชน โดยเฉพาะการคัดค้านการแก้ไขรัฐธรรมนูญ และในช่วงบ่ายเป็นต้นไปจะมีการจัดงานที่หอประชุมใหญ่ธรรมศาสตร์ ท่าพระจันทร์ มีงานเสวนาวิชาการ และดนตรีเพื่อชีวิต </p>
<p><persName>นายสุริยะใส</persName> ยังกล่าวถึง การทำประชามติเพื่อแก้ไขรัฐธรรมนูญว่า แม้จะเป็นกระบวนการของประชาธิปไตยทางตรง และเป็นเรื่องที่ดี แต่การนำมาใช้ในช่วงเวลานี้ไม่เหมาะสม และไม่คุ้มทุน เพราะขณะนี้รัฐธรรมนูญถูกลากไปเป็นเกมการเมือง และเต็มไปด้วยวาระซ่อนเร้นของนักการเมือง ดังนั้น การนำกระบวนการประชามติมาใช้ไม่ว่าจะก่อนหรือหลังกระบวนการร่างรัฐธรรมนูญ จะไม่เกิดประโยชน์อะไร เสียเวลา เปลืองงบประมาณกว่า 2,000 ล้านบาท ดังนั้น ถ้าจะให้ดีนายกฯ ควรจัดให้มีการประชาพิจารณ์แทนการประชามติจะดีกว่า เพราะจะทำให้เกิดกระบวนการเรียนรู้ และการใช้เหตุผลว่า รัฐธรรมนูญควรจะแก้หรือไม่อย่างไร และจะแก้กี่เรื่องกี่มาตรา ซึ่งจะทำให้สังคมหลุดออกจากวงจรความขัดแย้งในระยะยาว </p>
<p>“ถ้านายกฯ และฝ่ายการเมืองยังดันทุรังจะแก้รัฐธรรมนูญในตอนนี้ไม่ว่ากระบวนการใดก็ตาม จะหนีความขัดแย้งรอบใหม่ไม่ได้อย่างแน่นอน และการแก้รัฐธรรมนูญก็จะไม่มีทางประสบความสำเร็จ” <persName>นายสุริยะใส</persName> กล่าว.</p></body>
</news>
