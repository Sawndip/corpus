<teiHeader>
<fileDesc>
<titleStmt>
  <title>หนุ่มเลี้ยงควายถูกแทงดับเคหะรามอินทรา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-14 19:12:28  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/crime.php?nid=189717  </bibl>
</sourceDesc>
</fileDesc>
</teiHeader>
<news>
<headline>หนุ่มเลี้ยงควายถูกแทงดับเคหะรามอินทรา</headline>
<lead>คนเลี้ยงควายถูกแทงตัดขั้วหัวใจตายหลังเคหะรามอินทรา ญาติพบขณะออกตามหาหลังหายตัวนานผิดปกติ</lead>
<neck></neck>
<body><p><persName>พ.ต.ท.โชติพัฒน์ สิทธิ์พิทักษ์ชัย</persName> พงส.สน.คันนายาว ได้รับแจ้งว่ามีชายถูกแทงตายบริเวณหลังการเคหะรามอินทรา กม.ที่ 9 และจากการเข้าตรวจสอบพบศพ <persName>นายประจวบ ฟักแจ้ง</persName> อายุประมาณ 47 ปี สภาพศพนอนหงาย โดยที่บริเวณศีรษะถูกตีด้วยของแข็งเป็นแผลฉกรรจ์ และที่หน้าอกข้างซ้ายมีบาดแผลถูกของมีคมแทงตัดขั้วหัวใจ 1 แผลคาดว่าจะเสียชีวิตมาแล้วประมาณ 6 ชั่วโมง เนื่องจากตัวเริ่มแข็งแล้ว จากการสอบสวน พ่อของผู้เสียชีวิตทราบว่าผู้ตายได้นำควายออกมาเลี้ยงตามปกติ แต่วันนี้เห็นว่าเย็นมากแล้วยังไม่ยอมกลับ ซึ่งเป็นเรื่องที่ผิดปกติ จึงออกตามหาก็มาพบถูกทำร้ายจนเสียชีวิตดังกล่าว ซึ่งขณะนี้อยู่ระหว่างรอแพทย์เดินทางมาร่วมชันสูตรพลิกศพในเบื้องต้น ก่อนที่จะเคลื่อนย้ายศพไปตรวจชันสูตรเพิ่มเติม เพื่อหาร่องรอยของคนร้ายและตามจับตัวมาดำเนินคดีต่อไป ส่วนสาเหตุนั้นจะต้องรอสอบสวนเพื่อนและญาติของผู้ตายก่อนว่าเคยมีปัญหากับใครมาบ้าง</p></body>
</news>
