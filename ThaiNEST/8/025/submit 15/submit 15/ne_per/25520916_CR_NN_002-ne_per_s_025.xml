<teiHeader>
<fileDesc>
<titleStmt>
  <title>ดีเอสไอส่งฟ้องบิ๊กธนสินประกันภัยเสียหาย 300 ล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=179097  </bibl>
</sourceDesc>
</fileDesc>
</teiHeader>
<news>
<headline>ดีเอสไอส่งฟ้องบิ๊กธนสินประกันภัยเสียหาย 300 ล้าน</headline>
<lead></lead>
<neck></neck>
<body><p>สำนักคดีการเงินการธนาคาร ได้ส่งสำนวนการสอบสวนคดีพิเศษที่ 55 / 2550 พร้อมผู้ต้องหา รวม 7 ราย ให้อธิบดีอัยการคดีพิเศษพิจารณา โดยคดีดังกล่าว <persName>พ.ต.อ. ทวี สอดส่อง</persName> อธิบดีกรมสอบสวนคดีพิเศษ มีความเห็นควรสั่งฟ้องอดีตผู้บริหารบริษัทธนสิน ประกันภัย จำกัด (มหาชน) กับพวกในความผิดฐานร่วมกันทุจริตตบแต่งบัญชีเท็จ  ปลอม และใช้เอกสารสิทธิปลอม และฐานความผิดตามกฎหมายว่าด้วยประกันวินาศภัย ซึ่งเป็นความผิดตามพ.ร.บ.บริษัทมหาชน จำกัด พ.ศ. 2535 พ.ร.บ.ประกันวินาศภัย พ.ศ. 2535 และประมวลกฎหมายอาญา คดีนี้มูลค่าความเสียหายประมาณ 300 ล้านบาท</p>
<p> คดีนี้สืบเนื่องจากเมื่อประมาณเดือนกรกฎาคม 2550 สำนักคณะกรรมการกำกับและส่งเสริมการประกอบธุรกิจประกันภัย (สำนักงาน คปภ.) ได้ร้องขอให้กรมสอบสวนคดีพิเศษแต่งตั้งเจ้าหน้าที่เข้าไปร่วมกับพนักงานเจ้า หน้าที่ของสำนักงาน คปภ. เพื่อตรวจสอบข้อเท็จจริง กรณีพบว่าอดีตผู้บริหารของบริษัทธนสิน ฯ มีการปกปิดข้อเท็จจริงและรายงานเท็จเกี่ยวกับฐานะการเงินและการดำเนินงานของ บริษัท จากการตรวจสอบร่วมกันมีพยานหลักในเบื้องต้นน่าเชื่อว่ามี การกระทำทำผิดทางอาญาเกี่ยวกับการทุจริตและตบแต่งบัญชีของบริษัทเพื่อให้ ดำรงเงินกองทุนครบถ้วนตามกฎหมาย เลขาธิการสำนักงาน คปภ. จึงได้มีหนังสือร้องทุกข์กล่าวโทษ  ให้กรมสอบสวนคดีพิเศษ สอบสวนดำเนินคดีกับอดีตผู้บริหารของบริษัทธนสินประกันภัย ฯ ซึ่งคดีมีลักษณะเป็นคดีพิเศษตามมาตรา 21 วรรคหนึ่ง (1) พ.ร.บ.การสอบสวนคดีพิเศษ พ.ศ. 2547</p>
<p>ในการสอบสวนครั้งนี้ กรมสอบสวนคดีพิเศษได้เข้าไปดำเนินการร่วมกับสำนักงาน คปภ. ตั้งแต่ชั้นตรวจสอบข้อเท็จจริงและเมื่อพบว่ามีมูลความผิด สำนักงาน คปภ.ในฐานะหน่วยงานผู้รักษากฎหมายจึงได้ร้องทุกข์กล่าวโทษ ซึ่งเป็นมิติของการประสานความร่วมมือกันในการปฏิบัติงานป้องกันและปราบปรามคดีอาชญากรรมทางเศรษฐกิจที่มีความ ยุ่งยากซับซ้อน และเป็นการบูรณาการกับสำนักงานคปภ. ที่เป็นหน่วยงานกำกับดูแลโดยตรง ทั้งนี้เพื่อให้การดำเนินธุรกิจประกันภัยเป็นไปด้วยความสุจริต และเป็นธรรมต่อผู้เอาประกันภัย รวมทั้งกำกับบริษัทประกันภัยให้ดำเนินธุรกิจภายใต้กรอบของกฎหมายและมีธรรมาธิบาลยิ่งขึ้น</p></body>
</news>
