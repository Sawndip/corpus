<teiHeader>
<fileDesc>
<titleStmt>
  <title>อดีต รมช.คลัง ยอมรับคำตัดสินของศาลในคดีหวยบนดิน  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300275&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีต รมช.คลัง ยอมรับคำตัดสินของศาลในคดีหวยบนดิน</headline>
<lead></lead>
<neck></neck>
<body><p>อดีตรัฐมนตรีช่วยว่าการกระทรวงการคลัง ยอมรับคำตัดสินของศาลฎีกาในคดีหวยบนดิน พร้อมฝากรัฐบาลนำโครงการดังกล่าวไปแก้ไขให้ถูกต้องตามกฎหมาย ภายหลังศาลฎีกา แผนกคดีอาญาของผู้ดำรงตำแหน่งทางการเมือง มีคำพิพากษาคดีทุจริตโครงการออกสลากพิเศษ เลขท้าย 2 ตัว 3 ตัว หรือ คดีหวยบนดิน ซึ่งศาลได้ตัดสินจำคุก <persName>นายวราเทพ รัตนากร</persName> อดีตรัฐมนตรีช่วยว่าการกระทรวงการคลัง <persName>นายสมใจนึก เองตระกูล</persName> อดีตปลัดกระทรวงการคลัง และ <persName>นายชัยวัฒน์ พสกภักดี</persName> อดีตผู้อำนวยการสำนักงานสลากกินแบ่งรัฐบาล โดยให้รอลงอาญาจำเลยทั้ง 3 เป็นเวลา 2 ปี ขณะที่ <persName>นายวราเทพ รัตนากร</persName> อดีตรัฐมนตรีช่วยว่าการกระทรวงการคลัง กล่าวภายหลังฟังคำพิพากษาว่า ตนเองยอมรับและเคารพในคำตัดสินของศาล แต่ยืนยันว่าการดำเนินโครงการที่ผ่านมา ก็เพื่อแก้ปัญหาสังคมและเป็นประโยชน์ในการปราบปรามกลุ่มผู้มีอิทธิพล และเจ้ามือหวยใต้ดิน แต่อาจมีความผิดพลาดในข้อกฎหมาย นายวราเทพ รัตนากร ยังฝากให้รัฐบาลนำโครงการดังกล่าวไปศึกษาแก้ไขเพื่อให้เกิดความถูกต้องต่อไปด้วย </p></body>
</news>
