<teiHeader>
<fileDesc>
<titleStmt>
  <title>"พล.อ.ประวิตร" ยืนยัน ไม่มีอะไรน่าห่วงเรื่องรับมือการประชุมสุดยอดผู้นำอาเซียน  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020054&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>พล.อ.ประวิตร</persName>" ยืนยัน ไม่มีอะไรน่าห่วงเรื่องรับมือการประชุมสุดยอดผู้นำอาเซียน</headline>
<lead></lead>
<neck></neck>
<body><p>รัฐมนตรีว่าการกระทรวงกลาโหม กล่าวถึงการประชุมเตรียมความพร้อมการจัดประชุมสุดยอดผู้นำอาเซียนพร้อมคู่เจรจาในวันที่ 23-25 ตุลาคมนี้ พร้อมปรับแผนรักษาความปลอดภัยใหม่ทั้งหมด ยืนยันไม่มีอะไรน่ากังวลใจ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม กล่าวถึงการประชุมเตรียมความพร้อม การจัดประชุมสุดยอดผู้นำอาเซียนพร้อมคู่เจรจาในวันที่ 23-25 ตุลาคมนี้ ว่าตนเองไม่รู้สึกกังวลใจ เพราะทางคณะกรรมการในที่ประชุมได้วางแผนอย่างรอบคอบแล้ว ทั้งนี้ได้มีการปรับแผนในการดูแลรักษาความปลอดภัยใหม่ทั้งหมด โดยจะมีการแถลงผ่านสถานีวิทยุโทรทัศน์แห่งประเทศไทย เกี่ยวกับรายละเอียดของการจัดการจราจรอาเซียนเลน หรือช่องทางสัญจรของผู้นำประเทศและผู้ติดตามที่เข้าร่วมประชุม เพื่อไม่ให้เกิดผลกระทบกับประชาชนและการดูแลรักษาความปลอดภัย เพื่อให้ประชาชนได้รับทราบข้อมูล โดยจะให้ <persName>พล.ต.อ.ปทีป ตันประเสริฐ</persName> รักษาการผู้บัญชาการตำรวจแห่งชาติ และผู้ที่มีส่วนเกี่ยวข้องเป็นผู้แถลงการณ์ดังกล่าว อย่างไรก็ตาม ในส่วนของการดูแลรักษาความปลอดภัยของผู้นำประเทศต่าง ๆได้จัดเตรียมให้มีการรักษาความปลอดภัยตั้งแต่ลงจากเครื่องบินตลอดไปจนถึงที่ประชุม <persName>พล.อ.ประวิตร</persName> ยังกล่าวปฏิเสธิถึงกระแสข่าวที่ว่า ตนเองและน้องชาย <persName>พล.ต.อ.พัชรวาท วงษ์สุวรรณ</persName> จะลงเล่นการเมืองในนามพรรคเพื่อไทย นั้น ไม่เป็นความจริงแต่อย่างใดเป็นเพียงข่าวลือ </p></body>
</news>
