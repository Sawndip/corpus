<teiHeader>
<fileDesc>
<titleStmt>
  <title>กรมพินิจฯ เผยระบบเยี่ยมญาติทางไกล  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=179098  </bibl>
</sourceDesc>
</fileDesc>
</teiHeader>
<news>
<headline>กรมพินิจฯ เผยระบบเยี่ยมญาติทางไกล</headline>
<lead></lead>
<neck></neck>
<body><p><persName>นายธวัชชัย ไทยเขียว</persName> อธิบดีกรมพินิจและคุ้มครองเด็กและเยาวชน เปิดเผยว่า  กรมพินิจและคุ้มครองเด็กและเยาวชน ได้จัดโครงการปรับปรุงการให้บริการเยี่ยมญาติทางไกลผ่านระบบวิดีโอ คอนเฟอร์เรนซ์ มาให้บริการ เพื่อให้บิดามารดาหรือผู้ปกครองของเด็กและเยาวชนมีโอกาสได้เห็นหน้าและพูดคุยกันโดยไม่ต้องเดินทางมาเยี่ยมในจังหวัดที่ถูกควบคุมตัว ซึ่งเป็นการประหยัดค่าใช้จ่ายในการเดินทางของบิดามารดา และผู้ปกครอง เนื่องจากเมื่อศาลมีคำพิพากษาให้เด็กและเยาวชนเข้ารับการอบรมก็จะถูกส่งตัวไปศูนย์ฝึกและอบรมเด็กและเยาวชนที่อยู่ห่างไกลจากภูมิลำเนา ทำให้บิดา มารดา หรือผู้ปกครองจะต้องเดินทางไกลและเสียค่าใช้จ่ายสูงในการเดินทางไปเยี่ยมเด็กและเยาวชน หากผู้ปกครองบางรายไม่สามารถไปเยี่ยมเด็กและเยาวชนได้ ก็อาจจะส่งผลกระทบต่อสภาวะจิตใจ และความสัมพันธ์ที่ดีของครอบครัวของเด็กและเยาวชนได้</p>
<p>  โครงการเยี่ยมญาติทางไกลผ่านระบบวิดีโอ คอนเฟอร์เรนซ์ ได้ดำเนินการมาระยะหนึ่งแล้ว ซึ่งตั้งแต่เดือนกุมภาพันธ์ – กันยายน 2552 สามารถช่วยลดค่าใช้จ่ายของผู้ปกครองได้กว่า 60,000 บาท และผู้ปกครองทางใดต้องการจะเยี่ยมเด็กและเยาวชนสามารถติดต่อสอบถามได้ที่สถานพินิจและคุ้มครองเด็กและเยาวชนที่เด็กและเยาวชนถูกควบคุมตัว</p></body>
</news>
