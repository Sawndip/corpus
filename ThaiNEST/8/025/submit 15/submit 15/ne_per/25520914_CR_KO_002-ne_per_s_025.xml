<teiHeader>
<fileDesc>
<titleStmt>
  <title>คนร้ายปล้นหม้อแปลงไฟฟ้าบ.เครืออาร์เอส  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090914/28381/%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%9b%e0%b8%a5%e0%b9%89%e0%b8%99%e0%b8%ab%e0%b8%a1%e0%b9%89%e0%b8%ad%e0%b9%81%e0%b8%9b%e0%b8%a5%e0%b8%87%e0%b9%84%e0%b8%9f%e0%b8%9f%e0%b9%89%e0%b8%b2%e0%b8%9a.%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%ad%e0%b8%b2%e0%b8%a3%e0%b9%8c%e0%b9%80%e0%b8%ad%e0%b8%aa.html  </bibl>
</sourceDesc>
</fileDesc>
</teiHeader>
<news>
<headline>คนร้ายปล้นหม้อแปลงไฟฟ้าบ.เครืออาร์เอส</headline>
<lead>คนร้ายสวมรอยเป็นคนงานเข้าปล้นหม้อแปลงของโรงงานบริษัทเคมาร์เตอร์ ในเครือของอาร์เอส ก่อนจับรปภ.และแม่บ้านมัด นอกจากนี้ยังจับตัวเมีย รปภ.พร้อมนำรถเก๋งวีออสหลบหนี ขณะนี้ยังติดตามไม่พบ</lead>
<neck></neck>
<body><p>(14ก.ย.) เวลา 07.00 น. <persName>พ.ต.ท.วรุตม์ ไทยรัฐเทวินทร์</persName> สารวัตรสอบสวน สภ.เมืองปทุมธานี ได้รับแจ้งเหตุมีคนร้ายเข้าปล้นหม้อแปลงไฟฟ้าของ บริษัท เคมาร์เตอร์จำกัด เลขที่ 9/9 เขตเทศบาลเมืองปทุมธานี ถนนปทุมธานี ลาดหลุมแก้ว ต.บางปรอก อ.เมือง จ.ปทุมธานี
 จึงไปที่เกิดเหตุพร้อมด้วย <persName>พ.ต.อ.ธวัชชัย ยิ่งเจริญสุข</persName> ผกก.พ.ต.ท.วรวุฒิ บันลือชัย สวป.พบ<persName>นายสำราญ มั่นจิต</persName> อายุ 51 ปี คนขับรถวิน จยย.รับจ้าง ยืนอยู่หน้าประตูทางเข้าโรงงาน ซึ่งถูกปิดล็อกด้วยกุญแจ และได้แจ้งว่าภรรยาตนชื่อ<persName>นางทองหล่อ มั่นจิต</persName> อายุ 50 ปี ทำงานเป็นแม่บ้าน ภายในโรงงาน เค มาร์ เตอร์ แห่งนี้ ได้ถูกคนร้ายจับมัดมือขังอยู่ภายในอาคาร ได้โทรศัพท์ให้ตนช่วยแจ้ง ตำรวจด้วยว่า ถูกคนร้ายจับขังอยู่ในอาคารดังกล่าว
</p>
<p>ต่อมาเจ้าหน้าที่ตำรวจได้ปีนเข้าไปในโรงงานตรวจสอบหาคนร้าย ตามที่แจ้งโดยไปที่ห้องห้องน้ำชายพบว่า <persName>นายสมาน แดงฉ่ำ</persName> อายุ 66 ปี อยู่บ้านเลขที่ 89/1 ถ.สายวัดโส ต.บางปรอก อ.เมือง จ.ปทุมธานี ถูกจับใส่กุญแจมือข้างหนึ่ง และอีกข้างหนึ่งล็อกติดกับคันโยกน้ำโถส้วม และ <persName>นายธวัชชัย มะดัน</persName> อายุ 41 ปี ถูกจับใส่กุญแจมือไฝ่หลังขังอยู่ในห้องน้ำ  เมื่อตรวจสอบที่อาคารพบ <persName>นางทองหล่อ จิตมั่น</persName> ถูกจับมัดด้วยสายโทรศัพท์ จึงช่วยกันนำออกมาสอบสวน
 โดย<persName>นายธวัชชัย มะดัน</persName> ได้ให้การว่า คนร้ายได้ใช้อาวุธปืนจี้ <persName>นางจตุพร เกิดการค้า</persName> อายุ 37 ปี ภรรยาตน ที่ได้ขับรถนำข้าวมาส่งให้ โดยขับรถโตโยต้า วีออส หมายเลขทะเบียนกง 6407 ปทุมธานี ได้ถูกคนร้ายขึ้นรถไปด้วยใช้อาวุธปืนจี้นำภรรยาตนไปด้วย เจ้าหน้าที่ตำรวจได้วิทยุสกัดจับคนร้าย แต่ยังไม่พบรถ
 ส่วนคนร้ายอีกจำนวนหนึ่งได้ไปปิดกล้องวงจรปิดภายในอาคาร ที่ส่องออกมายังประตู แล้วคนร้ายจึงขับรถเฮียบหกล้อ เข้ามาถอนหม้อแปลงไฟฟ้าขนาด 150 แรงม้า ที่ตั้งอยู่ด้านข้างโรงงาน โดยคนร้ายมีการดึงฟิวขนาดใหญ่ออกจากสายแรงส่งทั้ง 3 ตัว แล้วได้ยกขึ้นรถหกล้อหลบหนีไป
</p>
<p>
จากการสอบสวน<persName>นายสมาน แดงฉ่ำ</persName> รปภ.ได้ให้การว่า ตนเข้าเวรตั้งแต่เวลาหกโมงเย็นถึงหกโมงเช้า หลังจากนั้น <persName>นายธวัชชัย มะดัน</persName> จะเข้าหกโมงเช้าถึงหกโมงเย็น และมี <persName>นางทองหล่อ มั่นจิต</persName> เป็นแม่บ้าน เข้ามาทำความสะอาดทุกวัน
 ซึ่งโรงงานของบริษัท เคมาร์เตอร์ จำกัด ใน เครืออาร์เอส และได้หยุดกิจการไปปีกว่าแล้ว โดยบริษัท อาร์เอส ได้ขายให้ บริษัท ดิจิทรอน จำกัด เจ้าของชื่อ เฮียม้อ อยู่ย่านบางแค ได้มาผลิตซีดีแทน แต่ก็ขาดทุนจึงหยุดกิจการมาได้ 4 เดือน แล้ว โดยว่าจ้างพวกตนคอยดูแลโรงงานจำนวน 3 คน เท่านั้น
 และเมื่อเวลา 04.30 น.ได้มีคนร้ายขับรถหกล้อ มาจอดที่หน้าประตูแล้วเรียก<persName>นายสมาน</persName> โดยระบุว่า พวกตนมาทำงานแทนให้เปิดประตูด้วย <persName>นายสมาน</persName> จึงเปิดประตูให้ จึงถูกคนร้ายใช้อาวุธปืนจึงจับใส่กุญแจมือสองอันแล้วนำไปล็อกติดในห้องน้ำ โดยคนร้ายนำเก้าอี้มาให้นั่งด้วย
 จากนั้นคนร้ายได้ทำการถอดหม้อแปลงไฟฟ้าภายในโรงงาน โดยคนร้ายใช้เวลาถอดอยู่กว่าชั่วโมง แต่ขณะนั้นเป็นจังหวะที่ <persName>นายธวัชชัย มะดัน</persName> ได้ให้ภรรยาขับรถมาส่งหน้าโรงงาน เพื่อเฝ้าโรงงานแทน<persName>นายสมาน</persName> คนร้ายที่เฝ้าประตู จึงเปิดรับแล้วเอาปืนจี้ไปขังรวมกับ<persName>นายสมาน</persName> โดยถอดกุญแจมือจากนายสมานออกมา 1 อัน นำมาใส่<persName>นายธวัชชัย</persName> แทน
 หลังจากคนร้ายได้ยกหม้อแปลงขึ้นรถกำลังจะขับออกจากประตูโรงงานพอดี <persName>นางจตุพร เกิดการค้า</persName> ภรรยา<persName>นายธวัชชัย</persName> ได้ขับรถนำอาหารมาส่งให้ <persName>นายธวัชชัย</persName> จึงถูกคนร้ายใช้อาวุธปืนจี้แล้วคนร้ายได้นำตัวขึ้นรถไปด้วยโดยยังไม่ทราบชะตากรรม</p>
<p>ขณะเดียวกันเจ้าหน้าที่ตำรวจ ได้พยายามโทรศัพท์เข้ามือถือของ<persName>นางจตุพร</persName> แต่ไม่มีคนรับ และหลังจากนั้นโทรศัพท์ได้ถูกปิดเครื่องไป
 ในส่วน<persName>นางทองหล่อ</persName> ได้ถูกคนร้ายนำกระเป๋าเงินโทรศัพท์มือถือไปด้วย และ <persName>นายธวัชชัย</persName> ก็ถูกคนร้ายปลดสร้อยกะลาเลี่ยมทอง พร้อมพระเหลี่ยมทองโทรศัพท์มือถือไปด้วย โดยคนร้ายมาทั้งหมด 5 คน
 ทางด้าน <persName>พ.ต.อ.ธวัชชัย ยิ่งเจริญสุข</persName> ผกก.กล่าวหลังจากมาสอบสวนในที่เกิดเหตุ โดยตั้งข้อสังเกตุว่า ทำไมคนร้ายจะมาลักเฉพาะหม้อแปลงไฟฟ้าเท่านั้น มันน่าจะมีสาเหตุลึกไปกว่านั้น เนื่องจากโรงงานแห่งนี้ มีการขายกิจการมาแล้ว โดยอาร์เอส ขายให้ ดิจิทรอน และดิจิทรอน ขาดทุน ก็ได้ขายให้กับผู้อื่นต่อ
 อย่างไรก็ตามคาดว่าอาจมีปัญหาเรื่องการเงินที่ยังชำระกันไม่หมด จึงได้มีการมายกหม้อแปลงไฟฟ้าไปเหมือนจะตัดไฟกับผู้ซื้อรายใหม่ที่ยังชำระเงินไม่หมด หรือเป็นใบสั่งคนร้ายที่ต้องการเอาหม้อแปลงไปจำหน่าย
 ทั้งนี้จะต้องเรียกผู้ที่ขายโรงงานและผู้ซื้อโรงงานว่าได้มีการขายไปกี่ต่อกันแล้วมาเกิดปัญหาแบบนี้ และจะต้องนำผู้กระทำผิดมาดำเนินคดีต่อไป
 ส่วนรถเก๋งโตโยต้าวีออสของ <persName>นางจตุพร</persName> ได้ให้เจ้าหน้าที่ตำรวจวิทยุสกัดจับทุกท้องที่ และจังหวัดใกล้เคียงยังไม่พบรถคันดังกล่าว.
</p></body>
</news>
