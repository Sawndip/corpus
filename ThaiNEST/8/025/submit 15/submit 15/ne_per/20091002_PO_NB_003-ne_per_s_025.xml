<teiHeader>
<fileDesc>
<titleStmt>
  <title>"สุเทพ" เผย รัฐบาลเตรียมประกาศใช้ พ.ร.บ.ความมั่นคง ในการประชุมสุดยอดอาเซียนครั้งที่ 15  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020055&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" เผย รัฐบาลเตรียมประกาศใช้ พ.ร.บ.ความมั่นคง ในการประชุมสุดยอดอาเซียนครั้งที่ 15</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง เผย รัฐบาลเตรียมประกาศใช้ พ.ร.บ.ความมั่นคง เพื่อควบคุมดูแลรักษาความปลอดภัยการประชุมสุดยอดอาเซียนครั้งที่ 15 <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เปิดเผยว่า รัฐบาลเตรียมประกาศใช้พระราชบัญญัติการรักษาความมั่นคงภายในราชอาณาจักร เพื่อควบคุมดูแลการประชุมสุดยอดอาเซียน ครั้งที่ 15 ที่จะจัดขึ้นระหว่างวันที่ 23-25 ตุลาคมนี้ โดยจะประกาศใช้ในพื้นที่อำเภอชะอำ จังหวัดเพชรบุรี และ อำเภอหัวหิน จังหวัดประจวบคีรีขันธ์ โดยมอบหมายให้ <persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม เป็นผู้อำนวยการดูแลความปลอดภัย ทั้งนี้ในส่วนของกำลังเจ้าหน้าที่จะมีการสนธิกำลังกันระหว่างตำรวจและทหาร โดยจะวางกำลังไม่น้อยกว่าเมื่อครั้งการจัดประชุมรัฐมนตรีอาเซียนที่จังหวัดภูเก็ต ส่วนในพื้นที่กรุงเทพมหานครที่กลุ่มคนเสื้อแดงจะออกมาเคลื่อนไหวนั้น หากมีความจำเป็นก็จะประกาศใช้ พ.ร.บ.ความมั่นคง เช่นกัน รองนายกรัฐมนตรีด้านความมั่นคง กล่าวด้วยว่า พรรคประชาธิปัตย์ไม่ได้มีความขัดแย้งภายในพรรค หรือแบ่งเป็น 3 กลุ่มตามที่มีข่าวออกมา ส่วนกรณีกระแสข่าวการลาออกของ <persName>นายนิพนธ์ พร้อมพันธุ์</persName> เลขาธิการนายกรัฐมนตรี ส่วนตัวยังไม่ได้มีการพูดคุยกัน อย่างไรก็ตาม หาก<persName>นายนิพนธ์</persName>ลาออกจริงก็ไม่จำเป็นต้องมีการปรับคณะรัฐมนตรี เพราะ<persName>นายนิพนธ์</persName>ไม่ได้มีตำแหน่งอยู่ในคณะรัฐมนตรี พร้อมกันนี้ไม่ทราบข่าวกรณีจะมีการเสนอให้ <persName>นายกอร์ปศักดิ์ สภาวสุ</persName> รองนายกรัฐมนตรี เป็นเลขาธิการนายกรัฐมนตรี แทน <persName>นายนิพนธ์</persName></p></body>
</news>
