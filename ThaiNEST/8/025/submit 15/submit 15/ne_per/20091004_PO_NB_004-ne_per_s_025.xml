<teiHeader>
<fileDesc>
<titleStmt>
  <title>การส่งหีบบัตรลงคะแนนเลือกตั้งนายกเทศมนตรีนครเชียงใหม่เป็นไปอย่างคึกคัก  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040140&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>การส่งหีบบัตรลงคะแนนเลือกตั้งนายกเทศมนตรีนครเชียงใหม่เป็นไปอย่างคึกคัก</headline>
<lead></lead>
<neck></neck>
<body><p>บรรยากาศการส่งหีบบัตรลงคะแนนเลือกตั้งนายกเทศมนตรีนครเชียงใหม่เป็นไปอย่างคึกคัก โดยคาดว่าจะเริ่มนับคะแนนได้ตั้งแต่เวลา 19.00 น.เป็นต้นไป การส่งหีบบัตรเลือกตั้งหลังปิดหีบเลือกตั้งนายกเทศมนตรีนครเชียงใหม่ จะใช้โรงพลศึกษา 3 สนามกีฬาเทศบาลนครเชียงใหม่เป็นสถานที่นับคะแนน ซึ่งจะใช้การนับคะแนนรวม กรรมการการเลือกตั้งแต่ละหน่วยทั้ง 175 หน่วยได้ทยอยนำหีบบัตรเลือกตั้งมาเข้าคิวรอส่งหีบบัตรอย่างหนาแน่น ส่งผลให้การจราจรติดขัดอยู่ทั่วไป เทศบาลนครเชียงใหม่ ต้องปิดประตูทางเข้าหนึ่งทางและเปิดเดินรถทางเดียว ขณะเดียวกันได้มีการซักซ้อมความเข้าใจทหารกองพันพัฒนาที่ 3 เพื่อเตรียมการนับคะแนน ซึ่งคณะกรรมการการเลือกตั้งประจำจังหวัดเชียงใหม่ได้คาดการณ์ไว้ว่าจะเริ่มนับคะแนนได้ประมาณเวลา 19.00 น.และจะทราบผลอย่างไม่เป็นทางการในเวลาประมาณ 24.00 น. ล่าสุด <persName>นายประพันธ์ นัยโกวิท</persName> กรรมการการเลือกตั้ง ได้มาอำนวยการส่งหีบบัตรเลือกตั้งด้วยตนเอง ขณะที่ประชาชนที่มารอฟังการนับคะแนนแน่นขนัด บรรยากาศเป็นไปอย่างคึกคัก </p></body>
</news>
