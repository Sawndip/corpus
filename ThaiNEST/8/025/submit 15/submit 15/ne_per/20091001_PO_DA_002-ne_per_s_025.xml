<teiHeader>
<fileDesc>
<titleStmt>
  <title>“ชาญชัย” โวยโครงการรถเมล์เอ็นจีวีเน่า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23481  </bibl>
</sourceDesc>
</fileDesc>
</teiHeader>
<news>
<headline>“<persName>ชาญชัย</persName>” โวยโครงการรถเมล์เอ็นจีวีเน่า</headline>
<lead>แนะรื้อทิ้ง เริ่มกระบวนการศึกษาใหม่ ชี้หากดึงดันรัฐต้องสูญเป็นพันล้าน เชื่อไม่มีทางทำตามเงื่อนไข</lead>
<neck></neck>
<body><p>ที่รัฐสภาวันนี้(30 ก.ย.) <persName>นายชาญชัย อิสระเสนารักษ์</persName> ส.ส.นครนายก พรรคประชาธิปัตย์ ในฐานะรองประธานคณะกรรมาธิการป้องกันและปราบปรามการทุจริตประพฤติมิชอบ สภาผู้แทนราษฎร กล่าวเรียกร้องให้กระทรวงคมนาคม และขสมก. ปฏิบัติตามเงื่อนไขของสภาพัฒนาการเศรษฐกิจและสังคมแห่งชาติ (สศช.) ที่เสนอต่อที่ประชุมคณะรัฐมนตรี (ครม.) ในการอนุมัติโครงการรถเมล์เอ็นจีวี 4 พันพัน โดยในขั้นตอนแรก ขสมก. ต้องดำเนินโครงการเกษียณก่อนอายุของพนักงานจำนวน 7,009 คน ซึ่งรัฐบาลต้องใช้วงเงินกว่า 6,143 ล้านบาท อยากถามกลับไปยังขสมก.ว่า กล้าดำเนินการเช่นนั้นหรือไม่ เพราะสหภาพขสมก. ยืนยันว่าจะไม่มีใครออกก่อนเกษียณ สำหรับเงื่อนไขที่ 2 โครงการดังกล่าวยังไม่มีปั๊มเติมแก๊สเอ็นจีวี และยังไม่มีอู่จอดรถ ซึ่งปตท. ได้ระบุก่อนหน้านี้ว่า ต้องใช้เวลาไม่น้อยกว่า 3 ปี จากที่มีเงื่อนไขกำหนดไว้ไม่เกิน 1 ปี  นอกจากนี้ ยังมีเงื่อนไขที่สศช.กำหนดไว้อีกหลายเรื่อง หากขสมก.และรัฐบาลไม่ทำตามเงื่อนไขให้ครบ ก็จะเริ่มดำเนินการ หรือเซ็นสัญญาไม่ได้ เพราะจะเป็นโมฆะ และฝ่าฝืนมติครม. เป็นการผิดประมวลกฎหมายพิจารณาคดีอาญา</P.
<p><persName>นายชาญชัย</persName>กล่าวต่อว่า ทั้งนี้สศช.ไม่ได้ให้ข้อมูลกับครม.ในเรื่องโครงการเช่ารถยูโรทู 1 และ 2 ที่มีการทุจริตแต่งตัวเลข ทำให้ขาดทุนย่อยยับ ซึ่งโครงการรถเมล์เอ็นจีวีมีลักษณะโมเดลเช่นเดียวกับการเช่ารถยูโรทู 1 และ 2 จึงอยากให้ครม.พิจารณาด้วยความรอบคอบ สำหรับปัญหาเรื่องที่จอดรถ หากรัฐบาลนำที่ดินไปให้อู่เช่าก็ถือว่ารัฐบาลเข้าไปร่วมทุนด้วย จะเข้าข่ายพ.ร.บ.ร่วมทุน ต้องเข้าสู่กระบวนการกฎหมายนี้ ซึ่งตนเห็นว่าหากดำเนินการตามเงื่อนไขของสศช.โครงการนี้ 10 ปีก็ไม่สามารถเกิดขึ้นได้ และเท่าที่ดูตัวเลขจากการประเมินของสศช. กรรมาธิการฯเห็นว่าส่อทุจริตแล้วกว่า 7 พันล้านบาท เช่น ค่าซ่อมที่แพงเกินจริง 3 พันล้านบาท ค่าเช่ารถ 4 พันล้านบาท ทางที่ดีควรยกเลิกโครงการดังกล่าวเสีย และศึกษาโครงการใหม่ขึ้นมา และให้เอกชนเข้ามามีส่วนร่วมเป็นผู้ลงทุน ไม่เช่นนั้นรัฐบาลก็จะต้องประสบกับปัญหาขาดทุนอย่างแน่นอน .
</p></body>
</news>
