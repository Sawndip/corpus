<teiHeader>
<fileDesc>
<titleStmt>
  <title>"ธานี"สั่งคุมเข้มบันพักกก.องค์กรอิสระ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28193/%e0%b8%98%e0%b8%b2%e0%b8%99%e0%b8%b5%e0%b8%aa%e0%b8%b1%e0%b9%88%e0%b8%87%e0%b8%84%e0%b8%b8%e0%b8%a1%e0%b9%80%e0%b8%82%e0%b9%89%e0%b8%a1%e0%b8%9a%e0%b8%b1%e0%b8%b2%e0%b8%99%e0%b8%9e%e0%b8%b1%e0%b8%81%e0%b8%81%e0%b8%81.%e0%b8%ad%e0%b8%87%e0%b8%84%e0%b9%8c%e0%b8%81%e0%b8%a3%e0%b8%ad%e0%b8%b4%e0%b8%aa%e0%b8%a3%e0%b8%b0.html  </bibl>
</sourceDesc>
</fileDesc>
</teiHeader>
<news>
<headline>"<persName>ธานี</persName>"สั่งคุมเข้มบันพักกก.องค์กรอิสระ</headline>
<lead>"<persName>พล.ต.อ.ธานี</persName>" สั่งกองกำลังเสริมปราบจราจลคุมเข้มบ้านพัก กก.องค์กรอิสระ องคมนตรี มอบ ผบช.น.ตรวจสอบระเบิดบ้าน "วิชา"</lead>
<neck></neck>
<body><p><persName>พล.ต.อ.ธานี สมบูรณ์ทรัพย์</persName> รักษาการ ผบ.ตร. ให้สัมภาษณ์ถึงมาตรการการดูแลบ้านพักบุคคลสำคัญ หลังจากที่คนร้ายใช้ระเบิดปาบ้านพักของ<persName>นายวิชา มหาคุณ</persName> กรรมการ ป.ป.ช. ว่า ตั้งแต่เช้ากระทั่งเย็นของวันที่ 10 ก.ย. ตนได้เรียกประชุมเจ้าหน้าที่ให้ดูแลสถานที่ รวมทั้งบ้านพักกรรมการองค์กรอิสระตุลาการศาลรัฐธรรมนูญ และองคมนตรี รวมทั้งสถานที่สำคัญทางราชการ และมีเจ้าหน้าที่กองกำลังเสริมด้านปราบจลาจลมาช่วยดูเเล เพราะทุกหน่วยงานต้องออกมาช่วย ตนได้ลงนามคำสั่งตั้งแต่วันที่ 10 ก.ย.แล้วและไม่มีระยะเวลากำหนด
</p>
<p> เมื่อถามว่า ทำไมการก่อเหตุระเบิดจึงเกิดได้ง่าย <persName>พล.ต.อ.ธานี</persName> กล่าวว่า ศีลธรรมจรรยาของคนมันเสื่อมลง เหตุระเบิดบ้านพักของ<persName>นายวิชา</persName>แตกต่างกับเหตุระเบิดช่วงปีใหม่ปี 2550 แต่ในด้านสืบสวนสอบสวนเรื่องนี้นั้น ตนสั่งการรองผบช.น.ให้ไปตรวจสอบ เมื่อถามว่ามีกระแสข่าวว่าพ.ต.ท.คนหนึ่งไปขอข้อมูลฐานข้อมูลทะเบียนราษฎร์ของกรรมการป.ป.ช.ที่สำนักงานป.ป.ช.ก่อนเกิดเหตุระเบิด <persName>พล.ต.อ.ธานี</persName> ไม่ตอบคำถามพร้อมแสดงสีหน้าหนักใจและถอนหายใจ ก่อนที่จะหันไปคุยกับ<persName>พล.ต.ท.วุฒิ</persName></p></body>
</news>
