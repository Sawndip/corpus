<teiHeader>
<fileDesc>
<titleStmt>
  <title>สั่งออกสารวัตรสน.ประเวศฉาวปาร์ตี้ยา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-15 09:20:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189775  </bibl>
</sourceDesc>
</fileDesc>
</teiHeader>
<news>
<headline>สั่งออกสารวัตรสน.ประเวศฉาวปาร์ตี้ยา</headline>
<lead>ผู้บัญชาการตำรวจนครบาล สั่งให้ออก สารวัตร สน.ประเวศ เปิดโรงแรมปาร์ตี้ ยาไอซ์ พบประวัติ ขาดงานเป็นประจำ</lead>
<neck></neck>
<body><p><persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล เปิดเผยความคืบหน้า กรณี <persName>พ.ต.ต.อัครคม เหล่าคำ</persName> อายุ 42 ปี พนักงานสอบสวน สน.ประเวศ เปิดโรงแรมเสพยาไอซ์ ว่า ล่าสุด ได้มีคำสั่งให้ออกจากราชการไว้ก่อน และสอบสวนขยายผลผู้ร่วมขบวนการ โดยทางด้าน <persName>พ.ต.อ.เทียนชัย คามะปะโส</persName> ผกก. สน.ประเวศ ในฐานะผู้บังคับบัญชา กล่าวว่า <persName>พ.ต.ต.อัครคม</persName> นั้น เคยมีประวัติสั่งกักยามมาแล้ว 2 ครั้ง และมีประวัติขาดราชการบ่อยครั้ง และประชาชนก็ร้องเรียนเกี่ยวกับพฤติกรรมไม่เหมาะสมจำนวนมาก ซึ่งที่ผ่านมา ตนเองก็ทราบพฤติกรรมเกี่ยวกับยาเสพติด และได้สั่งตรวจปัสสาวะตำรวจทั้งโรงพัก เพื่อหาสารเสพติด แต่ก็ไม่เข็ดหลาบ ยังก่อเหตุเหมือนเดิม และจากการสอบสวนเบื้องต้น ก็ยังไม่พบว่า มีตำรวจนายอื่นเข้าไปเกี่ยวข้องกับผู้ต้องหา  อย่างไรก็ตาม ผกก. สน.ประเวศ ยังกล่าวอีกว่า ช่วงสายวันนี้ จะทำหนังสือและสำนวนคดี ส่งรายงานให้ ผู้บังคับการตำรวจนครบาล 4 ตรวจสอบสำนวนและพิจารณาต่อไป</p></body>
</news>
