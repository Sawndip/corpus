<teiHeader>
<fileDesc>
<titleStmt>
  <title>40ส.ว.ตื่นหลัง ครม.อนุมัติรถเมล์เอ็นจีวี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-30 16:05:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23450  </bibl>
</sourceDesc>
</fileDesc>
</teiHeader>
<news>
<headline>40ส.ว.ตื่นหลัง ครม.อนุมัติรถเมล์เอ็นจีวี</headline>
<lead></lead>
<neck></neck>
<body><p>ที่รัฐสภา วันนี้ (30 ก.ย.) กลุ่ม 40 ส.ว. นำโดย <persName>น.ส.รสนา โตสิตระกูล</persName> ส.ว.กรุงเทพฯ <persName>นายสมชาย แสวงการ</persName> <persName>นายประสาร มฤคพิทักษ์</persName> <persName>นายมณเฑียร บุญตัน</persName> ส.ว.สรรหา ร่วมกันแถลงข่าวคัดค้านที่ ครม.มีมติอนุมัติโครงการเช่ารถเมล์เอ็นจีวี 4 พันคัน โดย <persName>น.ส.รสนา</persName> กล่าวว่า การที่ ครม.มีมติเห็นชอบโครงการรถเมล์เช่าเอ็นจีวีฯ ทั้งที่ก่อนหน้านี้มีการออกข่าวว่า สภาพัฒนาเศรษฐกิจและสังคมแห่งชาติ (สศช.) คว่ำแล้ว แต่จู่ ๆ รัฐบาลก็มีมติผ่านความเห็นชอบ แสดงว่า น่าจะเป็นเรื่องการตกลงผลประโยชน์ทางการเมืองลงตัวใช่หรือไม่ ในฐานะที่ตนเป็นประธานคณะกรรมาธิการศึกษา ตรวจสอบเรื่องการทุจริต และเสริมสร้างธรรมาภิบาล วุฒิสภา ได้คัดค้านโครงการดังกล่าวมาโดยตลอด เพราะว่าประชาชนไม่ได้ประโยชน์ ประเทศชาติเสียหายมาก โดยพบข้อพิรุธหลายประการ</p>
<p>“น่าสงสัยว่า ทำไมรัฐบาลจึงรีบร้อนทำในเรื่องนี้ แสดงให้เห็นว่า หาผลประโยชน์ร่วมกัน หรือเป็นการตกลงก่อนที่พรรคประชาธิปัตย์จะขึ้นมาเป็นรัฐบาลว่า ให้ช่วยในโครงการถนนปลอดฝุ่น และโครงการรถเมล์เอ็นจีวีหรือไม่ ที่ผ่านมารัฐบาลสมัครโดนคดีเขาพระวิหาร รัฐบาล<persName>สมชาย</persName>โดนคดีสลายการชุมนุม 7 ตุลา และรัฐบาลนี้อาจจะโดนเรื่องรถเมล์เอ็นจีวีก็ได้ รับรองกัดไม่ปล่อยอย่างแน่นอน นอกจากนี้ รัฐมนตรีคลังอาจจะถูกยื่นฟ้อง ป.ป.ช.ข้อหาละเว้นการปฏิบัติหน้าที่ กรณีที่ไม่ทวงคืนท่อส่งก๊าซที่ศาลปกครองได้วินิจฉัยแล้ว และยังมีอีกหลายเรื่องที่รัฐบาลพรรคประชาธิปัตย์ต้องรอรับให้ดี เช่น กรณีการเก็บเงินเข้ากองทุนน้ำมันสูงกว่ารัฐบาลที่ผ่าน ๆ มา และนำไปใช้โดยไม่มีหลักเกณฑ์ อย่าคิดว่า ประชาชนไม่มีทางเลือกต้องเลือกพรรคประชาธิปัตย์เพียงพรรคเดียว” <persName>น.ส.รสนา</persName> กล่าว.
</p></body>
</news>
