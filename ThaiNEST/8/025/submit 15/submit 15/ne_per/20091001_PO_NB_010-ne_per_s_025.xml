<teiHeader>
<fileDesc>
<titleStmt>
  <title>ส.ส.กทม. พรรคเพื่อไทย ระบุ โครงการจัดซื้อครุภัณฑ์ทางการแพทย์ของ สธ. ไม่ชอบมาพากล  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010100&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.กทม. พรรคเพื่อไทย ระบุ โครงการจัดซื้อครุภัณฑ์ทางการแพทย์ของ สธ. ไม่ชอบมาพากล</headline>
<lead></lead>
<neck></neck>
<body><p>ส.ส.กรุงเทพมหานคร พรรคเพื่อไทย ระบุ โครงการจัดซื้อครุภัณฑ์ทางการแพทย์ของกระทรวงสาธรณสุข ไม่ชอบมาพากล ใช้งบประมาณ ไม่ตรงวัตถุประสงค์ <persName>นาวาอากาศเอก อนุดิษฐ์ นาครทรรพ</persName> ส.ส.กรุงเทพมหานคร พรรคเพื่อไทย ในฐานะประธานคณะกรรมการตรวจสอบการใช้งบประมาณโครงการชุมชนพอเพียง ตั้งข้อสังเกตว่า โครงการจัดซื้อครุภัณฑ์ทางการแพทย์ของกระทรวงสาธารณสุขไม่ชอบมาพากล มีการใช้งบประมาณไม่ตรงวัตถุประสงค์ ซึ่งอาจนำไปสู่การทุจริต แม้ยังไม่มีการจัดจ้าง แต่หากปล่อยให้ดำเนินการเรื่องดังกล่าวต่อไป จะส่งผลเสียต่อประเทศชาติและประชาชน โดยเฉพาะงบประมาณในการยกระดับสถานีอนามัยเป็นโรงพยาบาลที่มีการจัดหาอุปกรณ์ เช่น เครื่องอัลตร้าซาวด์ ซึ่งไม่มีแพทย์ผู้ที่เชี่ยวชาญ จึงไม่สามารถใช้งานได้จริง <persName>นาวาอากาศเอกอนุดิษฐ์</persName> กล่าวด้วยว่า ในวันที่ 18 ส.ค. 2552 มีการอนุมัติงบโครงการดังกล่าว 8 หมื่นล้านบาท จากนั้น เพียง 4 วัน คือวันที่ 21 ส.ค.52 ได้มีการทำหนังสือด่วนไปสำรวจความต้องการของสถานีอนามัยกว่า 2 พันแห่ง และให้ส่งกลับภายในวันที่ 24 ส.ค.52 โดยให้กรอกเฉพาะรายการที่กำหนดไว้ และไม่สามารถเปลี่ยนแปลงได้ ทั้งนี้ส่วนตัวเห็นว่าเรื่องดังกล่าวถือเป็น “ไวรัสสายพันธุ์ใหม่อภิสิทธิ์ชน”</p></body>
</news>
