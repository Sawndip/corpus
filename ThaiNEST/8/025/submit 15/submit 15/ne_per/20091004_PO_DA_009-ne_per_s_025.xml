<teiHeader>
<fileDesc>
<titleStmt>
  <title>พรรคการเมืองใหม่จัดประชุมใหญ่ 6 ต.ค.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-04 22:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=24168  </bibl>
</sourceDesc>
</fileDesc>
</teiHeader>
<news>
<headline>พรรคการเมืองใหม่จัดประชุมใหญ่ 6 ต.ค.</headline>
<lead></lead>
<neck></neck>
<body><p>วันนี้(4ต.ค.)ผู้สื่อข่าวรายงานว่า <persName>นายสุริยะใส กตะศิลา </persName> เลขาธิการพรรคการเมืองใหม่ (กมม.)กล่าวถึงการจัดประชุมใหญ่พรรคการเมืองใหม่ (กมม.)ในวันที่ 6 ตุลาคม  จะจัดขึ้นตั้งแต่เวลา 09.00 – 22.00 น.ที่อาคารธันเดอร์โดม เมืองทองธานี ว่า  การประชุมครั้งนี้จะแตกต่างจากพรรคการเมืองอื่น ๆ ทั้งของไทยและของประเทศต่าง ๆ ทั่วโลก เพราะมีการเชิญสมาชิกของพรรคทั่วประเทศ  ซึ่งขณะนี้มีกว่า 9,000 คน  มาร่วมประชุมและทุกคนมีสิทธิเลือกหัวหน้าพรรค กรรมการบริหารพรรค และมีส่วนร่วมในการกำหนดนโยบายของพรรค ซึ่งพรรคอื่นไม่ทำ เพราะพรรคการเมืองอื่น ๆ มีองค์ประชุมโดยใช้สมาชิกแค่ 200-300 คน มาร่วมประชุมและเลือกหัวหน้าพรรค ซึ่งไม่ได้ให้ความสำคัญกับสมาชิกพรรคแต่อย่างใด จนทำให้พรรคการเมืองทั่วไปในขณะนี้เป็นพรรคที่มีเจ้าของไม่กี่คน</p>
<p><persName>นายสุริยะใส</persName> กล่าวว่า   การประชุมครั้งนี้เป็นส่วนหนึ่งของความตั้งใจที่พันธมิตรประชาชนเพื่อประชาธิปไตย  ต้องการให้พรรคการเมืองใหม่เป็นพรรคของมวลชน หรือ Mass Party อย่างแท้จริง และเป็นการเขียนประวัติศาสตร์หน้าใหม่ให้กับการเมืองไทย และ หลังประชุมครั้งนี้จะได้หัวหน้าพรรคและกรรมการบริหารพรรคชุดใหม่  จากนั้นพรรคจะจัดทำยุทธศาสตร์และแผนงานเพื่อเตรียมการเลือกตั้ง โดยเฉพาะการระดมคนดี มีความรู้ ความสามารถมาร่วมงานกับพรรค
</p></body>
</news>
