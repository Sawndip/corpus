<teiHeader>
<fileDesc>
<titleStmt>
  <title>รวบหนุ่มใหญ่ ทำเก๋า พกปืน-เดินเร่ขายโคเคน ริมหาดพัทยา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=181579  </bibl>
</sourceDesc>
</fileDesc>
</teiHeader>
<news>
<headline>รวบหนุ่มใหญ่ ทำเก๋า พกปืน-เดินเร่ขายโคเคน ริมหาดพัทยา</headline>
<lead></lead>
<neck></neck>
<body><p>เมื่อเวลา 01.30 น.ของวันที่ 3 ต.ค.52 <persName>พ.ต.ต.วิทยา ยืนยง</persName> สวป.สภ.เมืองพัทยา นำกำลังออกป้องกันเหตุในเขตพื้นที่รับผิดชอบได้รับแจ้งมีคนนำเอายาเสพติดมาเดินเร่ขายให้นักท่องเที่ยวและพกพาอาวุธปืนอยู่ที่บริเวณปากทางเข้าถนนว๊อคกลิ้งสตรีด ถนนเลียบสายชายหาดพัทยาใต้ หมู่ 10 ต.หนองปรือ อ.บางละมุง จ.ชลบุรี หลังรับแจ้งจึงนำกำลังรุดไปตรวจสอบ</p>
<p>ที่เกิดเหตุพบชายไทยต้องสงสัย 1 คน  ยืนอยู่ที่ริมถนน จึงนำกำลังเข้าไปเพื่อตรวจสอบแต่ชายไทยดังกล่าวกลับไหวตัวทัน และ ขับขี่รถจักรยานยนต์ ยี่ห้อ ยามาฮ่านูโว สีแดง หมายเลขทะเบียน คงก 373 ชลบุรี  หลบหนีมุ่งหน้าไปทาง ถนนพัทยาใต้ด้วยความเร็วทันที   ทางเจ้าหน้าที่จึงนำกำลังไล่ติดตามไปอย่างกระชั้นชิด ก่อนจะสามารถควบคุมตัวเอาไว้ได้ที่ปาก ซอยกอไผ่ ถนนพัทยาใต้</p>
<p>ทราบชื่อต่อมาคือ <persName>นาย ไพบูลย์ พะจุไทย</persName> อายุ 46 ปี อยู่บ้านเลขที่ 56/1 หมู่ 2 ต.ท่าโพ อ.หนองขาหย่าง จ.อุทัยธานี  จากการตรวจค้นพบมีโคเคนบรรจุในซองพลาสติกใสจำนวน 4 ถุง ซองบรรจุปืน 1 อัน และ กระสุนปืนขนาด .32 มม.จำนวน 1 นัด ซุกซ่อนอยู่ภายในกระเป๋าสะพาย สีดำ  แต่ไม่พบอาวุธปืนซึ่งทางเจ้าหน้าที่คาดว่าน่าจะโยนทิ้งไปก่อนแล้ว ในระหว่างที่หลบหนี</p>
<p>จากการสอบสวนเบื้องต้น <persName>นาย ไพบูลย์ พะจุไทย</persName> ได้ให้การว่าตนนั้นมีอาชีพไซร์แขก หรือ นักท่องเที่ยว ในเมืองพัทยา โดยจะคอยดูแลพานักท่องเที่ยวไปเที่ยวตามสถานที่ต่างๆ  และ ยอมรับสารภาพว่าโคเคนดังกล่าวนั้นเป็นของตนเองจริง โดยอ้างว่าซื้อมาจากเอเย่นต์รายหนึ่งที่ย่าน ถนนว๊อคกลิ้งสรีด ในราคา 5000 บาท เพื่อเอาไว้เสพเองเท่านั้น ส่วนอาวุธปืนนั้นไม่มีหรือพกมาด้วยแต่อย่างไร มีเพียงซองปืน กับ กระสุนปืนเท่านั้น แต่ทางเจ้าหน้าที่นั้นยังปักใจเชื่อในคำให้การ   หลังสอบสวนและตรวจสอบอย่างละเอียดแล้วทางเจ้าหน้าที่จึงควบคุมตัวผู้ต้องหาพร้อมของกลางนำส่งพนักงานสอบสวนเพื่อดำเนินดคีตามกฏหมาย ก่อนจะทำการสอบสวนขยายผลต่อไป </p></body>
</news>
