<teiHeader>
<fileDesc>
<titleStmt>
  <title>สภาผู้แทนราษฎร พิจารณาร่าง พ.ร.บ.ประกอบรัฐธรรมนูญว่าด้วยการตรวจเงินแผ่นดิน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300199&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาผู้แทนราษฎร พิจารณาร่าง พ.ร.บ.ประกอบรัฐธรรมนูญว่าด้วยการตรวจเงินแผ่นดิน</headline>
<lead></lead>
<neck></neck>
<body><p>สภาผู้แทนราษฎร พิจารณาร่าง พ.ร.บ.ประกอบรัฐธรรมนูญว่าด้วยการตรวจเงินแผ่นดิน พ.ศ. ... การประชุมสภาผู้แทนราษฎร สมัยสามัญนิติบัญญัติ วันนี้(30 ก.ย.52) ซึ่งมี <persName>นายชัย ชิดชอบ</persName> ประธานสภาผู้แทนราษฎร ทำหน้าที่ประธานการประชุม โดยก่อนเข้าสู่วาระการประชุม <persName>ร.ต.ท.เชาวริน ลัทธศักดิ์ศิริ</persName> ส.ส.สัดส่วน พรรคเพื่อไทย ได้หารือกรณีที่มีการเสนอข่าวว่า ส.ส.ให้ข้าราชการไหว้นั้น ทำให้ ส.ส.เสื่อมเสีย เพราะเชื่อว่า ส.ส.ทุกคนไม่ต้องการให้ข้าราชการมาพินอบพิเทา แต่อยากให้อำนวยความสะดวกให้บ้าง เพราะบางครั้งเมื่อ ส.ส.ใหม่เข้าไปรอเอกสารจะมีความล่าช้ามาก ซึ่งเมื่อนำเรื่องเข้ามาหารือในคณะกรรมาธิการ จึงเป็นต้นเหตุของการมีหนังสือเวียนของข้าราชการให้ทำความรู้จัก ส.ส. แต่ไม่ได้ต้องการให้ข้าราชการมาไหว้ จากนั้น เมื่อเข้าสู่วาระที่ประชุมได้พิจารณา ร่าง พ.ร.บ.ประกอบรัฐธรรมนูญว่าด้วยการตรวจเงินแผ่นดิน พ.ศ.... มีสาระสำคัญในการปรับปรุงโครงสร้าง ที่มาการสรรหากรรมการและอำนาจหน้าที่ของกรรมการตรวจเงินแผ่นดิน และผู้ว่าการตรวจเงินแผ่นดิน โดยให้อำนาจ คณะกรรมการและผู้ว่าการตรวจเงินแผ่นดินสามารถตรวจสอบการกระทำทุจริตเกี่ยวกับการเงินการคลัง หรือ การกระทำผิดต่อตำแหน่งหน้าที่ โดยให้กรรมการตรวจเงินแผ่นดิน ส่งสำนวนสืบสวนให้อัยการสูงสุด เพื่อส่งฟ้องศาลที่มีเขตอำนาจได้เช่นเดียวกับคณะกรรมการป้องกันและปราบปรามการทุจริตแห่งชาติ ( ป.ป.ช. ) และสามารถฟ้องต่อศาลได้โดยตรงถ้าอัยการสูงสุดยังไม่เห็นด้วย หรือมีความคิดเห็นที่แตกต่าง สำหรับ ร่าง พ.ร.บ.ดังกล่าว มีจำนวนทั้งสิ้น 116 มาตรา ซึ่งการอภิปรายของสมาชิกหลายคนได้ทักท้วงว่า กฏหมายฉบับนี้ได้ให้อำนาจกับผู้ว่าการตรวจเงินแผ่นดินมากเกินไป โดยเฉพาะอำนาจการตรวจสอบ นอกจากนี้การที่ให้กำหนดอัตราเงินเดือนเองเกรงว่า จะเป็นการสร้างความไม่เป็นธรรมเกิดขึ้นกับข้าราชการส่วนอื่น ขณะที่คณะกรรมาธิการ ชี้แจงว่า ในส่วนของเงินเดือนได้มีการกำหนดไว้ว่า ให้ใช้เทียบเคียงกับอัตราเงินเดือนของข้าราชการพลเรือน ทั้งนี้ยกเว้นเฉพาะผู้ที่ทำหน้าที่ในการตรวจสอบเท่านั้น ที่จะให้ใช้เทียบเคียงกับเงินเดือนของศาล </p></body>
</news>
