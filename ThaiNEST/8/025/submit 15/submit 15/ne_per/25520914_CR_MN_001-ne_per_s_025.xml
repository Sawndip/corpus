<teiHeader>
<fileDesc>
<titleStmt>
  <title>เตรียมออกภาพสเกตช์ 2 คนร้าย ขึ้นบ้าน “สรยุทธ”  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-14 15:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106825  </bibl>
</sourceDesc>
</fileDesc>
</teiHeader>
<news>
<headline>เตรียมออกภาพสเกตช์ 2 คนร้าย ขึ้นบ้าน “<persName>สรยุทธ</persName>”</headline>
<lead>ตร.ได้รูปพรรณสันฐาน 2 คนร้าย บุกฉกทรัพย์สินบ้านเก่า “<persName>สรยุทธ สุทัศนะจินดา</persName>” ผู้ประกาศข่าวชื่อดังแล้ว เตรียมออกภาพสเกตช์คนร้ายใน 1-2 นี้ ตร.ระบุส่งสายสืบตามประกบบุคคลต้องสงสัยแล้ว หลังมีพลเมืองดีแจ้งเบาะแสเข้ามา</lead>
<neck></neck>
<body><p>จากกรณีที่มีคนร้ายจำนวน 2 คนเข้าไปลักทรัพย์ภายในบ้านเลขที่ 264 ชุมชนมหาดไทย 2 แยก 2 ซอยลาดพร้าว 130 ถนนลาดพร้าว แขวงคลองจั่น เขตบางกะปิ กทม.ซึ่งเป็นบ้านหลังเก่าของ<persName>นายสรยุทธ สุทัศนะจินดา</persName> ผู้ประกาศข่าวชื่อดัง เมื่อวันที่ 12 ก.ย. เวลาประมาณ 19.30 น.ที่ผ่านมาตามที่เสอข่าวไปแล้วนั้น                ความคืบหน้าวันนี้ (14 ก.ย.) เมื่อเวลา 12.00 น. <persName>พ.ต.ท.ทรงศักดิ์ จันทรพัชร</persName> สว.สส.สน.ลาดพร้าว เปิดเผยว่า หลังจากเกิดเหตุได้ส่งเจ้าหน้าที่สายตรวจออกตรวจตราบริเวณโดยรอบชุมชนให้มากขึ้น และให้เจ้าหน้าที่ฝ่ายสืบสวนไปสอบปากคำพยานเพิ่มเติมเพื่อหาเบาะแสของคนร้าย โดยจะต้องสอบถามพยานที่เป็นคนเห็นหน้าคนร้ายชัดที่สุด เพื่อให้เกิดความชัดเจนในการออกภาพสเกตช์ เบื้องต้นรูปพรรณสันฐานที่ได้จากพยาน คือ คนร้ายมีจำนวน 2 คน คนที่จอดรถจักรยานยนต์รออยู่ด้านนอกเป็นชาย อายุประมาณ 20-25 ปี รูปร่างผอม สูงประมาณ 170 เซนติเมตร ผิวคล้ำ ผมยาวประบ่า เจาะหู สวมเสื้อแขนยาว กางเกงยีนส์ ไม่สวมหมวกกันน็อก                <persName>พ.ต.ท.ทรงศักดิ์</persName> กล่าวต่อว่า ส่วนคนที่เข้าไปลักทรัพย์เห็นไม่ชัดเจน แต่เป็นชายรูปร่างเล็ก ตัวเตี้ย โดยคนร้ายใช้รถจักรยานยนต์ยามาฮ่า ฟีโน่ สีเขียว ไม่ทราบหมายเลขทะเบียน เป็นพาหนะ คาดว่าน่าจะออกภาพสเกตช์คนร้ายได้ภายใน 1-2 วันนี้ ส่วนการตรวจสอบภาพจากกล้องวงจรปิดพบว่า กล้องบริเวณโดยรอบจำนวน 4 จุด ไม่สามารถใช้การได้ 3 จุด แต่มีอีก 1 จุดที่อยู่ระหว่างการตรวจสอบ ต้องใช้ระยะเวลาสักระยะ                “ก่อนหน้านี้ภายในชุมชนมหาดไทย 2 ก็เคยเกิดเหตุคนร้ายเข้าไปลักทรัพย์ แต่ไม่ได้เกิดขึ้นบ่อย เจ้าหน้าที่ตำรวจก็ทำงานอย่างเต็มที่ มีเจ้าสายตรวจเข้าไปตรวจตราเป็นประจำ สำหรับคดีนี้เจ้าหน้าที่ทำงานกันอย่างเต็มที่ ขณะนี้ก็มีผู้แจ้งเบาะแสของคนร้ายเข้ามาบ้าง เราก็ส่งสายสืบไปตามประกบบุคคลที่ต้องสงสัย แต่ต้องรอพยานและหลักฐานที่ชัดเจนเสียก่อน” <persName>พ.ต.ท.ทรงศักดิ์</persName> กล่าว</p>
<p>นอกจากนี้ ผู้สื่อข่าวรายงานว่า ภายหลังที่เกิดเหตุการณ์ดังกล่าวขึ้นที่บ้านหลังเก่าของ<persName>นายสรยุทธ</persName> โดยพื้นที่ด้านข้างบ้านหลังดังกล่าวที่เดิมเป็นที่ป่ารกร้าง <persName>นายสรยุทธ</persName>ได้จ้างรถแบล็คโฮ มาถางหญ้าที่ขึ้นสูงออกไปหมดจนโล่งเตียน เพื่อป้องกันขโมยใช้เป็นพื้นที่เข้าไปก่อเหตุลักทรัพย์ภายในบ้านซ้ำ และทำให้ทัศนียภาพมองเห็นตัวบ้านง่าย หากเกิดมีโจรผู้ร้ายชุกชุม</p></body>
</news>
