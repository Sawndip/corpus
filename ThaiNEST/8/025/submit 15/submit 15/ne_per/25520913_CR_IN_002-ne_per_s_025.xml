<teiHeader>
<fileDesc>
<titleStmt>
  <title>แทงดับ2คนงานครัวเจ๊ง้อคาบ้านย่านบางรัก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-13 07:16:12  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189455  </bibl>
</sourceDesc>
</fileDesc>
</teiHeader>
<news>
<headline>แทงดับ2คนงานครัวเจ๊ง้อคาบ้านย่านบางรัก</headline>
<lead>2 คนงานร้าน ครัวเจ๊ง้อ ถูกทำร้ายด้วยอาวุธมีดเสียชีวิต ในบ้านพักย่านบางรัก</lead>
<neck></neck>
<body><p>พนักงานสอบสวน สน.บางรัก รับแจ้งเหตุ พบชายถูกทำร้ายร่างกายเสียชีวิต อยู่บนฟุตบาท หน้าบ้านเลขที่ 1541/5 ซึ่งเป็นอาคารพาณิชย์ 3 ชั้น ตั้งอยู่บนถนนมหาเศรษฐ์ เขตบางรัก ตรงข้ามร้านอาหารครัวเจ๊ง้อโดยผู้เสียชีวิตเป็นชาย อายุประมาณ 30 ปี สวมกางเกงยีนส์ ไม่สวมเสื้อ และจากการตรวจสอบภายบ้านหลังดังกล่าว ยังพบผู้เสียชีวิตอีกราย เป็นชาย อยู่บริเวณชั้น 3 ซึ่งผู้เสียชีวิตทั้ง 2 ราย ถูกฟันด้วยอาวุธมีด ศพแรกอยู่หน้าบ้าน ส่วนศพที่สองอยู่บนชั้น 3 ถูกคลุมไว้ด้วยถุงดำ และบริเวณหลังบ้านพบเสื้อเปื้อนเลือดตกอยู่ ซึ่งคาดว่าน่าจะเป็นเสื้อของผู้ก่อเหตุที่หลบหนีออกไปทางหลังบ้าน</p>
<p>จากการสอบถามทราบว่าผู้เสียชีวิตทั้ง 2 ราย เป็นคนงานร้านครัวเจ๊ง้อ ซึ่งพักอาศัยอยู่ที่บ้านหลังดังกล่าว ซึ่งเจ้าของร้านได้เปิดให้เป็นที่พักอาศัยของคนงานและไว้เก็บของ ส่วนสาเหตุ ของเหตุดังกล่าว ยังอยู่ระหว่างการตรวจสอบ</p>
<p>ความคืบหน้า เหตุ ชาย 2 ราย ถูกทำร้ายจนเสียชีวิต หน้าบ้านเลขที่ 1541/5 ซึ่งเป็นอาคารพาณิชย์ 3 ชั้น ตั้งอยู่บนถนนมหาเศรษฐ์ เขตบางรัก ตรงข้ามร้านอาหารครัวเจ๊ง้อ ล่าสุด <persName>พ.ต.อ.เอกชัย บุญวิสุทธิ์</persName>ผู้กำกับการ สน.บางรัก เปิดเผยว่า ผู้เสียชีวิตทั้ง 2 ราย เป็นชาวเวียดนาม ทราบชื่อ<persName>นายแบงค์</persName> ถูกฟันเสียชีวิตอยู่หน้าบ้าน และ <persName>นายดาว</persName> เสียชีวิตอยู่ที่ชั้น 3 ทั้งคู่อายุประมาณ 20 ปี ในที่เกิดเหตุพบมีดปังตอเปื้อนเลือดตกอยู่ 1 เล่ม</p>
<p>จากการสอบถามเจ้าของร้านครัวเจ๊ง้อ ให้ข้อมูลว่า มีคนงานพักอาศัยอยู่ที่บ้านหลังดังกล่าว 4 คน ทั้งหมดเป็นชาวเวียดนาม หลังเกิดเหตุมีคนงานหายไป 2 คน ซึ่งยังไม่ทราบว่าจะเกี่ยวข้องกับเหตุการณ์ในครึ้งนี้หรือไม่ ซึ่งขณะนี้ได้จัดกำลังเจ้าหน้าที่ติดตามตัว</p></body>
</news>
