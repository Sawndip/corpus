<teiHeader>
<fileDesc>
<titleStmt>
  <title>รวบแล้ว! ขี้เมาซ่าปาหินใส่รถเมล์สาย 34 อ้างจะโดนชน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-16 11:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107884  </bibl>
</sourceDesc>
</fileDesc>
</teiHeader>
<news>
<headline>รวบแล้ว! ขี้เมาซ่าปาหินใส่รถเมล์สาย 34 อ้างจะโดนชน</headline>
<lead>รวบมือปาหินใส่รถเมล์สาย 34 เจ้าตัวอ้างกำลังดื่มฉลองวันเกิดรุ่นพี่อยู่ดีๆ รถเมล์พุ่งเข้ามาจะเฉี่ยวชน จำเป็นต้องตะโกนด่าคนขับ กลับได้ชูนิ้วด่าของลับจากต้นเหตุ สุดโมโหเลยขว้างก้อนหินใส่ไป 3 ครั้ง ตำรวจควบคุมตัวทำแผนประกอบคำรับสารภาพ อีกรายจับยกแก๊งลักตะแกรงเหล็กปิดท่อระบายน้ำเสียหายเกือบ 4 หมื่น ปล่อยขายร้านของเก่าได้เงินเพียง 5,780 บาท ใช้เที่ยวเตร่</lead>
<neck></neck>
<body><p>วันนี้ (16 ก.ย.) เมื่อเวลา 10.00 น. <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รองผบก.น.1 <persName>พ.ต.อ.จิรภัทร โพธิ์ชนะพันธ์</persName> ผกก.สน.พญาไท พร้อมด้วย <persName>พ.ต.ท.สิทธิศักดิ์ นาคามาตย์</persName> สว.สส.สน.พญาไท ร่วมกันแถลงข่าวผลการจับกุมตัว<persName>นายวิทยา หรือวิด ดินไสว</persName> อายุ 24 ปี อยู่บ้านเลขที่ 28 ม.11 ต.สากเหล็ก อ.สากเหล็ก จ.พิจิตร ผู้ต้องหาตามหมายจับศาลอาญา ที่ 6670/2552 ลงวันที่ 15 ก.ย.2552 ในข้อหาทำให้เสียทรัพย์ ซึ่งยวดยานพาหนะที่ใช้ในการขนส่งสาธารณะ, พยายามทำร้ายร่างกายผู้อื่นให้ได้รับอันตรายแก่กายหรือจิตใจ               <persName> พล.ต.ต.วิชัย</persName> กล่าวว่า การจับกุมครั้งนี้สืบเนื่องมาจากเมื่อกลางดึกของวันที่ 13 ก.ย.52 ที่ผ่านมา ได้เกิดเหตุคนร้ายปาก้อนหินใส่รถโดยสารประจำทาง สาย 34 จนกระจกรถแตกได้รับความเสียหาย แต่ไม่มีใครได้รับบาดเจ็บหรือเสียชีวิต เหตุเกิดบริเวณทางรถไฟสายแปดริ้วตัดถนนพญาไท ถนนพญาไท แขวงทุ่งพญาไท เขตราชเทวี กทม. จนกระทั่งเจ้าหน้าที่ได้ทำการสืบสวนจนทราบว่าผู้ต้องหาที่ก่อเหตุรายนี้คือ <persName>นายวิทยา</persName> ซึ่งหลังเกิดเหตุได้หลบหนีไปอยู่ที่ จ.นครสวรรค์ จึงได้ออกหมายจับและควบคุมตัวมาสอบสวน</p>
<p> จากการสอบสวนนายวิทยาให้การรับสารภาพว่า ก่อนเกิดเหตุตนได้นั่งกินข้าวและดื่มสุราเพื่อเลี้ยงฉลองงานวันเกิดของรุ่นพี่อยู่ที่บริเวณถนนพญาไท จากนั้นระหว่างที่ตนกำลังออกมาเดินอยู่ริมถนนก็มีรถเมล์คันดังกล่าวขับตรงเข้ามาจะเฉี่ยวชน ตนจึงตะโกนด่าคนขับรถเมล์ ขณะนั้นคนขับรถเมล์ก็ตะโกนด่ากลับมาและให้ของลับ อีกทั้งทำท่าว่าจะลงจากรถมาทำร้ายตน จึงได้หยิบก้อนหินที่วางอยู่ข้างทางขว้างใส่รถเมล์ 1 ครั้ง จนคนขับเลื่อนรถออกไปเล็กน้อย แต่ด้วยความโมโหประกอบกับเมาสุราจึงหยิบก้อนหินขว้างใส่รถเมล์ไปอีก 2 ครั้ง ก่อนคนขับจะขับรถเมล์ออกไป                ต่อมาเวลา 10.30 น.ได้พาผู้ต้องหาไปทำแผนประกอบคำรับสารภาพยังจุดเกิดเหตุ โดยจุดที่ 1 บริเวณริมทางรถไฟ ผู้ต้องหาเดินอยู่บนถนนก่อนมีรถเมล์ขับผ่านมา และยืนทะเลาะวิวาทมีปากเสียงกันกับคนขับรถเมล์ จุดที่ 2 ผู้ต้องหาหยิบก้อนหินบริเวณริมทางรถไฟ ขว้างปาไปบนรถเมล์ และทำซ้ำ 2 ครั้ง จุดที่ 3 ผู้ต้องหาชี้จุดบริเวณเบาะนั่งคนขับรถเมล์ที่ก้อนหินตกลงไป                อีกราย <persName>พล.ต.ต.วิชัย</persName> แถลงข่าวผลการจับกุมตัวผู้ต้องหาร่วมกันลักทรัพย์ จำนวน 3 ราย คือ 1.<persName>นายเอกชัย สมบูรณ์</persName> อายุ 23 ปี 2.<persName>นายเมืองพล นามวงศ์</persName> อายุ 41 ปี และ 3.<persName>นายวิเชษฐ์ คดโมก</persName> อายุ 31 ปี พร้อมของกลางตะแกรงเหล็กปิดท่อระบายน้ำ จำนวน 20 แผ่น มูลค่า 38,000 บาท                <persName>พล.ต.ต.วิชัย</persName> กล่าวว่า เจ้าหน้าที่ฝ่ายสืบสวนได้รับแจ้งจากผู้รับมอบอำนาจ บริษัท ซิโน-ไทย จำกัด ซึ่งกำลังทำการก่อสร้างรถไฟฟ้าแอร์พอร์ตลิงก์ ด้านหลัง รพ.เดชา ว่าตะแกรงเหล็กปิดท่อระบายน้ำของบริษัทฯ ได้หายไปจำนวน 20 แผ่น ต่อมาเจ้าหน้าที่จึงทำการสืบสวนจนทราบว่า เมื่อเวลาประมาณ 05.00 น.ของวันที่ 15 ก.ย. <persName>นายเอกชัย</persName> และ<persName>นายเมืองพล</persName> ได้ร่วมกันขโมยตะแกรงเหล็กไปขายให้กับร้านซื้อของเก่าย่านชุมชนประชาอุทิศ ถนนเทียนร่วมมิตร แขวงสามเสนนอก เขตห้วยขวาง กทม.จึงได้จับกุมผู้ต้องหาทั้ง 3 ราย                จากการสอบสวน<persName>นายเอกชัย</persName>และ<persName>นายเมืองพล</persName>ให้การรับสารภาพว่า ต้องการนำตะแกรงเหล็กไปขายเพื่อนำเงินไปใช้จ่ายและเที่ยวเตร่ ส่วน<persName>นายวิเชษฐ์</persName>สารภาพว่ารับซื้อของกลางมาจากผู้ต้องหาทั้ง 2 รายในราคากิโลกรัมละ 8.50 บาท เป็นเงินทั้งสิ้น 5,780 บาท               <persName> พ.ต.ท.สิทธิศักดิ์</persName> กล่าวว่า อย่างไรก็ตาม เจ้าหน้าที่จะต้องสืบสวนขยายผลต่อว่า ผู้ต้องหาทั้ง 3 รายมีส่วนเกี่ยวข้องกับแก๊งที่ก่อเหตุลักทรัพย์เหล็กก่อสร้าง และเหล็กอัลลอยของ กทม.ด้วยหรือไม่ เบื้องต้นเจ้าหน้าที่ได้แจ้งข้อหาร่วมกันลักทรัพย์หรือรับของโจรต่อผู้ต้องหาทั้ง 3 ราย ก่อนควบคุมตัวส่งพนักงานสอบสวนดำเนินคดีตามกฎหมายต่อไป</p></body>
</news>
