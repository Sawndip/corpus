<teiHeader>
<fileDesc>
<titleStmt>
  <title>"นพดล"โต้ปปช.ปัดทำผิดรธน.  อ้างช่วยชาติไม่เสียพื้นที่ทับซ้อน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/01/news_29563951.php?news_id=29563951  </bibl>
</sourceDesc>
</fileDesc>
</teiHeader>
<news>
<headline>"<persName>นพดล</persName>"โต้ปปช.ปัดทำผิดรธน.  อ้างช่วยชาติไม่เสียพื้นที่ทับซ้อน</headline>
<lead>“<persName>นพดล</persName>” แถลงโต้ ป.ป.ช.ยันไม่ฝ่าฝืน รธน. พร้อมทวงบุญคุณออกแถลงการณ์ร่วมหนุนกัมพูชาขึ้นทะเบียนพระวิหาร เป็นมรดกโลก ช่วยไทยไม่ให้เสียพื้นที่ทับซ้อน ยันมีหลักฐานมัด “ครม.-กองทัพ-บัวแก้ว” รู้เห็นด้วย จวก ป.ป.ช.ยัดเยียดข้อหาไร้สาระ จ้องเชือดแค่ 2 คน เผย “<persName>ทักษิณ</persName>” บอกให้สู้ ด้าน “<persName>จตุพร</persName>” จวก ป.ป.ช.ใช้อคติตัดสิน “<persName>สมัคร</persName>-<persName>นพดล</persName>” ลั่น 1 ต.ค.คนเสื้อแดงเตรียมเปิดซักฟอกรัฐบาลนอกสภา “พท.-ปชป.” จับมือวอนคนไทยอย่าตกหลุมพรางกัมพูชา</lead>
<neck></neck>
<body><p><persName>นายนพดล ปัทมะ</persName> อดีต รมว.ต่างประเทศ แถลงตอบโต้คณะกรรมการป้องกันและปราบปรามการทุจริตแห่งชาติ (ป.ป.ช.) ที่มีมติชี้มูลความผิดตัวเขา และ<persName>นายสมัคร สุนทรเวช</persName> อดีตนายกรัฐมนตรี มีความผิดตามประมวลกฎหมายอาญา มาตรา 157 ปฏิบัติหน้าที่โดยมิชอบ กรณีออกมติ ครม.สนับสนุนการลงนามในแถลงการณ์ร่วมสนับสนุนการขึ้นทะเบียนปราสาทพระวิหาร เป็นมรดกโลกของกัมพูชา ว่า มติของ ป.ป.ช. ไม่ชอบด้วยกฎหมาย ข้อเท็จจริง และไม่เป็นธรรม เป็นการตัดสินโดยให้น้ำหนักกับพยานหลักฐานจากฝ่ายที่เป็นปฏิปักษ์ทางการเมืองกับ <persName>พ.ต.ท.ทักษิณ ชินวัตร</persName> อดีตนายกรัฐมนตรี <persName>นายนพดล</persName> ยืนยันว่า แถลงการณ์ร่วมดังกล่าวไม่ใช่สนธิสัญญา เป็นเพียงแถลงการณ์ทางการเมือง ซึ่งทำเพื่อปกป้องดินแดน และเป็นเอกสารชิ้นเดียวที่กัมพูชายอมรับว่า มีพื้นที่ทับซ้อนอยู่จริง และแถลงการณ์ดังกล่าว ได้พิจารณาและเห็นชอบร่วมกันหลายฝ่าย ทั้งจากข้าราชการกระทรวงการต่างประเทศ ผู้บัญชาการเหล่าทัพในที่ประชุมสภาความมั่นคงแห่งชาติ และคณะรัฐมนตรี</p>
“ตามกฎหมายถือว่าต้องรับผิดชอบร่วมกัน แต่มติดังกล่าว เหมือนจงใจเลือกดำเนินการเพียงผม กับ<persName>นายสมัคร</persName> ซึ่งเป็นฝ่ายเดียวกับ <persName>พ.ต.ท.ทักษิณ</persName>”
<p><persName>นายนพดล</persName> กล่าวว่า ในช่วงที่อยู่ในตำแหน่งรมว.ต่างประเทศ ขณะนั้นกัมพูชาได้ขอขึ้นทะเบียน ทั้งตัวปราสาท และพื้นที่ทับซ้อน เป็นมรดกโลก โดยถือเป็นความสำเร็จที่ตนสามารถเจรจากับกัมพูชาให้ยอมตัดพื้นที่ทับซ้อนออก และยอมขึ้นทะเบียนเฉพาะตัวประสาทพระวิหาร หากไม่มีการเจรจาของตน ทางกัมพูชาก็อาจนำพื้นที่ทับซ้อนไปขึ้นทะเบียนมรดกโลกและทำให้ไทยเสียดินแดนในส่วนของพื้นที่ทับซ้อนไปแล้ว</p>
“ผมขอยืนยันว่าไม่ได้จงใจฝ่าฝืนรัฐธรรมนูญ มาตรา 190 แม้จะมีเสียงวิจารณ์ว่ามาตราดังกล่าวคลุมเครือ ไม่ชัดเจน และไม่เคยมีมาก่อน จนเป็นปัญหาให้มีการเสนอแก้ในขณะนี้ อีกทั้งกรมสนธิสัญญาและกฎหมาย กระทรวงการต่างประเทศ ก็มีบันทึกยืนยันกับผมว่า คำแถลงการณ์ร่วมไม่เป็นหนังสือตามมาตรา 190”
<p>ส่วนกรณีความผิดตามมาตรา 157 ฐานปฏิบัติหน้าที่โดยมิชอบนั้น ขอยืนยันว่าได้ปฏิบัติหน้าที่โดยชอบ เพื่อปกป้องดินแดนไทย โดยเฉพาะพื้นที่ทับซ้อน 4.6 กิโลเมตรจนเป็นผลสำเร็จ และดำเนินการเป็นขั้นเป็นตอน มีข้าราชาการ กองทัพ สภาความมั่นคงแห่งชาติ และ ครม.เห็นชอบด้วย ซึ่งจะจัดทำหนังสือเปิดโปงเอกสารราชการสำคัญในการเจรจา บันทึกการประชุม ครม. ที่ ป.ป.ช.ไม่ได้ให้น้ำหนัก ทั้งนี้ <persName>พ.ต.ท.ทักษิณ</persName> ได้โทรศัพท์มาสอบถามผลการตัดสินของ ป.ป.ช. และได้ให้กำลังใจในการต่อสู้
“ข้อกล่าวหาของ ป.ป.ช.ที่ระบุว่ามีลักษณะการสมคบคิด ไร้น้ำหนักและไร้สาระมาก เป็นการจินตนาการไปเองของ ป.ป.ช. ซึ่งผมไม่จำเป็นต้องไปช่วย<persName>สมเด็จ
ฮุนเซน</persName> หาเสียง ซึ่งประเด็นนี้ก็จะเป็นประเด็นสำคัญที่ผมจะใช้ต่อสู้ต่อไป”</p>
<p><persName>จตุพร</persName>ซัดป.ป.ช.ใช้อคติตัดสิน “<persName>สมัคร</persName>-<persName>นพดล</persName>”</p>
<p>ด้าน <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย กล่าวว่า การตัดสินของ ป.ป.ช. เป็นการตัดสินอย่างอคติ ไร้ความเป็นธรรม อยู่บนพื้นฐานความรู้สึกเป็นส่วนใหญ่ และจะเห็นว่า <persName>นายสมัคร</persName> กับ <persName>นายนพดล</persName> เป็นคนปกป้องไม่ให้ไทยเสียดินแดน แต่การพิจารณาของ ป.ป.ช. กลับไปในแนวทางที่สอดคล้องกับศาลรัฐธรรมนูญ ที่ทำให้เห็นว่า อาจจะมีการเสียดินแดน</p>
<p>ทั้งที่เรื่องดังกล่าว <persName>นายอภิสิทธิ์ เวชชาชีวะ</persName> นายกฯ และ ส.ส.ประชาธิปัตย์ 144 คน เป็นผู้ที่ทำให้ประเทศไทยต้องเสียดินแดน หลังจากยื่นเรื่องให้ ป.ป.ช.ตรวจสอบ จะเห็นได้ว่ากัมพูชามีการตัดถนน 250 เมตร เข้ามาในพื้นที่ประเทศไทยจริง แต่ได้ลุกล้ำเข้ามาในพื้นที่ทับซ้อนตลอดช่วงเวลา 9 เดือน ที่รัฐบาลนี้เข้ามาบริหารประเทศ โดยแม่ทัพภาคที่ 2 ได้ยืนยันในที่ประชุมกรรมาธิการต่างประเทศว่าไทยเสียดินแดนจริง แต่ ป.ป.ช.กลับไม่ดำเนินคดี <persName>นายอภิสิทธิ์</persName> ถือเป็นการเลือกปฏิบัติ</p>
<p><persName>นายจตุพร</persName> กล่าวอีกว่า ในเดือนต.ค.นี้ กลุ่มคนเสื้อแดงจะตัดสินใจกลับมาเคลื่อนไหวใหญ่ทางการเมืองอีกครั้ง โดยจะมีการประชุมในวันที่ 1 ต.ค. เพื่อที่จะเปิดอภิปรายไม่ไว้วางใจรัฐบาล นอกสภา เพราะไม่อยากรอถึงฤดูกาลอภิปราย ช่วงเดือน ม.ค. ซึ่งถือว่าช้าไป โดยรูปแบบอาจไปหาที่ร่มเพื่อนำข้อมูล พร้อมทั้งชาร์ต มานำเสนอกับประชาชน และอาจเชิญ <persName>ร.ต.อ.เฉลิม อยู่บำรุง</persName> <persName>นายมิ่งขวัญ แสงสุวรรณ์</persName> ส.ส.สัดส่วน พรรคเพื่อไทย มาร่วมเวทีอภิปรายด้วย</p>
<p>ยัน “<persName>สมัคร</persName>” ไม่สั่งเอื้อเลือกตั้งกัมพูชา</p>
<p><persName>นายถวิล เปลี่ยนศรี</persName> เลขาธิการสภาความมั่นคงแห่งชาติ (สมช.) กล่าวถึงกรณี ป.ป.ช.อ้างผลการประชุม สมช. ที่ระบุว่า <persName>นายสมัคร</persName> สั่งการในลักษณะบีบให้สนับสนุนการขึ้นทะเบียนปราสาทพระวิหาร เป็นมรดกโลก เพื่อช่วยเหลือการเลือกตั้งในประเทศกัมพูชา ว่า เรื่องนี้ ป.ป.ช.ได้ตัดสินไปแล้ว แต่เป็นเรื่องอย่างที่ทราบกันดีว่า ก่อนการประชุม ครม.จะมีการประชุม สมช.ก่อน เพื่อสรุปเรื่องเข้า ครม. ซึ่งประเด็นข้อเท็จจริงไม่มีเรื่องอะไรมากไปกว่าใน ครม.</p>
<p>เมื่อถามย้ำว่า <persName>นายสมัคร</persName>ได้พูดในลักษณะเอื้อประโยชน์ต่อการเลือกตั้งในกัมพูชาหรือไม่ <persName>นายถวิล</persName> กล่าวว่า เท่าที่ตนได้ยิน ไม่ได้มีการพูดอย่างที่เป็นข่าว อาจจะพูดในแง่ข้อเท็จจริงว่า ทางกัมพูชากำลังมีการเลือกตั้งกันอยู่ แต่การพูดในลักษณะให้ไปช่วยหาเสียงให้กับกัมพูชานั้นไม่มีใครพูด</p>
<p>“ในการประชุม สมช.วันนั้น ผมก็อยู่ด้วย และเท่าที่ผมได้รับฟัง ไม่มีข้อความไปในลักษณะอย่างนั้น ไม่ทราบเหมือนกันว่าทำไมถึงมีการโค้ดคำพูดอย่างนั้นมา อาจจะเป็นไปได้ว่าบางท่านอาจจะให้ข้อมูลอย่างที่ว่า แต่การรับรู้ของผมไม่มีนัยเช่นที่ว่านั้น” <persName>นายถวิล</persName> กล่าว</p>
<p>ป.ป.ช.ยันมีหลักฐานมัดเอื้อ “<persName>ฮุนเซน</persName>”</p>
<p>ทางด้าน <persName>นายวิชัย วิวิตเสวี</persName> กรรมการ ป.ป.ช. กล่าวว่า ยืนยันว่าการพิจารณาชี้มูลคดีเขาพระวิหาร ป.ป.ช.ให้ความสำคัญกับพยานหลักฐานฝ่าย <persName>นายนพดล</persName> และฝ่ายตรงข้าม<persName>นายนพดล</persName> อย่างเท่าเทียมกัน ไม่ได้ให้ความสำคัญเฉพาะหลักฐานของฝ่ายตรงข้ามอย่างเดียว ตามที่<persName>นายนพดล</persName> กล่าวหา</p>
<p>ส่วนที่เลขาธิการ สมช. ระบุ นายสมัครไม่เคยสั่งการในที่ประชุม สมช. ให้<persName>นายนพดล</persName> เร่งรัดการขึ้นทะเบียนปราสาทพระวิหาร เพื่อช่วย<persName>สมเด็จฮุนเซน</persName> ในการเลือกตั้งนั้น <persName>นายวิชัย</persName> กล่าวว่า ป.ป.ช.มีหลักฐานในส่วนนี้เป็นเอกสารบันทึกการประชุม สมช. ที่อ้างถึงคำพูดของ<persName>นายสมัคร</persName> ในการสั่งการให้นายนพดลสนับสนุนการขึ้นทะเบียนปราสาทพระวิหาร เพื่อช่วย<persName>สมเด็จฮุนเซน</persName>ในการเลือกตั้ง ซึ่งต้องไปต่อสู้คดีในชั้นศาล แต่ประเด็นนี้ไม่ใช่ประเด็นสำคัญในการชี้มูลความผิด เพราะประเด็นสำคัญอยู่ที่การกระทำของ <persName>นายนพดล</persName>และ<persName>นายสมัคร</persName> ที่เกิดภาวะสุ่มเสี่ยงต่อการเสียดินแดน และความเสียหายทางสังคม</p>
<p>“พท.-ปชป.”จับมือวอนอย่าตกหลุมพรางเขมร</p>
<p>ที่รัฐสภา <persName>นายดนุพร ปุณณกันต์</persName> ส.ส.กทม. พรรคเพื่อไทย โฆษกคณะกรรมาธิการ (กมธ.) การต่างประเทศ สภาผู้แทนราษฎร และ <persName>น.ส.รัชดา ธนาดิเรก</persName> ส.ส.กทม. พรรคประชาธิปัตย์ รองโฆษก กมธ.ฯ แถลงท่าทีต่อพื้นที่ 4.6 ตร.กม. บริเวณปราสาทพระวิหาร ว่า กมธ.เป็น ห่วงความรู้สึกของคนไทยที่รักชาติและหวงแหนอธิปไตยไทย แต่ขอเตือนสติคนไทยทุกคนให้ใจเย็นๆ มีสติรอบคอบ อย่าตกหลุมพรางของคนบางกลุ่ม ที่ต้องการให้ไทยบาดหมางกับประเทศเพื่อนบ้าน</p>
<p>ทั้งนี้ กมธ.ไม่เห็นด้วยกับการใช้ความรุนแรงใดๆ ทั้งสิ้น แต่ขอให้รัฐบาลได้เจรจาอย่างเต็มที่ทั้งในระดับผู้นำประเทศและระดับคณะกรรมการเขตแดนร่วมไทย-กัมพูชา (เจบีซี) เพื่อไม่ให้ประเทศเข้าสู่ภาวะสงคราม ที่ผ่านมาเชื่อว่ารัฐบาลไม่นิ่งเฉยอยากจะให้ประชาชนให้เวลากับรัฐบาลในการแก้ปัญหานี้ เชื่อว่าในการประชุมอาเซียนปลายปีในเมืองไทย หาก <persName>สมเด็จฮุนเซน</persName> มาร่วมประชุมด้วยจะทำให้บรรยากาศความตึงเครียดลดน้อยลง</p></body>
</news>
