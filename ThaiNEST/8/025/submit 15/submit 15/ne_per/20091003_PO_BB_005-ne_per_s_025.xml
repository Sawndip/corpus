<teiHeader>
<fileDesc>
<titleStmt>
  <title>ปปช.ฟันอาญา-วินัยร้ายแรงอดีตอธิการบดีมร.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/03/news_29579210.php?news_id=29579210  </bibl>
</sourceDesc>
</fileDesc>
</teiHeader>
<news>
<headline>ปปช.ฟันอาญา-วินัยร้ายแรงอดีตอธิการบดีมร.</headline>
<lead></lead>
<neck></neck>
<body><p><persName>น.ส.สมลักษณ์ จัดกระบวนพล</persName> กรรมการป้องกันและปราบปรามการทุจริตแห่งชาติ (ป.ป.ช.) กล่าวว่า ที่ประชุมคณะกรรมการ ป.ป.ช.มีมติชี้มูลความผิด<persName>นายรังสรรค์ แสงสุข</persName> อดีตอธิการบดีมหาวิทยาลัยรามคำแหง (มร.) ด้วยมติ 7 ต่อ 1 ข้อหาปฏิบัติหน้าที่โดยมิชอบ ตามประมวลกฎหมายอาญา มาตรา 157 และมีความผิดวินัยร้ายแรงในการทุจริตโครงการก่อสร้างอาคาร 25 ปี มหาวิทยาลัยรามคำแหง วงเงิน 500 ล้านบาท กรณีไม่สั่งให้มีการยกเลิกการประกวดราคาและเปิดประมูลการก่อสร้างอาคารดังกล่าวใหม่ ภายหลังจากที่มีการเปลี่ยนแปลงรูปแบบการก่อสร้างตึกจากเดิมที่กำหนดเป็นโรงแรม มาเป็นอาคารเรียน</p>
<p>ทั้งนี้ ถือว่า เข้าข่ายผิด ข้อ 53 ของระเบียบสำนักนายกรัฐมนตรีว่าด้วยการพัสดุ พ.ศ.2535 ที่ระบุว่า หลังจากการประกวดราคาแล้ว แต่ยังไม่ได้ทำสัญญาหรือตกลงซื้อ หรือจ้างกับผู้เสนอราคารายใด ถ้ามีความจำเป็นเพื่อประโยชน์ของทางราชการ เป็นเหตุให้ต้องเปลี่ยนแปลงสาระสำคัญในรายละเอียด หรือเงื่อนไขที่กำหนดไว้ในเอกสารประกวดราคา ทำให้เกิดการได้เปรียบเสียเปรียบระหว่างผู้เข้าเสนอราคาด้วยกัน ให้หัวหน้าส่วนราชการพิจารณายกเลิกการประกวดราคาครั้งนั้น</p>
<p>ผู้สื่อข่าวรายงานว่า ในการชี้มูลคดีนี้ <persName>นายกล้านรงค์ จันทิก</persName> กรรมการ ป.ป.ช. ได้งดออกเสียงลงมติ เนื่องจากเคยเป็นกรรมการมหาวิทยาลัยรามคำแหง จึงไม่ต้องการให้เกิดข้อครหา</p></body>
</news>
