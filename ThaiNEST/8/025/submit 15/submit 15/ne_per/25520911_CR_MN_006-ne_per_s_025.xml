<teiHeader>
<fileDesc>
<titleStmt>
  <title>“ธานี” หวังจับคนร้ายยิง “สนธิ” ได้ก่อนเกษียณ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-11 18:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000105894  </bibl>
</sourceDesc>
</fileDesc>
</teiHeader>
<news>
<headline>“<persName>ธานี</persName>” หวังจับคนร้ายยิง “<persName>สนธิ</persName>” ได้ก่อนเกษียณ!</headline>
<lead>“<persName>ธานี</persName>” ยันยังไม่ออกหมายจับใครเพิ่มคดียิง “<persName>สนธิ</persName>” แต่ไม่สิ้นหวังตามจับ 3 ผู้ต้องหา แม้เหลือเวลาเพียง 19 วันก่อนเกษียณ ย้ำทำคดีเสื้อเหลือง-แดง เสมอภาค ย้ำไม่จำเป็นต้องพิสูจน์ความเป็นกลางเพราะตำรวจ อายุจะ 60 ปี รู้จักคนมากเป็นเรื่องธรรมดา</lead>
<neck></neck>
<body><p>วันนี้ (11 ก.ย.) เมื่อเวลา 14.00 น.ที่สำนักงานตำรวจแห่งชาติ (ตร.) <persName>พล.ต.อ.ธานี สมบูรณ์ทรัพย์</persName> รองผู้บัญชาการตำรวจแห่งชาติ (รอง ผบ.ตร.) รักษาราชการแทนผู้บัญชาการตำรวจแห่งชาติ (รรท.ผบ.ตร.) ประชุมคณะพนักงานสืบสวนสอบสวนคดีลอบยิง <persName>นายสนธิ ลิ้มทองกุล</persName> แกนนำพันธมิตรประชาชนเพื่อประธิปไตย ใช้เวลากว่า 1 ชั่วโมง                <persName>พล.ต.อ.ธานี</persName> กล่าวถึงความคืบหน้าคดีภายหลังการประชุม ว่า ได้ตรวจสอบงานที่ได้สั่งการไป ว่าใครทำอะไรถึงไหนกันแล้ว ยังเน้นดูพยานหลักฐานให้แน่นอนรัดกุมก่อน ซึ่งขณะนี้ยังไม่สามารถออกหมายจับใครเพิ่มเติมได้ ซึ่งไม่เป็นไรเหลือเวลาที่ตนจะเกษียณอายุราชการอีกตั้ง 19 วัน ส่วนผู้ต้องหาที่ออกหมายจับไปแล้ว 3 คนนั้นยังติดตามอยู่พยายามอย่างมาก อยากได้ตัว แม้เหลือเวลา 19 วัน ก็มีความหวังว่าจะได้ ถ้าไม่มีความหวังก็ไม่รู้จะทำอย่างไร ต้องหวัง เป็นปีๆก็มีความหวังว่าจะได้ ถ้าคิดว่าไม่ได้ก็คงไม่ประชุมติดตามความคืบหน้า</p>
<p>เมื่อถามว่า หลังจากขึ้นเป็น รรท.ผบ.ตร. ทำให้การทำคดีนี้ง่ายขึ้นหรือไม่ <persName>พล.ต.อ.ธานี</persName> กล่าวว่า ก็ดีขึ้น ปกติคดีใหญ่จะทำอะไรก็ไม่สะดวกอยู่แล้ว คดีใหญ่มีปัจจัยต่างๆ นานา เป็นอย่างนี้แหละ                เมื่อถามว่า เมื่อมีตำแหน่งใหญ่ที่สุดใน ตร.แล้ว จะให้ความหวังได้หรือไม่ว่าจะจับผู้ต้องหาหาในคดีนี้ได้ รรท.ผบ.ตร.หัวเราะ และกล่าวว่า ใหญ่อะไร ใหญ่แค่ 19 วันเท่านั้นเอง แต่เราทำงานทุกคนต้องมีความหวัง                นอกจากนี้ <persName>พล.ต.อ.ธานี</persName> กล่าวถึงความคืบหน้าคดีกลุ่มพันธมิตรประชาชนเพื่อประชาธิปไตยบุกยึดสนามบิน ว่า เรื่องนี้พนักงานสืบสวนสอบสวนก็ทำอยู่                เมื่อถามว่าจะเรียกสำนวนคดีมาตรวจสอบความคืบหน้าหรือไม่ รรท.ผบ.ตร.กล่าวว่า โอ้โห ที่ตนเป็นหัวหน้าพนักงานสืบสวนสอบสวนก็ไม่เห็นใครเรียกให้ไปดูเลย                ถามว่า มีการพูดว่าการที่ท่านสนิทกับ<persName>นายสนธิ ลิ้มทองกุล</persName> จะส่งผลให้สำนวนคดีอ่อนลงหรือไม่ <persName>พล.ต.อ.ธานี</persName> กล่าวว่า ก็มีคนชอบพูดอย่างนี้ จะไปยุให้ผมพูดอย่างนี้                ถามว่า ยืนยันได้หรือไม่ว่าจะไม่ไปแทรกแซงการทำงานของพนักงานสอบสวน <persName>พล.ต.อ.ธานี</persName> กล่าวว่า โห ตนก็รับทำทั้งคดีเสื้อเหลือง เสื้อแดง ทั้ง 2 เสื้อ                ถามว่า จะพิสูจน์อย่างไรเพื่อลดคำครหาว่าไม่เป็นกลาง <persName>พล.ต.อ.ธานี</persName> กล่าวว่า ไม่ใช่แล้ว “ผมรู้จักใครไม่ได้เลยใช่ไหม ก็รู้จักหมดทุกคนแหละ ก็มนุษย์นี่นะ โตมาขนาดนี้อายุ 60 ปีแล้ว ก็ต้องรู้จักคนมากมายเป็นธรรมดา”                เมื่อถามว่า รู้จักทั้งแกนนำเสื้อเหลืองและเสื้อแดงใช่หรือไม่ <persName>พล.ต.อ.ธานี</persName> กล่าวว่า มันผิดอะไร จะรู้จักคน แล้วรู้จักเขาไม่ได้หรือ ก่อนตนไม่ได้เป็นรรท.ผบ.ตร.ก็รู้จักกันทุกคนอยู่แล้ว รับคดีทุกสีเป็น 100                เมื่อถามว่าจะต้องพิสูจน์หรือไม่ว่าเป็นกลาง <persName>พล.ต.อ.ธานี</persName> กล่าวว่า ไม่ต้องพิสูจน์หรอก เพราะตนเป็นตำรวจ </p></body>
</news>
