<teiHeader>
<fileDesc>
<titleStmt>
  <title>รวบเมียจ้างมือปืน100ศพฆ่าผัวจอมเจ้าชู้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090911/28058/%e0%b8%a3%e0%b8%a7%e0%b8%9a%e0%b9%80%e0%b8%a1%e0%b8%b5%e0%b8%a2%e0%b8%88%e0%b9%89%e0%b8%b2%e0%b8%87%e0%b8%a1%e0%b8%b7%e0%b8%ad%e0%b8%9b%e0%b8%b7%e0%b8%99100%e0%b8%a8%e0%b8%9e%e0%b8%86%e0%b9%88%e0%b8%b2%e0%b8%9c%e0%b8%b1%e0%b8%a7%e0%b8%88%e0%b8%ad%e0%b8%a1%e0%b9%80%e0%b8%88%e0%b9%89%e0%b8%b2%e0%b8%8a%e0%b8%b9%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>รวบเมียจ้างมือปืน100ศพฆ่าผัวจอมเจ้าชู้</headline>
<lead>รวบเมีย-อดีตผู้ลงสมัคร สท. จ้าง มือปืน 100 ศพ ฆ่าผัวเจ้าชู้ ตำรวจตามตะครุบกลางงาน อบจ.สัญจร</lead>
<neck></neck>
<body><p>(11ก.ย.) ผู้สื่อข่าวรายงานว่า ความคืบหน้ากรณีมือปืนใช้ลูกซอง 5 นัด บุกยิงถล่ม<persName>นายจู๊ด ห้วยใหญ่</persName> อายุ 45 ปี อยู่เลขที่ 88 / 5 ม.4 ต.ห้วยใหญ่ อ.บางละมุง จ.ชลบุรี เสียชีวิตคาหน้าบ้านพัก ในหมู่บ้านชากนอก ต.ห้วยใหญ่ อ.บางละมุง เมื่อวันที่ 6 มีนาคม ต่อมาตำรวจเมืองกาญจนบุรี ได้ทำการจับกุม<persName>นายณรงค์ ธงชัย</persName> (ฉายา <persName>ภาพ นาป่า</persName>)  หรือ (ภาพ มือปืนร้อยศพ ) อายุ 47 ปี 65/5 ม.8 ต.นาป่า อ.เมือง จ.ชลบุรี โดยรับสาภาพว่า เป็นคนฆ่า <persName>นายจู๊ด</persName> ผู้ตาย โดยมี คนจ้างวานฆ่า ในราคา 1 แสนบาท ตามที่มีข่าวเสนอไปแล้วนั้น  
</p>
<p> ความคืบหน้าของคดี เมื่อเวลา 12.00 น. วันนี้ <persName>พ.ต.อ.จำนงค์ รัตนกุล</persName> รอง ผบก.ภ.จว.ชลบุรี <persName>พ.ต.ท.ประกอบ แสงพริ้ง</persName> สารวัตร สภ.ห้วยใหญ่ <persName>พ.ต.ต.ภาคสุวัฒน์ ชมถนอม</persName> สว.สส. พร้อมทีมสืบสวน สภ.ห้วยใหญ่ นำหมายศาลจังหวัดพัทยา ข้อกล่าวหาร่วมจ้างวาน ให้ฆ่าผู้อื่น โดยไตร่ตรองไว้ก่อน ตามเลขที่ 858 , 895 / 2552 บุกเข้าทำการจับกุม ผู้บงกรฆ่าในครั้งนี้    การจับกุม ตำรวจได้ทำการบุกรวบตัวแบบไม่รู้ตัวกลาง อบจ.สัญจร หน้าที่ทำการ เทศบาลตำบลห้วยใหญ่ ม.4 ห้วยใหญ่ อ.บางละมุง จ.ชลบุรี โดยทำการจับกุม <persName>นางอัมพร ห้วยใหญ่</persName> อายุ 42 ปี อยู่บ้านเลขที่ 88/5 ม.4 ต.ห้วยใหญ่ อ.บางละมุง จ.ชลบุรี ซึ่งเป็นภรรยาของ <persName>นายจู๊ด</persName> ผู้ตาย โดยเบื้องต้นรับสาภาพว่า เป็นคนจ้างวานฆ่าสามีตัวเองในราคา 1 แสนบาท ส่วนสาเหตุเพราะสามีเมาแล้วชอบตบตี บวกกับสามี เป็นคนชู้ แต่ตำรวจก็ไม่ยังปักใจในคำให้การ
</p>
<p>ขณะเดียวกันตำรวจยังจับ<persName>นายเดชา พุ่มสี</persName> อายุ 42 ปี อยู่บ้านเลขที่ 85/3 ม.4 ต.ห้วยใหญ่ อ.บางละมุง จ.ชลบุรี ซึ่งรู้จักกันในนาม “<persName>โก้ ชากนอก</persName>” อดีตผู้ลงสมัครรับเลือกตั้ง สมาชิกสภาเทศบาล ต.ห้วยใหญ่ สมัยที่ผ่านมา โดยถูกตำรวจบุกจับกุม ได้กลางงาน อบจ.สัญจร เช่นกัน โดยรับสารภาพว่า เป็นคนจัดหา <persName>นายณรงค์ ธงชัย</persName> มือปืนร้อยศพ มาก่อเหตุฆ่าผู้ตาย และ อยู่เบื้องหลังของการก่อเหตุฆ่าในครั้งนี้ เนื่องจาก <persName>นางอัมพร ห้วยใหญ่</persName> ซึ่งรู้จัก และ สนิทสนมกัน มาขอร้องให้ช่วยเหลือ   <persName> พ.ต.อ.จำนงค์ รัตนกุล</persName> รอง ผบก.ภ.จว.ชลบุรี กล่าวว่า คดีนี้ตำรวจทำงานและตามคดีมานานกว่า 7 เดือน จนสามารถจับกุม มือปืนรายใหญ่ ที่ตำรวจขึ้นบัญชีดำไว้แล้ว และ ยังสามารถจับกุม ผู้บงกร และ คนจัดหา มือปืน ซึ่งทั้งหมดก็ให้การรับสารภาพ ตั้งแต่เริ่มวางแผน จนภารกิจเสร็จสิ้น และ การจ่ายเงินค่าจ้าง จนเป็นที่มาของการสามารถจับกุมได้ในที่สุด สาเหตุ ตำรวจเชื่อว่า มาจากเรื่องชู้สาว
</p></body>
</news>
