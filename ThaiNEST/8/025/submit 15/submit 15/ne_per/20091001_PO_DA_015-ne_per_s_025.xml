<teiHeader>
<fileDesc>
<titleStmt>
  <title>ประชุมวิป3ฝ่ายยกร่างแก้ไขรัฐธรรมนูญ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-01 14:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23645  </bibl>
</sourceDesc>
</fileDesc>
</teiHeader>
<news>
<headline>ประชุมวิป3ฝ่ายยกร่างแก้ไขรัฐธรรมนูญ</headline>
<lead></lead>
<neck></neck>
<body><p>วันนี้ (1 ต.ค.) ที่รัฐสภา เมื่อเวลา 09.40 น. <persName>นายชัย ชิดชอบ</persName> ประธานรัฐสภา ให้สัมภาษณ์ถึง การแก้ไขรัฐธรรมนูญ ว่า เป็นเรื่องที่ประชุมคณะกรรมการประสานงาน (วิป) พรรคร่วมรัฐบาล ฝ่ายค้าน และวุฒิสภาจะต้องไปคุยกัน โดยตนเป็นประธานรัฐสภาไม่มีส่วนเกี่ยวข้อง แต่ถ้าวิป 3 ฝ่ายมีมติให้คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ แล้วทำหนังสือแจ้งมา ตนก็จะเรียกประชุมรัฐสภาเพื่อขอความเห็นชอบ คนที่เป็นประธานก็ต้องทำตามกฎหมาย รักษากฎหมาย หากไม่ทำตามกฎหมาย ก็อาจติดคุกได้</p>
<p>ด้าน <persName>นายชินวรณ์ บุณยเกียรติ</persName> ประธานวิปรัฐบาล กล่าวก่อนเข้าประชุมวิป 3 ฝ่าย ที่จะมีขึ้นในเวลา 10.30 น. ว่า เชื่อว่า การหารือวันนี้จะได้ข้อยุติเรื่องการแก้ไขรัฐธรรมนูญ และจะให้คณะกรรมการสมานฉันท์ฯ ชุดเดิมที่มี <persName>นายดิเรก ถึงฝั่ง</persName> ส.ว.นนทบุรี เป็นประธาน ขึ้นมายกร่างหรือไม่ ตลอดจนประเด็นที่จะแก้ไข การเข้ามามีส่วนร่วมของประชาชน ซึ่งรวมถึงรายละเอียดการทำประชามติ เพื่อให้พร้อมสำหรับนำไปเสนอต่อนายกรัฐมนตรีต่อไป</p>
<p>ขณะที่ <persName>นายวิทยา บูรณศิริ</persName> ประธานวิปฝ่ายค้าน กล่าวว่า แนวทางการแก้ไขรัฐธรรมนูญต้องยึดตามกรอบกฎหมายที่รัฐธรรมนูญบัญญัติ ถ้าทำตามก็ไม่ต้องกลัวว่า จะถูกถอดถอน ส่วนเรื่องการทำประชามตินั้น ตนไม่ขอพูดว่า ยอมรับได้หรือไม่ เพราะเป็นเรื่องของฝ่ายบริหาร ทั้งนี้ เห็นว่า ส.ส.และ ส.ว.ควรเข้าชื่อร่วมกัน เพื่อให้เป็นไปในแนวทางเดียวกัน และมีความรับผิดชอบร่วมกัน ไม่อยากให้มีความเห็นที่แตกต่าง เพราะในเมื่อคณะกรรมการสมานฉันท์ฯ ได้กำหนดไว้เป็นแนวทางเดียวกันทั้ง ส.ส.และ ส.ว.ที่มีความเห็นเฉพาะส่วนที่ควรจะแก้ ถ้าเป็นไปตามรัฐธรรมนูญก็สามารถทำได้.</p></body>
</news>
