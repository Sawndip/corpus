<teiHeader>
<fileDesc>
<titleStmt>
  <title>ทารกแรกเกิดยัดกระเป๋าทิ้งป่าซ.อ่อนนุช 61  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 14:21:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189405  </bibl>
</sourceDesc>
</fileDesc>
</teiHeader>
<news>
<headline>ทารกแรกเกิดยัดกระเป๋าทิ้งป่าซ.อ่อนนุช 61</headline>
<lead>พบ ทารกแรกคลอด ห่อด้วยผ้าห่ม ยัดใส่กระเป๋าเดินทาง วางทิ้งป่าละเมาะ ริมทาง ซ.อ่อนนุช 61 ตำรวจ เร่งตามแม่ สอบสวนหาสาเหตุ</lead>
<neck></neck>
<body><p>เมื่อสักครู่ทีผ่านมา ชาวบ้านย่าน ซ.อ่อนนุช 61 ได้แจ้งเจ้าหน้าที่ตำรวจ ร้อยเวร สน.ประเวศ ว่า ได้พบศพทารกเพศหญิงบรรจุอยู่ในกระเป๋าเดินทาง วางทิ้งอยู่ในป่าละเมาะ ริม ถ.อ่อนนุช ตรงข้ามกับ ซ.อ่อนนุช 61 จากการเข้าตรวจสอบพบ ทารกลักษณะเพิ่งคลอด ถูกห่อด้วยผ้าห่ม บรรจุอยู่ภายในกระเป๋าเดินทางขนาดใหญ่ โดยที่กระเป๋ายังพบเลือดใหม่ ๆเปื้อนเต็มไปหมด จากการสอบถาม ชายผู้พบศพคนแรก ทราบว่า ขณะที่ ตนกำลังเดินเข้าไปยังจุดดังกล่าว เพื่อที่จะทำธุระส่วนตัว ก็เห็นกระเป๋าเดินทางสภาพใหม่ และใบใหญ่มาก คิดว่า ต้องมีใครทำหล่นไว้ จึงเข้าไปเปิดซิปดู ก็พบศพทารกแรกคลอดอยู่ภายใน เมื่อตั้งสติได้ ก็แจ้งให้เจ้าหน้าที่ตำรวจ มาตรวจสอบดังกล่าว</p>
<p>ล่าสุด ตำรวจ ได้นำศพไปตรวจพิสูจน์เพิ่มเติม ที่ ร.พ.ตำรวจ แล้ว อย่างไรก็ตาม ยังไม่สามารถบอกได้ว่า เด็กทารก ถูกฆ่าตายแล้วนำมาทิ้ง หรือ ทารกเสียชีวิตเอง ระหว่างทำคลอดเองของแม่ แต่เกิดกลัวความผิด จึงแอบนำศพมาทิ้งในจุด ดังกล่าว เนื่องจากไม่มีพยานเห็นเหตุการณ์ ซึ่งตำรวจจะเร่งติดตามแม่ของทารกรายนี้ มาสอบปากคำหาข้อเท็จจริงอีกครั้ง พร้อมกับเปรียบเทียบกับผลชันสูตรของแพทย์ต่อไป</p></body>
</news>
