<teiHeader>
<fileDesc>
<titleStmt>
  <title>ศาลสั่งจำคุก6ด.เตมูจินหมิ่นนพดลปัทมะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-11 15:58:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189278  </bibl>
</sourceDesc>
</fileDesc>
</teiHeader>
<news>
<headline>ศาลสั่งจำคุก6ด.<persName>เตมูจิน</persName>หมิ่น<persName>นพดลปัทมะ</persName></headline>
<lead>ศาลอาญา สั่งจำคุก 6 เดือน <persName>เตมูจิน</persName> หมิ่นประมาท <persName>นพดล ปัทมะ</persName> กล่าวหาให้การสนับสนุนขบวนการมอดไม้ เขาหลวง จ.สุราษฎร์ธานี</lead>
<neck></neck>
<body><p>ศาลอาญารัชดา อ่านคำพิพากษาในคดีที่ <persName>นายนพดล ปัทมะ</persName> ที่ปรึกษา <persName>พ.ต.ท.ทักษิณ ชินวัตร</persName> อดีตนายกรัฐมนตรี เป็นโจทก์ฟ้อง <persName>นายชนาพัทธ์ ณ นคร</persName> หรือ <persName>เตมูจิน</persName> ประธานเครือข่าย เตมูจิน เป็นจำเลยในความผิดฐานหมิ่นประมาทโดยการโฆษณา จากกรณี เมื่อวันที่ 9 พ.ค. ปี 2550 จำเลย กล่าวใส่ความโจทก์ในขณะที่ดำรงตำแหน่งเป็น ผู้ช่วยรัฐมนตรีว่าการกระทรวงทรัพยากรธรรมชาติและสิ่งแวดล้อม ให้การสนับสนุนขบวนการตัดไม้ในเขตอุทยานแห่งชาติ เขาหลวง จ.นครศรีธรรมราช โดยศาลพิเคราะห์พยานหลักฐานแล้ว เห็นว่า ข้อความดังกล่าวทำให้โจทก์ได้รับความเสียหาย ทำให้บุคคลทั่วไปเข้าใจว่า โจทก์เป็นคนไม่ดี ใช้อำนาจหน้าที่โดยมิชอบ พิพากษาให้จำคุกจำเลย เป็นเวลา 1 ปี แต่จำเลยให้การรับสารภาพ มีเหตุบรรเทาโทษ ลดโทษเหลือ 6 เดือน โดยไม่รอลงอาญา และให้นับโทษต่อจากคดีที่ศาลพิพากษาจำคุก 2 เดือน จำเลย คดีหมิ่นประมาท <persName>นายนพดล</persName> ในมูลเหตุเดียวกันนี้อีกด้วย ทั้งนี้ <persName>นายชนาพันท์</persName> ได้ยื่นหลักทรัพย์เป็นกรมธรรม์ประกันอิสรภาพ มูลค่า 100,000 บาท เพื่อขอประกันตัวแล้ว</p></body>
</news>
