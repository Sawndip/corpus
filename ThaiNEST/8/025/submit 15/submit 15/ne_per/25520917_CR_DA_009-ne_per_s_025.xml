<teiHeader>
<fileDesc>
<titleStmt>
  <title>คนสองแควฮือฮา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 07:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20794  </bibl>
</sourceDesc>
</fileDesc>
</teiHeader>
<news>
<headline>คนสองแควฮือฮา</headline>
<lead>ผกก.ประจาน ด.ต.โทษฐานหลับยาม   </lead>
<neck></neck>
<body><p>ชาวบ้านฮือฮา"ด.ต."เมืองพิษณุโลกเข้าเวรแล้วเผลอหลับ ถูก ผกก.ลงโทษให้สวมชุดครึ่งท่อนยืนถือปืนยาว สวมหมวกเหล็กและแบกเป้สนามบรรจุทรายหนัก 5 กิโล ยืนอยู่หน้าโรงพักทั้งวัน เจ้าตัวยืดอกยอมรับผิด ว่าขณะปฏิบัติหน้าที่พนักงานวิทยุด้วยความอ่อนเพลียจึงเผลองีบไป ต่อมามีเหตุไฟไหม้ร้านอาหาร แล้ว ผกก. วิทยุมาสอบถาม แต่หลับอยู่จึงไม่ได้ตอบรับวิทยุ เลยถูกลงโทษ</p>
<p>เมื่อเวลา 08.00 น. วันที่ 16 ก.ย. ผู้สื่อข่าวรายงานว่าประชาชนที่มาติดต่อราชการในสภ.เมืองพิษณุโลก ต้องแปลกใจเมื่อมีเจ้าหน้าที่ตำรวจสวมชุดครึ่งท่อนยืนถือปืนยาว สวมหมวกเหล็กและแบกเป้สนามซึ่งภายในบรรจุทรายหนัก 5 กิโลกรัม ยืนอยู่หน้าโรงพัก ผู้สื่อข่าวจึงไปตรวจสอบทราบว่าตำรวจดังกล่าวชื่อ <persName>ด.ต.ประมาณ</persName> (ขอสงวนนามสกุล) ผบ.หมู่งานป้องกันและปราบปราม ทำหน้าที่พนักงานวิทยุ สภ.เมืองพิษณุโลก ยืนอยู่ในท่าตามระเบียบพัก และเล่าให้ผู้สื่อข่าวฟังว่าถูกคำสั่งลงโทษของ <persName>พ.ต.อ. พยูห์ ธนะศรีสืบวงศ์</persName> ผกก. ฐานหลับเวรในขณะปฏิบัติหน้าที่       <persName>ด.ต.ประมาณ</persName>กล่าวว่า เมื่อคืนที่ผ่านมาตนได้ปฏิบัติหน้าที่พนักงานวิทยุ ตั้งแต่เวลา 24.00-08.00 น. ของวันที่ 16 ก.ย. แต่ช่วงเวลา 03.00-04.00 น. ขณะตนปฏิบัติหน้าที่อยู่แต่ด้วยความอ่อนเพลียจึงเผลองีบหลับไป ขณะนั้นมีเหตุไฟไหม้ร้านอาหารมัลดิฟ ถนนมิตรภาพ อ.เมืองพิษณุโลก และ ผกก.วิทยุมาสอบถามเรื่อง ดังกล่าว แต่ตนหลับอยู่จึงไม่ได้ตอบรับวิทยุ ทำให้เช้าวันนี้ถูกเรียกไปสอบสวนและถูกลงโทษให้แต่งกายแบบชุดฝึก แล้วให้ยืนอยู่หน้าโรงพัก ซึ่งตนยอมรับผิด เพราะเผลอหลับไปจริง ๆ</p>
<p>ทางด้าน <persName>พ.ต.อ.พยูห์</persName>กล่าวว่า การลงโทษตำรวจที่ทำผิดวินัยโดยการยืนเวรนั้น ถือเป็นเรื่องปกติที่ตำรวจ สภ.เมืองพิษณุโลก ปฏิบัติหน้าที่บกพร่อง มักถูกลงโทษด้วยวิธีนี้เป็นประจำ เพื่อให้เข็ดหลาบและรู้จักหน้าที่ เพื่อต่อไปจะได้ปฏิบัติตามหน้าที่ของตนอย่างเคร่งครัด.</p></body>
</news>
