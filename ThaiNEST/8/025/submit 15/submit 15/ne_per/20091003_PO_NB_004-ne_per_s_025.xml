<teiHeader>
<fileDesc>
<titleStmt>
  <title>ปชป. เชื่อ การแก้ไข รธน.และการทำประชามติเพื่อให้เกิดความสมานฉันท์ขึ้นในประเทศจะเสร็จตามกรอบที่กำหนดไว้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030083&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป. เชื่อ การแก้ไข รธน.และการทำประชามติเพื่อให้เกิดความสมานฉันท์ขึ้นในประเทศจะเสร็จตามกรอบที่กำหนดไว้</headline>
<lead></lead>
<neck></neck>
<body><p>พรรคประชาธิปัตย์ เชื่อ การแก้ไขรัฐธรรมนูญและการทำประชามติเพื่อให้เกิดความสมานฉันท์ขึ้นในประเทศจะเสร็จตามกรอบที่กำหนดไว้ภายใน 9 เดือน <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวว่า จากการประชุมคณะกรรมการประสานงาน (วิป) 3 ฝ่าย ประกอบด้วย วิปรัฐบาล วิปฝ่ายค้าน และวิปวุฒิสภา เรื่องการแก้ไขรัฐธรรมนูญที่ผ่านมา ถือว่าเป็นความคืบหน้าในการเดินหน้าสร้างความสมานฉันท์ในประเทศ โดยขั้นตอนสร้างความเห็นพ้องด้วยกลไกของรัฐสภาถือว่าประสบความสำเร็จแล้วในเบื้องต้น ส่งผลให้วิป 3 ฝ่ายได้ข้อสรุปที่ชัดเจนในการสร้างความสมานฉันท์ ขณะที่การวางกรอบเวลาแก้ไขรัฐธรรมนูญมีความชัดเจนใน 3 ช่วง คือ การจัดยกร่างรัฐธรรมนูญฉบับใหม่ , การแก้ไขบทบัญญัติรัฐธรรมนูญและการทำประชามติ และการแก้ไขกฎหมายลูกให้ตรงตามรัฐธรรมนูญ คาดจะใช้เวลาไม่เกิน 9 เดือนตามที่นายกรัฐมนตรีกำหนดไว้ จึงเรียกร้องทุกฝ่ายให้โอกาสประเทศ พร้อมร่วมมือกันแสดงความคิดเห็นที่สร้างสรรค์ต่อกระบวนการปฏิรูปการเมือง การเข้ามามีบทบาทในการรณรงค์ให้ประชาชนมีความรู้ความเข้าใจเรื่องการปฏิรูปการเมืองและการแก้ไขรัฐธรรมนูญ และให้ทุกฝ่ายยุติการกระทำใดๆที่ก่อให้เกิดความขัดแย้งในบ้านเมือง </p></body>
</news>
