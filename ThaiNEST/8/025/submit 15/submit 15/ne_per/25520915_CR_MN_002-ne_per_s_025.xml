<teiHeader>
<fileDesc>
<titleStmt>
  <title>สืบพยาน “นักรบศรีวิชัย” บุกเอ็นบีทีนัดแรกปีหน้า  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-15 18:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107072  </bibl>
</sourceDesc>
</fileDesc>
</teiHeader>
<news>
<headline>สืบพยาน “นักรบศรีวิชัย” บุกเอ็นบีทีนัดแรกปีหน้า</headline>
<lead>นัดพร้อมคดีนักรบศรีวิชัย บุกยึดเอ็นบีที อัยการโจทก์ขอนำสืบพยาน 200 ปาก ฝ่ายจำเลยขอพยานสู้ 115 นัด ศาลนัดสืบพยานโจทก์นัดแรก 2 ก.ย.ปีหน้า พร้อมสั่งออกหมายจับ 3 นักรบศรีวิชัยฐานหลบหนีไม่มาศาล</lead>
<neck></neck>
<body><p>วันนี้ (14 ก.ย.) เมื่อเวลา 14.00 น.ที่ห้องพิจารณาคดี 704 ศาลอาญา ถ.รัชดาภิเษก ศาลนัดตรวจพยานหลักฐาน และกำหนดวันสืบพยานในคดีหมายเลขดำ อ.4486/2551 ที่พนักงานอัยการพิเศษฝ่ายคดีอาญา 4 เป็นโจทก์ฟ้อง <persName>นายธเนศร์ คำชุม</persName> กับพวก ที่เป็นนักรบศรีวิชัย และการ์ดพันธมิตรประชาชนเพื่อประชาธิปไตย รวม 82 คน เป็นจำเลยที่ 1-82 ในความผิดฐานสมคบกันตั้งแต่ห้าคนขึ้นไปเพื่อกระทำความผิดฐานเป็นซ่องโจร, มั่วสุมกันตั้งแต่สิบคนขึ้นไปใช้กำลังประทุษร้ายหรือกระทำการอย่างหนึ่งอย่างใด ให้เกิดความวุ่นวายในบ้านเมือง, ร่วมกันไม่มีเหตุอันสมควรเข้าไปหรือซ่อนตัวในเคหสถาน หรือสำนักงานในความครอบครองของผู้อื่นโดยใช้กำลังประทุษร้าย หรือโดยมีอาวุธในเวลากลางคืน, ร่วมกันทำให้เสียทรัพย์, ร่วมกันข่มขืนใจผู้อื่นให้กระทำการใด หรือจำยอมต่อสิ่งใด โดยทำให้กลัวว่าจะเกิดอันตรายต่อชีวิต ร่างกาย เสรีภาพ หรือทรัพย์สิน โดยใช้กำลังประทุษร้ายโดยมีอาวุธ, ร่วมกันพาอาวุธไปในเมืองหรือทางสาธารณะโดยไม่มีเหตุอันสมควร ตามประมวลกฎหมายอาญา มาตรา 32, 33, 83, 91, 92, 210, 215, 309, 358, 364, 365 และ 371 พ.ร.บ.อาวุธปืนและเครื่องกระสุนปืนฯ พ.ศ.2490, พ.ร.บ.ยาเสพติดให้โทษ พ.ศ.2545 และ พ.ร.บ.วิทยุคมนาคม พ.ศ.2535 กรณีระหว่างวันที่ 22-25 ส.ค.51 จำเลยทั้งหมดได้ร่วมกันประชุมวางแผนระดมจำนวนคนบุกรุกอาคารสำนักงานสถานีวิทยุโทรทัศน์ เอ็นบีที และร่วมกันมีอาวุธปืนพกออโตเมติก ขนาด 7.62 มม.จำนวน 1 กระบอก และซองกระสุนปืนจำนวน 1 ซอง กระสุนปืนไม่ทราบขนาด จำนวน 5 นัด และอาวุธปืนพกสั้นรีวอลเวอร์ ขนาด .38 และกระสุนปืนขนาด .38 จำนวน 45 นัด โดยไม่รับอนุญาต</p>
<p>ดยวันนี้ จำเลยทั้งหมดยกเว้น <persName>นายธนพัฒน์ วิไลภรณ์</persName> จำเลยที่ 12, <persName>นายศุภชัย สมทอง</persName> จำเลยที่ 28 และ<persName>นายมานิตย์ อรรถรัฐ</persName> จำเลยที่ 42 เดินทางมาศาล ทนายจำเลยแถลงว่า จำเลยที่ 12 ถูกคุมขังในคดีอื่นอยู่ที่เรือนจำพิเศษธนบุรี จำเลยที่ 12 ได้รับหมายเกณฑ์เป็นทหารและถูกส่งตัวไปช่วยราชการที่ จ.นราธิวาส ไม่สามารถติดต่อได้ ส่วนจำเลยที่ 42 ประสบอุบัติเหตุรถจักรยานยนต์ต้องเข้ารักษาตัวที่โรงพยาบาลจังหวัดตรัง                ศาลพิเคราะห์แล้วเห็นว่าในส่วนของจำเลยที่ 12 ศาลได้หมายเรียกไปยังเรือนจำพิเศษธนบุรี แต่ไม่สามารถติดต่อได้จึงไม่ทราบว่าจำเลยได้รับการปล่อยตัวแล้วหรือไม่ ส่วนข้ออ้างของจำเลยที่ 28 และ 42 เป็นเพียงแค่คำบอกเล่าของเพื่อนจำเลยไม่มีเอกสารหลักฐาน หรือใบรับรองแพทย์ยืนยัน กรณีจึงมีเหตุให้สงสัยว่าจำเลยที่ 12, 28 และ 42 อาจหลบหนีจึงมีคำสั่งให้ออกหมายจับและปรับนายประกัน                ต่อมาอัยการโจทก์แถลงขอนำสืบพยานรวม 200 ปาก ประกอบด้วยผู้สื่อข่าว และพนักงานสถานีโทรทัศน์เอ็นบีที กับเจ้าหน้าที่ตำรวจชุดจับกุม โดยใช้เวลาพิจารณารวม 36 นัด ส่วนทนายจำเลยขอสืบพยาน 115 ปาก ใช้เวลา 15 นัด                ทั้งนี้ จำเลยทั้งหมดยังขอให้ศาลสืบพยานลับหลัง เนื่องจากจำเลยมีภูมิลำเนาอยู่ต่างจังหวัด และมีภารกิจต้องประกอบอาชีพเลี้ยงตัวเองและครอบครัว ศาลสอบถามอัยการโจทก์ค้านว่าในการสืบพยานโจทก์ช่วงแรก พยานส่วนใหญ่เป็นประจักษ์พยานที่จะต้องชี้ตัวจำเลย ศาลพิจารณาแล้วจึงยังไม่อนุญาตให้สืบพยานลับหลังจำเลยในช่วงการสืบพยานโจทก์ 18 นัดแรก แต่หลังสืบพยานโจทก์ดังกล่าวเสร็จสิ้นแล้วขอให้ทนายจำเลยยื่นคำร้องขอพิจารณาคดีลับหลังเข้ามาอีกครั้ง ส่วนวันนัดสืบพยานให้โจทก์และจำเลยกำหนดนัดกันอีกครั้ง โดยให้เริ่มต้นสืบพยานโจทก์นัดแรกในวันที่ 2 ก.ย.2553</p></body>
</news>
