<teiHeader>
<fileDesc>
<titleStmt>
  <title>"ศุภชัย"ยืนยัน ความพร้อมการเป็นเจ้าภาพจัดประชุมสุดยอดอาเซียน ครั้งที่ 15  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030024&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ศุภชัย</persName>"ยืนยัน ความพร้อมการเป็นเจ้าภาพจัดประชุมสุดยอดอาเซียน ครั้งที่ 15</headline>
<lead></lead>
<neck></neck>
<body><p>รองโฆษกประจำสำนักนายกรัฐมนตรี ยืนยัน ความพร้อมการเป็นเจ้าภาพจัดประชุมสุดยอดอาเซียน ครั้งที่ 15 ขณะที่กองอำนวยการรักษาความมั่นคงภายในราชอาณาจักร เตรียมเสนอคณะรัฐมนตรีประกาศใช้ พรบ.มั่นคง ฯ ในพื้นที่ 2 อำเภอ ป้องกันการก่อกวนล้มการประชุม <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี กล่าวถึงกิจกรรมโฆษกสัญจร ที่อำเภอชะอำ จังหวัดเพชรบุรี และอำเภอหัวหิน จังหวัดประจวบคีรีขันธ์ เพื่อตรวจเยี่ยมความพร้อมของการเตรียมการจัดประชุมสุดยอดอาเซียนครั้งที่ 15 ที่จะมีขึ้นระหว่างวันที่ 23-25 ตุลาคมนี้ ว่า การประชุมสุดยอดอาเซียน ครั้งนี้ จะจัดขึ้นที่โรงแรมดุสิตธานี ซึ่งขณะนี้สถานที่มีความพร้อมแล้ว โดยวันที่ 24 ตุลาคม จะมีงานเลี้ยงรับรองผู้เข้าร่วมประชุมทั้งหมด โดยจะจัดขึ้นที่โรงแรมฮอลิเดย์อินน์ ซึ่งเมื่อวานนี้(2 ต.ค.)โฆษกสัญจรได้มีโอกาสพบปะกับชาวหัวหินประมาณ 300 คน โดยส่วนใหญ่พร้อมที่จะเป็นเจ้าภาพที่ดี และภูมิใจที่จะมีส่วนร่วม เพราะเหตุการณ์ความวุ่นวายที่พัทยา มีผลกระทบต่อความเชื่อมั่นของประเทศไทย ดังนั้นจึงเป็นหน้าที่ของชาวหัวหินที่จะทำให้ทั่วโลกได้รู้ว่าชาวหัวหินพร้อมที่จะเป็นเจ้าภาพ ทำให้การประชุมประสบความสำเร็จ นายศุภชัย กล่าวอีกว่า การประชุมครั้งนี้ชาวหัวหินจะไม่ได้รับผลกระทบกับการปิดถนน เหมือนครั้งที่ผ่านมา โดยเจ้าหน้าที่ตำรวจได้เตรียมวางแผนไว้แล้ว เพราะช่วงการจัดประชุมจะมีการจัดเส้นทางการเดินรถใหม่ เรียกว่า “อาเซียนเลน” คือช่องเดินรถที่ติดอยู่กับเกาะกลางถนน 2 ช่องทาง ส่วนการรักษาความปลอดภัยจะมีเจ้าหน้าที่ทหาร และตำรวจคอยดูแลรักษาความปลอดภัยอย่างเต็มที่ แต่เนื่องจากสถานการณ์การเมืองของไทยยังไม่สงบนิ่ง กองอำนวยการรักษาความมั่นคงภายในราชอาณาจักร จะได้ให้เสนอคณะรัฐมนตรีประกาศใช้ พระราชบัญญัติการรักษาความมั่นคงภายในราชอาณาจักร ในพื้นที่ 2 อำเภอนี้ด้วย เพื่อป้องกันบุคคลที่จะเข้ามาทำให้การประชุมหยุดชะงักลง แต่จะไม่มีผลกับการดำเนินชีวิตประจำวันของประชาชนในพื้นที่ </p></body>
</news>
