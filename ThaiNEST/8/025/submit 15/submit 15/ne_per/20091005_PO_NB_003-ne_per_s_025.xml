<teiHeader>
<fileDesc>
<titleStmt>
  <title>อธิบดีกรมอาเซียน ยืนยันไทยพร้อมจัดการประชุมสุดยอดอาเซียนอย่างเต็มที่  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210050025&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อธิบดีกรมอาเซียน ยืนยันไทยพร้อมจัดการประชุมสุดยอดอาเซียนอย่างเต็มที่</headline>
<lead></lead>
<neck></neck>
<body><p>อธิบดีกรมอาเซียนยืนยัน ไทยพร้อมจัดการประชุมสุดยอดอาเซียนอย่างเต็มที่ เชื่อหลังการประชุมจะทำให้เกิดความร่วมมือในอาเซียนมากขึ้น โดยเฉพาะด้านการค้าและการลงทุน <persName>นายวิทวัส ศรีวิหค</persName> อธิบดีกรมอาเซียน กล่าวว่า ขณะนี้มีความพร้อมอย่างเต็มที่ในการเป็นเจ้าภาพจัดประชุมสุดยอดอาเซียน ครั้งที่ 15 ในระหว่างวันที่ 23-25 ตุลาคมนี้ ที่โรงแรมดุสิตธานี หัวหิน อำเภอชะอำ จังหวัดเพชรบุรี ทั้งมาตรการรักษาความปลอดภัย และการอำนวยความสะดวกผู้นำประเทศสมาชิกที่จะเดินทางเข้าร่วมประชุม จำนวน 16 ประเทศ ประกอบด้วย อาเซียน 10 ประเทศ บวก 3 คือ จีน ญี่ปุ่น เกาหลีใต้ และบวก 6 คือ ออสเตรเลีย นิวซีแลนด์ อินเดีย ซึ่งขณะนี้ตอบรับแล้ว โดยการประชุมครั้งนี้เป็นการประชุมต่อยอดจากครั้งที่ผ่านมา เช่น การผลักดันกฎบัตรอาเซียนให้เป็นรูปธรรม การจัดตั้งคณะกรรมการสิทธิมนุษยชนอาเซียนที่ประเทศไทย การศึกษาเพื่อเชื่อมโยงอาเซียนให้เป็นปึกแผ่น ความมั่นคงด้านอาหาร พลังงาน และการแพร่ระบาดของโรคต่าง ๆ การร่วมกันแก้ไขวิกฤติเศรษฐกิจการเงินการคลังของโลก นอกจากนี้ ยังเน้นการให้ภาคประชาสังคมได้พบผู้นำอาเซียน 10 ประเทศ เพื่อให้ประชาชนเข้ามามีส่วนร่วมในกิจกรรมของอาเซียนมากที่สุด อย่างไรก็ตาม เชื่อว่าผลจากการประชุมจะทำให้เกิดความร่วมมือในอาเซียนมากขึ้น โดยเฉพาะด้านการค้าและการลงทุน อธิบดีกรมอาเซียน ยังฝากถึงประชาชนคนไทย โดยเฉพาะที่ชะอำและหัวหิน ให้ร่วมกันเป็นเจ้าภาพที่ดี ขณะเดียวกันรัฐบาลได้เตรียมแผนรองรับการจราจร โดยเปิดเส้นทางจราจรพิเศษ เพื่ออำนวยความสะดวกและลดปัญหาการจราจรติดขัดในพื้นที่ </p></body>
</news>
