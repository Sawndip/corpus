<teiHeader>
<fileDesc>
<titleStmt>
  <title>“นายกฯ”ย้ำจุดยืนแก้รธน.ปชช.ต้องมีเอี่ยว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-05 01:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=24170  </bibl>
</sourceDesc>
</fileDesc>
</teiHeader>
<news>
<headline>“นายกฯ”ย้ำจุดยืนแก้รธน.ปชช.ต้องมีเอี่ยว</headline>
<lead></lead>
<neck></neck>
<body><p>วันนี้( 5 ต.ค.)ผู้สื่อข่าวรายงานว่า เมื่อวานนี้ (4ต.ค.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ “เชื่อมั่นประเทศไทยกับ<persName>นายกฯ อภิสิทธิ์</persName>” กล่าวถึงความคืบหน้าของการแก้ไขรัฐธรรมนูญใน 6 ประเด็น ที่คณะกรรมการสมานฉันท์ร่วมเสนอเพื่อขอให้เร่งแก้ไข ว่า เห็นด้วยอย่างยิ่งเพราะถือเป็นแนวทางสำคัญ ที่จะทำให้การแก้ไขเดินหน้าต่อไปเพื่อสร้างความสมานฉันท์ให้เกิดขึ้นในหมู่ของพรรคการเมืองรวมทั้งสร้างความสงบสุขให้เกิดขึ้นในประเทศ รวมทั้งมติดังกล่าวประชาชนต้องเห็นด้วย ดังนั้นสิ่งที่ดีที่สุดคือต้องเสนอให้ทำประชามติเพื่อให้ประชาชนมีส่วนร่วม ประเทศเกิดความสามัคคีโดยเร็วที่สุด  </p>
<p>"ในเวลานี้สิ่งสำคัญที่รัฐบาลต้องเร่งทำมากที่สุดคือการเร่งแก้ไขปัญหาความเดือดร้อนของประชาชนทั้งปัญหาน้ำท่วม ยาเสพติด ตู้ม้า ชีวิตความเป็นอยู่ และะเรื่องเศรษฐกิจปากท้องของพี่น้องประชาชน ส่วนเรื่องอื่นๆ นั้นคงต้องค่อยเร่งแก้ไขตามมาทีหลัง" <persName>นายอภิสิทธิ์</persName> กล่าว </p>
<p><persName>นายอภิสิทธิ์</persName> ยังกล่าวถึงปัญหาความขัดแย้งระหว่างไทย-กัมพูชา กรณีพิพาทที่ดินทับซ้อนปราสาทพระวิหาร โดย <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย ยอมรับว่าเป็นผู้ส่งเทปคำพูดของ<persName>นายกษิต ภิรมย์</persName> รมว.ต่างประเทศ ที่ต่อว่า<persName>สมเด็จฮุนเซ็น</persName> นายกรัฐมนตรีของกัมพูชา ว่า ตนไม่ทราบว่า<persName>ร.ต.อ.เฉลิม</persName>ทำเพื่ออะไร ซึ่ง <persName>ร.ต.อ.เฉลิม</persName>ต้องตอบว่าทำเพื่ออะไร ทั้งนี้ ตนคิดว่าเทปที่เขาส่งไปน่าจะเป็นเทปเก่า แต่ในส่วนของรัฐบาลก็มีการทำความเข้าใจอย่างต่อเนื่อง และที่จริงก็อยากให้ทุกคนช่วยกันแก้ปัญหามากกว่า </p>
<p>เมื่อถามคิดว่าทำไมนักการเมืองของไทยจึงกระทำเช่นนี้ นายกรัฐมนตรี กล่าวว่า ถ้าเป็นตน ตนไม่ทำ อย่างไรก็ตามต้องไปถามคนทำ ทั้งนี้เชื่อว่าจะไม่ส่งผลกระทบใดๆกับการแก้ปัญหาดังกล่าว เพราะตนคิดว่าในระดับของรัฐบาล แม้กระทั่งในส่วนของตนที่ได้พบกับสมเด็จฮุนเซ็นทุกครั้ง ก็เป็นไปในบรรยากาศที่ดี ตนยืนยันว่าความสัมพันธ์ระหว่าง 2 ประเทศยังเดินหน้า อีกทั้ง เรื่องการเปิดจุดค้าขายกันมากขึ้นก็มีการทำอย่างต่อเนื่อง นอกจากนี้ <persName>สมเด็จฮุนเซ็น</persName>เป็นคนหยิบยกมาพูดขึ้นเองกับตนทุกครั้งว่าอย่าให้เรื่องปราสาทพระวิหารมาเป็นอุปสรรคในการเดินหน้าความร่วมมือในเรื่อง และเรื่องนี้ควรได้รับการแก้ไขด้วยวิธีการที่สงบและสันติ ส่วนประชาชนของทั้ง 2 ฝ่ายก็ยังค้าขายกัน เพียงแต่จุดที่มีการพิพาทกันตรงนั้นเป็นความตึงเครียดที่เราพยายามแก้ไขโดยรักษาประโยชน์ของเรา คือ ถ้าเราจะให้สงบอย่างเดียวแล้วไปยอม ก็คงไม่ได้ แต่ถ้าเราไม่ยอม ก็ต้องระวังไม่ให้เกิดการสูญเสีย</p>
<p>“อยากจะขอร้องว่าจริงๆ รัฐบาลฟังเสียงทุกฝ่ายและพยายามเดินหน้าแก้ปัญหา และในทางการเมือง เรื่องรัฐธรรมนูญมีแนวทางที่ชัดเจนอย่างนี้แล้วก็น่าจะร่วมกันมาทำงานมากกว่า”<persName>นายอภิสิทธิ์</persName> กล่าว</p>
<p>ที่บ้านพิษณุโลก <persName>นายอภิสิทธิ์ เวชชาชีวะ</persName> นายกรัฐมนตรี ได้นัดแกนนำพรรคร่วมรัฐบาลรับประทานอาหารค่ำ หารือสถานการณ์ทางการเมือง โดยเฉพาะประเด็นเรื่องการแก้ไขรัฐธรรมนูญ  โดยมีแกนนำทยอยมา คนแรก คือ <persName>นายสุเทพ เทือกสุบรรณ</persName> เลขาธิการพรรคประชาธิปัตย์ จากนั้น นายกรัฐมนตรีจึงเดินทางตามมา ส่วนของพรรคชาติไทยพัฒนา ได้แก่ <persName>นายบรรหาร ศิลปอาชา</persName> <persName>นายสมศักดิ์ ปริศนานันทกุล</persName> ในขณะที่พรรคภูมิใจไทย ได้แก่<persName>นายเนวิน ชิดชอบ</persName> <persName>นายอนุทิน ชาญวีรกูล</persName> <persName>นายสมศักดิ์ เทพสุทิน</persName> ส่วนพรรคภูมิใจไทย ชาติพัฒนา ได้แก่ <persName>นายสุวัฒน์ ลิปตพัลลภ</persName> ส่วนพรรคกิจสังคม ได้แก่<persName>นายสุวิทย์ คุณกิตติ</persName> พรรคเพื่อแผ่นดิน คือ <persName>ว่าที่ รต.ไพโรจน์ สุวรรณฉวี</persName> <persName>นายพินิจ  จารุสมบัติ</persName> เป็นต้น ขณะที่ตำแหน่งเลขาธิการนายกรัฐมนตรี คือ<persName>นายนิพนธ์ พร้อมพันธุ์</persName> ไม่ได้เดินทางมาด้วย มีเพียงเลขานุการส่วนตัวของ<persName>นายนิพนธ์</persName> คือ<persName>นายสุธรรม ลิ้มสุวรรณเกษม </persName> รองเลขาธิการนายกรัฐมนตรี เดินทางมา</p>
<p>ผู้สื่อข่าวรายงานว่า บรรดาแกนนำพรรคร่วมรัฐบาลได้ใช้เวลาในการกินข้าวเย็นและหารือร่วมกันประมาณ 1 ชั่วโมง <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางออกจากบ้านพิษณุโลกคนแรกด้วยสีหน้ายิ้มแย้ม  จากนั้นบรรดาแกนนำพรรคร่วมรัฐบาลได้ทยอยกันเดินทางออกมา โดยเป็นที่น่าสังเกตว่า มีเพียง<persName>นายอภิสิทธิ์</persName> <persName>นายสุเทพ</persName> <persName>นายอนุทิน</persName> และ<persName>นายสุวัจน์</persName> ที่มีสีหน้ายิ้มแย้ม นอกนั้นมีสีหน้าเคร่งเครียด และมีการคาดหมายว่า จะมีการหารือระดับแกนนำกันต่อ </p>
<p>ด้าน<persName>นายเนวิน ชิดชอบ</persName> แกนนำพรรคภูมิใจไทย เปิดเผยว่า ในการหารือ นายกฯ และแกนนำได้อวยพรวันเกิดให้กับตน ทั้งนี้ ประเด็นหลักที่หารือมีเรื่องเดียว คือการแก้ไขรัฐธรรมนูญ ซึ่งทั้งหมด เห็นชอบที่จะให้แก้ไข 6 ประเด็นตามที่คณะกรรมการสมานฉันท์ศึกษาและแก้ไขรัฐธรรมนูญได้นำเสนอ และให้นำเรื่องเข้าสู่สภาฯ และรับหลักการในวาระ 1 และ 2 จากนั้น จะไปทำประชามติ ซึ่งนายกฯ ได้ย้ำว่า เรื่องของกรอบเวลานั้น ต้องทำโดยเร็ว แต่ไม่มีการพูดถึงการปรับ ครม.และกรณีที่<persName>นายนิพนธ์ พร้อมพันธุ์</persName> จะลาออกจากเลขาธิการนายกรัฐมนตรี  ผู้สื่อข่าวรายงานว่า หลังจากการหารือดังกล่าว ได้มีแกนนำพรรคร่วมรัฐบาลบางส่วน ไปหารือกันเป็นการภายในอีกครั้งที่โรงแรมพลาซ่า แอทธินี ถนนวิทยุ โดย<persName>นายอภิสิทธิ์</persName> <persName>นายบรรหาร</persName> และ<persName>นายเนวิน</persName> ไม่ได้เข้าร่วมด้วย </p></body>
</news>
