<teiHeader>
<fileDesc>
<titleStmt>
  <title>อภิสิทิธิ์รับหลายฝ่ายกังวลการเมืองหลังมูดดี้ส์ชี้น่าเป็นห่วง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090930/30684  </bibl>
</sourceDesc>
</fileDesc>
</teiHeader>
<news>
<headline><persName>อภิสิทิธิ์</persName>รับหลายฝ่ายกังวลการเมืองหลังมูดดี้ส์ชี้น่าเป็นห่วง</headline>
<lead>�<persName>มาร์ค</persName>�รับหลายฝ่ายกังวลการเมืองภายในไทย หลัง "มูดดี้ส์" ชี้ยังเป็นน่าห่วง ระบุกำลังพยายามแก้ไขหาคำตอบการเมืองอยู่ โยนคนรอบนอกยังติดภาพรัฐประหาร ชุมนุมเสื้อแดง พันธมิตรฯ อ้างต้องอาศัยเวลา ไม่ตอบปรับครม.</lead>
<neck></neck>
<body><p>(30กย.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่ มูดดีส์อินเวสเตอร์ เซอร์วิส มองเศรษฐกิจไทยมีปัญหาจากการเมือง ว่า คิดว่า หลายฝ่ายยังมีความกังวลอยู่ แต่รัฐบาลกำลัง หาคำตอบทางการเมือง เหมือนกับที่รัฐบาลกำลังพยายามในเรื่องของรัฐธรรมนูญ เพื่อให้ได้ข้อยุติที่ดี และพยายามที่จะบริหารจัดการให้เห็นว่า ของเราอาจจะมีความคิดเห็นที่แตกต่าง อาจจะใช้สิทธิในการชุมนุมเรียกร้อง แต่จะไม่ให้เป็นการชุมนุมที่บานปลายนำไปสู่การละเมิดกฎหมาย ซึ่งถ้าเรายืนยันแนวทางนี้ได้มันก็จะค่อยๆ ดีขึ้น เราจะลบภาพของเหตุการณ์ทั้งหลายที่เกิดขึ้นมาหลายปี</p>
"มันก็ต้องพิสูจน์ด้วยเวลาเหมือนกัน เพราะเขาก็ยังยึดติดภาพเมษายนที่ผ่านมา จะเป็นธันวาฯปีที่แล้ว จะเป็นรัฐประหาร จะเป็นการประท้วงก่อนรัฐประหารยังเป็นที่ภาพที่ติดอยู่ในสายตาชาวโลก อันนี้เราปฎิเสธไม่ได้"
<p>เมื่อถามว่า การที่มูดดี้ส์ ชี้อย่างนี้ จะส่งผลกระทบต่อเศรษฐกิจในไทยหรือไม่ นายกฯ กล่าวว่า เงื่อนไขการเมืองต้องใช้เวลาตรงนี้ที่จะแก้ไขไป แต่พื้นฐานเศรษฐกิจขณะนี้ดูเหมือนว่า หลายฝ่ายก็ยอมรับตัวเลขของเราก็ไปในทางที่ดี
</p>
<p> ทั้งนี้ เมื่อผู้สื่อข่าวถามว่า เมื่อใดจะปรับครม. <persName>นายอภิสิทธิ์</persName> ได้ปฏิเสธที่จะตอบคำถาม</p></body>
</news>
