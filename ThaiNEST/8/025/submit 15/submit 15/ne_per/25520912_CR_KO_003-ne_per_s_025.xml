<teiHeader>
<fileDesc>
<titleStmt>
  <title>สั่งหาตัว 2นายตำรวจที่ค้นหาที่อยู่ 9ป.ป.ช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090912/28198/%e0%b8%aa%e0%b8%b1%e0%b9%88%e0%b8%87%e0%b8%ab%e0%b8%b2%e0%b8%95%e0%b8%b1%e0%b8%a72%e0%b8%99%e0%b8%b2%e0%b8%a2%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%97%e0%b8%b5%e0%b9%88%e0%b8%84%e0%b9%89%e0%b8%99%e0%b8%ab%e0%b8%b2%e0%b8%97%e0%b8%b5%e0%b9%88%e0%b8%ad%e0%b8%a2%e0%b8%b9%e0%b9%889%e0%b8%9b.%e0%b8%9b.%e0%b8%8a..html  </bibl>
</sourceDesc>
</fileDesc>
</teiHeader>
<news>
<headline>สั่งหาตัว 2นายตำรวจที่ค้นหาที่อยู่ 9ป.ป.ช.</headline>
<lead>นครบาล สืบหาตัว พ.ต.ท. และ พ.ต.อ.ที่ค้นหาที่อยู่ของกรรมการ ป.ป.ช.ทั้ง 9 คน</lead>
<neck></neck>
<body><p>(12ก.ย.) ผู้สื่อข่าวรายงานว่า ความคืบหน้าการก่อเหตุปาระเบิดบ้านเลขที่ 250 ซ.สิรินธร 2 ถ.สิรินธร แขวงและเขตบางพลัด กทม. ซึ่งเป็นบ้านเก่าของ<persName>นายวิชา มหาคุณ</persName> คณะกรรมการ ป.ป.ช. ล่าสุดเวลา 15.00 น.วันนี้ (12ก.ย.) <persName>พล.ต.ต.ไพศาล เชื้อรอด</persName> ผบก.น.7 เปิดเผยว่า คดีนี้ <persName>พล.ต.ท.วรพงษ์ ชิวปรีชา</persName> ผบช.น. ได้เรียกประชุมคลี่คลายคดีเย็นวันนี้ โดยไม่มีเบาะแสอะไรเพิ่มมากนัก นอกจากข้อมูลจากสื่อมวลชนที่มีการเปิดเผยจากเจ้าหน้าที่ ป.ป.ช.ว่ามีเจ้าหน้าที่ตำรวจยศ พ.ต.ท. และ พ.ต.อ. เข้าไปค้นหาที่อยู่คณะกรรมการ ป.ป.ช. ทั้ง 9 คน ในวันที่ 7 กับ 8 ก.ย.
</p>
<p> "ขณะนี้เราก็กำลังสืบหาว่าตำรวจทั้ง 2 นาย เป็นใครชื่ออะไร เพื่อติดตามเรียกมาสอบปากคำ แต่ตำรวจที่ทำคดียังไม่ได้ประสานขอข้อ มูลกับป.ป.ช. เนื่องจากติดวันหยุดราชการ คาดว่าวันจันทร์ที่ 14 ก.ย.นี้จะประสานขอข้อมูลชื่อและตำแหน่งของตำรวจทั้ง 2 คน เพื่อติดตามตัวมาสอบปากคำว่าเข้าไปสืบค้นหาข้อมูลที่อยู่ของคณะกรรมการ ป.ป.ช.ทำไม มีเหตุจำเป็นอะไร" <persName>พล.ต.ต.ไพศาล</persName> กล่าว
</p>
<p> <persName>พล.ต.ต.ไพศาล</persName> กล่าวต่อว่า เบื้องต้นเจ้าหน้าที่ได้เชิญ <persName>ผศ.ดร.ยุวลักษณ์ เวชวิทยาขลัง</persName> เจ้าของบ้านคนใหม่มาให้ปากคำ แต่ไม่พบว่ามีความขัดแย้งกับใครแต่อย่างใด ดังนั้นคนร้ายน่ามุ่งข่มขู่<persName>นายวิชา</persName> เพราะข้อมูลจากนายวิชาระบุว่าเคยถูกข่มขู่มาก่อน ส่วนจะเกี่ยวกับคดีชี้มูลความผิดการสลายม็อบพันธมิตรฯหรือไม่นั้น เจ้าหน้าที่ยังไม่มีข้อมูลจึงไม่ขอฟันธง รอให้เจ้าหน้าที่รวบรวมพยานหลักฐานก่อน แต่เจ้าหน้า ที่ได้ตั้งประเด็นของเหตุการณ์ครั้งนี้ไว้ 3 เรื่อง คือ 1.เรื่องความขัดแย้งส่วนตัวของ<persName>นายวิชา มหาคุณ</persName> ซึ่งเป็นเจ้าของบ้านคนเก่า 2.เรื่องความขัดแย้งทางธุรกิจและเรื่องส่วนตัวของ <persName>ดร.ยุวลักษณ์ เวชวิทยา</persName> อาจารย์มหาวิทยาลัยราชภัฏธนบุรี เจ้าของบ้านคนใหม่ที่ซื้อบ้านต่อจาก<persName>นายวิชา</persName> ซึ่งมีข้อมูลว่า <persName>ดร.ยุวลักษณ์</persName>ยังทำธุรกิจเกี่ยวกับโรงเรียนสอนกวดวิชาด้วย และ 3.เป็นฝีมือพวกที่อาศัยเหตุความวุ่นวายทางการเมือง สร้างสถานการณ์ปั่นป่วน
</p>
<p> ผบก.น.7 กล่าวด้วยว่า หลังจากที่ตำรวจลงพื้นที่ตรวจสอบบ้านที่เกิดเหตุอย่างละเอียดอีกครั้งก็พบสลักระเบิดแบบขว้างสังหาร ชนิด M 67 สภาพใหม่เอี่ยมติดอยู่บนกิ่งมะม่วง เหนือลานจอดรถในบ้านที่เกิดเหตุ จึงเชื่อแน่นอนว่าอาวุธที่คนร้ายใช้เป็นระเบิดขว้างไม่ใช่ระเบิดแสวงเครื่องแต่อย่างใด ส่วนผลการตรวจสอบกล้องวงจรปิดบริเวณร้าน 7-11ที่อยู่ใกล้นั้นไม่พบภาพคนร้าย ประกอบกับมีพยานระบุว่าได้ยินเสียงรถปิคอัพขับผ่านไปขณะเกิดเหตุก็ไม่น่าจะใช่ เพราะจุดดังกล่าวเป็นซอยแคบรถขนาดใหญ่วิ่งลำบาก คาดว่าคนร้ายน่าจะใช้จยย.มาก กว่า ทั้งนี้ได้สั่งการให้ฝ่ายสืบสวนทั้งสน.บางพลัด และ กก.สืบสวน บก.น.7 ตรวจสอบหลักฐานต่างๆกล้องวงจรปิดในบริเวณที่คาดว่าคนร้ายจะใช้สัญจรผ่านย้อนหลังเป็นเวลา 3 วัน รวมถึงการใช้เทคนิคพิเศษตรวจสอบความเคลื่อนไหวทางโทรศัพท์ผู้ที่เกี่ยวข้องทุกฝ่ายอย่างเร่งด่วน
</p></body>
</news>
