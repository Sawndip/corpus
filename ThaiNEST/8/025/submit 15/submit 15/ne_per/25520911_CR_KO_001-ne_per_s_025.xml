<teiHeader>
<fileDesc>
<titleStmt>
  <title>"ธานี"ส่งตร.คุมบ้าน9ป.ป.ช.หลังบึ้มบ้านเก่า'วิชา'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090911/28055/%e0%b8%98%e0%b8%b2%e0%b8%99%e0%b8%b5%e0%b8%aa%e0%b9%88%e0%b8%87%e0%b8%95%e0%b8%a3.%e0%b8%84%e0%b8%b8%e0%b8%a1%e0%b8%9a%e0%b9%89%e0%b8%b2%e0%b8%999%e0%b8%9b.%e0%b8%9b.%e0%b8%8a.%e0%b8%ab%e0%b8%a5%e0%b8%b1%e0%b8%87%e0%b8%9a%e0%b8%b6%e0%b9%89%e0%b8%a1%e0%b8%9a%e0%b9%89%e0%b8%b2%e0%b8%99%e0%b9%80%e0%b8%81%e0%b9%88%e0%b8%b2%e0%b8%a7%e0%b8%b4%e0%b8%8a%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>"<persName>ธานี</persName>"ส่งตร.คุมบ้าน9ป.ป.ช.หลังบึ้มบ้านเก่า'<persName>วิชา</persName>'</headline>
<lead>"<persName>ธานี</persName>" ติวเข้มบิ๊กตำรวจทุกหน่วยหลังนั่งเก้าอี้ รักษาการแทน ผบ.ตร. นัดแรกสั่งกำชับดูแลความสงบเรียบร้อย"ม็อบเสื้อแดง 19 กันยา" เร่งสางคดี "ยิง<persName>สนธิ</persName>" ส่งกำลังตำรวจนครบาลคุมเข้มบ้านพัก ป.ป.ช. 9 คน ทั่วกรุงหลังเกิดเหตุบึ้มบ้าน"<persName>วิชา</persName>"</lead>
<neck></neck>
<body><p>(11ก.ย.) สำนักงานตำรวจแห่งชาติ เวลา 10.00 น. <persName>พล.ต.อ.ธานี สมบูรณ์ทรัพย์</persName> รองผบ.ตร. ในฐานะ รรท.ผบ.ตร. ได้เรียกรองผบ.ตร. ,จเรตำรวจแห่งชาติ (จตช.) และตำแหน่งเทียบเท่า ประชุมภายหลังเข้ารับตำแหน่ง รรท.ผบ.ตร. โดยใช้เวลาการประชุมราว 30 นาที <persName>พล.ต.อ.ธานี</persName> กล่าวภายหลังการประชุมว่า ได้เชิญรองผบ.ตร. จตช. และตำแหน่งเทียบเท่า เข้าประชุม ตนไม่ได้กำชับอะไรเป็นพิเศษ ได้แจ้งว่าให้ทุกคนทำงานตามปกติ ส่วนกรณีที่<persName>พล.ต.อ.พัชรวาท วงษ์สุวรรณ</persName> ผบ.ตร. มีคำสั่งเปลี่ยนตัวหัวหน้าพนักงานสอบสวนคดีปิดล้อมสนามบิน จาก<persName>พล.ต.ท.วุฒิ พัวเวส</persName> ผช.ผบ.ตร. เป็น <persName>พล.ต.ท.สมยศ พุ่มพันธุ์ม่วง</persName> ผช.ผบ.ตร. ก็ให้เป็นไปตามนั้น คำสั่งที่ผบ.ตร.ลงนามไว้ จะถูกแจกจ่ายไปยังผู้ปฎิบัติ ในการทำคดีก็ให้อำนาจหัวหน้าพนักงานสอบสวนไปดำเนินการได้เต็มที่
</p>
<p> <persName>พล.ต.อ.ธานี</persName> กล่าวถึงคดีลอบยิง<persName>นายสนธิ ลิ้มทองกุล</persName> แกนนำพธม. ก็คืบหน้าไปทุกๆด้าน และเวลา 14.00 น. วันนี้จะเรียกประชุมติด ตามความคืบหน้าจากคณะทำงาน ซึ่งจะมารายงานในสิ่งที่ตนได้สั่งการไป เมื่อถามว่ากดดันหรือไม่ เพราะเหลือเวลาเพียง 19 วันจะเกษียณอายุราชการ <persName>พล.ต.อ.ธานี</persName> กล่าวว่า ไม่ได้กดดันอะไร มีหน้าที่ก็ทำไป เมื่อวานที่ไปพบ<persName>นายสุเทพ เทือกสุบรรณ</persName> รองนายกฯก็ไม่ได้กำชับอะไรเป็นพิเศษ เพียงแต่บอกว่า ให้ปฎิบัติหน้าที่ให้เป็นไปด้วยความเรียบร้อย สิ่งที่ท่านเป็นห่วงคือความมั่นคง การชุมนุมต่าง ๆ ที่จะเกิดขึ้น    <persName>พล.ต.อ.ธานี</persName> กล่าวว่า เหตุที่มีคนร้ายปาระเบิดเข้าไปในบ้าน<persName>นายวิชา มหาคุณ</persName> หนึ่งในคณะกรรมการ ป.ป.ช. เช้ามืดที่ผ่านมานั้น <persName>นายสุเทพ</persName> ก็ได้กำชับเรื่องการรักษาความปลอดภัยบุคคลสำคัญ ซึ่งตนได้สั่งการ <persName>พล.ต.ท.วรพงษ์ ชิวปรีชา</persName> ผบช.น. ไปกำชับผู้ปฎิบัติเรื่องการดูแลรักษาความปลอดภัยของบุคคลสำคัญที่อยู่ในพื้นที่ ไม่ใช่แค่คณะกรรมการป.ป.ช. เท่านั้น แต่ให้ดูแลทั้งหมด ซึ่งสำนักงานตำรวจแห่งชาติก็มีแผนอยู่แล้วให้ไปกำชับผู้ปฎิบัติดำเนินการตามแผนที่ตร.ได้วางไว้อย่างเคร่งครัด ไม่ต้องเพิ่มมาตรการหรือเจ้าหน้าที่อะไร เพียงแต่ทำตามแผนที่เคยกำหนดไว้อย่างเข้มงวดก็น่าจะเพียงพอแล้ว
</p>
<p>เมื่อถามว่าเหตุการณ์ที่กิดขึ้นเป็นการสร้างสถานการณ์ <persName>พล.ต.อ.ธานี</persName> กล่าวว่า ก็ต้องพิจารณาพยานหลักฐาน รายงานการตรวจที่เกิดเหตุ และปัจจัยแวดล้อมต่าง ๆที่เกี่ยวข้องก่อนที่จะลงความเห็นใด ๆลงไป นอกจากนี้ <persName>พล.ต.อ.ธานี</persName> ยังกล่าวถึงกลุ่มเสื้อแดงนัดชุมนุมวันเสาร์ ที่ 19 กันยายน นี้ ว่า วันที่ 14 กันยายน นี้ ตนจะเป็นประธานการประชุมร่วมหน่วยงานที่เกี่ยวข้องที่บช.น. โดยเรียกผู้ที่เกี่ยวข้องมาประชุมร่วมกันเพื่อซักซ้อมดูแผนการปฎิบัติ    เมื่อถามว่า หากการชุมนุมวันที่ 19 กันยายน นี้ มีความรุนแรงเกิดขึ้น ทางเจ้าหน้าที่ตำรวจมีแนวทางการทำงานอย่างไร เพื่อไม่ให้เกิดความรุนแรงเช่นเดียวกับวันที 7 ตุลาคม เป็นเหตุให้ถูกคณะกรรมการ ป.ป.ช. ชี้มูลความผิด
</p>
<p><persName>พล.ต.อ.ธานี</persName> กล่าวว่า การทำงานเรามีขั้นตอนมีการวางแผนการปฎิบัติอยู่แล้วแต่ต้องกำชับให้ผู้ปฎิบัติดำเนินการทุกอย่างให้เป็นไปตามขั้นตอนหรือแผนที่เราวางไว้  เมื่อถามว่า การชุมนุมในวันที่ 19 กันยายนนี้ จะยังใช้แผนกรกฎ 48 ซึ่งเป็นแผนเดียวกับการดูแลผู้ชุมนุมวันที่ 7 ตุลาคม หรือไม่ <persName>พล.ต.อ.ธานี</persName> กล่าวว่า การทำงานต่าง ๆ ต้องมีแผน เราต้องทำไปตามขั้นตอนทื่วางไว้เพราะหากไม่มีแผน ผู้ปฎิบัติก็สับสนในการทำงาน ซึ่งในการชุมนุมของกลุ่มเสื้อแดงวันที 19 กันยายน นี้ ตำรวจก็ได้รับความร่วมมือจากกองทัพส่งทหารมาเป็นผู้ช่วยเจ้าพนักงานเหมือนที่ผ่านมา
</p>
<p>ส่วนจะมีการเสนอไปยังรัฐบาลให้ประกาศ พ.ร.บ.ความมั่นคงหรือไม่ <persName>พล.ต.อ.ธานี</persName> กล่าวว่า เรื่องดังกล่าวขึ้นอยู่กับรัฐบาล ตำรวจเป็นผู้ปฎิบัติก็ต้องทำงานไปตามหน้าที่ ซึ่งในเรื่องการชุมนุม ยังไม่ได้คุยเรื่องนี้กับ<persName>นายสุเทพ</persName> เพียงแต่ท่านกำชับว่าให้ปฎิบัติหน้าที่ให้มีความเรียบร้อย    ผู้สื่อข่าวถามว่า เหลือเวลาปฎิบัติหน้าที่ 19 วัน เท่านั้นก็จะเกษียณอายุราชการ ท่านจะมีผลงานเด็ด ไว้ทิ้งทวนหรือไม่ <persName>พล.ต.อ.ธานี</persName>กล่าวสั้น ๆว่าจะทิ้งทำไม ทวน ก่อนเดินกลับสำนักงานพร้อมหัวเราะอย่างอารมณ์ดี
</p></body>
</news>
