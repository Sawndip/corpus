<teiHeader>
<fileDesc>
<titleStmt>
  <title>ตร.สั่งสอบหาต้นตอขบวนการสวมทะเบียนรถ “น้องจอย”  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-15 12:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000107318  </bibl>
</sourceDesc>
</fileDesc>
</teiHeader>
<news>
<headline>ตร.สั่งสอบหาต้นตอขบวนการสวมทะเบียนรถ “<persName>น้องจอย</persName>”</headline>
<lead>ผบก.จร.มอบหมาย สน.บึงกุ่ม เร่งดำเนินคดีปลอม-ใช้ป้ายทะเบียนปลอม เหตุรถ “<persName>น้องจอย</persName>” ถูกสวมทะเบียน พร้อมให้ชุดสืบขยายผลหาหลักฐานโยงผู้เกี่ยวข้องกับขบวนการ เน้นตรวจเช็กข้อมูลขั้นตอนจัดทำทะเบียนทั้งระบบจนไปสู่การเป็นของจริงทั้งหมด        </lead>
<neck></neck>
<body><p>วันนี้ (15 ก.ย.) ที่กองบัญชาการตำรวจนครบาล (บช.น.) <persName>พล.ต.ต.วิมล เปาอินทร์</persName> ผบก.จร. กล่าวถึงคดีที่ <persName>น.ส.ศิริลักษณ์ ผ่องโชค</persName> หรือ<persName>จอย</persName> ดาราสาวชื่อดัง ถูกสวมทะเบียนปลอมรถโตโยต้า ยาริส หมายเลขทะเบียน ศอ-6000 กทม.ว่า ทาง บก.จร.ส่งเรื่องนี้ให้พื้นที่ สน.บึงกุ่ม ดำเนินคดีปลอมและใช้ป้ายทะเบียนปลอม โดยให้ฝ่ายสืบสวนไปขยายผลตามที่ผู้ต้องหาให้การซัดทอด ส่วนเอกสารที่ผู้ต้องหาใช้ ซึ่งทางเจ้าหน้าที่กรมขนส่งทางบก ระบุว่าเป็นของจริงที่ทำในปี 2551 ส่วนของ <persName>น.ส.ศิริลักษณ์</persName> เป็นของปี 2552 ให้พนักงานสอบสวนตรวจสอบดูว่ามีการทำทะเบียนอย่างไร ถึงเป็นของจริงทั้งหมด</p>
<p>ทั้งนี้ เมื่อวันที่ 29 ส.ค. <persName>น.ส.ศิริลักษณ์ ผ่องโชค</persName> หรือจอย อายุ 32 ปี ดารานักร้องนักแสดงชื่อดัง เดินทางเข้าพบ <persName>ร.ต.ท.วรวิทย์ วรรณา</persName> พงส. (สบ 1) สน.วังทองหลาง เพื่อแจ้งความร้องทุกข์ว่ารถเก๋งของตนอาจจะถูกสวมทะเบียนแล้วนำไปขับฝ่าไฟแดง จนถูกหมายเรียกส่งถึงบ้านให้ไปเสียค่าปรับฐานขับรถฝ่าไฟแดง ต่อมาเจ้าหน้าที่ตำรวจได้ขยายผลตรวจสอบข้อเท็จจริงพบว่ารถของ <persName>น.ส.ศิริลักษณ์</persName> ถูกสวมทะเบียนจริง พร้อมทั้งจับกุม<persName>นายก่อเกียรติ สุตัณวณิชกุล</persName> อายุ 35 ปี เสี่ยโรงพิมพ์ เจ้าของรถยาริสคันที่สวมทะเบียน โดยผู้ต้องหากลัวความผิดได้นำไปซ่อนไว้ในบริษัทซอยรามคำแหง 120 กว่า 1 สัปดาห์ และอ้างว่ารับจำนำรถมาจากคนอื่นเป็นเงิน 200,000 บาท โดยอ้างว่าคนที่นำมาปล่อยบอกเป็นรถหลุดจำนำจากบ่อนภูเก็ต และได้จัดทำเอกสารทั้งหมดให้เสร็จสรรพ ซึ่งผู้ต้องหาบอกว่าไม่เคยรู้มาก่อนว่าเป็นเอกสารของปลอม ซึ่งตำรวจได้เตรียมขยายผลเรียกเจ้าหน้าที่กรมขนส่งมาสอบปากคำหาหลักฐาน เพื่อเชื่อมโยงผู้เกี่ยวข้องขบวนการสวมทะเบียน ส่วนรถของกลางเตรียมส่งคืนบริษัทไฟแนนซ์ต่อไป        </p></body>
</news>
