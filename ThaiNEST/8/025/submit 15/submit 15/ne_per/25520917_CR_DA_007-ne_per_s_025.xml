<teiHeader>
<fileDesc>
<titleStmt>
  <title>ข่มขืนฆ่าโหดสาวนิรนามตายทั้งกลม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 07:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20798  </bibl>
</sourceDesc>
</fileDesc>
</teiHeader>
<news>
<headline>ข่มขืนฆ่าโหดสาวนิรนามตายทั้งกลม</headline>
<lead></lead>
<neck></neck>
<body><p>เมื่อเวลา 12.00 น. วันที่ 16 ก.ย. <persName>ร.ต.อ. อัคนิตย์ เกตุมณี</persName> ร้อยเวร สภ.พยุหะคีรี จ.นคร สวรรค์ ได้รับแจ้งจากชาวบ้านว่าพบศพคนถูกฆ่าตายหมกอยู่ภายในป่ายาง บริเวณหลังวัดวังเดื่อ หมู่ 4 ต.น้ำทรง อ.พยุหะคีรี จึงพร้อมด้วย <persName>พ.ต.อ. บุญเลิศ เสือจำศิลป์</persName> ผกก.และแพทย์ รพ.พยุหะ   คีรี ไปตรวจสอบที่เกิดเหตุ ซึ่งเป็นที่เปลี่ยวอยู่ริมถนนในซอยท้ายหมู่บ้าน      บริเวณโคนต้นยางขนาดใหญ่ พบศพหญิงสาวไม่ทราบชื่อ อายุประมาณ 25-30 ปี สูงประมาณ 160 ซม. ผิวขาว ไว้ผมยาวถักเปีย สวมเสื้อสีน้ำเงิน กางเกงขาสามส่วนสีขาวถูกถอดออกกองอยู่ใกล้ ๆ เสื้อชั้นในสีดำถูกถลกขึ้นเหนือราวนม และกางเกงชั้นในสีขาวถูกรูดมากองที่หัวเข่า สภาพศพถูกแทงด้วยของมีคมตามร่างกายหลายแผล ที่ลำคอถูกปาดลึกจนหวิดขาด ลักษณะท้องอืดใหญ่ใกล้แตกเหมือนมีทารกอยู่ภายใน ซึ่งต้องส่งศพผ่าพิสูจน์ให้แน่ชัดอีกครั้งว่าตายทั้งกลมหรือไม่</p>
<p>เบื้องต้นแพทย์สันนิษฐานว่า เหยื่อน่าจะถูกข่มขืนและเสียชีวิตมาแล้วไม่ต่ำกว่า 48 ชั่วโมง ตรวจสอบในที่เกิดเหตุพบร่องรอยการต่อสู้ คราบเลือดกระจายทั่วบริเวณ พบเหรียญ<persName>หลวงพ่อคูณ</persName>และเหรียญ 5 บาทตกอยู่ เจ้าหน้าที่จึงเก็บไว้เป็นหลักฐาน นอกจากนี้ยังพบรอยล้อรถจักรยานยนต์ขับเข้ามายังจุดที่พบศพ</p>
<p>ด้าน <persName>พ.ต.ท.สมเดช เชื้อดี</persName> สว.สส. เปิดเผยว่า จากการตรวจสอบเบื้องต้นเชื่อว่าผู้ตายน่าจะเป็นหญิงสาวหน้าตาดี ผิวขาว ถูกคนร้ายซึ่งเป็นคนรู้จักกันลวงมาจากที่อื่น โดยนำซ้อนท้ายรถจักรยานยนต์มายังจุดเกิดเหตุ แล้วลงมือข่มขืนเหยื่อ ก่อนจะจัดการฆ่าปิดปากอย่างโหดเหี้ยม ล่าสุดชุดสืบสวนได้ลงพื้นที่ จ.อุทัยธานี ซึ่งเป็นพื้นที่ติดกันเพื่อหาข้อมูล เพราะสันนิษฐานว่าผู้ตายน่าจะเป็นหญิงสาวที่มีอาชีพนักร้อง หรือทำงานร้านอาหารใน จ.อุทัยธานี และถูกลวงมาข่มขืนแล้วฆ่าทั้งที่กำลังตั้งท้อง อ่อน ๆ.</p></body>
</news>
