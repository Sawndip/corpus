<teiHeader>
<fileDesc>
<titleStmt>
  <title>สำนักงานเลขาธิการวุฒิสภา มีกำหนดเดินทางมารับฟังความคิดเห็นและปัญหาต่าง ๆ จากประชาชนจังหวัดสตูล วันพรุ่งนี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020266&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สำนักงานเลขาธิการวุฒิสภา มีกำหนดเดินทางมารับฟังความคิดเห็นและปัญหาต่าง ๆ จากประชาชนจังหวัดสตูล วันพรุ่งนี้</headline>
<lead></lead>
<neck></neck>
<body><p>สำนักงานเลขาธิการวุฒิสภา มีกำหนดเดินทางมารับฟังความคิดเห็นและปัญหาต่าง ๆ จากประชาชนจังหวัดสตูล วันพรุ่งนี้ <persName>นายสุชาต อยู่ยอด</persName> รองเลขาธิการวุฒิสภา กล่าวว่า สำนักงานเลขาธิการวุฒิสภา ได้จัดโครงการ “สมาชิกวุฒิสภาพบประชาชน ”ในภูมิภาคต่าง ๆ ขึ้น เพื่อเป็นการเผยแพร่ความรู้เกี่ยวกับบทบาทอำนาจหน้าที่ของวุฒิสภา และรับฟังความคิดเห็นของประชาชนในปัญหาต่าง ๆ เพื่อนำไปสู่การขยายผลเพื่อแก้ไขโดยหน่วยงานที่เกี่ยวข้อง รวมถึงการเสริมสร้างความเข้าใจและส่งเสริมการมีส่วนร่วมของภาคประชาชน โดยในวันเสาร์ที่ 3 ตุลาคม 2552 สมาชิกวุฒิสภาจะเดินทางมารับฟังความคิดเห็นและปัญหาต่างๆจากประชาชนในพื้นที่จังหวัดสตูล ณ ห้องประชุมตะรุเตา โรงแรมพินนาเคิลวังใหม่ อำเภอเมือง จังหวัดสตูล ระหว่างเวลา 09.00 – 15.00 น. โดยมี<persName>นายประสพสุข บุญเดช</persName> ประธานวุฒิสภา เป็นประธานเปิดงาน มี<persName>นายสุริยา ปันจอร์</persName> สมาชิกวุฒิสภาจังหวัดสตูล และ <persName>นายสุเมธ ชัยเลิศวณิชกุล</persName> ผู้ว่าราชการจังหวัดสตูล ร่วมรับฟังความคิดเห็นและปัญหาต่าง ๆ จากผู้เข้าร่วมโครงการในครั้งนี้ด้วย จึงขอเชิญชวนประชาชนและผู้สนใจเข้าร่วมงานตามวันเวลาและสถานที่ดังกล่าวโดยพร้อมเพรียงกัน </p></body>
</news>
