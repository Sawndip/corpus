<teiHeader>
<fileDesc>
<titleStmt>
  <title>ปธ.ชุมชนพอเพียงคนใหม่ ยืนยันเดินหน้าโครงการต่อเนื่อง พร้อมดึงเอกชนเข้าร่วม เพื่อพัฒนาชุมชนอย่างยั่งยืน  </title>
  <author>รัชฎา ตรงดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010218&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.ชุมชนพอเพียงคนใหม่ ยืนยันเดินหน้าโครงการต่อเนื่อง พร้อมดึงเอกชนเข้าร่วม เพื่อพัฒนาชุมชนอย่างยั่งยืน</headline>
<lead></lead>
<neck></neck>
<body><p>ประธานโครงการชุมชนพอเพียงคนใหม่ แถลงข่าวหลังรับตำแหน่งอย่างเป็นทางการ ยืนยัน เดินหน้าโครงการต่อเนื่อง พร้อมดึงเอกชนเข้าร่วม เพื่อพัฒนาชุมชนอย่างยั่งยืน <persName>นายมีชัย วีระไวทยะ</persName> ประธานโครงการชุมชนพอเพียงคนใหม่ แถลงข่าวหลังรับตำแหน่งอย่างเป็นทางการ หลังจากที่<persName>นายกอร์ปศักดิ์ สภาวสุ</persName> รองนายกรัฐมนตรี ได้ลาออกจากตำแหน่งดังกล่าว โดย<persName>นายมีชัย</persName> กล่าวว่า จะเดินหน้าโครงการเศรษฐกิจพอเพียงเพื่อยกระดับชุมชน โดยจะมีการปรับโครงสร้าง ซึ่งดึงประชาชนให้เข้ามามีส่วนร่วม และเป็นเจ้าของโครงการฯ รวมถึงให้มีความร่วมมือระหว่างภาคประชาชน ธุรกิจเอกชน ภาครัฐ รัฐวิสาหกิจ ภาควิชาการ และองค์กรเอกชนสาธารณประโยชน์อย่างแท้จริง โดยขณะนี้ บริษัท ปตท. จำกัด (มหาชน) พร้อมให้การสนับสนุน 1,000 หมู่บ้าน และส่งเจ้าหน้าที่เข้าดูแลในแต่ละหมู่บ้านด้วย ส่วนแนวทางการเสนอกิจกรรมหรือโครงการ จะต้องก่อให้เกิดประโยชน์ต่อคนส่วนใหญ่ชุมชน อย่างไรก็ตาม โครงการเศรษฐกิจพอเพียงฯ ในปีงบประมาณปี 2553 จะเป็นโครงการคุณภาพเน้นการพัฒนาชนบทระยะยาว ส่วนปัญหาการทุจริตในการดำเนินการโครงการที่ผ่านมา <persName>นายมีชัย</persName> กล่าวว่า ทุกอย่างจะต้องให้เป็นไปตามกฎหมาย รวมทั้ง จะดำเนินการโครงการให้โปร่งใสมากที่สุด ขณะเดียวกันจะมีการส่งเจ้าหน้าที่เพื่อไปดูแลปัญหาที่เกิดขึ้นในแต่ละชุมชน ส่วนที่มีข่าวว่ามีการเมืองเข้ามาล่วงลูกในโครงการฯ ตนเองไม่ทราบแต่อย่างใด </p></body>
</news>
