<teiHeader>
<fileDesc>
<titleStmt>
  <title>"ชุมพล"  ยืนยัน การแก้รธน.ไม่ได้เป็นการส่งสัญญาณว่าต้องยุบสภา  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300089&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>ชุมพล</persName>" ยืนยัน การแก้รธน.ไม่ได้เป็นการส่งสัญญาณว่าต้องยุบสภา</headline>
<lead></lead>
<neck></neck>
<body><p>หัวหน้าพรรคชาติไทยพัฒนา ยืนยัน การแก้รัฐธรรมนูญไม่ได้เป็นการส่งสัญญาณว่าต้องยุบสภา แต่เห็นว่า การแก้ไขใน มาตรา 190 และการแบ่งเขต เลือกตั้งมีโอกาสสำเร็จมากที่สุด <persName>นายชุมพล ศิลปอาชา</persName> หัวหน้าพรรคชาติไทยพัฒนา กล่าวถึง ท่าทีของพรรคชาติไทยต่อการแก้ไขรัฐธรรมนูญ ว่า ในมาตรา 190 เกี่ยวกับการทำหนังสือสัญญากับนานาประเทศ หรือ องค์กรระหว่างประเทศของคณะรัฐมนตรี กับ ประเด็นการเลือกตั้งสมาชิกสภาผู้แทนราษฎร กรณีการแบ่งเขตเลือกตั้ง ไม่ควรทำประชามติแล้ว เนื่องจากรายละเอียดไม่แตกต่างไปจากรัฐธรรมนูญปี 2540 ส่วน 4 ประเด็นที่เหลือ จะทำหรือไม่แล้วแต่ข้อตกลงและเสียงส่วนใหญ่ด้วยว่าจะทำทันที หรือ ก่อนเข้าสู่การพิจารณาของสภาผู้แทนราษฎร ในวาระ 2 ซึ่งจะทำให้มีความสำเร็จได้ในระดับหนึ่ง พร้อมยืนยันว่า การแก้รัฐธรรมนูญครั้งนี้ ไม่ได้เป็นการส่งสัญญาณว่าจะต้องมีการยุบสภาแต่การยุบสภาหมายถึงการที่ฝ่ายค้านและรัฐบาล มีความขัดแย้งกัน หรือมีเหตุผลอันควร และไม่เคยมีที่ไหนเขียนบทเฉพาะกาลเรื่องนี้ไว้ในรัฐธรรมนูญด้วย <persName>นายชุมพล ศิลปอาชา</persName> กล่าวอีกว่า ในเรื่องของกรอบเวลานั้น ไม่ได้มีการหารือกัน แต่ทั้งหมดต้องขึ้นอยู่กับความเหมาะสม </p></body>
</news>
