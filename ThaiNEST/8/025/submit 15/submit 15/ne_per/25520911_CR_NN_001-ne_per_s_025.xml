<teiHeader>
<fileDesc>
<titleStmt>
  <title>ตร.ยันไม่มีเหตุวางระเบิดบ้าน “วิชัย วิวิตเสวี” คาดพวกปากบอนปล่อยข่าว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=178358  </bibl>
</sourceDesc>
</fileDesc>
</teiHeader>
<news>
<headline>ตร.ยันไม่มีเหตุวางระเบิดบ้าน “<persName>วิชัย วิวิตเสวี</persName>” คาดพวกปากบอนปล่อยข่าว</headline>
<lead></lead>
<neck></neck>
<body><p> ผู้สื่อข่าวรายงานว่า มีข่าวลือเกิดเหตุระเบิดขึ้นที่บ้านเลขที่ 23/1-23/2 ภายในซอยอินทามระ 45 แขวงและเขตดินแดง ซึ่งเป็นบ้านพักของ<persName>นายวิชัย วิวิตเสวี</persName> กรรมการ ป.ป.ช.อีกราย จึงเดินทางไปตรวจสอบที่บ้านพักของ<persName>นายวิชัย</persName> พบว่าบ้านหลังดังกล่าวบ้านเดี่ยวปลูกติดกันสองหลังในพื้นที่เดียวกัน เนื้อที่ประมาณ 300 ตารางวา โดย <persName>พ.ต.อ.มานพ สุคนธ์ธนพัฒน์</persName> ผกก.สน.สุทธิสาร <persName>พ.ต.ท.สามารถ พรหมชาติ</persName> สว.สส.สน.สุทธิสาร นำกำลังเจ้าหน้าที่ตำรวจ สน.สุทธิสาร วางกำลังป้องกันเหตุที่บ้านหลังดังกล่าวอยู่โดยรอบ</p>
<p> <persName>พ.ต.อ.มานพ</persName> เปิดเผยว่า หลังจากเกิดเหตุระเบิดขึ้นที่บ้านหลังเก่าของ<persName>นายวิชา มหาคุณ</persName> เมื่อเช้ามืดที่ผ่านมา ทางผู้บังคับบัญชาก็ได้สั่งการให้คุ้มกัน และตรวจตราบ้านพักของบุคคลสำคัญมากขึ้น โดยเฉพาะบ้านพักของคณะกรรมการ ป.ป.ช.รายอื่นๆ อีก 8 ท่าน ซึ่งบ้านพักของ<persName>นายวิชัย</persName> หนึ่งในคณะกรรมการป.ป.ช. นั้น อยู่ในพื้นที่ของสน.สุทธิสาร จึงได้วางกำลังทั้งเจ้าหน้าที่ทั้งสายตรวจ สืบสวน และจราจร คุ้มกันบ้านของ<persName>นายวิชัย</persName>ตลอด 24 ช.ม</p>
<p> <persName>พ.ต.อ.มานพ</persName> กล่าวต่อว่า จากการตรวจบ้านหลังดังกล่าวโดยรอบแล้ว ก็ไม่พบว่าเกิดเหตุระเบิดขึ้นแต่อย่างใด ซึ่งจากการสอบถามภรรยาและน้องสาวของ<persName>นายวิชัย</persName>ที่พักอยู่ในบ้าน ก็ไม่พบว่า มีการข่มขู่วางระเบิด รวมถึงไม่มีสิ่งผิดปกติอื่นใดทั้งสิ้น ส่วน<persName>นายวิชัย</persName>นั้นไม่ได้อยู่ภายในบ้านเพราะออกไปทำงานตั้งแต่ช่วงเช้าแล้ว ส่วนข่าวลือที่เกิดขึ้นนั้น ตนไม่ทราบว่ามาจากไหน แต่คาดว่า น่าจะเป็นความต่อเนื่องจากเหตุระเบิดที่บ้านของ<persName>นายวิชา</persName> อย่างไรก็ตามจะเพิ่มกำลังเจ้าหน้าที่เพื่อคุ้มกันบ้านของ<persName>นายวิชัย</persName>ให้แน่นหนามากขึ้น</p>
<p> “เราได้ตรวจสอบตามที่มีข่าวออกมาและมีคนพูดกันมาก แต่ไม่พบอะไรไม่มีการวางระเบิด หรือใครในบ้านคุณวิชัยถูกข่มขู่ มันเป็นพวกปากบอน ปล่อยข่าวประโคมข่าวให้เกิดความตื่นตระหนก สร้างความเสียหาย เป็นการพูดต่อๆ กันไป ไม่เป็นความจริง แต่เราก็จัดตำรวจ 2 นายผลัดกันดูแลประตูหน้าบ้าน บริเวณด้านหลังบ้าน และมีสายสืบสายตรวจปราบปรามตระเวนดูตลอด 24 ชม.อยู่แล้ว ทุกอย่างไม่น่าเป็นห่วง” <persName>พ.ต.อ.มานพ</persName> กล่าว</p></body>
</news>
