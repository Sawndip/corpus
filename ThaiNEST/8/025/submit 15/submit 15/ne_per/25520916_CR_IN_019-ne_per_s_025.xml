<teiHeader>
<fileDesc>
<titleStmt>
  <title>กระบะพุ่งชนคนรอรถเมล์ถูกอัดก๊อบปี้ดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 07:21:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189909  </bibl>
</sourceDesc>
</fileDesc>
</teiHeader>
<news>
<headline>กระบะพุ่งชนคนรอรถเมล์ถูกอัดก๊อบปี้ดับ</headline>
<lead>เกิดเหตุรถกระบะเสียหลักพุ่งชนป้ายรถประจำทางบริเวณ ถนนศรีบูรพา ปากซอยศรีบูรพา 15 มีผู้เสียชีวิต 1 ราย ถูกอัดก๊อบปี้ขณะนั่งรอรถประจำทาง</lead>
<neck></neck>
<body><p>เกิดเหตุรถกระบะ โตโยต้า วีโก้ สีดำ ทะเบียน ตษ 1422 กทม. เสียหลักพุ่งชนป้ายรถประจำทาง บริเวณ ถนนศรีบูรพา ปากซอยศรีบูรพา 15 ทำให้ชายที่นั่งอยู่ที่ป้ายรถประจำทาง ถูกอัดก๊อบปี้ ซึ่งเจ้าหน้าที่เร่งช่วยเหลือนำตัวออกมา แต่ผู้บาดเจ็บทนพิษบาดแผลไม่ไหว เสียชีวิตในเวลาต่อมา เบื้องต้น ยังไม่ทราบชื่อจริงของชายผู้เสียชีวิต แต่เพื่อนเรียกกันว่า <persName>ธงธง</persName> อายุ ประมาณ 25 ปี สูง 170 ซ.ม. ผิวดำแดง รูปร่างท้วม ผมซอยสั้น สวมเสื้อคอปกลายดอกไม้ กางเกงขาสั้นสีดำ ขณะที่คนขับรถกระบะ อาศัยช่วงชุลมุนเรียกแท็กซี่หลบหนีไปได้ ทั้งนี้ ล่าสุด เจ้าหน้าที่ ได้เคลื่อนย้ายรถ และศพผู้เสียชีวิตไปยัง สน.ลาดพร้าวแล้ว เพื่อเตรียมนำศพไปตรวจพิสูจน์ที่ ร.พ.ตำรวจ ต่อไป</p>
<p>อย่างไรก็ตาม ขณะนี้ บรรดาเพื่อนๆ ของผู้เสียชีวิต ได้เดินทางมายัง สน.ลาดพร้าว เพื่อติดต่อขอดูศพแล้ว </p></body>
</news>
