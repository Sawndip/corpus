<teiHeader>
<fileDesc>
<titleStmt>
  <title>พท.ชู"จิ๋ว"พาทักษิณกลับไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/10/04/news_29582850.php?news_id=29582850  </bibl>
</sourceDesc>
</fileDesc>
</teiHeader>
<news>
<headline>พท.ชู"<persName>จิ๋ว</persName>"พา<persName>ทักษิณ</persName>กลับไทย</headline>
<lead>"เพื่อไทย" สัมมนาที่ขอนแก่น ประกาศชู "<persName>บิ๊กจิ๋ว</persName>" นำทัพปักธง "แดงทั้งอีสาน" ด้าน "<persName>เฉลิม</persName>" อ้อนเลือก ส.ส.เกินครึ่ง พา "<persName>ทักษิณ</persName>" กลับไทยใน 6 เดือน ระบุร่าง ก.ม.นิรโทษกรรมไว้แล้ว เสนอเปลี่ยนหนี้นอกระบบเป็นหนี้ในระบบ พักหนี้ไม่เกิน 5 แสนบาท "<persName>อภิสิทธิ์</persName>" ยอมรับ "<persName>จิ๋ว</persName>" กลับมาเล่นการเมืองแสดงว่ามีไฟ ลั่นเป็นไม่ได้ ปชป.จับ พท.ตั้งรัฐบาล “<persName>อภิสิทธิ์</persName>” คิดหนักหาคนแทน "<persName>นิพนธ์</persName>" ยังไม่ได้ "<persName>เนวิน</persName>” ปลีกวิเวกครบรอบวันเกิด 4 ต.ค. ควงศรีภรรยาทำบุญ งดเปิดบ้านฉลอง</lead>
<neck></neck>
<body><p>พรรคเพื่อไทย จัดสัมมนาในหัวข้อ “ล้างหนี้ประเทศ สร้างรายได้ประชาชน” โดยมีแกนนำพรรคและ ส.ส.ภาคอีสาน เข้าร่วมสัมมนาอย่างคึกคัก ที่โรงแรมเจริญธานี จ.ขอนแก่น เช้าวานนี้ (3 ต.ค.) อาทิ <persName>น.ส.ยิ่งลักษณ์ ชินวัตร</persName> น้องสาว <persName>พ.ต.ท.ทักษิณ ชินวัตร</persName> อดีตนายกรัฐมนตรี <persName>ร.ต.อ.เฉลิม อยู่บำรุง</persName> ประธาน ส.ส.พรรค <persName>นายยงยุทธ วิชัยดิษฐ</persName> หัวหน้าพรรคเพื่อไทย <persName>นายมิ่งขวัญ แสงสุวรรณ์</persName> ส.ส.สัดส่วน <persName>นายสมศักดิ์ เกียรติสุรนนท์</persName> ส.ส.ขอนแก่น นอกจากนี้ยังมีนักธุรกิจและชาวบ้านเข้าร่วม</p>
<p><persName>นายยงยุทธ</persName> กล่าวเปิดการสัมมนาว่า "วันนี้ <persName>พล.อ.ชวลิต ยงใจยุทธ</persName> อดีตนายกรัฐมนตรี มาอยู่กับเราแล้ว ซึ่งท่านบอกกับผมว่าเคยทำอีสานเขียวหมดแล้ว ต่อไปนี้จะทำอีสานให้แดงทั้งอีสาน ภาคอีสานนั้นเราจะไม่สรรหา แต่จะรักษาความนิยมในพรรคไทยรักไทย พลังประชาชน และเพื่อไทย เอาไว้ เราไม่ต้องแสวงหาอีกแล้ว การแสวงหาต้องใช้เวลามาก ไม่มีประโยชน์ พรรคจะทุ่มเทเวลารักษาความนิยมเอาไว้ การแสวงหาเป็นเรื่องของพรรคอื่น พรรคเราจะรักษาความเชื่อมั่นที่มีอยู่เดิมให้อยู่ตลอดไปเท่านั้น พรรคเราจะเป็นรัฐบาล และ <persName>พ.ต.ท.ทักษิณ</persName> จะมาเป็นนายกรัฐมนตรีให้เรา"</p>
<p>ด้าน<persName>นายปานปรีย์ พหิทธานุกร</persName> รองหัวหน้าพรรคเพื่อไทย กล่าวตอนหนึ่งว่า หลังการปฏิวัติผ่านมา 3 ปี ไม่ได้ทำให้ชีวิตคนอีสานดีขึ้น จากการลงพื้นที่รับฟังปัญหาประชาชน พบว่าปัญหาใหญ่ของประเทศ คือ เรื่องเศรษฐกิจ ปากท้อง มีปัญหา 2 ระดับคือ ปัญหาระดับประเทศที่กำลังประสบจากการบริหารงานของรัฐบาล และปัญหาหนี้สินครัวเรือน โดยเฉพาะภาคตะวันออกเฉียงเหนือ ถือเป็นภาคที่มีความสำคัญ แต่สัดส่วนความยากจนสูงกว่าภาคอื่น แม้หลายรัฐบาลจะมีนโยบายในการแก้ไขปัญหา มีนโยบาย แต่ไม่มีการปฏิบัติ จึงไม่เกิดผล ดังนั้นพรรคเห็นว่าควรจะเริ่มต้นจากให้ภาคประชาชน มีส่วนร่วมโดยตรงเพื่อนำไปสู่นโยบายต่อไป</p>
<p><persName>นายปานปรีย์</persName> กล่าวว่า หนี้ภาคประชาชนพบปัญหาชาวบ้านเข้าไม่ถึงแหล่งการเงินของภาครัฐ การเซ็นสัญญากระดาษเปล่า แล้วยังมีอัตราดอกเบี้ยสูงร้อยละ 2 ต่อวัน จนมีแก๊งหมวกกันน็อคไปตามทวงหนี้ ขณะนี้มีข้อมูลกรมตรวจสอบบัญชีสหกรณ์ พบว่ามีสมาชิกเป็นหนี้ในระบบ ร้อยละ 67 และหนี้นอกระบบ 33 ซึ่งบุคคลที่มีหนี้ส่วนใหญ่จะต้องผ่อนชำระ 8,280.80 บาทต่อเดือน แบ่งชำระหนี้ในระบบ 7,612.52 บาท และนอกระบบ 3,591,64 บาท จึงอยากให้ภาครัฐช่วยเหลือดูแลในเรื่องของการลดต้นทุนการผลิต ให้ความรู้ทักษะในการผลิต มีการลงทะเบียนเกษตรกร และเข้าถึงแหล่งเงินทุน เพื่อให้มีศักยภาพในการแข่งขันกับภูมิภาคอื่นๆ ได้</p>
<p><persName>นายสุชาติ ธาดาธำรงเวช</persName> อดีตรัฐมนตรีว่าการกระทรวงการคลัง กล่าวช่วงหนึ่งว่า เรื่องหนี้สินทั้งในระบบและนอกระบบนั้น ในส่วนของหนี้นอกระบบเราจะนำมาลงทะเบียนใหม่ โดยจะช่วยประนอมหนี้ แล้วให้นักกฎหมายเข้าไปช่วยดูในส่วนของหนี้ที่เกิดจากการเป็นหนี้โดยไม่เป็นธรรม จากนั้นจะเปลี่ยนหนี้นอกระบบนั้นให้กลายเป็นหนี้ในระบบ แล้วใช้ธนาคารของรัฐเข้าไปช่วยดูแล
สำหรับหนี้ในระบบนั้นจะพักหนี้ให้กับคนที่เป็นหนี้ไม่เกิน 5 แสนบาทเป็นระยะเวลาหนึ่ง ซึ่งรัฐบาลจะจ่ายดอกเบี้ยให้แทน จากนั้นจะเพิ่มรายได้ให้ประชาชน โดยมีหน่วยงานของรัฐเข้าไปดูแลว่าประชาชนผลิตอะไร พอกินหรือไม่ แล้วจะมีกองทุนร่วมทุนขึ้นในทุกจังหวัด เพื่อมาช่วยประชาชนไม่ให้ต้องไปกู้เงินนอกระบบ รวมไปถึงดูแลค่าเงินบาทให้มีความเหมาะสมด้วย</p>
<p><persName>นายสุชาติ</persName> กล่าวอีกว่า เราจะแปลงหนี้เป็นทุน โดยหนี้เอกชนเราจะแปลงให้เป็นหนี้ของรัฐแล้วเปลี่ยนหนี้นั้นให้กลายเป็นทุน ซึ่งจะทำให้ผู้ประกอบการฟื้นตัวขึ้นมาได้ นอกจากนี้ยังจะมีโครงการที่เอารายได้ที่จะได้ในอนาคตมากู้เงินเพื่อไปลงทุนในปัจจุบันได้ โดยจะทำเป็นสมาร์ทการ์ดขึ้นซึ่งเป็นบัตรที่รัฐบาลรับประกันให้ว่าสามารถนำไปซื้อของต่างๆ เช่น ปุ๋ย เพื่อนำมาลงทุนได้ และในจำนวนนี้จะเผื่อเอาไว้ 10 เปอร์เซ็นต์ด้วย เพื่อเอาไว้ให้ซื้อของกินของใช้ได้ด้วย ทั้งนี้ เราจะแนะนำในเรื่องของการสร้างมาตรฐานการประกอบการกิจการให้ด้วย จากนั้นจะนำเข้าตลาดหลักทรัพย์ ทำให้ทุนกลายเป็นเรื่องที่หาได้ไม่ยาก จะออกเป็นหุ้นกู้ก็ได้จะได้ไม่ต้องไปกู้เงินจากธนาคาร ซึ่งจะทำให้ภายในเวลาไม่นาน หนี้นอกระบบก็จะหายไป</p>
<p>“<persName>พ.ต.ท.ทักษิณ</persName> เวลานี้เป็นความหวังเดียวที่จะฟื้นฟูประเทศและเศรษฐกิจได้ เลือกตั้งใหม่พรรคเพื่อไทยได้ ส.ส.มา เกินครึ่ง <persName>พ.ต.ท.ทักษิณ</persName> ก็จะเอาเพื่อนๆ ที่ดูไบมา 2-3 คน การลงทุนโดยตรงก็จะมาอย่างมากมาย เพราะเขาจะเชื่อมั่นเรา เศรษฐกิจก็จะเติบโตมากขึ้น ทำให้เศรษฐกิจกลับมาโต 6% จากที่วันนี้ติดลบอยู่ 6% ดังนั้นสิ่งต่างๆ จะกลับไปเหมือนต้นปี 2544” <persName>นายสุชาติ</persName> กล่าว</p>
<p>ขณะที่<persName>นายปลอดประสพ สุรัสวดี</persName> รองหัวหน้าพรรคเพื่อไทย กล่าวว่า รัฐบาลอ้างว่าเศรษฐกิจโลกตกทำให้เศรษฐกิจเราตกด้วย ต้องบอกว่ามันไม่ใช่ แต่เป็นเพราะเราปล่อยให้เด็ก 2 คน ตอนนี้เป็น 3 คนแล้ว เข้ามาบริหารแต่บริหารไม่เป็น แล้วประเทศจะไม่เจ๊งได้อย่างไร</p>
<p>"<persName>เฉลิม</persName>" อ้อนเลือก พท.เกินครึ่ง-ขอเป็นนายกฯ</p>
<p><persName>ร.ต.อ.เฉลิม อยู่บำรุง</persName> กล่าวตอนหนึ่งว่า หากพรรคเพื่อไทยได้มาเป็นรัฐบาล ใครเป็นหนี้ 5 แสนบาท จะพักชำระหนี้ 5 ปี ใครเป็นหนี้ 5 แสนถึง 5 ล้านบาท จะขยายเวลาชำระหนี้ออกไปยาวๆ ไม่มีกำหนด ไม่มี ไม่หนี ไม่จ่าย ส่วนใครที่เป็นหนี้ไม่ถึง 5 แสนบาท รีบไปกู้ให้ครบ 5 แสนบาท รัฐบาลชุดนี้บริหารเศรษฐกิจบกพร่อง ผิดพลาด โดยไม่คิดแก้ไข 7 ประเด็น 1.ออก พ.ร.ก. พ.ร.บ.กู้เงิน โดยทำผิดระเบียบวิธีการจัดทำงบประมาณ 2.ใช้งบกระตุ้นเศรษฐกิจผิดทาง 3.ไม่มีใครกล้ามาลงทุนเพราะไม่มีความน่าเชื่อถือ
4.นายกฯ ไม่เคยพูดถึงการหารายได้เข้าประเทศตั้งแต่เข้ามาเป็นรัฐบาล 5.ไม่มีมาตรการบริหารจัดการค่าเงินบาทเอาแต่ทะเลาะกัน 6.ภาวะเงินเฟ้อติดลบ เกิดปัญหาตามมามากมาย 7.การออกพันธบัตรเงินกู้จากสถาบันการเงิน เป็นการแย่งสภาพคล่องจากประชาชน</p>
<p><persName>ร.ต.อ.เฉลิม</persName> กล่าวว่า ขอย้ำกับพี่น้องว่า การเลือกตั้งครั้งหน้าให้เลือกพรรคเพื่อไทยเกินกึ่งหนึ่ง นำ <persName>พ.ต.ท.ทักษิณ</persName> กลับบ้านภายใน 6 เดือน ระหว่างนั้นขอตนเป็นนายกฯ ก่อน ทำเรื่องนิรโทษกรรม อภัยโทษ ซึ่งตอนนี้ร่างไว้หมดเรียบร้อยแล้ว 9 มาตรา ขอให้พี่น้องชาวอีสานของพรรคเพื่อไทย ทั้ง 138 คน อย่าปันใจให้ใครแม้แต่คนเดียว</p>
<p>"<persName>ทักษิณ</persName>" โฟนอินภูเก็ตอ้อนเสื้อแดงใต้</p>
<p>วันเดียวกัน <persName>พ.ต.ท.ทักษิณ</persName> ได้โทรศัพท์เข้ามาที่เครื่องของ <persName>นายวิชิต ปลั่งศรีสกุล</persName> เลขาธิการมูลนิธิ 111 ไทยรักไทย ระหว่างการเปิดการอบรม โครงการจัดอบรมผู้นำการพัฒนาประชาธิปไตย จ.ภูเก็ต ครั้งที่ 1 ซึ่งจัดโดยมูลนิธิ 111 ไทยรักไทย ณ โรงแรมภูเก็ตทาวน์อิน อ.เมือง จ.ภูเก็ต โดยมีเครือข่ายเสื้อแดงใน 14 จังหวัดภาคใต้ ประมาณ 200 คน เข้าร่วม</p>
<p><persName>พ.ต.ท.ทักษิณ</persName> กล่าวถึงเหตุการณ์สึนามิที่ประเทศซามัวเมื่อเร็วๆ นี้ทำให้คิดถึง จ.ภูเก็ต และคนฝั่งอันดามันที่ประสบภัยสึนามิเมื่อปี 2547 ซึ่งรัฐบาลของเขาสามารถกู้วิกฤติได้ในปีเดียว แต่น่าเสียดายการเมืองทำให้ประเทศเสียโอกาส เสียหายยิ่งกว่าสึนามิ โดยเฉพาะการรัฐประหาร 3 ปีที่ผ่านมาที่ทำลายคนทั้งประเทศ และสถาบันที่น่าเชื่อถือก็ต้องทรุดโทรมไปด้วย เพราะมีคนนำมาใช้เป็นเครื่องมือทางการเมือง ทั้งยังเรียกร้องขอให้เกิดความปรองดองแห่งชาติ เพราะไม่เช่นนั้นจะพังกันทั้งประเทศ ไม่มีประเทศใดที่อยากจะมาลงทุน</p>
<p>"<persName>อภิสิทธิ์</persName>" เมินจับมือ พท.ตั้งรัฐบาล</p>
<p><persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณี <persName>พล.อ.ชวลิต ยงใจยุทธ</persName> สมัครเข้าเป็นสมาชิกพรรคเพื่อไทย ว่า <persName>พล.อ.ชวลิต</persName> เป็นถึงอดีตนายกฯ เป็นนักการเมืองที่มีประสบการณ์ การกลับมาเล่นการเมือง ถือเป็นเรื่องปกติ แสดงว่ายังมีไฟที่จะทำงานอยู่ ส่วนความอาวุโสของ <persName>พล.อ.ชวลิต</persName> จะช่วยทำให้เกิดความสมานฉันท์ได้หรือไม่จะต้องดูท่าทีของ <persName>พล.อ.ชวลิต</persName> ก่อน แต่เท่าที่เห็น <persName>พล.อ.ชวลิต</persName> มีท่าทีประนีประนอม
“ผมยืนยันว่า แม้ <persName>พล.อ.ชวลิต</persName> จะมาสังกัดพรรคเพื่อไทย ก็ไม่มีความเป็นไปได้ ที่พรรคประชาธิปัตย์จะจับมือกับพรรคเพื่อไทย เพื่อตั้งรัฐบาลใหม่ การที่ <persName>พล.อ.ชวลิต</persName> มาสังกัดพรรคเพื่อไทย เป็นเพียงการแข่งขันทางการเมืองปกติ” นายกรัฐมนตรี กล่าว</p>
<p>แกนนำ ปชป.กล่อม “<persName>นิพนธ์</persName>” ไม่สำเร็จ</p>
<p>แหล่งข่าวจากพรรคประชาธิปัตย์ เปิดเผยว่า หลังจากที่<persName>นายนิพนธ์ พร้อมพันธุ์</persName> รองหัวหน้าพรรคประชาธิปัตย์ ตัดสินใจยื่นใบลาออกจากเลขาธิการนายกฯ ได้มีแกนนำพรรคหลายคนไม่ว่าจะเป็น<persName>นายชวน หลีกภัย</persName> ส.ส.สัดส่วนและประธานสภาที่ปรึกษาพรรค เกลี้ยกล่อมให้อยู่ในตำแหน่งต่อ และล่าสุด<persName>นายสุเทพ เทือกสุบรรณ</persName> รองนายกรัฐมนตรี และในฐานะน้องเขย ได้โทรศัพท์หารือกับ<persName>นายนิพนธ์</persName> เพื่อขอร้องให้อยู่ร่วมทำงานต่อ โดยให้เหตุผลว่า ในฐานะที่ทำงานร่วมกันและเป็นผู้เดินเกมในการจัดตั้งรัฐบาลจนเป็นผลสำเร็จ ไม่ว่าอะไรจะเกิดขึ้นในอนาคต ควรจะอยู่ช่วยกันทำงานให้ถึงที่สุด และขณะนี้การลาออกของ<persName>นายนิพนธ์</persName> ทำให้ปัญหาภายในพรรคเกิดความขัดแย้งมากขึ้น ขณะเดียวกัน<persName>นายสุเทพ</persName> ยังได้บอกกับ<persName>นายนิพนธ์</persName>ว่า <persName>นายอภิสิทธิ์</persName> เห็นใบลาออกแล้ว แต่ยังไม่เซ็นอนุมัติ ซึ่งจะมีการตัดสินใจอีกครั้งในวันที่ 5 ต.ค.นี้
แต่ปรากฏว่า <persName>นายนิพนธ์</persName> ยังยืนยันที่จะลาออกจากตำแหน่งเลขาธิการพรรค โดยจะขอทำงานเบื้องหลังไม่ยอมเข้ามาเกี่ยวข้องกับปัญหาที่เกิดขึ้นภายในรัฐบาล โดย<persName>นายสุเทพ</persName>ได้ขอร้องให้ช่วยทำงานเหมือนเดิมโดยเฉพาะการทำงานการเมืองประสานกับพรรคร่วมรัฐบาล เพื่อรักษาเสถียรภาพของรัฐบาล ทำให้<persName>นายนิพนธ์</persName> รับปากว่าจะไม่ขอยุ่งเกี่ยวกับการบริหารนโยบายในรัฐบาล ซึ่ง<persName>นายสุเทพ</persName> ได้บอกจุดยืนของ<persName>นายนิพนธ์</persName> ให้<persName>นายอภิสิทธิ์</persName> ทราบแล้ว</p>
"จนทำให้<persName>นายอภิสิทธิ์</persName> ต้องคิดหนักในการหาบุคคลที่เหมาะสมมาเป็นเลขาธิการนายกฯ แม้ว่าจะมีความพยายามบีบให้<persName>นายอภิสิทธิ์</persName>ตัดสินใจปรับ ครม.เพื่อเปลี่ยนให้ <persName>นายกอร์ปศักดิ์ สภาวสุ</persName> รองนายกรัฐมนตรี มาเป็นเลขาธิการนายกฯ แต่<persName>นายอภิสิทธิ์</persName> เห็นว่า <persName>นายกอร์ปศักดิ์</persName> เหมาะสมที่จะเป็นรองนายกรัฐมนตรีที่กำกับดูแลสำนักงานงบประมาณต่อไป เนื่องจาก<persName>นายอภิสิทธิ์</persName> ไม่ไว้ใจที่จะหาคนอื่นมารับผิดชอบงานนี้"
<p>ลาออกก่อน และจะต้องมีการเลือกตั้งซ่อม ซึ่ง<persName>นายอภิสิทธิ์</persName> เกรงว่าอาจจะสุ่มเสี่ยงมากเกินไป เพราะในพื้นที่ไม่มีคนเหมาะสมเท่ากับ<persName>นายจุติ</persName> ที่สำคัญในพื้นที่มีการแข่งขันกันสูง ดังนั้น<persName>นายอภิสิทธิ์</persName> จึงเตรียมหารือกับผู้ใหญ่ในพรรคอีกครั้ง โดยจะหาบุคคลทีเหมาะสมและไม่เป็น ส.ส.เข้ามาทำงานแทน</p>
<p>"<persName>เนวิน</persName>" งดเปิดบ้านฉลองวันเกิด</p>
<p><persName>นายศุภชัย ใจสมุทร</persName> โฆษกพรรคภูมิใจไทย กล่าวถึงการครบรอบวันเกิดอายุ 51 ปี <persName>นายเนวิน ชิดชอบ</persName> แกนนำพรรคภูมิใจไทย ในวันที่ 4 ต.ค.ว่า <persName>นายเนวิน</persName> ขอเวลาส่วนตัวอยู่กับครอบครัวเพื่อเตรียมทำบุญครบรอบวันเกิด ดังนั้น ส.ส.ของพรรค จะไม่ได้เดินทางไปอวยพร<persName>นายเนวิน</persName>ที่บ้านพัก แต่จะรอวันประชุมพรรคในวันอังคารที่ 6 ต.ค. หากได้พบ<persName>นายเนวิน</persName> ขณะเข้ามาพรรค ก็จะกล่าวคำอวยพรกันในที่ประชุม แต่ทั้งนี้ยังไม่มีกำหนดว่าจะจัดงานฉลองวันเกิดให้กับ<persName>นายเนวิน</persName>หลังจากการประชุมแต่อย่างใด</p></body>
</news>
