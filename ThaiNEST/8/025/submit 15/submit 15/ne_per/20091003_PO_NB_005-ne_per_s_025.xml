<teiHeader>
<fileDesc>
<titleStmt>
  <title>พท. ไม่เชื่อว่าโครงการเช่ารถเมล์ NGV 4,000 คัน จะเกิดขึ้นในรัฐบาลชุดนี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030059&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พท. ไม่เชื่อว่าโครงการเช่ารถเมล์ NGV 4,000 คัน จะเกิดขึ้นในรัฐบาลชุดนี้</headline>
<lead></lead>
<neck></neck>
<body><p>พรรคเพื่อไทย ไม่เชื่อว่าโครงการเช่ารถเมล์ NGV 4,000 คัน จะเกิดขึ้นในรัฐบาลชุดนี้ เชื่อเป็นการซื้อเวลามากกว่าหวังประโยชน์ประชาชน <persName>นายวิชาญ มีนชัยนันท์</persName> ประธานสมาชิกสภาผู้แทนราษฎร กทม.พรรคเพื่อไทย กล่าวถึงกรณีที่คณะรัฐมนตรีมีมติอนุมัติโครงการเช่ารถเมล์ NGV 4,000 คัน ว่า พรรคเพื่อไทยไม่เชื่อว่าจะเกิดขึ้นได้ในรัฐบาลชุดนี้ แม้คณะรัฐมนตรีจะอนุมัติแล้ว เนื่องจากเงื่อนไขทั้งเรื่องการตั้งบริษัทร่วมทุน การติดตั้งสถานีจ่ายก๊าซ NGV และการก่อสร้างท่อส่งก๊าซ รวมถึงราคาต้นทุนการประกอบรถเมลล์ NGV ในประเทศยังมีราคาสูงเกินความเป็นจริง อีกทั้งยังไม่มีแผนรองรับพนักงาน ขสมก. หลังมีการปรับเปลี่ยนระบบการเก็บเงินและการจำหน่ายตั๋วแบบอิเล็กทรอนิกส์ ทั้งนี้มองว่าโครงการดังกล่าวเป็นเพียงการซื้อเวลามากกว่าหวังประโยชน์เพื่อประชาชนอย่างแท้จริง</p></body>
</news>
