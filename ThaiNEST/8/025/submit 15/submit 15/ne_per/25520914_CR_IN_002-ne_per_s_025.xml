<teiHeader>
<fileDesc>
<titleStmt>
  <title>ธานีเปลี่ยนหน.ดูสำนวนเสรีพิศุทธ์รุกป่า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-14 14:10:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189667  </bibl>
</sourceDesc>
</fileDesc>
</teiHeader>
<news>
<headline><persName>ธานี</persName>เปลี่ยนหน.ดูสำนวน<persName>เสรีพิศุทธ์</persName>รุกป่า</headline>
<lead><persName>พล.ต.อ.ธานี</persName> ลงนาม เปลี่ยนแปลงหัวหน้าชุดพนักงานสอบสวนคดี <persName>พล.ต.อ.เสรีพิศุทธ์</persName> รุกป่าสงวนเมืองกาญฯ ให้ <persName>พล.ต.ท.เอก</persName> ดูสำนวนแทน</lead>
<neck></neck>
<body><p><persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการตำรวจแห่งชาติ เปิดเผยว่า ได้เตรียมคำสั่งเปลี่ยนตัว พนักงานสอบสวน คดีบุกรุกป่าทองผาภูมิ จ.กาญจนบุรี ของอดีตผู้บัญชาการตำรวจแห่งชาติ ตามคำร้องของ <persName>พล.ต.อ.เสรีพิศุทธ์ เตมียาเวส</persName> อดีตผู้บัญชาการตำรวจแห่งชาติ เนื่องจาก <persName>พล.ต.อ.เสรีพิศุทธ์</persName> อ้างว่า ไม่ได้รับความเป็นธรรม โดยได้มีคำสั่งให้ <persName>พล.ต.ท.เอก อังสนานนท์</persName> ผู้ช่วยผู้บัญชาการตำรวจแห่งชาติ ซึ่งเป็นพนักงานสอบสวน ดูแลคดีนี้แทน <persName>พล.ต.ท.สมยศ พุ่มพันธุ์ม่วง</persName> รองผู้บัญชาการตำรวจแห่งชาติ และให้ <persName>พล.ต.ต.ศรีวราห์ รังสิพราหมณกุล</persName> รองผู้บัญชาการตำรวจสอบสวนกลาง พ้นจากการเป็นพนักงานสอบสวนในคดีนี้</p>
<p>อย่างไรก็ตาม <persName>พล.ต.อ.ธานี</persName> ยังระบุอีกว่า การเปลี่ยนตัวพนักงานสอบสวน ไม่มีผลต่อรูปคดีด้าน <persName>พล.ต.อ.เสรีพิศุทธ์</persName> ก็ปฏิเสธการเข้าให้ปากคำกับพนักงานสอบสวน หลังครบกำหนดหมายเรียก ครั้งที่ 4 โดยอ้างว่า ยังไม่ได้รับหมายเรียก แต่อย่างใด</p></body>
</news>
