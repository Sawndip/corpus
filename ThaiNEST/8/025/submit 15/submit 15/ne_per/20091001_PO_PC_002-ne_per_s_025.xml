<teiHeader>
<fileDesc>
<titleStmt>
  <title>ประชามติ-แก้รัฐธรรมนูญ  วัดมาตรฐาน "ประชาธิปัตย์"  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.prachachat.net/view_news.php?newsid=02pol02011052&sectionid=0202&day=2009-10-01  </bibl>
</sourceDesc>
</fileDesc>
</teiHeader>
<news>
<headline>ประชามติ-แก้รัฐธรรมนูญ  วัดมาตรฐาน "ประชาธิปัตย์"</headline>
<lead></lead>
<neck></neck>
<body><p>ในที่สุด คณะกรรมการประสานงานพรรคร่วมรัฐบาล (วิป) ก็มีข้อยุติในวาระการแก้ไขรัฐธรรมนูญ แห่งราชอาณาจักรไทย พ.ศ. 2550</p>
<p>ภายใต้การชี้นำ-ตามธง ของพรรคประชาธิปัตย์ ที่ "ขี่ม้าขาว" มาตัดสิน-รวบรวม-เรียบเรียง-ยกร่าง นำเสนอประเด็นในการแก้ไขให้เหลือเพียง 6 ประเด็น มีมาตราที่เกี่ยวข้อง 20 มาตรา</p>
<p>หลังจากเคยตกเป็นฝ่าย "รับ" มาตลอด 3 เดือน ประชาธิปัตย์กลับมา "รุก" ด้วยการ "ชิงธง" แก้ไขทั้ง 6 ประเด็น ที่ชงมาจากภาคการเมือง แล้วนำไปให้ภาคประชาชน ตัดสินด้วยการ "ลงประชามติ" โดยใช้เวลาตั้งท้อง 9 เดือน ก่อนจะคลอด รัฐธรรมนูญฉบับใหม่</p>
<p>ตามที่ <persName>นายชินวรณ์ บุญยเกียรติ</persName> ประธานวิปรัฐบาล แจ้งให้ทุกขั้ว-ทุกฝ่าย ทราบโดยทั่วกันว่า "วิปรัฐบาลตกลงร่วมกันในการแก้ไขรัฐธรรมนูญใน 6 ประเด็น ตามการศึกษาของคณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญ ซึ่งเป็นประเด็นการแก้ไขเร่งด่วนเฉพาะหน้า วิปรัฐบาลจึงเห็นว่าทุกฝ่ายทุกพรรคควรร่วมกันลงชื่อเพื่อเสนอญัตติแก้ไขเพื่อให้ทุกฝ่ายมีส่วนร่วม ไม่ให้มีข้อครหาว่าเป็นรัฐธรรมนูญของฝ่ายหนึ่งฝ่ายใด"</p>
<p>ส่วนภาระการ "ยกร่าง" จะถูกผลักไปให้ "คณะกรรมการสมานฉันท์ฯ" เพราะเป็นผู้เชี่ยวชาญดำเนินการมาใน 6 ประเด็น ประกอบกับคณะกรรมการมาจากทุกฝ่ายทุกพรรค </p>
<p>ดี-เดย์ ของการเริ่มต้น "ปรับรื้อ" รัฐธรรมนูญฉบับ คมช. จะเริ่มต้นในวันที่ 1 ตุลาคม 52 โดยมี "วิป 3 ฝ่าย" ทั้งรัฐบาล-ฝ่ายค้าน-สมาชิกวุฒิสภา ร่วมหารือพิจารณา วาระ "ผลศึกษาของคณะกรรมการศึกษาผลการบังคับใช้รัฐธรรมนูญ 2550"</p>
<p>เพราะรัฐธรรมนูญ 2550 ได้ผ่านประชามติจากประชาชนถึง 14 ล้านเสียง ทั้งรัฐบาล "<persName>สมัคร</persName>-<persName>สมชาย</persName>" ล้วนมีความพยายามในการแก้ แต่ก็ยังไม่สำเร็จ ดังนั้นจึงต้องยืนยันในกระบวนการมีส่วนร่วมของประชาชน ซึ่ง ?รูปแบบ? มีแนวโน้มเป็นไปตามคำนำเสนอของพรรคประชาธิปัตย์ คือ "ประชามติ"</p>
<p>องค์คณะ "วิปรัฐบาล" ยังมีความเห็นประกอบ-สนับสนุนการทำประชามติด้วยหลักเหตุผลทางเศรษฐกิจ ตามที่อ้างกันว่า</p>
"การดำเนินการลงประชามติ ต้องใช้ งบประมาณถึง 2,000 ล้านบาท เพื่อรวบรวมความเห็นจากประชาชน จำนวน 70,000 หน่วยในหมู่บ้านทั่วประเทศ เฉลี่ยหน่วยละ 20,000 บาท"<p></p>
<p>สอดคล้องกับความเห็นของ<persName>นายอภิสิทธิ์ เวชชาชีวะ</persName> นายกรัฐมนตรี ที่ยังยืนยัน "แนวทางที่ดีที่สุดคือการให้ประชาชนเข้ามามีส่วนร่วม ถ้าเป็นการทำประชามติก็จะชัดเจนดี ไม่น่าจะมีอะไรดีไปกว่าแนวทางนี้แล้ว เราถกเถียงและขัดแย้งในเรื่องนี้มา 2 ปีแล้ว ถ้าไม่มีจุดจบที่เป็นที่ยอมรับได้ มันก็จะถกเถียงกันไม่จบไม่สิ้น สุดท้าย ก็ต้องให้ประชาชนเป็นคนตัดสิน"</p>
<p>และเพื่อเป็นการ "ล้างมลทิน" ให้รัฐธรรมนูญที่เป็นฉบับ "คมช." การแก้รัฐธรรมนูญ ฉบับที่เป็นสัญลักษณ์ของการรัฐประหาร จึงเป็นเรื่อง "ชอบธรรม" ที่สมาชิกรัฐสภาจะได้หารือร่วมกัน เพื่อหาทางออกจากกับดักความขัดแย้งของคนในสังคม</p>
<p>ตามสภาพ-บริบทที่ <persName>ศ.ดร.อักขราทร จุฬารัตน</persName> ประธานศาลปกครองสูงสุด อธิบายไว้ว่า</p>
"...ปัญหาในบ้านเรา ทุกวันนี้ น่าจะอยู่ตรงที่ เดี๋ยวนี้คนไม่ค่อยรู้ว่าอะไรคือถูก อะไรคือผิด สมัยก่อนไม่ค่อยมีปัญหา คนทั่วไปสามารถชี้ได้ว่าอย่างนี้ไม่ถูก ไม่ใช่ว่าถูกหรือผิดกฎหมาย คือ รู้ว่าอะไรควรทำหรือไม่ควรทำ แต่เดี๋ยวนี้แยกแยะไม่ได้ ทุกวันนี้มันเลยจุดนี้แล้ว"
"จะมาบอกว่า เอาความถูกความผิดมาพูดกัน ไม่มีทาง วันนี้ยึดตัวคน ยึดความรัก ความหลงในสิ่งที่เขายึดอยู่ มันเหมือน "God" ไปหมดแล้ว เหมือนสมัยดึกดำบรรพ์ เหตุผลอื่นไม่ฟัง ฉะนั้นก็เลยเลิกที่จะหวังว่าจะเอาความถูกความผิดมาพูดกัน"
<p>เพราะกลเกมการแก้รัฐธรรมนูญแห่งราชอาณาจักรไทย พ.ศ. 2550 ยังคงมี ปม-ประเด็น ที่หลากหลาย-ยึดโยง กับกลุ่ม ผลประโยชน์ไม่น้อยกว่า 3 กลุ่ม ทั้งสมาชิกวุฒิสภา, สมาชิกสภาผู้แทนราษฎรฝ่ายค้าน และฝ่ายรัฐบาล ล้วนต้องการนำเสนอประเด็นที่ฝ่ายของตนเองได้รับประโยชน์</p>
<p>ขณะที่บทบาทของพรรคประชาธิปัตย์และท่าทีของ <persName>นายอภิสิทธิ์ เวชชาชีวะ</persName> นายกรัฐมนตรี กับการแก้ไขรัฐธรรมนูญรอบนี้ ถูกท้าทายอย่างปฏิเสธไม่ได้ และอาจเป็นจุดเปลี่ยนทางการเมืองครั้งสำคัญ</p>
<p>เพราะทางหนึ่ง  รัฐบาล<persName>อภิสิทธิ์</persName> ต้องปะทะกับแนวต้านที่หนักหน่วงและรุนแรงจากกลุ่มพันธมิตรฯ และเครือข่ายผู้เสพข่าวสารผ่านเอเอสทีวีผู้จัดการ</p>
<p>ทางหนึ่ง ต้องขัดแย้ง แย้งกับแนวคิดของ<persName>นายสุริยะใส กตะศิลา</persName> ผู้ประสานงานพันธมิตรประชาชนเพื่อประชาธิปไตย ที่ออกมาคาดการณ์ว่า หากรัฐบาลยังดันทุรังแก้รัฐธรรมนูญในเวลาที่ไม่สมควร ความแตกแยกรุนแรงกำลังรออยู่เบื้องหน้า</p>
<p>โดยมีเหตุผลส่วนตัวสนับสนุนด้วยว่า "หากใช้กระบวนการ ส.ส.ร.3 พรรคเพื่อไทยก็จะไม่รับและจะเคลื่อนไหวมวลชนต่อต้าน เพราะ พท.ต้องการรวบรัดตัดตอน รื้อรัฐธรรมนูญเพื่อหวังผลนิรโทษกรรม <persName>พ.ต.ท.ทักษิณ ชินวัตร</persName> อดีตนายกรัฐมนตรี และบีบให้รัฐบาลยุบสภา" </p>
<p>จินตนาการของ "<persName>สุริยะใส</persName>" ไปไกลกว่า "วิป 3 ฝ่าย" เขาเชื่อว่า "หากแก้โดย ส.ส.เข้าชื่อยื่นญัตติ จะถูกประชาชนเข้าชื่อถอดถอนตามรัฐธรรมนูญ มาตรา 122 ที่ห้าม ส.ส. และ ส.ว.ทำหน้าที่ขัดกันทาง ผลประโยชน์ ซึ่งยิ่งจะทำให้เรื่องล่าช้าไปอีก เพราะหากศาลรัฐธรรมนูญรับวินิจฉัยก็ต้องใช้เวลา และกระบวนการแก้ไขรัฐธรรมนูญก็ต้องยุติไว้ก่อน เมื่อเป็นดังนี้ ส.ส. และ ส.ว.ควรล้มเลิกความพยายามแก้ไขรัฐธรรมนูญไว้ก่อน เพราะหากยังดันทุรังแบบนี้ก็พอคาดการณ์ได้ว่า ความแตกแยกรุนแรงกำลังรออยู่เบื้องหน้า"</p>
<p>กระนั้นก็ตาม การโยนประเด็นไปสู่สาธารณะว่าจะ ทำ-ไม่ทำ ประชามติ- การแก้ไขรัฐธรรมนูญ 6 ประเด็น อาจเป็นทางออกที่ทำให้ "<persName>อภิสิทธิ์</persName>" และพรรคประชาธิปัตย์ หายใจได้ทั่วท้องมากที่สุด เพราะนับเป็นข้อเสนอที่พรรคร่วมมิอาจปฏิเสธได้ แม้ลึก ๆ แล้วจะไม่เห็นด้วยก็ตาม</p>
<p>เพราะวาระการแก้ไขรัฐธรรมนูญ เป็นวาระ "เพื่อพิจารณา" ที่ยิ่งใหญ่ ที่คนไทยและตัวแทนคนไทยทั้งองคาพยพต้องมี ส่วนร่วม</p>
<p>ญัตติสาธารณะเรื่อง "รัฐธรรมนูญ" จึงไม่อาจวางไว้ในมือของ "<persName>อภิสิทธิ์</persName>และคณะ" ที่กระแสความนิยมเริ่มร่วงหล่น</p></body>
</news>
