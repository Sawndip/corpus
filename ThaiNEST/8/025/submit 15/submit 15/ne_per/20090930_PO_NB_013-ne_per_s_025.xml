<teiHeader>
<fileDesc>
<titleStmt>
  <title>"สุเทพ" ย้ำ รัฐบาลจะพยายามรักษาความสัมพันธ์ที่ดีระหว่างไทย-กัมพูชา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-30 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209300033&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ย้ำ รัฐบาลจะพยายามรักษาความสัมพันธ์ที่ดีระหว่างไทย-กัมพูชา</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ระบุ รัฐบาลไทยเคยทักท้วงการสร้างถนนทางเข้าปราสาทพระวิหารบริเวณพื้นที่ทับซ้อนแล้ว พร้อมย้ำรัฐบาลจะพยายามรักษาความสัมพันธ์ที่ดีระหว่างไทย-กัมพูชา <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีถนนทางเข้าบริเวณพื้นที่ทับซ้อนปราสาทพระวิหารว่า รัฐบาลไทยได้เคยทักท้วงการปรับปรุงถนนแล้ว ซึ่งแม้จะอยู่บนพื้นที่ทับซ้อน ก็สามารถใช้ร่วมกันได้ โดยในส่วนของการแถลงการณ์ตอบโต้กัมพูชานั้น กระทรวงการต่างประเทศ จะต้องพิจารณาว่ามีขอบเขตมากน้อยเพียงใด ซึ่งย้ำว่ารัฐบาลจะพยายามไม่ให้กระทบความสัมพันธ์กับกัมพูชา และต้องระวังการพูดจาไม่ให้มีการซ้ำเติมสถานการณ์จนลุกลาม และต้องรักษาอธิปไตยเอาไว้ โดยประชาชนทั้ง 2 ประเทศ ยังสามารถอยู่ร่วมกันได้ตามปกติ ส่วนความเคลื่อนไหวของกลุ่มพันธมิตรประชาชนเพื่อประชาธิปไตย ที่ยังคงมีอยู่ต่อเนื่องนั้น ควรระมัดระวัง สำหรับกรณีที่คณะกรรมการป้องกันและปราบปรามการทุจริตแห่งชาติ หรือ ป.ป.ช. ชี้มูลความผิดอาญา <persName>นายสมัคร สุนทรเวช</persName> อดีตนายกรัฐมนตรี และ<persName>นายนพดล ปัทมะ</persName> อดีตรัฐมนตรีว่าการกระทรวงการต่างประเทศนั้น <persName>นายสุเทพ</persName>เห็นว่า เป็นไปตามหลักเหตุผล ไม่ขอวิจารณ์ และไม่ทราบกรณีที่<persName>นายสมัคร</persName>สนับสนุนการเลือกตั้งภายในของประเทศกัมพูชา อย่างไรก็ตาม ยังมองว่าคำวิจารณ์ของ<persName>พันตำรวจโททักษิณ ชินวัตร</persName> อดีตนายกรัฐมนตรี ถือเป็นเรื่องปกติที่ไม่เคยยอมรับคำวินิจฉัยของศาลอยู่แล้ว นอกจากนี้ รองนายกรัฐมนตรี ยังกล่าวถึงการปรับคณะรัฐมนตรีว่า ขณะนี้ยังไม่ถึงเวลา ซึ่งหากจำเป็น นายกรัฐมนตรี จะเป็นคนตัดสินใจเอง โดยรู้สึกยินดีหากรัฐบาลอยู่ได้นานครบวาระ ก็จะได้แก้ปัญหาต่อไป พร้อมระบุว่า ไม่ได้นำเรื่องการอนุมัติโครงการเช่ารถเมล์เอ็นจีวี 4,000 คัน ของพรรคภูมิใจไทยมาต่อรองกับการแก้ไขรัฐธรรมนูญ เพราะข้อเท็จจริงนั้นโครงการนี้มีการพิจารณาอย่างละเอียดรอบคอบ โดยยืนยันว่าไม่ได้เป็นการให้ของขวัญวันเกิดล่วงหน้าของ<persName>นายเนวิน ชิดชอบ</persName> แกนนำพรรคภูมิใจไทย ในวันที่ 4 ตุลาคมนี้ เพราะไม่ทราบวันเกิด และไม่จำเป็นต้องให้ของขวัญ</p></body>
</news>
