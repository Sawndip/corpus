<teiHeader>
<fileDesc>
<titleStmt>
  <title>เชิญผู้เชี่ยวชาญจยย.หามือปาบึ้มบ้านวิชา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 18:01:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190022  </bibl>
</sourceDesc>
</fileDesc>
</teiHeader>
<news>
<headline>เชิญผู้เชี่ยวชาญจยย.หามือปาบึ้มบ้าน<persName>วิชา</persName></headline>
<lead>ตำรวจประสานผู้เชี่ยวชาญด้านรถจักรยานยนต์ สอบหาตัวคนร้ายใช้เป็นพาหนะก่อเหตุปาบึ้มบ้านเก่า <persName>ป.ป.ช.วิชา</persName></lead>
<neck></neck>
<body><p>ความคืบหน้าการติดตามตัวคนร้ายปาระเบิดใส่บ้านเก่า <persName>นายวิชา มหาคุณ</persName> 1 ในคณะกรรมการป้องกันและปราบปรามการทุจริตแห่งชาติ หรือ ป.ป.ช. ภายในซอยสิรินธร 2 ย่านบางพลัด ล่าสุดชุดสืบสวนคลี่คลายคดี เปิดเผยว่า จากการ ประสานโดยผู้เชี่ยวชาญด้านรถจักรยานยนต์จากรายการแฟนพันธุ์แท้มาร่วมคลี่คลายคดีนั้น มีขั้นตอนยุ่งยากเกินไปเนื่องจากทางรายการต้องการให้ทำหนังสือที่มีการลงนามมารักษาราชการแทนผู้บัญชาการตำรวจแห่งชาติก่อน จึงเปลี่ยนไปเชิญผู้เชี่ยวชาญด้านรถจักรยานยนต์จากหน่วยงานอื่นแทน โดยขณะนี้อยู่ระหว่างการประสานงานเพื่อมาตรวจสอบรถจักรยานยนต์ที่คนร้ายใช้ก่อเหตุ </p>
<p>สำหรับกรณีตำรวจยศ พ.ต.อ.และ พ.ต.ท. เข้าไปตรวจสอบที่อยู่ของคณะกรรมการ ป.ป.ช. ทั้ง 9 คนนั้น จากการตรวจสอบเบื้องต้น พบว่านายตำรวจทั้ง 2 เข้าไปดูข้อมูล เพื่อจะทำการอารักขาด้านความปลอดภัยเท่านั้น</p></body>
</news>
