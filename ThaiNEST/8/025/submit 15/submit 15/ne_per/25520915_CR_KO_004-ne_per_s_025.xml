<teiHeader>
<fileDesc>
<titleStmt>
  <title>แม่เป็นใจพ่อเลี้ยงข่มขืน2ลูกในไส้วัย4-8ขวบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090915/28646/%e0%b9%81%e0%b8%a1%e0%b9%88%e0%b9%80%e0%b8%9b%e0%b9%87%e0%b8%99%e0%b9%83%e0%b8%88%e0%b8%9e%e0%b9%88%e0%b8%ad%e0%b9%80%e0%b8%a5%e0%b8%b5%e0%b9%89%e0%b8%a2%e0%b8%87%e0%b8%82%e0%b9%88%e0%b8%a1%e0%b8%82%e0%b8%b7%e0%b8%992%e0%b8%a5%e0%b8%b9%e0%b8%81%e0%b9%83%e0%b8%99%e0%b9%84%e0%b8%aa%e0%b9%89%e0%b8%a7%e0%b8%b1%e0%b8%a248%e0%b8%82%e0%b8%a7%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>แม่เป็นใจพ่อเลี้ยงข่มขืน2ลูกในไส้วัย4-8ขวบ</headline>
<lead>รวบพ่อเลี้ยงหื่นกามแอบข่มขืนลูกติดวัย 4 ขวบและ 8 ขวบมานานหลายปี จนครูสงสัยเห็นผิดสังเกตแจ้งตำรวจจับคาบ้าน สารภาพมีอารมณ์เคยข่มขืนต่อหน้าเมียประจำ แพทย์ตรวจพบฉีกขาดหนองเปรอะแจ้งข้อหาหนัก</lead>
<neck></neck>
<body><p>เหตุดังกล่าวรับแจ้งเมื่อเวลา 11.30 วันที่15 ก.ย.  <persName>ร.ต.อ.ศักดิ์ชัย ทองม้วน</persName>ร้อยเวรฯ สภ.กระสัง จ.บุรีรัมย์ ได้รับแจ้งจาก<persName>นายประสพ ปวรรัตนกุล </persName> นายกเทศบางตำบลหนองเต็ง อ.กระสัง ว่ามีครูที่โรงเรียนบ้านหนองเต็งม.17 อ.กระสัง เข้ามาแจ้งว่าลูกศิษย์ชื่อ <persName>ด.ญ. เอ</persName> (นามสมมุติ) อายุ 8 ขวบ นักเรียนชั้น ป.1 และ น้องสาว คือ <persName>ด.ญ.บี</persName> (นามสมมุติ)  อายุ 4 ขวบเรียนอยู่ชั้นอนุบาล  แจ้งว่าถูกพ่อเลี้ยงข่มขืน <persName>พ.ต.อ.ตะวันกฤตฐ์ เทียมฟ้าพลกรัง</persName> ผกก.สภ.กระสัง <persName>พ.ต.ท.ถนอม พาจันทึก</persName>รองผกก.สส. <persName>พ.ต.ต.ชินเทพ พันธุ์ทอง</persName> สว.สส.พร้อมชุดสืบสวนเดินทางไปสอบปากคำเด็กทั้ง 2 คน ที่โรงเรียน
</p>
<p>ครู เล่าว่า เด็กทั้ง 2 คนเพิ่งมาเข้าเรียนแต่มีอาการหวาดผวาจะเข้าห้องน้ำบ่อยมาก จึงสอบถามจนทราบว่าถูกพ่อเลี้ยงชื่อ<persName>นายโกน ถาแก้ว</persName> อายุ 36 ปี อยู่บ้านเลขที่ 170 ม.7 ต.เสริมกลาง อ.เสริมงาม จ.ลำปาง ข่มขืนมาหลายปีตั้งแต่อยู่ที่ อ.สีคิ้ว จ.นครราชสีมา จนกลับมาอยู่ที่ต.หนองเต็ง อ.กระสัง จ.บุรีรัมย์ก็ยังถูกข่มขืนประจำทั้ง 2 คน 
ตำรวจชุดสืบสวนจึงติดตามไปจับกุม<persName>นายโกน ถาแก้ว</persName> พ่อเลี้ยง ได้ขณะนั่งอยู่หน้าบ้าน และนำเด็กทั้ง 2 คน ส่งให้แพทย์โรงพยาบาลกระสัง ตรวจร่องรอยข่มขืน ซึ่งพบว่าอวัยวะเพศทั้ง 2 คนฉีกขาด มีหนองไหลเยิ้ม จึงนำส่งให้นักสังคมสงเคราะห์เข้ามาดูแล
ทั้งนี้ การสอบสวนพ่อเลี้ยง ซึ่งมี<persName>นางสมจิตร  คุ้มรัมย์</persName> ภรรยาและเป็นแม่ของเด็กทั้ง 2 คน มาร่วมฟังการสอบสวนด้วย
</p>
<p><persName>นายโกน</persName> เล่าว่า <persName>นางสมจิตร</persName> เลิกกับสามีเก่าตั้งแต่ปี 2547 และมาอยู่กินกับตน โดยมีลูกติด 2 คนมาด้วย โดยตนมีอาชีพรับจ้าง ในอ.สีคิ้ว แต่ชาวบ้านในละแวกใกล้บ้านลือว่าตนข่มขืนลูกเลี้ยง จึงได้พากันไล่ออกจากพื้นที่ และได้กลับมาอยู่ที่ อ.กระสัง จ.บุรีรัมย์ บ้านเดิมของภรรยาจนมีลูกชายกับ<persName>นางสมจิตร</persName> 1 คน อายุ 1 ขวบ มาขายผลไม้ตามตลาดนัดทั่วไป โดยลูกเลี้ยงทั้ง 2 คน ตนได้ลงมือข่มขืนจริงในบ้านหลายครั้ง ซึ่ง<persName>นางสมจิตร</persName>ก็เห็น แต่ไม่ได้ว่าอะไร ตนยอมรับเป็นคนมีอารมณ์เพศสูง
 หลังรับสารภาพตำรวจได้นำตัวไปทำแผนที่บ้านเกิดเหตุท่ามกลางชาวบ้านที่ต่างตะโกนสาปแช่งตำรวจต้องคุ้มกันอย่างแน่นหนา ก่อนตั้งข้อหา "ข่มขืนกระทำชำเราเด็กอายุไม่เกิน 15 ปี" เพื่อดำเนินคดีต่อไป
</p></body>
</news>
