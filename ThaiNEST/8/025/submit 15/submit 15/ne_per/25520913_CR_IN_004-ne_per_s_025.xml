<teiHeader>
<fileDesc>
<titleStmt>
  <title>ปาหินลามกทม.โจ๋ขว้างก้อนปูนใส่เมล์34  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-13 07:08:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189453  </bibl>
</sourceDesc>
</fileDesc>
</teiHeader>
<news>
<headline>ปาหินลามกทม.โจ๋ขว้างก้อนปูนใส่เมล์34</headline>
<lead>ชายมือบอน ขับขี่รถจักรยานยนต์ ปาหิน ใส่รถเมล์สาย 34 บริเวณแยกพญาไท โชคดีไร้คนเจ็บ</lead>
<neck></neck>
<body><p>เกิดเหตุคนร้ายขับขี่รถจักรยานยนต์ ปาหินใส่รถโดยสารประจำทางของ ขสมก. สีครีมแดง สาย 34 รังสิต-หัวลำโพง เลขข้างรถ 1-40053 ทะเบียน 71-9699 กทม. ด้าน <persName>พ.ต.ต.วิจักษ์</persName> สารวัตรปราบปราม สน.พญาไท ให้รายละเอียดว่า รถเมล์ได้รับความเสียหายเฉพาะกระจกด้านบน บริเวณบันไดทางขึ้นรถเมล์ เป็นรอยร้าว ไม่ถึงกับแตก ไม่มีใครได้รับบาดเจ็บแต่อย่างใด คาดว่าผู้ก่อเหตุน่าจะเป็นวัยรุ่น ย่านริมทางทางรถไฟ ที่ใช้ก้อนหินขนาดใหญ่ออกมาปาใส่รถเมล์บริเวณแยกพญาไท (ฝั่ง ถ.พญาไท) ซึ่งหลังก่อเหตุได้วิ่งหลบหนีไปตามทางรถไฟ เข้าไปใน ซ.เพชรบุรี 5 และขับรถ จยย.หลบหนีไป ตอนนี้ยังไม่พบตัวผู้ก่อเหตุ ส่วนพนักงานขับรถ และกระเป๋ารถเมล์ ได้เข้าไปแจ้งความที่ สน.พญาไท แล้ว และขับรถออกไปส่งผู้โดยสารตามปกติ</p>
<p>ล่าสุด เจ้าหน้าที่อาสาสมัครกู้ภัย กว่า 15 นาย ร่วมกับสายตรวจ สน.พญาไท ติดตามตัวคนร้าย แต่ยังไม่พบ ส่วนคนขับรถเมล์ อยู่ระหว่างนำรถไปที่ สน.พญาไท</p></body>
</news>
