<teiHeader>
<fileDesc>
<titleStmt>
  <title>สมช.โต้ป.ป.ช. 'หมัก'ไม่เอี่ยวเลือกตั้งเขมร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-30 14:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23442  </bibl>
</sourceDesc>
</fileDesc>
</teiHeader>
<news>
<headline>สมช.โต้ป.ป.ช. '<persName>หมัก</persName>'ไม่เอี่ยวเลือกตั้งเขมร</headline>
<lead>เลขาฯสมช.เบรกผลตัดสิน ป.ป.ช. ยัน '<persName>สมัคร</persName>' ไม่เคยสั่งการให้เอื้อเลือกตั้งในกัมพูชา</lead>
<neck></neck>
<body><p>ที่สภาความมั่นคงแห่งชาติ เมื่อเวลา 12.00 น. วันนี้(30 ก.ย.) <persName>นายถวิล เปลี่ยนศรี</persName> เลขาธิการ สมช. ให้สัมภาษณ์ถึงกรณีที่ ป.ป.ช.ชี้มูลความผิดคดีปราสาทพระวิหารโดยอ้างผลการประชุม สมช.เมื่อวันที่ 16 มิ.ย.51 ที่ระบุว่า<persName>นายสมัคร สุนทรเวช</persName> อดีตนายกรัฐมนตรี สั่งการในลักษณะบีบให้สนับสนุนการขึ้นทะเบียนปราสาทพระวิหารเพื่อช่วยเหลือการเลือกตั้งในประเทศกัมพูชา ว่า เรื่องนี้ ป.ป.ช. ได้ตัดสินไปแล้ว แต่ก็เป็นเรื่องอย่างที่ทราบกันดีว่า ก่อนการประชุม ครม. ก็ได้มีการประชุม สมช.ก่อน และก็มีการสรุปเรื่องเข้า ครม. ซึ่งประเด็นข้อเท็จจริงก็ไม่มีเรื่องอะไรมากไปกว่าใน ครม.  เมื่อถามว่า<persName>นายสมัคร</persName>ได้มีการพูดในลักษณะเอื้อประโยชน์ต่อการเลือกตั้งในกัมพูชาหรือไม่ <persName>นายถวิล</persName> กล่าวว่า เท่าที่ตนได้ยิน ไม่ได้มีการพูดอย่างที่เป็นข่าว อาจจะพูดในแง่ข้อเท็จจริงว่าทางกัมพูชากำลังมีการเลือกตั้งกันอยู่ แต่การพูดในลักษณะให้ไปช่วยหาเสียงให้กับกัมพูชานั้น ไม่มีใครพูด อีกทั้ง ตนยังมองไม่เห็นเลยว่า เราจะไปช่วยการเลือกตั้งในกัมพูชาได้อย่างไร</p>
<p>เมื่อถามว่าที่ผ่านมา ป.ป.ช. ได้เชิญ สมช.ไปให้ข้อมูลหรือไม่ <persName>นายถวิล</persName> กล่าวว่า อดีตเลขาธิการ สมช.คงไปให้ข้อมูล ซึ่งก็เป็นเรื่องที่ดี ที่กัมพูชาเข้าใจการทำงานของข้าราชการประจำ</p>
<p><persName>นายถวิล</persName> ยังกล่าวถึงปัญหาข้อพิพาทบริเวณปราสาทพระวิหาร ว่า ทุกอย่างอยู่ในกลไกที่กำลังแก้ไขปัญหากันอยู่  ขณะนี้จึงต้องพยายามไม่ให้ปัญหาขยายตัวออกไป และเข้าไปสู่กลไกแก้ไขปัญหา.
</p></body>
</news>
