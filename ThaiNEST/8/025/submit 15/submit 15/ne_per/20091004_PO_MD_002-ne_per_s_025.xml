<teiHeader>
<fileDesc>
<titleStmt>
  <title>16ส.ว.ลุ้นคำชี้แจงถือหุ้นต้องห้าม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-10-04 20:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000116982  </bibl>
</sourceDesc>
</fileDesc>
</teiHeader>
<news>
<headline>16ส.ว.ลุ้นคำชี้แจงถือหุ้นต้องห้าม</headline>
<lead></lead>
<neck></neck>
<body><p> ผู้สื่อข่าวรายงานว่า ในวันพุธที่ 7 ต.ค.นี้ สำนักงานศาลรัฐธรรมนูญ โดย <persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ จะรายงานความคืบหน้า กรณีคำร้องคณะกรรมการการเลือกตั้ง (กกต.) ขอให้ศาลรัฐธรรมนูญวินิจฉัยความสิ้นสุดสมาชิกภาพของ 16 ส.ว.ตามรัฐธรรมนูญมาตรา 119 (5) เพราะถือครองหุ้นในกิจการสื่อและบริษัทที่รับสัมปทานจากภาครัฐที่เข้าลักษณะต้องห้าม ตามมาตรา 48 ประกอบมาตรา 265 แห่งรัฐธรรมนูญ หรือไม่ เพราะได้ครบกำหนด ที่คณะตุลาการฯได้ให้เวลาผู้ถูกร้องทำคำชี้แจงแก้ข้อกล่าวหาภายใน 15 วันแล้ว ซึ่งคณะตุลาการฯก็จะมาพิจารณาว่า จะดำเนินการอย่างไรก็ต่อไป</p>
<p>โดยจะพิจารณาว่า 16 ส.ว.ส่งคำชี้แจงมาครบทุกคนแล้วจะพิจารณาได้เลยหรือไม่ หรือยังต้องการข้อมูลอะไรเพิ่มเติมหรือ หากมีส.ว.ขอโอกาสชี้แจงด้วยวาจา และต้องการขอให้ตุลาการฯ ออกนั่งบัลลังก์ไต่สวนนั้น กรณีดังกล่าวขึ้นอยู่กับดุลยพินิจของคณะตุลาการฯ ที่จะพิจารณาว่า หลักฐาน เอกสาร ข้อเท็จจริงที่ปรากฎ เพียงพอที่จะพิจารณาหรือไม่ หากข้อเท็จจริง ปรากฎเพียงพอที่จะพิจารณาได้ก็ไม่จำเป็นต้องออกนั่งบัลลังก์ไต่สวนตามคำขอ  แต่หากเห็นว่ายังมีบางส่วนที่ยังไม่ชัดเจนข้อมูลสับสน และเห็นว่ายังอยากฟังเหตุผลประกอบอีก ก็อาจจะออกนั่งบัลลังก์ก็ได้ ซึ่งก็เป็นสิทธิ์ที่ผู้ถูกร้องสามารถ ขอเข้ามาได้ แต่ก็เป็นดุลยพินิจว่า มีความจำเป็นมากน้อยเพียงใด เพราะบางกรณีมีข้อเท็จจริงที่สามารถพิจารณาได้เลย เพราะเอกสารหลักฐานทุกอย่างจะชี้ชัดอยู่ในตัวอยู่แล้ว</p>
<p>ส่วนคำร้องของ 13 ส.ส.ของพรรคประชาธิปัตย์ ที่ <persName>นายชัย ชิดชอบ</persName> ประธานสภาฯ ได้ส่งคำร้องของกกต. ที่ขอให้ศาลรัฐธรรมนูญวินิจฉัยความสิ้นสุดสมาชิกภาพ เนื่องจาเข้าไปถือหุ้นลักษณะต้องห้าม เมื่อสัปดาห์ที่ผ่านมานั้น ขณะนี้เจ้าหน้าที่ก็ยังต้องตรวจสอบเอกสารความถูกต้องก่อนที่จะนำเสนอคณะตุลาการฯให้พิจารณา เพราะเอกสารมีเป็นจำนวนมา ร่วมถึงได้ส่งมาเหมืนอกับที่ทาง <persName>นายประสพสุข บุญเดช</persName> ประธานวุฒิสภา ได้ส่งให้กับศาลรัฐธรรมนูญพิจารณา คือส่งมา ทั้งหมดที่ กกต.ส่งให้ โดยระบุแนบท้ายว่า ทางประธานสภาญ ได้พิจารณาแล้วเห็นว่า ทางกกต.ได้ร้องมาตามช่องทางที่ถูกต้องแล้ว แต่ในเรื่องของเอกสารทาง สภาฯ ขอส่งมาทั้งหมดเพื่อให้ทางศาลเป็นผู้พิจารณาความสมบูรณ์ว่าถูกต้องหรือไม่ เพราะประธานสภามีหน้าที่ในการนำส่งเท่านั้น ซึ่งเอกสารที่ส่งมานั้นมีมากกว่า ส.ว.จำนวนมาก ดังนั้นในวันพุธนี้ยังไม่ทราบว่าจะสามารถจะเสนอให้กับตุลาการพิจารณาได้หรือไม่</p></p></body>
</news>
