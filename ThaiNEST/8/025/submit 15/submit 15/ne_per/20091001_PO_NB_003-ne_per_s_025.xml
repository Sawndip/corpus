<teiHeader>
<fileDesc>
<titleStmt>
  <title>อนุกมธ ส่งเสริมอุตสาหกรรมวุฒิระบุ ผู้เกี่ยวข้องในอุตสาหกรรมการก่อสร้างของไทยเสนอให้มีการรวมตัวกัน เพื่อยกระดับการแข่ง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010237&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อนุกมธ ส่งเสริมอุตสาหกรรมวุฒิระบุ ผู้เกี่ยวข้องในอุตสาหกรรมการก่อสร้างของไทยเสนอให้มีการรวมตัวกัน เพื่อยกระดับการแข่ง</headline>
<lead></lead>
<neck></neck>
<body><p>ประธานคณะอนุกรรมาธิการส่งเสริมอุตสาหกรรมเป้าหมายวุฒิสภา ระบุ ผู้เกี่ยวข้องในอุตสาหกรรมการก่อสร้างของไทยเสนอให้มีการรวมตัวกัน เพื่อยกระดับการแข่งขันในระดับโลก <persName>นายวิทยา อินาลา</persName> ประธานคณะอนุกรรมาธิการส่งเสริมอุตสาหกรรมเป้าหมาย ในคณะกรรมาธิการเศรษฐกิจการพา นิชและอุตสาหกรรมวุฒิสภา กล่าวถึงอุตสาหกรรมการก่อสร้างของไทยว่า มีความสำคัญต่อการกระตุ้นเศรษฐกิจของประเทศ แต่ที่ผ่านมาต้องพึ่งพาการส่งออกเป็นหลัก จึงได้รับผลกระทบจากภาวะเศรษฐกิจโลก คณะกรรมาธิการฯ จึงได้จัดเสวนาเรื่องการพัฒนาอุตสาหกรรมก่อสร้างไทยก้าวไกลสู่สากลขึ้น เพื่อให้มีการพัฒนาและให้อุตสาหกรรมก่อสร้างมีส่วนในการกระตุ้นเศรษฐกิจ โดยเฉพาะจากงบประมาณของแผนปฏิบัติการไทยเข้มแข็ง 2555 ทั้งนี้ ในการเสวนาได้พูดคุยถึงกรณีการทุจริตคอรัปชันในโครงการต่างๆ โดยเฉพาะโครงการขนาดใหญ่ โดยได้เสนอให้มีการรวมตัวของทุกฝ่ายที่เกี่ยวข้องกับอุตสาหกรรมการก่อสร้าง คือกลุ่มผู้ผลิตวัสดุก่อสร้าง ผู้จำหน่าย ผู้ขนส่ง และผู้รับเหมาก่อสร้าง เช่น การตั้งสภาอุตสาหกรรมก่อสร้าง และให้มีผู้ตรวจสอบการทุจริตในโครงการต่างๆ ของรัฐบาล ทั้งนี้ คณะอนุกรรมการฯ จะรวบรวมข้อมูลที่ได้จากการเสวนาจัดทำเป็นโมเดล ทั้งเรื่องการพัฒนาบุคคล การยกระดับวิสาหกิจขนาดเล็กขนาดกลางและขนาดใหญ่ รวมถึงการทำวิจัย เพื่อให้เกิดความเชื่อมโยงในการทำงานกับหน่วยงานที่เกี่ยวข้อง เพื่อให้อุตสาหกรรมก่อสร้างไทยสามารถแข่งขันในระดับโลกได้</p></body>
</news>
