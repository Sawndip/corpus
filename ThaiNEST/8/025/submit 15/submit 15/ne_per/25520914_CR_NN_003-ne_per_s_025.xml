<teiHeader>
<fileDesc>
<titleStmt>
  <title>ตีนแมวงัดบ้าน"สรยุทธ"พิธีกรดัง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=178701  </bibl>
</sourceDesc>
</fileDesc>
</teiHeader>
<news>
<headline>ตีนแมวงัดบ้าน"<persName>สรยุทธ</persName>"พิธีกรดัง</headline>
<lead></lead>
<neck></neck>
<body><p> เหตุคนร้ายบุกงัดบ้านเก่าพิธีกรข่าวชื่อดังครั้งนี้ เปิดเผยขึ้นเมื่อวันที่ 13 กันยายน ภายหลังคนร้ายได้เข้าลักทรัพย์บ้านพักเลขที่ 264 หมู่บ้านมหาดไทย 2 ถนนลาดพร้าว ซอย 130 แขวงคลองจั่น เขตบางกะปิ กทม.ซึ่งเป็นบ้านพักเก่าของ "<persName>นายสรยุทธ สุทัศนจินดา</persName>" ผู้ประกาศและพิธีกรข่าวชื่อดัง เหตุเกิดเมื่อช่วงค่ำวันที่ 12 กันยายนที่ผ่านมา หลังตำรวจ สน.ลาดพร้าว ได้รับแจ้งจึงเข้าตรวจสอบที่เกิดเหตุ</p>
<p><persName>น.ส.สุกัญญา สุทัศนจินดา</persName> พี่สาวของ<persName>นายสรยุทธ</persName> ให้การว่า คนร้ายได้งัดหน้าต่างเข้าไปขโมยทรัพย์สินในห้องนอนชั้น 2 โดยทรัพย์สินเป็นเงินสด 120,000 บาท กำไรข้อมือทองคำหนัก 2 บาท แหวนทองคำ 2 วง น้ำหนักรวม 5 บาท รวมมูลค่าทรัพย์สินประมาณ 2 แสนบาท สูญหายไป โดยบ้านนี้<persName>นายสรยุทธ</persName> เคยอยู่มาก่อนย้ายไปอยู่ที่ย่านรามอินทรา แต่ก็ยังแวะเวียนมาเยี่ยมตนบ่อย ครั้ง ทั้งนี้ จากการตรวจสอบเจ้าหน้าที่พบร่องรอยคนร้ายปีนกำแพงด้านหลังบ้านเหยียบหลังคาก่อนใช้เครื่องมืองัดหน้าต่างห้องนอนดังกล่าว ส่วนคนร้ายคาดว่าน่าจะเป็นวัยรุ่นในพื้นที่</p></body>
</news>
