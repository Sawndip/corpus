<teiHeader>
<fileDesc>
<titleStmt>
  <title>'มาร์ค'ยันต้องอุทธรณ์มาบตาพุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-10-04 11:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=24078  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'ยันต้องอุทธรณ์มาบตาพุด</headline>
<lead></lead>
<neck></neck>
<body><p>วันนี้ (4 ต.ค.) ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯ อภิสิทธิ์</persName> ขอบคุณคนไทยที่ได้ร่วมกันลงนามถวายพระพร สมัครสมานสามัคคี นอกจากนี้ยังเป็นสัปดาห์ที่ของการจัดการฉลองครบ 96 พรรษาสมเด็จพระสังฆราช โดยเฉพาะวันนี้เป็นวันออกพรรษา จึงขอเชิญชวนคนไทยร่วมทำบุญกัน สำหรับปัญหาอุทกภัยที่เกิดขึ้นนั้น ตนเองได้รับรายงานจากกรมป้องกันและบรรเทาสาธารณาภัยโดยตลอด ทั้งรายงานสถานการณ์ทั่วไปและการให้ความช่วยเหลือ ตนเองอยากให้พี่น้องคนไทยติดตามสภาพอากาศก่อนเดินทางด้วย สำหรับรายงานล่าสุด 7 โมงเช้าวันนี้ มีจังหวัดได้ประสบอุทกภัย 14 จังหวัด หลายพื้นที่ยังมีความน่าเป็นห่วง ส่วนตัวจะลงพื้นที่ไปตรวจเยี่ยมด้วย</p>
<p>สำหรับการประชุม ครม.เศรษฐกิจ พบว่าตัวเลขต่างๆ ดีขึ้น แต่ยังไม่น่าวางใจ จึงจะเดินหน้าแก้ไขต่อไปรวมทั้งกระตุ้นเศรษฐกิจและระดมการลงทุน ส่วนการจัดเก็บรายได้ที่ผ่านมามุ่งชดเชยเงินคงคลังที่หายไป แต่ตอนนี้จัดเก็บได้มากขึ้น จึงเหลือเงินประมาณ 1.4 แสนล้านบาท เพื่อใช้จ่ายมากขึ้น โดยจะเปิดโอกาสให้กองทุนหมู่บ้านต่างๆ พิจารณายืดการชำระหนี้ โดยอาจยืดเป็น 2 ปี เพื่อให้ประชาชนมีเวลาบริหารจัดการต่างๆ กู้ยืมเงินนอกระบบน้อยลง และเมื่อเงื่อนไขกู้ยืมยาวขึ้นก็จะเพิ่มเงินลงไปให้ แต่ต้องเป็นองค์กรที่จดทะเบียนแล้ว และพิจารณาตามจำนวนสมาชิกที่มี ไม่ได้เท่ากันทุกแห่ง ส่วนที่สามคือต้นกล้าอาชีพเข้ามากู้เพื่อสร้างอาชีพอย่างแท้จริง</p>
<p>นายกรัฐมนตรี ยังกล่าวถึงปัญหามาบตาพุดว่า รัฐบาลพยายามหาจุดสมดุลระหว่างการพัฒนาและการดูแลคุณภาพชีวิตประชาชน ช่วงที่ตนเองเข้ามาก็ได้ประกาศเขตควบคุมมลพิษ แต่รัฐบาลก็ต้องปฏิบัติตามมาตรา 67 ของรัฐธรรมนูญ ปัญหาคือการตีความว่าจะปฏิบัติอย่างไร ซึ่งต้องมีการประเมินด้านคุณภาพสิ่งแวดล้อม มีองค์กรอิสระเข้ามาร่วมตรวจสอบ ทั้งนี้ที่รัฐบาลต้องยื่นอุทธรณ์เพราะแท้จริงแล้วบางโครงการนั้นลงทุนแล้วจะช่วยแก้ไขเรื่องมลพิษ เพราะก่อนจะอนุมัติโครงการได้ต้องมีการปรับปรุงแก้ไขปัญหามลพิษก่อน จึงจะอุทธรณ์ต่อศาลว่าโครงการที่ตรวจสอบอนุมัติแล้วให้เดินหน้าต่อไปก่อน ส่วนโครงการที่ยังไม่อนุมัติก็ชะลอไว้.
</p></body>
</news>
