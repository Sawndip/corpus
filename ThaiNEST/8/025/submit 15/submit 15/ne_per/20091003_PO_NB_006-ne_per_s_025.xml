<teiHeader>
<fileDesc>
<titleStmt>
  <title>รองโฆษกพรรคเพื่อไทย ระบุ พรรคประชาธิปัตย์ควรกลับไปแก้ไขปัญหาภายในพรรค ก่อนมาแก้ปัญหาความสมานฉันท์  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210030061&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองโฆษกพรรคเพื่อไทย ระบุ พรรคประชาธิปัตย์ควรกลับไปแก้ไขปัญหาภายในพรรค ก่อนมาแก้ปัญหาความสมานฉันท์</headline>
<lead></lead>
<neck></neck>
<body><p>รองโฆษกพรรคเพื่อไทย ระบุ พรรคประชาธิปัตย์ควรกลับไปแก้ไขปัญหาภายในพรรค ก่อนมาแก้ไขปัญหาเรื่องความสมานฉันท์ของคนในชาติ <persName>นายจิรายุ ห่วงทรัพย์</persName> รองโฆษกพรรคเพื่อไทย กล่าวถึง กรณีที่<persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ ออกมาตั้งข้อสังเกตการสังกัดพรรคเพื่อไทยของ <persName>พล.อ.ชวลิต ยงใจยุทธ</persName> อดีตนายกรัฐมนตรี ว่า พรรคประชาธิปัตย์ควรให้เกียรติ <persName>พล.อ.ชวลิต</persName> ในฐานะที่เป็นอดีตนายกรัฐมนตรีและเป็นผู้หลักผู้ใหญ่ของบ้านเมือง การพูดดังกล่าวเปรียบเหมือนเด็กขาดสัมมาคารวะ และเห็นว่าการตั้งข้อสังเกตุดังกล่าวส่วนหนึ่งอาจมาจากเหตุผลที่<persName>พล.อ.ชวลิต</persName> ไม่เลือกเข้าสังกัดพรรคประชาธิปัตย์ <persName>นายจิรายุ</persName> กล่าวอีกว่า ในการแก้ปัญหาเรื่องความสมานฉันท์ของคนในชาติ อยากขอให้พรรคประชาธิปัตย์กลับไปดูปัญหาภายในพรรคของตนเองก่อน เนื่องจากในขณะนี้พรรคประชาธิปัตย์ยังไม่สามารถแก้ปัญหาหรือสร้างความชัดเจนกรณี<persName>นายนิพนธ์ พร้อมพันธุ์</persName> เลขาธิการนายกรัฐมนตรี ได้ จึงเชื่อว่าพรรคประชาธิปัตย์จะไม่สามารถเป็นแกนนำรัฐบาล ในการแก้ไขปัญหาของชาติเรื่องความสามัคคีได้ </p></body>
</news>
