<teiHeader>
<fileDesc>
<titleStmt>
  <title>นายกฯ ไม่ทราบกระแสที่คณะกรรมการ ก.ต.ช.จะลาออก  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210020184&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ไม่ทราบกระแสที่คณะกรรมการ ก.ต.ช.จะลาออก</headline>
<lead></lead>
<neck></neck>
<body><p>นายกรัฐมนตรี เปิดเผย ไม่ทราบกระแสที่คณะกรรมการ ก.ต.ช. จะลาออก พร้อมระบุมีผู้พยายามปล่อยข่าวเกี่ยวกับ ก.ต.ช. <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกระแสข่าวที่จะมีคณะกรรมการนโยบายตำรวจแห่งชาติ หรือ ก.ต.ช. ลาออกว่า ยังไม่ทราบเรื่อง แต่เห็นว่าในขณะนี้มีผู้พยามปล่อยข่าวเรื่อง ก.ต.ช. เป็นระยะ โดยได้ส่งสัญญาณไปยังผู้ปล่อยข่าวให้ยุติ แต่ไม่ขอตอบว่าบุคคลดังกล่าวได้รับสัญญาณพิเศษหรือไม่ ทั้งนี้เหตุผลที่ยังไม่นัดประชุม ก.ต.ช. เพราะยังมีความเห็นที่แตกต่างกัน แต่เชื่อว่าสิ่งที่พยามทำอยู่นั้นถูกต้องที่สุดแล้ว แต่ก็ต้องเคารพความเห็นของทุกคน ส่วนรักษาราชการการแทนผู้บัญชาการตำรวจแห่งชาติจะสามารถทำบัญชีแต่งตั้งโยกย้ายข้าราชการตำรวจได้หรือไม่ อยู่ที่คณะกรรมการข้าราชการตำรวจ หรือ ก.ตร. จะพิจารณา นายกรัฐมนตรี กล่าวอีกว่า ได้มีการทบทวนการใช้เงินในโครงการไทยเข้มแข็ง ตามกรอบพระราชกำหนดกู้เงิน 2 แสนล้านบาท โดยจะเพิ่มเงินอีก 1 แสน 5 หมื่นล้านบาท และจะเสนอที่ประชุมคณะรัฐมนตรี วันอังคารที่ 13 ตุลาคมนี้ต่อไป พร้อมจะพิจารณาทบทวนในส่วนเงินตามกรอบพระราชบัญญัติกู้เงิน 4 แสนล้านบาท เพื่อนำไปใช้ในโครงการระยะยาว โดยวางกรอบการทบทวน 2-3 เดือน</p></body>
</news>
