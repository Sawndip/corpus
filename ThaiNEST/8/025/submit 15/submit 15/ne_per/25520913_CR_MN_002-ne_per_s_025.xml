<teiHeader>
<fileDesc>
<titleStmt>
  <title>ตร.เร่งล่า 2 พม่า ต้องสงสัยฆ่าลูกจ้างครัวเจ๊ง้อ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-13 14:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000106403  </bibl>
</sourceDesc>
</fileDesc>
</teiHeader>
<news>
<headline>ตร.เร่งล่า 2 พม่า ต้องสงสัยฆ่าลูกจ้างครัวเจ๊ง้อ</headline>
<lead>ตร.บางรัก เร่งตามตัว 2 ลูกจ้างชาวพม่าร้านครัวเจ๊ง้อ ผู้ต้องสงสัยคดีฆ่าเพื่อนคนงาน 2 ศพ ดับคาที่พัก สอบพบมีปัญหาทะเลาะวิวาทกันก่อนหน้านี้ ประสานชายแดนส่งข้อมูลรูปถ่ายผู้ต้องสงสัยแจ้งเบาะแสจับกุม พร้อมตรวจสอบร้านครัวเจ๊ง้อมีแรงงานต่างด้าวผิดกฎหมายหรือไม่</lead>
<neck></neck>
<body><p>จากกรณีที่ <persName>นายดาว</persName> อายุ 20 ปี และ <persName>นายแบงก์</persName> อายุ 25 ปี 2 ชาวเวียดนาม ลูกจ้างร้านครัวเจ๊ง้อ ถูกคนร้ายฆาตกรรมภายอย่างโหดเหี้ยม ภายในสถานที่พักและเก็บของ ร้านครัวเจ๊ง้อ เลขที่ 541/5 ถนนมหาเศรษฐ์ แขวงสี่พระยา เขตบางรัก กทม.โดยคนร้ายได้ใช้มีดปังตอฟันตามใบหน้าจนผู้ตายเสียชีวิตคาที่ เมื่อกลางดึกที่ผ่านมา</p>
<p>ความคืบหน้า เมื่อเวลา 12.00 น.วันที่ 13 ก.ย. <persName>พ.ต.อ.เอกรักษ์ ลิ้มสังกาศ</persName> ผกก.สส.บก.น.6 เปิดเผยว่า หลังจากเกิดเหตุ ได้สั่งการให้เจ้าหน้าที่ฝ่ายสืบสวน สน.บางรัก ลงพื้นที่เพื่อหาเบาะแสคนร้ายที่ก่อเหตุแล้ว ซึ่งจากการตรวจสอบพบว่า มีบุคคลที่ต้องสงสัยที่เป็นลูกจ้างของร้านเจ๊ง้อ และพักอาศัยอยู่ที่เกิดเหตุหายไป จำนวน 2 คน ทราบชื่อคือ <persName>นายวิน</persName> อายุ 24 ปี และ<persName>นายจอ</persName> อายุ 19 ปี ซึ่งทั้ง 2 คนเป็นชาวพม่า โดยจากการสอบปากคำเจ้าของร้านและพนักงานภายในร้าน ทราบว่ากลุ่มของผู้ตายและผู้ต้องสงสัยเป็นต่างด้าวที่คุยกันคนละภาษาและมีปัญหาเรื่องงานจนทะเลาะวิวาทกันมาหลายครั้งแล้ว กระทั่งเกิดเหตุดังกล่าวขึ้น               <persName> พ.ต.อ.เอกรักษ์</persName> กล่าวต่อว่า สำหรับการติดตามตัวคนร้ายค่อนข้างลำบาก เนื่องจากทั้ง 2 คน เป็นแรงงานต่างด้าวสามารถเดินทางไปที่ไหนก็ได้ แต่เบื้องต้นได้ประสานไปยังเขตชายแดน แม่สอด จ.เชียงราย และเขตชายแดนอื่นๆ เพื่อนำรูปถ่ายและข้อมูลของผู้ต้องสงสัยทั้ง 2 คน ให้ไว้เป็นเบาะแสหากพบตัวสามารถจับกุมและส่งตัวมาดำเนินคดีได้ทันที ส่วนเรื่องที่ร้านเจ๊ง้อมีแรงงานต่างด้าวจำนวนมากนั้น เรื่องดังกล่าวตนและเจ้าหน้าที่ฝ่ายสืบสวน สน.บางรัก ได้เข้าไปตรวจสอบแล้วพบว่าเจ้าของร้านมีใบอนุญาตทำงานอย่างถูกต้อง แต่อยู่ระหว่างการรอต่ออายุจากกรมแรงงาน ซึ่งกรณีดังกล่าวผู้บังคับบัญชาได้อนุโลมให้ แต่หากกรมแรงงานไม่อนุญาตให้ต่อทะเบียนก็ถือว่าเป็นแรงงานต่างด้าวที่เข้ามาอยู่อย่างผิดกฎหมาย ต้องผลักดันออกนอกประเทศได้ อย่างไรก็ตาม เจ้าหน้าที่จะเร่งติดตามจับกุมตัวคนร้ายที่ก่อเหตุมาดำเนินคดีให้ได้โดยเร็วที่สุด                “ประเด็นสำคัญ คือ สามีของเจ๊ง้อมีตำแหน่งเป็น กก.ตร. ของโรงพักบางรัก หากปล่อยให้มีแรงงานต่างด้าวอย่างผิดกฎหมายภายในร้านก็คงเป็นเรื่องที่ไม่ถูกต้อง คงต้องทำให้ถูกกฎหมายไม่เช่นนั้นจะเกิดข้อครหาและเสียงต่อหน้าที่การงาน” <persName>พ.ต.อ.เอกรักษ์</persName> กล่าว</p>
<p>ผู้สื่อข่าวรายงานว่า สำหรับครัวเจ๊ง้อมีอยู่หลายสาขา ทั่วกรุงเทพฯ และมีสาขาที่ปอยเปต ชายแดนไทย-กัมพูชาด้วย โดยสาขาที่เกิดเหตุย่านบางรัก มีชาวต่างชาติมาเป็นลูกจ้างที่ครัวเจ๊ง้อ จำนวนมาก มีทั้งชาวเวียดนาม และชาวพม่า เนื่องจากแรงงานต่างด้าวดังกล่าวมีความขยันในการทำงานมากกว่าคนไทย</p></body>
</news>
