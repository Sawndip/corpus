<teiHeader>
<fileDesc>
<titleStmt>
  <title>อนุ ป.ป.ช. ชี้คดี“จุฑามาศ” รับสินบนเทศกาลหนัง รอเอกสารจาก FBI  สหรัฐฯ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=179090  </bibl>
</sourceDesc>
</fileDesc>
</teiHeader>
<news>
<headline>อนุ ป.ป.ช. ชี้คดี“<persName>จุฑามาศ</persName>” รับสินบนเทศกาลหนัง รอเอกสารจาก FBI  สหรัฐฯ</headline>
<lead></lead>
<neck></neck>
<body><p>      ที่สำนักงานป.ป.ช. <persName>นายเมธี ครองแก้ว</persName> ประธานคณะอนุกรรมการไต่สวนคดีทุจริตการรับสินบนเพื่อให้ได้รับสิทธิ์จัดงานเทศกาลภาพยนตร์นานาชาติ กรุงเทพ หรือบางกอก อินเตอร์เนชั่นแนล ฟิล์ม เฟสติวัล 60 ล้านบาท ที่มี<persName>นางจุฑามาศ ศิริวรรณ </persName> อดีตผู้ว่าการท่องเที่ยวแห่งประเทศไทย(ททท.) เข้าไปเกี่ยวข้อง ให้สัมภาษณ์ว่า ในวันนี้(16 ก.ย.)คณะอนุกรรมการฯได้มีการประชุมพบว่า มีเจ้าหน้าที่เข้ามาเกี่ยวข้องในเรื่องดังกล่าว อยู่จำนวนหนึ่ง ส่วนจะเกี่ยวข้องด้วยด้านไหน อย่างไร ก็จะไปหาความเชื่อมโยงกันอีกครั้ง เพื่อนำเข้าแจ้งต่อที่ประชุมครั้งต่อไป ว่ามีใครบ้าง และเมื่อคณะกรรมการได้พิจารณาแล้วก็จะมีการแจ้งคำสั่งไปให้ทราบว่า บุคคลเหล่านั้นมีความเกี่ยวข้องอย่างไรบ้าง โดยผู้ที่เกี่ยวข้องเบื้องต้นพบว่ามีหลายระดับ ทั้งผู้บริหาร ผู้สนับสนุนประเภทหน้าห้อง รวมแล้วประมาณ 3-4 คน</p>
<p>  <persName>นายเมธี</persName> กล่าวต่อว่า คณะกรรมการฯ จะติดต่อกับทางสำนักงานอัยการสูงสุด เพื่อที่จะขอให้ทางฝ่าย FBI ของสหรัฐฯ เพื่อให้ส่งข้อมูลต่างๆมาให้ไทย  ส่วนส่งได้หรือไม่ได้ เนื่องจากคดียังไม่สิ้นสุด หรือยังไม่ถึงที่สุด ตรงนี้ทางป.ป.ช.ก็จะรอให้ทางสหรัฐฯตอบมาให้ทราบ เพราะทางป.ป.ช. เองไม่ทราบว่าระบบนี้ทางสหรัฐฯเป็นอย่างไร แต่เท่าที่ทราบมาทางสหรัฐฯเองมีข้อมูลในเรื่องนี้หมดทุกอย่างแล้ว เพราะเจ้าหน้าที่ ที่ป.ป.ช.ส่งไปสังเกตุการณ์ที่ ลอสแองเจลีส แจ้งมาว่าทางฝ่ายโจทย์ของสหรัฐฯ เวลานำเสนออะไรนั้น คนที่ต้องการดูสามารถดูได้ทั้งหมด อย่างไรก็ตามทางสหรัฐฯจะส่งให้ทางป.ป.ช.อย่างเป็นทางการได้หรือไม่นั้น ต้องรอให้เขาตอบมา วันนี้จึงมีมติว่าทาง ป.ป.ช. จะขอไปในส่วนนี้</p>
<p> “ถ้าเราจะทำอย่างน้อย 2 อย่าง คือ  เอาคนที่เกี่ยวข้องมาแจ้งให้ทราบ คำสั่งแต่งตั้งกรรมการและรอข้อมูลจากทางFBI ก็คงจะทำได้ทุกสัปดาห์นับแต่นี้ไป และหากไม่มีเหตุขัดข้องอื่นนั้น ในเดือน พ.ย.นี้น่าจะส่งคำกล่าวหาให้ผู้ที่เกี่ยวข้องได้ทั้งหมด รอให้เขาตอบข้อกล่าวหามาสัก1-2 เดือน ผมก็คิดว่า ภายในสิ้นปีนี้น่าจะจบได้ว่ามีข้อมูลเพียงพอที่จะชี้มูลหรือไม่อย่างไร  ตอนนี้จึงยังสรุปอะไรไม่ได้ เพราะเรารอให้ทางอเมริกา เขาจบเรื่องก่อนเพื่อเราจะได้ข้อมูลมา ของเราก็ทำไประดับหนึ่งแล้วที่เกี่ยวข้องกับเรื่องการให้สินบน ในทัศนะของกฎหมานอเมริกัน เราเพิ่งจะได้รับข้อมูลตรงนี้ เขาตกลงได้ว่ามีการให้สินบนจริง แต่อย่าลืมว่ากฎหมายไทยไม่เหมือนกฎหมายอเมริกัน กฎหมายไทยมีลักษณะการพิจารณาคดีแตกต่างกัน ของเขาถึงแม้เขาเป็นคนอเมริกัน มาทำผิดต่างประเทศก็ถือว่าเป้นความผิดด้วย แต่ของเราสมมุติว่าเขาส่งเงินมาให้คนที่บ้านเรา แต่คนที่เมืองไทยไม่ได้รับไปรับที่ต่างประเทศถือว่า เป็นความผิดหรือไม่ ตรงนี้ผมเองก็ยังต้องปรึกษานักกฎหมายว่ามีความผิดหรือไม่อย่างไร” <persName>นายเมธี</persName>กล่าว</p>
<p><persName>นายมธี</persName> กล่าวว่าในเรื่องเส้นทางของเงินนั้น เป็นข้อมูลที่จาก FBI ที่ทางป.ป.ช.เห็นได้ชัดเต็มจอ ที่ลอสแองเจลีส  ไม่ว่าจะเป็นเรื่องการโอนเงินผ่านสิงค์โปร์  สเปน สวิสเซอร์แลนด์ และเกาะเจอร์ซีร์ แต่ก็ขึ้นอยู่ว่าหากทางฝ่ายทนายจำเลยบอกว่าเป็นการโอนเงินในลักษณะส่งเงินเป็นค้าตอบแทน คอมมิชชั่นธรรมดา ไม่ได้ผิดกฎหมาย แต่ทางฝ่ายโจทย์อาจจกล่าวว่า ทำเช่นนั้นได้อย่างไรเพราะมีการโอนกันมากถึง 50กว่าครั้งในเวลาหลายปีต่อเนื่อง ตรงนี้จึงต้องมาดูในเหตุผล ว่าแต่ละครั้งมีเหตุผลอย่างไรจึงต้องส่งแบบนี้</p>
<p>มื่อถามว่า เส้นทางการโอนเงินทางป.ป.ช.มีความชัดเจน <persName>นายเมธี</persName> กล่าวว่า มีบางส่วน อย่างที่ FBI ส่งให้ป.ป.ช.ผ่านทางกรมสอบสวนคดีพิเศษ( DSI )ป.ป.ช. มีข้อมูลเกี่ยวกับการทำธุรกรรมทางการเงิน เฉพาะประเทศเดียว คือสิงค์โปร์  ส่วนประเทศอื่นทางป.ป.ช.กำลังจะขอจากทาง FBI การโอนเงินที่ผ่านมาเป็นการโอนเข้าบัญชีญาติ ของนางจุฑามาศ  โอนติดต่อกันเป็นระยะเวลาหลายปี ครั้งละเป็นหมื่นเหรียญ โดยรวมแล้วจากการดูข้อมูลของ  FBI พบว่าในช่วงหลายปีที่ทำคดี มีเงินที่โอนท ประมาณ 1 .8 ล้านเหรียญ เป็นเงินไทยประมาณ 50-60 ล้านบาท อยู่ในบัญชีเครือญาติและเพื่อนพ้อง 2 บัญชี  จำนวนครั้งในการโอนมีจำนวนมาก</p></body>
</news>
