<teiHeader>
<fileDesc>
<titleStmt>
  <title>คืบบึ้มบ้านวิชาตรวจกล้องพบจยย.ต้องสงสัย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-13 20:22:01  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189447  </bibl>
</sourceDesc>
</fileDesc>
</teiHeader>
<news>
<headline>คืบบึ้มบ้าน<persName>วิชา</persName>ตรวจกล้องพบจยย.ต้องสงสัย</headline>
<lead>ผู้บัญชาการตำรวจนครบาล เผยความคืบหน้า เหตุลอบปาระเบิดใส่บ้านพักเก่า " <persName>วิชา มหาคุณ</persName> " หลังตรวจภาพจากกล้องวงจรปิด พบจักรยานยนต์ต้องสงสัย 1 คัน</lead>
<neck></neck>
<body><p><persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล กล่าวถึงความคืบหน้า คดีปาระเบิดบ้านพักหลังเก่าของ<persName>นายวิชา มหาคุณ</persName> หนึ่งในคณะกรรมการ ป.ป.ช. ว่า จากการตรวจสอบภาพจากกล้องวงจรปิด ที่สามารถบันทึกภาพในสถานที่ใกล้เคียงบริเวณที่เกิดเหตุ พบรถจักรยานยนต์ต้องสงสัย 1 คัน โดยกล้องสามารถบันทึกภาพได้ในเวลาประมาณ 03.00น. ก่อนเวลาเกิดเหตุ ประมาณ 1 ชั่วโมง ทำให้ขณะนี้ ให้น้ำหนักไปที่รถจักรยานยนต์ว่าเป็นยานพาหนะ ที่คนร้ายใช้ก่อเหตุมากกว่ารถยนต์ ซึ่งมีพยานระบุว่าได้ยินเสียง แต่จากการตรวจสอบกล้องวงจรปิดไม่พบ</p>
<p> อย่างไรก็ตาม เมื่อผู้สื่อข่าวถามถึงกรณีที่มีข่าวว่า มีเจ้าหน้าที่ตำรวจ 2 นาย ค้นทะเบียนราษฎร์ เพื่อหาที่อยู่ของ คณะกรรมการ ป.ป.ช. ก่อนวันเกิดเหตุ ผู้บัญชาการตำรวจนครบาล กล่าวเพียงว่า ขอตรวจสอบรายละเอียด เรื่องดังกล่าวก่อน เพื่อให้เป็นที่ทราบแน่ชัด</p></body>
</news>
