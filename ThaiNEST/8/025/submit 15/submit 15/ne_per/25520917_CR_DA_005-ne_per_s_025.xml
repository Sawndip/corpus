<teiHeader>
<fileDesc>
<titleStmt>
  <title>จับฆ่าเพื่อนชิงทำรถทำไปเพราะเชื่อหมอดู  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-17 07:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=20800  </bibl>
</sourceDesc>
</fileDesc>
</teiHeader>
<news>
<headline>จับฆ่าเพื่อนชิงทำรถทำไปเพราะเชื่อหมอดู</headline>
<lead></lead>
<neck></neck>
<body><p>เมื่อเวลา 14.00 น. วันที่ 16 ก.ย. <persName>พ.ต.อ.อิทธิพล โพธิ์ทอง</persName> ผกก.สภ.ประจันตคาม จ.ปราจีนบุรี พร้อมด้วยตำรวจชุดสืบสวนภ.จว. ปราจีนบุรี ตำรวจนปพ.ปราจีนบุรี และชุดสืบ  สวนสภ.ประจันตคาม เข้าจับกุม<persName>นายนพเก้า ดุสิต</persName> อายุ 22 ปี อยู่บ้านเลขที่ 73 หมู่ 12 ต.หนองแก้ว อ.ประจันตคาม ที่กระทำความผิดในคดีฆ่าชิงรถจยย.     สืบเนื่องจากเมื่อวันที่ 13 ก.ย.ที่ผ่านมา <persName>นายประเสริฐ แสงคำ</persName> อายุ 45 ปี อยู่บ้านเลขที่ 98 หมู่ที่ 12 ต.หนองแก้ว อ.ประจันตคาม ได้เข้าแจ้งกับพนักงานสอบสวน สภ.ประจันตคาม ว่า<persName>นาย  สุรศักดิ์ แสงคำ</persName> ลูกชายอายุ 18 ปี ได้หายออกจากบ้านไปเมื่อวันที่ 12 ก.ย. 52 พร้อมด้วยรถจยย. ฮอนด้า คลิก สีบรอนซ์-เทา ทะเบียน 317 ปราจีนบุรี แต่จำหมวดอักษรไม่ได้ หลังจากทราบเรื่องแล้ว <persName>พ.ต.อ.อิทธิพล</persName>จึงได้สั่งการให้เจ้าหน้าที่ออกหาข่าว จนสืบทราบว่าก่อนที่<persName>นายสุรศักดิ์</persName>หายตัวไปมีคนพบเห็นอยู่กับ<persName>นายนพเก้า</persName> คาดว่า<persName>นายนพเก้า</persName>มีส่วนรู้เห็นกับการหายตัวไปจึงเข้าจับกุมมาสอบปากคำ      สอบสวน<persName>นายนพเก้า</persName>ให้การว่า ก่อนหน้านี้ตนไปดูหมอดูคนหนึ่งใน อ.กบินทร์บุรี จ.ปราจีนบุรี และหมอดูทักว่าช่วงนี้ดวงไม่ดี เนื่องจากถูกราหูอมจันทร์ จะต้องสะเดาะเคราะห์ 3 อย่าง โดยหมอดูให้เลือกทำอย่างใดอย่างหนึ่ง ประการแรกให้ไป  ลักวัวหรือควาย ประการที่สอง ต้องไปลักรถ จยย. และฆ่าเจ้าทรัพย์ หรือปล้นเงินจำนวนไม่น้อยกว่า 50,000 บาท แล้วนำไปซื้อรถจยย. ส่วนเงินที่เหลือจากการซื้อรถ ให้นำไปฝังดินหากตนทำอย่างใดอย่างหนึ่งแล้วจะลำบากในช่วงแรก แต่จะสบายใน ช่วงหลัง      ตนเลือกก่อเหตุเพราะเชื่อหมอดู ประกอบกับต้องการใช้รถจยย. จึงร่วมกับ<persName>นายสุชิน ดุสิต </persName> อายุ 21 ปี ญาติลูกพี่ลูกน้องกัน อยู่บ้านเลขที่ 47 หมู่ 12 ต.โพธิ์งาม หลอกให้<persName>นายสุรศักดิ์</persName>ซึ่งเป็นเพื่อนกันออกจากบ้าน เมื่อ<persName>นายสุรศักดิ์</persName>เผลอตนกับ<persName>นายสุชิน</persName>จึงใช้ไม้ไผ่ตีจนเสียชีวิต แล้วนำร่างผู้ตายไปทิ้งไว้ที่บริเวณร่องคันนา หมู่ 12 ต.โพธิ์งาม จากนั้นได้นำรถจยย.ของผู้ตาย ไปซุกซ่อนไว้ที่บ้านเนินผาสุก ต.ดงขี้เหล็ก อ.เมืองปราจีนบุรี จนกระทั่งมาถูกเจ้าหน้าที่จับกุมตัว</p>
<p>หลังจาก<persName>นายนพเก้า</persName>รับสารภาพแล้ว เจ้าหน้าที่จึงนำตัวไปค้นหาศพ และพบศพ<persName>นายสุรศักดิ์</persName>เสียชีวิตขึ้นอืดในสภาพมีก้านตาลปกปิดลำตัว จากการตรวจสอบตามร่างกายมีร่องรอยถูกตีที่ศีรษะและลำตัว เสร็จแล้วได้ควบคุมตัวผู้ต้องหาไปนำรถ จยย. ที่ซุกซ่อน มาเก็บไว้ที่ สภ.ประจันตคาม และจะเร่งตามตัว<persName>นายสุชิน</persName>ที่ร่วมกันก่อเหตุ แล้วอยู่ระหว่างการหลบหนี มาดำเนินคดีต่อไป.</p></body>
</news>
