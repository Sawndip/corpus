<teiHeader>
<fileDesc>
<titleStmt>
  <title>"มาร์ค"เผยตั้ง"ปทีป"รรท.ผบ.ตร.เหมาะสม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-30 13:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23432  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"เผยตั้ง"<persName>ปทีป</persName>"รรท.ผบ.ตร.เหมาะสม</headline>
<lead></lead>
<neck></neck>
<body><p>ที่ทำเนียบฯ วันนี้(30 ก.ย.) ผู้สื่อข่าวรายงานว่า <persName>นายสุเทพ เทือกสุบรรณ</persName> รองนายกรัฐมนตรี  กล่าวถึงปัญหาการเลือกผู้บัญชาการตำรวจแห่งชาติ  (ผบ.ตร.) คนใหม่ ว่า เรื่องนี้จะไม่ส่งผลกระทบถึงเสถียรภาพของรัฐบาล  ยังอยู่ในสถานการณ์ที่ดูแลได้  ส่วนที่ยังไม่สามารถแต่งตั้ง ผบ.ตร.ได้ ยอมรับว่า รัฐบาลยังไม่มีความพร้อมเพียงพอ ต่อข้อถามว่า  นายกรัฐมนตรีหารือเรื่องที่ตั้ง  <persName>พล.ต.อ.ปทีป ตันประเสริฐ</persName> จเรตำรวจ เป็นรักษาการ ผบ.ตร. หรือไม่ <persName>นายสุเทพ</persName> กล่าวว่า นายกฯไม่ได้หารือ เพราะเป็นอำนาจของนายกรัฐมนตรี โดยตรง </p>
<p>ส่วนกระแสข่าวที่ระบุ<persName>นายนิพนธ์ พร้อมพันธุ์</persName>  เลขาธิการนายกรัฐมนตรี  จะลาออกจากตำแหน่ง  <persName>นายสุเทพ</persName> กล่าวว่า ตนยังไม่เห็นว่ามีอะไรต้องทำถึงขนาดนั้น  แต่ตนไม่มีข้อมูลใหม่  ทุกอย่างเปลี่ยนแปลงได้ทุกวัน  และไม่กล้ายืนยันว่าจะเหมือนเดิมทุกวันหรือไม่  อย่างไรก็ตาม ในฐานะเป็นผู้จัดการรัฐบาล ก็อยากให้รัฐบาลอยู่ได้นานที่สุด  ส่วนที่ฝ่ายค้านวิพากษ์วิจารณ์การทำงานของรัฐบาล  ตนคิดว่าไม่มีปัญหา  เพราะถือเป็นกระจกสะท้อนการทำงานของรัฐบาล  เมื่อถามว่า สถานการณ์ขณะนี้จำเป็นต้องปรับคณะรัฐมนตรี ว่า  รัฐบาลมีหน้าที่แก้ไขปัญหา  ขณะนี้ยังไม่มีความจำเป็นต้องปรับคณะรัฐมนตรี  หากมีเหตุจำเป็น  นายกรัฐมนตรีจะเป็นผู้ตัดสินใจเอง</p>
<p>ด้าน<persName>นายอภิสิทธิ์ เวชชาชีวะ</persName> นายกรัฐมนตรี เปิดเผยถึงเหตุผลตั้ง <persName>พล.ต.อ.ปทีป  ตันประเสริฐ</persName> จเรตำรวจ เป็นรักษาการ ผบ.ตร.นั้น เพื่อความเหมาะสม และจะตั้งไปจนกว่า ก.ต.ช.จะให้ ผบ.ตร.ตัวจริงได้ และไม่ได้ปิดทางให้ <persName>พล.ต.อ.ปทีป</persName> ขึ้น ผบ.ตร.ทุกอย่างจะต้องทำไปตามกฏหมาย ที่กำหนด</p></body>
</news>
