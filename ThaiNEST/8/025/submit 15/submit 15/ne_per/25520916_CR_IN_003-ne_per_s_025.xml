<teiHeader>
<fileDesc>
<titleStmt>
  <title>ดาตอร์ปิโดโดนอีกศาลปรับ5หมื่นหมิ่นป๋า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-16 10:55:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189958  </bibl>
</sourceDesc>
</fileDesc>
</teiHeader>
<news>
<headline><persName>ดาตอร์ปิโด</persName>โดนอีกศาลปรับ5หมื่นหมิ่น<persName>ป๋า</persName></headline>
<lead>ศาลอาญา สั่งปรับ 50,000 บาท <persName>ดา ตอร์ปิโด</persName> ฐานหมิ่นประมาทด้วยการโฆษณา ปราศรัยโจมตี <persName>พล.อ.เปรม ติณสูลานนท์</persName> ขณะที่เจ้าตัว ชูสองนิ้วยิ้มสู้ตาย</lead>
<neck></neck>
<body><p>ศาลอาญารัชดา อ่านคำพิพากษาในคดีที่ อัยการฝ่ายคดีอาญา 10 เป็นโจทก์ยื่นฟ้อง <persName>น.ส.ดารณี ชาญเชิงศิลปกุล</persName> หรือ <persName>ดา ตอร์ปิโด</persName> แนวร่วมประชาธิปไตยต่อต้านเผด็จการแห่งชาติ หรือ นปช. เป็นจำเลยในความผิด ฐานหมิ่นประมาท ด้วยการโฆษณากระจายเสียง จากกรณี เมื่อวันที่ 31 พ.ค. 2550 จำเลย ได้กล่าวปราศรัยบริเวณหน้ากระทรวงศึกษาธิการ โจมตี <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ และกล่าวโจมตี คณะมนตรีความมั่นคงแห่งชาติ หรือ คมช. ในทางเสียหาย และใช้ถ้อยคำที่รุนแรง โดยศาลพิเคราะห์แล้ว เห็นว่า การปราศรัยโดยโทรโข่งของจำเลย ในวันดังกล่าว มีผู้ฟังจำนวนมาก ทำให้บุคคลได้รับความเสียหาย การกระทำของจำเลย จึงเกินขอบเขตของการวิพากษ์วิจารณ์ ซึ่งมิใช่การติชมโดยสุจริต จึงเห็นควรลงโทษจำเลยให้หลาบจำ พิพากษาปรับเป็นเงิน จำนวน 50,000 บาท ภายหลัง ฟังคำพิพากษา <persName>ดา ตอร์ปิโด</persName> ยังยิ้มสู้ เดินออกจากห้องพิจารณา พร้อมกับชูสองนิ้ว แล้วกล่าวว่า ยังเชื่อมั่นในกระบวนการ ยุติธรรมของศาล และขอบคุณสื่อมวลชน ที่มาร่วมนำเสนอข่าว</p></body>
</news>
