<teiHeader>
<fileDesc>
<titleStmt>
  <title>นายกฯ ชี้ ชาวไทยร่วมลงนามถวายพระพรในหลวง  แสดงถึงความรักความสามัคคีของคนในชาติ  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210040035&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ชี้ ชาวไทยร่วมลงนามถวายพระพร<persName>ในหลวง</persName>  แสดงถึงความรักความสามัคคีของคนในชาติ</headline>
<lead></lead>
<neck></neck>
<body><p>นายกรัฐมนตรี ระบุ พสกนิกรชาวไทยร่วมลงนามถวายพระพร พระบาทสมเด็จพระเจ้าอยู่หัว แสดงถึงความรักความสามัคคีของคนในชาติ พร้อมเชิญชวนพุทธศาสนิกชนร่วมงานฉลองพระชันษา 96 ปี สมเด็จพระสังฆราช <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯ อภิสิทธิ์</persName> ทางสถานีวิทยุโทรทัศน์แห่งประเทศไทยว่า จากการที่ พระบาทสมเด็จพระเจ้าอยู่หัว เสด็จพระราชดำเนินมาประทับรักษาพระวรกายที่โรงพยาบาลศิริราช จากแถลงการณ์ของสำนักพระราชวังขณะนี้ทราบว่าพระอาการประชวรของพระองค์ดีขึ้นตามลำดับ ทั้งนี้การที่มีประชาชนเดินทางมาร่วมลงนามถวายพระพรเป็นจำนวนมาก แสดงออกถึงความสามัคคีของคนในชาติ ความจงรักภักดีต่อสถาบันพระมหากษัตริย์ซึ่งเป็นสถาบันที่หลอมรวมจิตใจชาวไทยทั้งประเทศ เป็นบรรยากาศแห่งความสงบสุข นอกจากนี้ในช่วงสัปดาห์ที่ผ่านมาได้มีการจัดงานฉลองพระชันษา 96 ปี <persName>สมเด็จพระญาณสังวร สมเด็จพระสังฆราช สกลมหาสังฆปริณายก</persName> ซึ่งได้มีการจัดงานเฉลิมฉลองอย่างยิ่งใหญ่ ณ วัดบวรนิเวศวิหาร ตลอดเดือนตุลาคม ประกอบด้วยพิธีกรรมทางศาสนา การจัดกิจกรรมการประชุมวิชาการด้านศาสนา ตลอดจนนิทรรศการเกี่ยวกับพระประวัติ และพระกรณียกิจของสมเด็จพระสังฆราช นิทรรศการเผยแพร่พระพุทธศาสนา ซึ่งตนเองได้มีโอกาสเดินทางร่วมงาน จึงอยากเชิญชวนพุทธศาสนิกชนทุกคนเข้าร่วมงานดังกล่าว โดยเฉพาะในช่วงนี้อยู่ระหว่างออกพรรษาประชาชนจะได้มีโอกาสทำบุญตักบาตรอีกด้วย </p></body>
</news>
