<teiHeader>
<fileDesc>
<titleStmt>
  <title>แก๊งปาหินลามกรุงโจ๋ขว้างใส่รถเมล์เมาแล้วคึกคะนอง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=178700  </bibl>
</sourceDesc>
</fileDesc>
</teiHeader>
<news>
<headline>แก๊งปาหินลามกรุงโจ๋ขว้างใส่รถเมล์เมาแล้วคึกคะนอง</headline>
<lead></lead>
<neck></neck>
<body><p>เหตุขาโจ๋เมาสุราขว้างหินใส่รถโดยสารประจำทางครั้งนี้ เกิดขึ้นเมื่อเวลา 2.00 น.วันที่ 13 กันยายน โดยตำรวจ สน.พญาไท เข้าตรวจสอบรถโดยสารประจำทาง ขสมก. สาย 34 สีครีม-แดง ทะเบียน 11-969 กทม.วิ่งบริการเส้นทาง รังสิต-หัวลำโพง ที่บริเวณแยกพญาไท แขวงทุ่งพญาไท เขตราชเทวี กทม.โดยพบกระจกหน้าต่างบานที่ 2 ตรงที่นั่งผู้โดยสารฝั่งซ้าย มีรอยร้าวหลังถูกคนร้ายใช้แท่งปูนหนักประมาณ 5 กิโลกรัม ขว้างใส่ ก่อนจะหลบหนีไป</p>
<p><persName>นายปราโมทย์ แก้วธรรม</persName> อายุ 42 ปี คนขับรถคันเกิดเหตุ ให้การว่า ขณะที่รับผู้โดยสารมา ประมาณ 25 คน เมื่อถึงจุดเกิดเหตุเห็นวัยรุ่นอายุประมาณ 20 ปี สวมเสื้อยืดสีเหลือง กางเกงสามส่วนสีดำ คล้ายกับเมาสุรา เดินผ่านหน้ารถตนจากนั้นได้ขึ้นฟุตปาธก่อนจะหยิบก้อนหินขว้างใส่ แต่โชคดีที่เบาะที่นั่งตรงนั้นไม่มีผู้โดยสารนั่งอยู่จึงไม่มีผู้ใดได้รับบาดเจ็บ แต่วัยรุ่นรายนี้ยังหยิบแท่งปูนขนาดใหญ่มาขว้างซ้ำอีกจนทะลุกระจกเฉี่ยวหลังตนไปเพียงเล็กน้อย ก่อนคนร้ายจะหลบหนีไป ทั้งนี้ ตำรวจได้กระจายกำลังกันค้นตามซอยต่าง ๆ ที่คาดว่าคนร้ายจะน่าใช้หลบหนีแต่ก็ยังไม่พบตัว</p></body>
</news>
