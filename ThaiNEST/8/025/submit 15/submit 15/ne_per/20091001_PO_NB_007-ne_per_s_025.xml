<teiHeader>
<fileDesc>
<titleStmt>
  <title>กลุ่ม 40 ส.ว.ประกาศไม่ร่วมลงชื่อในการเสนอญัตติแก้ไขรัฐธรรมนูญ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-10-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255210010208&tb=N255210&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่ม 40 ส.ว.ประกาศไม่ร่วมลงชื่อในการเสนอญัตติแก้ไขรัฐธรรมนูญ</headline>
<lead></lead>
<neck></neck>
<body><p>กลุ่ม 40 ส.ว.ประกาศไม่ร่วมลงชื่อในการเสนอญัตติแก้ไขรัฐธรรมนูญ เตรียมคว่ำโหวตหากเข้าสู่สภา พร้อมแนะนายกรัฐมนตรีทำประชามติสอบถามความเห็นประชาชนก่อน กลุ่ม 40 ส.ว.นำโดย <persName>นายคำนูณ สิทธิสมาน</persName> <persName>นายสมชาย แสวงการ</persName> <persName>นางสาวรสนา โตสิตระกูล</persName> <persName>นายประสาร มฤคพิทักษ์</persName> ร่วมแถลงมติของกลุ่ม 40 ส.ว. เกี่ยวกับการแก้ไขรัฐธรรมนูญทั้ง 6 ประเด็น ตามข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ โดย <persName>นายคำนูณ</persName> กล่าวว่า กลุ่ม 40 ส.ว. ไม่เห็นด้วยกับการแก้ไขรัฐธรรมนูญฉบับปี 2550 ในขณะนี้ เพราะไม่ใช่แนวทางสมานฉันท์ และเพิ่งใช้มาเพียง 2 ปี ยังไม่เกิดปัญหา ควรรอให้ถึง 5 ปีก่อนจึงจะแก้ไข นอกจากนี้ยังเห็นว่าข้อเสนอ 6 ประเด็นของคณะกรรมการสมานฉันท์ฯ เป็นการทำเพื่อผลประโยชน์ของนักการเมืองและพรรคการเมือง ยกเว้นมาตรา 190 ที่เกี่ยวข้องกับการทำสนธิสัญญาต่างๆ ต้องผ่านความเห็นชอบจากสภา แต่แม้จะเห็นด้วยกับการแก้ไขมาตรา 190 ก็เห็นว่ายังไม่จำเป็นต้องเร่งแก้ไขขณะนี้ เพราะเชื่อว่านักการเมืองจะใช้มาตรานี้เป็นใบเบิกทางไปสู่การแก้ไขมาตราอื่นๆ และยังมีมาตรการอื่นๆ รองรับหรือแก้ปัญหาจากการบังคับใช้มาตราดังกล่าวด้วย <persName>นายคำนูณ สิทธิสมาน</persName> กล่าวอีกว่า กลุ่ม 40 ส.ว.จะไม่ร่วมลงชื่อในการเสนอญัตติแก้ไขรัฐธรรมนูญ แม้จะเข้าสู่การพิจารณาในสภา ก็จะไม่ลงมติรับหลักการในวาระ 1 และ 3 แต่จะร่วมแปรญัตติในวาระที่ 2 และร่วมคัดค้านกับภาคประชาชน นอกจากนี้ยังขอให้นายกรัฐมนตรี ทำประชามติสอบถามความเห็นประชาชนก่อนว่าเห็นด้วยกับการแก้ไขรัฐธรรมนูญหรือไม่ ซึ่งหากผลออกมาประชาชนส่วนใหญ่เห็นด้วยก็จะไม่คัดค้าน 
 
</p></body>
</news>
