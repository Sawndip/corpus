<teiHeader>
<fileDesc>
<titleStmt>
  <title>นพดลปัดนิพนธ์ล็อบบี้หนุนจุมพลนั่งผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-12 09:08:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=189365  </bibl>
</sourceDesc>
</fileDesc>
</teiHeader>
<news>
<headline><persName>นพดล</persName>ปัด<persName>นิพนธ์</persName>ล็อบบี้หนุน<persName>จุมพล</persName>นั่งผบ.ตร.</headline>
<lead>ก.ต.ช. "<persName>นพดล อินนา</persName>" ปัดข่าวถูก "<persName>นิพนธ์ พร้อมพันธุ์</persName>" ล็อบบี้ หนุน "<persName>พล.ต.อ.จุมพล หมั่นหมาย</persName>" ยืนยัน 2 เสียง โหวตสวนนายกฯ พ้น ก.ต.ช. ไม่มีผลต่อการตัดสินใจ</lead>
<neck></neck>
<body><p><persName>นายนพดล อินนา</persName> ผู้ทรงคุณวุฒิด้านพัฒนาองค์กร ในคณะกรรมการนโยบายตำรวจแห่งชาติ หรือ ก.ต.ช. ปัดกระแสข่าว ถูก <persName>นายนิพนธ์ พร้อมพันธุ์</persName> เลขาธิการนายกฯ ล็อบบี้ให้สนับสนุน <persName>พล.ต.อ.จุมพล หมั่นหมาย</persName> ขึ้นนั่งเก้าอี้ ผบ.ตร. คนใหม่ โดยยืนยันเรื่องดังกล่าวเป็นเพียงข่าวลือเท่านั้น ส่วนการที่ <persName>พล.ต.อ.พัชรวาท วงษ์สุวรรณ</persName> พ้นจากเก้าอี้ ผบ.ตร. รวมทั้ง <persName>พล.ต.อ.สุเทพ ธรรมรักษ์</persName> ได้ลาออกจากจาก ก.ต.ช. จนทำให้เสียงที่โหวตสวนนายกฯ ในการประชุมครั้งก่อน ลดลงไปสองเสียง จะมีผลอะไรต่อการตัดสินใจหรือไม่นั้น <persName>นายนพดล</persName> กล่าวว่า คงจะไม่มีผลอะไรต่อการตัดสินใจของตนเอง เพราะยังคงขอย้ำจุดยืน ในการขอพิจารณาข้อมูลและข้อเท็จจริงทั้งหมด ก่อนที่จะมีการตัดสินใจ</p>
<p>ส่วน <persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการตำรวจแห่งชาติ จะสามารถเข้าร่วมประชุม ก.ต.ช. เพื่อเลือกผู้บัญชาการตำรวจแห่งชาติคนใหม่ ได้หรือไม่นั้น <persName>นายนพดล</persName> กล่าวว่า <persName>พล.ต.อ.ธานี</persName> จะเข้าร่วมการประชุมได้อย่างแน่นอน เพราะตามกฎหมาย รักษาการ ผบ.ตร. ก็มีอำนาจเทียบเท่ากับ ผบ.ตร. </p>
<p>ขณะที่ <persName>นายเรวัติ ฉ่ำเฉลิม</persName> ผู้ทรงคุณวุฒิด้านกฎหมาย หนึ่งในคณะกรรมการนโยบายตำรวจแห่งชาติ หรือ ก.ต.ช. เปิดเผยว่า ยังไม่ทราบรายละเอียด กรณีที่ <persName>พล.ต.อ.สุเทพ ธรรมรักษ์</persName> ผู้ทรงคุณวุฒิ ด้านการวางแผน หรือ การบริหารจัดการ ลาออกจาก ก.ต.ช. ส่วนจะมีการคัดสรรหาผู้มาทำหน้าที่แทนหรือไม่นั้น ต้องไปดูในระเบียบ ก.ต.ช. ว่า สามารถทำได้ หรือไม่ แต่อย่างไรก็ตาม หากมีการสรรหาจริง เชื่อว่า กระบวนการสรรหา คงแล้วเสร็จไม่ทัน หากจะมีการประชุม ก.ต.ช. เพื่อเลือก ผู้บัญชาการตำรวจแห่งชาติคนใหม่ แทน <persName>พล.ต.อ.พัชรวาท วงษ์สุวรรณ</persName> ในเร็ววันนี้ เนื่องจาก ผู้ที่จะมาทำหน้าที่ และตำแหน่งดังกล่าว ต้องได้รับการโปรดเกล้าฯ</p>
<p><persName>นายเรวัติ</persName> ยังกล่าวด้วยว่า <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ มีอำนาจเต็ม เหมือนผู้บัญชาการตำรวจแห่งชาติ ในการบริหารจัดการงานภายในสำนักงานตำรวจแห่งชาติ รวมทั้งยัง สามารถเข้าร่วมประชุม ก.ต.ช. เพื่อเลือกผู้บัญชาการตำรวจแห่งชาติคนใหม่ได้</p></body>
</news>
