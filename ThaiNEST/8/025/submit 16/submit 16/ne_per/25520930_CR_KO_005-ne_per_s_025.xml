<teiHeader>
<fileDesc>
<titleStmt>
  <title>หนูน้อยวัย1ขวบ-ปีนนั่งร้านล่วงตกบ่อปลาตาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30622/%e0%b8%ab%e0%b8%99%e0%b8%b9%e0%b8%99%e0%b9%89%e0%b8%ad%e0%b8%a2%e0%b8%a7%e0%b8%b1%e0%b8%a21%e0%b8%82%e0%b8%a7%e0%b8%9a%e0%b8%9b%e0%b8%b5%e0%b8%99%e0%b8%99%e0%b8%b1%e0%b9%88%e0%b8%87%e0%b8%a3%e0%b9%89%e0%b8%b2%e0%b8%99%e0%b8%a5%e0%b9%88%e0%b8%a7%e0%b8%87%e0%b8%95%e0%b8%81%e0%b8%9a%e0%b9%88%e0%b8%ad%e0%b8%9b%e0%b8%a5%e0%b8%b2%e0%b8%95%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>หนูน้อยวัย1ขวบ-ปีนนั่งร้านล่วงตกบ่อปลาตาย</headline>
<lead>อุทาหรณ์ ! แม่ปล่อยลูกน้อยวัย 1 ขวบเศษ ให้ซุกซนปีนนั่งร้านเล่น สุดท้ายพลาดตกบ่อปลาลึก 5 เมตร จนทำให้กะโหลกแตกตาย</lead>
<neck></neck>
<body><p>เมื่อเวลา 12.30 น. วันที่ 30 ก.ย. 52 <persName>ร.ต.ท. วัชลภาสตร์ คำสุข</persName> ร้อยเวรสอบสวน (สบ. 1) สภ.บางละมุง จ.ชลบุรี ได้รับแจ้งจากโรงพยาบาลบางละมุงว่า มีเด็กหญิงวัยขวบเศษตกจากที่สูง โดยเสียชีวิตระหว่างนำตัวส่งโรงพยาบาล จึงขอให้ไปทำการสอบสวนด้วย หลังรับแจ้งจึงรุดไปตรวจสอบ
 เมื่อไปถึงพบศพ <persName>ด.ญ.พรนิภา หรือน้องเมย์ กาลนิโย</persName> อายุ 1 ขวบ 3 เดือน สภาพศพ กะโหลกแตก หน้าผากยุบ เลือดทะลักไหลออกหูและจมูก โดยมี <persName>นายปรีชา กาลนิโย</persName> อายุ 35 ปี อยู่บ้านเลขที่ 53 / 1 ม.8 ต.หนองตระครอง อ.ละหายทราย จ.บุรีรัมย์ และ <persName>นางสาว นา ราย</persName> อายุ 23 ปี ผู้เป็นพ่อแม่ ร่ำไห้กอดศพ อย่างเศร้าสลด กับการสูญเสียทายาทคนแรกในชีวิต
</p>
<p> <persName>นางสาว นา ราย</persName> ผู้เป็นแม่ให้การทั้งน้ำตาว่า สถานที่เกิดเหตุ เป็นแค้มป์พักคนงานก่อสร้าง ตั้งอยู่เลขที่ 19/12 ซอยหมู่บ้านแกรก 4 หลังเรือนจำพิเศษหนองปลาไหล ม.4 ต.หนองปลาไหล อ.บางละมุง จ.ชลบุรี โดยก่อนเกิดเหตุ ตนอยู่ภายในบ้านพัก ส่วนสามีเข้าไปทำงานในสวน จากนั้นได้ยินเสียง เหล็กนั่งร้านล้มเสียงดังสนั่น มาจากทางด้านหลังบ้านพัก จึงรีบวิ่งไปดู พบว่าร่างลูกสาว ล่วงตกลงไปอยู่นอนจมกองเลือด อยู่ก้นบ่อ ซึ่งสำหรับไว้เลี้ยงปลาสูงประมาณ 5 เมตร จึงรีบนำตัวส่ง รพ.บางละมุง ก่อนมาเสียชีวิตดังกล่าว
 ด้าน <persName>นายปรีชา</persName> ผู้เป็นพ่อ ให้การว่า ลักษณะการเกิดเหตุ เชื่อว่าลูกสาว ซึ่งกำลังอยู่ในวัยซุกซน ส่วนฝ่ายแม่ ทำงานอยู่ในบ้านโดยไม่ทันเฝ้าระวัง จากนั้น <persName>น้องเมย์</persName> ได้ไปปีนเล่นนั่งร้าน ซึ่งพิงอยู่กับฝาผนัง จากนั้นนั่งร้านเกิดล้มลงมา ทำให้น้องแม่ ล่วงตกลงไปกระแทกกับบันไดปูน ซึ่งสร้างเป็นทางขึ้น – ลง บ่อปลา ซึ่งสูงห่างจากพื้นดินประมาณ 5 เมตร จนเป็นเหตุให้สูญเสียทายาทคนแรกในชีวิต
</p>
<p><persName>ร.ต.ท.วัชลภาสตร์ คำสุข</persName> พนักงานสอบสวนเจ้าของคดี เปิดเผยว่า จะได้ทำการตรวจสอบที่เกิดเหตุอย่างละเอียดอีกครั้ง เพื่อสรุปสาเหตุที่แท้จริง เบื้องต้น สันนิษฐาน น่าเกิดจากความซุกซ่อนของเด็กเอง แต่ก็ถือว่าได้ว่าเป็นคดี อุทาหรณ์เตือนใจพ่อแม่ อย่างไรก็ตาม จะได้ทำการสอบสวนหาข้อเท็จจริงอีกครั้งต่อไป
</p></body>
</news>
