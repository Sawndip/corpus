<teiHeader>
<fileDesc>
<titleStmt>
  <title>ขโมยซากรถบิ๊กไบท์พร้อมรถจยย.โบราณเกือบ40คัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30506/%e0%b8%82%e0%b9%82%e0%b8%a1%e0%b8%a2%e0%b8%8b%e0%b8%b2%e0%b8%81%e0%b8%a3%e0%b8%96%e0%b8%9a%e0%b8%b4%e0%b9%8a%e0%b8%81%e0%b9%84%e0%b8%9a%e0%b8%97%e0%b9%8c%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%a3%e0%b8%96%e0%b8%88%e0%b8%a2%e0%b8%a2.%e0%b9%82%e0%b8%9a%e0%b8%a3%e0%b8%b2%e0%b8%93%e0%b9%80%e0%b8%81%e0%b8%b7%e0%b8%ad%e0%b8%9a40%e0%b8%84%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ขโมยซากรถบิ๊กไบท์พร้อมรถจยย.โบราณเกือบ40คัน</headline>
<lead>คนร้ายย่องขโมยซากรถจยย.บิ๊กไบท์และจยย.โบราณที่เจ้าของเก็บไว้ในโกดังหายเกลี้ยง เจ้าของจ้างคนดูแลนานครั้งจึงมาดู เผยถามคนเฝ้าโบ้ยไม่รุ้เรื่องทั้งสิ้น</lead>
<neck></neck>
<body><p>เมื่อเวลา 12.00 น.วันที่ 29 กันยายน 2552 <persName>พ.ต.ท.ปริญญา หาพรหม</persName> สว.สส.สภ.เมืองอุดรธานี พร้อมกำลังชุดพิรุณ ออกไปตรวจสอบบริเวณโกดัง ภายในโรงมันร้างแห่งหนึ่ง ตั้งอยู่บ้านปากดง ถนนอุดร-หนองบัวลำภู ต.นิคมสงเคราะห์ หลังจากได้รับแจ้งจาก <persName>ว่าที่ ร.ต.อมรินทร์ วัฒนะสิมากร</persName> อายุ 27 ปี อยู่บ้านเลขที่ 442/4 ถ.โพศรี ต.หมากแข้ง อ.เมือง จ.อุดรธานี ว่า ถูกคนร้ายไม่ทราบจำนวน เข้าไปขโมยเอาซากรถจักรยานยนต์บิ๊กไบท์ เครื่องยนต์ 4 สูบ ขนาด 400 ซีซี จำนวน 11 คัน , เครื่องยนต์ 2 สูบ ขนาด 250 ซีซี จำนวน 2 คัน , รถจักรยานยนต์โบราณ จำนวน 25 คัน และเครื่องยนต์ ยี่ห้อนิสสัน จำนวน 3 เครื่อง
</p>
<p>จากการตรวจสอบโรงมันดังกล่าว พบประตูด้านหน้าทางเข้าปิดล็อคแน่หนา ส่วนประตูโกดังด้านใน ได้ใช้แผ่นสังกะสีปิดเอาไว้เฉยๆ นอกจากนี้ยังพบร่องรอยคนร้าย เข้ามาลากซากรถจักรยานยนต์ดังกล่าว ออกไปจากโกดัง เหลือเพียงเศษซากอะไหล่ของรถจักรยานยนต์โบราณ และล้อรถจำนวนหนึ่ง ทิ้งไว้เท่านั้น
</p>
<p> <persName>ว่าที่ ร.ต.อมรินทร์ฯ</persName> เล่าว่า เมื่อปี 2535 ได้ทำธุรกิจเกี่ยวกับซื้อขาย รถจักรยานยนต์บิ๊กไบท์ และรถจักรยานยนต์โบราณ แต่เมื่อการขอจดต่อทะเบียนรถ เป็นไปด้วยความยากลำบาก จึงได้เลิกกิจการ และปี 2547 ได้นำซากรถ จักรยานยนต์บิ๊กไบท์ และรถจักรยานยนต์โบราณ ที่มีอยู่มาเก็บรักษาเอาไว้อยู่ที่โกดัง ภายในโรงมันดังกล่าว และได้ว่าจ้างชาวบ้านปากดงคนหนึ่งมาดูแลรักษา นานๆถึงจะมาดูสักครั้ง โดยเมื่อเดือนมีนาคมที่ผ่านมา ได้มาดูก็ยังเห็นซากรถจักรยานยนต์บิ๊กไบท์ และรถจักรยานยนต์โบราณ จอดเรียงอยู่ภายในโกดัง แต่มาวันนี้ได้มาดูอีกครั้ง จึงรู้ว่าซากรถดังกล่าวได้หายไปแล้ว สอบถามคนดูแลก็บอกเพียงแต่ว่า ไม่รู้ไม่เห็นอะไรทั้งนั้น
</p></body>
</news>
