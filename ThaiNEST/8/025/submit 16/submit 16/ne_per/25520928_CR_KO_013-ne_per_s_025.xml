<teiHeader>
<fileDesc>
<titleStmt>
  <title>ลูกผู้กำกับตราดริเป็นโจรจี้ชิงวีออสสู้กับเจ้าของถูกรวบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30190/%e0%b8%a5%e0%b8%b9%e0%b8%81%e0%b8%9c%e0%b8%b9%e0%b9%89%e0%b8%81%e0%b8%b3%e0%b8%81%e0%b8%b1%e0%b8%9a%e0%b8%95%e0%b8%a3%e0%b8%b2%e0%b8%94%e0%b8%a3%e0%b8%b4%e0%b9%80%e0%b8%9b%e0%b9%87%e0%b8%99%e0%b9%82%e0%b8%88%e0%b8%a3%e0%b8%88%e0%b8%b5%e0%b9%89%e0%b8%8a%e0%b8%b4%e0%b8%87%e0%b8%a7%e0%b8%b5%e0%b8%ad%e0%b8%ad%e0%b8%aa%e0%b8%aa%e0%b8%b9%e0%b9%89%e0%b8%81%e0%b8%b1%e0%b8%9a%e0%b9%80%e0%b8%88%e0%b9%89%e0%b8%b2%e0%b8%82%e0%b8%ad%e0%b8%87%e0%b8%96%e0%b8%b9%e0%b8%81%e0%b8%a3%e0%b8%a7%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>ลูกผู้กำกับตราดริเป็นโจรจี้ชิงวีออสสู้กับเจ้าของถูกรวบ</headline>
<lead>รวบนักศึกษา ป.ตรี ลูกผู้กำกับโรงพักเกาะกูด ชิงเก๋งวีออส เห็นคนขับจอดริมทางลงไปซื้อของ เปิดประตูเข้าไปนั่งแทน ทำทีตวาดครูวัย 55 ที่นั่งเบาะหน้า เหยื่อตกใจถีบตกรถ ซิ่งหนีเจ้าของรถกระโจนเข้าประตูหลังยื้อพวงมาลัย เสียหลักชนกระบะ เจอชาวบ้านรุมประชาทัณฑ์ ขณะที่พ่อโร่ประกันตัว เผยมีอาการทางจิต ซื้อเก๋งให้ขับ-โอนเงินให้เดือน 1.5 หมื่น</lead>
<neck></neck>
<body><p> เหตุนักศึกษาชิงรถเก๋งชาวบ้านโดนรุมประชาทัณฑ์รายนี้ เปิดเผยเมื่อวันที่ 27 กันยายน <persName>ร.ต.อ.วีรวิทย์ รพัฒน์จารุสกุล</persName> พนักงานสอบสวน สภ.เมืองนครปฐม กล่าวว่า เมื่อกลางดึกที่ผ่านมา ได้รับแจ้งว่าเหตุมีคนร้ายก่อเหตุชิงรถรถยนต์และมีการแย่งชิงรถจนเกิดอุบัติเหตุ ที่หน้าร้านขายยาศานติเวช ท่ารถโดยสารบ้านโป่ง ถนนหลังพระ ต.พระปฐมเจดีย์ อ.เมือง จ.นครปฐม จึงเดินทางไปตรวจสอบ พร้อมด้วย <persName>พ.ต.ท.ชัยรัตน์ บัวขม</persName> รองผู้กำกับการฝ่ายปราบปราม (รอง ผกก.ป.) <persName>พ.ต.ท.จรัญ ยวงนุ่น</persName> สารวัตรสืบสวน (สว.สส.) และกำลังฝ่ายสืบสวนจำนวนหนึ่ง
 ที่เกิดเหตุพบรถเก๋งยี่ห้อโตโยต้า รุ่นวีออส สีบรอนซ์ทอง ทะเบียน ษย 3738 กรุงเทพมหานคร ชนท้ายรถกระบะยี่ห้อโตโยต้า รุ่นวีโก้ สีบรอนซ์เงิน ทะเบียน ตฮ 8820 กรุงเทพมหานคร โดยรถเก๋งด้านหน้ายุบ หม้อน้ำแตก ส่วนรถกระบะด้านท้ายฝั่งซ้ายยุบเล็กน้อย
</p>
<p>สอบสวนเบื้องต้นทราบว่า เจ้าของรถเก๋งคือ <persName>นายศุภฤทธิ์ คงคาสุริยะฉาย</persName> อายุ 38 ปี ส่วนเจ้าของรถกระบะคือ  <persName>นายสุกิจ แก้วโสมกุล</persName> อายุ 59 ปี อดีตอาจารย์โรงเรียนบางเลนวิทยา อยู่บ้านเลขที่ 119 หมู่ 2 ต.บางไทรป่า อ.บางเลน จ.นครปฐม
 นอกจากนี้ในที่เกิดเหตุเจ้าหน้าที่ยังพบคนร้ายที่ก่อเหตุชิงรถยนต์ ซึ่งเจ้าของรถและชาวบ้านช่วยกันจับตัวไว้ได้ โดยมีสภาพสะบักสะบอม เนื่องจากโดนรุมประชาทัณฑ์ ทราบชื่อคือ <persName>นายพชร โกรัตนะ</persName> อายุ 25 ปี อยู่บ้านเลขที่ 27 ซอยลาดปลาเค้า 37 แขวงจรเข้บัว เขตลาดพร้าว กรุงเทพฯ เป็นนักศึกษาปริญญาตรี มหาวิทยาลัยชื่อดังในกรุงเทพฯ และเป็นลูกชายนายตำรวจยศ "พ.ต.อ." ตำแหน่ง ผกก.สภ.แห่งหนึ่งใน จ.ตราด สังกัดกองบัญชาการตำรวจภูธรภาค 2 ตำรวจจึงควบคุมตัวไว้ เพื่อสอบสวนและดำเนินคดีในข้อชิงทรัพย์และทำร้ายเจ้าทรัพย์
</p>
<p><persName>พ.ต.อ.วีระยุทธ</persName> กล่าวยอมรับว่า <persName>นายพชร</persName>เป็นลูกชายของตัวเอง โดย<persName>นายพชร</persName>พักอยู่ที่กรุงเทพฯ เนื่องจากกำลังศึกษาอยู่ที่มหาวิทยาลัยแห่งหนึ่งในกรุงเทพฯ หลังเกิดเหตุตนได้รับการประสานงานแจ้งเหตุจากพนักงานสอบสวน รู้สึกตกใจว่าทำไมลูกชายไปอยู่ที่ จ.นครปฐม ที่ผ่านมาดูแลบุตรชายอย่างดี ส่งเสียให้เรียนจนใกล้จบปริญญาตรี ซื้อรถยนต์เก๋ง ยี่ห้อโตโยต้า รุ่นยาริส ให้ใช้งาน ส่งเงินให้อีกเดือนละ 1.5 หมื่นบาท
 "ผมไม่เข้าใจว่า ทำไมถึงเกิดเหตุการณ์อย่างนี้ แต่ในช่วงหลังๆ ลูกชายจะมีอาการทางประสาท เป็นโรคจิตอ่อนๆ ผมกำลังคิดจะพาไปปรึกษาแพทย์อยู่เหมือนกัน แต่มาเกิดเรื่องเสียก่อน" <persName>พ.ต.อ.วีระยุทธ</persName>กล่าว
 ผู้สื่อข่าวรายงานว่า <persName>พ.ต.อ.วีระยุทธ</persName> เดินทางจาก จ.ตราด มาที่ สภ.เมืองนครปฐม พร้อมกับใช้ตำแหน่งประกันตัวลูกชายออกไป
</p></body>
</news>
