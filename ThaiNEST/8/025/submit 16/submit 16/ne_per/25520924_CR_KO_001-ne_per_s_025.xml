<teiHeader>
<fileDesc>
<titleStmt>
  <title>พ่อติดยาบ้าข่มขืนลูกต่อเนื่องร่วม2ปีแถมลุงซ้ำ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29860/%e0%b8%9e%e0%b9%88%e0%b8%ad%e0%b8%95%e0%b8%b4%e0%b8%94%e0%b8%a2%e0%b8%b2%e0%b8%9a%e0%b9%89%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%a5%e0%b8%b9%e0%b8%81%e0%b8%95%e0%b9%88%e0%b8%ad%e0%b9%80%e0%b8%99%e0%b8%b7%e0%b9%88%e0%b8%ad%e0%b8%87%e0%b8%a3%e0%b9%88%e0%b8%a7%e0%b8%a12%e0%b8%9b%e0%b8%b5%e0%b9%81%e0%b8%96%e0%b8%a1%e0%b8%a5%e0%b8%b8%e0%b8%87%e0%b8%8b%e0%b9%89%e0%b8%b3.html  </bibl>
</sourceDesc>
</fileDesc>
</teiHeader>
<news>
<headline>พ่อติดยาบ้าข่มขืนลูกต่อเนื่องร่วม2ปีแถมลุงซ้ำ</headline>
<lead>สลดพ่ออาชีพหาของเก่า ติดยาบ้าข่มขืนลูกในไส้วัย 14 กลางดึกคากระต๊อบ ต่อเนื่องร่วม 2 ปี ขู่ห้ามบอกใคร ตกกลางวันลุงแท้ๆ ขืนใจซ้ำ ตำรวจบุกรวบอ้างเลิกเมียเหงา</lead>
<neck></neck>
<body><p>เมื่อเวลา 11.00 น. วันที่ 24 กันยายน <persName>นางย้อย</persName> (นามสมมติ) อายุ 64 ปี ได้พา <persName>ด.ญ.โอ๊ต</persName> (นามสมมติ) อายุ 14 ปี หลานสาว เข้าแจ้งความร้องทุกข์ต่อ <persName>พ.ต.ท.วิเชียร คงบำเพ็ญ</persName> สารวัตรเวรสอบสวน สภ.คลองหลวง จ.ปทุมธานี ว่า หลานสาวถูกพ่อและลุงแท้ๆ ข่มขืนต่อเนื่องกว่า 2 ปี
</p>
<p><persName>นางย้อย</persName>เล่าว่า ลูกชายคือ<persName>นายสุรินทร์</persName> (นามสมมติ) อายุ 42 ปี อยู่กินกับ<persName>นางก้อย</persName> (นามสมมติ) อายุ 42 ปี มีลูกสาวด้วยกัน 1 คน คือ <persName>ด.ญ.โอ๊ต</persName> ต่อมา<persName>นางก้อย</persName>เลิกรากับ<persName>นายสุรินทร์</persName> แล้วได้ทิ้งลูกสาวให้อยู่ในความดูแลของพ่อ
 "หลานสาวของฉันแม้จะอายุ 14 ปีแล้ว แต่ยังเรียนอยู่ชั้น ป.6 เนื่องจากต้องหยุดเรียนบ่อยๆ และพักการเรียนหลายครั้ง เนื่องจากทางบ้านฐานะยากจนไม่ค่อยมีเงินให้ไปโรงเรียน ช่วงแรกหลานอาศัยอยู่กับฉัน เนื่องจากพ่อของเขาไปทำงานที่กรุงเทพฯ กระทั่งเมื่อ 2 ปีก่อน พ่อเขาตกงานกลับมาอยู่บ้านที่ปทุมธานี โดยปลูกเพิงพักอยู่ใกล้เคียงกัน และยึดอาชีพเก็บของเก่าขาย" <persName>นางย้อย</persName>กล่าว
 ย่าของ <persName>ด.ญ.โอ๊ต</persName> เล่าอีกว่า เมื่อไม่นานมานี้ สังเกตเห็นหลานสาวมีอาการเซื่องซึม ไม่ร่าเริงเหมือนก่อน แต่ไม่เอะใจ คิดว่าหลานไม่สบายเท่านั้น
 "กระทั่งครูที่โรงเรียนบอกฉันว่า น้องโอ๊ต ถูกพ่อแท้ๆ และลุงแท้ๆ ของตัวเองขืนใจหลายครั้ง ฉันจึงซักความจริงจากหลานสาว น้องโอ๊ตจึงยอมเล่าเรื่องให้ฟังทั้งหมด" <persName>นางย้อย</persName>กล่าว
</p>
<p>
หลังการสอบสวนตำรวจได้ประสานงานไปยังอัยการจังหวัดธัญบุรี และนักสังคมสงเคราะห์ เพื่อร่วมสอบปากคำเด็กหญิงผู้เสียหายอย่างละเอียด
<persName> ด.ญ.โอ๊ต</persName> เล่าว่า พ่อมักเสพยาบ้าเป็นประจำ และขืนใจเธอในเวลากลางคืน เพราะอยู่ในบ้านด้วยกันเพียง 2 คน
 "พ่อจะขืนใจหนูอาทิตย์ละ 2-3 ครั้ง และขู่ไม่ให้ไปบอกใคร ต่อมานายสุธี (นามสมมติ) อายุ 46 ปี ลุงแท้ๆ ซึ่งมีอาชีพเก็บของเก่าเหมือนกับพ่อ ข่มขืนในช่วงกลางวัน เพราะพ่อไม่อยู่บ้าน โดยข่มขืนหนูมาแล้ว 5-6 ครั้ง ในช่วง 2-3 เดือนที่ผ่านมา" <persName>ด.ญ.โอ๊ต</persName>กล่าว
 ต่อมาตำรวจขออนุมัติหมายจับจากศาลจังหวัดธัญบุรี พร้อมเข้าจับกุม<persName>นายสุรินทร์</persName> และ<persName>นายสุธี</persName> ได้ที่บ้านพักย่านคลองหลวง จ.ปทุมธานี เบื้องต้นผู้ต้องหาทั้งสองรายให้การรับสารภาพ
</p></body>
</news>
