<teiHeader>
<fileDesc>
<titleStmt>
  <title>พิธีกรดัง"จอนห์ นูโว”ขึ้นศาลคดีเบี้ยวค่าแรง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091014/32609/%e0%b8%9e%e0%b8%b4%e0%b8%98%e0%b8%b5%e0%b8%81%e0%b8%a3%e0%b8%94%e0%b8%b1%e0%b8%87%e0%b8%88%e0%b8%ad%e0%b8%99%e0%b8%ab%e0%b9%8c%e0%b8%99%e0%b8%b9%e0%b9%82%e0%b8%a7%e2%80%9d%e0%b8%82%e0%b8%b6%e0%b9%89%e0%b8%99%e0%b8%a8%e0%b8%b2%e0%b8%a5%e0%b8%84%e0%b8%94%e0%b8%b5%e0%b9%80%e0%b8%9a%e0%b8%b5%e0%b9%89%e0%b8%a2%e0%b8%a7%e0%b8%84%e0%b9%88%e0%b8%b2%e0%b9%81%e0%b8%a3%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>พิธีกรดัง"<persName>จอนห์ นูโว</persName>”ขึ้นศาลคดีเบี้ยวค่าแรง</headline>
<lead>นักร้องและพิธีกรชื่อดัง"<persName>จอนห์ นูโว</persName>� ขึ้นศาลคดีเบี้ยวค่าแรง พร้อมวิ่งหนีนักข่าวอุตลุด</lead>
<neck></neck>
<body><p>
(14ต.ค.) เวลา 10.00 น. <persName>นายนรศักดิ์ รัตนเวโรจน์</persName> อายุ 42 ปี หรือ“<persName>จอนห์ นูโว</persName>” นักร้องและพิธีกรรายการไอทีชื่อดังทางช่อง 5 ได้เดินทางไปที่ห้องพิจารณาคดีที่ 23 สำนักประนอมข้อพิพาทแรงงาน ศาลแรงงานกลาง ถ.พระราม 4 แขวงมหาพฤฒาราม เขตบางรัก กทม.หลังศาลนัดให้มาไกล่เกลี่ยกับคู่กรณีที่เป็นอดีตพนักงานบริษัท ทรัยคาสท์ เอ็นเตอร์เทนเม้นท์ จำกัด ผู้ผลิตรายการโทรทัศน์ด้านไอที ออกอา กาศทางช่อง 5 ซึ่งมี<persName>นายนรศักดิ์</persName> เป็นทั้งพิธีกร
</p>
<p>
ผู้สื่อข่าวรายงานว่า ทันทีที่<persName>นายนรศักดิ์</persName> เดินทางมาถึงศาลได้รีบลงจากรถแล้ววิ่งหนีกลุ่มนักข่าวเข้าไปในห้องพิจารณาคดีอย่างรวดเร็ว สำหรับการที่ศาลนัด<persName>นายนรศักดิ์</persName> มาไกล่เกลี่ยกับคู่กรณีในครั้งนี้ เนื่องจากมีอดีตพนักงานบริษัท ทรัยคาสท์ เอ็นเตอร์เทนเม้นท์ จำกัด 19 คน รวมตัวกันฟ้องร้องเรียกค่าชดเชยจากความเสียหายที่บริษัทฯ เลิกจ้างงาน โดยมียอดเงินรวมกว่า 900,000 บาท ส่วน<persName>นายนรศักดิ์</persName> นั้นถือเป็นกรรมการผู้ถือหุ้นคนหนึ่ง จึงต้องรับผิดชอบและทำหน้าที่ในการไกล่เกลี่ยกับคู่กรณี โดยเดินทางมาไกล่เกลี่ยครั้งนี้เป็นรอบที่ 3 แล้ว
</p>
<p>
อย่างไรก็ตาม หลังจากบริษัทดังกล่าวปิดกิจการไปแล้ว <persName>นายนรศักดิ์</persName> ได้ไปเปิดบริษัทใหม่ ภายใต้ชื่อ เสปซ อินเตอร์แอคทีฟ จำกัด แต่ยังดำเนินกิจการเดิมคือทำรายการโทรทัศน์ป้อนให้กับช่อง 5 และยังดึงตัวพนักงานของบริษัทฯ เก่าบางส่วนไปร่วมงานด้วย ทั้งที่ก่อนหน้านี้<persName>นายนรศักดิ์</persName> เคยถูกพนักงานอัยการสำนักงานอัยการพิเศษฝ่ายคดีศาลแขวง 2 (แขวงพระนครเหนือ) ยื่นฟ้องต่อศาลแขวงพระนครเหนือ ในข้อหายักยอกเงิน 3,500,000 บาท จากบริษัท ทรัยคาสท์ เอ็นเตอร์เทนเม้นท์ จำกัด มาแล้วโดยผู้เสียหายมีหลักฐานว่า <persName>นายนรศักดิ์</persName> โอนเงินจำนวนดังกล่าว เข้าในบัญชีของตัวเอง ซึ่งคดีนี้ยังอยู่ระหว่างรอคำสั่งอนุมัติฟ้องจากอัยการสูงสุด
</p></body>
</news>
