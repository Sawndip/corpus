<teiHeader>
<fileDesc>
<titleStmt>
  <title>ผวาไข่ปลอม ไร้กลิ่นคาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-18 23:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21190  </bibl>
</sourceDesc>
</fileDesc>
</teiHeader>
<news>
<headline>ผวาไข่ปลอม ไร้กลิ่นคาว</headline>
<lead></lead>
<neck></neck>
<body><p>วันนี้(18 ก.ย.) <persName>นายธีรพจน์ กมลแมน</persName> อายุ 38 ปีเจ้าหน้าที่สำนักงานไปรษณีย์ จ.พระนครศรีอยุธยา ได้นำไข่ไก่จำนวน 3 ฟองซึ่งกะเทาะเปลือกออกแล้ว บรรจุอยู่ในขวดน้ำดื่มและอีก 7 ฟองอยู่ในถุงพลาสติก นำไปมอบให้กับเจ้าหน้าที่งานคุ้มครองผู้บริโภค สสจ.พระนครศรีอยุธยา เนื่องจากสงสัยว่าจะเป็นไข่ปลอม <persName>นายธีรพจน์</persName> เปิดเผยว่าตนไปซื้อไข่ไก่จากร้านขายไข่ไก่ในตลาดเจ้าพรหม 10 เมื่อนำกลับมาที่บ้านหวังจะทอดไข่เจียว แต่พบว่าไข่ไก่ 3 ฟองที่ตนตีออกมานั้นมีความผิดปกติไม่เหมือนที่เคยซื้อ โดยไข่ไก่ดังกล่าวไข่แดงมีสีออกเหลืองนวล มีลักษณะเป็นเมือกไม่เหมือนไข่ไก่ที่เคยซื้อ เมื่อคนไข่แดงแล้วก็เป็นเมือกเช่นกัน และที่น่าแปลกใจคือไข่ดังกล่าวไม่มีกลิ่นคาว เกรงว่าจะเป็นไข่ปลอมอย่างที่เป็นข่าว จึงได้นำไข่มาให้กับเจ้าหน้าที่คุ้มครองผู้บริโภคเพื่อทำการตรวจสอบเนื่องจากเกรงว่าหากมีไข่ปลอมเข้ามาก็จะเป็นอันตรายต่อผู้บริโภค </p>
<p>ด้านเจ้าหน้าที่ คุ้มครองผู้บริโภค เปิดเผยว่าได้รับไข่ดังกล่าวเอาไว้ทั้งหมดแล้ว โดยจะส่งให้กรมวิทยาศาสตร์การแพทย์ตรวจสอบ ซึ่งเบื้องต้นยังไม่สามารถบอกได้ว่าเป็นไข่ปลอมหรือไม่ แต่ลักษณะของไข่ปลอมมีข้อสังเกตง่ายๆอยู่อย่างคือสีของเปลือกไข่จะซีดกว่าไข่ในแผงเดียวกัน เนื้อของไข่ก็จะสีซีดกว่าเช่นกัน ซึ่งต้องรอผลพิสูจน์ต่อไป.</p></body>
</news>
