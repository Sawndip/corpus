<teiHeader>
<fileDesc>
<titleStmt>
  <title>เมียทหารสาวไส้ประวัติฉาว “พลเอก” ชอบเคลมลูกน้องสาวจนถูกสอบ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-25 17:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112811  </bibl>
</sourceDesc>
</fileDesc>
</teiHeader>
<news>
<headline>เมียทหารสาวไส้ประวัติฉาว “พลเอก” ชอบเคลมลูกน้องสาวจนถูกสอบ!</headline>
<lead>ตำรวจบางเขนนัด “เรือโทหญิง” เหยื่อกาม “พลเอก” ไปชี้จุดเกิดเหตุประกอบสำนวน ด้านกลาโหมเรียกตัวเรือโทหญิงสอบสวนข้อเท็จจริง ขณะที่ “<persName>เจ๊เบียบ</persName>” เผยเมียทหารโทร.แจ้ง “พลเอก” มีพฤติกรรมเชิงชู้สาวกับลูกน้องจริง แถมเคยถูกตั้งกรรมการสอบทางวินัยมาแล้วครั้งหนึ่งในสมัย “<persName>พล.อ.ชัยสิทธิ์</persName>” เป็น ผบ.สส.</lead>
<neck></neck>
<body><p> วันนี้ (25 ก.ย.) <persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย กล่าวถึงความคืบหน้ากรณี <persName>ร.ท.หญิงแก้ว</persName> (นามสมมติ) พร้อมทนายความสมาคมฯ ได้เข้าให้การเพิ่มเติมต่อพนักงานสอบสวน สน.บางเขน ในคดีที่ถูก พล.อ.สังกัดกองบัญชาการกองทัพไทย บังคับขืนใจ และข่มขู่มาตลอดระยะเวลา 4 ปีว่า ในวันพรุ่งนี้ (26 ก.ย.) พนักงานสอบสวน สน.บางเขน ได้นัดให้ <persName>ร.ท.หญิงแก้ว</persName> ผู้เสียหายไปชี้จุดเกิดเหตุ เช่น โรงแรม ฯลฯ เพื่อนำมาประกอบสำนวน แต่ยังไม่ทราบว่าเป็นช่วงเวลาไหน ส่วนในวันจันทร์ที่ 28 ก.ย.เวลา 09.00 น.ทางคณะกรรมการสอบสวนข้อเท็จจริงของกองทัพ ที่ รมว.กลาโหม ตั้งขึ้นมา ก็จะเรียกตัว <persName>ร.ท.หญิงแก้ว</persName> ไปสอบสวน โดยไม่อนุญาตให้ทนายความเข้าร่วมรับฟังการสอบสวนด้วย</p>
<p><persName>นางระเบียบรัตน์</persName>กล่าวด้วยว่า เมื่อเวลา 15.00 น.วันนี้ มีภรรยาของนายทหารยศ “พลเอก” ท่านหนึ่งโทรศัพท์มาเล่าให้ฟังว่า พลเอกคู่กรณีของ <persName>ร.ท.หญิงแก้ว</persName> เคยมีพฤติกรรมในเชิงชู้สาวกับลูกน้องจนโดนตั้งคณะกรรมการสอบสวน และลงโทษทางวินัยมาแล้วครั้งหนึ่ง ในยุคที่ <persName>พล.อ.ชัยสิทธิ์ ชินวัตร</persName> ดำรงตำแหน่งเป็น ผบ.สส.</p></body>
</news>
