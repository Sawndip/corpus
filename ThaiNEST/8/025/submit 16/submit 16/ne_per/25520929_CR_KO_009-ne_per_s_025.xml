<teiHeader>
<fileDesc>
<titleStmt>
  <title>ฆ่าโหดมัดมือมัดเท้าพยาบาลสาวปทุมธานี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090917/28932/%e0%b8%86%e0%b9%88%e0%b8%b2%e0%b9%82%e0%b8%ab%e0%b8%94%e0%b8%a1%e0%b8%b1%e0%b8%94%e0%b8%a1%e0%b8%b7%e0%b8%ad%e0%b8%a1%e0%b8%b1%e0%b8%94%e0%b9%80%e0%b8%97%e0%b9%89%e0%b8%b2%e0%b8%9e%e0%b8%a2%e0%b8%b2%e0%b8%9a%e0%b8%b2%e0%b8%a5%e0%b8%aa%e0%b8%b2%e0%b8%a7%e0%b8%9b%e0%b8%97%e0%b8%b8%e0%b8%a1%e0%b8%98%e0%b8%b2%e0%b8%99%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ฆ่าโหดมัดมือมัดเท้าพยาบาลสาวปทุมธานี</headline>
<lead>ฆ่าโหดมัดมือมัดเท้าพยาบาลสาวโรงพยาบาลเอกชนชื่อดังคาหอพักย่านปทุมธานี</lead>
<neck></neck>
<body><p>เมื่อเวลา 15.40 น.วันที่ 17 ก.ย. 52  <persName>พ.ต.ท.บัญชา ศรีสุข</persName> สารวัตรเวรสอบสวน สภ.คลองหลวง จ.ปทุมธานี ได้รับแจ้งมีผู้พบศพผู้เสียชีวิต อยู่ภายในห้องพักของอพาร์ทเม้นไม่มีชื่อ ตั้งอยู่ภายในซอยคลองหลวง 27/2 (ซอยคุณพระ) ม.6 ต.คลองหนึ่ง อ.คลองหลวง จึงขอให้เจ้าหน้าที่มาตรวจสอบด้วย หลังรับแจ้งจึงรายงานผู้บังคับบัญชาทราบตามลำดับชั้น พร้อมทั้งรุดไปตรวจสอบที่เกิดเหตุ ร่วมกับ <persName>พล.ต.ต.วิทยา ประยงค์พันธ์</persName> ผบก.ภ.จว.ปทุมธานี <persName>พ.ต.อ.นันทชาติ ศุภมงคล</persName> รอง.ผบก.ภ.จว.ปทุมธานี <persName>พ.ต.อ.นครพัฒน์ พรหมพันธุ์</persName> ผกก.สภ.คลองหลวง เจ้าหน้าที่จากกองวิทยาการเขต 11 จ.ปทุมธานี แพทย์จาก รพ.ธรรมศาสตร์ และอาสาสมัครมูลนิธิป่อเต๊กตึ้ง
</p>
<p> ในที่เกิดเหตุซึ่งเป็นอาคารหอพักให้เช่า สูง 6 ชั้น ที่บริเวณชั้นที่ 4 ห้อง D2 เจ้าหน้าที่พบศพหญิงสาวนอนตะแคงเสียชีวิตอยู่บนเตียงนอน ในสภาพสวมเสื้อและกระโปรงสีขาว ทราบชื่อต่อมาคือ <persName>น.ส.ศิริวรรณ ธรรมจะดี</persName> อายุ 29 ปี บ้านเดิมอยู่เลขที่ 35/1 ม.8 ต.ลำลูกกา อ.ลำลูกกา จ.ปทุมธานี ทำงานเป็นเจ้าหน้าที่พยาบาลโรงพยาบาลเอกชนแห่งหนึ่ง สภาพศพถูกมัดมือและเท้าด้วยปลอกหมอนสีชมพู ชันสูตรในเบื้องต้นพบว่าที่ลำคอด้านหลังมีรอยช้ำคล้ายถูกบีบ ที่สีข้างด้านขวามีรอยช้ำและที่แขนขวาและขาขวามีรอยช้ำ และยังพบร่องรอยการต่อสู้และรื้อค้นสิ่งของในห้องพัก
</p>
<p> สอบสวน<persName>นายมงคล ตั้งเจ๊กกี่</persName>  ผู้พบศพ ให้การว่า ปกติแล้ว <persName>น.ส.ศิริวรรณ</persName> จะไปทำงานที่โรงพยาบาล ในเวลาประมาณ 08.00 น. แต่วันนี้พอถึงเวลาทำงาน กลับพบว่า <persName>น.ส.ศิริวรรณ</persName> ไม่มีทำงาน ซึ่งเป็นที่ผิดสังเกต เมื่อเพื่อนๆโทรศัพท์มาหา เพื่อจะสอบถามกลับไม่มีใครรับสาย จนหลังเลิกงานเวลาประมาณ 15.30 น. ตนเองจึงเดินทางมาที่ห้องพักดังกล่าว เมื่อเปิดประตูเข้าไปก็พบว่า <persName>น.ส.ศิริวรรณ</persName> นอนเสียชีวิตแล้ว อยู่บนเตียงในสภาพถูกมัดมือมัดเท้า จึงรีบโทรศัพท์แจ้งเจ้าหน้าที่ตำรวจมาตรวจสอบดังกล่าว
 หลังการสอบสวนในเบื้องต้น เจ้าหน้าที่คาดว่าผู้ตายกำลังเตรียมตัวจะไปทำงานในตอนเช้า แต่ได้ถูกคนร้ายบุกเข้ามาในห้องและลงมือต่อสู้กัน เนื่องจากมีพยานที่อยู่ใกล้เคียงได้ยินเสียงคล้ายคนต่อสู้กัน สักครู่ก็เงียบเสียงไป ซึ่งคาดว่าคนร้ายอาจจะบุกเข้ามาเพื่อหวังชิงทรัพย์หรืออาจจะต้องการข่มขืนเพราะผู้ตายนั้นหน้าตาดี แต่เมื่อผู้ตายไม่ยอมจนต่อสู้กัน แต่สู้แรงคนร้ายไม่ไหวจึงถูกบีบคอจนเสียชีวิตดังกล่าว ซึ่งหอพักแห่งนี้มีกล้องวงจรปิดติดตั้งอยู่จึงจะได้ประสานกับเจ้าของเพื่อขอตรวจสอบกล้องวงจรปิดเพื่อหาเบาะแสของคนร้ายรายนี้
</p>
<p> เบื้องต้นจะได้นำตัวผู้ตายส่งชันสูตรหาสาเหตุการเสียชีวิตที่แท้จริงยังสถาบันนิติวิทยาศาสตร์ รพ.ธรรมศาสตร์ และจะได้สืบสวนสอบสวนเพื่อติดตามตัวคนร้ายมาดำเนินคดีต่อไป
<persName>พ.ต.อ.วิทยา ประยงค์พันธ์</persName> ผบก.ภ.จว.ปทุมธานี เปิดเผยว่า เจ้าหน้าที่สอบสวนพยานข้างห้อง เบื้องต้นทราบว่า ผู้ตายเคยมีแฟนและได้เลิกรากันไปนานแล้ว มาคบหากับเป็นนายแพทย์ซึ่งทำงานอยู่ที่เดียวกัน โดยคบหากันได้ 5 เดือน ซึ่งประมาณ  4-5 วันจึงจะมาพบกันที่ห้องพักของผู้ตาย  ทั้งนี้อพาร์ตเม็นท์แห่งนี้มีระบบรักษาความปลอดภัย ที่ต้องใช้คีย์การ์ดเปิดเข้า อาคารของอาพาร์ตเม็นท์ รวมทั้งมีทีวีวงจรปิด ที่สามารถเปิดภาพย้อนหลังตรวจสอบหลักฐานได้ว่าคนร้ายน่าจะเป็นคนภายในหรือภายนอก การติดตามคนร้ายมาดำเนินคดีไม่ยาก
 อีกทั้งการสอบสวนยังทราบว่า เมื่อเวลา 23.00 น.ของวันที่ 16 กันยายน ในห้องพักของ <persName>น.ส.ศิริวรรณ </persName> มีการเปิดทีวีเสียงดังกลบเกลื่อน เสียงชายที่ถกเถียงกับผู้ตายก่อนจะมีผู้มาพบศพที่เสียชีวิตมาแล้วประมาณ 10 ชั่วโมง   ซึ่งเจ้าหน้าที่จะได้เรียกตัวแฟนเก่าของ <persName>น.ส.ศิริวรรณ</persName> มาทำการสอบสวนเพื่อติดตามหาคนร้ายมาดำเนินคดีต่อ
</p></body>
</news>
