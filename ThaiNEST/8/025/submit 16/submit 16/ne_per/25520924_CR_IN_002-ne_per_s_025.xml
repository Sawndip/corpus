<teiHeader>
<fileDesc>
<titleStmt>
  <title>เผยคดีคลิปเสียงนายกหลักฐานยังไม่พอจับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-24 07:49:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191110  </bibl>
</sourceDesc>
</fileDesc>
</teiHeader>
<news>
<headline>เผยคดีคลิปเสียงนายกหลักฐานยังไม่พอจับ</headline>
<lead>ตำรวจสอบสวนกลาง เผยคดีตัดต่อคลิปเสียงนายกรัฐมนตรีคืบมาก ทยอยเรียกสอบปากคำ ชี้ หลักฐานยังไม่พอออกหมายจับใคร</lead>
<neck></neck>
<body><p><persName>พล.ต.ต.ปัญญา มาเม่น</persName> รองผู้บัญชาการตำรวจสอบสวนกลาง เปิดเผยความคืบหน้า การสืบสวนสอบสวนคดีคลิปตัดต่อเสียงนายกรัฐมนตรี สั่งสลายการชุมนุม กลุ่มคนเสื้อแดง ว่า ขณะนี้อยู่ระหว่างการดำเนินการของพนักงานสอบสวน หลังจากประชุมวางแนวทาง โดยขณะนี้ได้เรียกสอบปากคำพยาน และผู้เกี่ยวข้อง ซึ่งได้มีการออกหมายเรียกไปจำนวนมาก ส่วนข้อมูลที่มีอยู่ขณะนี้ ยังไม่สามารถสาวไปถึงผู้เผยแพร่ต้นตอของคลิปดังกล่าว และไม่สามารถออกหมายจับบุคคลใดได้ โดยคดีดังกล่าวนั้น ได้ร่วมกันทำหลายฝ่าย และหากพบว่าผู้ที่ออกหมายเรียกไป ไม่มาพบพนักงานสอบสวน ก็จะทำการออกหมายจับตามขั้นตอน แต่จนถึงขณะนี้ ก็ยังไม่มีการออกหมายจับหรือ ตรวจค้นจุดใดเป็นพิเศษ</p>
<p>อย่างไรก็ตาม รองผู้บัญชาการตำรวจสอบสวนกลาง ยังกล่าวว่า คดีดังกล่าวนั้น พนักงานสอบสวน ทำงานอย่างเต็มที่ ไม่ได้ละเว้น แต่เนื่องจากเป็นคดีที่เกี่ยวข้องกับเทคโนโลยี จึงต้องใช้เวลาตรวจสอบหาพยานหลักฐานให้แน่นหนา ไม่เช่นนั้นก็จะสาวไม่ถึงผู้ก่อเหตุ</p></body>
</news>
