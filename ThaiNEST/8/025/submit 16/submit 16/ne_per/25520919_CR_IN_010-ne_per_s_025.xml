<teiHeader>
<fileDesc>
<titleStmt>
  <title>ศอ.รส.สั่งตั้งด่านเพิ่มเสียวมือ3ป่วนบึ้ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-19 19:15:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190500  </bibl>
</sourceDesc>
</fileDesc>
</teiHeader>
<news>
<headline>ศอ.รส.สั่งตั้งด่านเพิ่มเสียวมือ3ป่วนบึ้ม</headline>
<lead>ศอ.รส. สั่งเจ้าหน้าที่ตั้งด่านเพิ่มเพื่อตรวจหาวัตถุระเบิด หวั่นมือที่ 3 ฉวยโอกาสสร้างสถานการณ์</lead>
<neck></neck>
<body><p><persName>พ.อ.สรรเสริญ แก้วกำเนิด</persName> ในฐานะโฆษกศูนย์อำนวยการรักษาความสงบเรียบร้อย (ศอ.รส.) เปิดเผยภายหลังการประชุมว่าที่ประชุมมีความเป็นห่วงถึงสถานการณ์การชุมนุมของกลุ่มคนเสื้อแดงบริเวณลานพระบรมรูปทรงม้า ซึ่งจากรายงานด้านการข่าวรายงานว่าอาจจะมีกลุ่มบุคคลผู้ไม่หวังดีเข้ามาสร้างสถานการณ์ให้เกิดความวุ่นวาย โดยอาจจะมีการนำวัตถุระเบิดเข้ามา ก่อเหตุบริเวณสถานที่ชุมนุม ดังนั้นที่ประชุมจึงได้กำชับและสั่งการไปยังเจ้าหน้าที่ทหารและตำรวจได้ตั้งด่านจุดตรวจอย่างเข้มข้นบริเวณโดยรอบเพิ่มอีกจำนวน 13 จุด พร้อมนำเครื่องตรวจจับวัตถุระเบิด CT 200 มาใช้ปฏิบัติงาน ทั้งนี้ขอให้ผู้ที่ขับขี่ยวดยานพาหนะได้โปรดให้ความร่วมมือกับทางเจ้าหน้าที่ด้วย เพื่อความปลอดภัยของส่วนรวม</p>
<p>อย่างไรก็ตาม <persName>พ.อ.สรรเสริญ</persName> กล่าวด้วยว่าในการประชุมหารือของ ศอ.รส. นั้นใช้เวลาเพียง 15 นาที โดยที่ประชุมได้สั่งการและกำชับให้เจ้าหน้าที่ทุกคนปฏิบัติงานอย่างเต็มที่ เพื่อความปลอดภัยของพี่น้องประชาชน ทั้งนี้หวังว่าการชุมนุมของกลุ่มคนเสื้อแดงจะอยู่ภายใต้กรอบของกฎหมายและขอให้เสร็จสิ้นภายใน 24.00 น. ตามที่แกนนำได้ประกาศไว้</p></body>
</news>
