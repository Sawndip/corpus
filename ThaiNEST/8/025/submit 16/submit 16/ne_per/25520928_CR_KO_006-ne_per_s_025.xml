<teiHeader>
<fileDesc>
<titleStmt>
  <title>ล่ามือข่มขืนสาวพิการอัลตราซาวนด์เด็กแข็งแรง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30381/%e0%b8%a5%e0%b9%88%e0%b8%b2%e0%b8%a1%e0%b8%b7%e0%b8%ad%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%aa%e0%b8%b2%e0%b8%a7%e0%b8%9e%e0%b8%b4%e0%b8%81%e0%b8%b2%e0%b8%a3%e0%b8%ad%e0%b8%b1%e0%b8%a5%e0%b8%95%e0%b8%a3%e0%b8%b2%e0%b8%8b%e0%b8%b2%e0%b8%a7%e0%b8%99%e0%b8%94%e0%b9%8c%e0%b9%80%e0%b8%94%e0%b9%87%e0%b8%81%e0%b9%81%e0%b8%82%e0%b9%87%e0%b8%87%e0%b9%81%e0%b8%a3%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ล่ามือข่มขืนสาวพิการอัลตราซาวนด์เด็กแข็งแรง</headline>
<lead>ตร.สระบุรีตั้งชุดล่ามือขืนใจสาวพิการซ้ำซ้อน หมออัลตราซาวนด์พบเด็กสมบูรณ์ ขณะที่แม่เหยื่อเตรียมส่งลูกสาวไปอยู่สถานสงเคราะห์</lead>
<neck></neck>
<body><p>ความคืบหน้าเหตุการณ์ข่มขืน <persName>น.ส.เอ</persName> (นามสมมติ) หญิงพิการซ้ำซ้อน เป็นใบ้ ตาบอด หูหนวก สติไม่สมประกอบ ไม่สามารถช่วยเหลือตัวเองได้ จนตั้งครรภ์ 8 เดือนนั้น ล่าสุดเมื่อวันที่ 28 กันยายน   <persName>ร.ต.ท.พณวรรณ มาตราช</persName> ร้อยเวร สภ.บ้านหมอ จ.สระบุรี ได้สอบปากคำมารดาและพี่ชายของ <persName>น.ส.เอ</persName> ขณะที่  <persName>พล.ต.ต.อุฬาร อเนกบุณย์</persName> ผบก.ภ.จว.สระบุรี สั่งกำชับให้ <persName>พ.ต.อ.กฤษณะ คุณากร</persName> ผกก.สภ.บ้านหมอ เร่งรัดสืบสวนคดีให้เร็วที่สุด โดยได้ตั้งคณะทำงานติดตามคดีนี้แล้ว  
 <persName>พ.ต.อ.กฤษณะ</persName> กล่าวว่า ได้สอบปากคำไปแล้ว 5 ปาก ยอมรับว่าหลักฐานต่างๆ คงหาลำบากต้องอาศัยผลพิสูจน์ทางวิทยาศาสตร์ อย่างเช่นการตรวจหาดีเอ็นเอ
</p>
<p><persName>พญ.ศรัญญา บุพพาจารย์ธรรม</persName> แพทย์โรงพยาบาลบ้านหมอ จ.สระบุรี กล่าวว่า ได้ตรวจดูด้วยเครื่องวัดหัวใจ ผลปรากฏว่าหัวใจของเด็กในท้องยังเต้นตามปกติ เชื่อว่ามีร่างกายแข็งแรง จากนั้นก็ส่งต่อไปยังโรงพยาบาลพระพุทธบาท โดยแพทย์เฉพาะทางตรวจร่างกาย และทำอัลตราซาวนด์ พบว่าเด็กในท้องอายุได้ประมาณ 7 เดือนเศษ ร่างกายเด็กแข็งแรงดี แต่ยังไม่ทราบเพศ คาดว่าอาจจะต้องผ่าตัดเอาเด็กออก แต่ต้องดูสถานการณ์ประเมินอีกครั้ง
 แม่ของ <persName>น.ส.เอ</persName> กล่าวว่า ถ้าเลี้ยงได้ก็จะเลี้ยงทั้งลูกสาวและหลานที่คลอดออกมา แต่ถ้าไม่ไหว ก็จะเลี้ยงแต่หลาน ส่วนลูกสาวจะส่งไปอยู่สถานสงเคราะห์เด็กหญิง จ.สระบุรี
 วันเดียวกัน <persName>นายธีรพงษ์ ศรีสุคนธ์</persName> ผู้อำนวยการศูนย์พัฒนาสังคม หน่วยที่ 62 อ.พระพุทธบาท  จัดส่งเจ้าหน้าที่มาเยี่ยมและนำเงินมาช่วยเหลือเบื้องต้น 2,000 บาท
</p></body>
</news>
