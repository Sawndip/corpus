<teiHeader>
<fileDesc>
<titleStmt>
  <title>จับยกเซตเครือข่ายนักโทษค้ายาอีเหยี่ยวท่องราตรีรัชดาฯ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-18 12:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109062  </bibl>
</sourceDesc>
</fileDesc>
</teiHeader>
<news>
<headline>จับยกเซตเครือข่ายนักโทษค้ายาอีเหยี่ยวท่องราตรีรัชดาฯ</headline>
<lead>นครบาลแถลงโชว์จับแก๊งค้ายารายใหญ่จากนักโทษเรือนจำ ขณะรับยาอีจากกลุ่มต่างชาติย่านรามคำแหง แล้วนำของกลางกว่าหมื่นเม็ดเก็บซ่อนในแมนชั่น เพื่อแบ่งบรรจุส่งผู้ค้ารายย่อยที่ซื้อผ่านหัวหน้าใหญ่ในเรือนจำ และเจาะกลุ่มนักเสพเที่ยวกลางคืนย่านรัชดาฯ รับสารภาพเคยสั่งยากับเอเยนต์ “<persName>เฮียหมัด</persName>” ที่ถูกจับก่อนหน้านี้ด้วย อ้างค้ายาเพื่อปลดหนี้นอกระบบ</lead>
<neck></neck>
<body><p> วันนี้ (18 ก.ย.) เมื่อเวลา 11.00 น.ที่กองบัญชาการตำรวจนครบาล (บช.น.) <persName>พล.ต.ต.พงษ์สันต์ เจียมอ่อน</persName> รอง ผบช.น.พร้อมด้วย <persName>พ.ต.อ.สุทธิพงษ์ วงษ์ปิ่น</persName> รอง ผบก.สปพ. <persName>พ.ต.ท.ประสงค์ อานมณี</persName> รอง ผกก.(จร) สน.พระราชวัง แถลงผลการจับกุมเครือข่ายจำหน่ายยาเสพติดรายสำคัญ ที่ขายให้นักท่องราตรีตามสถานบันเทิงย่านรัชดา สุขุมวิท ประกอบด้วย <persName>นายวีรวุฒิ จิรรุ้งแสงสถิต</persName> อายุ 31 ปี อยู่บ้านเลขที่ 18/43-44 ซ.รองเมือง 5 แขวงรองเมือง เขตปทุมวัน กทม.<persName>นายภาคย์ หมูคุ้ย</persName> อายุ 17 ปี อยู่บ้านเลขที่ 93 ถ.ริมคลองบางซื่อ 1 แขวง-เขตดินแดง กทม.และ <persName>นายบัณฑิต อนันตวัฒน์</persName> อายุ 37 ปี อยู่บ้านเลขที่ 337/56 ม.4 แขวงคลองสองต้นนุ่น เขตลาดกระบัง กทม.พร้อมของกลางยาอีชนิดเม็ดกลมแบนสีเขียว แดง และเหลืองจำนวน 11,390 เม็ด</p>
<p><persName>พล.ต.ต.พงษ์สันต์</persName> กล่าวว่า ชุดปฏิบัติการปราบปรามยาเสพติด กองบัญชาการตำรวจนครบาล ได้ทำการสืบสวนลักลอบค้ายาเสพติดรายสำคัญในกรุงเทพฯ จนทราบข้อมูลเกี่ยวกับผู้จำหน่ายยาอีรายนี้ โดยพบว่า ผู้ค้ารายใหญ่เป็นนักโทษในเรือนจำ และใช้ลูกน้องที่อยู่ภายนอกให้ไปรับยาเสพติดชาวต่างชาติที่นำยาเข้ามาในประเทศ แล้วไปแบ่งจำหน่ายให้ผู้ค้ารายย่อยนำไปขายนักท่องราตรีตามแหล่งสถานบันเทิงต่างๆ เช่น ย่านรัชดา สุขุมวิท</p>
<p><persName>ล.ต.ต.พงษ์สันต์</persName> กล่าวว่า หลังทราบแหล่งซุกซ่อนยาเสพติดก็นำกำลังไปปฏิบัติภารกิจพบ<persName>นายบัณฑิต</persName> หนึ่งในเครือข่ายค้ายารายนี้เดินทางออกไปบริเวณย่านรามคำแหง เพื่อรับยาอี จากกลุ่มชาวต่างชาติ จากนั้นได้นำยามาเก็บไว้ที่ห้อง 814 ธนทรัพย์แมนชั่น แขวงและเขตสะพานสูง กทม.เพื่อแบ่งบรรจุส่งให้ผู้ค้ารายย่อยที่ซื้อผ่านหัวหน้าใหญ่ในเรือนจำ แล้วนำไปส่งมอบให้ลูกค้า โดยตำรวจสามารถจับกุมขณะส่งมอบยาอีได้ผู้ต้องหาทั้ง 3 พร้อมของกลางดังกล่าว                ด้าน <persName>นายบัณฑิต</persName> กล่าวว่า ที่มาค้ายาเนื่องจากต้องการปลดหนี้ เดิมมีอาชีพขับรถให้ผู้บริหารธนาคารแห่งหนึ่ง ได้เงินเดือนหมื่นกว่าบาท ต่อมาประสบอุบัติเหตุไม่สามารถทำงานได้ จึงต้องไปกู้เงินนอกระบบมาจำนวน 6 หมื่นบาท เมื่อไม่สามารถใช้หนี้ได้ก็ถูกบังคับจากคนที่รู้จักให้ทำหน้าที่ส่งยา ทำมาแล้วจำนวน 3 ครั้ง ได้ค่าจ้างครั้งละ 2 หมื่นบาท โดยตนจะได้รับโทรศัพท์สั่งการมาจากหัวหน้าในเรือนจำ ซึ่งไม่ทราบชื่อให้ไปนำยาจากชาวต่างชาติตามร้านสะดวกซื้อ แล้วจะนัดส่งให้ลูกค้าตามโรงแรมต่างๆ                <persName>นายวีรวุฒิ</persName> กล่าวว่า นอกจากจะส่งยาให้กับเครือข่ายรายนี้ ยังเคยสั่งยาจาก<persName>นายเกียรติศักดิ์ พันศรี</persName> หรือ <persName>เฮียหมัด</persName> เอเยนต์ค้ายารายใหญ่ที่สำนักงานคณะกรรมการป้องกันและปราบปรามยาเสพติด (ป.ป.ส.) เพิ่งจับกุมไปได้ไม่นานนี้ด้วย</p></body>
</news>
