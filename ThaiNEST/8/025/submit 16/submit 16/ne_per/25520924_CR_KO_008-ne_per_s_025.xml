<teiHeader>
<fileDesc>
<titleStmt>
  <title>รวบแก๊งมัธยมตระเวนลักจยย.ทั่วกรุง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29708/%e0%b8%a3%e0%b8%a7%e0%b8%9a%e0%b9%81%e0%b8%81%e0%b9%8a%e0%b8%87%e0%b8%a1%e0%b8%b1%e0%b8%98%e0%b8%a2%e0%b8%a1%e0%b8%95%e0%b8%a3%e0%b8%b0%e0%b9%80%e0%b8%a7%e0%b8%99%e0%b8%a5%e0%b8%b1%e0%b8%81%e0%b8%88%e0%b8%a2%e0%b8%a2.%e0%b8%97%e0%b8%b1%e0%b9%88%e0%b8%a7%e0%b8%81%e0%b8%a3%e0%b8%b8%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>รวบแก๊งมัธยมตระเวนลักจยย.ทั่วกรุง</headline>
<lead>จับยกแก๊งเด็กมัธยมตระเวนลักรถจักรยานยนต์ เผยพฤติกรรมใช้วิธีหักคอรถ ก่อนนำไปแต่งแข่งซิ่ง พร้อมชำแหละอะไหล่ขายนำเงินไปเที่ยวเตร่</lead>
<neck></neck>
<body><p>เมื่อเวลา 12.30 น.วันที่ 23 กันยายน <persName>พล.ต.ต.กรีรินทร์ อินทร์แก้ว</persName> ผบก.น.9 <persName>พ.ต.อ.ทักษิณ พ่วงเงิน</persName> รองผบก.น.9, <persName>พ.ต.อ.อนุชา อ่วมเจริญ</persName> ผกก.สน.เพชรเกษม แถลงข่าวจับกุมตัว<persName>นายเอก</persName> อายุ 15 ปี <persName>นายโท</persName> อายุ 15 ปี <persName>ด.ช.ตรี</persName> อายุ 14 ปี และ<persName>ด.ช.นัน</persName> อายุ 14 ปี (ทั้งหมดนามสมมติ) พร้อมของกลางรถจยย.ยามาฮ่า รุ่นฟีโน่ สีฟ้า ทะเบียน ยธบ 691 กรุงเทพมหานคร โดยจับกุมตัวได้ที่หลังชุมชนโรงเรียนปทุมนุสรณ์ ถนนพัฒนาการ แขวงและเขตบางแค กทม. 
</p>
<p><persName>พ.ต.อ.อนุชา</persName> กล่าวว่า การจับกุมครั้งนี้สืบเนื่องมาจากตำรวจฝ่ายสืบสวนสน.เพชรเกษม ได้สืบทราบว่ามีแก๊งโจรกรรมรถจักรยานยนต์ ซึ่งเป็นเด็กมัธยมตระเวนก่อเหตุลักรถจยย.ในเขตพื้นที่ สน.เพชรเกษมและใกล้เคียง จึงสืบหาเบาะแสจนทราบแหล่งกบดานของแก๊งดังกล่าว และนำกำลังเข้าจับกุมตัวได้พร้อมของกลาง จากการสอบสวนทราบว่า ผู้ต้องหาจะก่อเหตุลักรถในย่านบางแคโดยวิธีการหักคอรถ ก่อนจะนำไปแต่งเพื่อแข่งซิ่ง และชำแหละอะไหล่กันในกลุ่มขายนำเงินไปเที่ยวเตร่
</p>
<p> ส่วนอีกราย <persName>พ.ต.อ.สุนทร โตรอด</persName> ผกก.สน.หลักสอง แถลงข่าวจับกุม<persName>นายบอย</persName> (นามสมมติ) อายุ 15 ปี พร้อมของกลาง รถจยย.ยี่ห้อซูซูกิ ทะเบียน รฉต 187 กรุงเทพมหานคร โดย<persName>นายบอย</persName>เป็นผู้ต้องหาในกลุ่มเดียวกันกับผู้ต้องหาท้องที่สน.เพชรเกษม แต่ก่อเหตุคนละท้องที่ จึงนำตัวส่งพนักงานสอบสวนดำเนินคดีต่อไป
</p></body>
</news>
