<teiHeader>
<fileDesc>
<titleStmt>
  <title>ตร.-อย.จับยา-อาหารเสริมปลอม อวดอ้างปลุกเซ็กส์!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-18 14:07:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109147  </bibl>
</sourceDesc>
</fileDesc>
</teiHeader>
<news>
<headline>ตร.-อย.จับยา-อาหารเสริมปลอม อวดอ้างปลุกเซ็กส์!</headline>
<lead>ตำรวจสุทธิสาร ร่วมกับ อย.บุกจับ 2 ผู้ต้องหา พร้อมยาและอาหารเสริมปลอม ที่แอบโฆษณาทางเคเบิลทีวี ว่า เป็นยาปลุกเซ็กซ์</lead>
<neck></neck>
<body><p>วันนี้ (18 ก.ย.) เมื่อเวลา 11.00 น.<persName>พ.ต.อ.มานพ สุคนธ์ธนพัฒน์</persName> ผกก.สน.สุทธิสาร <persName>พ.ต.ท.สามารถ พรหมชาติ</persName> สว.สส.สน.สุทธิสาร <persName>นพ.นรังสันต์ พีรกิจ</persName> รองเลขาธิการ คณะกรรมการอาหารและยา <persName>นายสาทิส ตรีสัตยาเวทย์</persName> ผู้เชี่ยวชาญด้านการพัฒนาระบบการนำเข้าและส่งออก ร่วมกันแถลงข่าวจับกุมยาบำรุงสุขภาพปลอม และอาหารเสริมปลอม ได้ผู้ต้องหา 2 คน คือ <persName>นายจุล โชติกะวรรณ</persName> อายุ 45 ปี และ <persName>นายวิเชียร โอฬารริกศิริ</persName> อายุ 59 ปี พร้อมของกลางยาแม็ก แอนด์ โดร ขนาด 15 มล.จำนวน 117 ขวด ขนาด 30 มล.จำนวน 164 ขวด ผลิตภัณฑ์เสริมอาหาร รีเชพ ไวท์ ขนาด 40 แคบซูล จำนวน 42 กล่อง ขนาด 30 แคบซูล จำนวน 7 กล่อง ยาบำรุงร่างกายตรา บีเวลล์ ขนาด 15 มล. จำนวน 5 ขวด ขนาด 30 มล.จำนวน 5 ขวด กล่องบรรจุยาบีเวลล์ จำนวน 233 กล่อง ฉลาก สติกเกอร์ แม็ก แอนด์ โดร จำนวน 2,000 แผ่น และ เอกสารกำกับภาษี/ใบส่งสินค้า เลขที่ 090919 ลง 16 ก.ย.52 จำนวน 1 แผ่น</p>
<p> <persName>พ.ต.อ.มานพ</persName> กล่าวว่า การจับกุมครั้งนี้สืบเนื่องมาจากเจ้าหน้าที่ได้รับการประสานจาก <persName>นายอภิชัย หุ่นจำลอง</persName> เจ้าหน้าที่ อย.ว่า ทั้ง 2 บริษัทแอบลักลอบจำหน่ายยาปลอม และอาหารเสริมปลอม ต่อมาเมื่อเวลาประมาณ 16.00 น.วานนี้ (17 ก.ย.) จึงได้นำหมายค้นศาลอาญา เข้าตรวจค้นบริษัท พร็อพเพอร์ตี้ เทคโนโลยี จำกัด เลขที่ 5 ถนนวิภาวดีรังสิต แขวงจอมพล เขตจตุจักร กทม.ซึ่งมี <persName>นายจุล</persName> อ้างตัวเป็นเจ้าของ และ บริษัท เฟเชียล แอนด์ บอดี เอสเซนเชียล จำกัด เลขที่ 122 ซอยลาดพร้าว 26 แขวงจอมพล เขตจตุจักร กทม.ซึ่งมี <persName>นายวิเชียร</persName> อ้างตัวเป็นเจ้าของ ก็พบของกลางจำนวนดังกล่าว                ด้าน <persName>นพ.นรังสันต์</persName> กล่าวว่า ทั้ง 2 บริษัทได้นำสินค้าดังกล่าวโฆษณาทางเคเบิลทีวี อวดอ้างสรรพคุณว่า เพิ่งพลังปลุกเซ็กซ์ จากนั้นจึงได้ประสานมาทาง สน.สุทธิสาร ให้เข้าร่วมตรวจสอบและทำการวางแผนล่อซื้อ ก็พบว่า สินค้าที่ทั้ง 2 บริษัทอวดอ้างสรรพคุณ ไม่เป็นจริงอย่างที่โฆษณาไว้ และสวมทะเบียนตำรับยาของยาชนิดอื่นด้วย จนกระทั่งสามารถจับกุมได้ดังกล่าว ซึ่งหลังจากนี้ จะได้ทำการตรวจสอบว่าผลิตภัณฑ์ดังกล่าว มีผลข้างเคียงกับผู้ที่ใช้หรือไม่                <persName>พ.ต.อ.มานพ</persName> กล่าวเพิ่มเติมว่า เบื้องต้นได้แจ้งข้อหาขายยาปลอม จำหน่ายอาหารปลอม ขายยาแผนโบราณโดยไม่ได้รับอนุญาต แสดงฉลากอาหารไม่ถูกต้อง ตามพระราชบัญญัติอาหาร ก่อนส่งตัวดำเนินคดี พร้อมให้เจ้าหน้าที่ลงพื้นที่ตรวจสอบสถานที่ผลิตของกลางดังกล่าว ก่อนดำเนินการต่อไป</p></body>
</news>
