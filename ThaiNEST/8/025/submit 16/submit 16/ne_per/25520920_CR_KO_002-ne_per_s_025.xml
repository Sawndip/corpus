<teiHeader>
<fileDesc>
<titleStmt>
  <title>รวบจนท.สุวรรณภูมิแก๊งลักทรัพย์นักท่องเที่ยว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090920/29220/%e0%b8%a3%e0%b8%a7%e0%b8%9a%e0%b8%88%e0%b8%99%e0%b8%97.%e0%b8%aa%e0%b8%b8%e0%b8%a7%e0%b8%a3%e0%b8%a3%e0%b8%93%e0%b8%a0%e0%b8%b9%e0%b8%a1%e0%b8%b4%e0%b9%81%e0%b8%81%e0%b9%8a%e0%b8%87%e0%b8%a5%e0%b8%b1%e0%b8%81%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>รวบจนท.สุวรรณภูมิแก๊งลักทรัพย์นักท่องเที่ยว</headline>
<lead>ตำรวจรวบเจ้าหน้าที่สนามบินสุวรรณภูมิตั้งแก๊งลักทรัพย์จากกระเป๋านักท่องเที่ยว มีทั้งเจ้าหน้าที่ส่วนคัดแยก รปภ. และพนักงานยกของ อ้างเงินเดือนไม่พอใช้จึงร่วมกันขโมยของจากกระเป๋านักท่องเที่ยวไปขายนำเงินมาแบ่งกัน</lead>
<neck></neck>
<body><p>เมื่อเวลา 19.30 น.วันที่ 20 ก.ย. 52 <persName>พล.ต.ต.ชิษณุพงศ์ ยุกตะทัต</persName> ผบก.ภ.จว.สมุทรปราการ พร้อมเจ้าหน้าที่ตำรวจ สภ.ราชาเทวะ จ.สมุทรปราการ ได้แถลงข่าวจับกุม<persName>นายเรืองวุฒิ อารมณ์เย็น</persName> อายุ 27 ปี <persName>นายคณิต นิกะตานนท์</persName> อายุ 25 ปี <persName>นายวีระศักดิ์ แก้วปา</persName> อายุ 31 ปี <persName>นายนิทัศน์ แจ่มศรี</persName> อายุ 28 ปี ผู้ต้องหาลักทรัพย์ในสนามบินสุวรรณภูมิ
 พร้อมด้วยของกลาง โทรศัพท์มือถือยี่ห้อต่างๆจำนวน 30 เครื่อง กล้องถ่ายรูป 4 ตัว นาฬิกาจำนวน 9 เรือน คอมพิวเตอร์แบบพกพา 2 เครื่อง เครื่องเล่นเกมส์ 2 เครื่องเล่น เอ็ม พี 3 จำนวน 2 เครื่อง อีซี่ดิกซ์ 1 เครื่อง สร้องข้อมือและสร้อยคอทองคำจำนวน 4 เส้น เงินสกุลต่างๆ และของมีค่าอีกจำนวนหลายรายการรวมมูลค่ากว่า1ล้านบาท
</p>
<p><persName>พล.ต.ต.ชิษณุพงศ์</persName> กล่าวว่า ได้รับแจ้งความร้องทุกข์จากผู้ที่เดินทางทั้งชาวไทยและต่างประเทศที่เดินทางมาใช้บริการที่สนามบินสุวรรณภูมิว่ามีทรัพย์สินที่บรรจุภายในกระเป๋าสูญหายเป็นประจำ จึงได้สั่งการให้ <persName>พ.ต.อ.วสันต์ เตชะอัครเกษม</persName> ผกก.สส.ภ.จว.สมุทรปราการ ประสานกับทางเจ้าหน้าที่ สภ.ราชาเทวะ สืบสวนหาข่าวจนกระทั่งทราบว่ากลุ่มคนร้ายเป็นกลุ่มคนงานภายในสนามบินทั้งเจ้าหน้าที่ส่วนคัดแยก เจ้าหน้าที่รปภ. ที่ตรวจการทำงานของพนักงานยกของ ซึ่งทำงานกันเป็นทีม จึงได้รวบรวมข้อมูลและหลักฐานก่อนขออนุมัติหมายจับจากศาลจังหวัดสมุทรปราการ ก่อนเข้าทำการจับกุมผู้ต้องหาทั้งหมดไว้ได้ ก่อนนำตัวเข้าตรวจค้นที่บ้านพักและตู้ล๊อกเกอร์ในที่ทำงานจนพบของกลางจำนวนมาก
 สอบสวนผู้ต้องหารับสารภาพว่าได้ร่วมกันก่อเหตุดังกล่าวจริงโดยของที่ทำการลักมาได้จะนำไปจำหน่ายแล้วนำเงินมาแบ่งกัน เหตุที่ลงมือลักทรัพย์เป็นเพราะพวกตนมีเงินเดือนที่ทางบริษัทให้น้อยมากไม่พอใช้จ่าย ทางเจ้าหน้าที่จึงได้นำตัวส่งพนักงานสอบสวนดำเนินคดีในข้อหา ลักทรัพย์ในเขตท่าอากาศยานในเวลากลางคืน
</p></body>
</news>
