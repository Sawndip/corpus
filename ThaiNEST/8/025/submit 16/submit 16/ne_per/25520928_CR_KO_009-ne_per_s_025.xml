<teiHeader>
<fileDesc>
<titleStmt>
  <title>นครบาลเลี้ยงส่ง"ข้าราชการตำรวจเกษียณ"เย็นนี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30275/%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5%e0%b9%80%e0%b8%a5%e0%b8%b5%e0%b9%89%e0%b8%a2%e0%b8%87%e0%b8%aa%e0%b9%88%e0%b8%87%e0%b8%82%e0%b9%89%e0%b8%b2%e0%b8%a3%e0%b8%b2%e0%b8%8a%e0%b8%81%e0%b8%b2%e0%b8%a3%e0%b8%95%e0%b8%b3%e0%b8%a3%e0%b8%a7%e0%b8%88%e0%b9%80%e0%b8%81%e0%b8%a9%e0%b8%b5%e0%b8%a2%e0%b8%93%e0%b9%80%e0%b8%a2%e0%b9%87%e0%b8%99%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>นครบาลเลี้ยงส่ง"ข้าราชการตำรวจเกษียณ"เย็นนี้</headline>
<lead>"นครบาล"เลี้ยงส่ง"ข้าราชการตำรวจเกษียณอายุราชการ"เย็นนี้ที่ สโมสรตำรวจ "โฆษก บช.น." ย้ำผู้ร่วมงานแต่งเครื่องแบบ"กากี"ตามรูปแบบที่กำหนด</lead>
<neck></neck>
<body><p>เมื่อวันที่ 28 กันยายน <persName>พล.ต.ต.สุพร พันธุ์เสือ</persName> รองผู้บัญชาการตำรวจนครบาล ในฐานะโฆษกกองบัญชาการตำรวจนครบาล กล่าวว่า ช่วงเย็นวันนี้กองบัญชาการตำรวจนครบาลโดย <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล (ผบช.น.) ได้จัดงานยกย่องเชิดชูเกรียติและงานเลี้ยงอำลาเกษียณอายุราชการให้กับข้าราชการตำรวจประจำปี 2551 โดยส่งหนังสือถึงนายตำรวจระดับ รอง ผบช.น. ผู้บังคับการในสังกัด บช.น. ทุกนาย รองผู้บังคับการและผู้บังคับบัญชาทุกหน่วยงานเข้าร่วมที่สโมสรตำรวจ ถนนวิภาวดีรังสิต เวลา 16.00 น.เป็นต้นไปและฝากประชาสัมพันธ์ไปยังข้าราชการตำรวจผู้ที่เกษียณอายุราชการทุกท่านพร้อมคู่สมรสเข้าร่วมงานเลี้ยงตั้งแต่เวลา 15.00 น. แต่งกายชุดคอพับกากีแขนยาว ส่วนชั้นสัญญาบัตรแต่งกายเครื่องแบบปกติเสื้อนอกคอแบะสีกากี
</p>
<p>สำหรับผู้บังคับบัญชาระดับหัวหน้าสถานีและระดับผกก.ขึ้นไปให้แต่งเครื่องแบบปกติเสื้อนอกคอแบะกากี โดยกำหนดให้ลงทะเบียนบริเวณหน้างานเวลา 16.30 น. ส่วนการประชุมบริหารที่ บช.น. เร่งรัดการจับกุมคดีในวันจันทร์ที่ 28 กันยายน เวลา 13.30 น. ณ ห้องประชุมใหญ่ บช.น.ตามที่นัดหมายไว้นั้นให้ยกเลิกก่อน
 ผู้สื่อข่าวรายงานว่าสำหรับนายตำรวจระดับนายพล ของ บช.น. ที่จะเกษียณอายุราชการมี 2 นาย คือ <persName>พล.ต.ต.ลิขิต กลิ่นอวล</persName> รอง ผบช.น. และ<persName>พล.ต.ต.โชคชัย ดีประเสริฐวิทย์</persName> ผู้บังคับการตำรวจนครบาล 5 (ผบก.น.5)
</p></body>
</news>
