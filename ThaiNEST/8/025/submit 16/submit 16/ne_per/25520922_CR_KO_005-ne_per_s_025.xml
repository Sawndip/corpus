<teiHeader>
<fileDesc>
<titleStmt>
  <title>ยกเค้าบ้านผู้ประกาศข่าวโมเดิร์นไนน์ทีวี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090922/29540/%e0%b8%a2%e0%b8%81%e0%b9%80%e0%b8%84%e0%b9%89%e0%b8%b2%e0%b8%9a%e0%b9%89%e0%b8%b2%e0%b8%99%e0%b8%9c%e0%b8%b9%e0%b9%89%e0%b8%9b%e0%b8%a3%e0%b8%b0%e0%b8%81%e0%b8%b2%e0%b8%a8%e0%b8%82%e0%b9%88%e0%b8%b2%e0%b8%a7%e0%b9%82%e0%b8%a1%e0%b9%80%e0%b8%94%e0%b8%b4%e0%b8%a3%e0%b9%8c%e0%b8%99%e0%b9%84%e0%b8%99%e0%b8%99%e0%b9%8c%e0%b8%97%e0%b8%b5%e0%b8%a7%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ยกเค้าบ้านผู้ประกาศข่าวโมเดิร์นไนน์ทีวี</headline>
<lead>ผู้ประกาศข่าวสถานีโทรทัศน์โมเดิร์นไนน์ทีวี เข้าแจ้งความตร.บางเขนถูกคนร้ายบุกเข้าไปขโมยทรัพย์สินภายในบ้านที่กำลังสร้างใหม่ย่านบางเขน สูญไปกว่า 15,000 บาท</lead>
<neck></neck>
<body><p>
เมื่อเวลา 15.00 น.วันที่ 22 ก.ย.  <persName>นายภุสพงศ์ ฉายประเสริฐ</persName> อายุ 46 ปี ผู้ประกาศข่าวสถานีโทรทัศน์โมเดิร์นไนน์ทีวี อยู่บ้านเลขที่ 93/225 หมู่ 5 แขวงอนุสารีย์ เขตบางเขน กทม. ได้เดินทางเข้าแจ้งความกับ <persName>พ.ต.ต.โชติพัฒน์ สิทธิพิทักษ์ชัย</persName> พนักงานสอบสวน (สบ 2) สน.คันนายาว ว่าถูกคนร้ายบุกเข้าไปขโมยทรัพย์สินภายในบ้านของตนที่กำลังสร้างใหม่ ตั้งอยู่เลขที่ 123/4 ซอยรามอินทรา 57 ถนนรามอินทรา แขวงท่าแร้ง เขตบางเขน กทม.โดยคนร้ายได้ทรัพย์สินเป็นอุปกรณก่อสร้างมูลค่าประมาณ 15,000 บาท
</p>
<p>
หลังรับแจ้งเจ้าหน้าที่ได้ประสานให้ <persName>พ.ต.ท.ศักดิ์ชาย สุวรรณนุกูล</persName> สว.สส.สน.คันนายาว นำกำลังเจ้าหน้าที่ฝ่ายสืบสวนรุดไปตรวจสอบที่เกิดเหตุ พบว่าบ้านหลังดังกล่าวเป็นบ้านปูน 2 ชั้น มีเนื้อที่ประมาณ 100 ตารางวา ซึ่งก่อสร้างแล้วเสร็จไปแล้วประมาณ 80 เปอร์เซ็นต์ มีคนงานก่อสร้างอยู่ 5 คน กำลังทำงานอยู่
</p>
<p><persName>นายภุสพงษ์</persName> เปิดเผยว่า ก่อนเกิดเหตุเมื่อวานนี้ (21 ก.ย.) ตนได้ไปซื้อสีสำเร็จรูปที่ผสมเสร็จแล้วมาให้ช่างก่อสร้างใช้ทาสีบ้าน โดยนำมาเก็บไว้ในห้องครัวด้านหลังบ้าน ซึ่งอยู่ติดกับกำแพงหลังบ้าน จนกระทั่งช่วงเช้าคนงานได้ตื่นขึ้นมาพบว่า สีถังใหญ่ 9 แกลลอน ยูนิเทน 3 แกลลอน ทินเนอร์ 1 แกลลอน และเตาแก๊ส ยี่ห้อลักกี้เฟรม แบบ 2 หัว รวมมูลค่าประมาณ 15,000 บาทหายไป
</p>
<p> "ผมคาดว่าโจรน่าจะมีไม่ต่ำกว่า 2 คน เข้ามาทางช่องสำหรับทำประตูหลังบ้าน ตอนเวลาประมาณตี 1 ซึ่งเป็นช่วงคนงานนอนหลับกันอยู่ในบ้านพักบริเวณหน้าบ้านกันหมด ทำให้ไม่มีใครได้ยินเสียง ก่อนจะช่วยกันขนอุปกรณ์การก่อสร้างทั้งหมดออกไปแบบไม่มีร่องรอย ซึ่งครั้งนี้เป็นครั้งที่ 4 แล้ว ที่ถูกคโจรเข้ามาขโมยของ โดย 3 ครั้งที่ผ่านมาได้ขโมยอุปกรณ์การก่อสร้างของช่าง เช่น เลื่อยยนต์ ไป แต่ไม่ได้แจ้งความ" <persName>นายภุสพงษ์</persName> กล่าว
</p>
<p> ด้าน <persName>พ.ต.ท.ศักดิ์ชาย</persName> กล่าวว่า จากการตรวจสอบบ้านหลังเกิดเหตุ ไม่พบร่องรอยการรื้อค้นหรือการงัดแงะ คาดว่าคนร้ายน่าจะเป็นพวกที่ขับรถตระเวนผ่านมาเห็นบ้านของผู้เสียหายกำลังก่อสร้างอยู่ จึงคิดว่าน่าจะมีทรัพย์สินอยู่บ้าง จึงลอดเข้ามาทางช่องประตูหลังก่อนฉวยโอกาสขนอุปกรณ์ก่อสร้างออกไป ซึ่งทางเจ้าหน้าที่ฝ่ายสืบสวนจะลงพื้นที่ออกติดตามจับกุมคนร้ายมาดำเนินคดีต่อไป
</p></body>
</news>
