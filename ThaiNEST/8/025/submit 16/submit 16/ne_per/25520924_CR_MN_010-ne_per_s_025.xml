<teiHeader>
<fileDesc>
<titleStmt>
  <title>รวบแล้ว 2โจรแสบยกเค้าบ้านเก่า “สรยุทธ”  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 06:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000111788  </bibl>
</sourceDesc>
</fileDesc>
</teiHeader>
<news>
<headline>รวบแล้ว 2โจรแสบยกเค้าบ้านเก่า “<persName>สรยุทธ</persName>”</headline>
<lead>ตำรวจสืบ 4 ตามรวบ 2 คนร้ายที่ก่อเหตุลักทรัพย์สินกว่า 2 แสนบาท จากบ้านเก่าผู้ประกาศข่าวคนดัง “<persName>สรยุทธ สุทัศนะจินดา</persName>” สารภาพเอาเงินที่ได้ไปซื้อปืน จยย. ทองคำ และเสพยาบ้า มาดูข่าวจึงรู้ว่ายกเค้าบ้านคนดัง พยายามหลบหนีแต่ก็จนมุมตำรวจในที่สุด</lead>
<neck></neck>
<body><p>นนี้ (24 ก.ย.) เมื่อเวลา 11.30 น. ที่กองบัญชาการตำรวจนครบาล (บช.น.) <persName>พล.ต.ต.เอกรัตน์ มีปรีชา</persName> รอง ผบช.น. <persName>พ.ต.อ.อาณัติ เกล็ดมณี</persName> รอง ผบก.น.4 <persName>พ.ต.อ.ปกรณ์ กิตติวัฒน์</persName> ผกก.สืบสวน บก.น.4 <persName>พ.ต.ท.สุเทพ ภูยานนท์</persName> <persName>พ.ต.ท.ทวีป โพธิ์แก้ว</persName> รอง ผกก.สืบสวน บก.น.4 พร้อมกำลังเจ้าหน้าที่ กก.สืบสวน บก.น.4 ร่วมกันแถลงข่าวจับกุม<persName>นายน้อย หรือมืด กิจบุญศรี</persName> อายุ 22 ปี อยู่บ้านเลขที่ 204/1 หมู่ 3 ต.สาลี อ.บางปลาม้า จ.สุพรรณบุรี ผู้ต้องหาตามหมายจับศาลอาญาที่ 2790/2552 ลงวันที่ 18 ก.ย.52 ในข้อหาลักทรัพย์ในเคหสถานโดยทำอันตรายสิ่งกีดกั้นและคุ้มครองบุคคลหรือทรัพย์หรือโดยผ่านสิ่งเช่นว่านั้นเข้าไปด้วยประการใดๆ โดยเข้าทางช่องทางซึ่งได้ทำขึ้นโดยไม่ได้จำนงให้เป็นทางคนเข้า และ<persName>นายผดุง หรือแสบ แอบสมตัว</persName> อายุ 28 ปี อยู่บ้านเลขที่ 116/48 ม.4 แขวงคลองสองต้นนุ่น เขตลาดกระบัง</p>
<p>  พร้อมของกลางอาวุธปืนลูกโม่ไทยประดิษฐ์ ขนาด.38 สีบรอนซ์เงินจำนวน 1 กระบอก พร้อมกระสุน 2 นัด อาวุธปืนออโตเมติก ขนาด 9 มม. สีดำ พร้อมกระสุนจำนวน 16 นัด ยาบ้าจำนวน 12 เม็ด รถจยย.ยี่ห้อฮอนด้า โซนิค สีนำเงิน หมายเลขทะเบียน ษบพ-897 กทม. และรถจยย.ยี่ห้อฮอนด้าคลิก สีดำ ไม่ติดแผ่นป้ายทะเบียน 1 คัน สร้อยคอคล้ายทองคำหนักสองสลึง 1 เส้น โทรศัพท์มือถือ 1 เครื่อง                <persName>พล.ต.ต.เอกรัตน์</persName> เปิดเผยว่า สืบเนื่องจาก วันที่ 12 ก.ย.ที่ผ่าน ได้มีคนร้ายจำนวน 2 คน บุกเข้าไปขโมยทรัพย์สินภายในบ้านเลขที่ 264 ชุมชนมหาดไทย 2 แยก 2 ซอยลาดพร้าว 130 ถนนลาดพร้าว แขวงคลองจั่น เขตบางกะปิ ซึ่งเป็นบ้านของ <persName>น.ส.สุกัญญา สุทัศนจินดา</persName> พี่สาวของ <persName>นายสรยุทธ สุทัศนจินดา</persName> ผู้ประกาศข่าวชื่อดัง ได้ทรัพย์สินไปหลายรายการ รวมมูลค่าประมาณ 200,000 บาท หลังเกิดเหตุ เจ้าหน้าที่กก.สืบสวน บก.น.4 ได้ทำการสืบสวนเพื่อติดตามจับกุมคนร้ายเรื่อยมา จนกระทั่งพบหลักฐานเป็นลายนิ้วมือแฝงของนายน้อย ซึ่งเคยมีประวัติถูกจับกุมในคดีเสพยาเสพติด เจ้าหน้าที่จึงขออนุมัติหมายจับจากศาลทันที                <persName>พล.ต.ต.เอกรัตน์</persName> กล่าว จากนั้นเจ้าหน้าที่ได้กระจายกำลังกันติดตามจับกุมตัว<persName>นายน้อย</persName> จนกระทั่งเวลา 17.00 น.วานนี้ (23 ก.ย.) ก็สามารถจับกุมนายน้อยได้ที่บริเวณบันไดทางขึ้นหอพัก พีแอนด์อี ซอยลาดพร้าว 134 ถนนลาดพร้าว แขวงคลองจั่น เขตบางกะปิ พร้อม รถจยย.ฮอนด้าโซนิค คันดังกล่าว และเสื้อผ้าที่ใส่ในวันก่อเหตุ เบื้องต้นเจ้าตัวยอมรับว่า ยังมีทรัพย์สินบางส่วนที่เอาไปฝาก<persName>นายผดุง</persName> เพื่อนร่วมแก๊งของตนไว้ เจ้าหน้าที่จึงตามจับกุมได้ที่ห้องพักชั้น 4 ในตึกร้างซอยตรงข้ามโรงพยาบาลรามคำแหง แขวงหัวหมาก เขตบางกะปิ พร้อมของกลางที่เหลือ ก่อนควบคุมตัวมาสอบปากคำ</p>
<p> จากการสอบสวนผู้ต้องหาทั้งสองคนให้การรับสารภาพ โดย<persName>นายน้อย</persName> ให้การว่า ตนไม่ได้ทำงานเป็นหลักแหล่ง ได้แต่ช่วยแม่ขายของเท่านั้น ส่วนวันเกิดเหตุตนกับ<persName>นายเอ็ม</persName> เพื่อนร่วมแก๊งอีกคนที่ยังหลบหนีอยู่ ได้ไปยืมรถจยย.ฮอนด้า คลิก ของ<persName>นายผดุง</persName> ออกไปขี่ตระเวนหาบ้านเป้าหมายเพื่อลักทรัพย์ เมื่อมาถึงบ้านหลังดังกล่าว <persName>นายเอ็ม</persName>ก็เข้าไปกดกริ่งหน้าบ้าน ส่วนตนคอยดูต้นทางเอาไว้ เมื่อเห็นว่าไม่มีใครอยู่ในบ้าน ตนเลยขี่รถเลยออกไปจอดหลังจากนั้นตนก็เข้าไปในป่าข้างบ้าน ก่อนจะปีนขึ้นต้นไม้แล้วข้ามขึ้นไปบนหลังคา ก่อนจะเข้าไปขโมยทรัพย์สินหลบหนีออกมา                <persName>นายน้อย</persName> ให้การต่อว่า เมื่อได้ทรัพย์สินมาแล้ว ตนก็แบ่งกับ<persName>นายเอ็ม</persName> และแบ่งให้<persName>นายผดุง</persName> 40,000 บาท ก่อนจะเอาส่วนแบ่งของตนไปซื้อรถจยย.ฮอนด้า โซนิค ในราคา 27,000 บาท ซื้อทองรูปพรรณ และซื้อยาบ้าเสพ หลังจากนั้นพอมาเห็นข่าวว่า บ้านที่ตนเข้าไปก่อเหตุเป็นบ้านของ<persName>นายสรยุทธ</persName> ผู้ประกาศคนดัง ก็พยายามหลบหนี แต่ก็ถูกตามจับกุมตัวจนได้                ส่วน<persName>นายผดุง</persName> ให้การว่า ตนไม่ได้ไปร่วมก่อเหตุกับ<persName>นายน้อย</persName>และ<persName>นายเอ็ม</persName> โดยวันเกิดเหตุ<persName>นายน้อย</persName> มาขอยืมรถจยย.ของตนไป โดยไม่ได้บอกว่าเอาไปทำอะไร หลังจากนั้นก็เอารถมาคืนแล้วให้เงินมา 40,000 บาท และทองรูปพรรณบางส่วน พร้อมทั้งฝากตนไปซื้ออาวุธปืนขนาด 9 มม.ในราคา 23,000 บาท โดยให้ตนเก็บไว้ ส่วนตนเองก็เอาแหวนทองหนัก 1 บาท บวกเงินอีก 10,000 บาทไป ไปแลกยาบ้ามา 100 เม็ด จนกระทั่งมาถูกตำรวจตามจับได้ถึงได้รู้ว่า ทั้งสองคนไปขโมยทรัพย์สินบ้านพี่สาว<persName>นายสรยุทธ</persName>มา                จากการสอบสวนขยายผลทราบว่า <persName>นายน้อย</persName> เคยลงมือก่อเหตุลักทรัพย์จากบ้านเลขที่ 193/4 ซอยลาดพร้าว 126 เมื่อกลางเดือน ธ.ค.51 และบ้านเลขที่ 210/1 ในซอยเดียวกันเมื่อช่วงปลายเดือนก.ค.ปีนี้มาแล้ว เบื้องต้นเจ้าหน้าที่แจ้งข้อหาลักทรัพย์ในเคหสถานโดยทำอันตรายสิ่งกีดกั้นและคุ้มครองบุคคลหรือทรัพย์หรือโดยผ่านสิ่งเช่นว่านั้นเข้าไปด้วยประการใดๆ โดยเข้าทางช่องทางซึ่งได้ทำขึ้นโดยไม่ได้จำนงให้เป็นทางคนเข้า กับ<persName>นายน้อย</persName> และแจ้งข้อหามีอาวุธปืนและเครื่องกระสุนไว้ในครอบครองโดยไม่ได้รับอนุญาต และมียาเสพติดให้โทษประเภทที่ 1 (ยาบ้า) ไว้ในครอบครองโดยผิดกฎหมาย พร้อมทั้งจะติดตามจับกุมตัว<persName>นายเอ็ม</persName>ผู้ต้องหาอีกราย มาดำเนินคดีต่อไป        </p></body>
</news>
