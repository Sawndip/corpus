<teiHeader>
<fileDesc>
<titleStmt>
  <title>โรคประสาทกำเริบ คว้ามีปาดคอตัวเองดับสอยง !!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-26 20:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113079  </bibl>
</sourceDesc>
</fileDesc>
</teiHeader>
<news>
<headline>โรคประสาทกำเริบ คว้ามีปาดคอตัวเองดับสอยง !!</headline>
<lead>หนุ่มใหญ่คลุ้มคลั่งบุกบ้านคนอื่นคว้ามีดปาดคอตัวเองดับสยอง สอบสวนพบมีประวัติเคยรักษาตัวโรคประสาท ตำรวจคาดอาการกำเริบจึงลงมือก่อเหตุ</lead>
<neck></neck>
<body><p>วันนี้ (26 ก.ย.) เมื่อเวลา 11.00 น. <persName>ร.ต.อ.ประดิษฐ์ ปลายด่วน</persName> พนักงานสอบสวน (สบ 1) สน.ราษฎร์บูรณะ รับแจ้งเหตุชายถูกปาดคอเสียชีวิตภายในบ้านเลขที่ 677/6 ซ.ประชาอุทิศ 61 แยก 2 ถ.ประชาอุทิศ แขวงบางมด เขตทุ่งครุ กทม. จึงรุดไปตรวจสอบพร้อมด้วยแพทย์นิติเวช รพ.ศิริราช เจ้าหน้าที่พิสูจน์หลักฐาน และเจ้าหน้าที่มูลนิธิร่วมกตัญญู                ที่เกิดเหตุบ้านเดี่ยวมีรั้วรอบขอบชิด บริเวณประตูทางเข้าบ้านพบศพ <persName>นายชวลิต ครุตเนตร</persName> อายุ 48 ปี อยู่บ้านเลขที่ 32/17 แขวงและเขตทุ่งครุ กทม. สภาพศพสวมเสื้อยืดแขนสั้นลายสีแดง นุ่งกางเกงขาสั้นสีดำ นอนหงายเสียชีวิตจมกองเลือด มีบาดแผลถูกปาดด้วยของมีคมที่ลำคอเป็นแผลฉกรรจ์ ห่างจากศพ 2 เมตร พบมีดปลายแหลมเปื้อนเลือดยาวประมาณ 1 ฟุต ตกอยู่เจ้าหน้าที่จึงเก็บไว้เป็นหลักฐาน        </p>
<p>สอบสวน <persName>นายสมภพ รอดผล</persName> อายุ 55 ปี เจ้าของบ้านที่เกิดเหตุให้การว่า เมื่อเวลาประมาณ 11.00 น. ขณะที่ตนและครอบครัวนั่งดูโทรทัศน์อยู่ภายในบ้าน ระหว่างนั้นผู้ตายได้ปีนกำแพงรั้วบ้านเข้ามา ก่อนวิ่งมาที่ประตูบ้าน พร้อมทั้งร้องตะโกนว่า “ช่วยผมด้วย ช่วยผมด้ว” ตนเห็นท่าไม่ดีเกรงว่าผู้ตายจะเข้ามาทำร้ายจึงได้ลุกขึ้นไปยันประตูไว้ไม่ให้ผู้ตายเข้ามาภายในบ้าน แต่เนื่องจากเป็นประตูมุ้งลวดจึงไม่สามารถต้านทานแรงของผู้ตายได้ในที่สุดประตูดังกล่าวก็พัง ผู้ตายจึงสามารถเข้ามาในบ้านได้                “หลังจากนั้นเมื่อเขาเข้ามาในบ้านได้ได้ก็วิ่งตรงไปคว้ามีดปลายแหลมซึ่งวางอยู่บนโต๊ะภายในห้องนั่งเล่น ผมเห็นท่าไม่ดีจึงได้ร้องเรียกให้คนที่อยู่ในบ้านหนีออกมาข้างนอก แต่ผู้ตายยังไม่ได้ตามออกมาด้วย พวกผมจึงรอดูสถานการณ์อยู่ด้านนอก รอประมาณ 2-3 นาที ผู้ตายได้ถือมีดเดินออกมาในสภาพเลือดโชกไปทั้งตัว มีบาดแผลฉกรรจ์ที่ลำคอ ระหว่างที่เดินออกมาได้ใช้มีดปาดคอตัวเองซ้ำๆ 2-3 ครั้ง เท่านั้นยังพอ ผู้ตายยังได้ใช้ด้ามที่ตักขยะกระทุ้งเข้าที่บาดแผลอีก 2-3 ครั้ง ก่อนที่จะล้มฟุบกองกับพื้นและเสียชีวิตในที่สุด” <persName>นายสมภพ</persName>กล่าว</p>
<p> ด้าน <persName>ร.ต.อ.ประดิษฐ์</persName> กล่าวว่า จากการสอบถามญาติทราบว่าผู้ตายพักอยู่กับน้องชายภายในแฟลตของ กทม.ซึ่งอยู่ไม่ไกลจากบ้านที่เกิดเหตุ โดยก่อนเกิดเหตุได้หายตัวไปจากห้องพัก ทั้งนี้ ผู้ตายมีประวัติเคยเข้ารักษาอาการทางประสาทจนอาการดีขึ้น คาดว่าอาการทางประสาทกำเริบจึงได้มาก่อเหตุดังกล่าว อย่างไรก็ตาม ได้มอบศพให้เจ้าหน้าที่มูลนิธิฯ นำส่งแผนกนิติเวชวิทยา รพ.ศิริราช เพื่อชันสูตรหาสาเหตุการเสียชีวิตที่แท้จริงต่อไป </p></body>
</news>
