<teiHeader>
<fileDesc>
<titleStmt>
  <title>จับแล้วมือเผาชุมชนพระโขนงแค้นถูกแจ้งจับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090922/29444/%e0%b8%88%e0%b8%b1%e0%b8%9a%e0%b9%81%e0%b8%a5%e0%b9%89%e0%b8%a7%e0%b8%a1%e0%b8%b7%e0%b8%ad%e0%b9%80%e0%b8%9c%e0%b8%b2%e0%b8%8a%e0%b8%b8%e0%b8%a1%e0%b8%8a%e0%b8%99%e0%b8%9e%e0%b8%a3%e0%b8%b0%e0%b9%82%e0%b8%82%e0%b8%99%e0%b8%87%e0%b9%81%e0%b8%84%e0%b9%89%e0%b8%99%e0%b8%96%e0%b8%b9%e0%b8%81%e0%b9%81%e0%b8%88%e0%b9%89%e0%b8%87%e0%b8%88%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>จับแล้วมือเผาชุมชนพระโขนงแค้นถูกแจ้งจับ</headline>
<lead>เพลิงโหมลุกไหม้ "ชุมชนเกาะกลางคลองพระโขนง" เผาวอดกว่า 30 หลังคาเรือน ชาวบ้านหนีตายอลหม่าน เจ้าหน้าที่ดับเพลิงด้วยความยากลำบากใช้เวลากว่า 2 ชม. จึงสงบ เคราะห์ดีไม่มีใครเจ็บ-เสียชีวิต สนง.เขตคลองเตย ตั้งเต็นท์ช่วยเหลือ</lead>
<neck></neck>
<body><p>เหตุเพลิงไหม้ชุมชนชาวบ้านหนีตายอลหม่าน เปิดเผยเมื่อเวลา 03.30 น. วันที่ 22 กันยายน <persName>พ.ต.ท.วีรวุฒิ มโนรส</persName> สารวัตรเวร สน.พระโขนง รับแจ้งเหตุเพลิงไหม้ภายในชุมชนเกาะกลางคลองพระโขนง ซอยสุขุมวิท 50 แขวงพระโขนง เขตคลองเตย กทม. จึงรุดไปตรวจสอบพร้อมด้วย<persName>นายบัณฑิต วินิจฉัยกุล</persName> ผู้อำนวยการเขตพระโขนง และประสานรถน้ำจากหน่วยบรรเทาสาธารณภัยประมาณ 50 คัน เพื่อไประงับเพลิง
ที่เกิดเหตุเป็นชุมชนปลูกสร้างด้วยไม้ติดกันอย่างหนาแน่นกว่า 80 หลังคาเรือน ตั้งอยู่เกาะกลางคลองพระโขนง ติดกับโรงสูบน้ำพระโขนง มีเปลวเพลิงโหมกระหน่ำลุกไหม้อย่างรวดเร็ว ควันดำคลุ้งไปทั่ว ชาวบ้านทั้งคนแก่และเด็กต่างหอบหิ้วข้าวของวิ่งหนีเอาชีวิตรอดกันอลหม่าน
เจ้าหน้าที่ระดมรถน้ำฉีดน้ำจากบนทางด่วนและด้านล่างเพื่อสกัดเปลวเพลิงแต่เป็นไปด้วยความยากลำบาก เนื่องจากทางเข้าชุมชนดังกล่าวเป็นซอยคับแคบ และชุมชนอยู่กลางน้ำทำให้รถน้ำเข้าไปไม่ถึงเจ้าหน้าที่พยายามลงเรือลากสายยางไปฉีดน้ำในชุมชน และสูบน้ำจากคลองพระโขนงแต่เป็นไปด้วยความยากลำบากเช่นกัน เพลิงจึงโหมลุกไหม้อย่างรวดเร็ว ประกอบกับเสียงถังแก๊สระเบิดเป็นระยะๆ ใช้เวลากว่า 2 ชั่วโมง จึงสามารถควบคุมเพลิงไว้ได้ แต่ยังมีกลุ่มควันอยู่ เจ้าหน้าที่ต้องฉีดน้ำเลี้ยงไว้ตลอดเวลาเพื่อป้องกันเพลิงลุกไหม้ขึ้นมาอีก หลังเพลิงสงบตรวจสอบพบว่าเพลิงลุกไหม้บ้านเรือนประชาชนไปกว่า 30 หลังคาเรือน ไม่มีใครบาดเจ็บหรือเสียชีวิต
</p>
<p><persName>นางประไพ จันทร์งาม</persName> อายุ 52 ปี อาชีพแม่บ้าน กล่าวด้วยความตื่นตกใจว่า ช่วงที่นอนอยู่ได้ยินเสียงคนร้องตะโกนว่าไฟไหม้ รู้สึกตกใจมากรีบวิ่งหนีออกมาเ พราะเพลิงไหม้รวดเร็วมาก ไม่สามารถนำทรัพย์สินอะไรออกมาได้เลย
ด้าน<persName>นางลำดวน แก้วเกื้อญาติ</persName> อายุ 62 ปี กล่าวว่า ช่วงไฟไหม้ต้องรีบหนีออกมาอย่างรวดเร็วหยิบได้มาเฉพาะกระเป๋าใส่ยาเท่านั้น อยู่ที่ชุมชนแห่งนี้มาหลายปีไม่เคยเกิดไฟไหม้เลย
<persName>นางสุมาลี บุญวัฒนานนท์</persName> อายุ 59 ปี กล่าวทั้งน้ำตาขณะอุ้มพระพุทธรูปว่า ตอนไฟไหม้หนีออกมาหยิบได้เฉพาะพระพุทธรูปและเสื้อผ้าออกมาไม่กี่ตัว หลังจากนี้ยังไม่รู้ว่าจะไปอยู่ที่ไหน 
ขณะที่<persName>นายบัณฑิต วินิจฉัยกุล</persName> ผู้อำนวยการเขตพระโขนง กล่าวว่า ชุมชนดังกล่าวมีเนื้อที่ประมาณ 3 ไร่ มีบ้านเรือนกว่า 80 หลังคาเรือน ชาวบ้านอาศัยกว่า 300 คน เบื้องต้นจะตรวจสอบอีกครั้งว่ามีบ้านเรือนเสียหายกี่หลังคาเรือน โดยจะมีการตั้งเต็นท์ให้การช่วยเหลือด้านน้ำดื่ม อาหาร และเครื่องนุ่งห่มต่อไป ส่วนบ้านต้นเพลิงทราบว่าเป็นบ้านเลขที่ 184 มี<persName>นายเลี้ยง</persName> เป็นเจ้าของบ้าน ซึ่งสาเหตุของเพลิงไหม้และความเสียหายจะต้องตรวจสอบอีกครั้ง
จับแล้วมือเผาชุมชนพระโขนงแค้นถูกแจ้งจับ
</p>
<p>ล่าสุดผู้สื่อข่าวรายงานว่า <persName>พ.ต.อ.พงษ์สยาม มีขันทอง</persName> ผกก.สน.พระโขนง พร้อมเจ้าหน้าที่ฝ่ายสืบสวน สน.พระโขนง ร่วมกันทำการจับกุมตัว <persName>นายอาทิตย์ แซ่บาง</persName> อายุ 34 ปี ซึ่งเป็นผู้ต้องหาวางเพลิงเผาชุมชนเกาะกลางคลองพระโขนง เมื่อเวลาประมาณ 04.00 น.ที่ผ่านมาได้ โดยสามารถจับกุมตัวได้ที่วัดธาตุทอง แขวงพระโขนงเหนือ เขตวัฒนา กทม.ก่อนควบคุมตัวมาทำการสอบปากคำที่ สน.พระโขนง
 <persName>พ.ต.อ.พงษ์สยาม</persName> กล่าวว่า หลังเกิดเหตุเพลิงไหม้เมื่อช่วงเช้ามืดที่ผ่านมา เจ้าหน้าที่ฝ่ายสืบสวนได้ทำการสืบสวนจนกระทั่งทราบบ้านต้นเพลิง จากนั้นจึงได้ทำการสอบปากคำพยานที่เห็นเหตุการณ์ก็พบว่า เห็นผู้ต้องหาราดน้ำมันบ้านต้นเพลิงแล้วจุดไฟเผา จนกระทั่งไฟได้ลุกลามไหม้ชุมชนดังกล่าว
 หลังจากนั้นผู้ต้องหาก็ได้หลบเข้าไปรับการบำบัดยาเสพติดที่วัดธาตุทอง เจ้าหน้าที่จึงได้เข้าจับกุมตัว ซึ่งจากการสอบปากคำผู้ต้องหาได้ให้การรับสารภาพว่า เป็นผู้ลงมือวางเพลิงจริง เนื่องจากโกรธแค้นชาวบ้านในชุมชนที่เคยไปแจ้งความให้ตำรวจ สน.คลองตัน มาจับกุมตัวเมื่อไม่นานมานี้ เบื้องต้นได้แจ้งข้อหาวางเพลิง ก่อนส่งตัวดำเนินคดีตามกฎหมายต่อไป
</p></body>
</news>
