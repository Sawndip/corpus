<teiHeader>
<fileDesc>
<titleStmt>
  <title>เล็งจับเพิ่ม1-2คนร่วมแก๊งข่มขืนสาวพิการ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30692/%e0%b9%80%e0%b8%a5%e0%b9%87%e0%b8%87%e0%b8%88%e0%b8%b1%e0%b8%9a%e0%b9%80%e0%b8%9e%e0%b8%b4%e0%b9%88%e0%b8%a112%e0%b8%84%e0%b8%99%e0%b8%a3%e0%b9%88%e0%b8%a7%e0%b8%a1%e0%b9%81%e0%b8%81%e0%b9%8a%e0%b8%87%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%aa%e0%b8%b2%e0%b8%a7%e0%b8%9e%e0%b8%b4%e0%b8%81%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>เล็งจับเพิ่ม1-2คนร่วมแก๊งข่มขืนสาวพิการ</headline>
<lead>ตำรวจนำ2ผู้ต้องหาร่วมข่มขืนสาวพิการ ทำแผนท่ามกลางชาวบ้านรุมแช่ง เผยมีผู้ร่วมแก๊งอีก1-2คน ตำรวจเตรียมออกหมายจับเพิ่มเร็วๆนี้</lead>
<neck></neck>
<body><p>เมื่อเวลา10.00น.(30  ก.ย.52)  ผู้สื่อข่าวรายงานมาว่า ที่.โรงพยาบาลบ้านหมอ  อ.บ้านหมอ จ.สระบุรี <persName>นางนวลพรรณ  ล่ำซำ</persName> ผู้ช่วยรัฐมนตรีการทรวงการพัฒนาสังคม และความมั่งคงของมนุษย์    ได้ประสานงานไปยัง <persName>นายแพทย์ธนะวัฒน์  วงศ์ผัน</persName>  ผู้อำนวยการโรงพยาบาลบ้านหมอ และพัฒนาสังคมและความมั่งคงของมนุษย์ จ.สระบุรี  ให้จัดส่งตัวสาวท้องแก่ผู้พิการ ซ้ำซ้อน ช่วยตนเองไม่ได้  ถูกรุมโทรมข่มขืนจนตั้งท้องเกือบ  8 เดือนใกล้คลอด
 ทางโรงพยาบาลบ้านหมอ  ได้นำตัวสาวผู้พิการขึ้นรถตู้ของโรงพยาบาลบ้านหมอ โดยมีพยาบาล และมารดานั่งมากับลูกสาวผู้พิการ เพื่อมอบหน้าที่ให้ทาง สถานสงเคราะห์บ้านปากเกร็ด เข้าไปดูแลไปจนกว่าจะถึงวันคลอดทารก  ในวันที่  17 พ.ย.52  แต่จะต้องผ่าตัดเอาเด็กออกมาก่อน  เพราะคลอดตามธรรมชาติไม่ได้และจะตัดผ่าตัดในวันที่  4 พ.ย.52 ตามข่าวที่ได้เสนอไปแล้วตามลำดับ
 ด้านมารดาสาวผู้พิการ  เปิดเผยว่า เหตุลูกของตนต้องพิการซ้ำซ้อนอาจเป็นเพราะขณะตนตั้งท้องได้ป่วยเป็นโรคหัดเยอรมัน  ไม่ได้ไปพบแพทย์  โดยรักษาด้วยยาแผนโบราณ จนกระทั่งคลอดลูกออกมา จึงมีความพิการ  ทั้งตาบอด  หูหนวก  เป็นใบ้  และพิการทางสมอง  หรือเรียกว่า พิการซ้ำซ้อน 
 ทั้งนี้เมื่อประมาณ  6 ปีเศษที่ผ่านมา สามีได้แยกทางกันเดินปล่อยให้ตนเองต้องเลี้ยงลูกตามลำพังเพียงคนเดียว  ประกอบอาชีพขายปลาโดยแต่ละวันรับซื้อปลาจากชาวบ้านที่หามาได้  ซื้อรวมๆไว้ช่วงเวลา  03.00น.จะขับรถซาเล้ง  ออกจากบ้าน ไปขายยังตลาดอำเภอท่าเรือ  จ.อยุธยา ระยะทาง  30-40  กม.  กว่าจะกลับถึงบ้านเวลา10.00 น. ซึ่งจะป้อนข้าวเช้าให้ลูกผู้พิการทุกวันและจะให้กินอาหารมื้อเย็นในเวลา20.00 น. ลูกสาวผู้พิการเขาช่วยตัวเองไม่ได้ จะไม่นุ่งผ้า จะอึถ่ายเรี้ยลาด เป็นที่น่าสงสารแก่ผู้พบเห็นยิ่งนัก
</p>
<p>ด้าน <persName>พ.ต.อ.กฤษณะ คุณากร </persName> ผกก.สภ.บ้านหมอ  <persName>พ.ต.ท.นรงค์ แสวงจิตร</persName>  รอง.ผกก.ปป. <persName>ร.ต.ท.พณวรรณ มาตราช </persName> พนักงานสอบสวน เจ้าของคดี  ได้เบิกตัว <persName>นายอานุช วงศ์เหมือน</persName> อายุ 37 ปี กับ <persName>นายนพดล ศรีนุช</persName>อายุ 24ปี  ออกจากห้องขัง เพื่อทำการสอบสวนเพิ่มเติม 
 โดยทั้ง 2 คน ให้การตรงกันว่า ยังมีเพื่อนที่ร่วมขบวนการข่มขื่นสาวผู้พิการครั้งนี้ อีก1-2 คน  ตำรวจเตรียมรวบรวมสอบสวนหาพยานหลักฐาน เพื่อขออนุมัติหมายจับผู้ต้องหาที่ยังอีก เพื่อนำตัวมาดำเนินคดีต่อไป
 จากนั้นได้นำตัวผู้ต้องหาทั้ง 2 คน ไปทำแผนประกอบคำรับสารภาพ ยังบ้านเกิดเหตุเลขที่  30 /2 หมู่ 3 ต.หรเทพ  อ.บ้านหมอ นำตัวขึ้นไปบนบ้านโดยใช้เวลา 30 นาที จึงแล้วเสร็จ 
 ทั้งนี้ระหว่างการทำแผน บรรดาแม่ค้าในตลาดบ้านหมอ  ตลอดจนชาวบ้านที่ทราบข่าวว่าจะมีการนำตัวผู้ต้องหาไปทำแผน ต่างเดินทางไปรอกันอย่างแออัด  ท่ามกลางเสียงตะโกนด่าสาบเช่งต่างๆนานา
 โดยตำรวจต้องรีบนำตัวกลับมาที่โรงพักบ้านหมอพร้อมจัดส่งตัว 2ผู้ต้องหา ฝากขังศาลสระบุรี  ผลัดแรก12วันต่อไป
</p></body>
</news>
