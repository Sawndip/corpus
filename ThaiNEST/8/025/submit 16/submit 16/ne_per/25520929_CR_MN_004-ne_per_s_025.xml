<teiHeader>
<fileDesc>
<titleStmt>
  <title>จับอดีตโชเฟอร์แท็กซี่ใจถึงจอดรถส่งยาใกล้ด่านตรวจ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-29 13:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114210  </bibl>
</sourceDesc>
</fileDesc>
</teiHeader>
<news>
<headline>จับอดีตโชเฟอร์แท็กซี่ใจถึงจอดรถส่งยาใกล้ด่านตรวจ!</headline>
<lead>ตร.ประเวศจับอดีตโชเฟอร์แท็กซี่ ใจถึงจอดรถส่งยาบ้าใกล้ด่านตรวจค้นของ ตร. ไม่รอดทำมีพิรุธ เจ้าหน้าที่แสดงตัวเข้าตรวจค้น 1 ใน 2 คนร้ายไหวตัววิ่งหลบหนีไปได้ ก่อนยึดยาบ้าได้ 38,000 เม็ด สารภาพ เงินไม่พอใช้เลี้ยงลูกเมียเลยหันมารับจ้างส่งยา</lead>
<neck></neck>
<body><p>วันนี้ (29 ก.ย.) เมื่อเวลา 11.00 น.ที่กองบัญชาการตำรวจนครบาล (บช.น.) <persName>พล.ต.ท.วรพงษ์ ชิวปรีชา</persName> ผบช.น. <persName>พล.ต.ต.พงษ์สันต์ เจียมอ่อน</persName> รอง ผบช.น. <persName>พ.ต.อ.อาณัติ เกล็ดมณี</persName> รอง ผบก.น.4 <persName>พ.ต.อ.เทียนชัย คามะปะโส</persName> ผกก.สน.ประเวศ พร้อมกำลังเจ้าหน้าที่สายตรวจ สน.ประเวศ ร่วมกันแถลงข่าวจับกุม<persName>นายเอกชัย พันพิพัฒน์</persName> อายุ 40 ปี อยู่บ้านเลขที่ 6 ซอยรามคำแหง 39 แขวงและเขตวังทองหลาง พร้อมของกลางยาบ้าจำนวน 38,000 เม็ด เงินสดจำนวน 7,000 บาท รถเก๋งยี่ห้อนิสสัน เซฟิโร่ สีเทาดำ หมายเลขทะเบียน กข-3159 มหาสารคาม รถเก๋งยี่ห้อโตโยต้า วีออส สีบรอนซ์เงิน หมายเลขทะเบียนชม-1318 กทม.โทรศัพท์มือถือ 2 เครื่อง        </p>
<p> <persName>พล.ต.ท.วรพงษ์</persName> เปิดเผยว่า การจับกุมครั้งนี้สืบเนื่องจากเมื่อเวลา 21.30 น.วานนี้ (28 ก.ย.) ขณะที่ <persName>พ.ต.ท.ไชยวัฒน์ ทัดแก้ว</persName> สวป.สน.ประเวศ พร้อมกำลังเจ้าหน้าที่สายตรวจ สน.ประเวศ กำลังตั้งด่านตรวจค้นยานพาหนะอยู่บริเวณซอยกรุงเทพกรีฑา 8 แยก 12 ใกล้กับโรงเรียนอนุบาลทับแก้ว ก็พบรถเก๋งทั้งสองคันจอดอยู่ใกล้ๆกับบริเวณดังกล่าวอย่างมีพิรุธ เจ้าหน้าที่ซุ่มจึงจับตามมองอยู่ตลอดเวลา จนกระทั่งผู้ต้องหาที่หลบหนีไปได้ คือ<persName>นายนเรนทร์ หรือเอก มะขังหลง</persName> อายุ 27 ปี ได้ลงมาจากรถเก๋งโตโยต้าวีออส ก่อนจะเดินหิ้วประเป๋าใบหนึ่งเข้าไปที่รถเก๋งนิสสันที่นายเอกชัยนั่งรออยู่                <persName>พล.ต.ท.วรพงษ์</persName> กล่าวต่อว่า เจ้าหน้าที่จึงเข้าไปแสดงตัวขอเข้าตรวจค้นทันทีเมื่อทั้งคู่เห็นเจ้าหน้าที่ตำรวจก็รีบเปิดประตูวิ่งหนีทันที แต่เจ้าหน้าที่สามารถตามไปตะครุบตัว<persName>นายเอกชัย</persName>เอาไว้ได้ ส่วน<persName>นายนเรนทร์</persName> สามารถหลบหนีไปได้ จากนั้นเจ้าหน้าที่ได้เข้าตรวจค้นภายในรถเก๋งนิสสัน ก็พบยาบ้าจำนวน 38,000 เม็ด ซุกซ่อนอยู่ในกระเป๋าสะพานสีดำ พร้อมเงินสดอีก 7,000 บาท ส่วนรถเก๋งโตโยต้านั้นพบเพียงใบขับขี่ของนายนเรนทร์ ตกอยู่ จึงเก็บไว้เป็นหลักฐาน ก่อนควบคุมตัวมาสอบปากคำ</p>
<p> จากการสอบสวน<persName>นายเอกชัย</persName> ให้การรับสารภาพว่า ก่อนหน้านี้ตนเคยขับแท็กซี่มาก่อน แต่เงินไม่พอใช้เลี้ยงลูกเมีย เลยหันมารับจ้างส่งยาบ้า โดยทำมาแล้ว 2-3 ครั้ง ซึ่งทุกครั้งจะมีคนนำยาบ้าจากภาคเหนือมาส่งให้ตน จากนั้นก็จะมีคนบนดอยโทรมาสั่งให้ตนเอายาบ้าไปส่งให้ลูกค้าตามที่ต่างๆ เมื่อเสร็จงานคนจ้างก็จะโอนเงินค่าจ้างเข้าบัญชีให้ครั้งละ 25,000 บาท ส่วนครั้งนี้ตนก็จะมารับยาบ้าจาก<persName>นายเอกชัย</persName> เอเยนต์ยาบ้าเครือข่ายเรือนจำบางขวาง เพื่อจะไปส่งลูกค้าที่ห้างเซ็นทรัลบางนา แต่ก็มาถูกตำรวจจับกุมเสียก่อน                เบื้องต้นเจ้าหน้าที่แจ้งข้อหาร่วมกันมียาเพสติดให้โทษประเภทที่ 1 (ยาบ้า) ไว้ในครอบครองเพื่อจำหน่ายโดยผิดกฎหมาย พร้อมทั้งจะสืบสวนขยายผลติดตามจับกุม<persName>นายนเรนทร์</persName> มาดำเนินคดีต่อไป</p></body>
</news>
