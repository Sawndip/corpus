<teiHeader>
<fileDesc>
<titleStmt>
  <title>นช.กว่า100คนประท้วงหาฆาตรกรในเรือนจำระยอง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090923/29724/%e0%b8%99%e0%b8%8a.%e0%b8%81%e0%b8%a7%e0%b9%88%e0%b8%b2100%e0%b8%84%e0%b8%99%e0%b8%9b%e0%b8%a3%e0%b8%b0%e0%b8%97%e0%b9%89%e0%b8%a7%e0%b8%87%e0%b8%ab%e0%b8%b2%e0%b8%86%e0%b8%b2%e0%b8%95%e0%b8%a3%e0%b8%81%e0%b8%a3%e0%b9%83%e0%b8%99%e0%b9%80%e0%b8%a3%e0%b8%b7%e0%b8%ad%e0%b8%99%e0%b8%88%e0%b8%b3%e0%b8%a3%e0%b8%b0%e0%b8%a2%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>นช.กว่า100คนประท้วงหาฆาตรกรในเรือนจำระยอง</headline>
<lead>นักโทษคดีอุกฉกรรจ์เรือนจำกลางระยอง กว่า 100 คน ประท้วงหาฆาตรกรในเรือนจำ ฆ่าเพื่อนนักโทษตายในเรือนจำให้ได้</lead>
<neck></neck>
<body><p>เมื่อเวลา 19.30 น.วันที่  23 กันยายน  <persName>พ.ต.ท.พูนศักดิ์  นานันท์ </persName> สารวัตรเวร สภ.บ้านค่าย จังหวัดระยอง รับแจ้งมีนักโทษในเรือนจำกลาง จังหวัดระยอง  หมู่ 9  ตำบลหนองละลอก  รวมตัวกว่า 100 คนประท้วงไม่ยอมเข้าเรือนนอน จึงรายงานผู้บังคับบัญชาทราบ  <persName>พล.ต.ต.ธนิตศักดิ์  ธีระสวัสดิ์ </persName> ผบก.ภ.จ.ระยอง หลังได้รับรายงาน สั่งการให้ <persName>พ.ต.ต. ปราโมทย์  คงคาลัย</persName>  หน.หน่วยปฏิบัติการพิเศษระยอง  นำกำลังเจ้าหน้าที่หน่วยปราบจราจลจำนวน 1 กองร้อย  พร้อมด้วย <persName>พ.ต.ท.ปริญญา  คำเจริญ </persName> สวป.สภ.บ้านค่าย รีบเดินทางไปที่เรือนจำกลาง
</p>
<p>  จุดรวมตัวประท้วงอยู่ที่แดน 3  ซึ่งเป็นที่ควบคุมนักโทษชายคดีอุกฉกรรจ์ มีนักโทษชาย   จำนวน กว่า 100 คน ไม่พอใจชุมนุมประท้วง กรณีเกิดเหตุการณ์เมื่อประมาณ  3 อาทิตย์ที่ผ่านมา มีเพื่อนนักโทษในแดน 3 ถูกฆ่าตายภายในเรือนจำ จนถึงขณะนี้ ยังไม่สามารถติดตามมือฆ่ามาดำเนินคดีได้   จึงรวมตัวกันประท้วงเรียกร้องให้<persName>นายชัยณรงค์  เศวตจินดา </persName> ผู้บัญชาการเรือนจำกลาง ที่เพิ่งเดินทางมารับตำแหน่งใหม่ ยังไม่ทราบรายละเอียดมากนัก ให้รีบหาฆาตรกรในเรือนจำมาดำเนินคดีโดยเร็ว
</p>
<p> เบื้องต้นได้รับรายงานว่า ผู้คุมเรือนจำนำผู้ต้องสงสัยรวม 10 คนมาสอบสวนเพื่อหาตัวคนที่ลงมือฆ่าเพื่อนนักโทษด้วยกันแล้ว พร้อมรับปากนักโทษที่รวมตัวประท้วงว่าจะรีบดำเนินการหามือฆ่ามาดำเนินคดีให้ได้ในเร็วๆนี้ กลุ่มนักโทษพอใจสลายการชุมนุมเข้าเรือนนอนโดยไม่มีเหตุการณ์ร้ายแรงเกิดขึ้น เจ้าหน้าที่ตำรวจจึงนำกำลังเดินทางกลับ
</p></body>
</news>
