<teiHeader>
<fileDesc>
<titleStmt>
  <title>เปิด27จุดตรวจเข้มพื้นที่ชุมนุมเสื้อแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090918/29011/%e0%b9%80%e0%b8%9b%e0%b8%b4%e0%b8%9427%e0%b8%88%e0%b8%b8%e0%b8%94%e0%b8%95%e0%b8%a3%e0%b8%a7%e0%b8%88%e0%b9%80%e0%b8%82%e0%b9%89%e0%b8%a1%e0%b8%9e%e0%b8%b7%e0%b9%89%e0%b8%99%e0%b8%97%e0%b8%b5%e0%b9%88%e0%b8%8a%e0%b8%b8%e0%b8%a1%e0%b8%99%e0%b8%b8%e0%b8%a1%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>เปิด27จุดตรวจเข้มพื้นที่ชุมนุมเสื้อแดง</headline>
<lead>นครบาลพร้อมรับสถานการณ์ม็อบเสื้อแดง ตรึงกำลังคุมเข้มพื้นที่เป้าหมาย"บ้านสี่เสาฯ-ป.ป.ช." จัดชุดเคลื่อนที่เร็วตรวจความเรียบร้อย 24 ชั่วโมง ตรึงกำลังตำรวจ-ทหาร-พลเรือน ตรวจเข้ม 27 จุดเข้าออกรอบนอกรอบในพื้นที่ชุมนุม �ห้ามพกพาอาวุธ� เด็ดขาด</lead>
<neck></neck>
<body><p>(18ก.ย.) ผู้สื่อข่าวรายงานความเคลื่อนไหวที่กองบัญชาการตำรวจครบาล ว่า ช่วงเช้า<persName>พล.ต.ต.วรศักดิ์ นพสิทธิพร</persName> รองผบช.น. รับผิดชอบงานด้านความมั่นคง เรียกประชุมนายตำรวจที่เกี่ยวข้องกับการดูแลความสงบเรียบร้อยรักษาความปลอดภัยพื้นที่ กทม.สถานที่ราชการบ้านพักบุคคลสำคัญ การจัดการจราจร และผู้บังคับบัญชาควบคุมกำลังปฏิบัติในการรักษาความปลอดภัยทุกหน่วย ผู้บังคับการตำรวจนคร บาล 1-9 ผู้บังคับการตำรวจปฏิบัติการพิเศษ ผู้บังคับการตำรวจจราจร (ผบก.จร.) และผู้บังคับการอำนวยการ (ผบก.อก.) และรองผบก.ผู้บังคับหมุ่กองร้อยควบคุมฝูงชน ผู้ควบคุมกำลังตำรวจปราบจราจล ผู้บังคับการควบคุมกำลังตำรวจตระเวนชายแดน ตำรวจกองบัญชาการตำ รวจสอบสวนกลาง ตำรวจกองปราบปรามและฝ่ายสืบสวนด้านการข่าว 
</p>
<p>โดยการประชุมครั้งนี้เพื่อประเมินสถานการณ์การเคลื่อนไหวของผู้ชุมนุมแนวร่วมประชาชนเพื่อประชาธิปไตย(นปช.) วันที่ 19 ก.ย.พร้อมซักซ้อมการปฏิบัติการรับมือในสถานการณ์ฉุกเฉินรุนแรง วางแนวทางการป้องกันกลุ่มผู้ไม่หวังดี กลุ่มมือที่ 3 สร้างความวุ่นวายสร้างความรุนแรงทำลายทรัพย์สินยั่งยุบุกรุกสถานที่ราชการ โดยรายงานความคืบหน้าการข่าวไปยัง <persName>พล.ต.อ.ธานี สมบูรณ์ทรัพย์</persName> รักษาการแทน  ผบ.ตร. ผ่านทางวีดิโอคอนเฟอเรนซ์ ระบุยังไม่มีรายงานเหตุบ่งชี้ความรุนแรงแต่อย่างใด โดย<persName>พล.ต.อ.ธานี</persName> ได้เน้นย้ำให้ทุกหน่วยปฏิบัติตามแผนดูแลความสงบเรียบร้อยรักษาความปลอดภัย“กรกฎ 52 “อย่างเคร่งครัดทุกขั้นตอนตามหลักสากลโดยให้ฟังคำสั่งผบช.น.ในฐานะผู้บัญชาการเหตุการณ์แต่เพียงผู้เดียว</p>
<p><persName>พ.ต.อ.ปิยะ อุทาโย</persName> รองผู้บังคับการอำนวยการ กองบัญชาการตำรวจนครบาล ซึ่งได้รับมอบจาก<persName>พล.ต.ท.วรพงษ์ ชิวปรีชา</persName> ผบช.น.ให้แถลงข่าวต่อสื่อมวลชนถึงความคืบหน้าการเตรียมความพร้อมรับมือกลุ่มผู้ชุมนุมเสื้อแดงว่า <persName>พล.ต.อ.ธานี สมบูรณ์ทรัพย์</persName> รรท.ผบ.ตร. พร้อมด้วย <persName>พล.ต.ท.อดุลย์  แสงสิงห์แก้ว</persName> ผู้ช่วย ผบ.ตร. ร่วมประชุมผ่านวีดิโอคอนเฟอเรนซ์ สรุปความเคลื่อนไหวประเมินสถานการณ์กลุ่มผู้ชุมนุมเสื้อแดงล่าสุดพบว่ายังไม่มีอะไรน่าเป็นห่วง เบื้องต้นพบว่าจะเริ่มมีการรวมตัวชุมนุมกันในวันนี้ช่วงเย็นที่ลานพระบรมรูปทรงม้า ส่วนจำนวนผู้ชุมนุมยังประเมินเท่าเดิมคือประมาณ 3 หมื่นคน    ทั้งนี้ตำรวจนครบาลได้สั่งการให้ บก.น.1 จัดชุดเคลื่อนที่เร็วสังเกตุการณ์รอบพื้นที่ชุมนุม พร้อมจัดกำลังตำรวจ 8 กองร้อยประจำจุดที่คาดว่าจะเป็นพื้นที่ในการชุมนุมเพื่อตรวจสิ่งแปลกปลอมในเวลา 16.00น. ทั้งนี้<persName>พล.ต.อ.ธานี</persName>ยังเน้นย้ำให้ตำรวจที่ปฏิบัติหน้าที่ทำงานด้วยความอดทน ตามขั้นตอน ยึดการทำงานตามแผนกรกฎ 52 และจะมีการเพิ่มกำลังในเวลากลางคืนร่วมกับทหารและพล เรือน เชื่อว่าจะสามารถดูแลความสงบเรียบร้อยได้
          <persName>พ.ต.อ.ปิยะ</persName> กล่าวว่า ส่วนพื้นที่อื่นนอกเขตดุสิตก็ให้จัดชุดเคลื่อนที่เร็วตรวจตราความปลอดภัย 24 ชั่วโมง พร้อมตั้งด่านตรวจและเตรียมกำลังพร้อมในสถานี ส่วนการปิดการจราจรจะเป็นไปตามสภาพความเหมาะสมโดยจะพิจารณาเป็นจุดๆ  ไปหากประชาชนพบสิ่งแปลกปลอมขอให้แจ้งเจ้าหน้าที่ได้ทุกส่วน ส่วนรายงานข่าวว่าจะผู้ชุมนุมกลุ่มอื่นมาบริเวณการชุมนุมเกลุ่มเสื้อแดงนั้นยังไม่มี สำหรับการใช้เครื่องมือกับกลุ่มผู้ชุมนุมนั้นอย่ากังวลเพราะเครื่องมือที่ใช้เป็นเครื่องมือมาตรฐานสากล และมีขั้นตอนการปฏิบัติชัดเจนโดยจะใช้เมื่อจำเป็น และมีคำสั่งจาก ผบ.เหตุการณ์เท่านั้น    ผู้สื่อข่าวรายงานบรรยากาศบริเวณหน้าบ้านสี่เสาเทเวศน์ว่า ภายหลังรัฐบาลประกาศใช้พระราชบัญญัติรักษาความมั่นคงภายในราช อาณาจักรในพื้นที่เขตดุสิต ควบคุมการชุมชนของกลุ่มเสื้อแดงพบว่า ตั้งแต่ช่วงเช้าที่ผ่านมามีกำลังตำรวจ 1 กองร้อย 150 นาย ดูแลความสงบเรียบร้อยอย่างต่อเนื่องพร้อมตั้งจุดตรวจหน้าบ้านพัก <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ มีการนำแผงเหล็กและแท่งปูนมาวางกั้นด้านในล้อมรอบด้วยรั้วเหล็กอีกชั้นหนึ่งป้องกันมิให้ผู้ชุมนุมบุกรุกเข้าไป  และยังคงเปิดใช้การจราจรถนนศรีอยุธยามุ่งหน้าแยกสี่เสาเทเวศร์และถนนสามเสนตามปกติยังไม่มีการปิดการจราจรแต่อย่างใด    ผู้สื่อข่าวรายงานว่า การตั้งจุดตรวจค้นจุดสกัดควบคุมการพกพา อาวุธเข้าสถานที่การชุมนุมรวม 27 จุดรอบบริเวณที่มีการชุมนุมและในพื้นที่ที่มีการชุมนุมนั้นจะใช้กำลังตำรวจทหารและพลเรือน 8 กองร้อย 1,200  นายและใช้กำลังทั้งหมด 37 กองร้อยตั้งจุดตรวจค้นพื้นที่รอบนอกทั่ว กทม.อีก 168 จุดซึ่งเป็นการดำเนินการปฏิบัติของเจ้าหน้าที่ตำรวจ 88 สน.อยู่แล้วเน้นตรวจค้นเข้มบุคคลต้องสงสัย การพกพาอาวุธสงคราม การป้องกันอาชญากรรมดำเนินตั้งแต่วันนี้เป็นต้นไปจนกว่าการชุมนุมจะเสร็จสิ้น    สำหรับการตั้งจุดตรวจค้นจุดสกัดควบคุมผู้ชุมนุมตรวจเข้ม การพกพาอาวุธในพื้นที่รอบในที่มีการดำเนินการร่วมกัน 3 ฝ่ายคือ ทหาร พลเรือนและตำรวจนั้น ประกอบด้วย 1.แยกพล 1 2. แยกเทเวศร์หน้าบ้านสี่เสาฯ 3.แยกวังแดง 4. แยกพระบรมรูปทรงม้าฝั่งราชดำเนิน 5.แยกพระบรมรูปทรงม้าฝั่งพระที่นั่งอนันฯ 6.แยกถนนอู่ทองใน 7.บริเวณหน้ารัฐสภา 8. แยกการเรือน 9. แยกวังสวนจิตรฯ 10. แยกวัดเบญ จฯ 11. แยกนางเลิ้ง 12.แยกพาณิชฯ 13.แยกเทวกรรม   14. ถนนนครปฐม     15. เชิงสะพานชมัยมรุเชรษฐ์ 16.  หน้ากองบัญชาการกองทัพบก 17. แยกมิกสวัน 18. ถนนเลียบคลองผดุงกรุงเกษม 19.  จุดตรวจฝั่งถนนราชดำเนินนอกหน้าองค์การสหประชาชาติ 20. เชิงสะพานมัฆวานรังสรรค์  21.หน้าที่ทำการ ป.ป.ช. และ 21 .บริเวณด้านหน้าประตูทางเข้าทำเนียบรัฐบาล 8 ด้าน 22.ถนนลูกหลวง 23.ถนนราชดำเนินฝั่งทำเนียบรัฐบาล 24.แยก จปร. 25.แยกศรีอยุธยา 26.ถนนสุโขทัยหน้าสำนักงานเขตดุสิต และ 27.แยกพิชัย
</p></body>
</news>
