<teiHeader>
<fileDesc>
<titleStmt>
  <title>คุกกระอัก! วินมอ'ไซค์หื่นลวง 12 ขวบขืนใจ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-17 14:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000108668  </bibl>
</sourceDesc>
</fileDesc>
</teiHeader>
<news>
<headline>คุกกระอัก! วินมอ'ไซค์หื่นลวง 12 ขวบขืนใจ</headline>
<lead>จำคุก 33 ปี 8 เดือน จยย.รับจ้างหื่นกาม ลวง ด.ญ. 12 ขวบขยี้กาม ขณะพ่อแม่ไปขายส้มตำ รับสารภาพศาลลดโทษเหลือคุก 16 ปี 10 เดือน</lead>
<neck></neck>
<body><p>วันนี้ (17 ก.ย.) ที่ศาลอาญา ถ.รัชดาภิเษก ศาลออกนั่งบัลลังก์อ่านคำพิพากษาคดีที่พนักงานอัยการฝ่ายคดีอาญา 6 เป็นโจทก์ยื่นฟ้อง<persName>นายสุนัน หรือ กา สารีโท</persName> อายุ 40 ปี ชาว จ.ขอนแก่น อาชีพขับรถ จยย.รับจ้างเป็นจำเลยในความผิดฐานพยายาม และกระทำชำเราเด็กอายุไม่เกิน 13 ปี, พรากเด็กอายุไม่เกิน 15 ปี ไปจากบิดา มารดา หรือผู้ปกครองเพื่อการอนาจาร</p>
<p>คดีนี้โจทก์ฟ้อง เมื่อวันที่ 15 ม.ค.2552 ระบุความผิดจำเลยสรุปว่า เมื่อระหว่างวันที่ 13 เม.ย.-12 ส.ค.2551 จำเลยได้บังอาจพราก <persName>ด.ญ.น้ำชา</persName> อายุ 12 ปี (นามสมมติ) ผู้เสียหายจากบิดา มารดา ขณะออกไปขายส้มตำไก่ย่างบริเวณปาก ซ.ลาดพร้าว 122 จากห้องเช่าไม่มีเลขที่ ไปยังห้องเช่าของจำเลยที่อยู่ติดกัน และดึงผู้เสียหายให้นอนบนฟูกแล้วพยายามข่มขืน ซึ่งข่มขืนกระทำชำเราผู้เสียหายจนสำเร็จความใคร่หลายครั้ง กระทั่งมารดาผู้เสียหายเห็นอาการผิดปกติ จึงเค้นถามจนได้ความจริงแล้วได้พาเข้าแจ้งความร้องทุกข์ต่อพนักงานสอบสวน สน.วังทองหลาง ดำเนินคดี                ชั้นสอบสวนจำเลยให้การปฏิเสธ อ้างว่า ผู้เสียหายยินยอมเอง แต่ในชั้นพิจารณาของศาลกลับให้การรับสารภาพ และไม่ติดใจสืบพยาน</p>
<p>ศาลพิเคราะห์แล้วเห็นว่า จำเลยกระทำผิดตามฟ้องจริงเป็นความผิดหลายกรรมต่างกันให้ลงโทษทุกกรรม โดยเรียงกระทงลงโทษ พิพากษา ฐานพยายามกระทำชำเราเด็กอายุไม่เกิน 13 ปี จำคุก 4 ปี 8 เดือน ,ฐานกระทำชำเราเด็กอายุไม่เกิน 13 ปี รวม 2 กระทง จำคุกกระทงละ 7 ปี เป็น 14 ปี และฐานพรากเด็ก เพื่อการอนาจาร 3 กระทงจำคุกกระทงละ 5 ปี เป็น 15 ปี รวมโทษจำคุกจำเลยไว้ 33 ปี 8 เดือน คำรับสารภาพเป็นประโยชน์ต่อการพิจารณาลดโทษให้กึ่งหนึ่งคงจำคุกจำเลยไว้ 16 ปี 10 เดือน</p></body>
</news>
