<teiHeader>
<fileDesc>
<titleStmt>
  <title>ชี้เลือกรักษาการผบ.ตร.ต้องพิจารณารอบด้าน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-17 08:17:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190083  </bibl>
</sourceDesc>
</fileDesc>
</teiHeader>
<news>
<headline>ชี้เลือกรักษาการผบ.ตร.ต้องพิจารณารอบด้าน</headline>
<lead>นายกสมาคมตำรวจ เผยการตั้งรักษาการ ผบ.ตร.คนใหม่ แทน <persName>พล.ต.อ.ธานี</persName> ไม่เลือกความอาวุโสอย่างเดียว ชี้ต้องพิจารณาองค์ประกอบรอบด้าน เชื่อ นายกฯ จัดการปัญหาได้</lead>
<neck></neck>
<body><p><persName>พล.ต.อ.วิสุทธิ์ กิตติวัฒน์</persName> นายกสมาคมตำรวจ เปิดเผย กรณีปัญหาการเลือก ผู้บัญชาการตำรวจแห่งชาติ (ผบ.ตร.) ที่ยังไม่สามารถเลือกได้ว่า การเลือก ผบ.ตร. นั้น นายกฯ เป็นผู้มีอำนาจชี้ขาดและมีสิทธิ์เสนอชื่อ บุคคลเดิม เป็นครั้งที่ 3 ได้ โดยสาเหตุที่ยังไม่สามรถเลือก ผบ.ตร. นั้น ลึก ๆ มาจากสาเหตุใด ไม่ทราบ แต่คณะกรรมการ ก.ต.ช. ก็เห็นด้วยกับการหยุดพักไปก่อน ซึ่งประวัติที่ผ่านมา การเลือก ผบ.ตร. อาจเคยเกิดเหตุการณ์เช่นนี้มาก่อน แต่จะเกิดอย่างไม่เปิดเผย ไม่เหมือนเหตุที่เกิดขึ้นวานนี้ เนื่องจาก นายกฯ เป็นคนเปิดเผยมาตลอด ทั้งนี้ หาก <persName>พล.ต.อ.ธานี สมบูรณ์ทรัพย์</persName> รักษาการผบ.ตร. เกษียณอายุราชการ ในวันที่ 30 ก.ย. ก็ต้องมีการสรรหา รักษาการคนใหม่แทน ซึ่งจะมีการพิจารณาความเหมาะสม ไม่ใช่ลำดับอาวุโสเพียงอย่างเดียว มาร่วมพิจารณาด้วย</p>
<p>อย่างไรก็ตาม นายกสมาคมตำรวจ ยังกล่าว่า เหตุที่เกิดขึ้น มีข้าราชการตำรวจ รู้สึกเสียใจ แต่ก็ยังไม่ย่อท้อ ส่วนเหตุที่ทำให้ตำรวจเสียใจและสะเทือนใจอย่างมาก คือ กรณีที่ ป.ป.ช. ชี้มูลความผิด การสั่งสลายการชุมนุม เมื่อวันที่ 7 ต.ค. มากกว่า</p></body>
</news>
