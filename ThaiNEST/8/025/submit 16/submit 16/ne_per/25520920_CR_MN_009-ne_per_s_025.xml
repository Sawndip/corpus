<teiHeader>
<fileDesc>
<titleStmt>
  <title>อุกอาจ! โจรอาหรับฉกเพชรงานแฟร์เมืองทอง สูญ 65 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2552-09-20 03:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109672  </bibl>
</sourceDesc>
</fileDesc>
</teiHeader>
<news>
<headline>อุกอาจ! โจรอาหรับฉกเพชรงานแฟร์เมืองทอง สูญ 65 ล้าน</headline>
<lead>โจรอาหรับอุกอาจบุกฉกเพชรในงาน “บางกอกเจมส์แอนด์จิวเวลรีแฟร์” ซึ่งจัดขึ้นภายในชาเลนเจอร์ ฮอลล์ เมืองทองธานี วันเดียวสองรายซ้อน สูญทรัพย์สินมูลค่า 65 ล้าน ขณะที่ตำรวจเร่งล่าตัวคนร้าย</lead>
<neck></neck>
<body><p>วานนี้ (19 ก.ย.) เมื่อเวลา 20.00 น. <persName>นายอภิวัฒน์ ติยะสุขสวัสดิ์</persName> อายุ 25 ปี อยู่บ้านเลขที่ 99/138 ถ.งามวงศ์วาน แขวงลาดยาว เขตจตุจักร กรุงเทพฯ เข้าแจ้งความต่อ <persName>พ.ต.ท.ไพโรจน์ รัตนมณี</persName> สารวัตรเวรสอบสวน สภ.ปากเกร็ด จ.นนทบุรี ว่า ตนเองได้นำเครื่องเพชรและอัญมณีมาออกบูธในงานบางกอกเจมส์แอนด์จิวเวลรีแฟร์ ครั้งที่ 44 โดยงานจัดขึ้นที่อาคารชาเลนเจอร์ฮอลล์ 1-3 ระหว่างวันที่ 15-19 กันยายน ซึ่งในช่วงเย็นซึ่งเป็นวันสุดท้ายของงาน ตนเองได้นำเครื่องเพชรและอัญมณีเก็บใส่กล่องสเตนเลสเพื่อเตรียมนำกลับ ระหว่างนั้นได้นำกล่องที่ใส่เครื่องเพชรและอัญมณีไปฝาก<persName>นางโสภา ศิรมณีรัตน์</persName> มารดาและน้องสาวอีกคนที่มาช่วยเฝ้าร้านไว้ จากนั้นตนเองจึงออกเดินไปงานแสดงสินค้าแฟร์เกมส์ ที่อยู่บริเวณฮอลล์ 3-4 อาคารอิมแพค ซึ่งอยู่ฝั่งตรงข้าม        </p>
<p>  <persName>นายอภิวัฒน์</persName>กล่าวต่อไปว่า เมื่อเดินทางกลับมาถึงที่บูธของตนเองที่ตั้งล็อกโซนเคเค 52 <persName>นางโสภา</persName>ผู้เป็นมารดาหน้าตาตื่นวิ่งมาบอกว่าเพิ่งถูกคนร้ายเป็นชาวต่างชาติลักษณะคล้ายแขก ทำทีเข้ามาดูสินค้าในร้าน ก่อนที่จะฉวยจังหวะที่<persName>นางโสภา</persName>เผลอไม่ทันระวังตัว คว้ากล่องสเตนเลสที่บรรจุเครื่องเพชรกับอัญมณีที่<persName>นายอภิวัฒน์</persName>ฝากไว้ไป โดยตนเองพยายามวิ่งติดตามคนร้ายไปแต่ไม่ทัน จึงได้แจ้งเจ้าหน้าที่รักษาความปลอดภัยเพื่อให้ช่วยติดตามตัวคนร้าย แต่ปรากฏว่าไม่พบตัวคนร้ายจึงได้มาเข้าแจ้งความ โดยทรัพย์สินมีค่าที่ถูกคนร้ายโจรกรรมไปในครั้งนี้มูลค่าประมาณ 50 ล้านบาท ประกอบไปด้วย แหวนเพชร 60 วง ตุ้มหูเพชร 10 คู่ สร้อยเพชร 4 เส้น กำไล 8 อัน สร้อยข้อมือ 20 เส้น และจี้เพชรอีก 5 อัน                ในเวลาต่อมาทางเจ้าหน้าที่ตำรวจได้รับแจ้งจาก <persName>นายโมฮาเหม็ด เฟโรส</persName> อายุ 51 ปี เจ้าของบูทเครื่องเพชรและอัญมณีที่นำมาออกแสดงสินค้าในงานดังกล่าว ชื่อร้านภูมิไดมอนด์ ด้วยว่า ได้ถูกคนร้ายไม่ทราบรูปพรรณสัณฐานฉกเอาเครื่องเพชรที่บรรจุไว้ในกระเป๋ามูลค่าประมาณ 15 ล้านบาทไป ขณะที่ตนเองกับลูกน้องกับช่วยกันเก็บของขึ้นรถกระบะที่ลานจอดรถใต้อาคารชาเลนเจอร์ โดยทรัพย์สินเครื่องเพชรส่วนใหญ่ที่คนร้ายได้ไปเป็นประเภทแหวนเพชร และเพชรเม็ดที่เจียระไนแล้ว                หลังจากแจ้งเหตุทาง <persName>พ.ต.อ.ธวัชชัย นาคฤทธิ์</persName> ผกก.สภ.ปากเกร็ด <persName>พ.ต.ท.ศานิตย์ โพธิพรหม</persName> รอง ผกก. <persName>พ.ต.ต.วิทิต จันทร์เอี่ยม</persName> สว.สส.ได้เดินทางไปตรวจสอบยังที่เกิดเหตุ พร้อมกับขอดูภาพวงจรปิดจากทางเจ้าหน้าที่รักษาความปลอดภัย พบว่า ภาพผู้ต้องสงสัยที่ลงมือก่อเหตุมีลักษณะเป็นชาวต่างชาติหรืออาหรับ ซึ่งมีไม่น้อยกว่า 5 คน เฝ้าติดตามประกอบผู้เสียหายก่อนที่จะมีการลงเหตุก่อเหตุ และกลุ่มคนร้ายที่ลงมือนั้นน่าจะเป็นกลุ่มเดียวกันกับที่ลงมือฉกทรัพย์สินผู้เสียหายทั้ง 2 ราย จึงได้เร่งติดตามตับกุมตัวคนร้ายจากภาพวงจรปิดที่ได้เพื่อนำตัวมาดำเนินคดีต่อไป โดยการติดตามตัวคนร้ายในครั้งนี้มีทางเจ้าหน้าที่ตำรวจประเทศศรีลังกา ที่<persName>นายโมฮาเหม็ด เฟโรส</persName> ติดต่อขอความช่วยเหลือ มาช่วยติดตามกลุ่มคนร้ายด้วย        </p>
<p>สำหรับงานแสดงสินค้าดังกล่าว เป็นงานแสดงสินค้าเพชรและอัญมณีในชื่องานบางกอกเจมส์แอนด์จิวเวลรี แฟร์ ครั้งที่ 44 จัดขึ้นที่อาคารชาแลนเจอร์ ฮอลล์ 1-3 ตั้งแต่วันที่ 15-19 กันยายน โดยงานแสดงสินค้าดังกล่าวมักจะถูกกลุ่มคนร้ายชาวต่างชาติเข้ามาทำการโจรกรรมทรัพย์สินเป็นประจำ โดยเฉพาะอย่างยิ่งในวันสุดท้ายของงาน</p></body>
</news>
