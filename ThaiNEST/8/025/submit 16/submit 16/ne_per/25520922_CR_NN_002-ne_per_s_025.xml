<teiHeader>
<fileDesc>
<titleStmt>
  <title>"ดา-ชฎาพร,ตุ๊กตา-อุบลวรรณ" ร้องทุกข์ขอรวมคดีดำเนินการคู่กรณี&#8207;  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=179867  </bibl>
</sourceDesc>
</fileDesc>
</teiHeader>
<news>
<headline>"<persName>ดา</persName>-<persName>ชฎาพร</persName>,<persName>ตุ๊กตา</persName>-<persName>อุบลวรรณ</persName>" ร้องทุกข์ขอรวมคดีดำเนินการคู่กรณี</headline>
<lead></lead>
<neck></neck>
<body><p>   ที่ กองบังคับการปราบปราม (บก.ป.) เมื่อเวลา 09.30 น.วันที่ 22 กันยายน <persName>น.ส.ชฎาพร รัตนากร</persName> หรือ<persName>ดา</persName> อายุ 39 ปี ดาราสาวชื่อดัง และ <persName>น.ส.อุบลวรรณ บุญรอด</persName> หรือ <persName>ตุ๊กตา</persName>-<persName>อุบลวรรณ</persName> อายุ 30 ปี ดาราสาวและดีเจคลื่นลูกทุ่งชื่อดัง เดินทางเข้าพบ พ.ต.อ.สุพิศาล ภักดีนฤนาถ รอง ผบก.ป. <persName>พ.ต.อ.พรศักดิ์ สุรสิทธิ์</persName> ผกก.1 บก.ป. เพื่อร้องทุกข์ขอให้พนักงานสอบสวน บก.ป.ทำคดีที่ <persName>น.ส.ภัสมาภูฏิณฑ์ อัครวงศ์ตระกูล</persName> หรือ<persName>เจมส์</persName> หรือ <persName>น.ส.ต้นน้ำ หรืออริสา เจริญพล</persName> เข้าไปมีส่วนเกี่ยวข้องทั้งหมด โดยขอให้ บก.ป.ดำเนินคดีฝ่ายเดียว เนื่องจากขณะนี้คดีต่าง ๆ กระจัดกระจายอยู่ในหลายท้องที่ ทำให้การดำเนินคดีล่าช้าและไม่เป็นระบบ อีกทั้งยังเชื่อว่าในแต่ละคดีนั้นมีบุคคลอื่นร่วมกระทำผิดในลักษณะเป็นขบวนการ จึงอยากให้มีการตรวจสอบและดำเนินคดีกับผู้ร่วมกระทำผิดทั้งหมด</p>
<p><persName>น.ส.ชฎาพร</persName> กล่าวว่า จากที่ได้รวบรวมคดีต่าง ๆ ที่มีการกล่าวหา <persName>น.ส.ภัสมาภูฏิณฑ์</persName> หรือ <persName>ต้นน้ำ</persName> ว่า เป็นผู้กระทำผิดหรือร่วมกระทำผิดนั้นพบว่า ส่วนใหญ่เป็นเรื่องการนำเอกสารไปเช่าซื้อรถยนต์จากบริษัทเอกชน 3 แห่ง โดยมีผู้เสียหายทั้งหมด 14 ราย รถยนต์ 30 คัน สามารถติดตามกลับคืนมาได้แล้ว 9 คัน นอกจากนี้ยังมีการยืมเงินผู้เสียหายแต่ละรายไปอีกกว่า 25.4 ล้านบาท รวมมูลค่าความเสียหายทั้งหมดประมาณ 61.6 ล้านบาท ซึ่งผู้เสียหายแต่ละรายได้มีการแจ้งความไว้แล้วตามท้องที่ต่าง ๆ ทั้งใน กทม. จ.นนทบุรี จ.เชียงใหม่ จ.นครนายก และ จ.ชลบุรี จึงอยากให้รวมคดีต่าง ๆ มาให้ บก.ป.ดำเนินการเพื่อความรวดเร็วและเป็นระบบ</p>
<p>“เชื่อว่าในแต่ละคดีที่เกิดขึ้นนั้นมีการกระทำผิดเป็นขบวนการตั้งแต่การนำเอกสารไปเช่าซื้อรถยนต์ การเซ็นค้ำประกัน และการจัดส่งรถยนต์ ส่วนรถยนต์บางคันได้ถูกนำไปจำนำหรือปล่อยให้กับบุคคลอื่น โดยเบื้องต้นพบว่าผู้ที่ครอบครองรถอยู่นั้นมีทั้ง เสธ.ทหาร และรองผู้กำกับการสถานีตำรวจแห่งหนึ่ง” <persName>น.ส.ชฎาพร</persName> กล่าว</p>
<p>ด้าน <persName>พ.ต.อ.สุพิศาล</persName> สั่งการให้ <persName>พ.ต.อ.พรศักดิ์</persName> <persName>พ.ต.ท.ประภาส อ่องมะลิ</persName> พงส.(สบ3) กก.1 บก.ป.สอบปากคำในรายละเอียดเพื่อประมวลเรื่องเสนอผู้บังคับบัญชาขอโอนสำนวนคดีในแต่ละท้องที่มาให้ บก.ป. ดำเนินการต่อไป</p></body>
</news>
