<teiHeader>
<fileDesc>
<titleStmt>
  <title>แก๊งปาหินโผล่พัทยาขี่จยย.ประกบรถฝรั่งผู้ดีปาใส่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090920/29221/%e0%b9%81%e0%b8%81%e0%b9%8a%e0%b8%87%e0%b8%9b%e0%b8%b2%e0%b8%ab%e0%b8%b4%e0%b8%99%e0%b9%82%e0%b8%9c%e0%b8%a5%e0%b9%88%e0%b8%9e%e0%b8%b1%e0%b8%97%e0%b8%a2%e0%b8%b2%e0%b8%82%e0%b8%b5%e0%b9%88%e0%b8%88%e0%b8%a2%e0%b8%a2.%e0%b8%9b%e0%b8%a3%e0%b8%b0%e0%b8%81%e0%b8%9a%e0%b8%a3%e0%b8%96%e0%b8%9d%e0%b8%a3%e0%b8%b1%e0%b9%88%e0%b8%87%e0%b8%9c%e0%b8%b9%e0%b9%89%e0%b8%94%e0%b8%b5%e0%b8%9b%e0%b8%b2%e0%b9%83%e0%b8%aa%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>แก๊งปาหินโผล่พัทยาขี่จยย.ประกบรถฝรั่งผู้ดีปาใส่</headline>
<lead>แก๊งปาหินโผล่กลางเมืองพัทยา ฝรั่งเมืองผู้ดีตกเป็นเหยื่อขับเก๋ง ขี่รถจยย.ตามประกบ ปาใส่กระจกรอดตายหวุดหวิด</lead>
<neck></neck>
<body><p>เมื่อเวลา 21.00 น. วันที่ 20 ก.ย. 2552 <persName>พ.ต.ท.ภัทศา เดชภาคย์กุล</persName> พนักงานสอบสวน ( สบ.3 ) สภ.เมืองพัทยา ได้รับแจ้งว่าเหตุคนร้ายใส่ก้อนหินปาใส่ รถเก๋งชาวต่างชาติ ได้ความเสียหาย เหตุเกิดปากซอย ก่อไผ่ ถนนพัทยาใต้ ม. 10 ต.หนองปรือ อ.บางละมุง จ.ชลบุรี หลังรับแจ้งจึงรยางนให้ <persName>พ.ต.อ.สรายุทธ สงวนโภคัย</persName> ผกก. รับทราบ จึงรุดไปตรวจสอบ พร้อมด้วยเจ้าหน้าที่วิทยาการ
 เมื่อไปถึงพบรถเก๋ง ฮอนด้า แจ๊ส สีดำ ทะเบียน สย 2562 กทม. สภาพกระจกด้านซ้าย ข้างคนขับ เป็นรถโบ๋ ขนาดเส้นผ้าศูนย์ 15 เซนติเมตร กระจกร้าวทั้งบาน โดยมี <persName>MR. Patrick Alan Ward</persName> อายุ 38 ปี ชาวอังกฤษ เจ้าของรถ ยืนรอให้การกับตำรวจ ในสภาพตกใจกลัว
</p>
<p><persName>MR. Patrick Alan Ward</persName> ให้การว่า ก่อนเกิดเหตุ ขณะกำลังขับรถกลับบ้าน พอมาถึงที่เกิดเหตุ ได้มีคนร้ายเป็นชายวัยรุ่น 2 คน ขี่รถจักรยานยนต์ ตามมาประกบข้าง โดยคนนั่งซ่อนท้าย ได้ปาก้อนหินขนาดเท่ากำปั้นมือ ใส่เข้ามาทางกระจกประตูข้างคนขับ จนรถได้รับความเสียหาย โชคดีที่ก้อนหิน ไม่ถูกร่างกายของตนได้รับบาดเจ็บ
 <persName>MR. Patrick Alan Ward</persName> ให้การต่ออีกว่า โดยก่อนจะถูกก่อเหตุ ได้มีกลุ่มวัยรุ่น ขี่รถจักรยานยนต์กลุ่มใหญ่ขับสวนทางมาจนเกือบทำให้รถเกิดอุบัตเหตุ จากนั้นกลุ่มวัยรุ่นจึงจอดรถมองหน้าตน โดยจำได้ว่า มี 2 คนร้ายที่เกิดเหตุนั้นรวมอยู่ด้วยกลุ่ม ที่บริเวณทางเข้าร้านนินจา หมูกระทะ พัทยาใต้ ห่างจากจุดเกิดเหตุ ประมาณ 500 เมตร จากนั้นจึงถูกคนร้ายตามมาก่อเหตุดังกล่าว โดยไม่ทราบว่ามาจากเรื่องใด
</p>
<p><persName>พ.ต.ท.ภัทศา เดชภาคย์กุล</persName> พนักงานสอบสวนเจ้าของคดี เปิดเผยว่า ในเบื้องต้น ได้ประสานเจ้าหน้าที่ผ่ายสืบสวน ร่วมตรวจสอบ ส่วนสาเหตุเบื้องต้น เชื่อว่า เป็นฝีมือวัยรุ่น เกิดเขม่นกัน ขณะขับรถสวนทางกัน อย่างไรก็ตามจะได้เร่งติดตามคนร้ายรายนี้มาดำเนินคดีตามกฎหมายต่อไป
</p></body>
</news>
