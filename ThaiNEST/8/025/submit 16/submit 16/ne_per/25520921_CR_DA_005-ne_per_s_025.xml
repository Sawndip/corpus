<teiHeader>
<fileDesc>
<titleStmt>
  <title>ม.3ร้อง ‘ปวีณา’ถูกม.5คัตเตอร์กรีดเย็บ12เข็ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21500  </bibl>
</sourceDesc>
</fileDesc>
</teiHeader>
<news>
<headline>ม.3ร้อง ‘<persName>ปวีณา</persName>’ถูกม.5คัตเตอร์กรีดเย็บ12เข็ม</headline>
<lead></lead>
<neck></neck>
<body><p>วันนี้ ( 20 ก.ย.) <persName>นายสุทธิ แซ่เบ่า</persName> อายุ 36 ปี ได้พา<persName>ด.ญ.สุทธิรักษ์ แซ่เบ่า</persName> อายุ 14 ปี ลูกสาว เข้าพบ<persName>นางปวีณา หงสกุล</persName> ประธานมูลนิธิปวีณาหงสกุลเพื่อเด็กและสตรี ที่มูลนิธิปวีณาหงสกุลเพื่อเด็กและสตรี ต.ลำผักกูด อ.ธัญบุรี จ.ปทุมธานี เพื่อร้องทุกข์กรณี<persName>ด.ญ.สุทธิรักษ์</persName>ซึ่งเรียนอยู่ชั้นม.3 โรงเรียนแห่งหนึ่งใน อ.สิชล จ.นครศรีธรรมราช ถูกนักเรียนรุ่นพี่ชั้นม.5 ใช้คัตเตอร์กรีดที่ศีรษะ ลำคอ และแก้มซ้าย ต้องเย็บแผลถึง 12 เข็ม</p>
<p><persName>ด.ญ.สุทธิรักษ์</persName>กล่าวว่าเมื่อวันที่ 17 ก.ย.ที่ผ่านมา ตนถูก<persName>น.ส.ฝน</persName> (นามสมมุติ) นักเรียนรุ่นพี่ชั้นม.5 โรงเรียนเดียวกัน เข้ามาต่อว่าหาว่าตนไปแย่งแฟนเขา ทั้งที่ตนไม่รู้เรื่องและไม่ได้สนใจ แต่พอตนบอกว่าไม่รู้เรื่อง <persName>น.ส.ฝน</persName>ก็ไม่ยอมเชื่อ เมื่อตนเผลอ <persName>น.ส.ฝน</persName>ก็ปรี่เข้ามาทางด้านหลังแล้วใช้มีดคัตเตอร์กรีดที่ศีรษะ ลำคอ และแก้มซ้าย ได้รับบาดเจ็บต้องเย็บแผล 12 เข็ม</p>
<p>หลังเกิดเหตุแล้ว แม่ได้พาไปพบตำรวจที่สภ.เปลี่ยน อ.สิชล เพื่อแจ้งความถูกทำร้าย แต่เจ้าหน้าที่ไม่ยอมรับแจ้งความ พร้อมทั้งบอกว่าแจ้งไปก็ไม่มีประโยชน์เพราะไม่มีใครเป็นพยานให้  จากนั้นก็มีญาติๆของ<persName>น.ส.ฝน</persName> และครูในโรงเรียนเข้ามาเจรจาไกล่เกลี่ยให้ยอมความ โดยเสนอเงินให้ 20,000 บาท เพื่อจะได้จบๆกันไป แต่ตนกับแม่ไม่ยอมรับข้อเสนอ ทางด้าน<persName>นางปวีณา</persName>กล่าวว่า เมื่อพ่อของเด็กมาร้องเรียนก็รับเรื่องไว้ แล้วประสานงานไปยัง<persName>พ.ต.ท.นพดล เพชรเขียวขาว</persName> สวญ.สภ.เปลี่ยน เพื่อสอบถามข้อเท็จจริง และแจ้งว่าผู้เสียหายไม่ยอมความ โดยมีความประสงค์จะดำเนินคดีไปตามกฎหมาย ซึ่ง<persName>พ.ต.ท.นพดล</persName>ก็รับปากว่าจะดูแลคดีนี้อย่างยุติธรรมที่สุด.</p></body>
</news>
