<teiHeader>
<fileDesc>
<titleStmt>
  <title>ตร.ท่าข้าม-บางขุนเทียน จับปืน 2 ราย ได้ 3 กระบอก  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 16:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112099  </bibl>
</sourceDesc>
</fileDesc>
</teiHeader>
<news>
<headline>ตร.ท่าข้าม-บางขุนเทียน จับปืน 2 ราย ได้ 3 กระบอก</headline>
<lead>ตำรวจ สน.ท่าข้าม และ สน.บางขุนเทียนฟิต จับผู้ต้องหา มีอาวุธปืนในครอบครองได้ 2 ราย อาวุธปืนของกลาง 3 กระบอก ผู้ต้องหาอ้างมีไว้ป้องกันตัวเท่านั้น</lead>
<neck></neck>
<body><p>วันนี้ (24 ก.ย.) เมื่อเวลา 11.00 น. <persName>พ.ต.อ.ยุคลเดช ตันสกุล</persName> ผกก.สน.ท่าข้าม พร้อมด้วย <persName>พ.ต.ท.เฉลย ทองอ่อน</persName> สว.สส.และ <persName>ร.ต.ต.ขจร ธูปประกายศรี</persName> รอง สว.สส. นำกำลังเจ้าหน้าที่ฝ่ายสืบสวนเข้าจับกุมตัว <persName>นายวีรพงษ์ หรือ “ต้อ” ชมรุกข์</persName> อายุ 25 ปี ชาว จ.ชลบุรี พร้อมของกลางอาวุธปืนขนาด .22 จำนวน 2 กระบอก และเครื่องกระสุนปืน จำนวน 9 นัด โดยจับกุมตัวได้ภายในห้องพักเลขที่ บี4 ชั้น 3หอพักไม่มีชื่อ ซอยสะแกงาม 35/2 แยก 3 แขวงแสมดำ เขตบางขุนเทียน กทม.        </p>
<p> <persName>พ.ต.อ.ยุคลเดช</persName> เปิดเผยว่า การจับกุมในครั้งนี้ สืบเนื่องมาจากมีพลเมืองดีได้แจ้งเบาะแสให้ฝ่ายสืบสวน ทราบว่า <persName>นายวีรพงษ์</persName> ผู้ต้องหารายนี้ เป็นหนุ่มขับรถ จยย.รับจ้างที่วินภายในซอยสะแกงาม ที่มีอาวุธปืนซุกซ่อนอยู่ในห้องพักดังกล่าว ขอให้เข้าไปตรวจสอบโดยด่วน เนื่องจากเกรงว่า <persName>นายวีรพงษ์</persName> จะเคลื่อนย้ายอาวุธปืนไปซุกซ่อนเสียก่อน จึงตนสั่งการให้เจ้าหน้าที่นำกำลังไปตรวจค้นที่ห้องพัก พบอาวุธปืนของกลางทั้ง 2 กระบอก และเครื่องกระสุนซุกซ่อนอยู่ในลิ้นชักตู้เสื้อผ้า จึงควบคุมตัว <persName>นายวีรพงษ์</persName> มาสอบสวนและดำเนินคดีที่ สน.ท่าข้าม                จากการสอบสวน <persName>นายวีรพงษ์</persName> ยอมรับว่า ซื้อปืนต่อจากคนรู้จักมาในราคา 200 บาท เพื่อเก็บไว้ป้องกันตัวเท่านั้น ส่วนกระสุนปืนทั้งหมดตนแอบลักลอบนำออกมาจากสนามยิงปืนแห่งหนึ่ง ซึ่งตนทำทีไปขอเช่าอาวุธปืนยาวขนาด .22 ที่สนามแห่งนั้นเพื่อยิงซ้อมมือ แต่เมื่อซื้อกระสุนมาแล้ว ก็แบ่งเอาไว้ยิงที่สนามหนึ่งส่วนสำหรับลูกกระสุนส่วนที่เหลือก็ลักลอบนำออกมาเก็บไว้เพื่อใช้งานกับปืนของตน        </p>
<p>  อีกรายขณะที่ <persName>ร.ต.ท.ณรงค์ฤทธิ์ แก้วนวล</persName> รอง สวป.สน.บางขุนเทียน นำกำลังออกตรวจตราในท้องที่ก็ได้รับแจ้งจากพลเมืองดี ว่า มีชายต้องสงสัยท่าทางมีพิรุธขับรถเก๋งยี่ห้อฮอนด้า รุ่นแอคคอร์ด ทะเบียน ภฐ 9693 กทม.มาจอดอยู่บริเวณหน้าหมู่บ้านธนบดี ซอยเอกชัย 76 แขวงและเขตบางบอน จึงรุดไปตรวจสอบพบ <persName>นายไตรสิทธิ์ จรัสภูวพัฒน์</persName> อายุ 28 ปี นั่งอยู่ในรถ เมื่อทำการตรวจค้นพบอาวุธลูกโม่ปืนขนาด .38 ใส่ซองหนังสีดำ ซุกอยู่ในที่วางเท้าเบาะด้านหลัง จำนวน 1 กระบอก จึงควบคุมตัวไปสอบสวนที่ สน.บางขุนเทียน                จากการสอบสวน <persName>นายไตรสิทธิ์</persName> อ้างว่า ปัจจุบันมีอาชีพเป็นพ่อค้ารับซื้อของเก่า ต้องขับรถไปมาจากกรุงเทพฯ และ จ.พระนครศรีอยุธยา เป็นประจำ และเคยถูกโจรจี้ชิงทรัพย์เงินสดไปจำนวน 400,000 บาท เลยต้องหาปืนพกพาไว้ในรถเพื่อป้องกันตัว เบื้องต้นจึงถูกแจ้งข้อหาครอบครองอาวุธปืนโดยไม่ได้รับอนุญาตและพกพาอาวุธปืนไปในที่สาธารณะโดยไม่มีเหตุอันควรก่อนนำตัวส่งพนักงานสอบสวนเพื่อดำเนินคดีต่อไป </p></body>
</news>
