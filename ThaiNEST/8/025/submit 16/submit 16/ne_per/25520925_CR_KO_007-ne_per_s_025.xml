<teiHeader>
<fileDesc>
<titleStmt>
  <title>รวบนักเรียนนอกทายาท"ลิกไนท์ทัวร์"เสพยาไอซ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090925/29887/%e0%b8%a3%e0%b8%a7%e0%b8%9a%e0%b8%99%e0%b8%b1%e0%b8%81%e0%b9%80%e0%b8%a3%e0%b8%b5%e0%b8%a2%e0%b8%99%e0%b8%99%e0%b8%ad%e0%b8%81%e0%b8%97%e0%b8%b2%e0%b8%a2%e0%b8%b2%e0%b8%97%e0%b8%a5%e0%b8%b4%e0%b8%81%e0%b9%84%e0%b8%99%e0%b8%97%e0%b9%8c%e0%b8%97%e0%b8%b1%e0%b8%a7%e0%b8%a3%e0%b9%8c%e0%b9%80%e0%b8%aa%e0%b8%9e%e0%b8%a2%e0%b8%b2%e0%b9%84%e0%b8%ad%e0%b8%8b%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>รวบนักเรียนนอกทายาท"ลิกไนท์ทัวร์"เสพยาไอซ์</headline>
<lead>นักเรียนนอก ทายาท "ลิกไนท์ทัวร์" ถูกรวบขณะเมายาไอซ์อยู่ข้างถนน ญาติยังไม่มาประกันตัว ตำรวจเมืองนครปฐมเผยเคยต้องคดีหลายครั้ง แต่ไม่ยอมเลิกเสพ ส่วนคดี "พ.ต.ต." จากนครบาล ไปโดนจับที่ดอนตาล ขณะซื้อยาบ้า ผบช.น.เผยตรวจสอบแล้วไม่ได้ไปล่อซื้อตามที่อ้าง สั่งออกจากราชการไว้ก่อนแล้ว</lead>
<neck></neck>
<body><p>เรื่องราวนักเรียนนอกทายาทธุรกิจดังตกเป็นทาสยาเสพติดจนถอนตัวไม่ขึ้น เปิดเผยขึ้นเมื่อเวลา 15.00 น.วันที่ 24กันยายน <persName>ร.ต.อ.พิษณุ เชิดโฉม</persName> รองสวป.สภ.เมืองนครปฐม ได้รับแจ้งจากชาวบ้านว่า มีชายลักษณะคล้ายคนเมายาเสพติด เดินเตร่อยู่บริเวณหน้ามูลนิธิปฐมธรรม ต.พระปฐมเจดีย์ อ.เมือง จ.นครปฐม จึงนำกำลังไปตรวจสอบ พบชายตามที่ได้รับแจ้งเดินพูดคนเดียว เมื่อนำไปตรวจสอบหาสารเสพติดพร้อมสอบปากคำก็พบว่าเสพยาไอซ์
 จากการสอบสวนทราบชื่อคือ<persName>นายพสิทธิ์ แตงจุ้ย</persName> อายุ 37 ปี อยู่บ้านเลขที่ 84/2 หมู่ 5 ต.ศีรษะทอง อ.นครชัยศรี จ.นครปฐม เป็นน้องชายของ<persName>นายศุภสิทธิ์ แตงจุ้ย</persName> นายกอบต.ศีรษะทอง และยังเป็นบุตรคนที่ 3 ของเจ้าของบริษัทลิกไนท์ทัวร์ ธุรกิจรถทัวร์ชื่อดังระดับเศรษฐีพันล้าน โดย<persName>นายพสิทธิ์</persName>เองมีประวัติเคยถูกจับกุมในคดีเสพยาบ้ามาแล้วหลายครั้ง
</p>
<p>ผู้สื่อข่าวรายงานว่า หลังถูกตำรวจจับกุมไปดำเนินคดี ยังไม่มีญาติมาประกันตัวแต่อย่างใด โดย<persName>นายพสิทธิ์</persName> ให้การว่า แม้จะเป็นน้องชายของ<persName>นายศุภสิทธิ์</persName> แต่ก็ไม่ได้คุยกัน ยอมรับว่าเสพยาไอซ์มาจากบ้าน 3 เกร็ด ก่อนออกมารับภรรยาบริเวณหน้ามูลนิธิปฐมธรรม จนมาถูกตำรวจจับกุมตัว
 <persName>พ.ต.ท.บุญพา ปาระแม</persName> พนักงานสอบสวนสภ.เมืองนครปฐม เปิดเผยว่า ตนเคยเป็นเจ้าของคดีเสพยาเสพติดที่<persName>นายพสิทธิ์</persName> เป็นผู้ต้องหา โดยครั้งนั้นตำรวจจับกุมตัวได้ขณะเปิดโรงแรมในจ.นครปฐม พาพวกมั่วสุมเสพยาบ้า <persName>นายพสิทธิ์</persName> แม้ว่าครอบครัวจะมีฐานะดีมาก ร่ำรวยมหาศาล แต่ก็ไม่สามารถเลิกเสพยาได้
<persName> พ.ต.ท.สมเกียรติ จาคีไพบูลย์</persName> พนักงานสอบสวน กล่าวว่า <persName>นายพสิทธิ์</persName> มีพฤติกรรมเสพยาเสพติดมานานหลายปี มีความรู้ดี จบการศึกษาระดับปริญญาตรี จากประเทศนิวซีแลนด์ และเป็นทายาทคนที่ 3 ของบริษัทลิกไนท์ทัวร์ และยังเป็นน้องชายของนายก อบต.ศีรษะทอง ซึ่งหลังถูกจับกุมภรรยาของ<persName>นายพสิทธิ์</persName> ก็ไม่ได้มาติดต่อขอประกันตัว ส่วนมารดาของ<persName>นายพสิทธิ์</persName>ซึ่งเป็นเจ้าของบริษัท ก็อยู่ต่างประเทศ

</p></body>
</news>
