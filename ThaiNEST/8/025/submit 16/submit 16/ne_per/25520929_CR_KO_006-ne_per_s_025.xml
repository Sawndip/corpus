<teiHeader>
<fileDesc>
<titleStmt>
  <title>หลวงพี่ตะบะแตกหึงเมียแหกพรรษาสึกยิงญาติดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30550/%e0%b8%ab%e0%b8%a5%e0%b8%a7%e0%b8%87%e0%b8%9e%e0%b8%b5%e0%b9%88%e0%b8%95%e0%b8%b0%e0%b8%9a%e0%b8%b0%e0%b9%81%e0%b8%95%e0%b8%81%e0%b8%ab%e0%b8%b6%e0%b8%87%e0%b9%80%e0%b8%a1%e0%b8%b5%e0%b8%a2%e0%b9%81%e0%b8%ab%e0%b8%81%e0%b8%9e%e0%b8%a3%e0%b8%a3%e0%b8%a9%e0%b8%b2%e0%b8%aa%e0%b8%b6%e0%b8%81%e0%b8%a2%e0%b8%b4%e0%b8%87%e0%b8%8d%e0%b8%b2%e0%b8%95%e0%b8%b4%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>หลวงพี่ตะบะแตกหึงเมียแหกพรรษาสึกยิงญาติดับ</headline>
<lead>หลวงพี่เมืองกรุงเก่าเกิดตะบะแตกโทรศัพท์ทะเลาะกับเมียระแวงมีกิ๊ก ตัดสินใจสึกกลางพรรษากลับบ้านใช้อาวุธปืนยิงลูกพี่ลูกน้องดับ ตร.ชี้มาจากเรื่องหึงหวง</lead>
<neck></neck>
<body><p>เมื่อเวลา16.30 น.วันที่ 29 ก.ย. <persName>ร.ต.ท.ประสิทธิ์ สุขโข</persName> ร้อยเวรสภ.บางปะอิน จ.พระนครศรีอยุธยา รับแจ้งมีเหตุยิงกันที่บ้านเลขที่ 66/1 ม. 2 ต.คลองจิก อ.บางปะอิน จึงพร้อมด้วย <persName>พ.ต.ท.นฤนารถ พุทไธสง</persName> รองผกก.หน.กลุ่มงานสืบสวน ภจว.พระนครศรีอยุธยา และ หน่วยกู้ภัยสมาคมอยุธยารวมใจ ไปยังที่เกิดเหตุ
ทราบว่าผู้ที่ถูกยิงคือ<persName>นายเอนก แก้วมณี</persName> อายุ 35 ปี อยู่บ้านเลขที่ 66/5 ม.17 ต.บางกะสั้น อ.บางปะอิน ถูกยิงด้วยอาวุธปืนขนาด .22 เข้าที่ศีรษะด้านหลังซ้าย และที่อกซ้าย รวม 2 นัด เสียชีวิตระหว่างนำส่งรพ.ราชธานี
</p>
<p>ในที่เกิดเหตุพบเพียงกองเลือดและถุงน้ำดื่มตกอยู่ มี <persName>นางสังเวียน ด้วงคำจันทร์</persName> อายุ 60 ปี ยายของผู้ตาย และ<persName>น.ส.ฟ้า</persName> ( นามสมมุติ ) อายุ 20 ปี มีศักดิ์เป็นน้องภรรยา ยืนอยู่ด้วยอาการตกใจ ส่วนมือปืนรายนี้คือ <persName>นายอนุรักษ์ ด้วงคำจันทร์</persName> อายุ 22 ปี อดีตพระลูกวัดวิเวกวายุภักดิ์ อ.บางปะอิน หลังก่อเหตุได้วิ่งหลบหนีไป
จากการสอบสวน<persName>นายอนันต์ แก้วมณี</persName> อายุ 31 ปี น้องชายของ<persName>นายเอนก</persName> ทราบว่า <persName>นายอนุรักษ์</persName> เป็นลูกพี่ลูกน้องกับตน เดิมบวชเป็นพระอยู่ที่วัดวิเวกวายุภักดิ์ ตั้งแต่ก่อนเข้าพรรษา และตั้งใจว่าจะบวชเอาพรรษาด้วย
</p>
<p>โดยให้<persName>น.ส.ฟ้า</persName> ซึ่งเป็นภรรยาของ<persName>นายอนุรักษ์</persName> มาอาศัยอยู่กับยายที่บ้าน ต่อม <persName>นายอนุรักษ์</persName> ซึ่งขณะที่ยังเป็นพระอยู่ ก็แวะเวียนมาที่บ้าน และเกิดทะเลาะกับ <persName>น.ส.ฟ้า</persName> อยู่เป็นประจำ เนื่องจากมีอาการหึงหวง และเข้าใจว่า <persName>น.ส.ฟ้า</persName>มีกิ๊กและมีสัมพันธ์กับญาติของ<persName>นายอนุรักษ์</persName>
จนกระทั่งก่อนเกิดเหตุสลดใจในเช้าวันเดียวกัน<persName>นายอนุรักษ์</persName> ซึ่งยังเป็นพระอยู่ ได้โทรศัพท์มาหา <persName>น.ส.ฟ้า</persName> แล้วเกิดปากเลียงอย่างรุนแรง  จากนั้น <persName>นายอนุรักษ์</persName> ก็ตัดสินใจแหกพรรษา ด้วยการลาสิขาออกมาจากความเป็นพระ ทิ้งผ้าเหลืองมาหาภรรยาที่บ้าน แล้วเกิดมีปากเสียงกันอย่างรุนแรง
</p>
<p><persName>นางสังเวียน</persName>ผู้เป็นยายพยายามที่จะห้าม<persName>นายอนุรักษ์</persName> แต่<persName>นายอนุรักษ์</persName>ไม่ฟังถึงขั้นจะลงมือลงไม้ <persName>นางสังเวียน</persName>จึงโทรศัพท์เรียก<persName>นายเอนก</persName>เดินทางกลับมาที่บ้าน แล้วก็เกิดปากเสียงกับ<persName>นายเอนก</persName>อีกคน <persName>นางสังเวียน</persName>จึงให้<persName>นายเอนก</persName>ขี่จยย.ไปซื้อน้ำดื่มให้<persName>นายอนุรักษ์</persName> เพื่อที่จะได้ใจเย็น แต่เมื่อ <persName>นายเอนก</persName> กลับมาถึงบ้าน ปรากฎว่า <persName>นายอนุรักษ์</persName> ได้ชักอาวุธปืนออกมายิง<persName>นายเอนก</persName>ทันที 2 นัด กระสุนถูกเข้าที่ศีรษะ และอกซ้ายล้มลง ก่อนที่จะวิ่งหลบหนีไป
<persName>พ.ต.ท.นฤนารถ</persName>เปิดเผยว่า ขณะนี้เจ้าหน้าที่ตำรวจพอจะรู้สถานที่หลบซ่อนของ<persName>นายอนุรักษ์</persName>แล้ว กำลังเร่งติดตามตัวมา ส่วนสาเหตุเชื่อว่า น่าจะมาจากเรื่องระแวงภรรยาตัวเอง และเข้าใจว่าภรรยาไปมีความสัมพันธ์กับญาติของ<persName>นายอนุรักษ์</persName> ซึ่ง จนท.จะได้ติดตามตัวมาดำเนินคดีต่อไป
</p></body>
</news>
