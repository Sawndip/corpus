<teiHeader>
<fileDesc>
<titleStmt>
  <title>คตส.แถลงทำงานถูกต้องรอบคอบใครสั่งไม่ได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-23 12:34:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191008  </bibl>
</sourceDesc>
</fileDesc>
</teiHeader>
<news>
<headline>คตส.แถลงทำงานถูกต้องรอบคอบใครสั่งไม่ได้</headline>
<lead>"<persName>สัก กอแสงเรือง</persName>" อดีตกรรมการคตส. ยืนยันคตส.ทำงานคดีกล้ายางรอบคอบ ตามหลักฐาน ไม่ได้ทำตามใบสั่ง และพร้อมเคารพคำตัดสินของศาล</lead>
<neck></neck>
<body><p><persName>นายสัก กอแสงเรือง</persName> อดีตคณะกรรมการตรวจสอบการกระทำที่ก่อให้เกิดความเสียหายแก่รัฐ หรือ คตส. เปิดเผยว่า การแถลงข่าวในวันนี้ เพื่อเป็นการยืนยันข้อเท็จจริง ในการทำงานของ คตส. ว่า ได้ดำเนินการตามความเหมาะสม โดยไม่ได้รับคำสั่งจากใคร รวมถึง ไม่ได้มีการทำงานตามกระแสข่าว พร้อมชี้แจงว่า การที่ สำนักงานอัยการสูงสุด ออกมาวิพากษ์วิจารณ์การทำงานนั้น ถือว่า ไม่เหมาะสม เนื่องจากการทำงานของ คตส. ได้จบลงไปแล้ว</p>
<p>ซึ่งการแถลงในวันนี้ ไม่ได้เป็นการที่จะดำเนินการฟ้องร้องกับใคร แต่เป็นการชี้แจงเพื่อให้สังคมได้รับทราบการทำงานที่ผ่านมาของ คตส. นั้นได้ดำเนินการตามหลักการที่ถูกต้อง โดยเรื่องทั้งหมดที่ออกมาชี้แจงนี้ไม่เกี่ยวกับพิจารณาคดีต้นกล้ายาง ของศาลฎีกาแผนกคดีอาญาของผู้ดำรงตำแหน่งทางการเมือง เพราะศาลได้วินิจฉัยคำตัดสินแล้ว ซึ่งทาง คตส. ก็เคารพ ในคำสั่งตัดสิน</p></body>
</news>
