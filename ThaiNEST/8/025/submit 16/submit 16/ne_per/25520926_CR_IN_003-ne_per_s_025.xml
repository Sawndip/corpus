<teiHeader>
<fileDesc>
<titleStmt>
  <title>สาวใหญ่ร้องตร.ถูกแท็กซี่มอบยาหวังข่มขืน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-26 20:28:30  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191502  </bibl>
</sourceDesc>
</fileDesc>
</teiHeader>
<news>
<headline>สาวใหญ่ร้องตร.ถูกแท็กซี่มอบยาหวังข่มขืน</headline>
<lead>สาวใหญ่เจ้าของร้านอาหาร เข้าแจ้งความ ตำรวจมักกะสัน ถูกแท็กซี่มอบยาลากเข้าม่านรูดหวังข่มขืน หนีรอดหวุดหวิด</lead>
<neck></neck>
<body><p>ผู้สื่อข่าวรายงานว่าเมื่อช่วงเย็นที่ผ่านมา <persName>นางศศิพรพรรณ เผ่าหฤหรรษ์</persName> อายุ 48 ปี เจ้าของร้านอาหารย่านอโศก เข้าแจ้งความกับ <persName>ร.ต.อ.ศุภชัย หาญคำหล้า</persName> พนักงานสอบสวน สน.มักกะสันให้ติดตามจับคนขับรถแท็กซี่ ไม่ทราบชื่อ สีรถ และหมายเลขทะเบียน พยายามพาเข้าไปข่มขืนในโรงแรมม่านรูดแห่งหนึ่ง โดย ให้การว่า เหตุเกิดเมื่อเวลาประมาณ 02.30 น. โดยตนไปงานเลี้ยงสังสรรค์กับเพื่อนที่ร้านอาหารแห่งหนึ่ง แถวซอยโรงปูน ขากลับได้เรียกแท็กซี่ที่จอดอยู่หน้าร้านเพื่อให้ไปส่งที่บ้านย่านห้วยขวาง จำได้เพียงรูปพรรณของคนขับตัวเล็ก ผอม และระหว่างทางคนขับได้โทรศัพท์คุยกับเพื่อนและเรียกชื่อตัวเองว่าป้อม หลังจากนั้นตนเองหมดสติ กระทั่งมารู้สึกตัวครั้งเมื่อเห็นคนขับแท็กซี่กำลังลากตนเข้าไปในห้องที่โรงแรมม่านรูดแห่งหนึ่ง ด้วยความตกใจจึงรีบวิ่งหนีออกไปหน้าโรงแรม ซึ่งเชื่อว่าตนเองน่าจะถูกมอมยา เนื่องจากตนดื่มไปเพียงไม่กี่แก้วเท่านั้น ขณะที่ทรัพย์สินต่างๆยังอยู่ครบ จึงเข้าแจ้งความเพื่อให้ตำรวจดำเนินคดี </p>
<p>ด้าน <persName>พ.ต.อ.วีระวิทย์ จันทร์จำเริญ</persName> รอง ผบก.น.1 เปิดเผยว่า เหตุที่เกิดขึ้น จะเข้าข่ายพยายามข่มขืนและกระทำอนาจาร แต่จะต้องสอบสวนพยานแวดล้อมให้ชัดเจนอีกครั้งหนึ่งก่อน รวมทั้งจะดูว่าที่ร้านอาหารดังกล่าวมีกล้องวงจรปิดหรือไม่ หากมีก็จะนำมาตรวจสอบ และได้สั่งการให้สายสืบออกติดตามตัวแท็กซี่คันดังกล่าวมาดำเนินคดีแล้ว</p></body>
</news>
