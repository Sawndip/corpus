<teiHeader>
<fileDesc>
<titleStmt>
  <title>งามไส้! จนท.สุวรรณภูมิตั้งแก๊งฉกทรัพย์ในสนามบิน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-21 23:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000110010  </bibl>
</sourceDesc>
</fileDesc>
</teiHeader>
<news>
<headline>งามไส้! จนท.สุวรรณภูมิตั้งแก๊งฉกทรัพย์ในสนามบิน</headline>
<lead>ตร.ปากน้ำตามรวบแก๊งลักทรัพย์ในสนามบินสุวรรณภูมิ พร้อมของกลางทรัพย์สินมีค่าหลายรายการ หลังรับแจ้งผู้ใช้บริการมักจะถูกคนร้ายลักทรัพย์สินภายในกระเป๋าเดินทาง พบกลุ่มคนร้ายเป็นเจ้าหน้าที่คัดแยก-รปภ.ในสนามบิน สารภาพก่อเหตุจริงทรัพย์สินที่ลักมาได้เอาไปขายแล้วเอาเงินมาแบ่งกัน        </lead>
<neck></neck>
<body><p>วันนี้ (20 ก.ย.) เมื่อเวลา 19.00 น. <persName>พล.ต.ต.ชิษณุพงศ์ ยุกตะทัต</persName> ผบก.ภ.จว.สมุทรปราการ พร้อมเจ้าหน้าที่ตำรวจ สภ.ราชาเทวะ สมุทรปราการ แถลงข่าวจับกุมตัว <persName>นายเรืองวุฒิ อารมณ์เย็น</persName> อายุ 27 ปี <persName>นาย คณิต นิกะตานนท์</persName> อายุ 25 ปี <persName>นายวีระศักดิ์ แก้วปา</persName> อายุ 31 ปี และ<persName>นายนิทัศน์ แจ่มศรี</persName> อายุ 28 ปี ผู้ต้องหาลักทรัพย์ในสนามบินสุวรรณภูมิ พร้อมด้วยของกลาง 1.โทรศัพท์มือถือยี่ห้อต่างๆ จำนวน 30 เครื่อง 2.กล้องถ่ายรูป 4 ตัว 3.นาฬิกาจำนวน 9 เรือน 4.คอมพิวเตอร์แบบพกพา 2 เครื่อง 5.เครื่องเล่นเกมโซนี่ เครื่องเล่นเอ็มพี 3 จำนวน 2 เครื่อง อีซีดิกต์ 1 เครื่อง 6.สร้อยข้อมือและสร้อยคอทองคำ 4 เส้น 7.เงินสกุลต่างๆ และของมีค่าอีกจำนวนหลายรายการ                <persName>พล.ต.ต.ชิษณุพงศ์</persName> กล่าวว่า ได้รับแจ้งความร้องทุกข์จากผู้ที่เดินทางทั้งชาวไทยและต่างประเทศที่เดินทางมาใช้บริการที่สนามบินสุวรรณภูมิว่ามีทรัพย์สินที่บรรจุภายในกระเป๋าสูญหายเป็นประจำจึงได้สั่งการให้ <persName>พ.ต.อ.วสันต์ เตชะอัครเกษม</persName> ผกก.สส.ภ.จว.สมุทรปราการ ประสานกับทางเจ้าหน้าที่ สภ.ราชาเทวะ สืบสวนหาข่าวจนกระทั่งทราบว่ากลุ่มคนร้ายเป็นกลุ่มคนงานภายในสนามบินทั้งเจ้าหน้าที่ส่วนคัดแยก เจ้าหน้าที่ รปภ.ที่ตรวจการทำงานของพนักงานยกของ ซึ่งทำงานกันเป็นทีม จึงได้รวบรวมข้อมูลและหลักฐานก่อนขออนุมัติหมายจับจากศาลจังหวัดสมุทรปราการ ก่อนเข้าทำการจับกุมผู้ต้องหาทั้งหมดไว้ได้ก่อนนำตัวเข้าตรวจค้นที่บ้านพักและตู้ล๊อกเกอร์ในที่ทำงานจนพบของกลางจำนวนมาก        </p>
<p>จากการสอบสวน ผู้ต้องหารับสารภาพว่าได้ร่วมกันก่อเหตุดังกล่าวจริง โดยของที่ทำการลักมาได้จะนำไปจำหน่ายแล้วนำเงินมาแบ่งกันทางเจ้าหน้าที่จึงได้นำตัวส่งพนักงานสอบสวนดำเนินคดีต่อไป </p></body>
</news>
