<teiHeader>
<fileDesc>
<titleStmt>
  <title>บช.น.ส่งกำลังตร.1,200นายปูพรมเย็นนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 13:37:54  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190326  </bibl>
</sourceDesc>
</fileDesc>
</teiHeader>
<news>
<headline>บช.น.ส่งกำลังตร.1,200นายปูพรมเย็นนี้</headline>
<lead>โฆษกศูนย์ปฏิบัติการ บช.น. ระบุ รักษาราชการแทน ผบ.ตร. สั่งกำชับให้ปฏิบัติตามแผนกรกฎ 52 อย่างเคร่งครัด เตรียมส่งกำลังตำรวจ 1,200 นาย ปูพรมลงพื้นที่ เย็นวันนี้</lead>
<neck></neck>
<body><p> <persName>พ.ต.อ.ปิยะ อุทาโย</persName> โฆษกศูนย์ปฏิบัติการ กองบัญชาการตำรวจนครบาล เปิดเผยการประชุมร่วมตำรวจทหารและกทม. ในการดูแลความสงบเรียบร้อย การชุมนุมของกลุ่มคนเสื้อแดง ว่า <persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการตำรวจแห่งชาติ กำชับให้ยึดแผนกรกฎ 52 และให้ปฏิบัติตามขั้นตอนของกฎหมาย โดยวันนี้กำลังตำรวจ 8 กองร้อย หรือ 1,200 นาย จะลงพื้นที่ตามจุดสำคัญในช่วงเย็นของวันนี้ เพื่อตรวจความเรียบร้อยและสิ่งแปลกปลอม ส่วนเครื่องขยายเสียงความถี่สูงระยะไกล ที่จะนำมาใช้ควบคุมฝูงชนด้วยนั้น จะต้องผ่านการสั่งการ โดยผู้บัญชาการเหตุการณ์เท่านั้น ซึ่งเป็นเพียงการสร้างขึ้นรบกวน ไม่ก่อให้เกิดอันตรายกับประชาชน ทั้งนี้จากการข่าวทราบว่า กลุ่มผู้ชุมนุมบางส่วน หยุดนัดรวมตัวกันตั้งแต่วันนี้ ซึ่งคาดว่า พรุ่งนี้ จะมีประชาชนเข้าร่วมกว่า 30,000 คน</p></body>
</news>
