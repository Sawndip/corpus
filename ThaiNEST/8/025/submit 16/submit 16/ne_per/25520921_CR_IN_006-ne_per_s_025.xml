<teiHeader>
<fileDesc>
<titleStmt>
  <title>ชุดปะฉะดะพร้อมรับมือหากมีป่วนคดีกล้ายาง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 11:59:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190675  </bibl>
</sourceDesc>
</fileDesc>
</teiHeader>
<news>
<headline>ชุดปะฉะดะพร้อมรับมือหากมีป่วนคดีกล้ายาง</headline>
<lead>ผบก.น.1 เตรียมชุด " ปะ ฉะ ดะ " พร้อมรับมือ หากมีกลุ่มผู้ไม่หวังดีก่อเหตุการณ์ความวุ่นวาย ในการพิพากษาคดีทุจริตกล้ายางวันนี้</lead>
<neck></neck>
<body><p> <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 เปิดเผยถึงมาตรการรักษาความสงบเรียบร้อย จากกรณีที่ศาลฎีกาแผนกคดีอาญาของผู้ดำรงตำแหน่งทางการเมือง จะอ่านคำพิพากษาในคดีที่ <persName>นายสมคิด จาตุศรีพิทักษ์</persName> อดีตรองนายกรัฐมนตรี ในฐานะประธานกรรมการนโยบายและมาตรการช่วยเหลือเกษตรกร หรือ คชก. และ <persName>นายเนวิน ชิดชอบ</persName> อดีตรัฐมนตรีช่วยว่าการกระทรวงเกษตรและสหกรณ์ กับพวกรวม 44 คน ร่วมกันทุจริตโครงการจัดซื้อกล้ายางพาราจำนวน 90 ล้านต้น มูลค่า 1,440 ล้านบาท ว่า ได้จัดกำลังเจ้าหน้าทีตำรวจชุดจู่โจมพิเศษ หรือ ชุด ปะ ฉะ ดะ เพื่อเตรียมพร้อมรับมือกับสถานการณ์เฉพาะหน้า หากเกิดการสร้างสถานการณ์ความวุ่นวาย</p>
<p>พร้อมกันนี้ได้จัดกำลังเจ้าหน้าที่ตำรวจในส่วนของกองบัญชาการตำรวจนครบาลจำนวนหนึ่ง เพื่อดูแลอยู่ในพื้นที่ใกล้เคียงบริเวณศาลฎีกา ซึ่งสถานการณ์ในขณะนี้ยังไม่มีอะไรที่น่าเป็นห่วง เนื่องจากการข่าวรายงานว่ายังไม่พบว่าจะมีกลุ่มคนที่เตรียมสร้างสถานการณ์แต่อย่างใ</p></body>
</news>
