<teiHeader>
<fileDesc>
<titleStmt>
  <title>จับ3วัยรุ่นปาหินใส่รถตู้ข้าราชบริพารไม่มีใครเจ็บ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090923/29689/%e0%b8%88%e0%b8%b1%e0%b8%9a3%e0%b8%a7%e0%b8%b1%e0%b8%a2%e0%b8%a3%e0%b8%b8%e0%b9%88%e0%b8%99%e0%b8%9b%e0%b8%b2%e0%b8%ab%e0%b8%b4%e0%b8%99%e0%b9%83%e0%b8%aa%e0%b9%88%e0%b8%a3%e0%b8%96%e0%b8%95%e0%b8%b9%e0%b9%89%e0%b8%82%e0%b9%89%e0%b8%b2%e0%b8%a3%e0%b8%b2%e0%b8%8a%e0%b8%9a%e0%b8%a3%e0%b8%b4%e0%b8%9e%e0%b8%b2%e0%b8%a3%e0%b9%84%e0%b8%a1%e0%b9%88%e0%b8%a1%e0%b8%b5%e0%b9%83%e0%b8%84%e0%b8%a3%e0%b9%80%e0%b8%88%e0%b9%87%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>จับ3วัยรุ่นปาหินใส่รถตู้ข้าราชบริพารไม่มีใครเจ็บ</headline>
<lead>ตำรวจลพบุรีรวบกลุ่มวัยรุ่นจำนวน 3 คน ใช้ก้อนหินขว้างรถยนต์ตู้ ขณะกำลังนำเจ้าหน้าที่และข้าราชบริพาร จากพระตำหนักภูพิงค์ราชนิเวศ สำนักพระราชวังไปงานศพที่โคราช โชคดีไม่มีผู้บาดเจ็บและเสียชีวิต</lead>
<neck></neck>
<body><p>เมื่อเวลา 14.00 น. วันที่ 23 ก.ย.2552 <persName>พ.ต.อ. สมิทธิ มุกตสนิท</persName> รอง.ผบก.ภ.จว.ลพบุรี พร้อมด้วย <persName>พ.ต.อ. พรชัย พวงทอง</persName> ผกก.สภ.ชัยบาดาล แถลงข่าวถึงการจับกุมคนร้ายซึ่งเป็นวัยรุ่นอายุระหว่าง 18 - 20 ปีที่ก่อเหตุปาหินใส่รถยนต์ที่วิ่งผ่านไปมาบนถนนสายสุรนารายณ์ซึ่งทางเจ้าหน้าที่ได้มีการซุ้มเฝ้าระวังอยู่หลายคืน ก่อนที่จะมาก่อเหตุกับ รถยนต์ตู้โตโยต้า ทะเบียน นศ 9907 เชียงใหม่ มี<persName>นาย เสกศักดิ์ อรุณกาญจน์</persName> เป็นเจ้าของรถ ขับรถนำข้าราชบริพาร จากพระตำหนักภูพิงค์ราชนิเวศ จ.เชียงใหม่ เต็มคันรถ ไปงานศพที่ อ.จักราช จ.นครราชสีมา ผ่านที่เกิดเหตุถนนสายชัยบาดาล-ด่านขุนทดบริเวณหน้าวัดซับหัวกระทิง หมู่ที่4 ต.บัวชุม อ.ชัยบาดาล จ.ลพบุรี รอยต่อระหว่างตำบลบัวชุมกับตำบลซับตะเคียน ห่างจากป้อมตำรวจซับตะเคียน ต.ซับตะเคียน อ.ชัยบาดาล จ.ลพบุรี ประมาณ 800 เมตร
</p>
<p>ได้มีรถจักรยานยนต์วัยรุ่นขับสวนมาและปาหินใส่รถตู้ได้รับความเสียหายบริเวณไฟเลี้ยวข้างขวาแตกเสียหาย โชคดีที่ไม่ถูกกระจกหน้ารถ และตำรวจสถานีตำรวจภูธรชัยบาดาล จังหวัดลพบุรี สามารถติดตามและควบคุมตัวมือปาหินและเพื่อนร่วมกระบวนการ ได้ทั้งแก๊งรวม 3 คน ได้แก่
 1.<persName>นาย วัชระ เดชมะเริง</persName> อายุ 19 ปี อยู่บ้านเลขที่ 57/1หมู่ที่4 ต.บัวชุม อ.ชัยบาดาล จ.ลพบุรี
 2.<persName>นาย โพธิ์เงิน หมวดมะหิง</persName> อายุ 25 ปีอยู่บ้านเลขที่ 87/4 หมู่ที่4 ต.บัวชุม อ.ชัยบาดาล จ.ลพบุรี
 3.<persName>นาย ภูชิต กกสันเที๊ยะ</persName> อายุ 18 ปี อยู่บ้านเลขที่ 131หมู่ที่4 ต.บัวชุม อ.ชัยบาดาล จ.ลพบุรี
 โดยเจ้าหน้าที่จับได้พร้อมของกลาง รถจักยานยนต์ ยี่ห้อ ฮอนด้าเวฟ สีดำแดง 125 วีวี หมายเลขที่ทะเบียน กษล 505 ลพบุรี จำนวน 1 คัน ก้อนหิน ขนาดเท่ากำมือ 1 ก้อน เศษไฟเลี้ยวหน้ารถตู้ จำนวน 6 ชิ้น.
</p>
<p>ด้าน <persName>พ.ต.อ. สมิทธิ มุกตสนิท</persName> รอง.ผบก.ภ.จว.ลพบุรี สำหรับในพื้นที่ของจังหวัดลพบุรีมีถนนสายหลักอยู่หลายสาย ทั้งสายเอเชีย สระบุรี-หล่มสัก ถนนสายสรุนารายณ์ ซึ่งมีเหตุคนร้ายปาหินอยู่ครั้งนี้เป็นครั้งที่ 2 ครั้งแรกเกิดในพื้นที่อำเภอเมืองยังไม่สามารถจับคนร้ายได้แต่เจ้าหน้าที่ก็ได้มีการส่งสายตรวจออกตรวจสังเกตุตามถนนสายต่างๆทุกสายที่คาดว่าจะเกิดเหตุจนมาเกิดที่ชัยบาดาลก่อนที่เจ้าหน้าที่จะสามารถจับกุมตัวคนร้ายได้ทั้งหมดซึ่งเป็นกลุ่มวัยรุ่นที่ก่อเหตุด้วยความคึกคะนองและการเรียนแบบจากจังหวัดอื่นที่ทำแล้วไม่ถูกจับ
 <persName>นายวัชระ</persName> บอกว่า ในการก่อเหตุครั้งนี้ เป็นครั้งแรก และที่ลงมือทำเพราะอยากสนุก เมื่อเห็นรถวิ่งสวนมาก็นำหินมาปา ก่อนที่จะขับรถจักยานยนต์หลบหนี แต่ไปพบป้อมตำรวจก่อนที่จะถูกจับกุมได้ในที่สุด โดยยืนยันว่าไม่ได้หวังทรัพย์สินแต่อย่างใด เพียงแต่นึกสนุกเท่านั้นเอง จึงได้ลงมือในครั้งนี้
</p></body>
</news>
