<teiHeader>
<fileDesc>
<titleStmt>
  <title>ตร.ยังคุมแยกวังแดงใกล้บ้านสี่เสาเทเวศร์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 10:49:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190663  </bibl>
</sourceDesc>
</fileDesc>
</teiHeader>
<news>
<headline>ตร.ยังคุมแยกวังแดงใกล้บ้านสี่เสาเทเวศร์</headline>
<lead>แยกวังแดงใกล้บ้านสี่เสาเทเวศร์ ยังมีตำรวจวางกำลังอยู่ประปราย ดูแลรักษาความปลอดภัย</lead>
<neck></neck>
<body><p>ที่บริเวณแยกวังแดง ซึ่งอยู่ใกล้เคียงกับบ้านสี่เสาเทเวศร์ ของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ในขณะนี้มีเจ้าหน้าที่ตำรวจประปรายเท่านั้นที่ประจำอยู่ในจุดดังกล่าว จากทื่เมื่อวันเสาร์ที่ผ่านมามีการตั้งด่านตรวจรถที่สัญจรผ่านไปมาอย่างเข้มงวด เนื่องจากเกรงว่าจะมีผู้ไม่ประสงค์ดีถือโอกาสเข้ามาสร้างสถานการณ์ความวุ่นวาย เนื่องจากในวันดังกล่าวมีการชุมนุมของกลุ่มคนเสื้อแดงและแกนนำคนเสื้อแดงก็ได้ประกาศไว้ในก่อนหน้าว่า จะนำผู้ชุมนุมเคลื่อนขบวนมาล้อมบ้านสี่เสาเทเวศร์ ก่อนที่จะตัดสินใจเป็นที่แน่ชัดว่าจะเลิกล้มการเคลื่อนขบวนในเวลาใกล้ 24.00 น. ของคืนวันเสาร์ที่ผ่านมา</p>
<p>อย่างไรก็ดีในเวลานี้ไม่มีการตั้งด่านตรวจแล้วสำหรับบริเวณแยกวังแดง ขณะที่บริเวณหน้าสถานีวิทยุกองพลที่ 1 รักษาพระองค์ ซึ่งอยู่ใกล้เคียงกันต้องมีเจ้าหน้าที่ทหาร 2-3 นายเท่านั้น ที่ยังทำหน้าที่ดูแลความปลอดภัย</p></body>
</news>
