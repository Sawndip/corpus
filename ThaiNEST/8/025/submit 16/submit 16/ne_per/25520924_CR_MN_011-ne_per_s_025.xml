<teiHeader>
<fileDesc>
<titleStmt>
  <title>รวบหนุ่มใหญ่ขโมยโน้ตบุ๊กหาเงินเสเพล  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 21:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000111717  </bibl>
</sourceDesc>
</fileDesc>
</teiHeader>
<news>
<headline>รวบหนุ่มใหญ่ขโมยโน้ตบุ๊กหาเงินเสเพล</headline>
<lead>ตร.ลุมพินี ตามรวบหนุ่มใหญ่ หลบหนีหมายจับคดีลักทรัพย์โน้ตบุ๊กเหยื่อในร้านกาแฟกลางห้างดัง ขณะเตรียมออกไปเล่นพนันบ่อนประเทศเพื่อนบ้าน สอบประวัติพบก่อคดีมาแล้วโชกโชนแถมเพิ่งพ้นโทษแต่ไม่เข็ดหลาบ สารภาพก่อเหตุ หาเงินไปกินเหล้า เที่ยวผู้หญิง และเสี่ยงโชคในบ่อน</lead>
<neck></neck>
<body><p> วันนี้ (23 ก.ย.) เมื่อเวลา 20.00 น. <persName>พ.ต.ท.ปิโยรส กัณหะสิริ</persName> สว.สส.สน.ลุมพินี พร้อมกำลังเจ้าหน้าที่ฝ่ายสืบสวน ร่วมกันจับกุมตัว<persName>นายสถาพร สรวงศ์สิริ</persName> อายุ 46 ปี อยู่บ้านเลขที่ 201/395 หมู่ 2 แขวงคลองถนน เขตสายไหม กทม. ผู้ต้องหาตามหมายจับศาลแขวงปทุมวัน เลขที่ 81/2552 ลงวันที่ 13 มี.ค.52 ข้อหาลักทรัพย์ โดยจับกุมตัวได้ที่จุดผ่านแดนถาวรบ้านคลองลึก ต.อรัญประเทศ อ.อรัญประเทศ จ.สระแก้ว        </p>
<p><persName>พ.ต.ท.ปิโยรส</persName> เปิดเผยว่า การจับกุมในครั้งนี้สืบเนื่องมาจากเมื่อช่วงต้นเดือน ม.ค.52 ได้มีผู้เสียหายเป็นนักศึกษาสาว เข้ามาแจ้งความต่อพนักงานสอบสวน สน.ลุมพินี ว่าถูกคนร้ายลักทรัพย์เป็นคอมพิวเตอร์โน้ตบุ๊กไป เหตุเกิดภายในร้านกาแฟสตาร์บัคส์ สาขาถนนหลังสวน แขวงลุมพินี เขตปทุมวัน กทม.                เมื่อเจ้าหน้าที่ฝ่ายทำการตรวจสอบกล้องวงจรปิดของร้านดังกล่าวก็พบภาพใบหน้าและพฤติกรรมของคนร้ายอย่างชัดเจน จึงนำข้อมูลต่างๆ มาเช็กดู ปรากฏว่าผู้ก่อเหตุคือ<persName>นายสถาพร</persName>จริง นอกจากนี้ <persName>นายสถาพร</persName>ยังมีประวัติถูกจับกุมข้อหาลักทรัพย์และวิ่งราวทรัพย์มาหลายท้องที่จนถูกศาลตัดสินจำคุกเป็นเวลา 1 ปี 6 เดือน และเพิ่งพ้นโทษออกมาไม่นานก่อนจะวางแผนลงมือก่อเหตุ                <persName>พ.ต.ท.ปิโยรส</persName> กล่าวอีกว่า เมื่อค่อนข้างแน่ใจแล้วว่าคนร้ายรายนี้คือ<persName>นายสถาพร จึ</persName>งสั่งการให้เจ้าหน้าที่ฝ่ายสืบสวนกระจายกำลังไปตามร้านกาแฟในห้างสรรพสินค้าที่มีการปล่อยสัญญาณไวร์เลสให้ลูกค้าใช้ฟรี กระทั่งช่วงกลางเดือน ม.ค.52 ได้ไปพบ<persName>นายสถาพร</persName>เดินป้วนเปี้ยนอยู่แถวร้านกาแฟสตาร์บัคส์ สาขาห้างสรรพสินค้าพารากอน จึงเชิญตัวมาส่งให้พนักงานสอบสวนเพื่อแจ้งข้อกล่าวหาแล้วปล่อยตัวชั่วคราวไป แต่<persName>นายสถาพร</persName>กลับผิดนัดไม่มาพบพนักงานสอบสวนอีก จนมีการรวบรวมพยานหลักฐานเพื่อขอออกหมายจับในวันที่ 13 มี.ค.ที่ผ่านมา                “ช่วงเช้าวันนี้ผมได้รับการติดต่อจากเจ้าหน้าที่ สตม.ด่านอรัญประเทศ ซึ่งควบคุมตัวนายสถาพรเอาไว้ได้ระหว่างกำลังขออนุญาตข้ามแดนไปเล่นพนันในบ่อนของประเทศเพื่อนบ้านจึงรีบนำกำลังพร้อมหมายจับไปจับกุมตัวมาดำเนินคดี ทั้งนี้ หากผู้เสียหายรายใดสงสัยว่าเคยถูกผู้ต้องหารายนี้ลักทรัพย์ไปให้เข้ามาดูตัวได้ที่ สน.ลุมพินี เพราะตำรวจเชื่อว่า น่าจะวางแผนลักทรัพย์สินตามร้านกาแฟและร้านอาหารในศูนย์การค้ามาแล้วหลายครั้ง แต่ไม่มีผู้ใดเดินทางมาแจ้งความ” <persName>พ.ต.ท.ปิโยรส</persName> กล่าว</p>
<p>จากการสอบสวน <persName>นายสถาพร</persName>ยอมรับสารภาพว่าล่าสุดเมื่อวันที่ 19 ก.ย.ที่ผ่านมา เพิ่งไปก่อเหตุลักเครื่องคอมพิวเตอร์โน้ตบุ๊ก ยี่ห้อ HP ของผู้เสียหายในร้านสตาร์บัคส์ สาขาห้างสรรพสินค้าเซ็นทรัล ลาดพร้าว มา 1 เครื่อง ก่อนจะเอาไปขายในร้านรับซื้อของเก่าที่ห้างพันธุ์ทิพย์ในราคา 18,000 บาท จากนั้นคิดว่าจะนำเงินไปกินเหล้า เที่ยวผู้หญิง และเสี่ยงโชคที่บ่อนประเทศเพื่อนบ้าน แต่มาถูกตำรวจเช็คข้อมูลหมายจับจนถูกรวบตัวได้ในที่สุด                ผู้สื่อข่าวรายงานว่า <persName>นายสถาพร</persName> ผู้ต้องหารายนี้เคยถูกจับกุมมาแล้วหลายครั้ง ผ่านคุกตะรางมาอย่างโชกโชก เมื่อ พ.ศ.2536 ต้องโทษคดีลักทรัพย์ ในท้องที่ สน.หัวหมาก, พ.ศ.2542 ต้องโทษคดีวิ่งราวทรัพย์ ในท้องที่ สน.ประเวศ และ พ.ศ.2549 ต้องโทษคดีลักทรัพย์ ในท้องที่ สน.ลุมพินี จนถูกศาลสั่งจำคุก 1 ปี 6 เดือน พอพ้นโทษออกมาก็ยังวางแผนก่อเหตุลักทรัพย์ จนถูกจับแบบซ้ำซากอีก </p></body>
</news>
