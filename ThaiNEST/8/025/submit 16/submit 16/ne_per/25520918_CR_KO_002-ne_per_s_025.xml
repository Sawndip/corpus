<teiHeader>
<fileDesc>
<titleStmt>
  <title>จับสาววัย19ร่วมมือแฟนเก่าฆ่าพ่อเลี้ยง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090918/29093/%e0%b8%88%e0%b8%b1%e0%b8%9a%e0%b8%aa%e0%b8%b2%e0%b8%a7%e0%b8%a7%e0%b8%b1%e0%b8%a219%e0%b8%a3%e0%b9%88%e0%b8%a7%e0%b8%a1%e0%b8%a1%e0%b8%b7%e0%b8%ad%e0%b9%81%e0%b8%9f%e0%b8%99%e0%b9%80%e0%b8%81%e0%b9%88%e0%b8%b2%e0%b8%86%e0%b9%88%e0%b8%b2%e0%b8%9e%e0%b9%88%e0%b8%ad%e0%b9%80%e0%b8%a5%e0%b8%b5%e0%b9%89%e0%b8%a2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>จับสาววัย19ร่วมมือแฟนเก่าฆ่าพ่อเลี้ยง</headline>
<lead>กองปราบฯ ฟลุก จับแก๊งค้ายาบ้า-ยาไอซ์คาห้างดังย่านรังสิต พบสาวหนีคดีฆ่าพ่อเลี้ยงร่วมก๊วน รวบตัวเค้นสอบ เจ้าตัวยอมรับสารภาพ ถูกพ่อเลี้ยงกีดกันรักจึงถูกแฟนเก่ายิงดับก่อนหนีคดีร่วมก๊วนแฟนใหม่</lead>
<neck></neck>
<body><p>เมื่อวันที่ 18 กันยายน <persName>พ.ต.อ.กิตติศักดิ์ สุขวัฒน์ธนกุล</persName> ผกก.5 บก.ป. แถลงข่าวจับกุม <persName>น.ส.รสสุคนธ์ สำราษราษฎร์</persName> อายุ 19 ปี อยู่บ้านเลขที่ 7/92 หมู่ 9 แขวงและเขตจตุจักร กทม. ผู้ต้องหาตามหมายจับศาลเยาวชนและครอบครัวกลาง ที่ จ.151/2550 ลงวันที่ 6 มีนาคม 2550 ข้อหาร่วมกันฆ่าผู้อื่นโดยไตร่ตรองไว้ก่อนและพกพาอาวุธปืน โดยจับกุมได้ที่ทางเข้าห้างสรรพสินค้าเซียร์รังสิต ถ.พหลโยธิน ต.คูคต อ.ลำลูกกา จ.ปทุมธานี เมื่อวันที่ 16 กันยายน ที่ผ่านมา    การจับกุมครั้งนี้สือเนื่องจากเมื่อเดือนมีนาคาม 2549 <persName>น.ส.รสสุคนธ์</persName> ร่วมกับ<persName>นายสุวิทย์ คชสุวรรณ</persName> อายุ 28 ปี แฟนเก่า ที่ถูกตำรวจ กก.สส.บก.น.2 จับกุมตัวได้ก่อนหน้านี้ ก่อเหตุใช้อาวุธปืน.38 ไม่มีทะเบียนยิงแสกหน้า<persName>นายบุญธรรม มีสมผล</persName> พ่อเลี้ยงของ <persName>น.ส.รสสุคนธ์</persName> เสียชีวิตภายในบ้านพักย่านบางยี่ขันก่อนจะหลบหนีไป
</p>
<p>ต่อมาตำรวจกองปราบปรามได้จับกุม<persName>นายยุทธนา คำแก้ว</persName> อายุ 32 ปี <persName>นายณรงค์ พยัคศรี</persName> อายุ 27 ปี และ<persName>น.ส.นลินรัตน์ โยควิบูลย์</persName> อายุ 28 ปี พร้อมของกลางยาบ้าจำนวน 10 เม็ด และยาไอซ์อีกจำนวนหนึ่ง โดยระหว่างจับกุมนายณรงค์พบว่า <persName>น.ส.รสสุคนธ์</persName>อยู่ด้วย จึงเชิญตัวมาสอบสวนและตรวจสอบประวัติพบว่าเป็นผู้ต้องหาตามหมายจับศาลเยาวชนและครอบครัวกลางในคดีดังกล่าวจึงจับกุมดำเนินคดี
 จากการสอบสวน <persName>น.ส.รสสุคนธ์</persName>ให้การว่า ถูกพ่อเลี้ยงกีดกันไม่ให้คบหากับ<persName>นายสุวิทย์</persName>พร้อมทั้งขู่ว่าจะแจ้งความดำเนินคดี<persName>นายสุวิทย์</persName> ข้อหาพรากผู้เยาว์ จึงนำเรื่องไปเล่าให้<persName>นายสุวิทย์</persName>ฟัง <persName>นายสุวิทย์</persName>จึงบุกมายิงพ่อเลี้ยงเสียชีวิต ต่อมา<persName>นายสุวิทย์</persName>ถูกตำรวจจับกุมได้ที่บ้านเลขที่ 88/19 หมู่ 6 หมู่บ้านรัตนาธิเบศร์ ถนนรัตนาธิเบศร์ ต.เสาธงหิน อ.บางใหญ่ จ.นนทบุรี เมื่อทราบข่าวจึงหลบหนีและมาคบหากับ<persName>นายณรงค์</persName>และพวก ซึ่งค้ายาบ้าและยาไอซ์ ย่านรามอินทราและปุทมธานี แต่มาถูกจับกุมได้ในที่สุด จึงนำตัวส่ง สน.บางยี่ขัน ดำเนินคดีต่อไป

</p></body>
</news>
