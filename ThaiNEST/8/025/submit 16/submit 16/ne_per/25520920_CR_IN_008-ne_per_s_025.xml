<teiHeader>
<fileDesc>
<titleStmt>
  <title>ปิดถนนใกล้ม็อบแดงเพิ่ม-ตร.7กองร้อยดู  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-20 20:40:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190511  </bibl>
</sourceDesc>
</fileDesc>
</teiHeader>
<news>
<headline>ปิดถนนใกล้ม็อบแดงเพิ่ม-ตร.7กองร้อยดู</headline>
<lead>ศูนย์ปฏิบัติการ บชน. ปิดการจราจรเพิ่มเป็น 7 จุด หลังมีผู้ชุมนุมเดินทางเข้าฟังปราศรัยมากขึ้น แนะ ปชช.เลี่ยง ขณะที่เตรียมกำลัง 7 กองร้อยกันคนเลื้อแดงเคลื่อนเข้าบ้าน 4 เสาเทเวศร์</lead>
<neck></neck>
<body><p><persName>พ.ต.อ.ปิยะ อุทาโย</persName> โฆษกศูนย์ปฏิบัติการ กองบัญชาการตำรวจนครบาล เปิดเผยภายหลังการประชุมประเมินสถานการณ์การชุมนุมของกลุ่มคนเสื้อแดง ว่า หลังกลุ่มผู้ชุมนุมมีจำนวนเพิ่มมากขึ้น เจ้าหน้าที่ได้มีการปิดการจราจรเพิ่มเป็น 7 จุด คือ แยกอู่ทองใน แยกวัดเบญจมบพิตร แยกสวนมิสกวัน แยกมัฆวานรังสรรค์ แยกพาณิชย์ แยกวังแดง และ แยก พล.1 ซึ่งเป็นเส้นทางที่ผ่านเข้าสู่การชุมนุม จึงขอให้ประชาชนหลีกเลี่ยงเส้นทางดังกล่าว สวนด้านการข่าว รายงานว่า กลุ่มผู้ชุมนุมจะเคลื่อนขบวนออกจาก ลานพระบรมรูปทรงม้า มาที่บ้านสี่เสาเทเวศร์ โดยตำรวจมีการเตรียมกำลังตำรวจจราจร 150 นาย ดูแลกำหนดเส้นทาง โดยหากกลุ่มผู้ชุมนุม ชุมนุมโดยสงบอยู่หน้าบ้านสี่เสาเทเวศร์ จะมีการประชาสัมพันธ์ข้อกฎหมายให้ทราบทั้งนี้ หากผู้ชุมนุมฝ่าฝืนเข้าไปในพื้นที่ควบคุม ก็มีการกำหนดแผนการจับกุมไว้แล้ว โดยเริ่มจากการใช้โล่ผลักดัน จากนั้นจะมีการพิจารณาใช้รถน้ำ เครื่องเสียง แก๊สน้ำตา และ กระสุนยาง ตามแผนกรกฎ 52 ซึ่งการตัดสินใจขึ้นอยู่กับ แม่ทัพภาคที่ 1</p></body>
</news>
