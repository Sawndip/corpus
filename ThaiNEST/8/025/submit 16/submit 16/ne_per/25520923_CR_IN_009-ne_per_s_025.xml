<teiHeader>
<fileDesc>
<titleStmt>
  <title>ควบจยย.ชิงกระเป๋านักธุรกิจเพชรสูญนับล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-23 07:23:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190937  </bibl>
</sourceDesc>
</fileDesc>
</teiHeader>
<news>
<headline>ควบจยย.ชิงกระเป๋านักธุรกิจเพชรสูญนับล.</headline>
<lead>2 คน ร้ายขับขี่รถจักรยานยนต์ ชิงทรัพย์ นักธุรกิจสาวค้าเพชรสูญนับล้านบาท ย่านซอยสุขุมวิท 65</lead>
<neck></neck>
<body><p>เกิดเหตุ 2 คน ร้ายขับขี่รถจักรยานยนต์ ชิงทรัพย์ กระเป๋าถือของผู้เสียหายหญิง บริเวณหน้าบ้านเลขที่ 276 และ 286/ 3 ซอยสุขุมวิท 65 แยกซอยชัยพฤกษ์ 2/1 แขวงคลองตัน เขตวัฒนา ทราบชื่อผู้เสียหาย คือ <persName>น.ส.ศิริพันธ์ กมลรัตนพิบูลย์</persName> ซึ่งทรัพย์สินที่หายไป เป็น กระเป๋าใส่เงินสดไม่ต่ำกว่า 1 แสนบาท แหวนเพชร ซึ่งแม่ของ <persName>นส.ศิริพันธ์</persName> เพิ่งถอดเก็บใส่กระเป๋าขนาดน้ำหนัก 3 กะรัต และยังมีทรัพย์สินของมีค่าส่วนใหญ่เป็นเครื่องเพชร เนื่องจากครอบครัวของตนประกอบธุรกิจจิวเวลรี่ รวมมูลค่าทรัพย์สินที่คนร้ายได้ไปประมาณกว่า 1 ล้านบาท</p>
<p>ด้าน <persName>พ.ต.อ.ชัยวัฒน์ อรัญวัฒน์</persName> ผู้กำกับการ สน.คลองตัน กล่าว ภายหลังตรวจสอบที่เกิดเหตุ ว่า เบื้องต้นได้ให้พนักงานสอบปากคำผู้เสียหาย พร้อมให้ผู้เสียหายตรวจสอบทรัพย์สินให้แน่ชัดว่าสิ่งใดหายไปบ้าง ขณะเดียวกันก็สั่งให้เจ้าหน้าที่สายตรวจสน.คลองตัน ช่วยกันสกัดจับคนร้ายต้องสงสัยเป็นชาย 2 คน โดยพยานใกล้กับที่เกิดเหตุแจ้งว่าสังเกตเห็นทะเบียน เจ้าหน้าที่จึงต้องสงสัยรถจักรยานยนต์ไม่ทราบยี่ห้อ รุ่น และสี ทะเบียน วนฉ 448 กทม.พร้อมทั้งตรวจกล้องวงจรปิดบริเวณปากซอยสุขุมวิท 65 ซึ่งมีร้านสะดวกซื้อ เซเว่นอีเลฟเว่น ตามบ้านเรือนประชาชนที่ติดตั้งไว้</p></body>
</news>
