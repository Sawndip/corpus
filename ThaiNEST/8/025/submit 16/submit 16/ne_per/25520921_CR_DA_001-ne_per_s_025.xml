<teiHeader>
<fileDesc>
<titleStmt>
  <title>ลวงฆ่าชิงทรัพย์โชเฟอร์แท็กซี่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-21 17:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21698  </bibl>
</sourceDesc>
</fileDesc>
</teiHeader>
<news>
<headline>ลวงฆ่าชิงทรัพย์โชเฟอร์แท็กซี่</headline>
<lead>คนร้ายลวงให้มาส่งในซอยเปลี่ยว ย่านคลองสี่ ก่อนแทงพรุน 8 แผล ตายสยอง</lead>
<neck></neck>
<body><p>เมื่อเวลา 04.00 น. วันที่ 21 ก.ย. <persName>พ.ต.ต.สมชาย รัฐมั่น</persName> สวส.สภ.คูคต อ.ลำลูกกา จ.ปทุมธานี รับแจ้งมีเหตุฆ่าชิงทรัพย์โชเฟอร์แท็กซี่ ในซอยถนนพระองค์เจ้าสาย-ธัญบุรี หมู่ 4 คลองสี่ รุดไปตรวจสอบพร้อมด้วย <persName>พ.ต.อ.อนุสรณ์ กลิ่นขจร</persName> ผกก. <persName>พ.ต.ต.อุดม สุขประเสริฐ</persName> สว.สส. แพทย์จาก รพ.ธัญญารักษ์ และมูลนิธิร่วมกตัญญู ที่เกิดเหตุหน้าบ้านเลขที่ 4/2 พบรถแท็กซี่มิสเตอร์โตโยต้า สีเขียวเหลือง ทะเบียน มฉ-679 กรุงเทพมหานคร จอดดับเครื่องอยู่ ที่เบาะหลังมีปลอกมีดตกอยู่ 1 อัน คาดเป็นของคนร้าย จึงเก็บไว้เป็นหลักฐาน </p>
<p>ห่างไปเล็กน้อยพบศพ <persName>นายทองใส จำเริญ</persName> อายุ 53 ปี อยู่บ้านเลขที่ 22 หมู่ 4 ต.กุด กิ่งอำเภอศิลาลาด จ.ศรีสะเกษ นอนเลือดท่วมตัวเสียชีวิต มีบาดแผลถูกแทงที่ชายโครงซ้ายใต้รักแร้ 3 แผล หน้าอกซ้าย 1 แผล หัวไหล่ซ้าย 2 แผล และแก้มซ้ายอีก 2 แผล รวมทั้งหมด 8 แผล จากการสอบถามพยานใกล้เคียงทราบว่า เมื่อกลางดึกได้ยินเสียงสุนัขเห่า และมีเสียงคนวิ่งร้องขอความช่วยเหลือ แต่ไม่มีใครกล้าออกมาช่วย กระทั่งมีชาวบ้านผ่านมาเจอศพ จึงแจ้งตำรวจทราบดังกล่าว</p>
<p>เบื้องต้นสันนิษฐานว่า มีคนร้ายไม่ต่ำกว่า 2 คน เรียกให้ผู้ตายมาส่งที่เกิดเหตุ เนื่องจากเป็นที่เปลี่ยว จากนั้นชักมีดออกมาจี้ แต่ผู้ตายพยายามวิ่งหนี เลยถูกคนร้ายวิ่งไล่ตามทัน ก่อนกะซวกไม่ยั้งจนเสียชีวิตคาที่ เสร็จแล้วล้วงเอาทรัพย์สินพากันหลบหนีไป</p>
<p>อีกรายขณะที่ตำรวจกำลังหาหลักฐานอยู่นั้น มี<persName>นายพงศกร รุ่งเรือง</persName> อายุ 27 ปี โชเฟอร์แท็กซี่มิสเตอร์ได้มาที่เกิดเหตุ พร้อมกับระบุว่า ก่อนหน้านี้ตนได้รับคนร้ายเป็นชายฉกรรจ์ 6-7 คน มาจากหน้าร้านอาหารในหมู่บ้านเมืองเอก อ.เมืองปทุมธานี ให้ไปส่งที่ย่านสะพานสูง คลองสาม ห่างจากที่เกิดเหตุไปเล็กน้อย พอไปถึงคนร้ายชักปืน และมีดจี้ลำคอ ล้วงเอาเงินในกระเป๋า 3,000 บาท หลบหนีไป แต่ที่ตนโชคดี เพราะตนร้องขอชีวิต คนร้ายเลยใจอ่อนรีบพากันลงจากรถแล้วหลบหนีไป.</p></body>
</news>
