<teiHeader>
<fileDesc>
<titleStmt>
  <title>รวบหนุ่มมือปาหินรถเมล์34อ้างทะเลาะโชเฟอร์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090917/28815/%e0%b8%a3%e0%b8%a7%e0%b8%9a%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%a1%e0%b8%b7%e0%b8%ad%e0%b8%9b%e0%b8%b2%e0%b8%ab%e0%b8%b4%e0%b8%99%e0%b8%a3%e0%b8%96%e0%b9%80%e0%b8%a1%e0%b8%a5%e0%b9%8c34%e0%b8%ad%e0%b9%89%e0%b8%b2%e0%b8%87%e0%b8%97%e0%b8%b0%e0%b9%80%e0%b8%a5%e0%b8%b2%e0%b8%b0%e0%b9%82%e0%b8%8a%e0%b9%80%e0%b8%9f%e0%b8%ad%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>รวบหนุ่มมือปาหินรถเมล์34อ้างทะเลาะโชเฟอร์</headline>
<lead>รวบแล้วหนุ่มขี้เมามือปาหินรถเมล์สาย 34 สารภาพเสียงอ่อย อ้างถูกรถเฉี่ยวก่อนเลยทะเลาะโชเฟอร์ ยัวะถูกแจกของลับ คว้าหินข้างทางปาใส่ 3 ครั้ง ก่อนหนีกบดานนครสวรรค์</lead>
<neck></neck>
<body><p>ความคืบหน้ากรณีคนร้ายปาหินใส่รถเมล์สาย 34 บริเวณถนนพญาไท เขตราชเทวี กทม. เมื่อวันที่ 13 กันยายน ล่าสุดเมื่อเวลา 10.00 น. วันที่ 16 กันยายน <persName>พล.ต.ต.วิชัย สังข์ประไพ</persName> ผบก.น.1 แถลงผลจับกุม <persName>นายวิทยา ดินไสว</persName> อายุ 24 ปี ผู้ต้องหาคดีดังกล่าว
 <persName>พล.ต.ต.วิชัย</persName>กล่าวว่า หลังก่อเหตุผู้ต้องหาหลบหนีไปอยู่ต่างจังหวัด จากการสืบสวนมีพยานยืนยันว่า ผู้ต้องหารายนี้เป็นคนลงมือ จึงสั่งให้ฝ่ายสืบสวนตามไปจับตัวมาได้
 </p>
<p>
<persName>นายวิทยา</persName>รับสารภาพว่า วันเกิดเหตุไปดื่มเหล้าในงานเลี้ยงวันเกิดของรุ่นพี่จนมึนเมา ขณะเดินอยู่ริมถนนเกือบจะถูกรถประจำทางพุ่งชน ทำให้โมโห จนเกิดการทะเลาะมีปากเสียงกับคนขับ และได้ให้ของลับกัน อีกทั้งเกรงว่าคนบนรถประจำทางจะลงมาทำร้าย จึงตัดสินใจหยิบก้อนหินข้างถนนปาใส่รถ แต่รถเคลื่อนตัวออกไป และเข้าใจว่าคนขับพยายามจะพุ่งชน จึงหยิบก้อนหินปาใส่รถอีก 2 ครั้ง หลังจากนั้นจึงหลบหนีไปอยู่ จ.นครสวรรค์ กระทั่งถูกเจ้าหน้าที่ตำรวจจับกุม
 หลังจากนั้นเจ้าหน้าที่ควบคุมตัว<persName>นายวิทยา</persName>ไปทำแผนประกอบรับคำสารภาพ โดยผู้ต้องหาพยายามปิดบังใบหน้า เพราะรู้สึกอับอายและกลัวความผิดที่ก่อไว้ ซึ่ง<persName>นายวิทยา</persName>บอกด้วยว่า ไม่ได้เรียนหนังสือ และไม่มีงานทำ
</p></body>
</news>
