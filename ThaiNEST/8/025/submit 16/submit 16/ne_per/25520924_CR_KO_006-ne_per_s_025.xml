<teiHeader>
<fileDesc>
<titleStmt>
  <title>'เสรีฯ'ยื่นฟ้อง'พัชรวาท'หมิ่นประมาท  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29757/%e0%b9%80%e0%b8%aa%e0%b8%a3%e0%b8%b5%e0%b8%af%e0%b8%a2%e0%b8%b7%e0%b9%88%e0%b8%99%e0%b8%9f%e0%b9%89%e0%b8%ad%e0%b8%87%e0%b8%9e%e0%b8%b1%e0%b8%8a%e0%b8%a3%e0%b8%a7%e0%b8%b2%e0%b8%97%e0%b8%ab%e0%b8%a1%e0%b8%b4%e0%b9%88%e0%b8%99%e0%b8%9b%e0%b8%a3%e0%b8%b0%e0%b8%a1%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>'<persName>เสรีฯ</persName>'ยื่นฟ้อง'<persName>พัชรวาท</persName>'หมิ่นประมาท</headline>
<lead>�<persName>เสรีพิศุทธ์</persName>�ส่งทนายฟ้อง�<persName>พัชรวาท</persName>�และคณะตำรวจ ปฏิบัติหน้าที่มิชอบ-หมิ่นประมาทฯ- แจ้งความเท็จเอาผิดคดีรุกที่แม่น้ำแควน้อย</lead>
<neck></neck>
<body><p>(24ก.ย.) ศาลอาญา ถ.รัชดาภิเษก เวลา 10.00 น. <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร. มอบอำนาจให้ <persName>นายอนันตชัย ไชยเดช</persName> ทนายความ เป็นโจทก์ยื่นฟ้อง <persName>พล.ต.อ.พัชรวาท วงษ์สุวรรณ</persName> ผบ.ตร.ช่วยราชการสำนักนายกรัฐมนตรี,<persName>พ.ต.ท.ศิริวัฒน์ โมรานนท์</persName> รอง ผกก.สภ.เขาชัยสน จ.พัทลุง,<persName>พล.ต.ต.ศรีวราห์ รังสิพราหมณกุล</persName> รองผบช.ก. <persName>นายมานพ สายอุ่นใจ</persName> เจ้าหน้าที่กรมป่าไม้, <persName>พล.ต.ท.สมยศ พุ่มพันธ์ม่วง</persName> ผู้ช่วยผบ.ตร. <persName>พ.ต.ท.วัชรินทร์ พูสิทธิ์</persName> รอง ผบก.3 กองบังคับการปราบปรามการกระทำผิดเกี่ยวกับทรัพยากรธรรมชาติและสิ่งแวดล้อม , <persName>พ.ต.ท.นพดล รักชาติ</persName> กลุ่มงานสอบสวน กองบังคับการปราบปรามการกระทำผิดเกี่ยวกับทรัพยากรธรรมชาติและสิ่งแวดล้อม และ<persName>พ.ต.ท.ปราชญาณ จิเนราวัติ</persName> รอง ผกก.สน.วัดพระยาไกร เป็นจำเลยที่ 1-8 ในความผิดฐานปฏิบัติหรือละเว้นการปฏิบัติหน้าที่โดยมิชอบ, แจ้งความเท็จ และหมิ่นประมาทผู้อื่น ตามประมวลกฎหมายอาญา มาตรา 137,157,172,326 และ328
</p>
<p>ตามฟ้องโจทก์สรุปเมื่อวันที่ 16 มิ.ย.-14 ส.ค.52, <persName>พ.ต.ท.ศิริวัฒน์</persName> รอง ผกก.สภ.เขาชัยสน จ.พัทลุง,<persName>พล.ต.ต.ศรีวราห์</persName> รอง ผบช.ก. และ <persName>นายมานพ</persName> เจ้าหน้าที่กรมป่าไม้ จำเลยที่ 2-4  ร่วมเแจ้งข้อความอันเป็นเท็จต่อพนักงานสอบสวนกองบังคับการปราบปรามการกระทำผิดเกี่ยวกับทรัพยากรธรรมชาติและสิ่งแวดล้อม ว่า รีสอร์ทภูไพรธารน้ำของโจทก์ ที่ตั้งอยู่ ต.ท่าขนุน อ.ทองผาภูมิ จ.กาญจนบุรี ได้ทำการถมดินและหินขนาดใหญ่ล่วงล้ำเข้าไปในแม่น้ำแควน้อย แล้วยึดถือครองที่ดินแม่น้ำแควน้อยดังกล่าว และออกเอกสารสิทธิเกินกว่าหลักเดิมโดยผิดกฎหมาย
</p>
<p>โดย<persName>พล.ต.ต.ศรีวราห์</persName> รอง ผบช.ก.จำเลยที่ 3 ซึ่งเป็นกรรมการเลขานุการในการสืบสวนข้อเท็จจริงเรื่องกระทำผิดวินัยร้ายแรง ยังปฏิบัติหน้าที่มิชอบ นำข้อมูลที่โจทก์ถูกกล่าวหาทั้งที่รู้อยู่แล้วว่าโจทก์ไม่ได้กระทำผิด ไปให้<persName>พ.ต.ท.ศิริวัฒน์</persName> รอง ผกก.สภ.เขาชัยสน จ.พัทลุง จำเลยที่ 2 และ<persName>นายมานพ </persName> เจ้าหน้าที่กรมป่าไม้ จำเลยที่ 4 ไปดำเนินคดีต่อโจทก์ซึ่งเป็นการกลั่นแกล้งโจทก์ โดยกรณีการถมที่ดินล่วงล้ำแม่น้ำแควน้อยนั้น โจทก์ไม่ได้กระทำผิดตามข้อกล่าวหา เพราะเดิมที่ดินรีสอร์ทนั้น เป็นของ<persName>นายชานนท์ จันทร์ไพรศรี</persName> ที่มี นส.3 ก. รับรอง ต่อมา<persName>นายชานนท์</persName> จะทำรีสอร์ท จึงขออนุญาตกับกรมป่าไม้แล้วทราบว่าไม่เป็นเขตป่าสงวนแห่งชาติและไม่ได้รุกล้ำแม่น้ำแควน้อยแต่อย่างใดแล้วต่อมา<persName>นายชานนท์</persName> ขายที่ดินให้โจทก์     ต่อมาเมื่อวันที่ 29 ก.ค.52 <persName>พล.ต.อ.พัชรวาท</persName>,<persName>พล.ต.ต.ศรีวราห์</persName> รองผบช.ก.<persName>พล.ต.ท.สมยศ</persName> ผู้ช่วย ผบ.ตร.<persName>พ.ต.ท.วัชรินทร์</persName> รอง ผบก. 3 , <persName>พ.ต.ท.นพดล</persName> กลุ่มงานสอบสวน กองบังคับการปราบปรามการกระทำผิดเกี่ยวกับทรัพยากรธรรมชาติและสิ่งแวดล้อม จำเลยที่ 1 ,3, 5 -7  ได้ร่วมกันปฏิบัติหน้าที่โดยมิชอบ โดยจำเลยที่ 1 ซึ่งมีสาเหตุโกรธเคืองโจทก์มาก่อน เกี่ยวกับการแถลงข่าวขบวนการปล้นตำแหน่ง ผบ.ตร.และกรณีการร้องเรียนทุจริตงบประมาณการโฆษณาของสำนักงานตำรวจแห่งชาติ 18 ล้านบาท ได้ลงคำสั่งสำนักงานตำรวจแห่งชาติ ที่ 368 /2552 ลงวันที่ 29 ก.ค.2 แต่งตั้งคณะพนักงานสอบสวนจำนวน 13 คน  ขึ้นมาสืบสวนสอบสวนดำเนินคดีและมีการออกหมายเรียกโจทก์ และต่อมามีการนัดหมายนักข่าวให้มาที่บ้านโจทก์เพื่อส่งหมายเรียกอันเป็นการประจานโจทก์เพื่อหมิ่นประมาทโจทก์ทำให้ประชาชนที่ไม่ทราบความจริง เข้าใจว่าโจทก์ทำการบุกรุกป่า บุกรุกลำน้ำแควน้อย และกระทำผิดกฎหมาย
</p>
<p>ทำให้โจทก์ได้รับความเสียหาย เสื่อมเสียชื่อเสียง และถูกดูหมิ่นเกลียดชัง และเมื่อวันที่ 11 ก.ย.52 <persName>พล.ต.ต.ศรีวราห์</persName> รอง ผบช.ก. จำเลยที่ 3 และ <persName>พล.ต.ท.สมยศ</persName> ผู้ช่วย ผบ.ตร. จำเลยที่ 5 ยังมอบหมายให้<persName>พ.ต.ท.วัชรินทร์</persName> รอง ผบก. 3 จำเลยที่ 6 ไปร้องเรียนโจทก์ต่อ ป.ป.ช. เรื่องการบุกรุกที่ป่าด้วย จึงเป็นการปฏิบัติหนาที่มิชอบ จึงขอให้พิพากษาลงโทษจำเลยทั้งหมดตามความผิดด้วย    ด้าน<persName>นายอนันตชัย</persName> ทนายความ กล่าวว่า หลังจาก <persName>พล.ต.อ.เสรีพิศุทธ์</persName> แถลงข่าวเกี่ยวกับขบวนการปล้นตำแหน่งผบ.ตร.และร้องเรียนทุจริตงบโฆษณาของสำนักงานตำรวจแห่งชาติ 18 บาท เมื่อวันที่ 16  มิ.ย.52 แล้ววันเดียวกันจึงมีการแจ้งความเอาผิดกับ <persName>พล.ต.อ.เสรีพิศุทธ์</persName> เรื่องการรุกล้ำแม่น้ำแควน้อย ทั้งที่สมัยรัฐบาล<persName>นายสมัคร สุนทรเวช</persName> ได้มีการสั่งสอบวินัยร้ายแรงเกี่ยวกับเรื่องนี้แล้วแต่ในที่สุดก็ไม่สามารถเอาผิดกับ <persName>พล.ต.อ.เสรีพิศุทธ์</persName>ได้
</p></body>
</news>
