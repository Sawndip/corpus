<teiHeader>
<fileDesc>
<titleStmt>
  <title>คนขับแท็กซี่โดนยิงเจ็บขับรถไล่ตามขยี้จยย.ดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090926/30012/%e0%b8%84%e0%b8%99%e0%b8%82%e0%b8%b1%e0%b8%9a%e0%b9%81%e0%b8%97%e0%b9%87%e0%b8%81%e0%b8%8b%e0%b8%b5%e0%b9%88%e0%b9%82%e0%b8%94%e0%b8%99%e0%b8%a2%e0%b8%b4%e0%b8%87%e0%b9%80%e0%b8%88%e0%b9%87%e0%b8%9a%e0%b8%82%e0%b8%b1%e0%b8%9a%e0%b8%a3%e0%b8%96%e0%b9%84%e0%b8%a5%e0%b9%88%e0%b8%95%e0%b8%b2%e0%b8%a1%e0%b8%82%e0%b8%a2%e0%b8%b5%e0%b9%89%e0%b8%88%e0%b8%a2%e0%b8%a2.%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>คนขับแท็กซี่โดนยิงเจ็บขับรถไล่ตามขยี้จยย.ดับ</headline>
<lead>2หนุ่มขี่จยย.กลับบ้านเจอแท็กซี่ขับปาดหน้า ไม่พอใจช่วงติดไฟแดงแยกตลาดพลูชักปืน.32 ยิงใส่โชเฟอร์ 2นัด แต่กระสุนโดนไหล่นัดเดียว ก่อนซิ่งจยย.หนี คนขับแท็กซี่ ฮึดขับรถไล่ตามถึงเดอะมอลล์ท่าพระ ตัดสินใจพุ่งชนจยย.ล้ม คนซ้อนช็อคตายขณะนำส่งรพ.มือยิงเจ็บสาหัส</lead>
<neck></neck>
<body><p>เมื่อเวลา 00.30 น. วัน 24 กันยายน <persName>พ.ต.ท.ชาตรี สีดาคำ</persName> สารวัตรเวรสน.บุคคโล รับแจ้งมีเหตุรถแท็กซี่พุ่งชนรถจักรยานยนต์ทำให้มีผู้ได้รับบาดเจ็บบริเวณหน้าห้างสรรพสินค้าเดอะมอลล์ท่าพระ ซอยรัชดา 5 แขวงบุคคโล เขตธนบุรี กทม.จึงรุดไปตรวจสอบที่เกิดเหตุพบรถจักรยานยนต์ยี่ห้อยามาฮ่า นีโอ สีแดงขาว หมายเลขทะเบียน รคง 437 กทม. มีร่องรอยถูกชนล้มคว่ำกลางถนนเลนที่ 2 ใกล้กันพบรถแท็กซี่ยี่ห้อโตโยต้า อัสติล สีชมพูขาว หมายเลขทะเบียน ทว 4784 กทม.จอดอยู่เลนซ้ายริมฟุตบาทด้านหน้ามีร่องรอยบุบ
นอกจากนี้มีผู้ได้รับบาดเจ็บซึ่งเป็นขับขี่และซ้อนท้ายรถจักรยานยนต์จำนวน 2 คนทราบชื่อ<persName>นายนิพัฒน์ สุขแสงพนมรุ่ง</persName> อายุ 18 ปี อยู่บ้านเลขที่ 56/1 ซอยจรัญสนิทวงศ์ 45 แขวงอรุณอัมรินทร์ เขตบางกอกน้อย และ <persName>นายเดชาวัฒน์ สุขชู</persName> อายุ 20 ปี อยู่บ้านเลขที่ 195 ซอยจรัญสนิทวงศ์  แขวงอรุณอัมรินทร์ เขตบางกอกน้อย กทม. เจ้าหน้าที่จึงรีบนำคนเจ็บส่งรพ.ทหารเรือ แต่ระหว่างเส้นทางนายนิพัฒน์ เกิดอาการชักกระตุก เจ้าหน้าที่จึงนำตัวทั้ง 2 รายส่งรพ.ตำรวจแทน แต่<persName>นายนิพัฒน์</persName> เกิดอาการช๊อคเสียชีวิตในเวลาต่อมา
</p>
<p><persName>พ.ต.ท.ชาตรี</persName> กล่าวว่า จากการสอบสวนทราบก่อนเกิดเหตุ<persName>นายนิพัฒน์</persName> และ<persName>นายเดชาวัฒน์</persName> ได้ขับขี่รถจักรยานยนต์กลับบ้านหลังจากไปเที่ยวสถานบันเทิง ขณะที่ขับขี่รถจักรยานยนต์อยู่นั้นได้มีรถแท็กซี่คันดังกล่าวขับปาดหน้าทำให้ทั้งสองคนไม่พอใจ เมื่อรถมาติดไฟแดงที่สี่แยกไฟแดงตลาดพลู แขวงตลาดพลู เขตธนบุรี <persName>นายเดชาวัฒน์</persName> ซึ่งเป็นคนขับขี่รถจักรยานยนต์ใช้อาวุธปืนขนาด.32 ยิงใส่คนขับรถแท็กซี่จำนวน 2 นัด แต่กระสุนถูกที่ไหล่ซ้ายของคนขับแท็กซี่เพียงนัดเดียวเท่านั้น
<persName>พ.ต.ท.ชาตรี</persName> กล่าวอีกว่า หลังจากนั้นทั้งคู่ก็ขับขี่รถจักรยานยนต์หลบหนี ซึ่งตอนนั้นคนขับรถแท็กซี่ก็ขับรถไล่ติดตาม เมื่อมาถึงหน้าห้างสรรพสินค้าเดอะมอลล์ท่าพระ คนขับรถแท็กซี่จึงตัดสินใจขับรถพุ่งชนจนรถจักรยานยนต์ล้มลงทำให้ทั้งคู่บาดเจ็บ ส่วนคนขับรถแท็กซี่ได้เรียกรถแท็กซี่คันอื่นพาส่งโรงพยาบาล อย่างไรก็ตามจะติดตามคนขับรถแท็กซี่มาสอบสวนอีกครั้ง พร้อมทั้งอายัดตัว<persName>นายเดชาวัฒน์</persName> ไว้ก่อนที่จะแจ้งข้อกล่าวหาต่อไป
</p></body>
</news>
