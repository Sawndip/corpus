<teiHeader>
<fileDesc>
<titleStmt>
  <title>ยิงเจ้าของร้านชำอ.บาเจาะดับอนาถ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090918/28983/%e0%b8%a2%e0%b8%b4%e0%b8%87%e0%b9%80%e0%b8%88%e0%b9%89%e0%b8%b2%e0%b8%82%e0%b8%ad%e0%b8%87%e0%b8%a3%e0%b9%89%e0%b8%b2%e0%b8%99%e0%b8%8a%e0%b8%b3%e0%b8%ad.%e0%b8%9a%e0%b8%b2%e0%b9%80%e0%b8%88%e0%b8%b2%e0%b8%b0%e0%b8%94%e0%b8%b1%e0%b8%9a%e0%b8%ad%e0%b8%99%e0%b8%b2%e0%b8%96.html  </bibl>
</sourceDesc>
</fileDesc>
</teiHeader>
<news>
<headline>ยิงเจ้าของร้านชำอ.บาเจาะดับอนาถ</headline>
<lead>คนร้ายก่อเหตุบุกยิงเจ้าของร้านชำในพื้นที่ อ.บาเจาะเสียชีวิต เผย หลังเกิดเหตุเจ้าหน้าที่ไม่กล้าเข้าพื้นที่ตวจสอบทันที ต้องรอจนเช้า หวั่นถูกซุ่มโจมตี</lead>
<neck></neck>
<body><p>เมื่อเวลา 07.30 น. <persName>พ.ต.ท.เฉลิมชัย บุญศิริ</persName> สว.เวร สภ.บาเจาะ จ.นราธิวาส <persName>พ.ต.ท.จันที แจ่มจันทร์</persName> หน.กองวิทยาการ จ.นราธิวาส <persName>น.ท.นึกอนันต์ แสนอุบล</persName> ผบ.ฉก.นราธิวาส 32 และกำลังเจ้าหน้าที่ตำรวจทหารร่วมเดินทางไปตรวจสอบเหตุคนถูกยิงเสียชีวิต
 ที่เกิดหตุเป็นร้านขายของชำชื่อ เสรีนานาภัณฑ์ ซึ่งตั้งอยู่เลขที่ 50/1 ม.2 ต.บาเร๊ะใต้ อ.บาเจาะ เหตุเกิดเมื่อช่วงคืนที่ผ่านมา แต่เจ้าหน้าที่ไม่กล้าเดินทางไปตรวจสอบที่เกิดเหตุ เกรงกลุ่มผู้ไม่หวังดีจะลอบดักสังหารเจ้าหน้าที่ เนื่องจากตลอด 2 ข้างทางเป็นพื้นที่เปลี่ยว และป่ารกทึบ ส่งผลทำให้ <persName>นายเสรี อาแว</persName> อายุ 53 ปี เจ้าของร้านถูกยิงเสียชีวิต โดยถูกกระสุนปืนพกสั้น ขนาด . 38 ที่บริเวณต้นคอ 1 นัด
</p>
<p>จากการตรวจสอบในที่เกิดเหตุเจ้าหน้าที่พบ หัวกระสุนปืนพกสั้น ขนาด .38 จำนวน 1 หัว ฝังอยู่ที่พนักพิงของเก้าอี้โซฟา ซึ่งวางอยู่หลังเคาร์เตอร์เก็บเงิน พร้อมด้วยกองเลือดจำนวนหนึ่ง เจ้าหน้าที่จึงได้เก็บรวบรวมไว้เป็นหลักฐาน
 จากการสอบสวนทราบว่า ก่อนเกิดเหตุได้มีคนร้าย จำนวน 2 คน ขี่รถ จยย.มาจอดหน้าร้าน แล้วคนร้ายที่นั่งซ้อนท้ายได้ลงจากรถแล้วเดินเข้าไปในร้าน ทำทีของซื้อบุหรี่ ซึ่งระหว่างที่<persName>นายเสรี</persName> ก้มหยิบบุหรี่อยู่นั้น คนร้ายได้ใช้อาวุธปืนยิงใส่<persName>นายเสรี</persName> 1 นัด ถูกที่บริเวณต้นคอจนล้มฟุบกองกับพื้น ก่อนที่คนร้ายได้รีบวิ่งออกจากร้านไปนั่งซ้อนท้าย รถ จยย.ที่เพื่อนจอดติดเครื่องอยู่บนถนนหน้าร้านหลบหนีไป
</p></body>
</news>
