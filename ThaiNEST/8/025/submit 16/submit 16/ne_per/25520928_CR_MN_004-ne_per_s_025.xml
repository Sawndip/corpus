<teiHeader>
<fileDesc>
<titleStmt>
  <title>ตม.ตะครุบหนุ่มผู้ดี-สาวไวกิ้ง ขนพาสปอร์ตปลอมแปลงข้อมูลขาย  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-28 15:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113772  </bibl>
</sourceDesc>
</fileDesc>
</teiHeader>
<news>
<headline>ตม.ตะครุบหนุ่มผู้ดี-สาวไวกิ้ง ขนพาสปอร์ตปลอมแปลงข้อมูลขาย</headline>
<lead>ตม.ตะครุบตัวหนุ่มอังกฤษ-สาวสวีเดน ขนพาสปอร์ตที่ขโมยมาจากต่างประเทศร้อยกว่าเล่มเข้าประเทศ หลังสืบทราบจากสายลับ ว่า จะมีการนำเข้ามาในไทย เพื่อผ่าเล่มปลอมแปลงข้อมูล ก่อนนำไปขายต่อให้กับลูกค้าเล่มละพันดอลลาร์ หากขายหมดจะมีมูลค่าถึง 4 ล้าน สารภาพ รับซื้อหนังสือเดินทางที่ถูกขโมยแล้ว นำมาแปลงข้อมูลขายต่ออีกที        </lead>
<neck></neck>
<body><p>วันนี้ (28 ก.ย.) <persName>พล.ต.ต.พงศ์เดชน์ ไชยประวัจน์</persName> ผบก.ตม.2 <persName>พ.ต.อ.วิทวัส บูรณสมภพ</persName> รอง ผบก.ตม.2 <persName>พ.ต.อ.วีรพล เจริญศิริ</persName> ผกก.กก.สส.ปป.บก.ตม.2 <persName>พ.ต.ท.วิฑูรย์ เดโช</persName> รอง ผกก.กก.สส.ปป.2 <persName>พ.ต.ท.ปรม พฤทธิกุล</persName> รอง ผกก.กก.สส.ปป.2 ร่วมกันแถุลงข่าวจับกุม <persName>นายอาฮู แรมบาแรก</persName> อายุ 45 ปี ถือหนังสือเดินทางประเทศอังกฤษ และ <persName>น.ส.แพททิเซีย เซกเกจ</persName> อายุ 45 ปี ถือหนังสือเดินทางประเทศสวีเดน พร้อมของกลางหนังสือเดินทางที่ถูกขโมยมาจากประเทศต่างๆ ในแถบยุโรป จำนวน 103 เล่ม</p>
<p> <persName>พ.ต.ต.จิรกฤต</persName> เปิดเผยว่า การจับกุมครั้งนี้สืบเนื่องจากเจ้าหน้าที่ กก.ปป.บก.ตม.2 รับแจ้งจากสายลับว่า วานนี้ (27 ก.ย.) ช่วงเวลาประมาณ 15.00-16.00 น.<persName>นายอาฮู</persName> กับ <persName>น.ส.แพททิเซีย</persName> จะเดินทางมาจากประเทศอังกฤษ แต่โดยสารมาคนละเที่ยวบินกัน โดยทั้งสองจะขนหนังสือเดินทางที่ถูกขโมยมาจากประเทศแถบยุโรปจำนวนมากเข้ามาในประเทศไทย เพื่อทำการผ่าเล่มปลอมแปลงข้อมูล ก่อนนำไปขายต่อให้กับลูกค้าที่สั่งซื้อ                หลังรับแจ้งจึงได้วางกำลังดักซุ่มอยู่ที่สนามบินสุวรรณภูมิ จนกระทั่งพบ <persName>น.ส.แพททิเซีย</persName> เดินทางมาถึงสนามบินก่อนเป็นคนแรก และก็ได้รอจน <persName>นายอาฮู</persName> ซึ่งเดินทางมาทีหลัง เมื่อผู้ต้องหาทั้งสองคนพบกันก็ไปเรียกรถแท็กซี่ เพื่อจะเดินทางไปพัทยา เจ้าหน้าที่จึงแสดงตัวขอตรวจค้นสัมภาระของทั้งสองที่ติดตัวมา ผลปรากฏว่า พบหนังสือเดินทางของประเทศแถบยุโรป จำนวน 103 เล่ม ที่ถูกดัดแปลงเปลี่ยนภาพถ่ายแล้ว ซุกซ่อนด้วยการห่อในถุงพลาสติกสีดำยัดไว้ในกระเป๋าเป็นอย่างดี จึงยึดไว้เป็นของกลางก่อนนำตัวมาสอบปากคำ</p>
<p>จากการสอบสวน <persName>นายอาฮู</persName> ให้การรับสารภาพว่า ตนจะรับซื้อหนังสือเดินทางที่ได้จากขโมยมาจากประเทศต่างๆ ในราคาเล่มละประมาณ 100-150 เหรียญ จากนั้นก็จะขนมาส่งให้เพื่อนที่พักอยู่ที่พัทยา นำไปผ่าเล่มดัดแปลงข้อมูลต่างๆ และจำหน่ายให้ลูกค้าในราคาเล่มละ 1,000 เหรียญสหรัฐฯ หากครั้งนี้ทำได้สำเร็จและได้ดัดแปลงแล้ว หนังสือเดินดังกล่าวจะมีมูลค่าถึง 4 ล้านบาท แต่ถูกจับได้เสียก่อน                เบื้องต้นเจ้าหน้าที่แจ้งข้อหามีไว้ใช้และจำหน่ายซึ่งหนังสือเดินทางปลอม ก่อนขยายผลจับกุมตัวสมาชิกที่เหลือต่อไป</p></body>
</news>
