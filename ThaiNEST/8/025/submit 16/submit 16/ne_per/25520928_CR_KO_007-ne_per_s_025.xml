<teiHeader>
<fileDesc>
<titleStmt>
  <title>กระเทยหึงโหดกัดจู๋คู่ขาหวิดขาดกระทืบซ้ำดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30374/%e0%b8%81%e0%b8%a3%e0%b8%b0%e0%b9%80%e0%b8%97%e0%b8%a2%e0%b8%ab%e0%b8%b6%e0%b8%87%e0%b9%82%e0%b8%ab%e0%b8%94%e0%b8%81%e0%b8%b1%e0%b8%94%e0%b8%88%e0%b8%b9%e0%b9%8b%e0%b8%84%e0%b8%b9%e0%b9%88%e0%b8%82%e0%b8%b2%e0%b8%ab%e0%b8%a7%e0%b8%b4%e0%b8%94%e0%b8%82%e0%b8%b2%e0%b8%94%e0%b8%81%e0%b8%a3%e0%b8%b0%e0%b8%97%e0%b8%b7%e0%b8%9a%e0%b8%8b%e0%b9%89%e0%b8%b3%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>กระเทยหึงโหดกัดจู๋คู่ขาหวิดขาดกระทืบซ้ำดับ</headline>
<lead>กระเทยหึงโหดกัดอวัยวะเพศคู่ขาเกือบขาด ก่อนลงมือกระทืบซ้ำจนตายคาเท้า สาเหตุคู่ขาไปติดกระเทยคนใหม่</lead>
<neck></neck>
<body><p>เมื่อเวลา 04.00 น.วันที่ 28 กันยายน 2552 <persName>ร.ต.ต. กิตติศักดิ์ ไทยแก้ว</persName> ร้อยเวร สภ. บางมูลนาก จ. พิจิตร ได้รับแจ้งว่ามีเหตุ ฆ่ากันตาย เหตุเกิดที่บ้านไม่มีเลขที่ถนนชูเชิดน่าน ในเขตเทศบาลเมืองบางมูลนาก จ. พิจิตร
 หลังจากที่ได้รับแจ้งจึงได้รายงานให้กับ <persName>พ.ต.อ. สันต์ โพธรักษา</persName> ผกก. สภ. บางมูลนาก ทราบและได้เดินทางไปยังที่เกิดเหตุพบ ศพ<persName>นายธนาทิพย์ ไผ่ช่อนกลิ่น</persName> อายุ 23 ปี อยู่บ้านเลขที่ 83หมู่ที่ 1 ตำบลทับคล้อ อำเภอทับคล้อ จ. พิจิตร นอนเสียชีวิตในห้องนอน
 จากการตรวจสอบสภาพศพ พบว่าลำตัวมีรอยพกซ้ำ นอกจากนี้ที่บริเวณอวัยวะเพศของผู้ตายมีร่องรอยถูกกัดจนเกือบขาด นอนเสียชีวิตอยู่ในที่เกิด อีกทั้งภายในบ้านพบว่า ข้าวของกระจุยกระจายมีร่องรอยของการต่อสู้
 ที่เกดเหตุเจ้าหน้าที่ยังพบ <persName>นายสุขเขต หว่างบุญ</persName> อายุ 33 ปี อยู่บ้านเลขที่ 284 หมู่ที่ 4 ตำบลทับคล้อ อำเภอทับคล้อ จังหวัดพิจิตร ซึ่งเป็นสาวประเพศ 2 ยืนรอมอบตัวอยู่ในที่เกิดเหตุ
 สภาพของ<persName>นายสุขเขต</persName> ยืนร้องไห้ ที่บริเวณปาก พบคาบเลือดติดอยู่ เจ้าหน้าที่ตำรวจจึงได้นำตัวมาสอบปากคำเพิ่มเติม ที่ สภ. บางมูลนาก
</p>
<p>จากการสอบสวนในเบื้องต้นทราบว่า <persName>นายสุขเขต</persName>  เป็นสาวประเภท 2 มีคู่ขาคือ<persName>นายธนาทิพย์</persName> ทั้ง 2 อยู่กินฉันสามีภรรยากัน โดยเช่าบ้านอยู่บ้านไม่มีเลขที่ ถนนชูเชิดน่าน มีอาชีพ รับจ้างส่งน้ำดื่มของบริษัทเอกชนแห่งหนึ่ง
 <persName>นายสุขเขต</persName> กล่าวว่า ก่อนเกิดเหตุ ในช่วงกลางคืน<persName>นายธนาทิพย์</persName> ได้แอบหนีออกไปเที่ยวงานแข่งเรือ ที่วัดบางมูลนาก ซึ่งหลังจากตนเองกลับมาที่ห้องไม่เห็น<persName>นายธนาทิพย์</persName>อยู่บ้านจึงได้ออกตามหาแต่ก็ไม่พบ
 หลังจากกลับมาถึงบ้านพบว่า <persName>นายธนาทิพย์</persName> กลับมาบ้านแล้วจึงได้เกิดการโต้เถียงกันถึงขั้นลงไม้ลงมือชกต่อยกัน แต่ระหว่างนั้น<persName>นายธรนาทิพย์</persName>สู้ตนไม่ได้ เนื่องจากตัวเล็กกว่าถูกต่อยจนล้มลงจากนั้นตนได้กัดไปที่อวัยวะเพศของ<persName>นายธนาทิพย์</persName>เกือบขาด ก่อนจะลงมือกระทืบซ้ำจนแน่นิ่งไป  มารู้อีกทีเมื่อเวลา 04.00 น.จึงรู้ว่า <persName>นายธนาทิพย์</persName>ได้เสียชีวิตแล้ว จึงได้โทรศัพท์แจ้งตำรวจและรอมอบตัวดังกล่าว
</p></body>
</news>
