<teiHeader>
<fileDesc>
<titleStmt>
  <title>แท็กซี่ริจะเป็นตีนแมว แต่โดนเจ้าของบ้านจับได้  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 10:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109477  </bibl>
</sourceDesc>
</fileDesc>
</teiHeader>
<news>
<headline>แท็กซี่ริจะเป็นตีนแมว แต่โดนเจ้าของบ้านจับได้</headline>
<lead>โชเฟอร์แท็กซี่ขับรถบ้านผ่านหรูในซอยลาดพร้าว 81 เห็นไม่มีใครอยู่เลยเกิดความคิดชั่วขึ้นมาในหัว ปีนเข้าไปงัดบ้านแล้วกวาดทรัพย์สิน แต่ดวงซวยเจ้าของบ้านกลับมาจ๊ะเอ๋เสียก่อน พยายามจะวิ่งหนี แต่ถูกตามจับเอาไว้ได้ อ้างเพิ่งทำครั้งแรก</lead>
<neck></neck>
<body><p> เมื่อเวลา 02.00 น.วันนี้ (19 ก.ย.) <persName>ร.ต.ท.อดุลย์ จินดาหลวง</persName> พนักงานสอบสวน (สบ 1) สน.โชคชัย ได้รับแจ้งเหตุมีคนร้ายบุกเข้าลักทรัพย์ภายในบ้านเลขที่ 134/2 ซอยลาดพร้าว 81 หรือซอยฐิติพร แขวงและเขตวังทองหลาง แต่ถูกเจ้าของบ้านจับกุมคนตัวเอาไว้ได้ จึงรายงานให้ผู้บังคับบัญชาทราบ แล้วรุดไปตรวจสอบที่เกิดเหตุพร้อม <persName>พ.ต.ท.ธรากร เลิศพรเจริญ</persName> สว.สส.สน.โชคชัย และเจ้าหน้าที่ฝ่ายสืบสวน สน.โชคชัย                ที่เกิดเหตุซึ่งเป็นอาคารพาณิชย์ สูง 3 ชั้น เจ้าหน้าที่ตำรวจพบ<persName>นายวสุ เมฆาลัย</persName> อายุ 37 ปี เจ้าของธุรกิจจิวเวลรี และเป็นเจ้าของบ้านหลังดังกล่าว ควบคุมตัว <persName>นายน่านนคร สายน้ำเย็น</persName> อายุ 29 ปี อยู่บ้านเลขที่ 131 หมู่ 4 ต.สาน อ.เวียงสา จ.น่าน พร้อมของกลาง จี้พลอยล้อมเพชร มูลค่า 100,000บาท แหวนพลอยล้อมเพชร 1 วง มูลค่า 50,000 บาท โทรศัพท์มือถือ 2 เครื่อง อาวุธมีด และไขควง อุปกรณ์งัดแงะ จึงควบคุมตัวไปสอบปากคำที่ สน.โชคชัย</p>
<p> จากการสอบปากคำ<persName>นายวุส</persName>ให้การว่า ตนกลับมาถึงบ้านเวลา 23.15 น.ที่ผ่านมา ก็ได้ยินเสียงสัญญาณกันขโมยดังจากภายในบ้าน จึงขึ้นไปตรวจสอบบนชั้นที่ 3 ก็เจอคนร้ายถือมีดวิ่งหนีลงไปชั้นล่าง ตนจึงรีบวิ่งตาม แล้วเข้าไปสู้กับคนร้ายจนสามารถจับตัวเอาไว้ได้                ด้าน<persName>นายน่านนคร</persName>ให้การรับสารภาพว่า ตนทำอาชีพขับรถแท็กซี่ โดยก่อนเกิดเหตุกำลังจะขับรถไปหาเพื่อนที่บ้าน ระหว่างขับรถผ่านบ้านผู้เสียหายสังเกตุเห็นว่าไม่มีคนอยู่ ด้วยความที่อยากได้ทรัพย์สิน เลยตัดสินใจปีนเข้างัดบ้าน ก่อนจะเข้าไปทางชั้น 2 ของบ้าน แล้วค่อยขึ้นไปรื้อค้นขโมยทรัพย์สินในห้องชั้น 3 แต่เจ้าของบ้านกลับมาเสียก่อน ก็พยายามวิ่งหนี แต่ก็มาถูกจับตัวเอาไว้ได้ ซึ่งตนเพิ่งทำครั้งนี้เป็นครั้งแรกเท่านั้น                เบื้องต้นเจ้าหน้าที่ยังไม่ปักใจเชื่อในคำให้การ เนื่องจากคาดว่าเจ้าตัวน่าจะก่อเหตุมาหลายครั้ง จึงคุมตัวผู้ต้องหาไปตรวจค้นบ้านพักย่านแฮปปี้แลนด์ เพื่อหาหลักฐานและของกลางเพิ่มเติม ก่อนนำตัวไปดำเนินคดีในข้อหาลักทรัพย์ในเคหสถานในเวลากลางคืน โดยทำอันตรายสิ่งกีดกั้น โดยมีและใช้อาวุธต่อไป</p></body>
</news>
