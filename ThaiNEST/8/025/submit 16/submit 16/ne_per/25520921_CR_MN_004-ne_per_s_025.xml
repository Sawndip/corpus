<teiHeader>
<fileDesc>
<titleStmt>
  <title>จับแล้ว แก๊งฉกเพชร 65 ล้าน  </title>
  <author>  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-21 19:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000110457  </bibl>
</sourceDesc>
</fileDesc>
</teiHeader>
<news>
<headline>จับแล้ว แก๊งฉกเพชร 65 ล้าน</headline>
<lead>ตำรวจสืบสวนภาค 1 ตามจับกุมแก๊งฉกเพชรในงาน บางกอกเจมส์แอนด์จิวเวลรีแฟร์ ครั้งที่ 44 ไปได้มโหฬารมูลค่ากว่า 65 ล้านบาท ผู้ต้องหาล้วนเป็นชาวต่างชาติทั้งเปรู และเม็กซิโก พร้อมล่าต่อเพื่อนร่วมแก๊ง</lead>
<neck></neck>
<body><p> จากกรณี <persName>นายอภิวัฒน์ ติยะสุขสวัสดิ์</persName> อายุ 25 ปี เข้าแจ้งความต่อพนักงานสอบสวน สภ.ปากเกร็ด จ.นนทบุรี ว่าถูกกลุ่มคนร้ายลักษณะคล้ายแขกขาว ลักเครื่องเพชรมูลค่ากว่า 50 ล้านบาท ที่นำมาออกบูทในงานบางกอกเจมส์แอนด์จิวเวลรีแฟร์ ครั้งที่ 44 อาคารชาเลนเจอร์ฮอลล์ ขณะให้<persName>นางโสภา ศิรมณีรัตน์</persName> ผู้เป็นแม่เฝ้าร้าน นอกจากนี้ ในเวลาไล่เลี่ยกัน <persName>นายโมฮาเหม็ด เฟโรส</persName> อายุ 51 ปี เจ้าของร้านภูมิไดมอนด์ ที่นำเครื่องเพชรมาแสดงในงานเดียวกันก็ถูกคนร้ายฉกเอาเครื่องเพชรที่ใส่ไว้ในกระเป๋า มูลค่าประมาณ 15 ล้านบาท ไปอีกรายเช่นกัน</p>
<p>ความคืบหน้าเมื่อเวลา 13.00 น.วันนี้ (21 ก.ย.) <persName>พล.ต.ต.เพชรัตน์ แสงไชย</persName> ผบก.ศส.บช.ภ.1 <persName>พ.ต.อ.ชยานนท์ มีสติ</persName> ผกก.ศส.บช.ภ.1 นำกำลังควบคุมตัว <persName>นายดารันซา วาเรน ซิงห์ คามันโร</persName> อายุ 22 ปี ชาวเปรู <persName>นายมาติเนว ฮา กุย ลี ออสกา อาเล็กซิส</persName> อายุ 29 ปี และ<persName>นายบอโรติรอส คาซานิดา ไจนี</persName> อายุ 54 ปี ชาวเม็กซิโก ได้ที่บริเวณถนนพัทยา อ.บางละมุง จ.ชลบุรี ขณะนำรถยนต์มาคืนให้กับบริษัทรถเช่าแห่งหนึ่ง หลังจากหน้าที่สืบทราบว่าทั้ง 3 คนได้ร่วมมือกับพวกที่กำลังลบหนีอีก 2 คนก่อเหตุดังกล่าวขึ้น                ต่อมาเจ้าหน้าที่ ศส.บช.ภ.1 ได้ควบคุมตัวทั้ง 3 คน มาสอบปากคำที่ บช.ภ.1 พร้อมประสานไปยังสำนักงานตรวจคนเข้าเมือง (สตม.) มาทำการตรวจสอบหนังสือเดินของผู้ต้องสงสัยทั้ง 3 คน พบว่าเป็นหนังสือเดินทางปลอม โดยทั้งหมดกับพวกที่หลบหนีเดินทางเข้ามาจากประเทศมาเลเซีย และผ่านเข้าด่าน อ.สะเดา จ.สงขลา จากนั้นเจ้าหน้าที่ได้เชิญ <persName>นางโสภา ศิรมณีรัตน์</persName> แม่ของ<persName>นายอภิวัฒน์ ติยะสุขสวัสดิ์</persName> เดินทางมาดูตัวผู้ต้องสงสัยทั้ง 3 คน ซึ่งเจ้าตัวก็ยืนยันว่า ทั้ง 3 คน เป็นคนร้ายที่ก่อเหตุจริง</p>
<p>จากการสอบสวนผู้ต้องหาทั้ง 3 คน ให้การรับสารภาพว่า หลังก่อเหตุพวกตนทั้งหมดก็ได้เดินทางมาพักย่านถนนข้าวสาร บางลำพู ส่วนเพื่อนร่วมแก๊งที่เหลือได้นำทรัพย์สินขึ้นรถโดยสารประจำทางออกไปทางด่าน อ.สะเดา เนื่องจากพื้นที่ดังกล่าวไม่มีกล้องวงจรปิดทำให้สะดวกแก่การหลบหนี        </p></body>
</news>
