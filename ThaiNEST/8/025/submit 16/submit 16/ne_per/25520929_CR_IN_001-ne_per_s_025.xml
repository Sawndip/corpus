<teiHeader>
<fileDesc>
<titleStmt>
  <title>เลื่อนอีกแล้ว!คดีสนธิลิ้มหมิ่นเบื้องสูง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-29 13:30:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191889  </bibl>
</sourceDesc>
</fileDesc>
</teiHeader>
<news>
<headline>เลื่อนอีกแล้ว!คดีสนธิลิ้มหมิ่นเบื้องสูง</headline>
<lead>เลื่อนสั่งคดี "<persName>สนธิ ลิ้มทองกุล</persName>"คดี แพร่คำปราศรัย "<persName>ดา ตอร์ปิโด</persName>" ออกไปเป็น17 พ.ย.</lead>
<neck></neck>
<body><p><persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา นัดฟังคำสั่งคดีที่<persName>นายสนธิ ลิ้มทองกุล</persName> แกนนำพันธมิตรประชาชนเพื่อประชาธิปไตย (พธม.)ตกเป็นผู้ต้องหาในความผิดฐานหมิ่นเบื้องสูง ตามประมวลกฎหมายอาญา มาตรา 112 กรณีเมื่อวันที่ 20 ก.ค.51 <persName>นายสนธิ</persName> นำคำปราศรัยจาบจ้วงสถาบันของ<persName>นางดารณี ชาญเชิงศิลปะกุล</persName> หรือ"<persName>ดา ตอร์ปิโด</persName>" แนวร่วมประชาธิปไตยต่อต้านเผด็จการแห่งชาติ (นปช.) ซึ่งถูกศาลพิพากษาจำคุก 8 ปี มาเผยแพร่ซ้ำบนเวทีพันธมิตรฯที่สะพานมัฆวานรังสรรค์</p>
<p>โดย <persName>นายสนธิ</persName> ส่ง<persName>นายนิติธร ล้ำเหลือ</persName> ทนายความยื่นคำร้องขอเลื่อนนัดออกไปก่อนเนื่องจากอยู่ระหว่างพักรักษาตัวจากการถูกลอบยิงที่ประเทศสหรัฐอเมริกา อัยการพิจารณาแล้วอนุญาตให้เลื่อนนัดฟังคำสั่งคดีออกไปเป็นวันที่ 17 พ.ย.นี้ เวลา 10.00 น</p>
<p>ภายหลัง <persName>นายนิติธร</persName> กล่าวว่า เท่าที่ทราบ<persName>นายสนธิ</persName> อยู่ระหว่างพักฟื้นร่างกายและเข้าปรึกษากับแพทย์ผู้เชี่ยวชาญถึงแนวทางการรักษาตัว โดยคาดว่าจะกลับถึงเมืองไทยภายในสัปดาห์นี้</p></body>
</news>
