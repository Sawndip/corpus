<teiHeader>
<fileDesc>
<titleStmt>
  <title>ชุดกู้ซากฮ.ถอนตัวกลับหลังพบซากแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091004/31100/%e0%b8%8a%e0%b8%b8%e0%b8%94%e0%b8%81%e0%b8%b9%e0%b9%89%e0%b8%8b%e0%b8%b2%e0%b8%81%e0%b8%ae.%e0%b8%96%e0%b8%ad%e0%b8%99%e0%b8%95%e0%b8%b1%e0%b8%a7%e0%b8%81%e0%b8%a5%e0%b8%b1%e0%b8%9a%e0%b8%ab%e0%b8%a5%e0%b8%b1%e0%b8%87%e0%b8%9e%e0%b8%9a%e0%b8%8b%e0%b8%b2%e0%b8%81%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ชุดกู้ซากฮ.ถอนตัวกลับหลังพบซากแล้ว</headline>
<lead>ชุดกู้ซากเฮลิคอปเตอร์ ถอนตัวกลับ เอารูปมาโชว์พบซาก ฮ. ส่วนนักบิน ผู้โดยสารเสียชีวิตหมด 4 คน รอสภาพอากาศเปิดแล้วเริ่มค้นหาอีกรอบ เพราะฝนตกหนักจากพายุ</lead>
<neck></neck>
<body><p>(4ต.ค.) ที่หน่วยเฉพาะกิจกรมทหารราบที่ 4 อ.แม่สอด จ.ตาก <persName>พ.อ.ผดุง ยิ่งไพบูลย์สุข</persName> ผู้บังคับหน่วยเฉพาะกิจกรมทหรราบที่ 4 อ. แม่สอด จังหวัดตาก ได้นำ<persName>ร้อยโทนนท์ พุทชัง</persName> หัวหน้าชุดลาดตระเวน หน่วยเฉพาะกิจกรมทหารราบที่ 4 อ.แม่สอด ซึ่งได้ลาดตระเวนค้นหาซากเฮลิคอปเตอร์ หรือ ฮท.206 ที่สูญหายไปเมื่อวันที่ 4 กันยายน 2540 พร้อมกับนักบิน และผู้โดยสารทั้งหมด 4 คน ในพื้นที่อำเภออุ้มผาง จ.ตาก
</p>
<p> หลังจากที่<persName>นายสมบัติ ชงมณีกุล</persName> บ้านเลขที่ 76 บ้านแม่กลองคี หมู่ที่ 3 ตำบลโมโกร อ.อุ้มผาง ได้เดินทางไปหาของป่าทางด้านทิศตะวันออกของบ้านแม่กลองคี ประมาณ 23 กิโลเมตร ได้พบซาก ฮ. ตก และชิ้นส่วนกระเป๋าใส่กล้องวิดีโอขนาดใหญ่ รวมทั้งชิ้นส่วนกระเป๋ากล้องวีดีโอ.ทำให้กองกำลังนเรศวร และ<persName>พันเอกผดุง</persName> ได้จัดชุดทหาร ชาวบ้าน และตำรวจตระเวนชายแดนที่ 347 อำเภออุ้มผาง เข้าทำการพิสูจน์ในพื้นที่ จนไปพบซากเครื่องบิน ชิ้นส่วนต่างๆ และเครื่องแบบของนักบิน จึงมีการบันทึกภาพกลับมาให้ดู แต่ไม่สามารถนำชิ้นส่วนกลับมาได้ เพราะเฮลิคอปเตอร์ไม่สามารถบินได้ จากสภาพอากาศที่เลวร้าย
 <persName>ร้อยโทนนทท์</persName> กล่าวว่า เฮลิคอปเตอร์ชนต้นไม้แล้วตกลง ทำให้นักบินเสียชีวิต ส่วนที่ไม่พบศพในพื้นที่เพราะมีสัตว์ป่าประเภทกินเนื้อ
</p>
<p> <persName>พันเอกผดุง</persName> กล่าวว่า กองทัพภาคที่ 3 ได้ติดตามเรื่องนี้มาโดยตลอด จริงๆแล้วต้องพิสูจน์ทราบก่อน ส่วนเครื่องบินก็แทงจำหน่ายไปแล้ว ทำให้แคร์ต่อความรู้สึกครั้งนี้ ขณะเดียวกันปีนี้ก็ได้ทำบุญให้ มีคนไปจำนวนมาก ซึ่งทางทหารไม่ลืมกันอยู่แล้ว แต่อย่างไรก็ดี ฝ่ายทหารจะรอให้สภาพอากาศคืนสู่ภาวะปกติ พร้อมที่จะจัดชุดลาดตระเวนออกไปพร้อมกับชุดบิน เพื่อค้นหาซากศพให้ได้ต่อไป
 สำหรับนักบินที่สูญหายพร้อมเครื่องบิน 4 นาย ประกอบด้วย <persName>ร.ท.ชาญเวช คิดดี</persName> ,<persName>ร.ท.อดิศักดิ์ พงษ์เพศ</persName> นักบินสังกัดชุดปฎิบัติการกองบินกองทัพบก , <persName>จ.ส.อ.เอนก พันธุ์แจ้ง</persName> และ <persName>ส.อ.เจษฎา ธรรมสอน</persName> ช่างภาพทั้งวีดีโอ และภาพนิ่ง หรือ เจ้าหน้าที่สนามชายแดน
</p></body>
</news>
