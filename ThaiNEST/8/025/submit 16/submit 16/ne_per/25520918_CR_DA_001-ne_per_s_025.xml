<teiHeader>
<fileDesc>
<titleStmt>
  <title>รวบแก๊งบีเอ็มตระเวนลักทรัพย์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-18 22:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21189  </bibl>
</sourceDesc>
</fileDesc>
</teiHeader>
<news>
<headline>รวบแก๊งบีเอ็มตระเวนลักทรัพย์</headline>
<lead></lead>
<neck></neck>
<body><p>วันที่(18 ก.ย.) <persName>พ.ต.ท.ประสิทธิ์ พันธ์วิชัย</persName> สว.สส.สภ.ด่านขุนทด จ.นครราชสีมา ได้รับแจ้งเหตุมีแก๊งลักทรัพย์มาจากบ้านโนนระเวียง ใช้รถเก๋งบีเอ็มดับบลิว สีบรอนซ์เงิน ทะเบียน จษ 408 กทม.ขับหนีมาทางด่านขุนทด จึงนำกำลังตำรวจเกือบ 20 นายออกสกัดจับ กระทั่งสามารถจับกุมรถเก๋งคันดังกล่าวได้ พร้อมผู้ต้องหาในรถ ประกอบด้วย <persName>นายสมบัติ วงศ์อินทร์</persName> อายุ 41 ปี <persName>นายสงวน แกะนำพาสุข</persName> อายุ 47 ปี <persName>นายทองสุข จะโรรัมย์</persName> อายุ 33 ปี พร้อมภรรยาชาวเขมรและลูกชายวัย 3 ขวบ ตรวจค้นในรถพบกระเป๋าสะพายหลายใบ ทองรูปพรรณหลายรายการ มือถือ และของมีค่าจำนวนหนึ่ง รวมทั้งอุปกรณ์ในการงัดแงะ สอบสวนทั้งหมดรับสารภาพว่าได้ร่วมกันขับรถตระเวนงัดบ้านเรือนเพื่อขโมยทรัพย์สินจริง จึงควบคุมตัวส่ง <persName>พ.ต.ท.ครองชัย ตาลประดิษฐ์</persName> สารวัตรเวร สภ.ด่านขุนทด ดำเนินคดีต่อไป.</p></body>
</news>
