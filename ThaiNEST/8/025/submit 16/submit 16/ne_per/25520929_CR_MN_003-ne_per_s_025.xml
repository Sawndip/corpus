<teiHeader>
<fileDesc>
<titleStmt>
  <title>2 ขวบซนวิ่งหายาย พบเป็นศพจมน้ำ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-29 14:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114242  </bibl>
</sourceDesc>
</fileDesc>
</teiHeader>
<news>
<headline>2 ขวบซนวิ่งหายาย พบเป็นศพจมน้ำ</headline>
<lead>สลด...ยายทิ้งหลานวัย 2 ขวบให้ย่าทวดดู ขณะออกไปเก็บผักบุ้ง หลานวิ่งซนหนีออกมาเพื่อไปหายาย แต่กลับเป็นศพจมน้ำในบ่อเลี้ยงปลา</lead>
<neck></neck>
<body><p> วันนี้ (29 ก.ย.) เมื่อเวลา 10.00 น. <persName>ร.ต.ท.สามารถ เปาจีน</persName> พนักงานสอบสวน (สบ 1) สน.โคกคราม รับแจ้งมีเหตุเด็กจมน้ำเสียชีวิตภายในบ่อเลี้ยงปลา ซอยรามอินทรา 14 แยก 17 แขวงท่าแร้ง เขตบางเขน จึงรุดไปตรวจสอบพร้อมหน่วยกู้ภัยมูลนิธิป่อเต็กตึ๊ง</p>
<p>ที่เกิดเหตุเจ้าหน้าที่พบศพ <persName>ด.ช.เจริญผล หรือน้องบีเวอร์ เดชลี่</persName> อายุ 2 ปี สภาพศพคว่ำหน้าจมอยู่ในบ่อน้ำ สวมเสื้อยืดแขนสั้นสีส้ม กางเกงสามส่วนสีฟ้า ใกล้กันพบรองเท้าแตะอีก 1 คู่ จึงให้เจ้าหน้าที่มูลนิธิป่อเต็กตึ๊งนำขึ้นมา ก่อนส่งสถาบันนิติเวชโรงพยาบาลตำรวจ ชันสูตรหาสาเหตุการเสียชีวิตอีกครั้งหนึ่ง</p>
<p> จากการสอบสวน<persName>นางพิศมร ไทยอุตส่าห์</persName> อายุ 47 ปี ยายของน้องบีเวอร์ให้การว่า ก่อนเกิดเหตุได้ฝากหลานไว้กับย่าทวดให้เล่นอยู่ภายในบ้านเนื่องจากตนจะออกไปเก็บผักบุ้งในป่าใกล้ๆ บ้าน แต่หลานเล่นซนและวิ่งหนีย่าทวดออกมาตามตนหาแต่ไม่พบ จึงไปนั่งเล่นอยู่ริมบ่อน้ำใกล้บ้าน แล้วพลัดตกลงไปในน้ำเสียชีวิตดังกล่าว</p></body>
</news>
