<teiHeader>
<fileDesc>
<titleStmt>
  <title>แม่ใจร้ายจับทารกยัดถุงทิ้งข้างรพ.หัวฉียว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 10:08:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190654  </bibl>
</sourceDesc>
</fileDesc>
</teiHeader>
<news>
<headline>แม่ใจร้ายจับทารกยัดถุงทิ้งข้างรพ.หัวฉียว</headline>
<lead>แม่ใจร้ายจับลูกยัดถุงพลาสติกมัดปากถุงแน่นวางทิ้งข้าง ร.พ.หัวเฉียว พลเมืองดีพบถูกยุงกัดเยินทั้งตัว โชคดีไม่ตาย ตำรวจคาดหญิงไม่พร้อมเป็นแม่นำมาทิ้ง</lead>
<neck></neck>
<body><p>เจ้าหน้าที่ ตำรวจร้อยเวร สถานีตำรวจพลับพลาชัย 1 ได้รับแจ้งจากพลเมืองดีว่ามีทารกถูกใส่ไว้ในถุงพลาสติกวางทิ้งอยู่บริเวณด้านข้างกำแพงของ ร.พ.หัวเฉียว จึงเร่งรุดตรวจสอบที่เกิดเหตุ พบทารกน้อยวัยประมาณ 2 เดือน หลังคลอด สภาพถูกนำใส่ไว้ภายในถุงหูหิ้วขนาดใหญ่ และมัดปากถุงเพื่ออำพรางสายตาผู้ที่เดินผ่านไปมา โชคดีที่บริเวณปมที่มัดมีช่องขาดเส้นผ่าศูนย์กลาง 1 นิ้วเปิดอยู่ ทำให้ทารกยังไม่ขาดอากาศหายใจจนเสียชีวิต เมื่อเปิดถุงนำร่างของทารกน้อยออกมาพบว่าเป็นเพศหญิง หน้าตาน่ารักอยู่ในสภาพสวมเสื้อผ้าเรียบร้อย ร่างกายโทรมไปด้วยเหงื่อ มีท่าทีอ่อนเพลียตามร่างกาย ตามแขน - ขา และใบหน้าเต็มไปด้วยร่องรอยที่ถูกยุงกัด ร้องให้จ้าด้วยความตกใจ จากการสอบถาม พนักงานของร้าน เซเว่น ที่ตั้งอยู่ใกล้ ร.พ.ทราบว่า ขณะที่เดินผ่านจุดดังกล่าวก็พบถุงถูกวางทิ้งไว้ จึงแจ้งเจ้าหน้าที ที่เกี่ยวข้องให้มาช่วยเหลือดังกล่าว</p>
<p>อย่างไรก็ตาม หลังจากนำทารกไปตรวจร่างกายพบว่าแข็งแรง และสมบูรณ์ดี โดยมีน้ำหนักถึง 4 ก.ก. เบื้องต้นเชื่อว่าคนที่นำมาทิ้งน่าจะเป็นแม่ที่ไม่พร้อมที่จะมีลูก และเลี้ยงไม่ไหวจึงแอบนำมาวางทิ้งไว้เมื่อรุ่งสางที่ผ่านมา ซึ่ง ตำรวจจะได้ ติดตามตัวมาสอบสวนต่อไป</p></body>
</news>
