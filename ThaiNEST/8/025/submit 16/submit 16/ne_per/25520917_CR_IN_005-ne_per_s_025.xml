<teiHeader>
<fileDesc>
<titleStmt>
  <title>หญิงอ้อพาลูกเอมเบิกความคดียึดทรัพย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-17 10:24:12  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190106  </bibl>
</sourceDesc>
</fileDesc>
</teiHeader>
<news>
<headline><persName>หญิงอ้อ</persName>พา<persName>ลูกเอม</persName>เบิกความคดียึดทรัพย์</headline>
<lead><persName>คุณหญิงพจมาน</persName> พาลูกสาว ขึ้นศาลฎีกานักการเมือง เบิกความ แจงการโอนหุ้น คดียึดทรัพย์ 7.6 พันล้านบาท</lead>
<neck></neck>
<body><p><persName>คุณหญิงพจมาน ดามาพงศ์</persName> อดีตภริยา <persName>พ.ต.ท.ทักษิณ ชินวัตร</persName> อดีตนายกฯ พร้อมด้วย <persName>นายพานทองแท้</persName> และ <persName>น.ส.พินทองทา ชินวัตร</persName> บุตรชาย และ บุตรสาว เดินทางมายัง ศาลฎีกาแผนกคดีอาญาของผู้ดำรงตำแหน่งทางการเมือง เพื่อขึ้นเบิกความเป็นพยาน ในฐานะผู้ร้องคัดค้าน คดีที่อัยการสูงสุด ยื่นคำร้องต่อศาลขอให้ทรัพย์สินของ <persName>พ.ต.ท.ทักษิณ</persName> และครอบครัว จำนวนกว่า 7.6 หมื่นล้านบาท ที่ได้มาจากการการร่ำรวยผิดปกติตกเป็นของแผ่นดิน โดยวันนี้ พยานที่จะขึ้นเบิกความคือ <persName>น.ส.พินทองทา</persName> ซึ่งเป็นผู้ร้องคัดค้านจะขึ้นเบิกความในประเด็นเกี่ยวกับหุ้นที่ได้รับโอนจาก <persName>คุณหญิงพจมาน</persName></p>
<p>ขณะที่ บรรยากาศที่ ศาลฎีกาแผนกคดีอาญาของผู้ดำรงตำแหน่งทางการเมือง ขณะนี้ มีกลุ่มผู้สื่อข่าวให้ความสนใจกับข่าวนี้ จำนวนมาก</p>
<p>ทั้งนี้ <persName>น.ส.พินทองทา ชินวัตร</persName> บุตรสาวของ <persName>พ.ต.ท.ทักษิณ ชินวัตร</persName> อดีตนายกรัฐมนตรี เบิกความต่อศาลฎีกาแผนกคดีอาญาของผู้ดำรงตำแหน่งทางการเมืองในฐานะพยานผู้ร้องคัดค้านที่ 3 ในคดียึดทรัพย์จำนวน 7.6 หมื่นล้านบาท โดยกล่าวถึงที่มาของทรัพย์สินที่ได้ครอบครองเพราะซื้อหุ้นมาจากพี่ชายจำนวน 2 ครั้ง เพื่ออยากลงทุนในตลาดหลักทรัพย์โดยไม่ต้องบริหารเอง นอกจากนี้ ยังเข้าไปเป็นผู้ถือหุ้นของบริษัทแอมเพิลริชและเป็นกรรมการบริษัท จากนั้น <persName>นายบรรณพจน์ ดามาพงศ์</persName> ซึ่งมีศักดิ์เป็นลุงเข้ามาติดต่อว่ากองทุนเทมาเส็ก ประเทศสิงคโปร์สนใจอยากซื้อหุ้นของบริษัทแอมเพิลริช จึงตกลงกับพี่ชายว่าจะขายหุ้นให้กองทุนเทมาเส็กจำนวน 164 ล้านหุ้น หุ้นละ 49.25 บาท ขณะที่ คตส.ได้ประสานกรมสรรพากรให้ประเมินภาษีว่าตนและพี่ชายที่ขายหุ้นดังกล่าวต้องเสียภาษีเงินได้คนละกว่า 5 พันล้านบาท โดยให้เหตุผลว่าได้หุ้นมาในฐานะที่เป็นกรรมการบริษัทแอมเพิลริช ต่อมากลับอายัดเงินในบัญชีทั้งหมดกว่า 2 หมื่นล้านบาท โดยอ้างว่าไม่ได้เป็นเจ้าของหุ้นแต่ถือครองหุ้น <persName>พ.ต.ท.ทักษิณ</persName> และ <persName>คุณหญิงพจมาน</persName> โดย <persName>น.ส.พินทองทา</persName> ได้ตั้งข้อสังเกตถึงเหตุผลของ คตส.ว่าค่อนข้างขัดแย้งกันเอง </p></body>
</news>
