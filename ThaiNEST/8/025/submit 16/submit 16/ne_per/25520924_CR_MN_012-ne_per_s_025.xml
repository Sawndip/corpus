<teiHeader>
<fileDesc>
<titleStmt>
  <title>เดนมนุษย์หลอกยืมเก้าอี้วัด เชิดส่งขายร้านขายของเก่า  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 13:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114226  </bibl>
</sourceDesc>
</fileDesc>
</teiHeader>
<news>
<headline>เดนมนุษย์หลอกยืมเก้าอี้วัด เชิดส่งขายร้านขายของเก่า</headline>
<lead>เหลือบสังคมทำแสบ หลอกยืมเก้าอี้พลาสติกวัดกว่า 150 ตัว อ้างเอาไปจัดงานทำบุญ แต่ที่ไหนได้ดันเอาไปขายร้านขายของเก่า ร้อนถึง ส.ก.เขต-ผู้ดูแลวัด-ตำรวจ ขอหมายค้นเข้าตรวจร้านรับซื้อ พบเก้าอี้ถูกนำมาขาย แถมขูดลบชื่อออก ก่อนคุมตัวเจ้าของร้านสอบ อ้างซื้อมาจากชายคนหนึ่งแต่ไม่รู้ว่าเป็นของวัดเลยรับซื้อไว้</lead>
<neck></neck>
<body><p>วันนี้ (29 ก.ย.) เมื่อเวลา 07.00 น. <persName>พ.ต.ท.อำนวย โพธิ์แสง</persName> พนักงานสอบสวน (สบ 3) สน.ดอนเมือง <persName>นางกนกนุช นากสุวรรณ</persName> ส.ก.เขตดอนเมือง เขต 2 และ <persName>นายสุรศักดิ์ พูนเกิดผล</persName> อายุ 41 ปี ผู้ดูแลวัดสายอัมพันธ์เอมสาร นำกำลังเจ้าหน้าที่ตำรวจ สน.ดอนเมือง เดินทางเข้าตรวจสอบ ร้านรับซื้อของเก่า “โกดังสยาม” ถนนช่างอากาศอุทิศ แขวงสีกัน เขตดอนเมือง หลังได้รับแจ้งว่าร้านดังกล่าวรับซื้อเก้าอี้ที่ถูกขโมยมาจากวัด                เมื่อไปถึงก็พบ<persName>นางประภาวรินทร์ กลิ่นฟุ้ง</persName> ซึ่งอ้างตัวเป็นเจ้าของร้านดังกล่าว โดยเจ้าตัวได้นำใบอนุญาตให้ค้าของเก่าของกรมการปกครองให้เจ้าหน้าที่ตรวจสอบ ก็พบว่าเป็นใบอนุญาตที่ถูกต้อง จากนั้นเจ้าหน้าที่จึงแสดงหมายค้นก่อนเข้าไปตรวจสอบภายในร้านก็พบเก้าอี้พลาสติกกว่า 100 ตัววางกองอยู่ ซึ่งจากการตรวจสอบเบื้องต้นพบว่าเก้าอี้แต่ละตัวและมีร่องรอยการขูดชื่อที่เขียนอยู่หลังเก้าอี้ออกจึงยึดไว้ตรวจสอบ ก่อนเชิญ<persName>นางประภาวรินทร์</persName>สอบปากคำที่ สน.ดอนเมือง</p>
<p>จากการสอบสวน <persName>นางประภาวรินทร์</persName>ให้การอ้างว่า เก้าอี้ดังกล่าวรับซื้อมาจากชายคนหนึ่งที่เอามาขายให้ที่ร้านโดยที่ไม่รู้มาก่อนว่าเก้าอี้ดังกล่าวเป็นของวัดเลยรับซื้อไว้ เพราะเห็นว่ายังมีสภาพดีและยังใหม่อยู่ จากนั้นตนจะเอาไปขายต่อในราคาตัวละ 80 บาท                ด้าน <persName>นายสุรศักดิ์</persName>กล่าวว่า เมื่อวันที่ 24 ก.ย.ที่ผ่านมา ได้มีชายอ้างว่าชื่อ <persName>นายวราพงษ์ ป่ายาง</persName> มายืมเก้าอี้ของวัด พร้อมอ้างว่าจะเอาไปจัดงานทำบุญ โดยมาของยืมสองรอบ รอบแรกมาขนไป 100 ตัว รอบสองก็มาขนเอาไปอีก 50 ตัว ก่อนจะแจ้งตนว่าพรุ่งนี้เช้าจะมานิมนต์พระไปทำบุญที่บ้าน พวกตนก็รออยู่จนวันรุ่งขึ้น<persName>นายวราพงษ์</persName>ก็ไม่ได้มานิมนต์พระตามนัด แถมยังไม่เอาเก้าอี้ที่ยืมไปมาคืนอีกด้วย                <persName>นายสุรศักดิ์</persName>กล่าวต่อว่า ตนเลยมั่นใจว่าเก้าอี้ต้องถูกขโมยไปขายแน่นอน จึงไปสอบถามจากชาวบ้านในละแวกใกล้เคียง ตามวัดและชุมชนย่านดอนเมืองทั้งหมด ก็ทราบว่า เคยถูกคนร้ายขโมยเก้าอี้ไปเช่นกันโดยคนมีพฤติกรรมแบบเดียวกัน คือจะมาทำทีขอยืมเก้าอี้วัดไปจัดงานบุญ แล้วก็หายไปเลย จนกระทั่งเมื่อช่วงเช้าที่ผ่านมามีชาวบ้านมาแจ้งว่าเห็นคนเอาเก้าอี้มาขายที่ร้านดังกล่าวจึงได้แจ้งตำรวจมาตรวจสอบ</p>
<p>  ด้าน <persName>พ.ต.ท.อำนวย</persName> กล่าวว่า เบื้องต้นได้แจ้งข้อหายักยอกทรัพย์ต่อ<persName>นางประภาวรินทร์</persName>ไว้ก่อน โดยหลังจากนี้ขออนุมัติหมายจับ<persName>นายวราพงษ์ ป่ายาง</persName> ในข้อหาลักทรัพย์ แต่จากการตรวจสอบเบื้องต้นพบว่าชื่อที่คนร้ายใช้นั้นเป็นชื่อปลอม ไม่มีอยู่ในทะเบียนราษฎร ซึ่งจะประสานให้ผ่ายสืบสวนลงพื้นที่ติดตามจับกุมคนร้ายมาดำเนินคดีตามกฎหมายต่อไป </p></body>
</news>
