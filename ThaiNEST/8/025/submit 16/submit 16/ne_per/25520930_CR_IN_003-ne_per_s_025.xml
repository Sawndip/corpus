<teiHeader>
<fileDesc>
<titleStmt>
  <title>รวบแล้วมือฆ่าผช.พยาบาล-เมียโวยผิดตัว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-30 07:42:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191976  </bibl>
</sourceDesc>
</fileDesc>
</teiHeader>
<news>
<headline>รวบแล้วมือฆ่าผช.พยาบาล-เมียโวยผิดตัว</headline>
<lead>ตำรวจ สภ.คลองหลวง รวบแล้ว มือฆ่า ผู้ช่วยพยาบาล ร.พ.ภัทรธนบุรี ขณะที่ เมียของผู้ต้องหา ยังให้การปกป้องสามี อ้างตำรวจจับผิดตัว</lead>
<neck></neck>
<body><p><persName>พ.ต.ท.ธีรพรรดิ์ บัณฑิโตหิรัญโชติ</persName> สารวัตรสืบสวนสอบสวน สภ.คลองหลวง ขอหมายศาลจังหวัดธัญบุรี ออกหมายจับ <persName>นายเอกลักษณ์ สุวเพชร</persName> อายุ 27 ปี ชาว จ.ศรีสะเกษ ข้อหาฆ่าคนตาย หลังเหตุเกิด <persName>น.ส. ศิริวรรณ ทำจะดี</persName> อายุ 29 ปี ผู้ช่วยแพทย์ผู้ป่วยนอก ร.พ.ภัทรธนบุรี ถูกคนร้ายฆ่าเสียชีวิต เมื่อวันที่ 17 ก.ย.ที่ผ่านมา ภายในหอพัก ซอยคุณพระ 27 ม.6 ต.คลองหนึ่ง อ.คลองหลวง จากแนวทางการสอบสวนและการตรวจสอบหาหลักฐานของเจ้าหน้าที่วิทยาการเขต 11 ได้นำรอยนิ้วมือแฝงไปตรวจหาดีเอ็นเอและนำผู้ที่พักอยู่ห้องข้างเคียง และหลังศาลจังหวัดธัญบุรีได้อนุมัติหมายจับแล้ว <persName>พ.ต.ท.ธีรพรรดิ์</persName> เดินทางไปยังบ้านของ <persName>นายอกลักษณ์</persName> ที่ จ.ศรีสะเกษ และเชิญ <persName>นายเอกลักษณ์</persName> มาสอบสวนที่ สภ.คลองหลวง</p>
<p>ทางด้าน <persName>นางรัชนีกร สุวเพชร</persName> ภรรยาของ<persName>นายเอกลักษณ์</persName> กล่าวว่า สามีไม่ได้เป็นผู้กระทำในเหตุการณ์นี้ เนื่องสามีอยู่กับตนตลอดทั้งวัน ในวันที่ 16 ก.ย. และมีพยานห้องข้างเคียงที่มาพูดคุยด้วยเป็นประจำ จะเป็นพยานให้ หลังเกิดเหตุตนและสามีถูกตำรวจมาเชิญไปสอบปากคำแล้ว พอดีทางบ้านที่ต่างจังหวัด แม่ได้เรียกกลับไปโอนเรื่องที่ดินให้ ตนเห็นว่า หอพักแห่งนี้พอมีคนตาย ได้ย้ายหนีออกไปกันหมด จึงได้ย้ายออกไปด้วย และได้กับไปอยู่ที่บ้าน ซึ่งจะกลับมาทำงานต่อในอาทิตย์นี้ แต่เจ้าหน้าที่ตำรวจ ก็มาจับกุมสามีก่อน ตนเชื่อว่า เป็นการจับผิดตัวแน่นอน</p></body>
</news>
