<teiHeader>
<fileDesc>
<titleStmt>
  <title>กห.โยนตร.สอบพล.อ.ถูกกล่าวหาข่มขืนรท.หญิง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29807/%e0%b8%81%e0%b8%ab.%e0%b9%82%e0%b8%a2%e0%b8%99%e0%b8%95%e0%b8%a3.%e0%b8%aa%e0%b8%ad%e0%b8%9a%e0%b8%9e%e0%b8%a5.%e0%b8%ad.%e0%b8%96%e0%b8%b9%e0%b8%81%e0%b8%81%e0%b8%a5%e0%b9%88%e0%b8%b2%e0%b8%a7%e0%b8%ab%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%a3%e0%b8%97.%e0%b8%ab%e0%b8%8d%e0%b8%b4%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>กห.โยนตร.สอบพล.อ.ถูกกล่าวหาข่มขืนรท.หญิง</headline>
<lead>โฆษกกลาโหม โยน ตำรวจสอบ พล.อ. ถูกกล่าวหาข่มขืน ร.ท.หญิง เรื่องส่วนตัว ไม่เกี่ยวกองทัพ แถมข้องใจปมแอบแฝง อ้างต้องฟังหูไว้หู �<persName>ประวิตร</persName>� โยนให้ ผบ.ทหารสูงสุดจัดการ</lead>
<neck></neck>
<body><p>(24ก.ย.) <persName>พ.อ.ธนาธิป สว่างแสง</persName> โฆษกกระทรวงกลาโหม กล่าวถึงกรณีที่ ร.ท.หญิง ร้องเรียนว่า โดนนายทหารยศ พล.อ.ข่มขืนกระทำชำเรานาน 4 ปีจนอาจทำให้ภาพลักษณ์ของกองทัพเสื่อมเสียว่า เรื่องนี้ต้องฟังหูไว้หู และทุกอย่างมีกระบวนการทางกฎหมาย รวมถึงมีเจ้าหน้าที่ในการตรวจสอบพยานหลักฐานต่างๆ ซึ่งเรื่องที่เกิดขึ้นเป็นเรื่องส่วนบุคคล ไม่เกี่ยวกับกองทัพ เพราะทุกสังคมมีเรื่องลักษณะอย่างนี้เกิดขึ้นอยู่แล้ว แต่จะมีเจตนาหรือมีอะไรแอบแฝงหรือไม่ต้องเป็นหน้าที่ของตำรวจ ซึ่งต้องเป็นไปตามหลักฐาน และต้องฟังจากเจ้าหน้าที่ตำรวจ และผู้ถูกกล่าวหาว่า จะชี้แจงอย่างไร เพราะตอนนี้เราฟังจากผู้เสียหายอย่างเดียว 
</p>
<p><persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม กล่าวถึงกรณีที่ร.ท.หญิง สังกัดกองบัญชาการกองทัพไทยทำหนังสือร้องเรียนว่าถูกนายทหารยศพลเอกข่มขืนว่า เป็นเรื่องของกองบัญชาการทหารสูงสุด ซึ่งตนส่งหนังสือดังกล่าวไปให้ผบ.ทหารสูงสุด แล้ว เนื่องจากเป็นผู้บังคับบัญชาโดยตรง และจะต้องดำเนินการสอบสวน ทั้งนี้ในส่วนของกระทรวงกลาโหมไม่ได้มีหน้าที่ดำเนินการใด ๆ
</p>
<p>อย่างไรก็ตาม เรื่องนี้เป็นเรื่องของการฟ้องร้องของคดีก็ต้องว่ากันไปตามนั้น ถ้าหากมีความผิดทางด้านวินัยก็จะให้ทาง ผบ.ทหารสูงสุดดูแล เมื่อถามว่ามีการกำชับไปยังนายทหารหรือไม่ว่าไม่ให้ยุ่งเกี่ยวกับลูกน้อง <persName>พล.อ.ประวิตร</persName> กล่าวว่า สิ่งนี้ไม่ต้องกำชับ เพราะเป็นเรื่องของวิจารณญาณส่วนบุคคล และถือเป็นเรื่องส่วนตัว
</p></body>
</news>
