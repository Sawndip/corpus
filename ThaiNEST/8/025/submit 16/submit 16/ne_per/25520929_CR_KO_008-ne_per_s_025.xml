<teiHeader>
<fileDesc>
<titleStmt>
  <title>นางงามร้อง'ปิ๊ก'ภาพถูกพิมพ์บนซีดีโป๊  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30457/%e0%b8%99%e0%b8%b2%e0%b8%87%e0%b8%87%e0%b8%b2%e0%b8%a1%e0%b8%a3%e0%b9%89%e0%b8%ad%e0%b8%87%e0%b8%9b%e0%b8%b4%e0%b9%8a%e0%b8%81%e0%b8%a0%e0%b8%b2%e0%b8%9e%e0%b8%96%e0%b8%b9%e0%b8%81%e0%b8%9e%e0%b8%b4%e0%b8%a1%e0%b8%9e%e0%b9%8c%e0%b8%9a%e0%b8%99%e0%b8%8b%e0%b8%b5%e0%b8%94%e0%b8%b5%e0%b9%82%e0%b8%9b%e0%b9%8a.html  </bibl>
</sourceDesc>
</fileDesc>
</teiHeader>
<news>
<headline>นางงามร้อง'<persName>ปิ๊ก</persName>'ภาพถูกพิมพ์บนซีดีโป๊</headline>
<lead>อดีตนางงามแห่เข้าร้อง"<persName>ปวีณา หงสกุง</persName>"หลังถูกมือดีตีพิมพ์ภาพบนปกหนังโป๊</lead>
<neck></neck>
<body><p>(29ก.ย.) เวลา 11.30 น. ที่มูลนิธิ<persName>ปวีณาหงสกุล</persName>เพื่อเด็กและสตรี ตั้งอยู่เลขที่ 84 /14 ม.2 ถ.รังสิต-นครนายก (คลองเจ็ด) ต.ลำผักกูด อ.ธัญบุรี จ.ปทุมธานี มีอดีตนางงาม ประกอบด้วย <persName>นส.นิกัลยา (ยา) ดุลยา</persName> มิสไทยแลนด์เวิล์ด ปี 2547 พร้อมด้วย <persName>นส.อัมราภัสร์</persName> (<persName>มิ้น</persName>) รองมิสไทยแลนด์เวิล์ด ปี2549 และ <persName>นส.พรรณประภา</persName> (<persName>น้ำตาล</persName>) รองนางสาวไทยปี 2550 ได้เดินทางเข้าพบ<persName>นางปวีณา หงสกุล</persName> ประธานมูลนิธิฯ กรณีถูกมือดีนำภาพไปลงบนปกซีดีโป๊วางขายเกลื่อนตลาดคลองถม ทำให้ได้รับความเสียหาย
</p>
<p><persName>นส.นิกัลยา ดุลยา</persName> หรือ<persName>น้องยา</persName> กล่าวว่า ตนทราบเรื่องดังกล่าวเมื่อประมาณปลายเดือนสิงหาคมที่ผ่านมา ที่ทราบเรื่องนี้เนื่องมาจากมีรุ่นพี่ ที่รู้จักกับคนใต้เดินทาง ไปทำธุระที่จังหวัดสงขลา และไปพบว่า มีซีดี.ลามกวางขาย โดยมีรูปภาพของตนที่สวมใส่ชุดไทยถูกตีพิมพ์บนปกซีดีดังกล่าว และยังมีการตัดต่อภาพของตน ให้ยืนรวมกลุ่มอยู่กับผู้หญิงอื่นๆที่ไม่สวมใส่เสื้อผ้า ทำให้ผู้พบเห็นคิดว่าเนื้อหาในซีดีโป๊นั้นมีตนเองเกี่ยวข้องอยู่ด้วย
</p>
<p>ซึ่งเมื่อรุ่นพี่คนนั้นกลับมา ก็นำเรื่องดังกล่าวมาเล่าให้ตนฟัง เมื่อทราบดังนั้น ตนจึงพยายามหาซีดี.ดังกล่าวมาดู แต่หาไม่ได้ จนกระทั่งประมาณกลางเดือนกันยายน จึงมีคนส่งซีดี.ดังกล่าวมาให้ดู เมื่อตนดูหน้าปกก็พบว่า เป็นรูปของตนบนหน้าปกจริง แต่เนื้อหาด้านในเกี่ยวข้องกับตนเอง ซึ่งสร้างความเสียหาย และทำให้คนอื่นๆเข้าใจผิด ตนจึงเดินทางไปแจ้งความไว้ที่สน.หัวหมากเมื่อวันที่ 17 กันยายน 2552 เพื่อให้เจ้าหน้าที่ตำรวจได้ดำเนินการสืบสวนสอบสวนติดตามตัวผู้ที่กระทำการดังกล่าวมาดำเนินคดีต่อไป
</p>
<p><persName>นส.นิกัลยา</persName> กล่าวต่อว่า หลังจากที่ตนเดินทางเข้าแจ้งความเจ้าหน้าที่ตำรวจแล้ว ได้มีรุ่นพี่คนหนึ่งที่ทำงานที่กองถ่ายทราบข่าว และได้บอกกับตนว่า ไม่ใช่มีเพียงแต่ตนเท่านั้นที่ถูกนำรูปไปตีพิมพ์บนปกหนังซีดีลามก แต่ยังมีภาพนางงามและศิลปินดารานักแสดงหลายคนที่ถูกมือดีแอบถ่ายแล้วนำภาพไปตัดต่อลงบนปกซีดี และมีการนำไปวางจำหน่ายกันเกลื่อนตลาดคลองถม เมื่อทราบดังนั้นตนจึงทำการติดต่อเพื่อนๆและน้องๆนางงามนักแสดงคนอื่นๆเพื่อบอกเล่าเรื่องราวที่เกิดขึ้นและปรึกษาหารือกันก่อนจะพากันมาร้องทุกข์ที่มูลนิธิปวีณา ในวันนี้    ด้าน <persName>นส.อัมราภัสร์</persName> (<persName>มิ้น</persName>) รองมิสไทยแลนด์เวิล์ด ปี2549 กล่าวว่า หลังจากทราบจากรุ่นพี่ รู้สึกตกใจมาก ไม่คิดว่าจะเกิดเหตุแบบนี้ ตนเองรู้สึกบอกไม่ถูกกับเรื่องแบบนี้ อีกทั้งบ้านยังไม่ทราบเรื่องนี้กลัวว่าจะรับไม่ได้ จึงคิดว่าน่าจะมาร้องทุกข์ที่มูลนิธิปวีณาฯ ให้ช่วยเหลือ ไม่อย่างนั้นคนพวกนี้จะเอาเราไปหากินอย่างไม่หยุดหย่อน สร้างความเสียหายให้ตนเองและเพื่อนๆพี่ๆทั้งในวงการนางงามและวงการนักแสดง
</p>
<p> ด้าน <persName>นส.อัมราภัสร์</persName> (<persName>มิ้น</persName>) รองมิสไทยแลนด์เวิล์ด ปี2549 กล่าวว่า หลังจากทราบจากรุ่นพี่ รู้สึกตกใจมาก ไม่คิดว่าจะเกิดเหตุแบบนี้ ตนเองรู้สึกบอกไม่ถูกกับเรื่องแบบนี้ อีกทั้งบ้านยังไม่ทราบเรื่องนี้กลัวว่าจะรับไม่ได้ จึงคิดว่าน่าจะมาร้องทุกข์ที่มูลนิธิปวีณาฯ ให้ช่วยเหลือ ไม่อย่างนั้นคนพวกนี้จะเอาเราไปหากินอย่างไม่หยุดหย่อน สร้างความเสียหายให้ตนเองและเพื่อนๆพี่ๆทั้งในวงการนางงามและวงการนักแสดง
</p>
<p> <persName>นางปวีณา หงสกุล</persName> กล่าวว่า เมื่อทราบเรื่องดังกล่าวแล้ว คิดว่า เหตุที่เกิดขึ้นจะเห็นได้ว่าปัจจุบันมีขบวนการปลอมแปลงซีดี โดยเฉพาะซีดีหนังโป๊ระบาดเป็นอย่างมาก มีการวางขายกันเกลื่อนเมือง จึงอยากฝากไปยังเจ้าหน้าที่ที่มีส่วนเกี่ยวข้องให้ช่วยกวดขันจับกุมดำเนินคดีอย่างเร่งด่วน เพราะหากปล่อยไว้จะทำให้เกิดปัญหาสังคมตามมาโดยเฉพาะปัญหาด้านอาชญากรรม
 ทั้งนี้ตนยังได้ประสานงานไปยัง <persName>พ.ต.อ.นรศักดิ์ แหมนิธิ</persName> รอง.ผบก.ป. ให้เดินทางมารับเรื่องและให้เร่งรัดสืบสวนสอบสวนเพื่อติดตามขบวนการเหล่านี้มาดำเนินคดีต่อไป
</p></body>
</news>
