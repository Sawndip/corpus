<teiHeader>
<fileDesc>
<titleStmt>
  <title>ตร.ภ.7-ทีโอทีนำSMSและGISวิเคราะห์อาชญากรรม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30625/%e0%b8%95%e0%b8%a3.%e0%b8%a0.7%e0%b8%97%e0%b8%b5%e0%b9%82%e0%b8%ad%e0%b8%97%e0%b8%b5%e0%b8%99%e0%b8%b3SMS%e0%b9%81%e0%b8%a5%e0%b8%b0GIS%e0%b8%a7%e0%b8%b4%e0%b9%80%e0%b8%84%e0%b8%a3%e0%b8%b2%e0%b8%b0%e0%b8%ab%e0%b9%8c%e0%b8%ad%e0%b8%b2%e0%b8%8a%e0%b8%8d%e0%b8%b2%e0%b8%81%e0%b8%a3%e0%b8%a3%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>ตร.ภ.7-ทีโอทีนำSMSและGISวิเคราะห์อาชญากรรม</headline>
<lead>ตร.ภาค 7 ลงนามสัญญาร่วมกับทีโอที หลังร่วมกันพัฒนาระบบถวิล หรือระบบวิเคราะห์อาชญากรรมทางยุทธวิธีด้วยข่าวกรองและภูมิประเทศ โดยนำระบบ SMS และ GIS ในการติดตามตำแหน่งบุคคลและยานพาหนะ พร้อมนำมาใช้ในการถวายความปลอดภัยบนเส้นทางเสด็จ นับว่าเป็นความสำเร็จครั้งแรกในการคิดค้นระบบถวิล เพื่อใช้ในการบันทึกและค้นหาสถานที่และการสกัดจับคนร้ายของตำรวจภูธรภาค 7</lead>
<neck></neck>
<body><p><persName>พล.ต.ท.ถวิล สุรเชษฐ์พงษ์</persName> ผู้บัญชาการตำรวจภูธรภาค 7 กล่าวว่า โครงการพัฒนาระบบถวิล เป็นโครงการที่ตำรวจภูธรภาค 7 ได้ร่วมกับบริษัททีโอที ร่วมกันพัฒนาขึ้นมาใช้ชื่อว่าระบบถวิล ซึ่งปัจจุบันได้มีการทำการวิเคราะห์ ออกแบบและพัฒนาโปรแกรมแล้วเสร็จและนำมาประยุกต์การใช้งานแล้วจำนวน 5 ระบบงานย่อย คือ 1 .ระบบบันทึกและค้นหาสถานที่ ที่เกี่ยวข้องกับงานตำรวจ 2 .ระบบติดตามตำแหน่งบุคคลและยานพาหนะ 3 .ระบบการถวายความปลอดภัยบนเส้นทางเสด็จ 4 .ระบบกระดานสถานการณ์ 5 .ระบบการสกัดจับคนร้ายโดยใช้ GIS และ SMS
 จากการนำเทคโนโลยีมาประยุกต์ใช้ในงานตำรวจ โดยเฉพาะระบบ SMS ที่ใช้ในการช่วยจับกุมผู้ต้องหา จากสถิติปี 2550 ถึงปัจจุบัน ตำรวจภาค 7 สามารถจับกุมผู้ต้องหาด้วยระบบ SMS จำนวนทั้งหมด 1 , 315 ราย แยกเป็นหมายจับทั่วไป 1 , 217 ราย และความผิดเกี่ยวกับการโจรกรรมรถจำนวน 91 ราย
 สำหรับโปรแกรมถวิล( TAWILS ) เฉพาะส่วนที่พัฒนาสำเร็จแล้ว ได้ถูกนำไปใช้ในการช่วยวางแผนสถานการณ์ การจัดประชุมอาเซียนซัมมิท ครั้งที่ 14 ระหว่างวันที่ 27 กุมภาพันธ์ 2552 - 1 มีนาคม 2552 ซึ่งตำรวจภาค 7 ได้รับมอบหมายจากสำนักงานตำรวจแห่งชาติให้เป็นเจ้าภาพหลักในการรักษาความปลอดภัยและอำนวยความสะดวกด้านการจราจรและยังเตรียมที่จะนำไปใช้อีกครั้งในการประชุมอาเซียนซัมมิทครั้งที่ 15 ระหว่างวันที่ 21 - 25 ตุลาคม 2552 ที่ อ.ชะอำ จงเพชรบุรี และ อ.หัวหิน จ.ประจวบฯ และโปรแกรมถวิล ยังนำไปใช้ในการบันทึกตำแหน่งยืนถวายความปลอดภัย บนเส้นทางเสด็จรวมทั้งหมด 2 , 627 จุด ตลอดเส้นทางเสด็จทั้งบนถนนเพชรเกษมและถนนพระราม 2
</p>
<p>ผู้บัญชาการตำรวจภูธรภาค 7 กล่าวอีกว่า สำหรับการสกัดจับคนร้ายโดยใช้ GIS และ SMS นั้น ขณะนี้อยู่ระหว่างการทดลองใช้ โดยประชาชนที่ติดตั้งระบบนี้ เมื่อมีเหตุถูกคนร้ายโจรกรรมรถยนต์ไป ให้รีบแจ้งเจ้าหน้าที่ตำรวจโดยทันที โดยทางเจ้าหน้าที่ตำรวจจะใช้เข้าสูระบบถวิล เพื่อตรวจสอบว่ารถที่ถูกโจรกรรมนั้นอยู่บริเวณใด เมื่อทราบตำแหน่งแล้ว จะแจ้งให้เจ้าหน้าที่ตำรวจที่อยู่ใกล้บริเวณนั้นเร่งไปจับกุม และในขณะเดียวกัน เรายังสามารถใช้โทรศัพท์มือถือโทรเข้าไปยังกล่องควบคุมระบบที่ติดอยู่ภายในรถยนต์ที่ถูกโจรกรรมไปและฟังการสนทนาภายในรถได้และสามารถสั่งการผ่านโทรศัพท์มือถือตัดระบบการทำงานของเครื่องยนต์ทำให้รถเครื่องดับทันที ทำให้คนร้ายไม่สามารถขับรถฯต่อไปได้อีกซึ่งเมื่อเจ้าหน้าที่ตำรวจไปถึงก็จะสามารถจับกุมคนร้ายได้โดยง่ายและรถที่ถูกโจรกรรมไปเจ้าของก็จะได้คืน โดยไม่มีการเสียหาย ซึ่งตนได้นำเสนอโปรแกรมระบบถวิลนี้ไปยังสำนักงานตำรวจแห่งชาติแล้วเพื่อที่นำระบบนี้ไปใช้กับกิจการของตำรวจทั้งประเทศต่อไป
 <persName>นายวรากร เย็นตระกูล</persName> ผู้จัดการฝ่ายขายและบริการภูมิภาค บริษัททีโอที บอกว่า ทางทีโอทียินดีให้การสนับสนุนกับตำรวจภูธรภาค 7 เพื่อช่วยกันยั้บยั้งการกระทำผิดในด้านต่างๆ และเพื่อเป็นการสร้างความอุ่นใจเกี่ยวกับความมั่นคงปลอดภัยในชีวิตและทรัพย์สินของประชาชน ซึ่งผู้ที่ต้องการติดตั้งระบบกล่องควบคุมระบบ GIS และ SMS สามารถติดต่อเพื่อรับการติดตั้งได้ที่บริษัททีโอที รถทุกคันที่ติดตั้งระบบนี้เพื่อถูกโจรกรรมไปไม่ว่ารถจะอยู่ที่ใดก็จะสามารถติดตามรถคืนได้ในเวลาอันรวดเร็วจากระบบถวิลของตำรวจภูธรภาค 7
</p></body>
</news>
