<teiHeader>
<fileDesc>
<titleStmt>
  <title>ตม.สุวรรณภูมิรวบแก๊งปลอมหนังสือเดินทาง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30386/%e0%b8%95%e0%b8%a1.%e0%b8%aa%e0%b8%b8%e0%b8%a7%e0%b8%a3%e0%b8%a3%e0%b8%93%e0%b8%a0%e0%b8%b9%e0%b8%a1%e0%b8%b4%e0%b8%a3%e0%b8%a7%e0%b8%9a%e0%b9%81%e0%b8%81%e0%b9%8a%e0%b8%87%e0%b8%9b%e0%b8%a5%e0%b8%ad%e0%b8%a1%e0%b8%ab%e0%b8%99%e0%b8%b1%e0%b8%87%e0%b8%aa%e0%b8%b7%e0%b8%ad%e0%b9%80%e0%b8%94%e0%b8%b4%e0%b8%99%e0%b8%97%e0%b8%b2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ตม.สุวรรณภูมิรวบแก๊งปลอมหนังสือเดินทาง</headline>
<lead>ตม.สุวรรณภูมิ รวบชาวต่างชาติแก๊งปลอมหนังสือเดินทาง สารภาพรับซื้อพาสปอร์ตที่ถูกขโมยมา ก่อนจะนำมาปลอมให้ลูกค้า โดยมีเอเย่นต์ย่านพัทยา</lead>
<neck></neck>
<body><p> เมื่อเวลา 15.00 น.วันที่ 28 ก.ย.  <persName>พล.ต.ต.พงศ์เดชน์ ไชยประวัจน์</persName> ผบก.ตม. 2 , <persName>พ.ต.อ.วิทวัส บูรณสมภพ</persName> รอง ผบก.ตม. 2 ,<persName>พ.ต.อ.วีรพล เจริญศิริ</persName> ผกก.กก.สส.ปป.บก.ตม. 2 ,<persName>พ.ต.ท.วิฑูรย์ เดโช</persName> รอง ผกก.กก.สส.ปป. 2 ,<persName>พ.ต.ท.ปรม พฤทธิกุล</persName> รอง ผกก.กก.สส.ปป. 2 ได้ร่วมกันจับกุมตัว <persName>นายอาฮู แรมบาแรก</persName> อายุ 45 ปีถือหนังสือเดินทางประเทศอังกฤษ และ<persName>นางสาวแพททิเซีย เซกเกจ</persName> อายุ 45 ปี ถือหนังสือเดินทางประเทศสวีเดน ซึ่งทั้ง 2 คน เป็นผู้ต้องหา เครือข่ายปลอมแปลงหนังสือเดินทางชาวต่างชาติ ได้ที่ท่าอากาศยานสุวรรณภูมิ
 <persName>พล.ต.ต.พงศ์เดชน์</persName> กล่าว่า จากการสืบสวนและขยายผลของเจ้าหน้าที่กองกำกับการสืบสวนปราบปราม สำนักงานตรวจคนเข้าเมือง 2 และเจ้าหน้าที่กรมสอบสวนคดีพิเศษ ซึ่งได้ประสานงานร่วมกันมาโดยตลอด เกี่ยวกับกลุ่มคนร้ายเครือข่ายปลอมแปลงหนังสือเดินทางชาวต่างชาติที่เข้ามาแฝงตัวอยู่ในประเทศไทย
 โดยจะนำหนังสือเดินทางถูกขโมยมาจากประเทศแถบยุโรปแล้วลักลอบนำเข้ามาในประเทศไทยเพื่อทำการดังแปลงเปลี่ยนข้อมูลต่างๆ ภายในเล่มแล้วจึงจำหน่ายให้แก่ผู้ที่ต้องการซื้อนั้น จึงได้จัดเจ้าหน้าที่ตำรวจชุดสืบสวนปราบปรามเพื่อติดตามจับกุมกลุ่มคนร้ายดังกล่าว
</p>
<p>กระทั่งสืบทราบทราบว่าเวลาประมาณ 16.00 น.วันที่ 27 ก.ย. 52 จะมี <persName>นายอาฮู แรมบาแรก</persName> อายุ 45 ปีถือหนังสือเดินทางประเทศอังกฤษ และ<persName>นางสาวแพททิเซีย เซกเกจ</persName> อายุ 45 ปี ถือหนังสือเดินทางประเทศสวีเดน จะเดินทางมาจากประเทศอังกฤษ ซึ่งจะอำพรางโดยการมาคนละเที่ยวบินกัน
 แต่ทั้งสองจะเป็นผู้นำหนังสือเดินทางที่ถูกขโมยมาจากประเทศแถบยุโรปจำนวนมากเข้ามา  ทั้งนี้ <persName>พ.ต.ต.จิรกฤต จารุนภัทร์</persName> สว.กก.สส.ปป.บก.ตม. 2 จึงได้วางกำลังดักซุ่มบุคคลดังกล่าว จนพบปรากฏว่า <persName>นางสาวแพททิเซีย เซกเกจ</persName> ได้เดินทางมาก่อน และได้รอจนกว่าจะพบ<persName>นายอาฮู แรมบาแรก</persName> ซึ่งเดินทางมาทีหลัง
 หลังจากนั้นทั้งสองได้พบกันและพาไปเรียกรถแท็กซี่เพื่อจะเดินทางไปพัทยา เจ้าหน้าที่ชุดจับกุมจึงได้เข้าไปแสดงตัวและขอทำการตรวจค้นสัมภาระของทั้งสองที่ติดตัวมา
</p>
<p> จากการตรวจค้นพบหนังสือเดินทางต่างประเทศเป็นจำนวนมาซึ่งส่วนใหญ่เป็นหนังสือเดินทางแถบยุโรป โดยห่อในถุงพลาสติกสีดำและซุกซ่อนในกระเป๋าเป็นอย่างดี รวมหนังสือเดินทางที่ทั้งสองคน ที่นำมามีจำนวนทั้งสิ้น 103 เล่ม โดยในจำนวนดังกล่าวมีหนังสือเดินทางที่ได้ดัดแปลงเปลี่ยนภาพถ่ายแล้วด้วย
 สอบถาม<persName>นายอาฮู</persName> รับสารภาพว่า ได้นำเข้ามาจริงโดยจะรับซื้อหนังสือเดินทางที่ได้จากขโมยมาจากประเทศต่างๆในราคาเล่มละประมาณ 100-150 เหรียญ และทำการส่งมอบให้เพื่อนที่พักอาศัยอยู่ที่พัทยา เพื่อนำไปดัดแปลงข้อมูลต่างๆ และจำหน่ายให้ผู้ที่ต้องการ ในราคาเล่มละ 1,000 เหรียญ
 หากครั้งนี้ทำได้สำเร็จและได้ดัดแปลงแล้วหนังสือเดินดังกล่าวจะมีมูลค่าถึง 4 ล้านบาท แต่ถูกจับได้เสียก่อน ส่วนเพื่อนที่รออยู่ที่พัทยานั้น ผู้ถูกจับยังไม่ยอมบอกว่า เป็นผู้ใด เจ้าหน้าที่ตำรวจจึงได้ทำการจับกุมสืบสวนเพื่อขยายผลจับกุมเครือข่ายนี้ต่อไป
</p></body>
</news>
