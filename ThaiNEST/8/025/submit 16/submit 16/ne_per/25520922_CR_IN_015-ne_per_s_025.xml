<teiHeader>
<fileDesc>
<titleStmt>
  <title>โจ๋กร่างยิงหนังสติ๊กรถกระจก3คันบางสะพาน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-22 13:39:39  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190850  </bibl>
</sourceDesc>
</fileDesc>
</teiHeader>
<news>
<headline>โจ๋กร่างยิงหนังสติ๊กรถกระจก3คันบางสะพาน</headline>
<lead>กลุ่มมือบอน จ.ประจวบคีรีขันธ์ ท้าทายกฎหมาย ยิงหนังสะติ๊กใส่กระจกรถกลางวันแสกๆ ได้รับความเสียหาย 3 คันรวด ผู้เสียหายโร่ขึ้นโรงพักแจ้งจับ ตร.เร่งล่าคนร้ายทันควันเช่นกัน</lead>
<neck></neck>
<body><p>เมื่อสักครู่ที่ผ่านมา ได้มีผู้เสียหายเป็นเจ้าของรถจี๊ปเชอโรกี รถบีเอ็มดับบลิว (BMW) และรถเก๋งฮอนด้า รวม 3 คัน เดินทางเข้าสภ.บางสะพาน จ.ประจวบคีรีขันธ์ ด้วยสภาพรถที่กระจกหน้าแตกร้าวคล้ายกันทั้งหมด และเข้าแจ้งความกับเจ้าหน้าที่ ตร.ร้อยเวร ว่า ขณะที่กำลังขับรถอยู่บนเลนขวาสุดของถนนสายหลัก ทิศมุ่งหน้าจาก กทม. ไปทาง สภ.บางสะพาน โดยเมื่อถึงจุดที่เกิดเหตุซึ่งห่างจากที่ตั้ง สภ.บางสะพานเพียง 5 กม. ก็ถูกคนร้ายไม่ทราบว่าเป็นใคร คาดว่าซุ่มอยู่บริเวณเกาะกลางถนนใช้เม็ดหินใส่หนังสะติ๊กยิงใส่กระจกรถแตกร้าวจนได้รับความเสียหาย แต่โชคดีสามารถควบคุมรถไว้ได้จึงไม่เกิดอันตรายแต่อย่างใด</p>
<p>โดยผู้เสียหายทั้ง 3 คน ก็ให้การในลักษณะเดียวกัน จึงเชื่อว่าน่าจะเป็นการก่อเหตุของกลุ่มวัยรุ่นที่อาจจะมึนเมา และเกิดความคึกคะนอง ซึ่งขณะนี้ได้มีตำรวจชุดสายสืบออกตระเวนหาข่าวแล้ว เพื่อจับตัวมาดำเนินคดีให้ได้โดยเร็ว</p></body>
</news>
