<teiHeader>
<fileDesc>
<titleStmt>
  <title>รวบเพิ่ม! แก๊งถีบคอลัก จยย.ฝั่งธนส่งขายเหนือ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-28 16:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113804  </bibl>
</sourceDesc>
</fileDesc>
</teiHeader>
<news>
<headline>รวบเพิ่ม! แก๊งถีบคอลัก จยย.ฝั่งธนส่งขายเหนือ</headline>
<lead>บก.น.9 รวบเครือข่ายแก๊งลัก จยย.ย่านฝั่งธนบุรี เพิ่ม จะใช้วิธีถีบคอรถให้หักแล้วนำไปขายต่อให้ลูกค้าแถวพุทธมณฑลสาย 7 ส่งขายภาคเหนือ ตามใบสั่งลูกค้าเชียงราย-เชียงใหม่ พร้อมมอบรางวัล 5,000 บาท ให้เจ้าหน้าที่ชุดจับกุม ตามโครงการ “จับทันควัน จ่ายทันที 24 ชั่วโมง” เพื่อเป็นขวัญกำลังใจในการทำงาน</lead>
<neck></neck>
<body><p> วันนี้ (28 ก.ย.) เมื่อเวลา 13.00 น.ที่กองบังคับการตำรวจนครบาล 9 (บก.น.9) <persName>พล.ต.ต.กรีรินทร์ อินทร์แก้ว</persName> ผบก.น.9 พร้อม <persName>พ.ต.อ.ทักษิณ พ่วงเงิน</persName> รอง ผบก.น.9 <persName>พ.ต.อ.สมยศ ศรีสมวงศ์</persName> รอง ผบก.น.9 <persName>พ.ต.อ.มานะ กลัดเข็มเพชร</persName> ผกก.สน.หนองค้างพลู ร่วมกันแถลงข่าวจับกุมตัว <persName>นายอนุภา หรือเก็ต เอี่ยมใจดี</persName> อายุ 19 ปี <persName>นายเมล์</persName> (นามสมมติ) อายุ 16 ปี <persName>นายสมบูรณ์ศักดิ์ หรือ ปอนด์ พรหมเทพ</persName> อายุ 20 ปี <persName>นายธนิต หรือ กิ๊บ เย็นสบาย</persName> อายุ 26 ปี <persName>นายชานนท์ หรือ เชน แซ่เตียว</persName> อายุ 37 ปี และ <persName>นายชาคร หรือโบ้ บุญทันเสน</persName> อายุ 38 ปี                โดยจับกุมได้พร้อมของกลางรถจักรยานยนต์ยี่ห้อยามาฮ่า มีโอ สีส้ม-ดำ หมายเลขทะเบียน ษคท-409 กทม. รถจักรยานยนต์ยี่ห้อยามาฮ่า ฟีโน่ สีแดง-ขาว หมายเลขทะเบียน วบบ 902 กทม. รถจักรยานยนต์ยี่ห้อฮอนด้า คลิก สีน้ำเงิน หมายเลขทะเบียน ขฉน 394 นครปฐม รถจักรยานยนต์ยี่ห้อฮอนด้า คลิก สีดำ หมายเลขทะเบียน วรต 720 กทม. และรถจักรยานยนต์ยี่ห้อฮอนด้า เวฟ สีน้ำเงิน หมายเลขทะเบียน กพษ 264 นครปฐม        </p>
<p><persName> พล.ต.ต.กรีรินทร์</persName> เปิดเผยว่า การจับกุมในครั้งนี้สืบเนื่องจากเมื่อเวลา 09.00 น.ที่ผ่านมา ขณะที่เจ้าหน้าที่สายตรวจ สน.หนองค้างพลู กำลังปฏิบัติหน้าที่ออกตรวจตราพื้นที่อยู่บริเวณซอยเพชรเกษม 114 พบ <persName>นายอนุภา</persName> กับ<persName>นายเมล์</persName> ขับขี่จักรยานยนต์ยี่ห้อยามาฮ่า มีโอ สีส้ม-ดำ หมายเลขทะเบียน ษคท 409 กทม.ผ่านมาด้วยท่าทางมีพิรุธจึงเรียกทำการตรวจค้น ซึ่งตรวจสอบพบว่า รถจักรยานยนต์คันดังกล่าวเป็นรถที่ถูกโจรกรรมมาจากในพื้นที่ สน.ศาลาแดง จึงควบคุมตัวมาสอบสวนขยายผลที่โรงพัก โดยทั้งคู่สารภาพว่าเพิ่งจะขโมยรถจักรยานยนต์ยี่ห้อยามาฮ่า ฟีโน่ สีแดง-ขาว หมายเลขทะเบียน วบบ 902 กทม.ไปขายต่อให้<persName>นายสมบูรณ์ศักดิ์</persName> กับ<persName>นายธนิต</persName>อีกทอดหนึ่ง จึงติดตามจับกุมตัวทั้ง 2 ราย เอาไว้ได้ในเวลาต่อมา                <persName>พล.ต.ต.กรีรินทร์</persName> กล่าวต่อไปว่า จากการสอบสวนขยายผลผู้ต้องหาทั้ง 4 คน ทราบว่า ทั้งหมดเป็นคนร้ายแก๊งเดียวกันที่จะออกตระเวนลักรถจักรยานยนต์ในพื้นที่ต่างๆ ย่านฝั่งธนบุรี ในเวลากลางคืน โดยใช้วิธีการถีบคอรถให้หักก่อนจะนำไปขายต่อให้<persName>นายชานนท์</persName>ที่ย่านพุทธมณฑลสาย 7 ก่อนจะนำเงินมาแบ่งกัน จากนั้น<persName>นายชานนท์</persName>ก็จะติดต่อให้ <persName>นายชาคร</persName>เดินทางมารับรถที่บ้าน เพื่อไปขายต่อในภาคเหนือ เจ้าหน้าที่จึงรีบขยายผลจับกุมทั้งสองคนได้อีก ซึ่ง<persName>นายชาคร</persName> สารภาพว่ารับซื้อรถจักรยานยนต์ที่ถูกโจรกรรมมาประมาณ 10 กว่าคันแล้ว จากนั้นจะนำรถส่งขึ้นไปให้ลูกค้าตามใบสั่งของลูกค้า จ.เชียงราย และ จ.เชียงใหม่                เบื้องต้นเจ้าหน้าที่แจ้งข้อหาร่วมกันลักทรัพย์ (รถจักรยานยนต์) หรือรับของโจร ก่อนนำตัวไปดำเนินคดีต่อไป จากนั้น <persName>พล.ต.ต.กรีรินทร์</persName> ได้มอบเงินสด จำนวน 5,000 บาท ให้กับเจ้าหน้าที่ชุดจับกุม ตามโครงการ “จับทันควัน จ่ายทันที 24 ชั่วโมง” เพื่อสนับสนุนด้านสวัสดิการและเป็นขวัญกำลังใจจากการปฏิบัติหน้าที่ด้วย        </p></body>
</news>
