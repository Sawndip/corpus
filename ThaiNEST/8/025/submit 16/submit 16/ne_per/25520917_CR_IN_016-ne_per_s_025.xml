<teiHeader>
<fileDesc>
<titleStmt>
  <title>รวบผู้จ้างวานฆ่าเจ้าของบ.วานิชวรกุลกรุ๊ป  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-17 17:24:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190194  </bibl>
</sourceDesc>
</fileDesc>
</teiHeader>
<news>
<headline>รวบผู้จ้างวานฆ่าเจ้าของบ.วานิชวรกุลกรุ๊ป</headline>
<lead>ตำรวจกองปราบรวบ ผู้จ้างวานฆ่า "เจ้าของบริษัท วานิช วรกุล กรุ๊ป" หลังมือปืนผู้รับงานกลับใจเป็นพยานให้ตำรวจ</lead>
<neck></neck>
<body><p><persName>นายบุญช่วย กลิ่นหอม</persName> อายุ 53 ปี ชาว จ.ประจวบคีรีขันธ์ ผู้ต้องหาตามหมายจับศาลอาญาข้อหาใช้จ้างวานให้ผู้อื่นกระทำความผิดฐานฆ่าผู้อื่น แต่ความผิดยังไม่ได้กระทำลงถูกตำรวจกองปราบปรามจับกุมตัวได้บริเวณหน้าตู้ยามตำรวจทางหลวงทับสะแก ตำบล และอำเภอทับสะแก จ.ประจวบคีรีขันธ์</p>
<p>จากกรณีเมื่อเดือน เม.ย.ถึงเดือน พ.ค. ที่ผ่านมา <persName>นายบุญช่วย</persName>ได้ว่าจ้างให้<persName>นายเพชร รุ่งเรือง ใ</persName>ช้ฆ่า <persName>นายวณิชย์ ปักกิ่งเมือง</persName> เจ้าของ บริษัทวานิช วรกุลกรุ๊ป จำกัด ซึ่งดำเนินธุรกิจเกี่ยวกับแปรรูปมะพร้าวส่งออกรายใหญ่ใน จ.ประจวบคีรีขันธ์ และเป็นนายกสมาคมผู้ค้ามะพร้าว จ.ประจวบคีรีขันธ์ โดยอ้างว่ารับงานจากกลุ่มผู้ค้ามะพร้าวให้จัดหามือปืนยิง <persName>นายวณิชย์</persName> เนื่องจากขัดผลประโยชน์การซื้อขายมะพร้าวเพราะ <persName>นายวณิชย์</persName> มักจะรับซื้อในราคาที่สูงกว่าเจ้าอื่น</p>
<p>นอกจากนี้ยังมีปัญหาขัดแย้งเรื่องการเมืองท้องถิ่นด้วย จากแนวทางการสืบสวนของเจ้าหน้าที่คาดว่ากลุ่มที่จ้างวานลงขันมอบเงิน จำนวน 5 แสนบาทให้ <persName>นายบุญช่วย</persName> ติดต่อมือปืนคือ <persName>นายเพชร</persName> ซึ่งตกลงรับงานและได้รับเงินมัดจำไว้จำนวน 1.5 แสนบาท แต่ภายหลัง <persName>นายเพชร</persName> กลับใจเข้าให้ปากคำกับชุดสืบสวนกอบปราบปรามจนกระทั่งมีการวางแผนติดตามจับกุม <persName>นายบุญช่วย</persName> ได้ดังกล่าว จากการสอบสวนเบื้องต้น <persName>นายบุญช่วย</persName>ให้การปฏิเสธตลอดข้อกล่าวหา เจ้าหน้าที่จึงควบคุมตัวส่งพนักงานสอบสวนกอบปราบปรามดำเนินคดีต่อไป</p></body>
</news>
