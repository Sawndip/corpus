<teiHeader>
<fileDesc>
<titleStmt>
  <title>ผวา!ไอ้เข้หลุดที่บางปะกง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-25 07:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=22397  </bibl>
</sourceDesc>
</fileDesc>
</teiHeader>
<news>
<headline>ผวา!ไอ้เข้หลุดที่บางปะกง</headline>
<lead></lead>
<neck></neck>
<body><p>เมื่อ เวลา 11.00 น. วันที่ 24  ก.ย. ผู้สื่อข่าวเดินทางไปที่บ้านเลขที่ 38/4 หมู่ 7 ต.บางไผ่ อ.เมือง จ.ฉะเชิงเทรา ของ<persName>นายสรรเสริญ หตยะวัฒน์</persName> อายุ 58 ปี    ซึ่งอยู่ติดกับแม่น้ำบางปะกง หลังได้รับแจ้งจากชาวบ้านช่วยจับจระเข้ ตัวยาวประมาณ 02.30 เมตร น้ำหนักกว่า 70 กก. ไว้ได้ เมื่อไปถึงจระเข้ตัวที่ว่าถูกขังไว้ในบ่อเพาะเลี้ยงลูกกุ้งเก่า <persName>นายสรรเสริญ</persName> เปิดเผยว่า เมื่อช่วงเช้ามืดวันเดียวกัน ได้ยินเสียงสุนัขที่เลี้ยงไว้เห่ากระโชกผิดปกติ ตอนแรกคิดว่ามีขโมยขึ้นบ้าน จึงเดินถือไฟฉายออกไปส่องดู สุดท้าย พบจระเข้ตัวนี้นอนอ้าปากกว้างอยู่ข้างบ่อเลี้ยงปลา จึงโทรศัพท์แจ้งผู้ใหญ่บ้าน ต่อมาตำรวจและเพื่อนบ้านกว่า 10 คน จึงมาช่วยกันจับ โดยระหว่างคิดหาวิธีการกันอยู่ จู่ ๆ มันก็เดินลงไปในบ่อเลี้ยงปลา เนื้อที่กว่า 1 งาน ตนจึงปล่อยน้ำออกจากบ่อ และได้ใช้สายไฟฟ้าช็อตจนมันสลบแน่นิ่ง ก่อนช่วยกันจับมาขังไว้ในบ่อปูนเลี้ยงกุ้งที่ไม่ได้ใช้การแล้ว เพื่อรอให้เจ้าหน้าที่ที่เกี่ยวข้องมาตรวจสอบ แต่เบื้องต้นคาดว่าน่าจะเป็น จระเข้ที่หลุดออกมาจากฟาร์มเลี้ยงแห่งใดแห่งหนึ่ง และหนีลงมาอยู่ในแม่น้ำบางปะกง พอหิวก็ขึ้นมาหาอาหาร.</p></body>
</news>
