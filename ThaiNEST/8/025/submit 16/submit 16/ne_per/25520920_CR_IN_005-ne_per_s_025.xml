<teiHeader>
<fileDesc>
<titleStmt>
  <title>รก.ผบ.ตร.โล่ง!ม็อบสงบยันตรึงกำลังเข้ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-20 23:54:55  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190521  </bibl>
</sourceDesc>
</fileDesc>
</teiHeader>
<news>
<headline>รก.ผบ.ตร.โล่ง!ม็อบสงบยันตรึงกำลังเข้ม</headline>
<lead>รักษาการ ผบ.ตร. พอใจ แดงชุมนุมสงบเรียบร้อย ยัน ตำรวจตรึงกำลังต่อจนกว่าจะยกเลิก พ.ร.บ.ความมั่นคง</lead>
<neck><persName>ธานี</persName> เผย สบายใจ หลังแกนนำไม่มา บ้าน 4 เสา</neck>
<body><p><persName>พล.ต.ต.อำนวย นิ่มมะโน</persName> รอง ผบช.น. เปิดเผยถึงภาพรวมการชุมนุมวันนี้ ว่า ทุกอย่างเป็นไปอย่างสงบ และขอขอบคุณผู้ชุมนุมที่ไม่ก่อเหตุวุ่นวาย ซึ่งจากการประสานกับแกนนำเสื้อแดง ทราบว่า จะไม่มีการเคลื่อนขบวนมาหน้าบ้านสี่เสาเทเวศร์ แต่ทั้งนี้ก็ยังต้องตรึงกำลังเจ้าหน้าที่ตำรวจไว้จนกว่าจะยกเลิกพ.ร.บ.ความมั่นคง สำหรับการโฟนอินของ <persName>พ.ต.ท.ทักษิณ ชินวัตร</persName> เท่าที่ตนได้ฟังเบื้องต้นไม่มีอะไรที่หมิ่นเหม่ หรือ ขัดต่อกฎหมาย แต่ทั้งนี้จะต้องนำเทปไปตรวจสอบอีกครั้งหนึ่ง</p>
<p>ทั้งนี้ ผู้สื่อข่าวรายงานว่า เมื่อเวลา 22.40 น. <persName>พล.ต.อ.ธานี สมบูรณ์ทรัพย์</persName> รักษาการ ผบ.ตร. ได้มาตรวจเยี่ยมให้กำลังใจเจ้าหน้าที่ตำรวจ ที่รักษาความปลอดภัยอยู่บริเวณหน้าบ้านสี่เสาเทเวศร์ และให้สัมภาษณ์ว่า รู้สึกสบายใจมากกับเหตุการณ์ในวันนี้ เพราะทุกอย่างเป็นไปโดยเรียบร้อย แต่กำลังตำรวจที่รักษาความปลอดภัยก็จำเป็นต้องตรึงอยู่จนกว่าจะยกเลิก พ.ร.บ.ความมั่นคง</p>
<p><persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการตำรวจแห่งชาติ กล่าวภายหลังเยี่ยมกำลังพล เจ้าหน้าที่ตำรวจคอมมาโด กองปราบปราม ที่ประจำการที่สโมสรกองทัพบก ว่า สถานการณ์การชุมนุมของ กลุ่มคนเสื้อแดงในขณะนี้ ตนสบายใจมาก ซึ่งยืนยันได้ว่า แกนนำจะไม่นำผู้ร่วมชุมนุมเคลื่อนขบวนมายัง บ้านพักของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ บริเวณ แยกสี่เสาเทเวศร์ ขณะที่ จุดตรวจบริเวณสถานที่สำคัญ ก็จะมีการตั้งด่านต่อไป เพราะมีระยะเวลากำหนดไว้แล้ว ขณะเดียวกัน ตนเห็นว่า สถานการณ์ในนครบาล มีความเรียบร้อยมากกว่า ที่ จังหวัดศรีสะเกษ ทั้งนี้ <persName>พล.ต.อ.ธานี</persName> ได้มอบ ผลไม้พุทรา และ แอปเปิ้ล ให้กับเจ้าหน้าที่ตำรวจด้วย พร้อมกับตรวจรถโมบายคาร์ ที่เป็น รถขังผู้ต้องหา ปรับเปลี่ยนเป็นการติดตั้งกล้อง CCTV พร้อมกับรับสัญญาณภาพจากกล้อง CCTV จำนวน 12 ตัว หรือ รอบทำเนียบรัฐบาล และมีการติดตั้งโต๊ะประชุมไว้ในรถด้วย ด้าน <persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล กล่าวว่า ในระหว่างที่มีการโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรี นั้น มีผู้เข้าร่วมชุมนุม กว่า 30,000 คน ขณะเดียวกัน มีการประสานงานกับแกนนำว่า หากจะเคลื่อนขบวนผู้ชุมนุม ก็ขอให้แจ้งกับเจ้าหน้าที่ด้วย เพื่อที่จะมีการจัดกำลังเจ้าหน้าที่ไปรักษาความปลอดภัยให้เนื่องจากเป็นเวลากลางคืน เกรงว่าจะมีมือที่ 3 มาสร้างสถานการณ์ก่อเหตุได้ อย่างไรก็ตาม หลังการยุติการชุมนุมจะมีการจัดสายตรวจพร้อมเจ้าหน้าที่ตำรวจในท้องที่ต่างๆ รักษาความปลอดภัยให้กับผู้ชุมนุมด้วย</p></body>
</news>
