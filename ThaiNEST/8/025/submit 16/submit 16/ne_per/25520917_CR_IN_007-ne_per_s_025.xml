<teiHeader>
<fileDesc>
<titleStmt>
  <title>ออกหมายจับหนุ่มหึงโหดจุดไฟเผาแฟนสาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-17 09:10:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190094  </bibl>
</sourceDesc>
</fileDesc>
</teiHeader>
<news>
<headline>ออกหมายจับหนุ่มหึงโหดจุดไฟเผาแฟนสาว</headline>
<lead>ตำรวจเมืองชล ออกหมายจับ หนุ่มหึงโหด ราดน้ำมันจุดไฟเผาแฟนสาวทั้งเป็น ด้านแพทย์ เผย อาการบาดเจ็บ ยังโคม่</lead>
<neck></neck>
<body><p> <persName>พ.ต.ท.สหภัส กายขำสิทธิกุล</persName> สารวัตรใหญ่ สภ.ดอนหัวฬ่อ เปิดเผย ความคืบหน้า คดี <persName>นายนิวัฒน์ โกศล</persName> อายุ 28 ปี ก่อเหตุใช้น้ำมันราด และจุดไฟเผา ร่าง <persName>น.ส.พจนีย์ บันเทิงจิตร</persName> อายุ 26 ปี แฟนสาว บาดเจ็บสาหัส ว่า ขณะนี้ เจ้าหน้าที่ได้ทำการขอศาลจังหวัดชลบุรี ทำการออกหมายจับผู้ก่อเหตุแล้ว โดยหลังเกิดเหตุ เจ้าหน้าที่ได้ออกติดตามไปที่บ้านพักและบ้านญาติ แต่ก็ไม่พบ ซึ่งจากการตรวจสอบประวัติทะเบียนอาชญากร ก็ไม่พบว่า ผู้ก่อเหตุเคยก่อคดีมาก่อน และจาการสอบถามประวัติ พบว่า ผู้ก่อเหตุเป็นคนดี ทำงานในโรงงานแห่งหนึ่ง แต่ที่ก่อเหตุนั้น ก็เกิดจากความหึงหวงและบันดาลโทสะ เนื่องจาก แฟนสาวเป็นคนหน้าตาดีและมีหนุ่มในโรงงานมาติดพันหลายคน ซึ่งขณะนี้ชุดสืบสวน อยู่ระหว่างการกระจายกำลังติดตามตัว</p>
<p>อย่างไรก็ตาม อาการบาดเจ็บของ<persName>นางสาวพจนีย์</persName>นั้น ขณะนี้ ยังโคม่า เนื่องจาก ถูกไฟไหม้ประมาณ 80% ของร่างกาย แพทย์ต้องนำเข้าห้องไอซียู ใช้เครื่องช่วยหายใจ ให้ยานอนหลับ และยาระงับความเจ็บปวด ส่วนเพื่อนสาวที่ถูกลูกหลง อาการปลอดภัยพ้นขีดอันตรายแล้ว</p></body>
</news>
