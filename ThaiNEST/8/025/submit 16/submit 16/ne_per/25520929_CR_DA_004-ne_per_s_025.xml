<teiHeader>
<fileDesc>
<titleStmt>
  <title>รวบโจรแสบลักเก้าอี้วัดขาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-29 21:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23265  </bibl>
</sourceDesc>
</fileDesc>
</teiHeader>
<news>
<headline>รวบโจรแสบลักเก้าอี้วัดขาย</headline>
<lead></lead>
<neck></neck>
<body><p>วันนี้ (29 ก.ย.) <persName>พ.ต.ท. อำนวย โพธิ์แสง</persName> พงส.(สบ 3) สน.ดอนเมือง พร้อม<persName>นางกนกนุช นากสุวรรณ</persName> สก.เขตดอนเมือง เขต 2 และ<persName>นายสุรศักดิ์ พูนเกิดผล</persName> อายุ 41 ปี ผู้ดูแลวัดสายอัมพันธ์ เดินทางเข้าตรวจสอบร้านรับซื้อของเก่าชื่อ โกดังสยาม ถนนช่างอากาศอุทิศ แขวงสีกัน เขตดอนเมือง หลังได้รับแจ้งว่าร้านดังกล่าวรับซื้อเก้าอี้ที่ถูกขโมยมาจากวัด พบ <persName>นางประภาวรินทร์ กลิ่นฟุ้ง</persName> อ้างตัวเป็นเจ้าของร้าน เมื่อเข้าไปตรวจสอบภายในร้าน พบเก้าอี้พลาสติกกว่า 300 ตัววางกองอยู่ มีร่องรอยการขูดชื่อที่เขียนอยู่หลังเก้าอี้ออก โดย<persName>นางประภาวรินทร์</persName> ได้นำใบอนุญาตให้ค้าของเก่ามาแสดงว่า มีใบอนุญาตถูกต้อง เจ้าหน้าที่จึงควบคุมตัวพร้อมของกลางไปสอบสวนที่ สน.ดอนเมือง ให้การอ้างว่ารับซื้อเก้าอี้ดังกล่าว จากชายคนหนึ่งที่ขนมาขายให้ ไม่ทราบว่าเป็นเก้าอี้ของวัด เห็นสภาพยังดี จึงได้รับซื้อไว้ </p>
<p> ด้าน <persName>นายสุรศักดิ์</persName> กล่าวว่า เมื่อวันที่ 24 ก.ย.ที่ผ่านมา มีชายอ้างชื่อ <persName>นายวราพงษ์ ป่ายาง</persName> มายืมเก้าอี้ที่วัดสายอัมพันธ์ อ้างว่าจะเอาไปทำบุญ ครั้งแรกมายืม 130 ตัว ครั้งที่ 2 มาเอาอีก 170 ตัว บอกว่าพรุ่งนี้เช้าจะมานิมนต์พระไปทำบุญที่บ้าน แต่ก็ไม่ได้มารับพระตามนัด ซึ่งตนมั่นใจว่า เก้าอี้ต้องถูกขโมยไปขายแน่นอน และเมื่อสอบถามไปตามวัดย่านดอนเมืองทั้งหมด ก็ทราบว่าถูกคนร้ายก่อเหตุโดยใช้พฤติกรรมแบบเดียวกันมาแล้ว จนมีชาวบ้านมาแจ้งว่า เห็นมีคนเอาเก้าอี้มาขายที่ร้านดังกล่าว จึงได้แจ้งตำรวจมาตรวจสอบ</p>
<p>ต่อมาเวลา 16.00 น. <persName>พ.ต.ท.กฤชกนก ภาสะวนิช</persName> สว.สส. พร้อมกำลังได้ไปที่บ้านเลขที่ 16 ซอยช่างอากาศอุทิศ แยก1- 2 แขวงสีกัน เขตดอนเมือง เชิญตัว <persName>นายศุภเศรษฐ์ หรือ ปั้ม ป่ายาง</persName> อายุ 28 ปี มาสอบสวนกระทั่งให้การรับสารภาพว่า ได้ใช้ชื่อปลอม โดยร่วมกับญาติของพระลูกวัดนั้น กระทำการครั้งนี้ด้วย เบื้องต้นเจ้าหน้าที่ได้แจ้งข้อหาลักทรัพย์ ส่วน <persName>นางประภาวรินทร์</persName> เจ้าของร้านรับซื้อแจ้งข้อหายักยอกทรัพย์.</p></body>
</news>
