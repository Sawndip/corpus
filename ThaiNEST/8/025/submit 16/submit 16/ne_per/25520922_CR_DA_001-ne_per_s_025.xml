<teiHeader>
<fileDesc>
<titleStmt>
  <title>“ชฎาพร-ตุ๊กตา”ร้องกองปราบฯสางคดี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-22 17:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21909  </bibl>
</sourceDesc>
</fileDesc>
</teiHeader>
<news>
<headline>“<persName>ชฎาพร</persName>-<persName>ตุ๊กตา</persName>”ร้องกองปราบฯสางคดี</headline>
<lead></lead>
<neck></neck>
<body><p>ที่กองปราบปราม เมื่อวันที่ 22 ก.ย. <persName>น.ส.ชฎาพร รัตนากร</persName> หรือดา อายุ 39 ปี อดีตดาราสาวชื่อดัง พร้อมด้วย <persName>น.ส.อุบลวรรณ บุญรอด</persName> หรือตุ๊กตา อายุ 30 ปี ดาราสาว และดีเจ เดินทางเข้าพบ <persName>พ.ต.อ.สุพิศาล ภักดีนฤนาถ</persName> รอง ผบก.ป. และ <persName>พ.ต.อ.พรศักดิ์ สุรสิทธิ์</persName> ผกก.1 บก.ป. เพื่อร้องทุกข์ ขอให้พนักงานสอบสวนกองปราบฯ ช่วยทำคดีของ <persName>น.ส.ภัสมาภูฏิณฑ์ อัครวงศ์ตระกูล</persName> หรือ<persName>เจมส์</persName> หรือ <persName>น.ส.ต้นน้ำ หรืออริสา เจริญพล</persName> เนื่องจากทราบว่า ขณะนี้มีผู้เสียหายจำนวนมากไปแจ้งความไว้หลายท้องที่ จึงอาจส่งผลทำให้คดีล่าช้า</p>
<p><persName>น.ส.ชฎาพร</persName> กล่าวว่า จากที่ได้รวบรวมคดีต่าง ๆ ที่มีการกล่าวหา <persName>น.ส.ภัสมาภูฏิณฑ์</persName> หรือ<persName>ต้นน้ำ</persName> ว่า เป็นผู้กระทำผิด หรือร่วมกระทำผิดนั้น ส่วนใหญ่เป็นเรื่องการนำเอกสารไปเช่าซื้อรถยนต์จากบริษัทเอกชน 3 แห่ง มีผู้เสียหายทั้งหมด 14 ราย รถยนต์ 30 คัน แต่ติดตามกลับคืนมาได้แล้ว 9 คัน นอกจากนี้ ยังมีการยืมเงินผู้เสียหายแต่ละรายไปอีกกว่า 25.4 ล้านบาท รวมมูลค่าความเสียหายประมาณ 61.6 ล้านบาท ซึ่งผู้เสียหายแต่ละรายได้มีการแจ้งความไว้แล้ว ทั้งในกรุงเทพฯ นนทบุรี เชียงใหม่ นครนายก และชลบุรี ทำให้เชื่อว่า ในแต่ละคดีนั้น น่าจะมีบุคคลอื่นร่วมกระทำผิดในลักษณะเป็นขบวนการ จึงอยากให้กองปราบฯ ดำเนินคดีกับผู้ร่วมกระทำผิดทั้งหมด  เบื้องต้น <persName>พ.ต.อ.สุพิศาล</persName> ได้มอบหมายให้ <persName>พ.ต.อ.พรศักดิ์</persName> ผกก.1 ป. <persName>พ.ต.ท.ประภาส อ่องมะลิ</persName> พงส.(สบ3) กก.1 ป. สอบปากคำในรายละเอียด เพื่อจะได้ประมวลเรื่องเสนอผู้บังคับบัญชา ขอโอนสำนวนคดีในแต่ละท้องที่มาให้กองปราบปรามดำเนินการเพียงฝ่ายเดียวต่อไป.</p></body>
</news>
