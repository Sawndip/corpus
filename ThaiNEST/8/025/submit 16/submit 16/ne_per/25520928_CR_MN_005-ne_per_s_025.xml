<teiHeader>
<fileDesc>
<titleStmt>
  <title>พบพระพุทธรูปทิ้งข้างวัดปรินายก! คาดเป็นหลวงปู่นิลวัดกลางเกร็ด  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-28 11:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113445  </bibl>
</sourceDesc>
</fileDesc>
</teiHeader>
<news>
<headline>พบพระพุทธรูปทิ้งข้างวัดปรินายก! คาดเป็น<persName>หลวงปู่นิล</persName>วัดกลางเกร็ด</headline>
<lead>พบแล้วคาดเป็นพระพุทธรูป<persName>หลวงปู่นิล</persName> วัดกลางเกร็ด นนทบุรี ถูกคนร้ายลักนำมาทิ้งไว้ริมรั้วกระทรวงเกษตรฯ ทางเข้าวัดปรินายก หลังใช้น้ำยาลอกเอาทองคำเปลวที่ตัวองค์พระไปแล้ว ตำรวจเชื่อพระพุทธรูปองค์ดังกล่าวน่าจะถูกโจรกรรมจากวัดแน่นอน ประสานทางวัดยืนยัน เร่งสอบพยานหาเบาะแสตามจับคนร้ายมาดำเนินคดีต่อไป</lead>
<neck></neck>
<body><p>วันนี้ (28 ก.ย.) เมื่อเวลา 07.00 น. <persName>ร.ต.ต.วิทยา ราชแก้ว</persName> หัวหน้าสายตรวจ สน.นางเลิ้ง ได้รับแจ้งจากพลเมืองดีว่าพบพระพุทธรูปขนาดใหญ่ ถูกนำมาวางทิ้งไว้ริมฟุตปาธริมรั้วหลังกระทรวงเกษตรและสหกรณ์ ใกล้กับทางเข้าวัดปรินายก แขวงบ้านพานถม เขตพระนคร จึงนำกำลังไปตรวจสอบ พบพระพุทธรูปเนื้อโลหะสัมฤทธิ์ หน้าตักกว้างประมาณ 30 นิ้ว สูงประมาณ 1 เมตร น้ำหนักกว่า 100 กิโลกรัม ถูกหุ้มด้วยกระดาษหนังสือพิมพ์ก่อนใส่ถุงดำอีกชั้นหนึ่ง จึงได้ทำการสอบถามไปยังวัดปรินายกที่อยู่ใกล้เคียงก็ไม่พบว่ามีพระพุทธรูปถูกโจรกรรมออกมา จึงได้ช่วยกันยกพระพุทธรูปองค์ดังกล่าวมาตรวจสอบที่ สน.นางเลิ้ง</p>
<p><persName>พ.ต.ท.อนุรักษ์ พิมพา</persName> สว.สส.สน.นางเลิ้ง เปิดเผยว่า หลังจากได้รับแจ้งว่าพบพระพุทธรูปดังกล่าวก็ได้ฝ่ายสืบสวนหาข่าวว่ามีวัดใดในบริเวณใกล้เคียงถูกคนร้ายโจรกรรมพระพุทธรูปออกมาจากวัดหรือไม่ พร้อมกับประสานให้ทางเซียนพระช่วยมาตรวจสอบอีกทางหนึ่ง อย่างไรก็ดี ทราบว่าพระพุทธรูปองค์ดังกล่าวมีลักษณะใกล้เคียงกับพระพุทธรูปองค์<persName>หลวงปู่นิล</persName> ที่ถูกคนร้ายลักองค์พระไปจากโบสถ์วัดกลางเกร็ด ต.บางตลาด อ.ปากเกร็ด จ.นนทบุรี เมื่อช่วงเช้ามืดของวันที่ 24 ก.ย. ที่ผ่านมา โดยคนร้ายได้ยกองค์พระออกมาเหลือไว้แต่เพียงฐานชุกชีที่คนร้ายไม่ได้นำติดไปด้วย ซึ่งจะประสานไปยัง สภ.ปากเกร็ด ให้ติดต่อไปยังทางวัดเพื่อยืนยันว่าใช่พระพุทธรูป<persName>หลวงปู่นิล</persName> พระพุทธรูปเก่าแก่ชื่อดังที่ถูกลักมาหรือไม่ อย่างไรก็ตาม เชื่อว่าพระพุทธรูปองค์นี้น่าจะเป็นพระถูกคนร้ายโจรกรรมมาจากวัดแน่นอน                <persName>พ.ต.ท.อนุรักษ์</persName> กล่าวอีกว่า พระพุทธรูปองค์ดังกล่าวน่าจะถูกคนร้ายใช้น้ำยาลอกเอาทองคำเปลวที่ติดอยู่ที่ตัวองค์พระไปแล้ว ก่อนที่จะนำตัวองค์พระมาวางทิ้งเอาไว้ รวมถึงจะให้ฝ่ายสืบสวนไปสอบปากคำพยานแวดล้อม เพื่อหารูปพรรณคนร้ายที่นำพระองค์ดังกล่าวมาทิ้งไว้ ต่อไป</p>
<p>ผู้สื่อข่าวรายงานว่า พระพุทธรูปองค์<persName>หลวงปู่นิล</persName>นั้น เป็นพระพุทธรูปศักดิ์สิทธิ์ที่สร้างขึ้นในสมัยกรุงศรีอยุธยาตอนปลาย สร้างด้วยโลหะสัมฤทธิ์ หน้าตักกว้าง 36 นิ้ว สูงประมาณเมตรเศษ น้ำหนักกว่า 100 กิโลกรัม เป็นที่เคารพสักการะของชาวบ้านเขตอำเภอปากเกร็ดมานานหลายชั่วอายุคน ซึ่งเมื่อวันที่ 24 ก.ย.ที่ผ่านมา ประมาณ 04.00 น. ขณะที่พระพุทธรูปหลวงปู่นิลถูกคนร้ายลักออกมาจากวัดกลางเกร็ดนั้น กล้องวงจรปิดภายในโบสถ์ของทางวัดสามารถจับภาพคนร้ายเอาไว้ได้ โดยคนร้ายเป็นชาย 2 คนช่วยกันงัดประตูโบสถ์ก่อนช่วยกันอุ้มพระพุทธรูปหลวงปู่นิลขึ้นรถกระบะที่จอดรอแล้วขับออกไป ซึ่งในครั้งนั้นทางเจ้าหน้าที่ตำรวจเชื่อว่าน่าจะเป็นการโจรกรรมพระพุทธรูปตามใบสั่งของเซียนพระหรือนักสะสมของเก่า        </p></body>
</news>
