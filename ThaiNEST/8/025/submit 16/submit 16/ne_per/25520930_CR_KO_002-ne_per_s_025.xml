<teiHeader>
<fileDesc>
<titleStmt>
  <title>อภิสิทธิ์ยัน"ปทีป"เหมาะสมนั่งรักษาการผบ.ตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30637/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%a2%e0%b8%b1%e0%b8%99%e0%b8%9b%e0%b8%97%e0%b8%b5%e0%b8%9b%e0%b9%80%e0%b8%ab%e0%b8%a1%e0%b8%b2%e0%b8%b0%e0%b8%aa%e0%b8%a1%e0%b8%99%e0%b8%b1%e0%b9%88%e0%b8%87%e0%b8%a3%e0%b8%b1%e0%b8%81%e0%b8%a9%e0%b8%b2%e0%b8%81%e0%b8%b2%e0%b8%a3%e0%b8%9c%e0%b8%9a.%e0%b8%95%e0%b8%a3..html  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>ยัน"<persName>ปทีป</persName>"เหมาะสมนั่งรักษาการผบ.ตร.</headline>
<lead></lead>
<neck></neck>
<body><p>เมื่อเวลา13.00น.วันที่ 30 ก.ย. <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีที่ลงนามในคำสั่งสำนักนายกฯ ที่ 211/2552 เเต่งตั้ง <persName>พล.ต.อ.ปทีป ตันประเสริฐ</persName> จเรตำรวจแห่งชาติ ปฏิบัติหน้าที่รักษาราชการแทนผบ.ตร. ให้มีผลในวันที่ 1 ต.ค.นี้ว่า "ตามความเหมาะสม"
 เมื่อผู้สื่อข่าวถามว่า อย่างนี้แปลว่า.... ซึ่งยังไม่ทันจบประโยค ปรากฏนายกฯรีบตัดบททันทีว่า "ไม่แปลว่าอะไร เป็นอย่างที่ออกคำสั่งไป"
 ผู้สื่อข่าวถามต่อว่า การที่แต่งตั้ง<persName>พล.ต.อ.ปทีป</persName> เป็นรักษาการผบ.ตร.เหมือนกับเป็นการปิดทางการแต่งตั้งผบ.ตร. นายกฯ กล่าวปฏิเสธว่า ไม่ได้เป็นการปิดทาง ก็ต้องว่ากันไปตามกระบวนการ จนกว่าจะได้ผบ.ตร.ตัวจริง
 ผู้สื่อข่าวถามอีกว่า นานหรือไม่ที่จะมีการเรียกประชุมคณะกรรมการนโยบายตำรวจแห่งชาติ (กตช.) <persName>นายอภิสิทธิ์</persName> กล่าวว่า "ก็เมื่อ กตช.สามารถที่จะประชุมเห็นชอบได้"
</p>

<p> เมื่อถามต่อว่า ได้ฤกษ์วาระการประชุม กตช.เเล้วหรือไม่ นายกฯ กล่าวปฏิเสธว่า "ยัง" ผู้สื่อข่าวพยายามซักต่อว่า ทำไมมองข้าม<persName>พล.ต.อ.เพรียวพันธ์ ดามาพงษ์</persName> รองผบ.ตร. ซึ่งมีอาวุโสลำดับที่ 1 เป็นรักษาการผบ.ตร. <persName>นาย อภิสิทธิ์</persName> เลี่ยงตอบคำถามโดยกล่าว "ผมขออนุญาตไม่แสดงความคิดเห็นในเรื่องตัวบุคคล ไปวิพากษ์วิจารณ์ตัวบุคคล"
 ผู้สื่อข่าวยังถามย้ำอีกว่า มีการวิพากษ์วิจารณ์ว่า การแต่งตั้ง<persName>พล.ต.อ.ปทีป</persName> เหมือนปูทางให้เป็นผบ.ตร.ตัวจริง นายกฯ กล่าวเพียงว่า "เอาว่าผมออกคำสั่งไปแล้ว มีความชัดเจนในตัวมันเอง"
 เมื่อถามว่าการที่ยังไม่สามารถแต่งตั้งผบ.ตร.ได้ทำให้ส่งผลถึงแต่งตั้งโยกย้ายในระดับข้าราชการตำรวจระดับสูงใน สตช.นั้น นายกฯ กล่าวรับปากว่า " จะเร่งทำ "
 เมื่อถูกรุกถามว่าเกรงว่าจะถูกทักท้วงจาก สตช.หรือไม่ เพราะจนถึงขณะนี้ยังไม่สามารถแต่งตั้งผบ.ตร.ได้ นายกฯจึงตอบว่า "เดี๋ยวจะคุยกับท่านสุเทพ เทือกสุบรรณ รองนายกรัฐมนตรี ด้านความมั่นคง เนื่องจากเป็นประธานคณะกรรมการข้าราชการตำรวจ (ก.ตร.)"
</p></body>
</news>
