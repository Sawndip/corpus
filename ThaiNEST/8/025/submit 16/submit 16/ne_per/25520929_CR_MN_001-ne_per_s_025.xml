<teiHeader>
<fileDesc>
<titleStmt>
  <title>หนุ่มร้อยเอ็ดเสียชีวิตปริศนาคารถแท็กซี่!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-29 05:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114033  </bibl>
</sourceDesc>
</fileDesc>
</teiHeader>
<news>
<headline>หนุ่มร้อยเอ็ดเสียชีวิตปริศนาคารถแท็กซี่!</headline>
<lead>โชเฟอร์แท็กซี่หนุ่มเสียชีวิตในรถแท็กซึ่ปริศนา ด้านน้องชายยืนยันพี่ชายไม่มีโรคประจำตัว เป็นเรี่ยวแรงหลักทำงานส่งเสียลูกเรียนจนไม่ได้พักผ่อน ตร.เตีรยมส่งศพพิสูจน์หาสาเหตุ</lead>
<neck></neck>
<body><p>วันนี้ (29 ก.ย.) เมื่อเวลา 03.00 น. <persName>ร.ต.ท.สุดประเสริฐ หลัดกอง</persName> พนักงานอสบสวน (สบ 1) สน.พญาไท รับแจ้งเหตุ คนขับแท็กซี่เสียชีวิตอยู่ภายในรถ บริเวณใกล้ปากซอยเพชรบุรี 11 ถ.เพชรบุรี แขวงทุ่งพญาไท เขตราชเทวี หลังรับแจ้งรุดไปตรวจสอบพร้อมแพทย์ รพ.รามาธิบดี และมูลนิธิร่วมกตัญญู</p>
<p> ที่เกิดเหตุพบรถเก๋งยี่ห้อโตโยต้า รุ่นอัสติส สีชมพูคาดขาว หมายเลขทะเบียน ทร 8072 กรุงเทพมหานคร ของสหกรณ์ปทุมวันแท็กซี่ จอดอยู่ชิดขอบทางด้านซ้าย ที่บริเวณเบาะนั่งคนขับพบศพ<persName>นายอุดร นาควงค์</persName> อายุ 46 ปี อยู่บ้านเลขที่ 96 หมู่ 5 ต.ท่าหาดยาว อ.โพนทราย จ.ร้อยเอ็ด นั่งพิงเบาะเสียชีวิต ตรวจสอบตามลำตัวไม่พบบาดแผลการถูกทำร้าย เบื้องต้นคาดว่าเสียชีวิตมาแล้วประมาณ 30 นาที                ต่อมา<persName>นายสมบูรณ์ นาควงค์</persName> อายุ 42 ปี น้องชายผู้ตายได้เดินทางมาดูศพหลังทราบข่าวการเสียชีวิตของพี่ชาย พร้อมกับกล่าวว่าพี่ชายตนเป็นคนขยันทำมาหากิน จะออกขับแท็กซี่ตั้งแต่ 4 โมงเย็นไปถึงตี 4 ทุกวันจนแทบไม่มีเวลาพักผ่อน เพื่อหาเงินส่งให้ลูกเรียนและส่งให้ครอบครัวที่บ้านนอก ซึ่งผู้ตายมีลูกทั้งหมด 3 คน คนโตเรียนแพทย์ปีสุดท้ายแล้วที่มหาวิทยาลัยมหิดล คนที่ 2 เรียนอยู่มหาวิทยาลัยมหาสารคาม (ม.สารคาม) ส่วนคนสุดท้องเรียนอยู่ชั้นม.6 ที่ จ.ร้อยเอ็ด ที่ผ่านมาก็ไม่พบว่าพี่ชายมีโรคประจำตัวอะไร</p>
<p>  เบื้องต้นเจ้าหน้าที่จึงส่งศพให้ทางสถาบันนิติเวช รพ.รามาฯ ทำการผ่าพิสูจน์หาสาเหตุการเสียชีวิตต่อไป</p></body>
</news>
