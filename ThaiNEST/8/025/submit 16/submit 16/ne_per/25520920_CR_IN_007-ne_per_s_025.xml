<teiHeader>
<fileDesc>
<titleStmt>
  <title>ตร.เร่งล่า5แขกขาวฉกเพชร65ลบ.เมืองทอง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-20 07:49:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190531  </bibl>
</sourceDesc>
</fileDesc>
</teiHeader>
<news>
<headline>ตร.เร่งล่า5แขกขาวฉกเพชร65ลบ.เมืองทอง</headline>
<lead>แก๊งแขกขาว ออกอาละวาด ฉกเพชร ในงานบางกอกเจมส์แอนด์จิวเวอรี่แฟร์ ที่เมืองทองธานีวันสุดท้ายสูญหายนับ 65 ล้านบาท</lead>
<neck></neck>
<body><p><persName>นายอภิวัฒน์ ติยะสุขสวัสดิ์</persName> อายุ 25 ปี เข้าแจ้งความกับ <persName>พ.ต.ท.ไพโรจน์ รัตนมณี</persName> สารวัตรเวรสอบสวน สภ.ปากเกร็ด จ.นนทบุรี ว่า ได้นำเครื่องเพชรและอัญมณีมาออกบูธในงานบางกอกเจมส์แอนด์จิวเวอรี่แฟร์ ครั้งที่ 44 จัดขึ้นที่อาคารชาเลนเจอร์ฮอลล์ 1 – 3 ระหว่างวันที่ 15 – 19 กันยายน ซึ่งในช่วงเย็นซึ่งเป็นวันสุดท้ายของงาน โดยตนได้นำเครื่องเพชรและอัญมณีเก็บใส่กล่องสแตนเลสเพื่อเตรียมนำกลับ แต่ได้ฝากน้องสาวให้มาช่วยดูร้าน เมื่อกลับมา ที่บูธ น้องสาวก็แจ้งว่า ถูกคนร้ายเป็นชาวต่างชาติลักษณะคล้ายแขก ทำทีเข้ามาดูสินค้าในร้าน ก่อนที่จะฉวยจังหวะไม่ทันระวังตัว คว้ากล่องสแตนเลสที่บรรจุเครื่องเพชรกับอัญมณีหลบหนีไป สำหรับทรัพย์สินที่สูญหายไปครั้งนี้มูลค่าประมาณ 50 ล้านบาท ประกอบไปด้วยแหวนเพชร 60 วง ตุ้มหูเพชร 10 คู่ สร้อยเพชร 4 เส้น กำไล 8 อัน สร้อยข้อมือ 20 เส้น และจี้เพชรอีก 5 อัน ต่อมาทางเจ้าหน้าที่ตำรวจได้รับแจ้งจาก <persName>นายโมอาเหม็ด เฟโรส</persName>อายุ 51 ปี เจ้าของบูธเครื่องเพชรและอัญมณี ระบุว่า ถูกคนร้ายไม่ทราบรูปพรรณสัณฐาน ฉกเครื่องเพชรที่บรรจุไว้ในกระเป๋ามูลค่าประมาณ 15 ล้านบาทไป ขณะกำลังเก็บของขึ้นรถกระบะที่ลานจอดรถใต้อาคารชาเลนเจอร์ หลังจากแจ้งเหตุทาง <persName>พ.ต.อ.ธวัชชัย นาคฤทธิ์</persName> ผู้กำกับการ สภ.ปากเกร็ด ได้เดินทางไปตรวจสอบยังที่เกิดเหตุ พร้อมกับขอดูภาพวงจรปิดจากทางเจ้าหน้าที่รักษาความปลอดภัย พบว่า ภาพผู้ต้องสงสัยที่ลงมือก่อเหตุ มีลักษณะเป็นชาวต่างชาติหรืออาหรับ ซึ่งมีไม่น้อยกว่า 5 คน เฝ้าติดตามประกบผู้เสียหายก่อนที่จะมีการลงเหตุก่อเหตุ</p></body>
</news>
