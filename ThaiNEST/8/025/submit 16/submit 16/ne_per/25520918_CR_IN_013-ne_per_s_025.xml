<teiHeader>
<fileDesc>
<titleStmt>
  <title>อย.จับยาปลุกSEX-เตือนหมออ้อยไม่เหมาะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 12:15:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190303  </bibl>
</sourceDesc>
</fileDesc>
</teiHeader>
<news>
<headline>อย.จับยาปลุกSEX-เตือน<persName>หมออ้อย</persName>ไม่เหมาะ</headline>
<lead>อย. ร่วมมือ สน.สุทธิสาร รวบ 2 ผู้ต้องหา ค้ายาปลุกเซ็กส์ เสริมสมรรถภาพทางเพศ กว่า 300 กระปุก เตรียมเตือน <persName>หมออ้อย</persName> พรีเซ็นเตอร์ โฆษณาเจล ที่อ้างว่า ทาแล้วอวัยวะเพศท่านชายจะแข็งแรง ว่า เป็นการไม่เหมาะสม</lead>
<neck></neck>
<body><p> <persName>น.พ.นรังสันต์ พีรกิจ</persName> รองเลขาธิการคณะกรรมการอาหารและยา หรือ อย. พร้อมด้วย <persName>พ.ต.อ.มานพ สุคนธ์ธนพัฒน์</persName> ผู้กำกับการ สน.สุทธิสาร ร่วมกันแถลงผลการจับกุม <persName>นายจุล โชติสิกกะวัน</persName> อายุ 45 ปี โดยจับกุมได้ที่ บริษัทพร็อพเพอร์ตี้ เทคโนโลยี จำกัด ย่านจตุจักร พร้อมยาแม็กเอนโดร จำนวน 281 ขวด ผลิตภัณฑ์ยาเสริมอาหาร รีเซฟ ไวท์ 49 กล่อง และจับกุม <persName>นายวิเชียร โอฬารมิตรศิริ</persName> อายุ 59 ปี ได้ที่ บริษัทสเปเชียล แอนด์ บอดี้ เอสเซนเชียล ย่านลาดพร้าว พร้อมยาบีเวล อีกจำนวนหนึ่ง โดยผลิตภัณฑ์เสริมอาหารทั้งหมดที่จับกุม ได้อวดอ้างสรรพคุณว่า สามารถเพิ่มสมรรถภาพทางเพศของผู้ชายและมีการอวดอ้างในสื่อโฆษณาทางเคเบิลทีวี อย. จึงดำเนินการตรวจสอบ พบว่า เป็นยาที่ไม่ได้คุณภาพและใช้ทะเบียน อย. ปลอม ซึ่งหากประชาชนสงสัยเกี่ยวกับ ทะเบียน อย. ในผลิตภัณฑ์ยา สามารถสอบถามรายละเอียดได้ที่สายด่วน อย. 1556</p>
<p>ขณะเดียวกัน อย. เตรียมเตือน <persName>นางจุฑารัตน์ อัตถากร</persName> หรือ <persName>หมออ้อย</persName> ที่เป็นพรีเซ็นเตอร์ โฆษณาเจล ที่อ้างว่า ทาแล้วอวัยวะเพศท่านชายจะแข็งแรง ว่า เป็นการไม่เหมาะสม อย่างไรก็ตาม ในส่วนของผู้ต้องหา 2 คน เจ้าหน้าที่ได้ให้การประกันตัวไปในวงเงิน คนละ 3 แสนบาท</p></body>
</news>
