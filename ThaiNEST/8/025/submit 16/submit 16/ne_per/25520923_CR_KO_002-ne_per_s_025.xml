<teiHeader>
<fileDesc>
<titleStmt>
  <title>ผบ.สส.ตั้งกรรมการสอบวินัย“พลเอก”  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090923/29690/%e0%b8%9c%e0%b8%9a.%e0%b8%aa%e0%b8%aa.%e0%b8%95%e0%b8%b1%e0%b9%89%e0%b8%87%e0%b8%81%e0%b8%a3%e0%b8%a3%e0%b8%a1%e0%b8%81%e0%b8%b2%e0%b8%a3%e0%b8%aa%e0%b8%ad%e0%b8%9a%e0%b8%a7%e0%b8%b4%e0%b8%99%e0%b8%b1%e0%b8%a2%e2%80%9c%e0%b8%9e%e0%b8%a5%e0%b9%80%e0%b8%ad%e0%b8%81%e2%80%9d.html  </bibl>
</sourceDesc>
</fileDesc>
</teiHeader>
<news>
<headline>ผบ.สส.ตั้งกรรมการสอบวินัย“พลเอก”</headline>
<lead>ผบ.ทหารสูงสุดตั้งกรรมการสอบวินัย �พลเอก� เน้นให้ความเป็นธรรมทั้งสองฝ่าย ยังไม่ระงับเออรี่ฯแต่อย่างใด</lead>
<neck></neck>
<body><p> (23ก.ย.)  ผู้สื่อข่าวรายงานจากกองบัญชาการกองทัพไทย ว่า เมื่อเช้าวันเดียวกัน <persName>พล.อ.ทรงกิตติ จักกาบาตร์</persName> ผบ.ทหารสูงสุด ได้ลงนามในคำสั่งแต่งตั้ง คณะกรรมการตรวจสอบข้อเท็จจริงตามที่ ร.ท.หญิง ได้ร้องเรียนว่าถูกพลเอก ข่มขืนกระทำชำเรา โดยมี<persName>พล.อ.อ.อภิสิทธิ์ จุลโมกข์</persName> รองเสนาธิการทหารฝ่ายกำลังพล เป็นประธานคณะกรรมการและกรรมการอีก 5 คนร่วมกันตรวจสอบตามข้อร้องเรียนตามที่ ร.ท.หญิง ที่ทำหนังสือร้องเรียนว่าถูกผู้บังคับบัญชายศ พลเอก สังกัดกองบัญชาการกองทัพไทยข่มขืนกระทำชำเรา
 ทั้งนี้ ผบ.ทหารสูงสุดได้เน้นย้ำกรรมการตรวจสอบให้ความเป็นธรรมกับทั้งสองฝ่าย เพราะถือว่าเป็นผู้ใต้บังคับบัญชาในกองบัญชาการกองทัพไทย อย่างไรก็ตามขณะนี้ยังไม่มีการสอบสวนใครเพราะคณะกรรมการกำลังรอผลจากเจ้าหน้าที่ตำรวจแจ้งข้อกล่าวหามาก่อน เพื่อนำมาประกอบการพิจารณาตรวจสอบข้อเท็จจริง
</p>
<p>ผู้สื่อข่าวรายงานอีกว่า หากผลการตรวจสอบของคณะกรรมการออกมาอย่างไรก็ต้องว่ากันไปตามข้อเท็จจริง ในเบื้องต้นพลเอก คนดังกล่าวอาจจะมีความผิดทางวินัยที่มีความสัมพันธ์กับผู้ใต้บังคับบัญชา ส่วนกรณีที่จะระงับไม่ให้ลาออกก่อนเกษียณอายุราชการ หรือเออรี่รีไทร์นั้น ยังไม่ถึงขั้นตอนดังกล่าว เพราะผลการตรวจสอบยังไม่ปรากฏแน่ชัด เพราะนั้นในขั้นตอนนี้ไม่มีการระงับเออรี่รีไทร์แต่อย่างใด
</p></body>
</news>
