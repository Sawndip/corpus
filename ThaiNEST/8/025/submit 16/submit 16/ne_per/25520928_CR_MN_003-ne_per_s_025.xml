<teiHeader>
<fileDesc>
<titleStmt>
  <title>รวบหนุ่มสิบล้อรับสายตรงคลองเปรมขนยาบ้าส่งลูกค้า!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-28 14:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113703  </bibl>
</sourceDesc>
</fileDesc>
</teiHeader>
<news>
<headline>รวบหนุ่มสิบล้อรับสายตรงคลองเปรมขนยาบ้าส่งลูกค้า!</headline>
<lead>จับหนุ่มพนักงานขับรถสิบล้อรับสายตรงจากนักโทษในเรือนจำคลองเปรม จ้างขนยาบ้าส่งลูกค้าที่ห้างย่านปิ่นเกล้า พร้อมของกลางยาบ้า 15,400 เม็ด สารภาพได้ค่าจ้าง 4 หมื่น แต่ดันมาถูกจับกุมเสียก่อน</lead>
<neck></neck>
<body><p> วันนี้ (28 ก.ย.) เมื่อเวลา 10.00 น.ที่ สน.ธรรมศาลา <persName>พ.ต.อ.สุทิพย์ ผลิตกุศลธัช</persName> ผกก.สน.ธรรมศาลา พร้อม <persName>พ.ต.ท.ภูวเดช เนียมศรี</persName> สว.สส.สน.ธรรมศาลา และ <persName>ร.ต.ท.อุบล ปรึกษา</persName> รอง สว.สส.ร่วมกันแถลงข่าวจับกุม <persName>นายซอรี ตาเห</persName> อายุ 33 ปี อยู่บ้านเลขที่ 66 ต.กาเยาะมาตี อ.บาเจาะ จ.นราธิวาส พร้อมของกลางยาบ้า จำนวน 15,400 เม็ด และกระเป๋าสะพายสีขาวอีก 1 ใบ โดยจับกุมตัวได้ที่ถนนพุทธมณฑล สาย 2 ปากซอย 24 แขวงศาลาธรรมสพน์ เขตทวีวัฒนา</p>
<p><persName>พ.ต.อ.สุทิพย์</persName> เปิดเผยว่า การจับกุมในครั้งนี้สืบเนื่องมาจากขณะที่เจ้าหน้าที่ฝ่ายสืบสวน สน.ธรรมศาลา ออกตรวจท้องที่ผ่านไปที่บริเวณดังกล่าว พบ<persName>นายซอรี</persName>เดินสะพายกระเป๋าสีขาวมาในลักษณะมีพิรุธจึงเรียกตรวจค้น ผลปรากฏว่าพบยาบ้าจำนวน 8 มัด ปริมาณรวม 15,400 เม็ด บรรจุอยู่ในห่อกระดาษสีน้ำตาลใส่ถุงพลาสติกใสอีก 1 ชั้น จึงควบคุมตัวมาสอบสวนและดำเนินคดีที่ สน.ธรรมศาลา                จากการสอบสวน<persName>นายซอรี</persName>ให้การว่า ตนเป็นพนักงานขับรถสิบล้อให้บริษัทแห่งหนึ่งในย่านนี้ โดยก่อนถูกจับตนได้รับการว่าจ้าง จากนักค้ายาเสพติดในเครือข่ายของ<persName>นายมะลุดี</persName> ผู้ต้องหาค้ายาบ้าในเรือนจำคลองเปรม ที่ถูกจับพร้อมของกลาง 100,000 เม็ด ให้ตนไปรับยาบ้ามาจากชายคนหนึ่งย่านถนนนวมินทร์ เพื่อไปส่งให้ลูกค้าที่ห้างสรรพสินค้าแห่งหนึ่งย่านปิ่นเกล้า หากเสร็จงานจะได้ค่าจ้าง 40,000 บาท แต่ยังไม่ทันได้เอาไปส่งก็โดนตำรวจจับเสียก่อน</p>
<p> เบื้องต้นเจ้าหน้าที่แจ้งข้อหามียาเสพติดให้โทษประเภทที่ 1 (ยาบ้า) ไว้ในครอบครองเพื่อจำหน่ายโดยผิดกฎหมาย ก่อนควบคุมตัวไปดำเนินคดีต่อไป </p></body>
</news>
