<teiHeader>
<fileDesc>
<titleStmt>
  <title>แท็กซี่ตีนผีซิ่งชนชายนิรนามตกร่องน้ำดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-29 21:42:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191952  </bibl>
</sourceDesc>
</fileDesc>
</teiHeader>
<news>
<headline>แท็กซี่ตีนผีซิ่งชนชายนิรนามตกร่องน้ำดับ</headline>
<lead>แท็กซี่ตีนผีซิ่งชนชายนิรนามกระเด็นตกร่องน้ำกลางถนนกาญจนาภิเษกตายคาที่ก่อนเผ่นหนี แต่ไปไม่รอดถูกรวบคาด่านชั่งทางต่างระดับบางใหญ่</lead>
<neck></neck>
<body><p>เจ้าหน้าที ตำรวจร้อยเวร สภ.บางบัวทอง ได้รับแจ้งว่ามีคนประสบอุบัติเหตุจากรถยนต์เสียชีวิตคาร่องน้ำกลางถนนกาญจนาภิเษกขาเข้า จากการเข้าตรวจสอบพบศพชายอายุประมาณ 40-50 ปี รูปร่างท้วม สูง 170 ซ.ม. ผิวคล้ำ สวมเสื้อเชิ้ตสีขาว นุ่งกางเกงยีนส์ หัวเข็มขัดมีโลโก้คล้ายของเจ้าหน้าที่ ตำรวจมีอาวุธปืน ขนาด 9 ม.ม. พกอยู่ที่เอว 1 กระบอก และตามลำตัวมีรอยบาดแผลถลอกเกือบทั้งตัว โดยเฉพาะที่หน้าอกเป็นรอยถลอกเป็นแผลขนาดใหญ่ จากการสอบถามพยานแวดล้อมทราบว่า ระหว่างที่ชายดังกล่าวข้ามถนนได้ถูกรถแท็กซี่ เฉี่ยวชนแล้วหลบหนีไป ตำรวจจึงวิทยุสกัดจับทันที และล่าสุด ตำรวจสามารถสกัดจับรถคันที่ก่อเหตุได้แล้วที่ด่านชั่งทางต่างระดับบางใหญ่ ช่วงหน้า ร.พ.เกษมราษฎร์ รัตนาธิเบศร์ ตำรวจจึงควบคุมตัวไว้สอบสวน โดยผู้ตายขณะนี้ อยู่ระหว่างนำตัวไปที่ สภ.ย่อยบางบัวทอง ก่อนที่จะนำตัวส่งโรงพยาบาลต่อไป ส่วนในรายละเอียดของคนตายนั้นขณะนี้อยู่ระหว่างตรวจสอบว่าเป็น ตำรวจหรือไม่</p></body>
</news>
