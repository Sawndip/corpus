<teiHeader>
<fileDesc>
<titleStmt>
  <title>ปศุสัตว์ศรีมหาโพธิ ซิ่งกระบะชนรถตู้ดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29741/%e0%b8%9b%e0%b8%a8%e0%b8%b8%e0%b8%aa%e0%b8%b1%e0%b8%95%e0%b8%a7%e0%b9%8c%e0%b8%a8%e0%b8%a3%e0%b8%b5%e0%b8%a1%e0%b8%ab%e0%b8%b2%e0%b9%82%e0%b8%9e%e0%b8%98%e0%b8%b4%e0%b8%8b%e0%b8%b4%e0%b9%88%e0%b8%87%e0%b8%81%e0%b8%a3%e0%b8%b0%e0%b8%9a%e0%b8%b0%e0%b8%8a%e0%b8%99%e0%b8%a3%e0%b8%96%e0%b8%95%e0%b8%b9%e0%b9%89%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>ปศุสัตว์ศรีมหาโพธิ ซิ่งกระบะชนรถตู้ดับ</headline>
<lead>ปศุสัตว์อำเภอศรีมหาโพธิ จ.ปราจีนบุรี ซิ่งกระบะฝ่าสายฝนกลับจากงานเลี้ยงเกษียณราชการปลัดอำเภอ ประสานงารถตู้ ที่กำลังพาพรรคพวกไปเที่ยวเธค ปศุสัตว์ดับคาพวงมาลัย บาดเจ็บ4ราย</lead>
<neck></neck>
<body><p>เมื่อเวลา 01.30 น.วันที่ 24 กันยายน <persName>พ.ต.ท.ณรงค์ นาคพงษ์</persName> สารวัตรเวร สภ.ศรีมหาโพธิ จ.ปราจีนบุรี ได้รับแจ้งจากมูลนิธิกู้ภัยสว่างบำเพ็ญธรรมสถาน ว่ามีอุบัติเหตุรถตู้ชนกับรถปิ๊กอัพ ทำให้มีผู้เสียชีวิต 1 คนและบาดเจ็บ 4 คน เหตุเกิดทางโค้งถนนสายบ้านโคกขวาง-ท่าตูม หมู่บ้านโคกไม้แดงหมู่ 8 ต.ท่าตูม อ.ศรีมหาโพธิ จ.ปราจีนบุรี จึงรายงานผู้บังคับบัญชาตามลำดับชั้นและรีบรุดไปตรวจสอบ
</p>
<p>ที่เกิดเหตุฝนกำลังตกสภาพถนนลื่นช่วงทางโค้งเกือบหักศอกพบรถตู้สีบรอนซ์เงิน หมายเลขทะเบียน อษ 7192 กรุงเทพมหานคร กระเด็นตกลงมาจากไหล่ถนนสภาพหลังคายุบหาตัวรถ มีผู้บาดเจ็บติดภายในรวม 4 รายประกอบด้วย <persName>นายพิทักษ์ อรุณรัตน์สวัสดิ์</persName> อยู่บ้านเลขที่ 47 หมู่ 6 ต.เกาะลอย อ.ประจันตคาม จ.ปราจีนบุรี <persName>นายศราวุธ อรุณรัตนสวัสด์</persName> <persName>นายณัฐพล สิทธิบุญ</persName> อยู่บ้านเลขที่ 7 หมู่ 6 ต.เกาะลอย อ.ประจันตคาม จ.ปราจีนบุรี และ<persName>นายวีระยุทธ ฝากกาย</persName> อยู่บ้านเลขที่ 9 หมู่ 4 ต.เกาะลอย อ.ประจันตคาม จ.ปราจีนบุรี เจ้าหน้าที่ได้ช่วยเหลือนำออกมาส่ง รพ.ศรีมหาโพธิ
</p>
<p>ส่วนรถกระบะอีกคันกลับลำขวางถนน 1 เลนรถผ่านไปมาไม่ได้ฝั่งขวาทั้งแถบด้านคนขับยุบหาตัวรถ คนขับถูดอัดก็อปปี้เสียชีวิตคาที่นั่งทราบชื่อ <persName>นายสมลักษณ์ เชยทอง</persName> อายุ 55 ปี ปศุสัตว์อำเภอศรีมหาโพธิ จ.ปราจีนบุรี พักอาศัยบ้านเลขที่ 64 หมู่ 4 ต.ศรีมหาโพธิ อ.ศรีมหาโพธิ จ.ปราจีนบุรี
<persName>พ.ต.ท.ณรงค์</persName> กล่าวว่า สอบสวนเบื้องต้นทราบว่าก่อนเกิดเหตุฝนตกหนัก<persName>นายสมลักษณ์</persName> ผู้เสียชีวิตขับรถกลับจากเลี้ยงส่งงานเกษียณอายุราชการปลัดอำเภอนายทะเบียนราษฎร์ อ.ศรีมหาโพธิ จ.ปราจีนบุรี จากโรงแรมวังสำราญรีสอร์ทจะกลับบ้าน ส่วนรถตู้เพิ่งออกใหม่ได้เกือบ 2 เดือนกำลังจะพากันไปเที่ยวสถานบันเทิงย่านนิคมอุตสาหกรรม 304 อ.ศรีมหาโพธิ
</p>
<p><persName>พ.ต.ท.ณรงค์</persName> กล่าวอีกว่า เมื่อถึงจุดเกิดเหตุขณะฝนกำลังตกต่างวิ่งมาเร็วถนนลื่นได้ประสานงากันอย่างแรงจนรถตู้ตกถนนและกระบะเหวี่ยงกลับลำมีผู้บาดเจ็บและเสียชีวิตดังกล่าว ซึ่งจะได้สอบาสวนและตรวจสอบโดยละเอียดอีกครั้ง
</p></body>
</news>
