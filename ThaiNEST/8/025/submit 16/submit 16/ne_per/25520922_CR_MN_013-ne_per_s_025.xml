<teiHeader>
<fileDesc>
<titleStmt>
  <title>จับ “จ่าหงอก” ซิ่งเบนซ์ตระเวนลักกระบะเก่าชำแหละขาย!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-22 14:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000110863  </bibl>
</sourceDesc>
</fileDesc>
</teiHeader>
<news>
<headline>จับ “<persName>จ่าหงอก</persName>” ซิ่งเบนซ์ตระเวนลักกระบะเก่าชำแหละขาย!</headline>
<lead>รวบ ”<persName>จ่าหงอก</persName>” เมืองนนท์ ตำรวจตลิ่งชันตามควบคุมตัวได้ขณะนอนนวดแผนโบราณร้านประจำย่านถนนกาญจนาภิเษก รับตระเวนลักรถบ่อยครั้ง โดยมี “<persName>แร้ง พัศสารัมย์</persName>” เป็นหัวหน้าแก๊ง ขับเบนซ์จอดประกบรถเป้าหมาย เน้นกระบะรุ่นเก่าไม่มีสัญญากันขโมย ทำทีขึ้นป้ายรถเสีย แล้วโทรเรียกรถยกมาลากออกจากพื้นที่ นำไปชำแหละชิ้นส่วนขาย พบตั้งแต่ปี 51 ทำมาแล้ว 15 ครั้ง</lead>
<neck></neck>
<body><p>วันนี้ (22 ก.ย.) เมื่อเวลา 11.30 น.ที่ สน.ตลิ่งชัน <persName>พ.ต.ท.ภิญโญ ใหญ่ไล้บาง</persName> รอง ผกก.จร.รรท.ผกก.สน.ตลิ่งชัน <persName>พ.ต.ท.สุกิจ อรุณฤกษ์ถวิล</persName> รองผกก.สส.สน.ตลิ่งชัน <persName>พ.ต.ท.นิกร ด้วงฉุน</persName> สว.สส.สน.ตลิ่งชัน พร้อมกำลังเจ้าหน้าที่ฝ่ายสืบสวน สน.ตลิ่งชัน ร่วมกันแถลงข่าวจับกุม<persName>นายธวัชชัย ประทุมชาติ</persName> หรือ “<persName>จ่าหงอก</persName>” อายุ 54 ปี อยู่บ้านเลขที่ 27/16 หมู่ที่ 6 ต.บางกรวย อ.บางกรวย จ.นนทบุรี ผู้ต้องหาตามหมายจับศาลจังหวัดตลิ่งชัน เลขที่ 1777/2551 ลงวันที่ 6 ต.ค.51 ในข้อหาร่วมกันลักทรัพย์ (รถยนต์) ในเวลากลางคืนหรือรับของโจร</p>
<p>โดยจับกุมได้ที่บริเวณริมถนนกาญจนาภิเษก ต.บางคูเวียง อ.บางกรวย จ.นนทบุรี พร้อมของกลางรถเบนซ์ สีบรอนซ์เงิน หมายเลขทะเบียน จค-6865 กทม.แผ่นป้ายทะเบียนรถ หมายเลข กบ-8743 นนทบุรี จำนวน 2 แผ่น หมายเลข 8 ค-9819 กทม.จำนวน 2 แผ่น ป้ายสัญญาณ 1 แผ่น ไฟไซเรนฉุกเฉิน 1 ตัว เครื่องเสียงติดรถยนต์ และอุปกรณ์งัดแงะชำแหละรถยนต์ประเภท ไขควง คีมล็อก ฯลฯ จำนวนมาก        </p>
<p><persName>พ.ต.ท.ภิญโญ</persName> เปิดเผยว่า การจับกุมครั้งนี้สืบเนื่องจากในพื้นที่รับผิดชอบของ สน.ตลิ่งชัน และโรงพักอื่นๆที่อยู่ในพื้นที่ บก.น.7 เกิดเหตุโจรกรรมรถขึ้นหลายครั้ง ทางฝ่ายสืบสวน สน.ตลิ่งชัน จึงทำการสืบสวนจนทราบว่า <persName>นายธวัชชัย</persName> หรือ <persName>จ่าหงอก</persName> ผู้ต้องหาที่ถูกออกหมายจับในคดีลักรถยนต์ของศาลจังหวัดตลิ่งชัน ซึ่งได้หลบหนีในชั้นประกันของศาลไป มีส่วนเกี่ยวข้องกับการโจรกรรมรถในพื้นที่ จึงสืบสวนติดตามจับกุมมาโดยตลอด จนทราบ<persName>นายธวัชชัย</persName>มักจะมานวดที่ร้านนวดแผนโบราณแห่งหนึ่งบนถนนกาญจนาภิเษกอยู่เป็นประจำ                <persName>พ.ต.ท.ภิญโญ</persName> กล่าวต่อว่า จนกระทั่งวานนี้ (21 ก.ย.) เจ้าหน้าที่ฝ่ายสืบสวนสืบทราบว่า <persName>นายธวัชชัย</persName> ได้เข้ามานวดที่ร้านเดิมอีก จึงนำกำลังเข้าจับกุมจตัวเอาไว้ได้ ก่อนควบคุมตัวไปตรวจค้นที่บ้านพักของผู้ต้องหาเลขที่ 37 หมู่ 7 ต.คลองพระอุดม อ.ลาดหลุมแก้ว จ.ปทุมธานี ก็พบของกลางจำพวกอุปกรณ์งัดแงะ และใช้ชำแหละรถยนต์อีกจำนวนมากจึงยึดไว้เป็นของกลาง ก่อนควบคุมตัวมาสอบปากคำที่ สน.ตลิ่งชัน</p>
<p>จากการสอบสวน <persName>นายธวัชชัย</persName> ให้การว่า ตนออกตระเวนลักรถมาแล้วหลายครั้ง โดยแต่ละครั้งตนกับ<persName>นายคำมี หรือ แร้ง พัศสารัมย์</persName> หัวหน้าแก๊ง จะขับรถเบนซ์คันดังกล่าวไปตระเวนหารถกระบะรุ่นเก่า ที่ไม่มีระบบสัญญาณกันขโมย เมื่อได้รถเป้าหมายแล้ว ก็จะขับรถเบนซ์เข้าไปจอดประกบ ก่อนทำทีเอาป้ายสัญญาณรถเสียกับไฟสัญญาณฉุกเฉินวางไว้ ก่อนจะโทร.เรียกรถยกเอกชนมายกออกไปจากพื้นที่ทันที                <persName>นายธวัชชัย</persName> กล่าวต่อว่า หากรถที่ขโมยมาเป็นรถที่ยังขับได้ ก็จะบอกให้รถยกจอดข้างทาง ก่อนจะขับต่อไปยังอู่ที่ จ.ปทุมธานี ก่อนจะมีทีมชำแหละรถอีกทีมทำการชำแหละแยกชิ้นส่วนแล้วส่งไปขายต่อ แต่หากรถคันที่ขโมยมาเสียวิ่งต่อไม่ได้ ก็จะให้รถยกเอาไปจอดไว้จุดเปลี่ยวข้างทาง ก่อนจะเรียกทีมชำแหละมาแยกชิ้นส่วนรถส่งขายอีกทีหนึ่ง ซึ่งแต่ละครั้งก็จะได้เงินมา 12,000-20,000 บาท จากนั้น<persName>นายคำมี</persName>ก็จะแบ่งเงินมาให้ตนอีกที แต่จำนวนจะได้ไม่เท่ากันขึ้นอยู่กับราคาชิ้นส่วนรถที่ขายได้                <persName>พ.ต.ท.ภิญโญ</persName> กล่าวด้วยว่า จากการสอบสวนขยายผล <persName>นายธวัชชัย</persName> ยอมรับว่า ตั้งแต่ต้นปี 51 ถึง เดือน มิ.ย.ปีนี้ ได้ก่อเหตุลักรถกระบะมาแล้วทั้งสิ้น 15 ครั้ง ประกอบด้วยในพื้นที่บก.น.7 จำนวน 8 คดี พื้นที่ สภ.อ.บางกรวย จ.นนทบุรี จำนวน 3 คดี สภ.ปลายบาง 2 คดี สภ.บางใหญ่ 1 คดี และสภ.บางศรีเมืองอีก 1 คดี ซึ่งทุกครั้ง จะมี <persName>นายคำมี</persName> ร่วมก่อเหตุด้วย ซึ่งเจ้าหน้าที่จะขยายผลติดตามจับกุมตัวมาดำเนินคดีต่อไป        </p></body>
</news>
