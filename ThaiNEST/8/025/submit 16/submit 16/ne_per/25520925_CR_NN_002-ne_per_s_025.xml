<teiHeader>
<fileDesc>
<titleStmt>
  <title>ดีเอสไอกวาดสินค้าละเมิดทรัพย์สินทางปัญญา 5 แห่งกว่า 10 ล้านบาท  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=180371  </bibl>
</sourceDesc>
</fileDesc>
</teiHeader>
<news>
<headline>ดีเอสไอกวาดสินค้าละเมิดทรัพย์สินทางปัญญา 5 แห่งกว่า 10 ล้านบาท</headline>
<lead></lead>
<neck></neck>
<body><p>ที่กรมสอบสวนคดีพิเศษ(ดีเอสไอ) วันที่ 25 กันยายน <persName>พ.ต.อ.ประเวศน์ มูลประมุข</persName> ผู้บัญชาการสำนักคดีทรัพย์สินทางปัญญา เป็นผู้นำทีมพนักงานสอบสวนคดีพิเศษและเจ้าหน้าที่คดีพิเศษ เดินทางไป ต.ป่าตองอำเภอกะทู้ จังหวัดภูเก็ต หลังจากได้รับรายงานและสืบทราบว่ามีการลักลอบจำหน่ายสินค้าละเมิดเครื่องหมายการค้าจำนวนมากโดยเน้นจำหน่ายให้เฉพาะชาวต่างชาติจึงแบ่งเจ้าหน้าที่กระจายกำลังออกเป็นชุดปฎิบัติการตรวจค้นจับกุมร้านค้าและสถานที่เก็บและจำหน่ายสินค้าละเมิดเครื่องหมายการค้า ดังนี้</p>
<p> 1.ชุดที่ 1 เข้าตรวจค้นจับกุมที่ ห้องเลขที่ 15 ติดกับร้าน BE WELL PHARMACY ห้องเลขที่ 48 ติดกับร้าน FRIENDSHIP LEATHER WEAR และห้องเลขที่ 3 ติดกับร้าน BE LEATHER  ทั้ง 3 แห่งตั้งอยู่ที่  ถ.บางลา ต.ป่าตอง อ.กะทู้ จ.ภูเก็ต  ผลการตรวจค้นพบของกลางเป็นนาฬิกาปลอมเครื่องหมายการค้า จำนวน  2,190 เรือน พร้อมผู้ต้องหา 1 ราย ทราบชื่อว่า<persName>นายรุ่งธรรม วัฒนพงศ์</persName></p>
<p>2.ชุดที่ 2 เข้าตรวจค้นจับกุมที่ห้องไม่มีเลขที่ ด้านหลังร้านป่าตองอาร์มานี่ เทเลอร์ ถ.ทวีวงศ์  ต.ป่าตอง อ.กะทู้  จ.ภูเก็ต ผลจากการตรวจค้นพบของกลางเป็นกระเป๋าปลอมเครื่องหมายการค้า ยี่ห้อต่างๆ อาทิหลุยส์ วีตตอง แชนแนล  เบอร์เบอร์รี่ จำนวน 350ใบ พร้อมผู้ต้องหา 1 ราย ทราบชื่อว่า <persName>นายฑิฆัมพร ศิริดลธนเกษม</persName></p>
<p>3.ชุดที่ 3 เข้าตรวจค้นจับกุมที่ห้องเลขที่ 168 ถ.ทวีวงศ์ ต.ป่าตอง อ.กะทู้ จ.ภูเก็ต ผลการตรวจค้นพบของกลางเป็นนาฬิกาละเมิดเครื่องหมายการค้ายี่ห้อต่างๆ จำนวน 1,430 เรือน พร้อมผู้ต้องหา 1 ราย ทราบชื่อว่า<persName>นายสมชาย จิรจารุกิตต์</persName></p>
<p>4.ชุดที่ 4 เข้าตรวจค้นจับกุมที่ร้านออสซี่ เทลเลอร์ ไม่มีเลขที่ ถ.บางลา ต.ป่าตอง อ.กะทู้ จ.ภูเก็ต ผลการตรวจค้นพบของกลางเป็นนาฬิกา กระเป๋าหนัง และเสื้อผ้าปลอมเครื่องหมายการค้ายี่ห้อต่างๆ รวมจำนวน 855 ชิ้น  พร้อมผู้ต้องหา 1 ราย ทราบชื่อว่านาย<persName>นายสุทธิวงษ์ ไพฑูรย์เจริญสุข</persName></p>
<p> 5.ชุดที่ 5 ห้องไม่ทราบเลขที่ อยู่ทางเข้า PATONG INN HOTEL ถ.ทวีวงศ์ ต.ป่าตอง อ.กะทู้      จ.ภูเก็ต ผลการตรวจค้นพบของกลางเป็น กระเป๋าปลอมเครื่องหมายการค้ายี่ห้อต่างๆ จำนวน 299 ใบ  พร้อมผู้ต้องหา 1 ราย ทราบชื่อว่า<persName>นายมนัส พงศ์ศุภกิจ</persName>   รวมจำนวนของกลางทั้งหมดเป็นนาฬิกา 4,334 เรือน กระเป๋าและเสื้อผ้า จำนวน  440.-  ชิ้น รวมมูลค่ากว่า  10  ล้านบาท</p>
<p>จากนั้นพนักงานสอบสวนคดีพิเศษจึงได้แจ้งข้อกล่าวหาผู้ต้องหาทั้งหมด ว่า มีไว้เพื่อจำหน่ายซึ่งสินค้าที่มีเครื่องหมายการค้าปลอมเครื่องหมายการค้าของบุคลอื่นที่ได้จดทะเบียนไว้แล้วในราชอาณาจักร และ ดำเนินคดีตามกฎหมายต่อไป</p></body>
</news>
