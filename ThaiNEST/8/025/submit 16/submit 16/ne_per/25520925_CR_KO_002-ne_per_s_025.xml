<teiHeader>
<fileDesc>
<titleStmt>
  <title>ยิงชาวบ้านปัตตานีดับ2-อส.สาหัสอีก1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090925/29909/%e0%b8%a2%e0%b8%b4%e0%b8%87%e0%b8%8a%e0%b8%b2%e0%b8%a7%e0%b8%9a%e0%b9%89%e0%b8%b2%e0%b8%99%e0%b8%9b%e0%b8%b1%e0%b8%95%e0%b8%95%e0%b8%b2%e0%b8%99%e0%b8%b5%e0%b8%94%e0%b8%b1%e0%b8%9a2%e0%b8%ad%e0%b8%aa.%e0%b8%aa%e0%b8%b2%e0%b8%ab%e0%b8%b1%e0%b8%aa%e0%b8%ad%e0%b8%b5%e0%b8%811.html  </bibl>
</sourceDesc>
</fileDesc>
</teiHeader>
<news>
<headline>ยิงชาวบ้านปัตตานีดับ2-อส.สาหัสอีก1</headline>
<lead>กลุ่มก่อความไม่สงบก่อเหตุยิงชาวบ้านเสียชีวิต 2 ศพ และ อส.ทหารพราน บาดเจ็บสาหัสอีก 1 ราย ในพื้นที่ อ.ยะรัง จ.ปัตตานี เผย เฉพาะกันยายนนี้ ยิงรายวันเสียชีวิตแล้ว 21 ศพ บาดเจ็บ 36 คน</lead>
<neck></neck>
<body><p>(25ก.ย.) เช้าวันนี้ <persName>พล.ต.ต.พิเชษฐ์ ปิติเศรษฐพันธ์</persName> ผบก.ภ.จ.ปัตตานี ได้รับรายงานจาก สภ.ยะรัง ว่า  คืนวันที่  24 กย.ที่ผ่านมา มีเหตุยิงกันบนถนนชนบท ม.3 ต.วัด อ.ยะรัง ไปตรวจสอบผู้ถูกยิงได้นำตัวส่งโรงพยาบาลยะรังแล้ว ชื่อ <persName>อส.ทหารพรานไซนาวี แวดาลอ</persName> อายุ 28 ปี อยู่บ้านเลขที่ 62/5 ม.3 ต.วัด อ.ยะรัง มีบาดแผลถูกยิงด้วยอาวุธปืนสั้นไม่ทราบชนิด ถูกบริเวณแขนและลำตัว อาการบาดเจ็บสาหัส    จากการสอบสวนทราบว่า ผู้ถูกยิงเป็นอาสาสมัครทหารพรานสังกัด ทหารพรานที่ 41 แต่ช่วงนี้ได้ลาพักในช่วงวันฮารีรายอ กลับมาอยู่บ้าน ก่อนเกิดเหตุได้เดินกลับมาจากซื้อของ พอใกล้ถึงที่บ้านระหว่างทางได้มีคนร้าย 2 คน ขี่จักรยานยนต์เป็นพาหนะ สวนทางมาและคนร้ายที่นั่งซ้อนท้ายใช้อาวุธปืนยิงใส่ 3  นัด
</p>
<p>ส่วนอีกราย มีเหตุยิงกันมีผู้เสียชีวิต 2 ราย ที่หน้า บ้านเลขที่ 78 ม.4 ต.ยะรัง อ.ยะรัง จ.ปัตตานี ไปตรวจสอบที่เกิดเหตุพบผู้เสียชีวิตนอนตายจมกองเลือด 2 คพ ทราบชื่อ <persName>นายสุธี ช่วยรัตน์</persName> อายุ 37 ปี อยู่บ้านเลขที่ 26/1 ม.1 ต.เกาะพระยา อ.เมือง จ.ระยอง และ<persName>นายสุรพงค์ จันทร์ยูน</persName> อายุ 28 ปี อยู่บ้านเลขที่ 348 ม.9 ต.ทะเลน้อย อ.ควนขนุน จ.พัทลุง และทำการชันสูตรพลิกศพแล้ว ปรากฎว่าทั้งสองคนถูกยิงด้วยอาวุธปืน .45 และ 9 มม. เข้าบริเวณลำตัวและศีรษะ
</p>
<p>จากการสอบสวนทราบว่า ผู้ตายทั้งสองคนมีอาชีพรับจ้างขุดเจาะบ่อน้ำบาดาล และเดินทางมาขุดเจาะบาดาล ที่บ้านที่เกิดเหตุ ขณะที่ทำงานอยู่นั้นได้มีคนร้ายอ 4 คน ขับขี่รถจักรยานยนต์เป็นพาหนะ มาด้วยกัน 2คัน และได้มาจอดที่หน้าบ้านที่เกิดเหตุ คนร้ายที่ซ้อนท้าย ได้ใช้อาวุธปืน 2 กระบอก กระหน่ำยิง จากนั้นหลบหนีไป เบื้องต้นเชื่อว่าทั้งสองคดีน่าจะเกี่ยวข้องกับสถานการณ์ใต้    ผู้สื่อข่าวรายงานว่า สถานการณ์ยิงรายวันในจังหวัดปัตตานี มีผู้เสียชีวิตและบาดเจ็บเกือบ โดยเฉพาะเดือนกันยายน(ถึงวันที่ 24 กย.) มีผู้เสียชีวิต 21 คน บาดเจ็บ 36 คน ในจำนวนนี้ มีคดีสะเทือนใจยิงพ่อต่อหน้าลูก 3 คู่ (ลูกตาย1 บาดเจ็บ1 รอด 1) และยิงต่อหน้าภรรยา 3 คู่ (ตาย1 เจ็บ 2)

</p></body>
</news>
