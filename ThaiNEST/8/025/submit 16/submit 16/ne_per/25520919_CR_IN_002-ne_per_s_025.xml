<teiHeader>
<fileDesc>
<titleStmt>
  <title>ธานีกำชับจนท.เฝ้าระวังมือที่ 3 ป่วนแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-19 11:47:48  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190444  </bibl>
</sourceDesc>
</fileDesc>
</teiHeader>
<news>
<headline><persName>ธานี</persName>กำชับจนท.เฝ้าระวังมือที่ 3 ป่วนแดง</headline>
<lead>ตำรวจนครบาล เผย สถานการณ์ชุมนุมเสื้อแดงยังปกติ ด้านรักษาการ ผบ.ตร. กำชับเฝ้าระวังมือที่ 3 ป่วน</lead>
<neck></neck>
<body><p><persName>พ.ต.อ.ปิยะ อุทาโย</persName> โฆษกศูนย์ปฏิบัติการกองบัญชาการตำรวจนครบาล รายงานสถานการณ์การชุมนุมของกลุ่มคนเสื้อแดงที่ลานพระราชวังดุสิต โดยขณะนี้มีประชาชนประมาณ 1,000 คน ส่วนใหญ่เป็นกลุ่มพ่อค้า แม่ค้า ประมาณ 500 คน ส่วนผู้ชุมนุมมีประมาณ 400 คน ซึ่งเห็นจากทั่วไปยังปกติไม่มีอะไรต้องเป็นห่วง ทั้งนี้ ศูนย์ปฏิบัติการกองบัญชาการตำรวจนครบาลฝากเตือนผู้ชุมนุมว่า พื้นที่ที่มีการชุมนุมเป็นเขตพระราชฐานต้องระมัดระวังเป็นพิเศษในเรื่องของความเหมาะสมและการใช้เครื่องขยายเสียง </p>
<p>อย่างไรก็ตาม <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ ได้สั่งการให้กองบัญชาการตำรวจนครบาลและทุกหน่วยจัดทำแผนถวายความปลอดภัยในทุกพื้นที่เป็นพื้นที่ประทับ <persName>พ.ต.อ.ปิยะ</persName> ยังกล่าวด้วยว่า เจ้าหน้าที่ตำรวจได้มีการบันทึกภาพนิ่งและภาพเคลื่อนไหวในพื้นที่ที่มีการชุมนุม หากมีการละเมิดกฎหมายเจ้าหน้าที่จะใช้ภาพที่บันทึกไว้เป็นหลักฐาน รวมถึงแกนนำเสื้อแดงที่ได้รับการประกันตัว หากทำผิดเงื่อนไขก็จะถูกดำเนินการ ขณะเดียวกันยังฝากผู้ชุมนุมหากพบบุคคลต้องสงสัยหรือสิ่งผิดปกติให้รีบแจ้งเจ้าหน้าที่ทันที</p></body>
</news>
