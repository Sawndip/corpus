<teiHeader>
<fileDesc>
<titleStmt>
  <title>กำภูพิธีกรข่าวโดนงัดบ้านเสียหายเล็กน้อย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-26 12:16:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191458  </bibl>
</sourceDesc>
</fileDesc>
</teiHeader>
<news>
<headline><persName>กำภู</persName>พิธีกรข่าวโดนงัดบ้านเสียหายเล็กน้อย</headline>
<lead>พิธีกร ข่าวข้นคนข่าว ช่อง 9 "<persName>กำภู ภูริภูวดล</persName>" ถูกโจรบุกขึ้นบ้านหรู ย่านบางกรวย โชคดีไม่ได้ทรัพย์สินไป</lead>
<neck></neck>
<body><p>ผู้สื่อข่าวรายงานว่า เมื่อสักครู่ที่ผ่านมา <persName>นายกำภู ภูริภูวดล</persName> พิธีกร รายการข่าว ข่าวข้นคนข่าว ทางช่อง9 เปิดเผยว่า บ้านพักของตนเอง อยู่ในหมู่บ้านชวนชื่นปิ่นเกล้า อ.บางกรวย จ.นนทบุรี ถูกคนร้ายงัดบ้าน เพื่อเข้าไปขโมยทรัพย์สินโดยบ้านหลังดังกล่าวนั้น พิธีกรหนุ่ม ซื้อไว้แล้ว แต่ยังไม่ได้เข้าไปพักอาศัย ซึ่งก็ได้มีการขนย้ายสิ่งของเครื่องใช้ไฟฟ้า บางส่วนมาแล้ว โดยคนร้ายได้งัดช่องบานเกร็ด ประตูห้องน้ำ และตัดเหล็กดัด เข้ามาภายในบ้าน จากนั้นได้รื้อค้น ตามห้องต่าง ๆ และตู้เสื้อผ้า เพื่อหาทรัพย์สินมีค่า แต่ในบ้านหลังดังกล่าว ไม่มี คนร้าย จึงไม่ได้ทรัพย์สินอะไรติดมือไป มีเพียงบานเกร็ดและประตูห้องน้ำ ที่ได้รับความเสียหาย ต้องซ่อมแซมเท่านั้น ซึ่งขณะนี้รอพนักงานสอบสวน สภ.ปลายบาง เข้าตรวจสอบจุดเกิดเหตุ</p>
<p>อย่างไรก็ตาม พิธีกรหนุ่ม ยังกล่าวอีกว่า เหตุการณ์ดังกล่าวนั้น ไม่มั่นใจว่า จะเกี่ยวข้องกับกรณีที่แซวเล่นกับพิธีกร ในรายการเรื่องคนร้ายงัดบ้านของผู้ประกาศข่าว และ ผู้สื่อข่าวช่อง 9 หลายราย จนถูกเพื่อนร่วมรายการแซวว่า รายต่อไปจะเป็น<persName>คุณกำภู</persName> ขณะที่เจ้าตัวชี้แจงว่า หากเป็นจริง รายต่อไปก็เป็นบ้านของ <persName>คุณกนก</persName> พิธีกรอีกคนหนึ่ง</p></body>
</news>
