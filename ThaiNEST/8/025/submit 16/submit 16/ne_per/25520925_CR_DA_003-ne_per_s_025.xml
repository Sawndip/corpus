<teiHeader>
<fileDesc>
<titleStmt>
  <title>ตร.ลุมพินีจับหนุ่มปวช.ฆ่าหั่นศพทิ้งที่เมืองนนท์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-25 08:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=22412  </bibl>
</sourceDesc>
</fileDesc>
</teiHeader>
<news>
<headline>ตร.ลุมพินีจับหนุ่มปวช.ฆ่าหั่นศพทิ้งที่เมืองนนท์</headline>
<lead></lead>
<neck></neck>
<body><p>วันนี้( 25ก.ย.)ที่ สภ.เมืองนนทบุรี   ผู้สื่อข่าวรายงานว่า หลังจาก <persName>พ.ต.ท.ปิโยรส กัณหะสิริ</persName> สว.สส.สน.ลุมพินี  <persName>ร.ต.ท.พีรรัฐ โยมา</persName> รอง สว.สส. บุกจับกุม<persName>นายณัฐ</persName> (ขอสงวนนามสกุล) อายุ 20ปี ชาวนนทบุรี นักเรียนปวช.3โรงเรียนชื่อดังแห่งหนึ่งย่านนนทบุรี   หลังก่อเหตุฆ่าหั่นศพ <persName>นายฐิติรัตน์ สมหมาย</persName> 37 ปี พนักงานบริษัทยาแห่งหนึ่ง เมื่อวันที่ 19 ก.ย.ที่ผ่านมา   ก่อนญาติผู้ตายจะเข้าแจ้งความว่า <persName>นายฐิติรัตน์</persName> หายตัวไปหลังเดินทางมาสัมมนาที่โรงแรมปาร์คนายเลิศ ถนนวิทยุ แขวงลุมพีนี เขตปทุมวัน  จนต่อมาเจ้าหน้าที่ได้ทำการสืบสวนจนทราบว่ามีการเคลื่อนไหวทางการเงินของ<persName>นายฐิติรัตน์</persName> มีการเบิกเงินจากตู้เอทีเอ็มไปหลายครั้ง จึงตรวจสอบ พบว่า<persName>นายณัฐ</persName>เป็นคนมากดเงิน จึงติดตามจับกุมตัวได้ดังกล่าว สอบสวน<persName>นายณัฐ</persName> ให้การรับสารภาพอ้างว่า รู้จักกับผู้ตายประมาณ 2 เดือนที่แล้ว ทางอินเตอร์เน็ตโปรแกรมแคมฟอร์ค มีการติดต่อกันตลอด โดยผู้ตายมีพฤติกรรมเบี่ยงเบนทางเพศ กระทั้งผู้ตายเดินทางมาสัมมนาในกรุงเทพฯจึงนัดหมายมาเจอกันที่ห้างเดอะมอลล์ สาขางามวงศ์วาน</p>
<p>จากนั้นพากันไปเปิดห้องพักย่านนนทบุรี โดยผู้ตายสำเร็จความใคร่ให้ตนด้วยปาก หลังเสร็จให้เงินค่าตอบแทน 1,000 บาท ตนยอมเนื่องจากต้องการใช้เงิน แต่ผู้ตายพยายามจะมีเพศสัมพันธ์อีกครั้ง ตนไม่ยอม ถูกผู้ตายพยายามใช้กำลัง เลยต้องสู้ขัดขืนเกิดพลั้งมือบีบคอผู้ตายเสียชีวิต ด้วยความที่กลัวความผิด ตนรีบนำบัตรเอทีเอ็มของผู้ตายไปกดเงิน ก่อนเดินทางไปซื้อถังน้ำ 2 ถัง และมีดเพื่อทำการทำลายศพ โดยใช้มีดหั่นศพเป็นส่วนๆ ใส่ในถังทั้ง 2 ใบ จากนั้นนำมาทิ้งบริเวณบ้านร้างใกล้บ้านพัก ส่วนรถผู้ตายไปจอดทิ้งไว้ที่คอนโดฯแห่งหนึ่งย่านเมืองนนทบุรี  กระทั่งตำรวจสืบทราบบุกมาจับตัวได้ดังกล่าว</p></body>
</news>
