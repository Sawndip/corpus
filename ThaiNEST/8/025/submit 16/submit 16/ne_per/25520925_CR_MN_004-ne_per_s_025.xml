<teiHeader>
<fileDesc>
<titleStmt>
  <title>หนุ่มวิน จยย.ขี้เมาถูกแทงดับ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-25 07:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112368  </bibl>
</sourceDesc>
</fileDesc>
</teiHeader>
<news>
<headline>หนุ่มวิน จยย.ขี้เมาถูกแทงดับ</headline>
<lead>หนุ่มวิน จยย.นั่งกินเหล้ากับเพื่อนข้ามวัน หลังเมาได้ที่ส่งเสียงแซวคนขายผลไม้จนตะลุมบอนกัน ด้วยความเมาถูกหนุ่มใหญ่ขายผลไม้ใช้มีดแทงสวนเสียชีวิตคาที่ ส่วนเพื่อนขี้เมาบาดเจ็บปากฉีกถูกหามส่ง รพ.</lead>
<neck></neck>
<body><p>วันนี้ (25 ก.ย.) เมื่อเวลา 04.00 น. <persName>พ.ต.ท.ชัยณรงค์ รัตนผล</persName> พนักงานสอบวน (สบ 3) สน.บางยี่ขัน ได้รับแจ้งเหตุมีผู้ถูกแทงเสียชีวิตภายในซอยอรุณอมรินทร์ 55 แขวงบางยี่ขัน เขตบางพลัด กทม. จึงรุดไปตรวจสอบพร้อมด้วยแพทย์นิติเวช รพ.ศิริราช และเจ้าหน้าที่มูลนิธิร่วมกตัญญู                ที่เกิดเหตุห่างจากปากซอยประมาณ 100 เมตร บริเวณหน้าบ้านเลขที่ 402/74 พบศพ<persName>นายประหยัด บุญเชิด</persName> อายุ 39 ปี อยู่บ้านเลขที่ 15/3 ม.4 ต.วังกระแจะ อ.ไทรโยค จ.กาญจนบุรี สภาพศพนอนหงายจมกองเลือด ใส่เสื้อยืดสีขาวสวมทับด้วยเสื้อวิน จยย.สีส้ม เบอร์ 18 ด้านหลังปักชื่อ<persName>ประหยัด บุญเชิด</persName> มีบาดแผลถูกแทงที่หน้าอกด้านขวา 1 แผล และชายโครงซ้ายอีก 1 แผล ใกล้กันพบหมวกกันน็อกสีดำของผู้ตายตกอยู่ 1 ใบ และรถจักรยานยนต์ยี่ห้อซูซูกิ รุ่นโชกัน 125 หมายเลขทะเบียน ษคบ 35 กทม. ซึ่งคาดว่าน่าจะเป็นของผู้ตายจอดอยู่ เจ้าหน้าที่จึงเก็บรวบรวมไว้เป็นหลักฐาน                นอกจากนี้ยังมีผู้ได้รับบาดเจ็บจากอาวุธมีดอีก 1 ราย คือ <persName>นายดำ</persName> ไม่ทราบนามสกุล อายุประมาณ 37 ปี ถูกนำตัวส่งโรงพยาบาลศิริราชไปก่อนหน้านี้ ส่วนผู้ต้องหาทราบชื่อคือ<persName>นายวินัด แซ่โง้ว</persName> อายุ 55 ปี อยู่บ้านเลขที่ 161 หมู่ 4 ตำบลดอนมะสัน อำเภอเมือง จังหวัดสุพรรณบุรี มีบาดแผลศีรษะแตกอยู่ในสภาพสะบักสบอม เสื้อผ้าเปื้อนเลือด ถูกเจ้าหน้าที่ตำรวจ สน.บางยี่ขัน ควบคุมตัวไปสอบปากคำที่โรงพัก </p>
<p>จากการสอบสวนทราบว่า ผู้ตายมีอาชีพขับรถจักรยานยนต์รับจ้างอยู่ที่วินซอยคฤหบดี ซอยจรัญสนิทวงศ์ 44 โดยผู้ตายกับ<persName>นายดำ</persName>ได้นั่งดื่มเหล้ากันที่ใต้สะพานพระราม 8 ตั้งแต่เมื่อวานที่ผ่านมา (24 ก.ย.) ไม่ยอมกลับบ้าน จนกระทั่งก่อนเกิดเหตุ ผู้ตายดื่มสุราจนมึนเมาและส่งเสียงดังแซว<persName>นายนัด</persName>คนขายผลไม้ที่ขายผลไม้อยู่ใกล้กัน ก่อนจะมีปากเสียงชกต่อยกัน จากนั้น<persName>นายนัด</persName>ได้ถือมีดปอกผลไม้วิ่งหนีเข้าไปในซอยดังกล่าว ผู้ตายกับเพื่อนจึงขี่จักรยานยนต์ตามเข้าไป ผู้ตายและ<persName>นายดำ</persName>พยายามจะเข้าไปรุมชกต่อย<persName>นายนัด</persName>ซ้ำ แต่ด้วยความเมาจึงถูก<persName>นายนัด</persName>ใช้มีดปอกผลไม้แทงสวนจนผู้ตายเสียชีวิต                เบื้องต้นเจ้าหน้าที่สันนิษฐานว่าสาเหตุที่ผู้ตายถูกแทงเสียชีวิตน่าจะมาจากเมาสุราจนมีปากเสียงกับผู้ต้องหาซึ่งขายผลไม้อยู่ใกล้กับจุดที่ผู้ตายกับเพื่อนนั่งดื่มเหล้ากัน อย่างไรก็ตามจะต้องสอบปากคำผู้ต้องหาอย่างละเอียดอีกครั้งก่อนนำตัวส่งพนักงานสอบสวนดำเนินคดีตามกฎหมายต่อไป </p></body>
</news>
