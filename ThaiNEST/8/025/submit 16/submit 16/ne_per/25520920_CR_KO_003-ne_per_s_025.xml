<teiHeader>
<fileDesc>
<titleStmt>
  <title>ฉกเพชรงานเมืองทองธานีวันสุดท้ายสูญ65ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090920/29154/%e0%b8%89%e0%b8%81%e0%b9%80%e0%b8%9e%e0%b8%8a%e0%b8%a3%e0%b8%87%e0%b8%b2%e0%b8%99%e0%b9%80%e0%b8%a1%e0%b8%b7%e0%b8%ad%e0%b8%87%e0%b8%97%e0%b8%ad%e0%b8%87%e0%b8%98%e0%b8%b2%e0%b8%99%e0%b8%b5%e0%b8%a7%e0%b8%b1%e0%b8%99%e0%b8%aa%e0%b8%b8%e0%b8%94%e0%b8%97%e0%b9%89%e0%b8%b2%e0%b8%a2%e0%b8%aa%e0%b8%b9%e0%b8%8d65%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ฉกเพชรงานเมืองทองธานีวันสุดท้ายสูญ65ล้าน</headline>
<lead>คนร้ายชาวต่างชาติฉกเพชร-อัญมณีกลางงานบางกอกเจมส์แอนด์จิวเวอรี่แฟร์ ครั้งที่ 44 เมืองทองธานี วันสุดท้าย 2 รายซ้อน สูญทรัพย์รวมกว่า 65 ล้านบาท เจ้าของแจ้งความตำรวจติดตาม</lead>
<neck></neck>
<body><p>เมื่อเวลา 20.00 น. วันที่ 19 กันยายน <persName>นายอภิวัฒน์ ติยะสุขสวัสดิ์</persName> อายุ 25 ปี อยู่บานเลขที่ 99 / 138 ถ.งามวงศ์วาน แขวงลาดยาว เขตจตุจักร กรุงเทพฯ เข้าแจ้งความกับ <persName>พ.ต.ท.ไพโรจน์ รัตนมณี</persName> สารวัตรเวรสอบสวน สภ.ปากเกร็ด จ.นนทบุรี ว่าตนเองได้นำเครื่องเพชรและอัญมณีมาออกบูธในงานบางกอกเจมส์แอนด์จิวเวอรี่แฟร์ ครั้งที่ 44 โดยงานจัดขึ้นที่อาคารชาเลนเจอร์ฮอลล์ 1 – 3 ระหว่างวันที่ 15 – 19 กันยายน ซึ่งในช่วงเย็นซึ่งเป็นวันสุดท้ายของงาน ตนเองได้นำเครื่องเพชรและอัญมณีเก็บใส่กล่องสแตนเลสเพื่อเตรียมนำกลับ 
</p>
<p> ระหว่างนั้นได้นำกล่องที่ใส่เครื่องเพชรและอัญมณีไปฝาก<persName>นางโสภา ศิรมณีรัตน์</persName> มารดาและน้องสาวอีกคนที่มาช่วยเฝ้าร้านไว้ จากนั้นตนเองจึงออกเดินไปงานแสดงสินค้า แฟร์เกมส์ ที่อยู่บริเวณฮอลล์ 3-4 อาคารอิมแพ็ค ซึ่งอยู่ฝั่งตรงข้ามปรากฏว่าเมื่อเดินทางกลับมาถึงที่บูธของตนเองที่ตั้งล๊อคโซนเคเค 52 <persName>นางโสภา</persName>ผู้เป็นมารดาหน้าตื่นวิ่งมาบอกว่า เพิ่งถูกคนร้ายเป็นชาวต่างชาติลักษณะคล้ายแขก ทำทีเข้ามาดูสินค้าในร้าน ก่อนที่จะฉวยจังหวะที่<persName>นางโสภา</persName>เผลอไม่ทันระวังตัว คว้ากล่องสแตนเลสที่บรรจุเครื่องเพชรกับอัญมณีที่<persName>นายอภิวัฒน์</persName>ฝากไว้ไป โดยตนเองพยายามวิ่งติดตามคนร้ายไปแต่ไม่ทัน จึงได้แจ้งเจ้าหน้าที่รักษาความปลอดภัยเพื่อให้ช่วยติดตามตัวคนร้าย แต่ปรากฏว่าไม่พบตัวคนร้าย จึงได้มาเข้าแจ้งความ โดยทรัพย์สินมีค่าที่ถูกคนร้ายโจรกรรมไปในครั้งนี้มูลค่าประมาณ 50 ล้านบาท ประกอบไปด้วยแหวนเพชร 60 วง ตุ้มหูเพชร 10 คู่ สร้อยเพชร 4 เส้น กำไล 8 อัน สร้อยข้อมือ 20 เส้น และจี้เพชรอีก 5 อัน
</p>
<p>ต่อมาทางเจ้าหน้าที่ตำรวจได้รับแจ้งจาก<persName>นายโมอาเหม็ด เฟโรส</persName>อายุ 51 ปี เจ้าของบุธเครื่องเพชรและอัญมณีที่นำมาสออกแสดงสินค้าในงานดังกล่าว ชื่อร้าน ภูมิไดมอนด์ ด้วยว่า ได้ถูกคนร้ายไม่ทราบรูปพรรณสัณฐาน ฉกเอาเครื่องเพชรที่บรรจุไว้ในกระเป๋ามูลค่าประมาณ 15 ล้านบาทไป ขณะที่ตนเองกับลูกน้องกับช่วยกันเก็บของขึ้นรถกระบะที่ลานจอดรถใต้อาคารชาเลนเจอร์ โดยทรัพย์สินเครื่องเพชรส่วนใหญ่ที่คนร้ายได้ไปเป็นประเภทแหวนเพชรและเพชรเม็ดที่เจียละนัยแล้ว
</p>
<p>หลังจากแจ้งเหตุทาง <persName>พ.ต.อ.ธวัชชัย นาคฤทธิ์</persName> ผกก.สภ.ปากเกร็ด <persName>พ.ต.ท.ศานิตย์ โพธิพรหม</persName> รอง ผกก. <persName>พ.ต.ต.วิทิต จันทร์เอี่ยม</persName> สว.สส. ได้เดินทางไปตรวจสอบยังที่เกิดเหตุ พร้อมกับขอดูภาพวงจรปิดจากทางเจ้าหน้าที่รักษาความปลอดภัย พบว่า ภาพผู้ต้องสงสัยที่ลงมือก่อเหตุ มีลักษณะเป็นชาวต่างชาติหรืออาหรับ ซึ่งมีไม่น้อยกว่า 5 คน เฝ้าติดตามประกอบผู้เสียหายก่อนที่จะมีการลงเหตุก่อเหตุ และกลุ่มคนร้ายที่ลงมือนั้นน่าจะเป็นกลุ่มเดียวกันกับที่ลงมือฉกทรัพย์สินผู้เสียหายทั้ง 2 ราย จึงได้เร่งติดตามตับกุมตัวคนร้ายจากภาพวงจรปิดที่ได้เพื่อนำตัวมาดำเนินคดีต่อไป โดยการติดตามตัวคนร้ายในครั้งนี้มีทางเจ้าหน้าที่ตำรวจประเทศศรีลังกา ที่นายโมฮาเหม็ด เฟโรส ติดต่อขอความช่วยเหลือ เข้ามาช่วยติดตามกลุ่มคนร้ายด้วย
</p>
<p>สำหรับงานแสดงสินค้าดังกล่าว เป็นงานแสดงสินค้าเพชรและอัญมณีในชื่องาน บางกอกเจมส์แอนด์จิวเวอรี่ แฟร์ครั้งที่ 44 จัดขึ้นที่อาคารชาแลนเจอร์ ฮอลล์ 1 - 3 ตั้งแต่วันที่ 15 – 19 กันยายน โดยงานแสดงสินค้าดังกล่าวมักจะถูกกลุ่มคนร้ายชาวต่างชาติเข้ามาทำการโจรกรรมทรัพย์สินเป็นประจำ โดยเฉพาะอย่างยิ่งในวันสุดท้ายของงาน
</p></body>
</news>
