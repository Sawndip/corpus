<teiHeader>
<fileDesc>
<titleStmt>
  <title>ดีเอสไอรับตั้ง กก.สอบลูกชาย “บิ๊กเบื๊อก” ขอเคลมสาวแล้ว!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 16:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112089  </bibl>
</sourceDesc>
</fileDesc>
</teiHeader>
<news>
<headline>ดีเอสไอรับตั้ง กก.สอบลูกชาย “<persName>บิ๊กเบื๊อก</persName>” ขอเคลมสาวแล้ว!</headline>
<lead>รองอธิบดีดีเอสไอ ยอมรับ ลูกชาย “<persName>บิ๊กเบื๊อก</persName>” อดีตผบช.น.ถูกร้องเรียนเรื่องแทะโลมหญิงสาวในกรม จนเป็นเรื่องฉาวโฉ่จริง แต่ยันไม่ได้มีการปกปิดข่าว พร้อมทั้งได้มีการสั่งตั้งกรรมการสอบสวนข้อเท็จจริงไปแล้ว ยันจะให้ความเป็นธรรมกับทั้ง 2 ฝ่าย</lead>
<neck></neck>
<body><p>วันนี้ (24 ก.ย.) <persName>พ.ต.อ.สุชาติ วงศ์อนันต์ชัย</persName> รองอธิบดีกรมสอบสวนคดีพิเศษ หรือ ดีเอสไอ เปิดเผยถึงกรณีที่มีข่าวบุตรชายของ <persName>พล.ต.ท.สุชาติ เหมือนแก้ว</persName> อดีต ผบช.น. ผบช.ภ.4 ช่วยราชการสำนักงานตำรวจแห่งชาติ ซึ่งเป็นเจ้าหน้าที่ดีเอสไอ สังกัดสำนักเทคโนโลยีและศูนย์ข้อมูลการตรวจสอบ โดยได้มีการโทรศัพท์ไปพูดจาแทะโลมในเชิงชู้สาว และเสนอเงิน 10,000 บาท แลกกับการร่วมหลับนอนกับหญิงสาว ซึ่งเป็นเจ้าหน้าที่ดีเอสไอเช่นเดียวกัน แต่ถูกเจ้าหน้าที่สาวคนดังกล่าวอัดเทปการพูดคุยทางโทรศัพท์ไว้ พร้อมกับทำเรื่องร้องเรียนต่อผู้บังคับบัญชา โดย <persName>พ.ต.อ.สุชาติ</persName> กล่าวว่า ฝ่ายผู้เสียหาย ที่เป็นหญิงสาว ได้ส่งหนังสือร้องเรียนต่อ <persName>พ.ต.อ.ดุษฎี อารยวุฒิ</persName> รองอธิบดีดีเอสไอ ซึ่งต่อมา <persName>พ.ต.อ.ดุษฎี</persName> ได้ส่งเรื่องต่อให้กับ <persName>พ.ต.อ.ทวี สอดส่อง</persName> อธิบดีดีเอสไอรับทราบแล้ว จากนั้นเมื่อวันที่ 24 สิงหาคม จึงได้ส่งเรื่องดังกล่าวลงมาให้ตนดูแล และตนได้สั่งการให้กลุ่มงานด้านวินัยตรวจสอบข้อเท็จจริงแล้ว                <persName>พ.ต.อ.สุชาติ</persName> กล่าวต่อว่า เบื้องต้น ทางกลุ่มงานด้านวินัยได้เสนอความเห็นว่า ควรจะตั้งคณะกรรมสอบสวนข้อเท็จจริง และเมื่อระหว่างวันที่ 31 สิงหาคม-3 กันยายน <persName>พ.ต.อ.ทวี</persName> ได้เซ็นคำสั่งตั้งคณะกรรมการตวรสอบข้อเท็จจริงแล้ว เพื่อให้ความเป็นธรรมกับทั้ง 2 ฝ่าย                “ผมขอปฏิเสธว่า เรื่องนี้ไม่มีการปกปิดข่าวแต่อย่างใด ซึ่งขณะนี้กำลังอยู่ในระหว่างสืบสวนข้อเท็จจริงยู่” <persName>พ.ต.อ.สุชาติ</persName> ยืนยัน</p>
<p> ทั้งนี้ จากการตรวจสอบ ทราบว่า บุตรชายของ <persName>พล.ต.ท.สุชาติ</persName> ที่ทำงานอยู่ในกรมสอบสวนคดีพิเศษนั้น ชื่อ <persName>นายพลังชาติ หรือ พี เหมือนแก้ว</persName> สังกัดฝ่ายชำนาญการ สำนักเทคโนโลยีและศูนย์ข้อมูลการตรวจสอบ ที่มีภารกิจในการวางแผน กำหนดทิศทางและมาตรฐานทางเทคโนโลยีทั้งปวงของกรมสอบสวนคดีพิเศษ รวมถึงการพัฒนาระบบงานด้านเทคโนโลยีสารสนเทศและเป็นศูนย์ข้อมูล และศูนย์วิจัยอุปกรณ์พิเศษต่างๆ สำหรับงานทางด้านยุทธวิธีของกรมสอบสวนคดีพิเศษ การตรวจสอบทางวิทยาศาสตร์ต่างๆ เช่น การตรวจขีปนวิธี อิเล็กทรอนิกส์ ลายพิมพ์นิ้วมือ และการตรวจสถานที่เกิดเหตุอื่นๆ                ผู้สื่อข่าวรายงานเพิ่มเติมว่า เรื่องดังกล่าวเป็นที่รับทราบกันดีภายในกรมสอบสวนคดีพิเศษ แต่ไม่มีใครกล้าเอะอะโวยวายให้สื่อมวลชนรู้ จนกระทั่งมีการรับทราบกันว่า เรื่องที่หญิงสาวผู้เสียหายร้องเรียนไป ได้ส่งถึงมืออธิบดีกรมสอบสวนคดีพิเศษไปแล้ว แต่เรื่องกลับเงียบลงไป ซึ่งหลายฝ่ายเกรงว่า หญิงสาวผู้เสียหาย อาจจะตกอยู่ในฐานะลำบาก และเรื่องอาจจะถูกดองจนเงียบหายไป ทำให้เริ่มมีการวิพากษ์วิจารณ์กันหนาหูขึ้น จนกระทั่งไปเข้าหูสื่อมวลชน และเริ่มมีการตรวจสอบข้อเท็จจริง จนพบว่ามีมูล และถูกนำไปเขียนในคอลัมน์สังคม จนกระทั่ง <persName>พ.ต.อ.สุชาติ</persName> ได้ออกมาเปิดเผยถึงข้อเท็จจริง พร้อมทั้งปฏิเสธว่า ไม่ได้มีการปกปิดข่าวดังกล่าว</p></body>
</news>
