<teiHeader>
<fileDesc>
<titleStmt>
  <title>ปชป.โยน"เทพไท"ตอบตั้งคนกลางนั่งผบ.ตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090925/29904/%e0%b8%9b%e0%b8%8a%e0%b8%9b.%e0%b9%82%e0%b8%a2%e0%b8%99%e0%b9%80%e0%b8%97%e0%b8%9e%e0%b9%84%e0%b8%97%e0%b8%95%e0%b8%ad%e0%b8%9a%e0%b8%95%e0%b8%b1%e0%b9%89%e0%b8%87%e0%b8%84%e0%b8%99%e0%b8%81%e0%b8%a5%e0%b8%b2%e0%b8%87%e0%b8%99%e0%b8%b1%e0%b9%88%e0%b8%87%e0%b8%9c%e0%b8%9a.%e0%b8%95%e0%b8%a3..html  </bibl>
</sourceDesc>
</fileDesc>
</teiHeader>
<news>
<headline>ปชป.โยน"<persName>เทพไท</persName>"ตอบตั้งคนกลางนั่งผบ.ตร.</headline>
<lead>�<persName>สุเทพ</persName>� ยันข้อมูลเลือกผบ.ตร.ใหม่ยังไม่เปลี่ยนแปลง ซัดคนปล่อยชื่อ�<persName>วัชรพล</persName>�หาเรื่องเพิ่มปัดไม่รู้ใครโยนหินถามทาง โยน�<persName>เทพไท</persName> � รับผิดชอบปูดข่าวตั้งคนกลางนั่งผบ.ตร.</lead>
<neck></neck>
<body><p>(25ก.ย.) <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวปฏิเสธกระแสข่าวที่จะมีการเรียกประชุมคณะกรรมการ ก.ต.ร.ในช่วงบ่ายวันเดียวกันนี้ ว่า ไม่มี ตนจะเป็นประธานการประชุมคณะกรรมการคดีพิเศษ (ดีเอสไอ) ส่วนในช่วงเช้าก็เป็นประธานคณะกรรมการอำนวยการแก้ไขปัญหาและพัฒนาประสิทธิภาพการให้บริการของสนามบินสุวรรณภูมิ เมื่อถามว่า นายกรัฐมนตรีระบุว่าหลังการเดินทางกลับจากสหรัฐฯจะมีความชัดเจนเรื่องรายชื่อผบ.ตร.คนใหม่ จะทำให้บรรยากาศการทำงานร่วมกันระหว่างตำรวจกับรัฐบาลดีขึ้น และทุกอย่างราบรื่นหรือไม่ <persName>นายสุเทพ</persName> กล่าวว่า วันนี้ตนก็ทำงานกับตำรวจได้ โดยไม่มีปัญหาเลย   ผู้สื่อข่าวถามว่า ก่อนหน้านี้ก็มีกระแสข่าวว่าจะมีการผลักดัน <persName>พล.ต.อ.วัชรพล ประสานราชกิจ</persName> รองผบ.ตร.และโฆษกสำนักงานตำรวจแห่งชาติขึ้นมาเป็นแคนดิเดต ผบตร.คนใหม่ด้วย <persName>นายสุเทพ</persName> หัวเราะก่อนกล่าวว่า คงมีคนหาเรื่องเพิ่ม
</p>
<p>เมื่อถามย้ำว่า ขณะนี้ข้อมูลมีการเปลี่ยนแปลงไปหรือไม่ <persName>นายสุเทพ</persName> กล่าวว่า “ ผมไม่ทราบ สำหรับผมทุกอย่างยังไม่มีอะไรเปลี่ยนแปลง ” ผู้สื่อข่าวถามย้ำว่า หมายความว่ายังคงเป็นข้อมูลเดิม คือ มีรายชื่อ 2 คน ที่เป็นแคนดิเดต ผบ.ตร.ไม่มีคนนอกเข้ามาใช่หรือไม่ <persName>นายสุเทพ</persName> กล่าวเลี่ยงว่า ไม่ทราบ และตนก็ไม่ทราบว่า การที่มีข่าวหรือการปล่อยชื่อออกมาเช่นนี้ จะเป็นการโยนหินถามทางหรือไม่ ไม่ทราบว่าใครโยน ไม่ทราบว่าใครเป็นหิน ไม่ทราบว่าใครเป็นทาง
 ผู้สื่อข่าวถามว่า เป็นข่าวออกมาจากส.ส.พรรคประชาธิปัตย์เองว่า ผบ.ตร.ใหม่น่าจะเป็นคนกลาง <persName>นายสุเทพ</persName> ย้อนถามทันทีว่า บอกชื่อออกมาอีกสิครับ ส.ส.พรรคประชาธิปัตย์คนไหน นักข่าวตอบกลับว่าเป็น<persName>นายเทพไท เสนพงศ์</persName>   โฆษกประจำตัวหัวหน้าพรรคประชาธิปัตย์   <persName>นายสุเทพ</persName> ถึงกับหัวเราะด้วยเสียงอันดังว่า ถ้าอย่างนั้นก็ให้<persName>เทพไท</persName>รับผิดชอบ
</p></body>
</news>
