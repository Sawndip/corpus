<teiHeader>
<fileDesc>
<titleStmt>
  <title>ตร.คุมเข้มบ้านป๋า ขู่ม็อบแดงก่อเหตุไม่สงบเจอจับขัง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 21:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109636  </bibl>
</sourceDesc>
</fileDesc>
</teiHeader>
<news>
<headline>ตร.คุมเข้มบ้าน<persName>ป๋า</persName> ขู่ม็อบแดงก่อเหตุไม่สงบเจอจับขัง!</headline>
<lead>ตำรวจสั่งปิดการจราจรเพิ่ม 7 จุด รับมือม็อบแดง พร้อมคุมเข้มบ้านสี่เสาเทเวศร์ ระบุหากผู้ชุมนุมหากก่อเหตุไม่สงบจะใช้มาตรการจากเบาไปหาหนัก รวมถึงจับขัง เชื่อสถานการณ์ไม่รุนแรง</lead>
<neck></neck>
<body><p>วันที่ (19 ก.ย.) เมื่อเวลา 19.00 น.ที่กองบัญชาการตำรวจนครบาล (บช.น.) <persName>พ.ต.อ.ปิยะ อุทาโย</persName> รอง ผบก.อก.บช.น. ในฐานะโฆษกศูนย์ปฏิบัติการ กองบัญชาการตำรวจนครบาล (ศปก.บช.น) กล่าวสรุปสถานการณ์การชุมนุมของกลุ่มคนเสื้อแดงว่า ภายหลังฝนตกที่บริเวณลานพระบรมรูปทรงม้า มีกลุ่มผู้ชุมนุมประมาณ 2 หมื่นคน นอกจากนี้ผลกระทบจากการชุมนุมทำให้การจราจรติดขัดบริเวณโดยรอบ จึงสั่งให้ปิดเส้นทางการจราจรเพิ่มอีก 7 จุด คือ บริเวณแยกอู่ทองใน แยกเทเวศร์ แยกมิสกวัน แยกวัดเบญจฯ แยกพาณิชย์ แยกวังแดง แยกพล.1 และคาดว่าจะมีการโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ในเวลาประมาณประมาณ 20.30 น.        </p>
<p>  <persName>พ.ต.อ.ปิยะ</persName> กล่าวว่า ขณะเดียวกันกลุ่มผู้ชุมนุมจะเดินทางไปชุมนุมที่หน้าบ้านสี่เสาเทเวศร์ คาดว่าจะใช้เส้นทางผ่านถนนศรีอยุธยา มุ่งหน้าไปทางกองบัญชาการตำรวจนครบาล และ กองพล.1 รักษาพระองค์ ซึ่งจะมีเจ้าหน้าที่ตำรวจจราจร จำนวน 150 นาย ดูแลด้านการจราจร ส่วนมาตรการรักษาความปลอดภัยที่บ้านพัก <persName>พล.อ.เปรม ติณสูลานนท์</persName> ประธานองคมนตรีและรัฐบุรุษนั้น ทางตำรวจ และกอ.รมน.ได้วางมาตรการรักษาความปลอดภัยอย่างเข้มงวดแล้ว โดยมี <persName>พล.ต.ต. วิชัย สังข์ประไพ</persName> ผบก.น.1 ในฐานะผู้บัญชาการเหตุการณ์ทำหน้าที่ควบคุมดูแลความปลอดภัย พร้อมมีการตรวจค้นอาวุธอย่างเข้มงวด จึงไม่น่าจะมีเหตุการณ์รุนแรง แต่หากกลุ่มผู้ชุมนุมก่อเหตุไม่สงบขึ้นได้กำชับเจ้าหน้าที่ตำรวจให้ปฏิบัติหน้าที่อย่างเข้มงวด กฎของการใช้กำลังเริ่มจากขั้นตอนจากเบาไปหาหนัก โดยจะมีประชาสัมพันธ์ผ่านเครื่องขยายเสียง ขั้นตอนเจรจาต่อรอง และผลักดันกลุ่มผู้ชุมนุมด้วยโล่ หรือฉีดน้ำ และหากจำเป็นต้องใช้แก๊สน้ำตา จะต้องรอคำสั่งจากแม่ทัพภาค 1เท่านั้น                “หากกลุ่มผู้ชุมนุมไม่เชื่อฟังก็อาจมีการจับกุม และพาตัวไปควบคุมที่สถานที่ซึ่งจัดเตรียมไว้คือ กองบังคับการตำรวจตระเวนชายแดนภาค 1 จ.ปทุมธานี ซึ่งขณะนี้ พล.ต.ท.วรพงษ์ ชิวปรีชา ผบช.น.ได้ประชุมเจ้าหน้าที่ตำรวจที่เกี่ยวข้องเพื่อดูแลการชุมนุมของกลุ่มคนเสื้อแดง จนถึงขณะนี้สถานการณ์ยังไม่น่าเป็นห่วง อย่างไรก็ตาม ได้สั่งตรวจตราจุดสำคัญรอบบริเวณการชุมนุมอีก 20 จุด เพื่อตรวจตราบุคคลที่อาจก่อกวนสร้างสถานการณ์ในคืนนี้” <persName>พ.ต.อ.ปิยะ</persName> กล่าว</p>
<p>ผู้สื่อข่าวรายงานบรรยากาศบริเวณหน้าบ้านสี่เสาเทเวศร์ว่า ภายหลังรัฐบาลประกาศใช้พระราชบัญญัติรักษาความมั่นคงภายในราชอาณาจักรในพื้นที่เขตดุสิต ควบคุมการชุมชนของกลุ่มคนเสื้อแดงพบว่า ตั้งแต่ในช่วงค่ำยังมีกำลังตำรวจ 1 กองร้อย 150 นาย คอยดูแลความสงบเรียบร้อยอย่างต่อเนื่อง พร้อมตั้งจุดตรวจบริเวณหน้าบ้านพัก <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ และมีการนำแผงเหล็กและแท่งปูนมาวางกั้นด้านในล้อมรอบด้วยรั้วเหล็กอีกชั้นหนึ่ง ป้องกันมิให้ผู้ชุมนุมบุกรุกเข้าไป</p></body>
</news>
