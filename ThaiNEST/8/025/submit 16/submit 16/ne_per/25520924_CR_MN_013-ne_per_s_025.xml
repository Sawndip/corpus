<teiHeader>
<fileDesc>
<titleStmt>
  <title>“เจ๊เบียบ” พา ร.ท.หญิงให้ปากคำเพิ่ม ยัน รูปถ่าย พล.อ.มัดสัมพันธ์ลึกซึ้ง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 16:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112115  </bibl>
</sourceDesc>
</fileDesc>
</teiHeader>
<news>
<headline>“<persName>เจ๊เบียบ</persName>” พา ร.ท.หญิงให้ปากคำเพิ่ม ยัน รูปถ่าย พล.อ.มัดสัมพันธ์ลึกซึ้ง!</headline>
<lead>“<persName>เจ๊เบียบ</persName>” พา เรือโทหญิง ที่ถูกผู้บังคับบัญชา ยศ พล.อ.ข่มขืนกระทำชำเรานาน 4 ปี เข้าให้ปากคำพนักงานสอบสวนเพิ่ม พร้อมทำหนังสือร้องขอความเป็นธรรม “นายกฯ-ผบ.สส.” ด้าน “เจ๊เบียบ” ยันไม่กลัวหน้าแหก เพราะมีหลักฐานภาพถ่ายยืนยันความสัมพันธ์</lead>
<neck></neck>
<body><p>   จากกรณี <persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย ได้พา<persName>เรือโทหญิง “แก้ว”</persName> (นามสมมติ) อายุ 47 ปี รับราชการทหารมาตั้งแต่ปี พ.ศ.2525 มาแถลงข่าวถึงกรณีทหารหญิงผู้นี้ถูกผู้บังคับบัญชา ยศ “พล.อ.” สังกัดกองบัญชาการกองทัพไทย ข่มขืนกระทำชำเรา 4 ปี ตั้งแต่ปี 2548 และถูกขู่สารพัด ตามที่ได้เสนอข่าวไปแล้วนั้น        </p>
<p>วันนี้ (24 ก.ย.) เมื่อเวลา 13.15 น.<persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย พา <persName>เรือโทหญิงแก้ว</persName> (นามสมมติ) ผู้เสียหาย และทนายความจากสมาคม เข้าพบ <persName>พ.ต.ท.พิเชษฐ์ ฟูสินไพบูลย์</persName> รอง ผกก.สส.สน.บางเขน <persName>พ.ต.ท.ปรีชา เอี่ยมพ่อค้า</persName> พนักงานสอบสวน (สบ3) สน.บางเขน เพื่อให้ปากคำเพิ่มเติม โดยเจ้าหน้าที่จัดห้องพนักงานสอบสวนชั้น 3 ของโรงพัก เป็นห้องสอบปากคำ โดยมีพนักงานสอบสวนหญิง ทำการสอบปากคำด้วย                จากนั้น <persName>นางระเบียบรัตน์</persName> และ <persName>เรือโทหญิงแก้ว</persName> ได้มอบกระเช้าดอกไม้ให้เจ้าหน้าที่ตำรวจเพื่อเป็นการขอบคุณที่ได้เร่งรัดดำเนินการ และจัดหาพนักงานสอบสวนหญิงมาทำการสอบปากคำ โดยมี <persName>พ.ต.ท.พิเชษฐ์</persName> เป็นตัวแทนรับมอบ                <persName>นายระเบียบรัตน์</persName> เปิดเผยว่า วันนี้ได้พาผู้เสียหายพร้อมทนายความของสมาคม มาให้ปากคำกับพนักงานสอบสวนเพิ่มเติม เพื่อให้เป็นไปตามกระบวนการของกฎหมาย นอกจากนี้ ในส่วนของการดำเนินการทางวินัยนั้น เนื่องจากทั้งสองฝ่ายเป็นข้าราชการ โดยเฉพาะผุ้ถูกกล่าวหานั้น เป็นข้าราชการชั้นผู้ใหญ่ ทางสมาคมฯจึงได้ทำหนังสือถึงนายกรัฐมนตรี และ ผบ.สส.เพื่อขอความเป็นธรรมให้กับทั้งสองฝ่าย               <persName> นางระเบียบรัตน์</persName> กล่าวต่อว่า นอกจากนี้ ตนต้องขอบคุณ <persName>พล.อ.ทรงกิตติ จักกาบาตร์</persName> ผบ.สส.ด้วย ที่ได้ดำเนินการตั้งคณะกรรมการสอบสวนข้อเท็จจริงในเรื่องนี้ด้วย และขอขอบคุณสื่อมวลชน ที่เสนอข่าวเรื่องนี้ ทำให้ผู้บังคับบัญชาได้รับทราบ ส่วนใครจะผิดจะถูกก็ให้ดำเนินการกันไป และขอให้สื่อมวลชนช่วยกันติดตามเรื่องกันต่อไป               <persName> นางระเบียบรัตน์</persName> ยังได้กล่าวถึงกรณีมีกระแสสังคมตั้งคำถามในเรื่องที่ตัวเองเข้ามายุ่งเรื่องดังกล่าว เพราะยังไม่ทราบว่าจะเป็นเรื่องจริง หรือเป็นการแบล็กเมล์ ว่า คงไม่มีผู้หญิงคนไหนเอาเรื่องที่ตัวเองต้องเจ็บปวด ออกมาพูดให้สังคมได้รับรู้ ตนเห็นว่า การออกมาเรียกร้องความเป็นธรรมครั้งนี้ จะเป็นการกรุยทางให้ผู้หญิงที่อยู่ในมุมมืด ผู้หญิงที่ถูกกดขี่ทางเพศ ผู้หญิงที่ไม่ได้รับความเป็นธรรมจากผู้บังคับบัญชา กล้าออกมาเรียกร้องควาเป็นธรรมให้กับตัวเอง ทั้งนี้หากผู้หญิงรายใด ต้องการจะให้สมาคมเข้าไปช่วยเหลือ ก็ให้แจ้งมาได้ที่หมายเลข 1761 หรือ 02-622-2220        </p>
<p>  ผู้สื่อข่าวถามว่า หลังจากเป็นข่าวออกไปแล้ว มีโทรศัพท์เข้ามาต่อว่าหรือข่มขู่บ้างหรือไม่ <persName>นางระเบียบรัตน์</persName> ตอบว่า ไม่มีเลย แต่เมื่อวานนี้ (23 ก.ย.) มีโทรศัพท์ติดต่อเข้ามาหาสามีตนประมาณ 20 สาย พร้อมบอกว่า พลเอก คนที่ถูกร้องเรียนนั้นเป็นคนดี เป็นนักเรียนเตรียมหทารรุ่น 10 (ตท.10) และยังเป็นเพื่อนกับ <persName>พ.ต.ท.ทักษิณ ชินวัตร</persName> อดีตนายกรัฐมนตรี แต่สามีก็เล่าให้ฟังเฉยๆ เพราะจะไม่เข้ามาก้าวก่ายงานของตน ทั้งนี้หาพลเอกคนที่ถูกกล่าวหานั้นเป็นคนดีจริง ก็จะเป็นโอกาสที่ได้พิสูจน์ตัวเอง                ต่อข้อถามที่ว่าสำหรับคดีนี้มีหลักฐานมากแค่ไหน <persName>นางระเบียบรัตน์</persName> กล่าวว่า สำหรับหลักฐานของเรื่องนี้ ทางฝั่งผู้เสียหายมีรูปถ่ายยืนยันความสัมพันธ์ระหว่างครอบครัวของผู้เสียหาย และครอบครัวของพลเอกที่ถูกกล่าวหา ที่พลเอกคนดังกล่าวเคยเป็นเจ้าภาพงานแต่งงานให้กับผู้เสียหายกับสามี นอกจากนี้ยังมีหลักฐานอีกส่วนหนึ่งที่ไม่สามารถเปิดเผยว่า เพราะจะเสียรูปคดี                ด้าน <persName>พ.ต.ท.พิเชษฐ์</persName> กล่าวว่า วันนี้ได้เรียกผู้เสียหายมาสอบปากคำเพิ่มเติม โดยในส่วนของพนักงานสอบสวนก็ยืนยันจะให้ความเป็นธรรมกับทั้งสองฝ่ายในเรื่องนี้</p></body>
</news>
