<teiHeader>
<fileDesc>
<titleStmt>
  <title>เล่นเรือกล้วยโดนเรือชนนศ.สาหัส6คน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090922/29557/%e0%b9%80%e0%b8%a5%e0%b9%88%e0%b8%99%e0%b9%80%e0%b8%a3%e0%b8%b7%e0%b8%ad%e0%b8%81%e0%b8%a5%e0%b9%89%e0%b8%a7%e0%b8%a2%e0%b9%82%e0%b8%94%e0%b8%99%e0%b9%80%e0%b8%a3%e0%b8%b7%e0%b8%ad%e0%b8%8a%e0%b8%99%e0%b8%99%e0%b8%a8.%e0%b8%aa%e0%b8%b2%e0%b8%ab%e0%b8%b1%e0%b8%aa6%e0%b8%84%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เล่นเรือกล้วยโดนเรือชนนศ.สาหัส6คน</headline>
<lead>นักศึกษาสาววิทยาลัยอาชีวศึกษาฉะเชิงเทราเล่นเรือกล้วยทะลบางแสน สุดซวยขณะหล่นลงทะเล เจอเรืออีกลำชนซ้ำบาดเจ็บสาหัส 6 ราย เพื่อน-ชาวบ้านหามส่งโรงพยาบาล</lead>
<neck></neck>
<body><p>เมื่อเวลา 12.30 น. วันที่ 22 กันยายน <persName>พ.ต.ท.อภิสิทธิ์ วสุนันท์</persName> สารวัตรเวร สภ.แสนสุข จ.ชลบุรี รับแจ้งเหตุนักท่องเที่ยวได้รับบาดเจ็บหลายราย หลังเกิดอุบัติเหตุเรือลากเรือกล้วยพุ่งชนกันในทะเลบางแสน ชาวบ้านที่เห็นเหตุการณ์ได้ช่วยกันนำผู้บาดเจ็บจำนวน 6 คน ส่งโรงพยาบาลประภาศรี มหาวิทยาลัยบูรพา ทราบชื่อคือ <persName>น.ส. ชไมพร มะสี</persName> อายุ 19 ปี <persName>น.ส.กนกวรรณ์ ขอนทอง</persName> อายุ 19 ปี <persName>น.ส.ศินาภรณ์ อ่างสมบุญ</persName> อายุ 19 ปี <persName>น.ส.สุนิสา แก้วคำ</persName> อายุ 19 ปี <persName>น.ส.นันทพร ตูนสำอาง</persName> อายุ 20 ปี และ <persName>น.ส.พรพรรณ บริสุทธิ์</persName> อายุ 19 ปี
</p>
<p> จากการบอกเล่าของเพื่อนนักศึกษาผู้บาดเจ็บ ทราบว่า เพื่อนที่บาดเจ็บทุกคนกำลังศึกษาในระดับ ปวส.วิทยาลัยอาชีวะฉะเชิงเทรา หลังจากสอบเสร็จจึงชักชวนกันมาพักผ่อนด้วยการเล่นน้ำทะเลที่ชายหาดบางแสน  จากนั้นเพื่อนอยากเล่นเรือกล้วย จึงได้เช่าเล่นกันจำนวน 2 ลำ แต่นึกไม่ถึงว่าจะเกิดอุบัติเหตุเรือลากเรือกล้วยชนกัน เป็นเหตุให้เพื่อนได้รับบาดเจ็บหลายคน
</p>
<p>ด้าน<persName>นายเฉลิมพล แก้วทอง</persName> ผู้ที่ขับขี่เรือลากเรือกล้วย ทราบว่า ก่อนเกิดเหตุกลุ่มผู้บาดเจ็บได้เช่าเรือกล้วยเล่นกันอย่างสนุกสนาน ขณะลากเรือกล้วยอยู่ในทะเลได้ให้สัญญาณที่จะเทเรือกล้วย จากนั้นได้ขับเรือให้เอียง เพื่อเทกลุ่มนักศึกษาลงทะเล แต่ระหว่างนั้นปรากฏว่า เรือของ<persName>นายสุวิทย์ ยางสูง</persName> อายุ 30 ปี อยู่บ้านเลขที่ 163/76 หมู่ 6 ต.บางกรวย อ.นนทบุรี จ.นนทบุรี ได้ขับเรืออีกลำวิ่งตามมา และไม่ทันระวัง เป็นเหตุให้เรือชนกลุ่มนักศึกษาได้รับบาดเจ็บ อย่างไรก็ตามเจ้าหน้าที่ได้ควบคุมผู้ที่ขับเรือทั้ง 2 ลำไว้ก่อน เนื่องจากเหตุการณ์ที่เกิดขึ้นมีผู้บาดเจ็บหลายรายด้วยกัน
</p></body>
</news>
