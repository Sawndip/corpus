<teiHeader>
<fileDesc>
<titleStmt>
  <title>“แก๊งมิจฉาชีพ” โผล่ศิริราช หลอกขายโปสการ์ด ลงนามถวายพระพร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=180375  </bibl>
</sourceDesc>
</fileDesc>
</teiHeader>
<news>
<headline>“แก๊งมิจฉาชีพ” โผล่ศิริราช หลอกขายโปสการ์ด ลงนามถวายพระพร</headline>
<lead></lead>
<neck></neck>
<body><p>ผู้สื่อข่าวรายงานว่า ในช่วงเย็นได้มีประชาชนจำนวนมากเดินทางมาร่วมลงนามถวายพระพร พระบาทสมเด็จพระเจ้าอยู่หัว ที่โรงพยาบาลศิริราช อย่างต่อเนื่อง อาทิ <persName>คุณหญิงสมจินตนา ภักดิ์ศรีวงศ์</persName> นายกสมาคมศิษย์เก่าการเรือนสวนดุสิต พร้อมคณะ เดินทางมาร่วมลงนามถวายพระพร</p>
<p>ทั้งนี้ ได้มีมิจฉาชีพนำไปรษณียบัตร และโปสการ์ด ที่มีพระบรมฉายาลักษณ์พระบาทสมเด็จพระเจ้าอยู่หัว พร้อมข้อความถวายพระพรในหลวงให้หายจากพระอาการประชวร มาวางจำหน่ายในราคาแผ่นละ 10 บาท ที่บริเวรลานพระราชานุสาวรีย์ พระบรมมหาราชนก โดยอ้างว่าได้รับอนุญาตจากทางสำนักพระราชวังแล้วเพื่อให้ประชาชนลงชื่ออวยพรแล้วนำมาส่งให้เจ้าหน้าที่สำนักพระราชวัง เพื่อนำขึ้นทูลเกล้าถวายในหลวง</p>
<p>ผู้สื่อข่าวได้รับการเปิดเผยจาก<persName>นางชั้น ทองดี</persName> อายุ 70 ปี ว่า ได้ซื้อโปสการ์ดดังกล่าวจึงนำมาให้เจ้าหน้าที่สำนักพระราชวังตรวจสอบ แต่ทางเจ้าหน้าที่สำนักพระราชวังได้ชี้แจงว่าไม่ได้มีการอนุญาตให้ผลิตและจำหน่ายไปรษณีย์ดังกล่าว</p></body>
</news>
