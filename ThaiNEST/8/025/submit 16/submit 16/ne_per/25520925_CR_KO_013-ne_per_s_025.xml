<teiHeader>
<fileDesc>
<titleStmt>
  <title>เล็งตั้งสน.สุวรรณภูมิแก้ลักทรัพย์นักท่องเที่ยว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090925/29908/%e0%b9%80%e0%b8%a5%e0%b9%87%e0%b8%87%e0%b8%95%e0%b8%b1%e0%b9%89%e0%b8%87%e0%b8%aa%e0%b8%99.%e0%b8%aa%e0%b8%b8%e0%b8%a7%e0%b8%a3%e0%b8%a3%e0%b8%93%e0%b8%a0%e0%b8%b9%e0%b8%a1%e0%b8%b4%e0%b9%81%e0%b8%81%e0%b9%89%e0%b8%a5%e0%b8%b1%e0%b8%81%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>เล็งตั้งสน.สุวรรณภูมิแก้ลักทรัพย์นักท่องเที่ยว</headline>
<lead><persName>สุเทพ</persName> สางปัญหา เล็งตั้ง สน.สุวรรณภูมิ ดับข่าวฉาวโจรขโมยของนักท่องเที่ยวทำลายภาพลักษณ์ของประเทศ ลั่นจัดระเบียบใหม่เจ้าหน้าที่ประจำสนาามบิน</lead>
<neck></neck>
<body><p><persName>นายสุเทพ เทือกสุบรรณ</persName> รองนายกฯฝ่ายความมั่นคง กล่าวก่อนประชุมคณะกรรมการอำนวยการแก้ปัญหาและพัฒนาประ สิทธิภาพการให้บริการของสนามบินสุวรรณภูมิ ว่า การประชุมในครั้งนี้ปัญหาบางเรื่องได้ข้อสรุปไปก่อนหน้านี้แล้ว ส่วนอะไรที่ยังต้องทำต่อก็จะต้องไปปรึกษาหารือในคณะกรรมการ ซึ่งปัญหาภายในสนามบินสุวรรณภูมินั้น ตอนนี้ก็เริ่มเข้าท่าเข้าทางมากขึ้นแล้ว ดีขึ้น ส่วนที่<persName>นายปิยพันธ์ จำปาสุข</persName> ระบุว่า ขณะนี้ยังเป็นการทดลองเปิดใช้สนามบินสุวรรณภูมิ แต่จะมีการเปิดอย่างเป็นทางการในช่วงเดือนมี.ค.2553 นั้น ก็ใช้ไปก่อน แล้วค่อยๆ แก้ปัญหาไปตอนนี้ก็ค่อยๆ ดีขึ้นไปเรื่อย ๆ ในส่วนของการบริหารงานตนมองว่า เข้าที่เข้าทางแล้ว เพียงแต่ยังมีจุดบกพร่องหรือช่องโหว่อยู่บ้าง เช่น กรณีปัญหาสิ่งของผู้โดยสารหาย ซึ่งต้องไปดูแลจัดระบบกันให้ดี ทั้งนี้ปัญหาดังกล่าวตนเห็นด้วยว่า มันอยู่ที่ใครเป็นผู้รับผิดชอบในการว่าจ้างบริษัทเอกชนจากภายนอกมาดำเนินการจะต้องรับผิดชอบอย่างไร เพราะเป็นการทำให้เกิดปัญหาขโมยชุกชุม ซึ่งคงจะหยิบมาพูดกันในการประชุมครั้งนี้ด้วย  
</p>
<p>   ผู้สื่อข่าวถามว่าในฐานะที่ได้รับมอบหมายจากนายกฯให้แก้ไขปัญหามีแนวทางที่จะปรับปรุงการบริหารจัดการในสนามบินสุวรรณภูมิอย่างไร <persName>นายสุเทพ</persName> กล่าวว่า มีหลายเรื่องที่คณะกรรมการได้มีความคิดเห็นด้วยกัน ส่วนใหญ่เป็นเรื่องของการให้บริการสำหรับผู้เดินทาง ผู้ใช้บริการ การดพูแลเรื่องการรักษาความปลอดภัย เช่น เรื่องกระเป๋า สัมภาระเราถือเป็นเรื่องสำคัญ และเรื่องการรักษาภาพลักษณ์ของประเทศไม่ให้มีกรณีที่จะถูกนักท่องเที่ยว นักเดินทางรู้สึกว่าเจ้าหน้าที่ของเราไปรังแก หรือไม่ให้ความสะดวกแก่เขา ถึงขนาดว่า เราจะตั้งสถานีตำรวจขึ้นเป็นการเฉพาะที่สนามบินสุวรรณภูมิเรียกว่า สถานีตำรวจสุวรรณภูมิ นอกจากนี้ยังต้องมีการปรับปรุงการทำงานของเจ้าหน้าที่ศุลกากรสรรพาสามิต ที่ปฏิบัติหน้าที่ในสนามบินสุวรรณภูมิจะต้องมีการจัดระเบียบกันใหม่
</p>
<p>โดยจะต้องมีการพิจารณาคัดเลือกบุคลากรที่จะเข้าไปทำงานตรงนั้น  เช่น เจ้าหน้าที่ศุลกากร ซึ่งเราจะพูดลงลึกในรายละเอียด ส่วนปัญหาเรื่องการจัดชัตเตอร์บัสเชื่อมต่อระหว่างเทอร์มิเนลที่บางฝ่ายมองว่าควรจะมีนั้นในสนามบินบางประเทศก็ไม่มี ตนจะลองไปพูดคุยกับคณะกรรมการฯดู อย่างไรก็ตามยืนยันว่าผู้บริหารสนามบินสุวรรรภูมิสามารถทำงานบริหารองค์กรขนาดใหญ่ในขณะนี้ได้ ทำงานได้ดีใช้ได้  
<persName>พล.ต.อ.วัชรพล ประสานราชกิจ</persName> รองผู้บัญชาการตำรวจแห่งชาติ (รองผบ.ตร.)ในฐานะโฆษกสำนักงานตำรวจแห่งชาติ กล่าวว่าเรื่องนี้ทางสำนักงานตำรวจแห่งชาติ ก็ได้ดำเนินการมาระยะหนึ่งแล้ว โดยจะตั้งเป็นหน่วยตำรวจท่าอากาศยานสุวรรณภูมิ หรือสน.สุวรรณภูมิ  โดยให้กองกับการ 6 ตำรวจท่องเที่ยวรับผิดชอบ ซึ่งปัจจุบันกองกำกับการ 6 ก็มีหน้าที่ดูแลอยู่แล้ว หน่วยตำรวจท่าอากาศที่ตั้งใหม่นี้จะรับผิดชอบพื้นที่กว่า 2หมื่นไร่ในเขตสนามบินสุวรรณภูมิ โดยมีอำนาจในการสืบสวนปราบปรามทั้งหมดในพื้นที่สนามบิน ส่วนโดยรวมยังให้สภ.ราชาเทวะดูแล
<p> <persName>พล.ต.อ.วัชรพล</persName> กล่าวต่อว่า สำหรับการดำเนินการ เมื่อที่ประชุมคณะอำนวยการแก้ไขปัญหาและพัฒนาประสิทธิภาพ การให้บริการของสนามบินสุวรรณภูมิเห็นชอบตามที่ตร.เสนอไป จากนั้นก็จะได้เข้า ก.ตร. เพื่อขออนุมัติตำแหน่ง นอกจากนั้นในส่วนของอัตราเงินเดือนต่างๆก็ต้องมีการเสนอ ครม.เพื่ออนุมัติซึ่งคาดว่าจะใช้ระยเวลาไม่นานก็คงดำเนินการได้แล้วเสร็จ สำหรับตอนนี้สนามบินสุวรรณภูมิยังเป็นสภ.ราชาเทวะ รับผิดชอบอยู่
 <persName>พล.ต.อ.วัชรพล</persName> กล่าวอีกว่า การตั้งหน่วยตำรวจท่าอากาศยานสุวรรณภูมิขึ้นมา เพื่อให้เกิดความชัดเจน ในการทำงานและเพื่อให้การทำงานในสนามบินสุวรรณภูมิ มีประสิทธิภาพมากขึ้น ซึ่งจะได้มีการฝึกอบรม และคัดตัวบุคคลเพื่อจะมาทำงานได้ชัดเจนมากขึ้น ซึ่งคาดว่าจะใช้กำลังพลเพื่อดูแลประมาณ 280 คน ซึ่งประกอบไปด้วยหัวหน้าสถานีเป็นผู้กำกับการ และมีพนักงานสืบสวนสอบสวน มีอำนาจทำคดีที่เกิดขึ้นภายในสนามบินทั้งหมด
</p></body>
</news>
