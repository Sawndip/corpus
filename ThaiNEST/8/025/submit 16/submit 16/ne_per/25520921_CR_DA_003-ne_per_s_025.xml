<teiHeader>
<fileDesc>
<titleStmt>
  <title>สิ้นหลวงพ่อเสาร์ตำรับตะกรุดปืน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-21 06:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21527  </bibl>
</sourceDesc>
</fileDesc>
</teiHeader>
<news>
<headline>สิ้น<persName>หลวงพ่อเสาร์</persName>ตำรับตะกรุดปืน</headline>
<lead>ละสังขารวันพระ</lead>
<neck></neck>
<body><p>ปิดตำนาน"ตะกรุดลูกปืน"เกจิดัง"<persName>หลวงพ่อเสาร์</persName>"มรณภาพแล้วอย่างสงบ ด้วยโรคหัวใจล้มเหลว ขณะอายุ 76 ปี ท่ามกลางความโศกเศร้าของลูกศิษย์ลูกหา แห่ร่วมพิธีพระราชทานน้ำสรงศพแน่นวัด เผยหลังเทศนาญาติโยมเสร็จ เปรยกับคนใกล้ชิดเหมือนรู้ตัว จะขอเทศน์เป็นครั้งสุดท้าย ก่อนจะเจ็บหน้าอกแน่นิ่ง หามส่ง รพ. แต่ไม่ทันการ หมอตรวจพบถุงลมปอดอุดตันเรื้อรังมานาน </p>
<p>เมื่อวันที่ 20 ก.ย. ผู้สื่อข่าวได้รับการเปิดเผยจาก <persName>พระญาณไตรโลก</persName> เลขานุการเจ้าคณะจังหวัดพระนครศรีอยุธยา ว่า<persName>พระครูพินิตสังฆการ หรือหลวงพ่อเสาร์ สาวกนาโม</persName> เจ้าอาวาสวัดดอนหญ้านาง ต.ดอนหญ้านาง อ.ภาชี จ.พระนครศรีอยุธยา ซึ่งเป็นรักษาการแทนเจ้าคณะอำเภอภาชี  ได้มรณภาพลงแล้วอย่างสงบ เมื่อเวลา 23.10 น. วันที่ 19 ก.ย. ที่ผ่านมา และในเวลา 18.00 น. วันที่ 20 ก.ย.นี้ ได้มีพิธีพระราชทานน้ำสรงศพที่วัดดอนหญ้านาง โดย<persName>นายวิทยา ผิวผ่อง</persName> ผวจ.พระนครศรีอยุธยา เดินทางมาเป็นประธาน ท่ามกลางลูกศิษย์ลูกหา ตลอดจนข้าราชการ และพ่อค้าประชาชน ที่ทราบข่าวเดินทางมาร่วมในพิธีด้วยความโศกเศร้า จำนวนมาก</p>
<p>พระลูกวัดซึ่งเป็นศิษย์ใกล้ชิด<persName>หลวงพ่อเสาร์</persName> เปิดเผยว่า เมื่อช่วงหัวค่ำวันเสาร์ที่ 19 ก.ย. หลังจากหลวงพ่อสวดปาติโมกข์เสร็จ ก็เข้ามาพักผ่อนในกุฏิ พร้อมบ่นว่าเมื่อยเนื้อเมื่อยตัว และเจ็บที่บริเวณหน้าอก จึงช่วยกันนวดให้หลวงพ่ออยู่พักใหญ่ แต่เห็นอาการไม่ค่อยดี จึงช่วยกันนำตัวส่งรพ.ภาชี ขณะนั้นหลวงพ่ออาการแน่นิ่งไปแล้ว ทันทีที่ถึงรพ. คณะแพทย์พยายามปั๊มหัวใจช่วยเหลืออย่างสุดความสามารถ แต่ไม่เป็นผล เพราะหลวงพ่อมรณภาพไปก่อนแล้ว แพทย์ระบุว่าสาเหตุเพราะหัวใจล้มเหลว และเมื่อตรวจอย่างละเอียดพบถุงลมปอดอุดตันเรื้อรังมานาน ทั้งนี้ ชาวบ้านยังเชื่อว่าหลวงพ่อสามารถกำหนดจิต และรู้อนาคตล่วงหน้าได้ เนื่องจากในวันดังกล่าวซึ่งตรงกับวันพระและเป็นวันสารทไทย หลังหลวงพ่อเทศนาจบได้บ่นกับคนใกล้ชิดว่า จะขอเทศน์เป็นครั้งสุดท้าย และจะไม่ได้ยินเสียงเทศน์อีก เพราะรู้สึกเหนื่อยมาก สุดท้ายได้ละสังขารอย่างสงบในช่วงดึกวันเดียวกัน และตรงกับวันเสาร์ซึ่งเป็นวันที่ท่านเกิด</p>
<p>สำหรับ<persName>หลวงพ่อเสาร์</persName> เกิดเมื่อวันเสาร์ที่ 19 พ.ค. 2476 ใน ต.ดอนหญ้านาง เมื่อครบอายุได้อุปสมบทที่วัดดอนหญ้านาง มี<persName>พระครูสุนทรธรรมนิวิฐ</persName> หรือ<persName>หลวงพ่อชื้น</persName> เจ้าอาวาสวัดภาชี เป็นพระอุปัชฌาย์ <persName>พระครูวิจารธรรมทิจ</persName> วัดวิมลสุนทร เป็นพระกรรมวาจาจารย์ และ<persName>หลวงพ่อรวย</persName> วัดตะโก เป็นพระอนุสาวนาจารย์ และได้ศึกษาเล่าเรียนจนสอบได้นักธรรมชั้นเอก ต่อมาได้รับการแต่งตั้งเป็นเจ้าอาวาสวัดดอนหญ้านาง เจ้าคณะ ตำบลหนองน้ำใส เป็นพระอุปัชฌาย์ และเป็นผู้รักษาการแทนเจ้าคณะอำเภอภาชี ตามลำดับ ได้รับพระราชทานสมณศักดิ์เป็น   พระครูสัญญาบัตร เจ้าอาวาสวัดราษฎร์ชั้น  โท ราชทินนาม<persName>พระครูพินิตสังฆการ</persName> เมื่อ พ.ศ. 2530</p>
<p>ตลอดระยะเวลาที่อยู่ในร่มกาสาว พัสตร์นาน 57 พรรษา ท่านได้ศึกษาเล่า เรียนวิชากรรมฐานและวิชาด้านเมตตาจาก<persName>หลวงพ่อชื้น</persName> และ<persName>หลวงพ่อรวย</persName> และศึกษาวิชามหาอุด กับ<persName>หลวงพ่อนอ</persName> วัดกลาง อ.ท่าเรือ และ<persName>หลวงพ่อโก๊ะ</persName> วัดศาลาลอย วัตถุมงคลที่ได้รับการกล่าวขวัญและเป็นที่นิยมคือตะกรุดลูกปืน ซึ่งเสมือนเป็นต้นตำรับ ยามมีงานพุทธาภิเษกที่ใด จะต้องมีชื่อ<persName>หลวงพ่อเสาร์</persName>ไปนั่งอธิษฐานจิตด้วยทุกครั้ง ล่าสุดได้สร้างตะกรุดสังกะสีให้กับวัดโตนดเตี้ย อ.อุทัย จ.พระนครศรีอยุธยา และมานั่ง  อธิษฐานจิตเหรียญชนิดต่าง ๆ ที่วัดกษัตราธิ ราช ซึ่งถือเป็นวัตถุมงคลที่ท่านสร้างและอธิษฐานจิตเป็นรุ่นสุดท้ายก่อนที่จะละสังขาร นอกจากนี้ ท่านยังได้พัฒนาทำนุบำรุงวัดดอนหญ้านาง ซึ่งอยู่ห่างไกลความเจริญ ให้เป็นที่รู้จักอย่างกว้างขวางด้วย.</p></body>
</news>
