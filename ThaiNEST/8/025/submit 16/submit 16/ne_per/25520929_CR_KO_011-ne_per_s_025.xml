<teiHeader>
<fileDesc>
<titleStmt>
  <title>สาวไทยลวงหนุ่มอังกฤษมอมยาฉกมือถือ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30452/%e0%b8%aa%e0%b8%b2%e0%b8%a7%e0%b9%84%e0%b8%97%e0%b8%a2%e0%b8%a5%e0%b8%a7%e0%b8%87%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9%e0%b8%a1%e0%b8%ad%e0%b8%a1%e0%b8%a2%e0%b8%b2%e0%b8%89%e0%b8%81%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline>สาวไทยลวงหนุ่มอังกฤษมอมยาฉกมือถือ</headline>
<lead>:สาวไทยแสบ"ลวงฝรั่งเมืองผู้ดี"ดื่มเบียร์-พาเข้าโรงแรม ฉวยโอกาสมอมยา"ฉกทรัพย์"มือถือหลบหนี "ตำรวจทองหล่อ" เร่งติดตามไล่ล่า "ดำเนินคดี"</lead>
<neck></neck>
<body><p>(29ก.ย.) <persName>พ.ต.ท.ชนิน วชิรปาณีกูล</persName> รอง ผกก.สส.สน.ทองหล่อ รายงานเหตุคดีสำคัญที่เกิดขึ้นในพื้นที่มายัง <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล (ผบช.น.) ระบุว่า วันที่ 28 ก.ย.เวลา 11.30 น. ที่ผ่านมา <persName>นายโดมินิค ธอร์นตัน</persName> อายุ 36 ปี สัญชาติอังกฤษ เข้าแจ้งความกับ <persName>พ.ต.ต.คิระวัส เที่ยงไธสง</persName> พนักงานสอบสวน (สบ 2) สน.ทองหล่อ ถูกคนร้ายลักทรัพย์สินโทรศัพท์มือถือยี่ห้อโนเกีย รุ่น 6600 สีดำ ชนิดฝาพับจำนวน 1 เครื่องราคา 12,000 บาทไป ภายหลังถูก<persName>นายวรุฒ รอดไสว</persName> อายุ 22 ปี และ <persName>น.ส.หมี</persName> (นามสมมติ) อายุ 17 ปีพูดคุยชักชวนให้ไปดื่มเบียร์และร่วมหลับนอนภายในห้องพักอาร์ 108 โรงแรม 27 ซอยสุขุมวิท 22 แขวงคลองเตย เขตคลองเตย กทม. เมื่อกลางดึกวันที่ 22 ก.ย.
</p>
<p> โดยถูกผู้ต้องหาชักชวนไปดื่มเบียร์ขณะเดินอยู่ภายในซอยสุขุมวิท 17 จากนั้นได้หมดสติไป เมื่อฟื้นขึ้นมาได้ตรวจสอบทรัพย์พบว่า หายไปจึงตรวจสอบกับทางโรงแรมพบว่า <persName>นายวรุฒ</persName> เป็นคนเปิดบริการใช้ห้องพักและมี <persName>น.ส.หมี</persName> เข้าไปใช้บริการห้องพักดังกล่าวด้วย จากการสอบสวนผู้เสียหายเชื่อว่า <persName>นายวรุฒ</persName>และ <persName>น.ส.หมี</persName>ได้ทำการหลอกลวงผู้เสียหายรายนี้และผู้เสียหายอื่นๆเข้าห้องพักแล้วฉวยโอกาสวางยาในเบียร์ให้ผู้เสีย หายดื่มจนสลบไปแล้วฉวยโอกาสเอาทรัพย์สินหลบหนีไป ล่าสุดได้ประสานเจ้าหน้าที่ฝ่ายสืบสวนออกเกาะรอยติดตามตัวคนร้ายมาดำเนินคดีแล้ว
</p></body>
</news>
