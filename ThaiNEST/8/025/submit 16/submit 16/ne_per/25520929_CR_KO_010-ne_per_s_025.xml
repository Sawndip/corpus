<teiHeader>
<fileDesc>
<titleStmt>
  <title>เร่งแก้รถติดหลังปิดสะพานแยกพงษ์เพชร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30454/%e0%b9%80%e0%b8%a3%e0%b9%88%e0%b8%87%e0%b9%81%e0%b8%81%e0%b9%89%e0%b8%a3%e0%b8%96%e0%b8%95%e0%b8%b4%e0%b8%94%e0%b8%ab%e0%b8%a5%e0%b8%b1%e0%b8%87%e0%b8%9b%e0%b8%b4%e0%b8%94%e0%b8%aa%e0%b8%b0%e0%b8%9e%e0%b8%b2%e0%b8%99%e0%b9%81%e0%b8%a2%e0%b8%81%e0%b8%9e%e0%b8%87%e0%b8%a9%e0%b9%8c%e0%b9%80%e0%b8%9e%e0%b8%8a%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>เร่งแก้รถติดหลังปิดสะพานแยกพงษ์เพชร</headline>
<lead>"นครบาล" เร่งแก้ปัญหารถติด " แยกพงษ์เพชร " หลังปิดซ่อมแซมสะพานข้ามแยก " วันแรก " จราจรหนาแน่น จัดตำรวจจราจร บก.จร. เสริมการปฏิบัติท้องที่เร่งระบายรถ แจงเหตุรถติดอัมพาต " ฝนตกหนัก-น้ำท่วมผิดจราจร-รถเสีย-อุบัติเหตุ "</lead>
<neck></neck>
<body><p>(29ก.ย.) <persName>พล.ต.ต.ภาณุ เกิดลาภผล</persName> รองผู้บัญชาการตำรวจนครบาล ( รอง ผบช.น.) รับผิดชอบงานด้านการจราจร กล่าวว่า สภาพการจราจรบนถนนงามวงศ์วาน ถนนประชาชื่น และเส้นทางใกล้เคียงมีปัญหาติดขัดการจราจรหนาแน่นมากกว่าปกติ เนื่องจากมีการปิดซ่อมสะพานข้ามแยกพงษ์เพชรเริ่มดำเนินการตั้งแต่ช่วงเช้าวันนี้จนถึงวันที่ 15 พ.ย.รวมระยะเวลา 45 วันอาจทำให้เกิดปัญญาการจราจรตามมาอย่างแน่นอน กองบัญชาการตำรวจนครบาลได้จัดกำลังตำรวจจราจรจากกองบังคับการตำรวจจราจรเข้าเสริมการปฏิบัติเร่งระบายรถอย่างต่อเนื่องในช่วงเช้าและเย็นชั่วโมงเร่งด่วน
</p>
<p> <persName>พล.ต.ต.ภาณุ</persName> ยอมรับว่า หนักใจกับปัญหาด้านการจราจรในช่วงที่ กรุงเทพฯ ทำการปิดซ่อมแซมสะพานข้ามแยกต่างๆ รวมถึงแยกพงษ์เพชรเนื่องจากเป็นจุดที่มีปริมาณรถยนต์ค่อนข้างหนาแน่นอยู่แล้ว จึงอยากให้ประชาชนหลีกเลี่ยงไปใช้เส้นทางอื่นเพื่อลดปัญหาด้านการจราจร ขณะเดียวกันในช่วงนี้มีปัญหาฝนตกบ่อยครั้งทำให้จราจรติดขัดน้ำท่วมพื้นผิวจราจร ทำให้ผู้ขับขี่ต้องลดความเร็วลง และมีอุบัติเหตุที่เกิดขึ้นได้ง่ายเนื่องจากถนนลื่นไฟฟ้าดับทำให้สัญญาณไฟจราจรเสียอีกด้วย
</p></body>
</news>
