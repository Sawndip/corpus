<teiHeader>
<fileDesc>
<titleStmt>
  <title>เครื่องปั่นไฟบึ้มคลอกพนง.ประปาสาหัส  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-19 08:37:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190415  </bibl>
</sourceDesc>
</fileDesc>
</teiHeader>
<news>
<headline>เครื่องปั่นไฟบึ้มคลอกพนง.ประปาสาหัส</headline>
<lead>สยอง เครื่องปั่นไฟ การประปานครหลวง ระเบิด ไฟลุกท่วม คลอกร่างพนักงาน บาดเจ็บสาหัส</lead>
<neck></neck>
<body><p>ผู้สื่อข่าวรายงานว่า เมื่อสักครู่ที่ผ่านมา เจ้าหน้าที่ตำรวจ สน.ทุ่งสองห้อง รับแจ้งเกิดเหตุระเบิดภายในที่ทำการ การประปานครหลวง ริมคลองประปา ย่านประชาชื่น จาการตรวจสอบพบ จุดที่ระเบิด คือ เครื่องปั่นไฟในห้องโรงสูบน้ำที่ 1 ซึ่งเป็น โรงกรองน้ำดิบ ส่งผลให้มี พนักงานการประปานครหลวง ที่ปฏิบัติหน้าที่อยู่ ถูกแรงระเบิด จนไฟไหม้ลุกท้วมทั้งตัว ได้รับบาดเจ็บสาหัส เจ้าหน้าที่ จึงนำตัวส่ง โรงพยาบาลนนทเวช ทำการรักษา จากการสอบสวนพบว่า ก่อนเกิดเหตุ พนักงานคนดังกล่าว ได้ดูแลควบคุมเครื่องปั่นไฟ ตามปกติ จากนั้นได้เกิดเสียงดังระเบิดขึ้น ส่งผลให้มีประกายไฟ ลุกไหม้ร่างพนักงานคนดังกล่าว ทั่วทั่งร่างกาย จนไม่หลงเหลือเสื้อผ้า ขณะที่ เจ้าหน้าที่ได้ทำการดับเพลิงและเข้าตรวจสอบจุดเกิดเหตุแล้ว</p>
<p>อย่างไรก็ตาม สาเหตุที่เกิดขึ้นนั้น จากการสอบสวนพนักงานด้วยกัน ให้การว่า อาจเกิดจากสภาพเครื่องที่เก่าและเริ่มชำรุดแล้ว ซึ่งต้องให้ผู้เชี่ยวชาญตรวจสอบอย่างละเอียดอีกครั้ง</p></body>
</news>
