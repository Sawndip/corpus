<teiHeader>
<fileDesc>
<titleStmt>
  <title>ปปช. ปัดตั้งธงชี้มูลให้นพดลผิดคนเดียว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-23 21:42:58  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190930  </bibl>
</sourceDesc>
</fileDesc>
</teiHeader>
<news>
<headline>ปปช. ปัดตั้งธงชี้มูลให้<persName>นพดล</persName>ผิดคนเดียว</headline>
<lead>ป.ป.ช. ปัดตั้งธงชี้มูลให้ "<persName>นพดล ปัทมะ</persName>" มีความผิดกรณี ครม.สมัคร หนุนกัมพูชาขึ้นทะเบียนปราสาทพระวิหารเป็นมรดกโลก เพียงคนเดียว ชี้ ล่าช้าเพราะต้องพิจารณาเป็นรายบุคคล</lead>
<neck></neck>
<body><p> 
<persName>น.ส.สมลักษณ์ จัดกระบวนพล</persName> กรรมการป้องกันและปราบปรามการทุจริตแห่งชาติ หรือ ป.ป.ช. ในฐานะ ผู้รับผิดชอบสำนวนคดีถอดถอนคณะรัฐมนตรี รัฐบาลชุด <persName>นายสมัคร สุนทรเวช</persName> อดีตนายกรัฐมนตรีที่มีมติสนับสนุนให้กัมพูชาขึ้นทะเบียนปราสาทเขาพระวิหารเป็นมรดกโลก ซึ่งขัดกับรัฐธรรมนูญ มาตรา 190 กล่าวถึงกรณีที่ คณะกรรมการ ป.ป.ช. ไม่วินิจฉัยชี้มูลความผิดในคดีดังกล่าว เนื่องจากพิจารณาไม่เสร็จในวันนี้ ว่า ในวันนี้ คณะกรรมการ ป.ป.ช. พิจารณาผู้ถูกกล่าวหาเสร็จแล้ว 12 คน โดยมีทั้งนักการเมือง และข้าราชการแต่ไม่สามารถเปิดเผยได้ เพราะมีรายละเอียดที่ลึกซึ้ง และจะเกี่ยวข้องกับผู้ถูกกล่าวหาที่เหลืออีก 32 คนขณะเดียวกัน ตนสงสัยว่ามีกระแสข่าวได้อย่างไร ว่า คณะกรรมการ ป.ป.ช. จะวินิจฉัยชี้มูลความผิดให้ <persName>นายนพดล ปัทมะ</persName> อดีตรัฐมนตรีว่าการกระทรวงการต่างประเทศ มีความผิดตามประมวลกฎหมายอาญามาตรา 157 เพียงคนเดียว ส่วนคนอื่นให้ยกคำร้อง ซึ่งยืนยันว่า คณะกรรมการ ป.ป.ช. ไม่มีการตั้งธงอย่างไรก็ตาม การประชุมในวันนี้ ไม่มีเรื่องติดขัด แต่ที่ล่าช้า เพราะต้องพิจารณาเป็นรายคน พร้อมกับกฎหมายข้อเท็จจริงที่ถูกกล่าวหา ว่าเข้าข่ายกฎหมายมาตราใดบ้าง โดยขั้นตอนนั้น เริ่มพิจารณาตั้งแต่ข้าราชการ กระทรวงการต่างประเทศ ว่าผู้ใดเกี่ยวข้องกับรัฐมนตรีคนไหน และพิจารณาพร้อมกับกฎหมาย พยานหลักฐาน พยานบุคคล และเอกสารมาเชื่อมโยงหาข้อเกี่ยวข้อง</p></body>
</news>
