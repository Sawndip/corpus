<teiHeader>
<fileDesc>
<titleStmt>
  <title>ตำรวจสน.ตลิ่งชัน จับผู้ต้องหาแก๊งลักรถ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-22 14:13:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190861  </bibl>
</sourceDesc>
</fileDesc>
</teiHeader>
<news>
<headline>ตำรวจสน.ตลิ่งชัน จับผู้ต้องหาแก๊งลักรถ</headline>
<lead>ตำรวจ สน.ตลิ่งชัน จับผู้ต้องหาแก๊งลักรถ พร้อมอุปกรณ์งัดแงะ และ อะไหล่รถยนต์ หลายรายการ</lead>
<neck></neck>
<body><p><persName>พ.ต.ท.ภิญโญ ใหญ่ไล้บาง</persName> รักษาราชการแทนผู้กำกับการตำรวจนครบาลตลิ่งชัน แถลงผลการจับกุม <persName>นายธวัชชัย ปทุมชาติ</persName> ผู้ต้องหาก่อเหตุตระเวนลักรถยนต์และรถกระบะในพื้นที่ของกองบังคับการตำรวจนครบาล 7 และผู้ต้องหาตามหมายจับของศาลจังหวัดตลิ่งชัน พร้อมของกลางอุปกรณ์งัดแงะและอะไหล่รถยนต์หลายรายการ</p>
<p>โดยเจ้าหน้าที่ตำรวจสามารถจับกุมผู้ต้องหาได้ที่บริเวณ ถนนกาญจนาภิเษก ย่านบางกรวย ขณะเตรียมก่อเหตุในพื้นที่ดังกล่าว จากการสอบสวนผู้ต้องหาให้การรับสารภาพว่าได้ร่วมกับพวกที่ถูกจับไปก่อนหน้านี้ตระเวนก่อเหตุลักรถยนต์และรถกระบะเก่าที่จอดอยู่ตามข้างทางหรือในซอยย่านตลิ่งชันและพื้นที่ใกล้เคียง ซึ่งทำมาแล้วไม่ต่ำกว่า 15 ครั้ง โดยจะนำรถไปขายให้กับลูกค้าที่ต่างจังหวัดในราคา 10,000-20,000 บาท เบื้องต้นตำรวจแจ้งข้อหาลักทรัพย์ในเวลากลางคืนและรับซื้อของโจร</p></body>
</news>
