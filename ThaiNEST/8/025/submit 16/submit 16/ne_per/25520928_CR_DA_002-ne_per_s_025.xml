<teiHeader>
<fileDesc>
<titleStmt>
  <title>ซิวนักโทษเวียดนามแหกคุกซ่อนไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-28 14:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=22988  </bibl>
</sourceDesc>
</fileDesc>
</teiHeader>
<news>
<headline>ซิวนักโทษเวียดนามแหกคุกซ่อนไทย</headline>
<lead></lead>
<neck></neck>
<body><p>วันนี้ (28 ก.ย.) ที่กองปราบปราม ผู้สื่อข่าวรายงานว่า <persName>พ.ต.อ.สุพิศาล ภักดีนฤนาถ</persName> รอง ผบก.ป. <persName>พ.ต.อ. พรศักดิ์ สุรสิทธิ์</persName> ผกก.1 ป.และ <persName>พ.ต.ต.จารุวัฒน์ พาหุมันโต</persName> สว.กก.1 ป. ร่วมกับ เจ้าหน้าที่ตำรวจสากลไทย และเวียดนาม ทำการจับกุมตัว <persName>นาย TRAN WAN QUYEN</persName> (<persName>ตัน วัน เหงียน</persName>) ชาวเวียดนาม อายุ 25 ปี นักโทษคดีร่วมกันปล้นทรัพย์ ที่ถูกศาลเวียดนามพิพากษาตัดสินจำคุก แต่ต่อมาได้ร่วมกับพวก 3 คน แหกคุกหนีคดีมาแอบสมัครเป็นพนักงานเสริฟ์อาหารอีสานที่ร้าน "ส้มตำล่องแซบ" ซึ่งอยู่ภายในซอยนาวง 19 แขวงสีกัน เขตดอนเมือง </p>
<p>สำหรับนักโทษรายนี้ ถูกเจ้าหน้าที่ตำรวจของเวียดนามจับกุมในข้อหาร่วมกับพวกก่อเหตุปล้นทรัพย์ ซึ่งทางศาลอาญาของเวียดนามพิพากษาติดสินลงโทษจำคุก 7 ปี 6 เดือน แต่ระหว่างที่ถูกคุมขังอยู่ในเรือนจำ HATINH (ฮาติน) แหกห้องขัง แล้วลักลอบหลบหนีเข้ามาประเทศไทยทาง จ.หนองคาย </p>
<p>ต่อมาทางการเวียดนาม และสถานทูตเวียดนามต้องการตัวบุคคลดังกล่าวเป็นอย่างยิ่ง จึงได้มอบหมายให้ตำรวจสากลของเวียดนามประสานมาทางเจ้าหน้าที่ตำรวจสากลประจำประเทศไทย ให้ช่วยสืบสวนติดตามจับกุม เพราะเกรงว่า อาจหลบหนีเข้ามาซ่อนตัว แล้วก่อเหตุในลักษณะเดิมในประเทศไทยอีก ทางชุดสืบสวนของกองปราบปรามออกหาข่าว กระทั่งทราบว่า ผู้ต้องหามาแอบทำงานอยู่ที่ดังกล่าว จึงนำกำลังเข้าจับกุม จากนั้นจะได้ขยายผลจับกุมพวกที่ยังหลบหนีอยู่มาดำเนินคดีตามกฎหมายต่อไป.</p></body>
</news>
