<teiHeader>
<fileDesc>
<titleStmt>
  <title>บัสร.ร.สวนกุหลาบนนทบุรีพุ่งชนต้นไม้เจ็บระนาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090921/29363/%e0%b8%9a%e0%b8%b1%e0%b8%aa%e0%b8%a3.%e0%b8%a3.%e0%b8%aa%e0%b8%a7%e0%b8%99%e0%b8%81%e0%b8%b8%e0%b8%ab%e0%b8%a5%e0%b8%b2%e0%b8%9a%e0%b8%99%e0%b8%99%e0%b8%97%e0%b8%9a%e0%b8%b8%e0%b8%a3%e0%b8%b5%e0%b8%9e%e0%b8%b8%e0%b9%88%e0%b8%87%e0%b8%8a%e0%b8%99%e0%b8%95%e0%b9%89%e0%b8%99%e0%b9%84%e0%b8%a1%e0%b9%89%e0%b9%80%e0%b8%88%e0%b9%87%e0%b8%9a%e0%b8%a3%e0%b8%b0%e0%b8%99%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>บัสร.ร.สวนกุหลาบนนทบุรีพุ่งชนต้นไม้เจ็บระนาว</headline>
<lead>รถบัสนำคณะนักเรียน โรงเรียนสวนกุหลาบนนทบุรี ไปดูงานที่ภาคเหนือ ขากลับคนขับหลับในพุ่งชนต้นไม้สาหัส 4 ราย</lead>
<neck></neck>
<body><p>เมื่อเวลา 11.50 น.วันที่ 21 ก.ย.<persName>พ.ต.อ. อนุรักษ์ จิตประเสริฐ</persName> ผกก.สภ.แม่พริก จ.ลำปาง และ<persName>พ.ต.ท.อัศวิน สูติวงศ์</persName> พนักงานสอบสวน พร้อมด้วยกำลังตำรวจ ได้เดินทางไปยังที่เกิดเหตุ พร้อมด้วยรถกู้ชีพโรงพยาบาลแม่พริกและเจ้าหน้าที่กู้ภัย อ.แม่พริก  หลังจากรับแจ้งว่าบนถนนพหลโยธินสายลำปาง - ตาก ขาล่อง บริเวณหลักกิโลเมตรที่ 590 เขตบ้านดอยคำ หมู่ 7 ต.พระบาทวังตวง อ.แม่พริก เกิดอุบัติเหตุซึ่งรถบัสปรับอากาศของบริษัทอนันต์คุ้มวัน จำกัด หมายเลขทะเบียน 31 - 9561 ที่มีคณะครู และนักเรียนของโรงเรียนสวนกุหลาบวิทยาลัย นนทบุรี อยู่เต็มคันรถ ได้เกิดพุ่งลงข้างทาง และชนกับต้นไม้ใหญ่ ทำให้มีผู้ได้รับบาดเจ็บเป็นจำนวนมาก
 ทางตำรวจจึงรีบเดินทางไปยังที่เกิดเหตุโดยด่วน พร้อมด้วยรถกู้ชีพและรถกู้ภัย จากนั้นรถกู้ชีพโรงพยาบาลแม่พริก และเจ้าหน้าที่กู้ภัย อ.แม่พริก จึงได้นำตัวผู้ได้รับบาดเจ็บ ลำเลียงส่งโรงพยาบาลแม่พริกอย่างเร่งด่วน ท่ามกลางความชุลมุนของคณะครู และเด็กนักเรียนที่กำลังช่วยกันออกมาจากรถ ซึ่งจุดที่เกิดเหตุอยู่ห่างจากโรงพยาบาลแม่พริกเพียง 20 กิโลเมตร
</p>
<p> นอกจากนี้ยังได้ประสานเจ้าหน้าที่กู้ชีพโรงพยาบาลเถิน และเจ้าหน้าที่กู้ภัย อ.เถิน ซึ่งเป็นพื้นที่ที่อยู่ใกล้เคียง เดินทางเข้ามาเป็นกำลังเสริม และลำเลียงผู้ได้รับบาดเจ็บมายังโรงพยาบาล ซึ่งมีนักเรียนที่ได้รับบาดเจ็บถูกส่งตัวเข้ารับการรักษาที่โรงพยาบาลแม่พริก และเถิน กว่า 20 คน โดยมีผู้ได้รับบาดเจ็บสาหัส 4 คน เป็นผู้ช่วยคนขับรถ 2 คน และเด็กนักเรียน 2 คน ส่วนเด็กนักเรียนคนอื่นได้รับบาดเจ็บทั้งปานกลาง และเล็กน้อย
 สำหรับสาเหตุของการเกิดอุบัติเหตุครั้งนี้ ทราบว่า คณะครู และนักเรียนชั้นมัธยมศึกษาชั้นปีที่ 3 ของโรงเรียนดังกล่าวกว่า 100 คน ได้เดินทางมาทัศนศึกษาดูงานที่ จ.เชียงใหม่ โดยได้เช่าเหมารถบัสของบริษัทดังกล่าว มาทั้งหมด 3 คัน พอหลังทัศนศึกษาเสร็จสิ้น และกำลังจะเดินทางกลับในวันนี้ ซึ่งรถได้วิ่งตามกันมา ปรากฏว่ารถบัสคันที่ 1 ที่วิ่งอยู่หน้าสุดได้วิ่งลงเข้าข้างทางทันที เนื่องจากคนขับเกิดหลับใน ทำให้พุ่งชนกับต้นไม้ใหญ่ ซึ่งด้านหน้ารถพังเสียหายยับเยิน แต่คนขับได้รับบาดเจ็บเพียงเล็กน้อย ส่วนผู้ได้รับบาดเจ็บสาหัสทราบชื่อ <persName>นายกิตติ สันสรวล</persName> และ<persName>นางพิมพ์พร ทิพย์ธารา</persName> เป็นผู้ช่วยคนขับ ส่วนเด็กนักเรียนที่ได้รับบาดเจ็บสาหัส คือ เ<persName>ด็กหญิงออน ชูศรี</persName> และ<persName>เด็กหญิงสิทธิพร รัตนเดชาพัฒน์</persName>
</p>
<p>รายชื่อนร.ที่นอนพักฟื้นรอดูอาการที่ห้องผู้ป่วยใน รพ.แม่พริก   นักเรียนที่มีอาการบาดเจ็บเล็กน้อย แพทย์ยังคงให้นอนพักรักษาตัว รอดูอาการอยู่ในห้องผู้ป่วยในโรงพยาบาลแม่พริกจำนวนหนึ่ง ประกอบด้วย <persName>นายนพดล นิลน้อย</persName>,<persName>นายธนพนธ์ ต้อมปาน</persName> , <persName>ด.ญ.บุณฑริกา พึ่งเศรษฐดี</persName> , <persName>ด.ญ.ปาณิสรา ศิรินนท์พิศาส</persName> , <persName>ด.ญ.ชุติมา แดงสวัสดิ์</persName> , <persName>ด.ญ.ศิรประภา ปรีดา</persName> , <persName>ด.ช.รัฐกร ส่งสุข</persName> , <persName>ด.ญ.ธีนิดา ศศิธรสถิตย์</persName> , <persName>ด.ญ.นันนพัช คุปต์กาญจนากุล</persName> , <persName>ด.ญ.กีรติกรณ์ บุษณามาโล</persName>  , <persName>ด.ญ.ฐาปนีย์ พงษ์ทวี</persName> , <persName>ด.ญ.วลัยพร รักเพ็ง</persName> , <persName>ด.ญ.รพีพรรณ ประทุมสุวรรณ</persName> , <persName>นายจารุวิทย์ ภากระโชติ</persName> , <persName>ด.ช.กฤษฎา ฤกษ์ดี</persName> , <persName>ด.ญ.ธัญสุดา ปงผาบ</persName> , <persName>ด.ช.ชนกานต์ ภาวิไล</persName> , <persName>ด.ช.ณัฐศักดิ์ สิทธิสุข</persName> , <persName>ด.ช.ภสิทธิ์ ปีกขาว</persName> , <persName>ด.ญ.ธัญธร วงศ์ละคร</persName> , <persName>นายจัสติน</persName> ไม่ทราบนามสกุล และอนุญาตให้กลับบ้านได้แล้วจำนวนหนึ่ง
</p></body>
</news>
