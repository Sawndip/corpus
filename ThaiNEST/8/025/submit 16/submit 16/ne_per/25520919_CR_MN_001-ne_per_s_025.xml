<teiHeader>
<fileDesc>
<titleStmt>
  <title>เครื่องปั่นไฟ กปน.ระเบิด พนักงานโดนไฟลวกเจ็บ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-19 21:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109634  </bibl>
</sourceDesc>
</fileDesc>
</teiHeader>
<news>
<headline>เครื่องปั่นไฟ กปน.ระเบิด พนักงานโดนไฟลวกเจ็บ</headline>
<lead>เครื่องปั่นไฟ กปน.ระเบิด ส่งผลให้พนักงานได้รับบาดเจ็บ 1 ราย คาดเกิดจากเครื่องปั่นไฟสภาพเก่า ชำรุด</lead>
<neck></neck>
<body><p>  เมื่อเวลา 06.40 น.วันนี้ (19 ก.ย.) <persName>พ.ต.ท.นพดล ดรศรีจันทร์</persName> พนักงานสอบสวน (สบ 2) สน.ทุ่งสองห้อง รับแจ้งว่าเกิดเหตุระเบิดภายในการประปานครหลวง สำนักงานใหญ่ ถนนประชาชื่น แขวงทุ่งสองห้อง เขตหลักสี่ กทม.จึงได้รุดไปตรวจสอบที่เกิดเหตุ พร้อมเจ้าหน้าที่สายตรวจ</p>
<p>จากการตรวจสอบที่เกิดเหตุ เจ้าหน้าที่พบเครื่องปั่นไฟในห้องโรงสูบน้ำที่ 1 ซึ่งเป็นโรงกรองน้ำดิบเกิดระเบิดจนเสียหาย นอกจากนี้มีผู้ได้รับบาดเจ็บ 1 รายถูกนำตัวส่งโรงพยาบาลนนทเวชไปก่อนหน้านี้ ทราบชื่อต่อมาคือ <persName>นายสุรจิต ศรีสุริยะพงษ์</persName> พนักงานการประปานครหลวง ซึ่งปฎิบัติหน้าที่อยู่ดูแลควบคุมเครื่องปั่นไฟอยู่ ถูกจนไฟลวกตามร่างกายได้รับบาดเจ็บ                จากการสอบสวน<persName>นายบุญยัง</persName> หัวหน้าเวรผลัดเช้า การประปานครหลวง ให้การว่า จากการสอบสวนพนักงานด้วยกันให้การว่า สาเหตุอาจจะเกิดจากสภาพเครื่องปั่นไฟที่เก่าและเริ่มชำรุดแล้ว ซึ่งจะต้องให้ผู้เชี่ยวชาญตรวจสอบอย่างละเอียดอีกครั้ง ทั้งนี้จากเหตุการณ์ดังกล่าวส่งผลให้น้ำประปาไหลอ่อน ในพื้นที่การประปาสาขานนทบุรี บางเขน และประชาชื่น</p></body>
</news>
