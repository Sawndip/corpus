<teiHeader>
<fileDesc>
<titleStmt>
  <title>คุม2เดนทรชนขืนใจสาวพิการซ้ำซ้อนฝากขัง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-30 08:20:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191982  </bibl>
</sourceDesc>
</fileDesc>
</teiHeader>
<news>
<headline>คุม2เดนทรชนขืนใจสาวพิการซ้ำซ้อนฝากขัง</headline>
<lead>ตำรวจบ้านหมอ คุม 2 เดนทรชน ข่มขืน น้องสาวพิการซ้ำซ้อนไปทำแผน ก่อนฝากขัง พร้อมส่งชุดสืบตามล่า ญาติที่ร่วมก่อเหตุ</lead>
<neck></neck>
<body><p><persName>พ.ต.อ.กฤษณะ คุณากร</persName> ผู้กำกับการ (ผกก.) สภ.บ้านหมอ จ.สระบุรี เปิดเผยความคืบหน้าคดี <persName>นายอานุช วงษ์เหมือน</persName> อายุ 37 ปี และ <persName>นายนพดล</persName> (สงวนนามสกุล) อายุ 24 ปี พี่ชายของ <persName>น.ส.เอ</persName> หญิงพิการซ้ำซ้อนก่อเหตุข่มขืนน้องสาวตนเองจนตั้งท้องว่า เมื่อช่วงเช้ามืดที่ผ่านมา เจ้าหน้าที่ได้ควบคุมตัวผู้ต้องหาทั้งสอง ไปทำแผนประกอบคำรับสารภาพแล้ว โดยใช้เวลาไม่เกิน 30 นาที เนื่องจากเกรงว่า หากประชาชนย่านดังกล่าวทราบเรื่อง จะรุมประชาทัณฑ์ จากนั้นเจ้าหน้าที่ได้คุมตัวทั้งสอง มาที่ สภ.บ้านหมอ เพื่อเตรียมนำฝากขังต่อศาล ส่วน <persName>นายจง</persName> ญาติอีกคนที่ร่วมลงมือข่มขืน <persName>น.ส.เอ</persName> นั้น ทางชุดสืบสวน อยู่ระหว่างการดำเนินการติดตาม หากพบว่ามีหลักฐานแน่นหนาก็จะขอหมายจับกุม ทั้งนี้ จากการสอบสวน เชื่อว่า คนร้ายที่ร่วมข่มขืน <persName>น.ส.เอ</persName> นั้น มีมากกว่า 3 ราย แต่ขณะนี้ยังไม่สามารถระบุได้ ต้องมีพยานหลักฐานชัดเจนก่อนแต่คดีนี้ เจ้าหน้าที่จะนำตัวผู้ก่อเหตุทั้งหมดมารับโทษทุกคน</p>
<p>อย่างไรก็ตาม ทางด้าน <persName>น.ส.เอ</persName> เหยื่ออารมณ์ของเดนมนุษย์ ขณะนี้อยู่ในความดูแลของแพทย์ โรงพยาบาลบ้านหมอซึ่งแพทย์ได้กำหนดผ่าคลอด ในวันที่ 4 พ.ย. จากนั้น สถานสงเคราะห์เด็กหญิงสระบุรี อ.พระพุทธบาท และพัฒนาสังคม และความมั่นคงของมนุษย์ จังหวัดสระบุรี จะอุปการะเลี้ยงดูทั้งแม่และเด็ก</p></body>
</news>
