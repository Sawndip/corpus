<teiHeader>
<fileDesc>
<titleStmt>
  <title>เหยื่อกามหื่น พล.อ.เปิดใจ-ถูกข่มขู่ซ้ำ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-25 19:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112262  </bibl>
</sourceDesc>
</fileDesc>
</teiHeader>
<news>
<headline>เหยื่อกามหื่น พล.อ.เปิดใจ-ถูกข่มขู่ซ้ำ</headline>
<lead>เรือโทหญิง เหยื่อกามหื่น พล.อ.กองทัพไทย เปิดใจทั้งน้ำตาอีกครั้ง หลังเข้าให้การกับพนักงานสอบสวนกว่า 5 ชั่วโมง ระบุ เรื่องที่เกิดขึ้นเป็นเรื่องจริง แต่ที่ต้องเก็บไว้นาน เพราะ พล.อ.ยังอยู่ในอำนาจ เผยสามีให้กำลังใจ ไม่ว่าแพ้หรือชนะต้องยอมรับ เผยเริ่มถูกข่มขู่แล้ว ย้ำ หากหายตัวไป มีแต่เรื่องนี้เท่านั้น เป็นต้นเหตุ</lead>
<neck></neck>
<body><p>วันนี้ (24 ก.ย.) เมื่อเวลา 18.45 น.<persName>ร.ท.หญิงแก้ว</persName> (นามสมมติ) พร้อมทนายความสมาคมเสริมสร้างครอบครัวให้อบอุ่นและเป็นสุข กระทรวงมหาดไทย ซึ่งเข้าให้การเพิ่มเติมกับพนักงานสอบสวน สน.บางเขน ในกรณีที่ถูก พล.อ.สังกัดกองบัญชาการกองทัพไทย บังคับขืนใจ และข่มขู่มาตลอดระยะเวลา 4 ปี โดย <persName>ร.ท.หญิงแก้ว</persName> และทนายความ เข้าให้การตั้งแต่เวลา 13.30 น.และออกมาจากห้องสอบสวนในเวลา 18.45 น.ในสภาพที่ค่อนข้างอ่อนเพลีย               <persName> ร.ท.หญิงแก้ว</persName> กล่าวทั้งน้ำตาว่า ขณะนี้ สภาพจิตใจย่ำแย่ โดนโทรศัพท์ไปข่มขู่ทั้งที่บ้าน และที่บ้านแม่ แต่ที่ต้องออกมาเปิดเผยเรื่องนี้ เพราะทางฝ่าย พล.อ.ขู่ว่า ถ้าเลิกกัน ก็จะเปิดเผยเรื่องให้สามีตนรู้ ตนจึงนำเรื่องไปปรึกษาสามี ซึ่งสามีเป็นคนดีมาก บอกให้เล่าเรื่องให้ฟังให้หมด โดยบอกว่า “ถ้าคุณไม่พูดก็ต้องเลิกกับผม เพราะคุณกำลังปกป้องคนผิดอยู่” และหลังจากเล่าให้สามีฟังเสร็จ สามีบอกว่า จะจูงมือสู้ด้วยกัน และทางบ้านก็ให้กำลังใจมาตลอด ซึ่งหลังจากนี้ ถ้าตนหายตัวไป ก็น่าจะมาจาก พล.อ.คนนี้ ด้วยสาเหตุนี้                “ที่เก็บเรื่องไว้นาน ก็เพราะก่อนหน้านี้ นายพลคนนี้ยังมีอำนาจอยู่ สามารถทำขาวให้เป็นดำ ทำดำให้เป็นขาวได้ ดิฉันเป็นผู้ใต้บังคับบัญชา จึงรู้ดี แต่ตอนนี้ นายพลคนนี้ หมดอำนาจแล้ว จึงออกมาเปิดเผย ซึ่งดิฉันอย่างขอบคุณทางสมาคมเสริมสร้างครอบครัวฯ และผู้สื่อข่าว ที่ช่วยเสนอข่าวเรื่องนี้ ทั้งๆ ที่ในชีวิตดิฉัน ไม่อยากให้เกิดข่าวแบบนี้ขึ้นมา เพราะว่ามันไม่เป็นผลดีกับดิฉันและครอบครัว แต่อยากให้สังคมรับรู้ว่า เรื่องที่เกิดขึ้นเป็นเรื่องจริง ซึ่งสามียังบอกด้วยว่า หลังจากนี้ อะไรจะเกิดก็ต้องเกิด จะต้องยอมรับมัน จะชนะหรือแพ้จะต้องยอมรับมัน เพราะเป็นเรื่องจริง ดิฉันเป็นแค่ผู้หญิงตัวเล็กๆ คนหนึ่ง จะไปสู้กับคนมีอำนาจก็แพ้อยู่แล้ว” <persName>ร.ท.หญิงแก้ว</persName> กล่าวทั้งน้ำตา</p>
<p> ขณะที่ <persName>นางมนัสนันท์ สไบยูโซป</persName> ทนายความสมาคมเสริมสร้างครอบครัวฯ กล่าวว่า ในวันนี้ ผู้เสียหายเดินทางมาให้ปากคำเพิ่มเติม กรณีที่ได้แจ้งความไว้ ซึ่งหลังจากนี้ พนักงานสอบสวนได้นัดให้ไปชี้จุดเกิดเหตุอีกประมาณ 1-2 จุด นอกจากนี้ จะนำพยานที่สำคัญ มาให้การเพิ่มเติม โดยจะเลือกเอาที่สำคัญจริงๆ เพราะไม่อยากให้คนอื่นต้องเดือดร้อนในเรื่องนี้อีก เพราะขณะนี้ ทางสมาคมถูกข่มขู่แล้วที่ได้เข้ามายุ่งในเรื่องนี้ วันนี้ ได้นำเทปที่อัดเสียงการข่มขู่ มามอบให้พนักงานสอบสวนไว้เป็นหลักฐานด้วย</p></body>
</news>
