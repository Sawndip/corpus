<teiHeader>
<fileDesc>
<titleStmt>
  <title>ตร.เตือนก.สาธารณสุขอาจเจอมือดีป่วน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-19 19:34:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190504  </bibl>
</sourceDesc>
</fileDesc>
</teiHeader>
<news>
<headline>ตร.เตือนก.สาธารณสุขอาจเจอมือดีป่วน</headline>
<lead>รมช.สาธารณสุข ยังไม่ได้รับการแจ้งเตือนจาก ตำรวจสันติบาล ว่าจะมีการก่อเหตุป่วน กระทรวงสาธารณสุข แต่ในศูนย์ราชการอื่น และสถานที่สาธารณะ อาจตกเป็นเป้าหมายหลัก</lead>
<neck></neck>
<body><p><persName>นายมานิต นพอมรบดี</persName> รมช.สาธารณสุข เปิดเผยว่า ยังไม่ได้รับแจ้งเตือนจากทางตำรวจสันติบาล กรณีให้ระมัดระวัง หากเกิดเหตุรุนแรง หรือมีระเบิดป่วนเมืองภายในบริเวณพื้นที่กระทรวงสาธารณสุขในค่ำคืนของวันนี้แต่อย่างใด ทั้งนี้เชื่อว่า กระทรวงสาธารณสุข ไม่น่าตกเป็นเป้าหมาย เนื่องจากไม่เกี่ยวข้องกับการเมือง และเป็นสถานที่ มีหน้าที่ดูแลสุขภาพของประชาชนเท่านั้น แต่หากเป็นพื้นที่สาธารณะอื่น อาทิ ท่าน้ำนนทบุรี หรือ ศูนย์ราชการจังหวัดนนทบุรี ก็ไม่แน่ แต่ส่วนตัวยังเชื่อว่าการชุมนุมของม็อบเสื้อเหลือง หรือ เสื้อแดงในวันนี้ ไม่น่าจะมีความรุนแรงมากนัก แต่กระทรวงก็ได้มีการเตรียมความพร้อมไว้แล้ว หากมีเหตุเกิดขึ้นจริง</p>
<p>อย่างไรก็ตาม <persName>นายมานิต</persName> ยังคงยืนยันในฐานะที่เป็น ส.ส.ราชบุรี จากประสบการณ์ เชื่อว่า ไม่น่าจะมีเหตุรุนแรงในวันนี้โดยเป็นการจัดชุมนุมโดยปกติเท่านั้น</p></body>
</news>
