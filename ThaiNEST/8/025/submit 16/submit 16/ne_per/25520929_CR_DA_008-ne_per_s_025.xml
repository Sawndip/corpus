<teiHeader>
<fileDesc>
<titleStmt>
  <title>รวบแล้ว!ทรชนโฉดขยี้กามสาวพิการ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-29 20:37:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23258  </bibl>
</sourceDesc>
</fileDesc>
</teiHeader>
<news>
<headline>รวบแล้ว!ทรชนโฉดขยี้กามสาวพิการ</headline>
<lead>ตำรวจเมืองสระบุรี รวบ 2 ทรชนเดนนรก หลังขยี้กามสาวพิการจนท้อง 8 เดือน ที่แท้คู่ขาพี่ชาย '<persName>เจ๊ปิ๊ก</persName>'รุดดูหน้า</lead>
<neck></neck>
<body><p>จากรณีคนร้ายใจทรามก่อเหตุโทรมสาว 18 พิการซ้ำซ้อน เป็นใบ้ ตาบอด หูหนวก สติไม่สมประกอบ ไม่สามารถช่วยเหลือตัวเองได้ จนตั้งท้อง 8 เดือน แต่หลังจากญาติผู้เสียหายเข้าแจ้งความไว้ที่ สภ.บ้านหมอ จ.สระบุรี คดีกลับไม่มีความคืบหน้าเท่าที่ควร จึงเข้าร้องเรียน <persName>นางปวีณา หงสกุล</persName> ประธานมูลนิธิ<persName>ปวีณาหงสกุล</persName> เพื่อเด็กและสตรี ให้ช่วยเหลือ ตามข่าวที่เสนอไปแล้วนั้น</p>
<p>วันนี้ (29 ก.ย.) ผู้สื่อข่าวรายงานว่าที่ สภ.บ้านหมอ จ.สระบุรี <persName>นางปวีณา หงสกุล</persName> <persName>พ.ต.อ.อัครวัฒน์ พิพัฒน์โชติกร</persName> รอง ผบก.ภ.จ.สระบุรี <persName>พ.ต.อ.กฤษณะ คุณากร</persName> ผกก.สภ.บ้านหมอ <persName>พ.ต.ท.ณรงค์ แสวงจิตต์</persName> รองผกก.สส. ร่วมกันแถลงจับกุม<persName>นายอานุช วงษ์เหมือน</persName> อายุ 37 ปี ตามหมายจับศาลสระบุรี เลขที่116/ 2552 ลงวันที่  29 ก.ย.52 ได้ที่บ้านเลขที่ 45 หมู่ 7 ต.หรเทพ อ.บ้านหมอ และ<persName>นายหนึ่ง</persName> (นามสมมุติ) อายุ 24 ปี พี่ชายของผู้เสียหาย ตามหมายจับของศาลสระบุรีเลขที่ 117/2552 ลงวันที่ 29 ก.ย.52 ในข้อหาร่วมกันข่มขืนกระทำชำเรา หญิงอื่นที่ไม่ใช่ภรรยาตน โดยขู่เข็นด้วยประการใดๆ โดยผู้อื่นอยู่ในฐานะที่ไม่สามารถขัดขืนได้ </p>
<p>จากการสอบสวน<persName>นายหนึ่ง</persName> ซึ่งเป็นพี่ชายผู้เสียหาย ให้การรับสารภาพว่า อยู่กินกันฉันสามีภรรยา ในลักษณะรักร่วมเพศกับนาย<persName>นายอานุช</persName> มานานกว่า 11 ปี แต่ช่วงต้นเดือน ก.พ.52  เกิดมีอารมณ์ทางเพศ จึงให้<persName>นายอานุช</persName> ร่วมรักทางประตูหลัง แต่อวัยวะเกิดไม่แข็งตัว จึงไปหาซื้อยาปลุกเซ็กซ์มาจากตลาด อ.ท่าเรือ จ.พระนครศรีอยุธยา มากินด้วยกันทั้งสองคน  ก่อนมีเพศสัมพันธ์กันอีกครั้ง แต่ยังไม่หนำใจ จึงไปพาผู้เสียหายมาให้เพื่อนชายร่วมเพศ ส่วนตนถ่ายคลิปวีดีโอเก็บไว้</p>
<p>จากนั้น<persName>นางปวีณา</persName> เดินทางไปที่ รพ.บ้านหมอ เยี่ยมอาการผู้เสียหาย โดย <persName>นพ.ธนะวัฒน์ วงศ์ผัน</persName> ผอ.รพ.บ้านหมอ ชี้แจงว่าผู้เสียหายกับบุตรในท้องแข็งแรงดี ตอนนี้อายุครรภ์ 31 สัปดาห์ คาดว่าจะคลอดในวันที่17 พ.ย.52 คาดว่าคงจะไม่สามารถคลอดเองได้ แพทย์อาจผ่าคลอดในวันที่ 4 พ.ย. ซึ่งหลังคลอดจะนำเด็กมอบให้สถานสงเคราะห์เด็กหญิงสระบุรี อ.พระพุทธบาท ร่วมกับพัฒนาสังคมและความมั่นคงของมนุษย์จังหวัดสระบุรี ให้นำไปอุปการะเลี้ยงดูต่อไป.</p></body>
</news>
