<teiHeader>
<fileDesc>
<titleStmt>
  <title>“วัชรพล”ปัดข่าวนั่งเก้าอี้ผบ.ตร.คนใหม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090925/29910/%e2%80%9c%e0%b8%a7%e0%b8%b1%e0%b8%8a%e0%b8%a3%e0%b8%9e%e0%b8%a5%e2%80%9d%e0%b8%9b%e0%b8%b1%e0%b8%94%e0%b8%82%e0%b9%88%e0%b8%b2%e0%b8%a7%e0%b8%99%e0%b8%b1%e0%b9%88%e0%b8%87%e0%b9%80%e0%b8%81%e0%b9%89%e0%b8%b2%e0%b8%ad%e0%b8%b5%e0%b9%89%e0%b8%9c%e0%b8%9a.%e0%b8%95%e0%b8%a3.%e0%b8%84%e0%b8%99%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>“<persName>วัชรพล</persName>”ปัดข่าวนั่งเก้าอี้ผบ.ตร.คนใหม่</headline>
<lead>�<persName>วัชรพล</persName>� ปัดข่าวจะได้เป็นผบ.ตร.คนใหม่ เผย �นายกฯ� ยังไม่ได้นัดประชุมก.ต.ช. ชี้คงไม่ได้ผบ.ตร.คนใหม่ทัน 1 ต.ค.นี้</lead>
<neck></neck>
<body><p>(25ก.ย.) เมื่อเวลา 10.30 น. <persName>พล.ต.องวัชรพล ประสารราชกิจ</persName> รอง ผบ.ตร. ในฐานะเลขานุการคณะกรรมการนโยบายตำรวจแห่งชาติ (ก.ต.ช.) กล่าวถึงกรณีที่มีกระแสข่าวว่าจะได้รับการแต่งตั้งเป็น ผบ.ตร.คนใหม่ ว่า คิดว่าเป็นเรื่องที่สื่อมวลชนเสนอ และบอกตามตรงว่าตนเพิ่งจะขึ้นมาเป็นรองผบ.ตร.จึงต้องปฏิบัติหน้าที่ต่อไปอย่างเต็มความสามารถ เมื่อถามว่าส.ส.พรรคประชาธิปัตย์เป็นผู้เสนอเรื่องนี้ มองว่าเป็นการโยนหินถามทางหรือไม่ <persName>พล.ต.อ.วัชรพล</persName> กล่าวว่า ตอบไม่ได้ เพราะว่าไม่ทราบเรื่อง
</p>
<p>เมื่อถามว่าในฐานะที่เป็นเลขานุการก.ต.ช.ได้รับการประสานงานจาก<persName>นายอภิสิทธิ์ เวชชาชีวะ</persName> นายกรัฐมนตรี เพื่อกำหนดวันประชุม ก.ต.ช.หรือยัง <persName>พล.ต.อ.วัชรพล</persName> กล่าวว่า ยังไม่ได้รับการติดต่อ เมื่อถามว่าหากยังไม่ได้ผบ.ตร.คนใหม่ หลัง <persName>พล.ต.อ.ธานี สมบูรณ์ทรัพย์</persName> รักษาการ ผบ.ตร.เกษียณอายุราชการในเดือน ก.ย.นี้ จะต้องตั้งรักษาการ ผบ.ตร.คนใหม่ต่อไปเรื่อยๆหรือไม่ และอาจจะมีปัญหากระทบต่อการแต่งตั้งโยกย้ายนายตำรวจอื่นๆด้วย <persName>พล.ต.อ.วัชรพล</persName> กล่าวว่า นายกรัฐมนตรีคงต้องตั้งรักษาราชการแทนต่อไป หากยังไม่มีการเรียกประชุมกต.ช. แต่ในหลักการถึงแม้ว่าจะประชุมกต.ช.ได้ก่อนที่ <persName>พล.ต.อ.ธานี</persName>จะเกษียณ ก็คงตั้งผบ.ตร.คนใหม่ได้ไม่ทันในวันที่ 1 ต.ค.นี้ เนื่องจากตำแหน่งผบ.ตร.ต้องผ่านกระบวนการขั้นตอนการโปรดเกล้าฯ ดังนั้นจึงต้องตั้งรักษาการไปก่อน ซึ่งตามกฎหมายมีกรอบระยะเวลากำหนดไว้ว่ารักษาการจะทำหน้าที่ได้นานเท่าใด
</p>
<p> <persName>พล.ต.อ.วัชรพล</persName> กล่าวว่า อย่างไรก็ตามหากครบกำหนดระยะเวลาการรักษาการตามที่กฎหมายกำหนด แต่ยังไม่ได้ผบ.ตร.คนใหม่ นายกรัฐมนตรีซึ่งมีอำนาจสูงสุดสามารถแต่งตั้งผู้มาทำหน้าที่ โดยไม่จำเป็นต้องเรียงตามอาวุโสให้มาทำหน้าที่ได้ จนกว่าจะได้ตัวผบ.ตร.คนใหม่
</p></body>
</news>
