<teiHeader>
<fileDesc>
<titleStmt>
  <title>หนุ่มน้อยออทิสติกวัย 14 แอบหนีพ่อแม่ลงเล่นน้ำคลองจมน้ำดับ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=180646  </bibl>
</sourceDesc>
</fileDesc>
</teiHeader>
<news>
<headline>หนุ่มน้อยออทิสติกวัย 14 แอบหนีพ่อแม่ลงเล่นน้ำคลองจมน้ำดับ</headline>
<lead></lead>
<neck></neck>
<body><p>เมื่อเวลา  13.00 น.<persName>พ.ต.ท.ธีระวัฒน์  จันทร์ศรีเพ็ชร </persName>พนักงานสอบสวนประจำวัน สภ.พลูตาหลวง อ.สัตหีบ จ.ชลบุรี ได้รับแจ้งเหตุมีคนจมน้ำเสียชีวิตในคลองน้ำภายในบ้านเลขที่ 36/63 ม.5 ต.พลูตาหลวง อ.สัตหีบ หลังจากเจ้าหน้าที่ไปถึงที่เกิดเหตุ พบผู้เสียชีวิต 1 ราย ทราบชื่อ คือ <persName>เด็กชายภานุมาศ แสนสิบ</persName>  อายุ 14 ปี </p>
<p>จากการสอบสวน <persName>น.ส.นารีย์ แสนสิบ </persName>อายุ 51 ปี น้าของผู้ตาย เจ้าของบ้านที่เกิดเหตุได้ให้การว่า ผู้ตาย ป่วยเป็นโรค ออทิสติก โดยปกติผู้ตายมีนิสัยชอบแอบหนีพ่อแม่มาเล่นน้ำคลองที่บ้านของตนซึ่งห่างจากบ้านของผู้ตายเพียงไม่กี่ร้อยเมตร ซึ่งทุกครั้งตนและพ่อแม่ของผู้ตายเมื่อเห็นก็จะรีบลงไปอุ้มนำตัวขึ้นมาทันที จนกระทั้งวันนี้ผู้ตายได้แอบมาเล่นน้ำอีกตอนตนเผลอเข้าครัวทำกับข้าวอยู่ก่อนที่<persName>เรือเอกถาวร แสนสิบ</persName>พ่อของผู้ตาย จะออกตามหาและเสียชีวิตในที่เกิดเหตุดังกล่าว</p>
<p>ซึ่งในเบื้องต้นทางเจ้าหน้าที่ตำรวจได้ให้ทางเจ้าหน้าที่หน่วยกู้ภัยมูลนิธิสว่างโรจนธรรมสถานสัตหีบนำร่างของผู้เสียชีวิตส่งชันสูตรเบื้องต้นยังโรงพยาบาลสัตหีบ-กม.10 เพื่อหาสาเหตุของการเสียชีวิตต่อไป</p></body>
</news>
