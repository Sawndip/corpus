<teiHeader>
<fileDesc>
<titleStmt>
  <title>น.1ตั้งสอบ ร.ต.อ.ฉาว กรรโชกทรัพย์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-22 13:35:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190848  </bibl>
</sourceDesc>
</fileDesc>
</teiHeader>
<news>
<headline>น.1ตั้งสอบ ร.ต.อ.ฉาว กรรโชกทรัพย์</headline>
<lead>ผู้บังคับการตำรวจนครบาล 1 สั่งตั้งกรรมการสอบวินัยร้ายแรง ร.ต.อ.สังกัด สน.ห้วยขวาง กรรโชกทรัพย์ หลังผู้เสียหายร้องตำรวจกองปราบ</lead>
<neck></neck>
<body><p><persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 เปิดเผยถึงกรณีผู้เสียหายหญิงรายหนึ่งเข้าแจ้งความกับกองปราบปรามว่า ถูกจับคดียาไอซ์ และนายตำรวจยศ ร้อยตำรวจเอก สังกัด สน.ห้วยขวาง กรรโชกทรัพย์ ว่า เบื้องต้นอยากให้คณะกรรมการสอบสวนวินัยร้ายแรงเรียกสอบสวนพยานที่ให้ปากคำว่า นายตำรวจคนดังกล่าวกระทำการทุจริตมาสอบปากคำใหม่</p>
<p> โดยหลังจากให้ <persName>พ.ต.อ.วีรวิทย์ จันทร์จำเริญ</persName> รองผู้บังคับการตำรวจนครบาล 1 เป็นหัวหน้าคณะกรรมการสอบสวน โดยจะใช้เวลาประมาณ 1 เดือน จึงจะได้ผลการสอบสวนซึ่งถ้าหากผลการสอบสวนพบว่ามีการกระทำผิดจริงจะดำเนินการไล่ออกจากราชการทันที ทั้งนี้ ผู้บังคับการตำรวจนครบาล 1 ยืนยันจะให้ความยุติธรรมกับทั้ง 2 ฝ่าย โดยไม่เข้าข้างฝ่ายหนึ่งฝ่ายใดอย่างแน่นอน</p></body>
</news>
