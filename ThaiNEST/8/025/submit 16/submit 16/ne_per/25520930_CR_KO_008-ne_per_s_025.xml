<teiHeader>
<fileDesc>
<titleStmt>
  <title>"เจ๊เบียบ”ลุยทวงความเป็นธรรมร.ท.ถูกข่มขืน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30607/%e0%b9%80%e0%b8%88%e0%b9%8a%e0%b9%80%e0%b8%9a%e0%b8%b5%e0%b8%a2%e0%b8%9a%e2%80%9d%e0%b8%a5%e0%b8%b8%e0%b8%a2%e0%b8%97%e0%b8%a7%e0%b8%87%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%9b%e0%b9%87%e0%b8%99%e0%b8%98%e0%b8%a3%e0%b8%a3%e0%b8%a1%e0%b8%a3.%e0%b8%97.%e0%b8%96%e0%b8%b9%e0%b8%81%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"<persName>เจ๊เบียบ</persName>”ลุยทวงความเป็นธรรมร.ท.ถูกข่มขืน</headline>
<lead>"<persName>ระเบียบรัตน์</persName>�เดินสายทวงความเป็นธรรมร.ท.ถูกข่มขืน บุกสภายื่นขอพ.ร.บ.ขจัดความรุนแรงในที่ทำงาน ลั่นต้องออกกฎเอาผิดนายพลได้ระบุให้บังคับใช้ทุกกระทรวง แฉอีกรายยศพล.ต.</lead>
<neck></neck>
<body><p>(30ก.ย.) <persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข พร้อมด้วย<persName>ร.ท.หญิง แก้ว</persName> (นามสมมติ) ที่ถูกผู้บังคับบัญชายศพลเอกข่มขืน ได้เดินทางเข้ายื่นหนังสือถึง<persName>นายชัย ชิดชอบ</persName> ประธานสภาผู้แทนราษฎร <persName>นายประสพสุข บุญเดช</persName> ประธานวุฒิสภา  คณะกรรมาธิการกิจการพัฒนาสังคม และกิจการเด็ก เยาวชน สตรีผู้สูงอายุ คนพิการ และผู้ด้อยโอกาส ของทั้งวุฒิสภาและสภาผู้แทนฯ  เพื่อขอให้ดำเนินการออกพ.ร.บ.ขจัดการกระทำรุนแรงในที่ทำงาน  โดย<persName>นายสามารถ แก้วมีชัย</persName> รองประธานสภาผู้แทนราษฎรคนที่ 1 เป็นตัวแทนรับเรื่อง พร้อมกล่าวว่า ตนได้รับฟังข่าวดังกล่าวมาโดยตลอดเห็นว่าพ.ร.บ.ดังกล่าวอยู่ในความสนใจของสมาชิกส่วนใหญ่ไม่เฉพาะแค่ส.ส.หญิงแต่รวมถึงส.ส.ฝ่ายชายด้วย
</p>
<p>ซึ่งตนรับจะไปดำเนินการตรวจสอบว่ามีร่างกฎหมายที่มีเนื้อหาเกี่ยวกับเรื่องดังกล่าวหรือไม่ หากไม่มีก็จะยกขึ้นมาหารือร่วมกันส.ส.สตรีเพื่อให้ยกร่างพ.ร.บ.ดังกล่าว จะทำให้การทำงานรวดเร็วขึ้น หรืออีกช่องทางรัฐธรรมนูญเปิดให้ประชาชนสามารถเสนอร่างกฎหมายเข้าสู่การพิจารณาของรัฐสภาได้ อย่างไรก็ตามหากมีการยกร่างกฎหมายดังกล่าวพิจารณาในรัฐสภาในชั้นคณะกรรมาธิการจะเสนอให้มีตัวแทนกลุ่มสตรีและภาคเอกชนเข้ามาร่วมพิจารณาด้วย
</p>
<p><persName>นางระเบียบรัตน์</persName> กล่าวว่า ตนอยากให้เนื้อหาในพ.ร.บ.เป็นการป้องปรามการล่วงละเมิดทางเพศและการกระทำรุนแรงในที่ทำงานไม่ว่าเป็นหญิงหรือชาย และกฎหมายฉบับนี้เป็นกฎหมายฉบับพิเศษจึงจะขอเสนอให้บังคับใช้กับข้าราชการทุกกระทรวงไม่ยกเว้นแม้กระทรวงกลาโหม เพราะรู้สึกช็อกที่ไม่มีการกำหนดบทลงโทษแก่นายทหารชั้นนายพล ในขณะที่ข้าราชการพลเรือนอย่างกรณีมีผู้ใหญ่ในกระทรวงคมนาคมมีปัญหากับแอร์โฮสเตส ก็ยังจะถูกริบเครื่องราชย์ฯคืน  ตนขอฝากความหวังไว้กับสภาในการผลักดันในร่างกฎหมายนี้ต่อไป
</p>
<p>โดยตนเห็นว่าหากเป็นไปได้ควรเร่งผลักดันกฎหมายดังกล่าวในช่วงเปิดประชุมสมัยสามัญนิติบัญญัตินี้เพื่อจะได้เป็นกฎหมายคุ้มครองสตรีจากการถูกล่วงละเมิด ทั้งนี้ตนยืนยันว่าที่ทำไม่ใช่เพราะอยากดังตามที่ถูกกล่าวหา แต่อยากให้มีการพิสูจน์ความผิดถูกในชั้นศาล ซึ่งล่าสุดศูนย์ประสานงานของสมาคมได้รับแจ้งจากสตรีคนหนึ่งว่าถูกกระทำในลักษณะเดียวกันจากนายทหารยศพลตรี ซึ่งเรื่องนี้ตนต้องตรวจสอบความถูกต้องอีกครั้ง
</p></body>
</news>
