<teiHeader>
<fileDesc>
<titleStmt>
  <title>สิบล้อยกกระบะเทดิน เกี่ยวเสาไฟฟ้าหัก 5 ต้น-ทับรถพัง  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2552-09-17 02:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000108399  </bibl>
</sourceDesc>
</fileDesc>
</teiHeader>
<news>
<headline>สิบล้อยกกระบะเทดิน เกี่ยวเสาไฟฟ้าหัก 5 ต้น-ทับรถพัง</headline>
<lead>โชเฟอร์รถสิบล้อบรรทุกดินยกกระบะหลังเทดินลงริมถนนบางบอน 5 แต่จังหวะออกตัวดันลืมเอากระบะลงทำให้ไปเกี่ยวสายไฟบริเวณดังกล่าว จนทำให้เสาไฟฟ้าหักโค่นลงมา 5 ต้น ทับรถกระบะ-เก๋งที่ขับอยู่บนถนนพัง เจ้าหน้าที่ต้องปิดการจราจร ก่อนประสานการไฟฟ้ามากู้</lead>
<neck></neck>
<body><p> เมื่อเวลา 20.30 น.วานนี้ (16 ก.ย.) <persName>พ.ต.ท.สรรเพชร กิตติธรรมโกศล</persName> พนักงานสอบสวน (สบ 3) สน.หนองแขม รับแจ้งเหตุรถบรรทุกสิบล้อเกี่ยวสายไฟฟ้าจนทำให้เสาไฟฟ้าล้มได้รับความเสียหายหลายต้น ที่บริเวณถนนบางบอน 5 ซอย 10 แขวงและเขตหนองแขม จึงประสานเจ้าหน้าที่จากการไฟฟ้านครหลวงไปตรวจสอบที่เกิดเหตุ พร้อมเจ้าหน้าที่สายตรวจ จราจร สน.บางบอน                ที่เกิดเหตุอยู่บริเวณหน้าไซด์งานก่อสร้างของบริษัท อิตาเลียน-ไทย จำกัด เจ้าหน้าที่พบรถบรรทุกสิบล้อ ยี่ห้อมิตซูบิชิ สีขาว หมายเลขทะเบียน 95-9661 กทม.ของบริษัท อิตาเลียนไทย จำกัด จอดขวางถนนอยู่ในสภาพกระบะด้านหลังได้ยกขึ้นสูงจนเกี่ยวสายไฟฟ้าจนทำให้เสาไฟฟ้าบริเวณดังกล่าว จำนวน 5 ต้น หักโค่นลงมากีดขวางการจราจร ห่างไปเล็กน้อย เจ้าหน้าที่พบรถกระบะยี่ห้อนิสสัน ฟรอนเทียร์ สีน้ำเงิน และรถเก๋งยี่ห้อมิตซูบิชิแชมป์ สีเลือดหมู หมายเลขทะเบียน 4ฬ 9905 กทม.ถูกเสาไฟฟ้าล้มทับได้รับความเสียหาย นอกจากนี้ ยังมีผู้ได้รับบาดเจ็บ 1 ราย คือ <persName>นางสาริสา สีทร</persName> อายุ 46 ปี ได้รับบาดเจ็บปากแตก</p>
<p>จากการสอบสวน <persName>นายบรรพต ชัยคต อายุ 40 ปี</persName> เจ้าของรถกระบะคันที่ได้รับความเสียหาย ให้การว่า ก่อนเกิดเหตุ ตนขับรถมาจากตลาดหนองแขมเพื่อจะกลับบ้านย่านบางบอน โดยมีภรรยากับลูกชายนั่งมาด้วย เมื่อมาถึงจุดเกิดเหตุก็เห็นรถแท็กซี่ที่ขับอยู่ด้านหน้าเบรกอย่างกะทันหัน ทำให้ตนต้องเบรกตาม จากนั้นก็เห็นกระบะหลังของรถบรรทุกสิบล้อคันดังกล่าว เกี่ยวสายไฟบริเวณนั้นจนทำให้เสาไฟฟ้าหักโค่นลงมาทีละต้น พอเห็นดังกนั้น ตนกับภรรยา และลูกชาย ก็ได้รีบเปิดประตูวิ่งออกจากรถก่อนที่เสาไฟฟ้าจะหล่นลงมาทับรถเพียงนิดเดียว                ด้าน <persName>พ.ต.ต.สรรเพชร</persName> กล่าวว่า หลังเกิดเหตุเจ้าหน้าที่ได้ควบคุมตัว <persName>นายสวิง เขียวรักไทย</persName> อายุ 45 ปี คนขับรถบรรทุกสิบล้อคันก่อเหตุไปสอบปากคำ โดยเจ้าตัวให้การว่า ก่อนเกิดเหตุได้ขับรถบรรทุกดินมาถมที่บริเวณริมถนนบางบอน หลังจากที่ยกดัมป์เทดินเรียบร้อย ก็ขับรถออกจากจุดที่เทดินโดยยังไม่ได้เอาดั้มลง ทำให้ดั้มไปเกี่ยวกับสายไฟฟ้าจนทำให้รั้งเสาไฟฟ้าหักโค่นลงมา ซึ่งเจ้าหน้าที่ได้แจ้งข้อหา ขับขี่รถโดยประมาททำให้ทรัพย์สินราชการเสียหาย ก่อนนำตัวไปดำเนินคดีต่อไป                ผู้สื่อข่าวรายงานว่า ภายหลังเกิดเหตุเจ้าหน้าที่ได้ทำการปิดการจราจรบริเวณถนนบางบอน 5 ในช่วงจุดเกิดเหตุ เป็นระยะทางกว่า 1 กิโลเมตร เพื่อให้เจ้าหน้าที่การไฟฟ้าฯ ปรับปรุงแก้ไขเสาไฟฟ้าที่หักโค่นได้สะดวก ทำให้การจราจรบริเวณดังกล่าวติดขัดอย่างมาก</p></body>
</news>
