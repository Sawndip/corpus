<teiHeader>
<fileDesc>
<titleStmt>
  <title>ก.ตร.ล่มสั่งเลื่อนแต่งตั้งนายพลรอผบ.ตร.คนใหม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090921/29369/%e0%b8%81.%e0%b8%95%e0%b8%a3.%e0%b8%a5%e0%b9%88%e0%b8%a1%e0%b8%aa%e0%b8%b1%e0%b9%88%e0%b8%87%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b9%81%e0%b8%95%e0%b9%88%e0%b8%87%e0%b8%95%e0%b8%b1%e0%b9%89%e0%b8%87%e0%b8%99%e0%b8%b2%e0%b8%a2%e0%b8%9e%e0%b8%a5%e0%b8%a3%e0%b8%ad%e0%b8%9c%e0%b8%9a.%e0%b8%95%e0%b8%a3.%e0%b8%84%e0%b8%99%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>ก.ตร.ล่มสั่งเลื่อนแต่งตั้งนายพลรอผบ.ตร.คนใหม่</headline>
<lead>ประชุมก.ตร.ล่มไม่เป็นท่า เลื่อนแต่งตั้งนายพลไม่มีกำหนด "<persName>วัชรพล</persName>" ระบุ ก.ตร.แย้งให้ตั้งผบ.ตร.ใหม่ให้ได้ก่อน</lead>
<neck></neck>
<body><p>เมื่อวันที่ 21กันยายน ที่สำนักงานตำรวจแห่งชาติ(ตร.) ผู้สื่อข่าวรายงานว่า เมื่อเวลา 08.30 น. <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ(รรท.ผบ.ตร.) ได้นัดประชุมคณะกรรมการกลั่นกรองเพื่อพิจารณาแต่งตั้งนายตำรวจระดับรองผู้บัญชาการตำรวจแห่งชาติจนถึงระดับผู้บัญชาการโดยมี , คณะกรรมการเข้าร่วมประชุมประกอบไปด้วย <persName>พล.ต.อ.เพรียวพันธ์ ดามาพงศ์</persName> รอง.ผบ.ตร.,<persName>พล.ต.อ.ปทีป ตันประเสริฐ</persName> จเรตำรวจแห่งชาติ,<persName>พล.ต.อ.วงกต มณีรินทร์</persName> รอง.ผบ.ตร. ,<persName>พล.ต.อ.วิโรจน์ พหลเวชช์</persName> รอง.ผบ.ตร.,<persName>พล.ต.อ.จุมพล มั่นหมาย</persName> รอง.ผบ.ตร. <persName>พล.ต.อ.จงรัก จุฑานนท์</persName> รอง.ผบ.ตร.<persName>พล.ต.อ.วัชรพล ประสารราชกิจ</persName> รอง.ผบ.ตร. โดยใช้เวลาในการประชุมนานกว่า 2 ชั่วโมง
 สำหรับรายชื่อที่ผ่านการพิจารณาจากคณะกรรมการกลั่นกรองประกอบด้วย <persName>พล.ต.อ.ปานศิริ ประภาวัต</persName> ที่ปรึกษา สบ.10 เป็น รอง.ผบ.ตร. <persName>พล.ต.ท.วุฒิ พัวเวส</persName> ผู้ช่วยผบ.ตร.เลื่อนเป็น รอง.ผบ.ตร. <persName>พล.ต.ท.อดุลย์ แสงสิงแก้ว</persName> ผช.ผบ.ตร.เลื่อนเป็น ที่ปรึกษา สบ.10 <persName>พล.ต.ท.ภาณุพงศ์ สิงหรา ณ อยุธยา</persName> ผช.ผบ.ตร. เลื่อนเป็น ที่ปรึกษา สบ.10 <persName>พล.ต.ท.ชาตรี สุนทรศร</persName> ผช.ผบ.ตร.เลื่อนเป็น หน.นรป.
 <persName>พล.ต.ท.ฉัตรชัย โปตระนันทน์</persName> ผบช.ประจำ.สง.ผบ.ตร. เลื่อนเป็น ผช.ผบ.ตร. <persName>พล.ต.ท.วรพงษ์ ชิวปรีชา</persName> ผบช.น.เลื่อนเป็น ผช.ผบ.ตร. <persName>พล.ต.ท.จิโรจน์ ไชยชิต</persName> ผบช.ศเลื่อนเป็น ผช.ผบ.ตร. <persName>พล.ต.ท.บรรจง ตันศยานนท์</persName> จเรตำรวจ สบ.8 เลื่อนเป็น ผช.ผบ.ตร. <persName>พล.ต.ท.ธีระเดช รอดโพธิ์ทอง</persName> ผบช.ส.เลื่อนเป็น จเรตำรวจ สบ.8<persName>พล.ต.ท.ประชิน วารี</persName> จเรตำรวจ สบ.8. เลื่อนเป็น ผช.ผบ.ตร.<persName>พล.ต.ท.ชลธาร จิราณรงค์</persName> ผบช.นรป.เลื่อนเป็น ผช.หน.นรป.
</p>
<p> <persName>พล.ต.ท.ชัชวาลย์ สุขสมจิตร์</persName> ผบช.สตม. ย้ายไปเป็น ผบช.ศ. <persName>พล.ต.ท.วุฒิ ลิปตพัลลภ</persName> ผบช.ปส. ย้ายไปเป็น ผบช.สตม.<persName>พล.ต.ท.ถวิล สุรเชษฐพงษ์</persName> ผบช.ภ.7. ย้ายเป็น จเรตำรวจ สบ.8 <persName>พล.ต.ท.สุชาติ เหมือนแก้ว</persName> ผบช.ภ.4 ย้ายไปเป็น ผบช.ประจำ.สง.ผบ.ตร.<persName>พล.ต.ท.วีระยุทธ สิทธิมาลิก</persName> ผบช.ประจำ.สง.ผบ.ตร. ย้ายไปเป็น ผบช.ภ.9 <persName>พล.ต.ท.อาจิณ โชติวงศ์</persName> ผบช.สง.ก.ตร. ย้ายไปเป็น ผบช.กมส. <persName>พล.ต.ท.เรืองศักดิ์ จริตเอก</persName> จเรตำรวจ สบ.8 ย้ายไปเป็น ผบช.กพ.<persName>พล.ต.ท.เจตน์ มงคลหัตถี</persName> ผบช.กมส.ย้ายไปเป็น ผบช.น.
 <persName>พล.ต.ต.เอกรัตน์ มีปรีชา</persName> รอง.ผบช.น. เลื่อนเป็น ผบช.ประจำ.สง.ผบ.ตร. <persName>พล.ต.ต.ธนากร ศิริอัฐ</persName> รอง.ผบช.สตม.เลื่อนเป็น ผบช. <persName>พล.ต.ต.ตรีทศ รณฤทธิวิชัย</persName> รอง.ผบช.ส.เลื่อนเป็น ผบช.ส. <persName>พล.ต.ต.พงษ์สันต์ เจียมอ่อน</persName> รอง.ผบช.น.เลื่อนเป็น ผบช.ภ.7 <persName>พล.ต.ต.เดชาวัต รามสมภพ</persName> รอง.ผบช.ภ3 เลื่อนเป็น ผบช.ภ.4 <persName>พล.ต.ต.คัคคพงศ์ ศรีพาณิชย์</persName> รอง.ผบช.ส. เลื่อนเป็น ผบช. <persName>พล.ต.ต.พิทักษ์ จารุสมบัติ</persName> รอง.ผบช.สตม.เลื่อนเป็น ผบช.ประจำ.ทนท.ประสานนายกรัฐมนตรี <persName>พล.ต.ต.สันติ เพ็ญสูตร</persName> รอง.ผบช.ภ.9 เลื่อนเป็น ผบช. <persName>พล.ต.ต.อติเทพ ปัญจมานนท์</persName> รอง.ผบช.ปส.เลื่อนเป็น ผบช.ปส.<persName>พล.ต.ต.วิบูลย์ บางท่าไม้</persName> รอง.ผบช.น.เลื่อนเป็น ผบช.ภ.1 <persName>พล.ต.ต.นพ.จงเจตน์ อาวเจนพงษ์</persName> รอง.พตร.(สบ.7)เลื่อนเป็น พตร.(สบ.8)
 ผู้สื่อข่าวรายงานว่า เมื่อเวลา 13.00.น.<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะประธานคณะกรรมการข้าราชการตำรวจ (ก.ตร.) ได้เดินทางมาที่สำนักงานตำรวจแห่งชาติเพื่อประชุมคณะกรรมการ ก.ตร.ในวาระแต่งตั้ง แต่เมื่อเวลาผ่านไปประมาณ 1ชั่วโมง30นาที คณะกรรมการ ก.ตร.ก็เลิกประชุมอย่างกะทันหันโดย <persName>พล.ต.อ.เพรียวพันธ์</persName> กล่าวภายหลังประชุมว่า ตีกันวุ่นเลย ยุ่งไปหมดแล้ว จากนั้นก็เดินกลับเข้าห้องทำงานไป
 ด้าน <persName>พล.ต.ท.อำนวย ดิษฐ์กวี</persName> ก.ตร.ผู้ทรงคุณวุฒิ กล่าวว่า วันนี้มีวาระแต่งตั้ง แต่ไม่มีการแต่งตั้ง เพราะมีการถกเถียงกันเยอะ ว่าควรมีการตั้งผู้บัญชาการตำรวจแห่งชาติก่อน
 <persName>พล.ต.อ.วัชรพล</persName>โฆษกสำนักงานตำรวจแห่งชาติ(โฆษกตร.) ได้แถลงข่าวภายหลังประชุมคณะกรรมการ ก.ตร.ว่า วันนี้มีการประชุมหลายวาระ แต่วาระสำคัญคือการแต่งตั้งโยกย้ายข้าราชการตำรวจ ซึ่งช่วงเช้ามีการประชุมกลั่นกรองไปแล้ว แต่มีก.ตร.หลายท่าน ได้แสนอความเห็นว่า ก.ต.ช.ยังไม่สามารถตั้งผบ.ตร.คนใหม่ได้ 
</p>
<p> ก.ตร.บางท่านจึงบอกว่าควรรอให้ได้ผบ.ตร.คนใหม่ก่อน ก็มีการอภิปราย ก.ตร.ทุกคนก็เสนอความเห็นแตกต่างๆกันไป ในที่สุด <persName>นายสุเทพ</persName> ในฐานะประธานก.ตร.จึงตัดสินใจเลื่อนการพิจารณาวาระแต่งตั้งโยกย้ายไปก่อนโดยไม่มีการยกเหตุผลอื่นมีเพียงเหตุผลนี้เท่านั้น ซึ่งเป็นการอภิปรายก่อนที่จะพิจารณาบัญชี จึงยังไม่มีการหยิบขึ้นมาพิจารณาใครทั้งนั้น ปัญหาจึงไม่ใช่อยู่ที่ตัว คนที่ได้รับการเสนอชื่อเหตุผลหลักครั้งนี้คือควรให้ได้ผบ.ตร.ซึ่งเป็นตำแหน่งสำคัญเสียก่อน จากนั้นค่อยพิจารณาระดับรองลงมา
 โฆษกตร. กล่าวว่า ก่อนการประชุมวาระพิจารณาการแต่งตั้ง ประธานเปิดโอกาสให้อภิปราย ก็มีก.ตร.หลายท่านที่เห็นว่าควรได้ผบ.ตร.ก่อน ก็เป็นการอภิปรายกัน ไม่มีการโหวต ท่านประธานจึงอำนาจตัดสินใจเลื่อน อย่างไรก็ตามก่อนหน้านี้ ในที่ประชุมกลั่นกรองไม่ได้มีการพูดประเด็นนี้ก็เห็นเป็นเอกฉันท์ว่าจะช่วยทำโผออกมา เสนอก.ตร. แต่เมื่อเข้าก.ตร.ก็มีการอภิปรายและประธานตัดสินใจ เช่นนี้
 ถามว่าสาเหตุที่ก.ตร.เลื่อนการแต่งตั้งเกี่ยวข้องกับการที่ <persName>พล.ต.อ.ธานี</persName> จวนจะเกษียณ อายุราชการหรือไม่ <persName>พล.ต.อ.วัชรพล</persName> กล่าวว่า ไม่เกี่ยว ไม่มีการพูดถึงประเด็น <persName>พล.ต.อ.ธานี</persName>ก็ทำหน้าที่ในฐานะผบ.ตร.ไป และไม่มีการพูดว่าให้รอผบ.ตร.คนใหม่มาทำการแต่งตั้งโยกย้ายเอง
 เมื่อถามว่าบัญชีที่ผ่านบอร์ดกลั่นกรองแล้วจะเป็นโมฆะหรือไม่ โฆษกตร. กล่าวว่า ก.ตร.ไม่ได้พูดถึงประเด็นนี้ แต่ผลที่ผ่านการกลั่นกรองแล้วก็ยังสามารถนำมาพิจารณาได้ แต่หากมีการแต่งตั้งหลังจากได้ผบ.ตร.ใหม่ ก็จะมีตำแหน่งรองผบ.ตร.ว่างอีก 1 ตำแหน่งไล่ลงมาถึงระดับผู้บังคับการอีก ดังนั้นก็ต้องทำบัญชีเพิ่มเติม ขณะเดียวกัน ก.ตร.ได้มีมติให้ขยายเวลาการพิจารณาแต่งตั้งจากเดิมกำหนดว่าการแต่งตั้งระดับผู้บังคับการขึ้นไป ต้องเสร็จสิ้นภายในวันที่ 30 กันยายน เมื่อเป็นเช่นนี้ก.ตร.จึงให้เลื่อนไปไม่มีกำหนด
 <persName>พล.ต.อ.วัชรพล</persName> กล่าวอีกว่า ประธานก.ตร.เห็นว่าให้เลื่อนการประชุมแต่งตั้งไปก่อน แต่ไม่ได้กำหนดเงื่อนไขว่าจะต้องได้ผบ.ตร.ใหม่ก่อนถึงค่อยทำ ซึ่งระหว่างหากภายในวันที่ 30 กันยายน ยังไม่มีผบ.ตร.คนใหม่ <persName>นายอภิสิทธิ์ เวชชาชีวะ</persName> นายกรัฐมนตรี ก็จะตั้งรรท.ผบ.ตร.ขึ้นมา เช่นเดียวกันหากยังไม่มี ผบช.คนใหม่ก็ใช้อำนาจตามกฎหมายและระเบียบตำรวจ ให้มีการรักษาราชการแทน ซึ่งหากไม่ออกคำสั่งก็เป็นไปตามอาวุโส หรือจะเป็นการออกคำสั่งตั้งตัวบุคคลก็ได้ซึ่งเชื่อว่าจะไม่กระทบต่อการทำงาน นอกจากนี้ก.ตร.ได้ถอนวาระเรื่องการพิจารณาผลการตรวจสอบข้อเท็จจริงเรื่องการการซื้อขายตำแหน่งออกไปด้วย
 รายงานข่าวแจ้งว่า ในที่ประชุม<persName>พล.ต.อ.พิชิต ควรเตชะคุปต์</persName> ก.ตร.ผู้ทรงคุณวุฒิ ได้เปิดประเด็นอภิปราบว่าไม่สมควรพิจารณาการแต่งตั้งในครั้งนี้ เนื่องจากยังไม่ได้ ผบ.ตร.คนใหม่ จากนั้น ก็มีเสียงสนับสนุน ก.ตร.หลายคน ตั้งแต่ <persName>นายชัยเกษม นิติศิริ</persName> <persName>ร.ต.อ.ปุระชัย เปี่ยมสมบูรณ์</persName> <persName>พล.ต.ท.อำนาย ดิษฐกวี</persName> และ<persName>พล.ต.อ.บุญเพ็ญ บำเพ็ญ</persName>จน<persName>นายสุเทพ</persName> ต้องตัดสินใจเลื่อนวาระการพิจารณาการแต่งตั้งออกไปก่อน ส่วนประเด็นที่ว่าการแต่งตั้งไม่ทันวันที่ 30 กันยายน อาจทำให้เสียสิทธิ์ในเรื่องเครื่องราชย์อิสริยาภรณ์นั้น ก.ตร.มีการอภิปรายว่าไม่เกี่ยวข้อง สามารถทำได้
</p></body>
</news>
