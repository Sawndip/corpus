<teiHeader>
<fileDesc>
<titleStmt>
  <title>ตร.สมุยรวบโชร์เฟอร์ข้อหาข่มขืนครูสาวชาวอังกฤษ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090927/30149/%e0%b8%95%e0%b8%a3.%e0%b8%aa%e0%b8%a1%e0%b8%b8%e0%b8%a2%e0%b8%a3%e0%b8%a7%e0%b8%9a%e0%b9%82%e0%b8%8a%e0%b8%a3%e0%b9%8c%e0%b9%80%e0%b8%9f%e0%b8%ad%e0%b8%a3%e0%b9%8c%e0%b8%82%e0%b9%89%e0%b8%ad%e0%b8%ab%e0%b8%b2%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%84%e0%b8%a3%e0%b8%b9%e0%b8%aa%e0%b8%b2%e0%b8%a7%e0%b8%8a%e0%b8%b2%e0%b8%a7%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline>ตร.สมุยรวบโชร์เฟอร์ข้อหาข่มขืนครูสาวชาวอังกฤษ</headline>
<lead>ตำรวจเกาะสมุย รวมตัวแท็กซี่ข้อหาข่มขืนนักท่องเที่ยวชาวอังกฤษ เจ้าตัวยังให้ปฏิเสธ เจ้าหน้าที่นำเหยื่อชี้ตัวถูกต้อง</lead>
<neck></neck>
<body><p>สืบเนื่องจากเหตุการณ์คนร้ายข่มขืนครูสาวชาวอังกฤษที่อำเภอเกาะสมุย จังหวัดสุราษฎร์ธานี เมื่อวันที่ 26 กันยายน ที่ผ่านมา โดยผู้เสียหายเป็นครูสอนนักเรียนในอำเภอเกาะสมุย ชื่อ <persName>น.ส. เอ็มม่า เดย์ส</persName> อายุ 31 ปี สัญชาติอังกฤษ ได้เข้าแจ้งความต่อ <persName>ร.ต.ท. ธนวัฒน์ หิ้นยกฮิ่น</persName> สารวัตรเวร สภ.บ่อผุด อ.เกาะสมุย จ.สุราษฎร์ธานี ว่า ตนถูกคนขับรถโดยสารแท็กซี่หลอกลวงและใช้กำลังทำร้ายตนและพาไปข่มขืน หลังข่มขืนจนสำเร็จความใคร่แล้ว คนร้ายได้พาตนไปปล่อยไว้ข้างถนนใกล้กับที่พัก และบังคับเอาเงินติดตัวอยู่จำนวนประมาณหนึ่งพันบาท ก่อนหลบหนีไป
</p>
<p> หลังจากสอบปากคำผู้เสียหายแล้ว ได้ทำหนังสือส่งตัวผู้เสียหายไปให้แพทย์เวรโรงพยาบาลเกาะสมุยทำการตรวจภายในหาร่องรอยการถูกข่มขืน และขณะเดียวกันก็ได้แจ้งให้ตำรวจสายสืบลงพื้นที่หาเบาะแสของแท็กซี่หื่นกามรายนี้ โดยคาดว่าจะสามารถนำตัวแท็กซี่รายนี้มาดำเนินคดีได้อย่างแน่นอน พร้อมกับตรวจหาข้อมูลกล้องวงจรปิดที่หน้าโรงแรมเซ็นทาราสมุยว่าสามารถบันทึกภาพรายละเอียดได้บ้างหรือไม่
</p>
<p>ล่าสุดเมื่อเวลาประมาณ 17.45 น. วันเดียวกัน (26ก.ย.) เจ้าหน้าที่ตำรวจชุดจับกุมนำโดย <persName>พ.ต.อ.ภคพงษ์ พงษ์เกตรา</persName> รอง ผบก.หน.ศสส.ภ.8 <persName>พ.ต.อ.สหรัฐ ศักดิ์ศิลปชัย</persName> ผกก.สภ.บ่อผุด <persName>พ.ต.ท. ไกรฤกษ์ งามศรีอ่อน</persName> รอง ผกก.ป.สภ.บ่อผุด <persName>พ.ต.ท.ไพทูรย์ กระจะจ่าง</persName> รองผกก.สส.สภ.ผุด <persName>พ.ต.ท ไพโรจน์ ไพรวัน</persName> สว.สส.สภ. บ่อผุด <persName>พ.ต.ท.พิษณุ เบี้ยแก้ว</persName> สว.ส.ส.ทท.7 กก.5 บก.ทท. <persName>พ.ต.ท.ธีรศักดิ์ บัวสุวรรณ</persName> สว.สส.ศสส.ภ.8 <persName>ร.ต.อ.ยุทธนา ศิริสมบัติ</persName> สวป.สภ. บ่อผุด <persName>ร.ต.ท. ฉัตรเฉลิม วันธงชัย</persName> รองสว.สส.สภ.บ่อผุด <persName>ร.ต.ท.ปรัชญา ไบเตะ</persName> รอง สวป.สภ.บ่อผุด <persName>จ.ส.ต.พยุงค์ วิทยานุเคราะห์</persName> <persName>จ.ส.ต.ธวุธ จันทฤทธิ์</persName> <persName>จ.ส.ค.สาธิต คงช่วย</persName> ได้ร่วมกันจับกุมตัว <persName>นายโชคชัย สมปอง</persName> อายุ 26 ปี ที่อยู่ 80/2 หมู่ 5 ต.หน้าเมือง อ.เกาะสมุย จ.สุราษฎณ์ธานี ประกอบอาชีพขับรถแท็กซี่รับส่งนักท่องเที่ยวอยู่ในอำเภอเกาะสมุย
</p>
<p> เบื้องต้นผู้ต้องหายังคงให้การปฏิเสธ โดยเจ้าหน้าที่ตำรวจได้พาผู้เสียหายมาทำการชี้ตัวผู้ต้องสงสัยเมื่อเวลาประมาณ 14.00 น. วันนี้ (27 ก.ย. 2552) ที่ สภ.บ่อผุด อ.เกาะสมุย จ.สุราษฎร์ธานี ซึ่งในการชี้ตัวทั้งสองครั้งได้ผลตรงกันคือ ผู้เสียหายได้ยืนยันว่าผู้ที่ลงมือทำร้ายเธอคือ <persName>นายโชคชัย สมปอง</persName> (หมายเลข 5) ผู้ต้องสงสัยในตอนแรกนั่นเอง เจ้าหน้าที่ตำรวจจึงขออนุมัติหมายจากศาลจังหวัดเกาะสมุย ที่ 158/2552 ลง 26 ก.ย. 52 โดยกล่าวหาว่าผู้ต้องหากระทำความผิดฐานข่มขืนกระทำชำเราผู้อื่นโดยใช้กำลังประทุษร้ายและทำให้เสียทรัพย์สิน
</p>
<p> ด้านแหล่งข่าวจากฝ่ายผู้ประกอบการทางท่องเที่ยวให้ทัศนะว่า การที่มีผู้ก่อคดีลักษณะนี้และเป็นข่าวออกไปย่อมจะทำให้เกิดผลกระทบทางลบต่อการท่องเที่ยวของเกาะสมุยอย่างหลีกเลี่ยงไม่ได้ แต่การที่เจ้าหน้าที่ตำรวจสามารถติดตามจับกุมคนร้ายมาลงโทษได้อย่างทันท่วงทีก็เป็นเรื่องที่น่ายินดี เพราะสามารถกู้ภาพลักษณ์ทางการท่องเที่ยวได้ในระดับหนึ่ง
</p></body>
</news>
