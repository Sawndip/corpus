<teiHeader>
<fileDesc>
<titleStmt>
  <title>ปลัดยธ.บอกหาผบ.ตร.ใหม่ไร้ล็อบบี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 16:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190351  </bibl>
</sourceDesc>
</fileDesc>
</teiHeader>
<news>
<headline>ปลัดยธ.บอกหาผบ.ตร.ใหม่ไร้ล็อบบี้</headline>
<lead><persName>กิตติพงษ์ กิตยารักษ์</persName>" ปลัดกระทรวงยุติธรรม เผยหลังเดินทางกลับจากต่างประเทศ ยืนยันการเลือก ผบ.ตร. ไม่มีการล็อบบี้ เชื่อเรื่องจะเรียบร้อยโดยเร็ว</lead>
<neck></neck>
<body><p><persName>นายกิตติพงษ์ กิตยารักษ์</persName> ปลัดกระทรวงยุติธรรม ในฐานะกรรมการนโยบายตำรวจแห่งชาติหรือ ก.ต.ช. กล่าวถึงการเดินทางไปปฏิบัติราชการต่างประเทศในระหว่างที่มีการพิจารณาคัดเลือกผู้บัญชาการตำรวจแห่งชาติคนใหม่เมื่อวันที่ 16 ก.ย. ที่ผ่านมาว่า เป็นการวางแผนไว้ล่วงหน้าแล้วซึ่งตนยังไม่ได้หารือกับนายกฯ ขณะที่ส่วนตัวไม่มีความหนักใจต่อการพิจารณาบุคคลที่จะมารับตำแหน่งผู้บัญชาการตำรวจแห่งชาติคนใหม่ส่วนรายชื่อ <persName>พล.ต.อ.ปทีป ตันประเสริฐ</persName> และ <persName>พล.ต.อ.จุมพล มั่นหมาย</persName> รองผู้บัญชาการตำรวจแห่งชาติ ที่มีการเสนอจะให้คัดเลือก 1 ใน 2 คน เป็นผู้บัญชาการตำรวจแห่งชาติคนใหม่นั้นถือว่าทั้ง 2 คนเป็นผู้ที่มีความเหมาะสม แต่จะพิจารณาผู้ใดนั้นตนขอดูข้อมูลก่อน</p>
<p>อย่างไรก็ตามยืนยันว่าการคัดเลือก ผบ.ตร. นั้นไม่มีแรงกดดันหรือการล็อบบี้จากผู้ใด นอกจากนี้ปลัดกระทรวงยุติธรรมกล่าวถึงการแต่งตั้งรักษาราชการแทนผู้บัญชาการตำรวจแห่งชาติคนใหม่หาก <persName>พล.ต.อ.ธานี สมบูรณ์ทรัพย์</persName> เกษียณอายุราชการในวันที่ 30 ก.ย.นี้ ว่าต้องดูตามข้อกฎหมาย ซึ่งตนก็มั่นใจว่าจะได้ตัว ผบ.ตร. คนใหม่โดยเร็วที่สุด</p></body>
</news>
