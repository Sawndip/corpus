<teiHeader>
<fileDesc>
<titleStmt>
  <title>ฉุนรถชนตามยิงผัวเมียตลาด4มุมเมืองดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-26 08:28:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191427  </bibl>
</sourceDesc>
</fileDesc>
</teiHeader>
<news>
<headline>ฉุนรถชนตามยิงผัวเมียตลาด4มุมเมืองดับ</headline>
<lead>ตำรวจพบอุบัติเหตุรถกระบะ ประสานงาน ใน จ.ปทุมฯ 2 สามีภรรยา สังเวยชีวิต ไม่ใช่เกิดจากอุบัติเหตุ แต่เป็นการฆาตกรรม หลังพบ ประวัติผู้ตาย มีเรื่องขับรถเฉี่ยวอริ</lead>
<neck></neck>
<body><p>ผู้สื่อข่าวรายงานความคืบหน้า กรณีอุบัติเหตุ รถกระบะ โตโยต้า วีโก้ สีบรอนซ์ทอง บพ 4306 สุพรรณบุรี ชนกับ รถกระบะ อีซูซุ สีเทา ทะเบียน บจ 5988 สุพรรณบุรี และรถเก๋งโตโยต้า วีออส สีบรอนซ์ทอง ฌป 7410 กทม. หน้าโรงงานเรืองอุทัย ถนนลาดหลุมแก้ว - ปทุมธานี ต.คูบางหลวง อ.ลาดหลุมแก้ว จ.ปทุมธานี ล่าสุด จากการตรวจสอบ โรงพยาบาลลาดหลุมแก้ว พบว่า <persName>นายนิพล สังวาลย์ทอง</persName> อายุ 46 ปี และ <persName>นางขวัญยืน สังวาลย์ทอง</persName> อายุ 40 ปี 2 สามีภรรยา เสียชีวิตโดยสภาพศพ ถูกยิงที่ศรีษะ บริเวณขมับซ้ายและหน้าอก ไม่ใช่เสียชีวิตจากอุบัติเหตุรถชนกัน โดยแพทย์ พบว่า ผู้ตาย ถูกยิงด้วยอาวุธปืน .22 โดยวิถีการยิง คนร้าย ยิงผู้ตาย ขณะที่ผู้ตายอยู่นอกรถ ทั้งนี้ ยังพบ ผู้ได้รับบาดเจ็บ 2 ราย ซึ่งเจ้าหน้าที่ สภ.คูบางหลวง ได้อายัดตัวผู้บาดเจ็บ ทั้ง 2 เพื่อสอบปากคำแล้ว</p>
<p>อย่างไรก็ตาม จาการสอบถามญาติผู้ตาย ให้การว่า ก่อนเกิดเหตุผู้ตาย ได้ขับรถเฉี่ยวชนกับผู้ค้าในตลาดสี่มุมเมือง จากนั้นได้ขับออกมาตามทาง ซึ่งคาดว่า ผู้ก่อเหตุ อาจเป็นฝีมือของคู่กรณีที่ผู้ตายขับรถเฉี่ยวชนกัน ซึ่งต้องรอการสอบสวนจากเจ้าหน้าที่ตำรวจ ให้ชัดเจนก่อน</p></body>
</news>
