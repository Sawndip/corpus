<teiHeader>
<fileDesc>
<titleStmt>
  <title>18ล้อชนรถตู้สนามกอล์ฟตาย 5 เจ็บเพียบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 14:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23644  </bibl>
</sourceDesc>
</fileDesc>
</teiHeader>
<news>
<headline>18ล้อชนรถตู้สนามกอล์ฟตาย 5 เจ็บเพียบ</headline>
<lead></lead>
<neck></neck>
<body><p>เมื่อเวลา 11.30 น. วันที่ 1 ต.ค. <persName>พ.ต.ต.เกรียงศักดิ์ วงศ์อุทัย</persName> ร้อยเวร สภ.สันทราย จ.เชียงใหม่ ได้รับแจ้งเกิดเหตุรถบรรทุกพ่วง 18 ล้อ ชนกับรถตู้ มีผู้เสียชีวิต และได้รับบาดเจ็บจำนวนมาก เหตุเกิดบนถนนสายแม่โจ้-เชียงใหม่ ขาเข้าเมืองหลัก กม.ที่ 13-14 หมู่บ้านสหกรณ์ หมู่ 5 ต.หนองหาร อ.สันทราย จ.เชียงใหม่ จึงรีบนำกำลังเดินทางไปตรวจสอบ ที่เกิดเหตุพบรถบรรทุก 18 ล้อ ทะเบียน 80-8210 ลำพูน ปีนข้ามเกาะกลางถนนฝั่งตรงข้ามมาชนกับบรถตู้ของ บริษัท เดอะรอยัลเชียงใหม่กอล์ฟรีสอร์ท ยี่ห้อนิสสัน สีบรอนซ์ ทะเบียน นค 4564 เชียงใหม่ สภาพพังยับเยิน มีผู้เสียชีวิตติดอยู่กับซากรถตู้ 5 คน ทราบชื่อ <persName>นายพินิจ สมบูรณ์ชัย</persName> คนขับ <persName>นางทิวาพร ตั้งประเสริฐ</persName> <persName>นางประภา รุ่งวนิฉาย</persName> <persName>นางวงศ์เดือน ตันตะละ</persName> และศพหญิงไทยไม่ทราบชื่ออีก 1 ศพ สภาพศพทั้งหมดถูกอัดก๊อปปี้กับซากรถเสียชีวิตทันทีในที่เกิดเหตุ นอกจากนั้น พบผู้ได้รับบาดเจ็บอีก 4 คน นอนร้องคราวครางอยู่ ทางเจ้าหน้าที่จึงรีบนำตัวทั้งหมดส่ง รพ.หลายแห่งที่อยู่ใกล้เคียง </p>
<p> จากการสอบสวนเบื้องต้นทราบว่า ก่อนเกิดเหตุ <persName>นายพินิจ</persName> ซึ่งเป็นพนักงานขับรถของรีสอร์ทดังกล่าว ตั้งอยู่ที่ตำบลแม่แฝก อ.สันทราย จ.เชียงใหม่ ได้ขับรถตู้คันดังกล่าวเพื่อมาส่งพนักงานของรีสอร์ททำธุระในตัวเมืองเชียงใหม่ โดยมีพนักงานทั้งหมด 9 คน เป็นผู้หญิงล้วน กระทั่งขับมาถึงที่เกิดเหตุได้มีรถบรรทุกพ่วง 18 ล้อ คันดังกล่าว ซึ่งขับโดย <persName>นายดนัย</persName> ขับสวนมาเลนฝั่งตรงข้ามของถนนด้วยความเร็วสูง แล้วเกิดเสียหลักพุ่งข้ามเกาะกลางถนนเข้ามาชนด้านหน้าของรถตู้อย่างจังเสียงดังสนั่น จนรถตู้พลิกคว่ำไปหนึ่งตลบ เป็นเหตุให้พนักงานของรีสอร์ทดังกล่าวได้รับบาดเจ็บ และเสียชีวิต.</p></body>
</news>
