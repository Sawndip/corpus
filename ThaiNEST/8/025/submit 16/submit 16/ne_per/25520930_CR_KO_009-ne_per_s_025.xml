<teiHeader>
<fileDesc>
<titleStmt>
  <title>วางบึ้ม2ลูกกลางเมืองลพบุรีสาหัส 1 ราย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30604/%e0%b8%a7%e0%b8%b2%e0%b8%87%e0%b8%9a%e0%b8%b6%e0%b9%89%e0%b8%a12%e0%b8%a5%e0%b8%b9%e0%b8%81%e0%b8%81%e0%b8%a5%e0%b8%b2%e0%b8%87%e0%b9%80%e0%b8%a1%e0%b8%b7%e0%b8%ad%e0%b8%87%e0%b8%a5%e0%b8%9e%e0%b8%9a%e0%b8%b8%e0%b8%a3%e0%b8%b5%e0%b8%aa%e0%b8%b2%e0%b8%ab%e0%b8%b1%e0%b8%aa1%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>วางบึ้ม2ลูกกลางเมืองลพบุรีสาหัส 1 ราย</headline>
<lead>วางบึ้ม 2 ลูกกลางเมืองลพบุรีหน้าศูนย์วิทยุ 191 บาดเจ็บสาหัส 1 ราย</lead>
<neck></neck>
<body><p>เมืองลพบุรีเริ่มคุกรุ่นเกิดเหตุเมือเช้ามืดของวันที่ 30 กันยายน 2552 เวลา 01.45 น. ได้เกิดเหตุระเบิดดังสนั่นบริเวณข้างวงเวียนสระแก้วกลางเมืองลพบุรี จุดเกิดเหตุเป็นทางเข้าศูนย์วิทยุ 191 ลพบุรี อยู่ในเขตรับผิดชอบของสถานีตำรวจลพบุรี ซึ่งอยู่ข้างบริษัทจำกัดบางกอกฟอร์นิเจอร์ลพบุรี 1990 เลขที่224/ 45-51 ถนนสายมหาราช ตำบลทะเลชุบษรอำเภอเมือง จังหวัดลพบุรี
 จากการระเบิดเสียงดังเบิดเสียงดังสนั่นหวั่นไหวดังกล่าว แรงระเบิดทำให้เกิดหลุมกว้าง 50 เซนติเมตรลึกประมาณ 30 เซนติเมตร บริเวณทางเข้าศูนย์วิทยุ 191 ตำรวจลพบุรี
</p>
<p>หลังเสียงระเบิดตำรวจได้วิ่งออกมาตรวจสอบที่เกิดเหตุ โดยมี<persName>นางสาวธันยกานต์ คุปตะวาทิน</persName> อายุ 29 ปี อยู่บ้านเลขที่ 101หมู่ 4 ตำบลถนนใหญ่ อำเภอเมืองลพบุรี ซึ่งได้นำกล้องออกมาถ่ายที่เกิดเหตุ ขณะถ่ายรูปอยู่ประมาณ 20 นาที ได้มีเสียงระเบิดดังขึ้นอีกเป็นลูกที่ 2 ห่างจากจุดแรกเพียงเล็กน้อย เจ้าหน้าที่ตำรวจหลายนายต่างวิ่งหลบกันจ้าระหวั่น หลังสิ้นเสียงระเบิดลูกที่ 2 พบว่า<persName>นางสาวธันยกานต์</persName> นอนจมกองเลือดอยู่ โดยมีบาดแผลตั้งแต่ขาลงไปตลอดลำตัวได้รับบาดเจ็บสาหัส เจ้าหน้าที่อาสาร่วมกตัญญู จึงต้องรีบนำตัวส่งโรงพยาบาลประจังหวัดลพบุรี
</p>
<p>ต่อมา<persName>ร้อยตำรวจโทศุภณัฐ โพพึ่ง</persName> ร้อยเวรสถานีตำรวจภูธรจังหวัดลพบุรี ได้เดินทางไปตรวจสอบยังที่เกิดเหตุ พบว่า จุดระเบิดลูกที่ 2 เป็นหลุมกว้าง 50 เซนติเมตรลึกประมาณ 40 เซนติเมตร จากการสันนิฐานในเบื้องต้น คาดว่าน่าจะเป็นระเบิดชนิดจุดชนวนด้วยโทรศัพท์ หรือรีโมทคอนโทน โดยคนร้ายนำระเบิดทั้งสองมาฝังไว้ก่อนล่วงหน้าอย่างอุอาจ แรงระเบิดทำให้บานหน้าต่างบานกระจกของบริษัท จำกัดบางกอกฟอร์นิเจอร์ลพบุรี1990 ซึ่งอยู่ข้างทางเข้าได้รับความเสียหาย การวางระเบิดของคนร้าย ต้องการเย้ยตำรวจลพบุรี และหวังต้องการให้เจ้าหน้าที่ตำรวจ ได้รับบาดเจ็บหรือเสียชีวิต เพราะเมื่อมีการระเบิดในครั้งแรก คนร้ายได้รอให้ตำรวจมาตรวจที่เกิดเหตุ จากนั้นจึงทำการกดระเบิดลูกที่สองอย่างใจเย็น เพื่อสังหารเจ้าหน้าที่ แต่โชคดีมีเพียงผู้ได้รับบาดเจ็บ 1 ราย เท่านั้น จากการสันนิฐานคาดว่า คนร้ายที่วางระเบิดต้องมีความเชียวชาญเรื่องระเบิดเป็นอย่างดี
</p>
<p>ซึ่งเจ้าหน้าที่ตำรวจถึงกับมึนกับเหตุการณ์ที่เกิดขึ้น ว่าเกิดขึ้นด้วยสาเหตุใด หรืออาจจะเป็นระหว่างหน่วยงานต่างสีก็เป็นได้  หรือเกิดจากการปฏิบัติหน้าที่ ที่กระทบกับของหน่วยงานอื่นก็เป็นได้ หรือคนร้ายมีความโกรธแค้นเจ้าหน้าที่ตำรวจก็เป็นไปได้
 แหล่งข่าวในศูนย์วิทยุ 191 พบว่า เมื่อวันศุกย์ที่ผ่านมา ทางเจ้าหน้าที่ตำรวจของศุนย์วิทยุ191 ได้มีเรื่องทะเลาะกับทหารหน่วยหนึ่งในจังหวัดลพบุรี เนื่องจากเจ้าหน้าที่ตำรวจ เข็มงวดในการตรวจจับเมาแล้วขับหลังผับ บาร์ เลิก ทำให้สร้างความไม่พอใจให้กับนักท่องเที่ยว และทหารนักเที่ยวเป็นอย่างมาก ซึ่งในพื้นที่ของจังหวัดลพบุรี ยังมีกระแสข่าวอีกว่า ในช่วง 3 เดือนข้างหน้านี้ ขอให้ระมัดระวังให้ดี เนื่องจากจะมีความปั่นป่วน และมีเหตุร้ายเกิดขึ้น
</p></body>
</news>
