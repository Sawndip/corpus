<teiHeader>
<fileDesc>
<titleStmt>
  <title>ตร.ท่องเที่ยวรวบคนร้ายต่างชาติตระเวนฉกทองเจ้าของฮั้วเซ่งเฮง  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-22 17:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000111059  </bibl>
</sourceDesc>
</fileDesc>
</teiHeader>
<news>
<headline>ตร.ท่องเที่ยวรวบคนร้ายต่างชาติตระเวนฉกทองเจ้าของฮั้วเซ่งเฮง</headline>
<lead>ตำรวจท่องเที่ยว ตามจับกุม 2 คนร้ายชาวต่างชาติ ที่ฉกทองคำเจ้าของห้างทองฮั้วเซ่งเฮง ไป 55 บาท โดยภาพจากกล้องวงจรปืดสามารถบันทึกไว้ได้ จากนั้นนำไปขาย และเตรียมบินหลบหนี</lead>
<neck></neck>
<body><p>วันนี้ (21 ก.ย.) เมื่อเวลา 15.30 น.ที่กองบัญชาการตำรวจสอบสวนกลาง(บช.ก.) <persName>พล.ต.ต.ปัญญา มาเม่น</persName> รอง ผบช.ก., <persName>พล.ต.ต.อดิศร์ งามจิตสุขศรี</persName> ผบก.ทท., <persName>พ.ต.อ.ชวลิต แสวงพืชน์</persName> รอง ผบก.ทท. <persName>พ.ต.ท.ธนิต ไทยวัชรามาศ</persName> รอง ผกก.1 บก.ทท.และ <persName>พ.ต.ท.พันธนะ นุชนารถ</persName> รอง ผกก.1 บก.ทท.พร้อมด้วยเจ้าหน้าที่สืบสวน กก.ทท.1 เจ้าหน้าที่ตำรวจ สน.ประเวศ ร่วมกันแถลงข่าวจับกุม <persName>นายอูลิโอ ซีซาร์ อัลมาราส ซานเชส</persName> (<persName>Mr.Julio cesar Almaraz sanchez</persName>) อายุ 38 ปี สัญชาติเม็กซิโก และ <persName>นายฮาบิบ อไบดี</persName> (<persName>Mr.Habib Abidi</persName>) อายุ 50 ปี สัญชาติตูนิเซีย พร้อมของกลางเป็นเงินสดจำนวน 51,000 บาท        </p>
<p> <persName>พล.ต.ต.ปัญญา</persName> กล่าวว่า <persName>นายอูลิโอ</persName> เป็นผู้ที่อยู่ในภาพวิดีโอวงจรปิดของห้างสรรพสินค้าซีคอนสแควร์ โดย <persName>นายอูลิโอ</persName> ร่วมกันเพื่อน ฉกกระเป๋าของ <persName>นายสมชาย นันทนาชัย</persName> เจ้าของร้านทองฮั้วเซ่งเฮง ซึ่งภายในกระเป่ามีทองคำน้ำหนัก 55 บาทอยู่ เมื่อวันที่ 9 ก.ย.ที่ผ่านมา โดยคนร้ายกลุ่มนี้ใช้วิธีสะกดรอยตามผู้เสียหาย ก่อนจะอาศัยจังหวะเหมาะเข้ามาประกบและใช้สเปรย์แบบน้ำสีแดงฉีดใส่จนเสื้อเลอะ จากนั้นผู้ต้องหาหาช่วงที่<persName>นายสมชาย</persName>กลับไปที่รถ เพื่อหากระดาษเช็ดสีออก เมื่อผู้เสียหายวางกระเป๋าไว้ที่เบาะรถ กลุ่มของ<persName>นายอูลิโอ</persName>จะฉกกระเป๋าหลบหนีไป                <persName>พล.ต.ต.ปัญญา</persName> กล่าวต่อว่า จากการสืบสวนอย่างต่อเนื่อง พบว่า คนร้ายกำลังเดินทางออกไปต่างประเทศได้ที่สนามบินสุวรรณภูมิในวันนี้ ส่วนเพื่อนร่วมแก๊งได้อีก 3 คนเดินทางออกนอกประเทศไปแล้ว</p>
<p> <persName>นายอูลิโอ</persName> ให้การว่า หลังฉกทองจาก<persName>นายสมชาย</persName>มาเพียง 1 วัน ได้นำทองไปขายที่พัทยา จ.ชลบุรี ได้เงินสดมา 7.5 แสนบาท แบ่งกันคนละ 1.5 แสนบาท เงินที่เหลืออีก 1.5 แสนนำไปซื้อตั๋วเครื่องบินหลบหนีไป ส่วนตนเตรียมเดินทางวันนี้ แต่มาถูกจับกุมเสียก่อน                ด้าน <persName>นายฮาบิบ</persName> เป็นผู้ต้องหาในคดีลักทรัพย์เวลากลางคืน ตามหมายจับของศาลจังหวัดพัทยา โดย <persName>นายฮาบิบ</persName> จะตระเวณไปยังห้างสรรพสินค้าต่างๆ ในช่วงเวลากลางคืน เพื่อขโมยกระเป๋าเงินจากนักท่องเที่ยว ก่อนนำบัตรเครดิตไปรูดซื้อสินค้า โดยเจ้าหน้าที่ได้ติดตามพฤติกรรมจนสามารถจับกุมได้                <persName>พล.ต.ต.ปัญญา</persName> กล่าวต่อว่า ขอเตือนประชาชนว่าให้ระวังพฤติกรรมของชาวต่างชาติในลักษณะดังกล่าว โดยพื้นที่ที่ควรระวัง คือ ห้างสรรพสินค้า งานมหกรรมสินค้า ทองคำ เพชร สถาบันการเงิน รวมถึงร้านค้าทอง ที่รับซื้อทองจากกลุ่มดังกล่าว หรือโชเฟอร์แท็กซี่รับส่งชาวต่างชาติที่มีพฤติกรรมน่าสงสัย สามารถแจ้งเจ้าหน้าที่ตำรวจเพื่อตรวจสอบได้ที่สายด่วน 1555 ของ บก.ทท.                “ทาง บก.ทท.เตรียมประสานงานกับหน่วยงานที่เกี่ยวข้องเช็กประวัติการเดินทางของผู้ต้องหาทั้งสองด้วย โดยเฉพาะนายอูลิโอน่าจะเกี่ยวข้องกับกลุ่มผู้ต้องหาฉกเพชรที่เมืองทองธานีที่ ตำรวจภูธรภาค 1 จับกุมได้ ส่วนพาสปอร์ตคาดว่าจะปลอมเช่นกัน” <persName>พล.ต.ต.ปัญญา</persName> กล่าว </p></body>
</news>
