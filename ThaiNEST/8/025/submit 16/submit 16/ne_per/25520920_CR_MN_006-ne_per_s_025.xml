<teiHeader>
<fileDesc>
<titleStmt>
  <title>ตร.ไทยทลายรังแก๊งต่างชาติตุ๋นซื้อหุ้นสูญนับ 100 ล้าน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 15:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109555  </bibl>
</sourceDesc>
</fileDesc>
</teiHeader>
<news>
<headline>ตร.ไทยทลายรังแก๊งต่างชาติตุ๋นซื้อหุ้นสูญนับ 100 ล้าน!</headline>
<lead>ตำรวจกองปราบปรามร่วมมือกับตำรวจท่องเที่ยว บุกเข้าจับกุมชาวต่างชาติรวม 6 คนทั้งอังกฤษ ฝรั่งเศษ ฟิลิปปินส์ เช่าบ้านหรูในทองหล่อ เปิดเป็นบริษัท หลอกลวงซื้อขายหุ้นทางอินเตอร์เน็ท โดยมีเหยื่อหลงเชื่อ สร้างความเสียหายมูลค่านับ 100 ล้านบาท        </lead>
<neck></neck>
<body><p>วันนี้ (19 ก.ย.) เมื่อเวลา 10.00 น.ที่กองปราบปราม <persName>พล.ต.ต.ปัญญา มาเม่น</persName> รอง ผบช.ก. <persName>พล.ต.ต.อดิศร์ งามจิตสุขศรี</persName> ผบก.ทท.และ<persName>พ.ต.อ.อภิชาติ ศิริสิทธิ์</persName> รอง ผบก.ป. ร่วมกันแถลงการจับกุมตัว <persName>นางลิซา บาร์นคเนส</persName> อายุ 39 ปี สัญชาติอังกฤษ <persName>นางแคโรรีน เฮเลน</persName> อายุ 32 ปี สัญชาติอังกฤษ <persName>นางมาวิซ แบคเคย์ เปียเนีย</persName> อายุ 30 ปี สัญชาติฟิลิปปินส์ <persName>นายปีเตอร์ โทมัส</persName> อายุ 37 ปี สัญชาติอังกฤษ <persName>นายซาเวิบร์ เบอร์กี้</persName> อายุ 39 ปี สัญชาติฝรั่งเศส และ<persName>นายทิม ซิลินสกี</persName> อายุ 26 ปี สัญชาติอังกฤษ พร้อมของกลางคอมพิวเตอร์ 7 เครื่อง โน้ตบุ๊ก 6 เครื่อง โทรศัพท์มือถือ 31 เครื่อง เซิร์ฟเวอร์ 3 เครื่อง และเอกสารจำนวนหนึ่ง โดยกล่าวว่า ร่วมกันนำเข้าสู่ระบบคอมพิวเตอร์ ซึ่งข้อมูลคอมพิวเตอร์ปลอมไม่ว่าทั้งหมดหรือบางส่วน หรือข้อมูลข้อมูลคอมพิวเตอร์อันเป็นเท็จในประการที่น่าจะเกิดความเสียหายแก่บุคคลอื่นหรือประชาชน ร่วมกันเผยแพร่หรือส่งต่อข้อมูลคอมพิวเตอร์โดยรู้อยู่แล้วว่าเป็นข้อมูลอันเป็นเท็จ และ เป็นบุคคลต่างด้าวทำงานโดยไม่ได้รับอนุญาต</p>
<p><persName>พล.ต.ต.ปัญญา</persName> กล่าวว่า เจ้าหน้าที่ชุดจับได้รับแจ้งจากเจ้าหน้าที่ตำรวจสากล ว่ามีกลุ่มแก๊งคนร้ายร่วมกันตั้งบริษัทปลอมขึ้นจำนวนหลายบริษัท ทำการติดต่อหาเหยื่อทางอินเทอร์เน็ตเพื่อหลอกลวงให้ผู้เสียหายที่ติดต่อทำธุรกรรมซื้อหุ่นผ่านทางอินเทอร์เน็ต โดยได้เงินไปจำนวนมาก ซึ่งกลุ่มแก๊งดังกล่าวตั้งบริษัทอยู่ในประเทศไทยและประเทศฟิลิปปินส์ ชุดสืบสวนจึงได้ตรวจสอบระบบการใช้ระคอมพิวเตอร์เรื่อยมา กระทั้งทราบว่าที่บ้านเลขที่ 58/2 ซ.ทองหล่อ 25 ถนนสุขุมวิท 55 แขวงคลองตันเหนือ เขตวัฒนา กทม. มีชาวต่างชาติเช่าทำเป็นบริษัทหลอกลวงให้คนทำการลงทุนซื้อหุ้น แล้วเอาทรัพย์สินของผู้ถูกหลอกไป จึงได้ขอหมายศาล จ.พระโขนง ที่ ส.227/2552 เข้าตรวจค้น                <persName>พล.ต.ต.ปัญญา</persName> กล่าวต่อว่า จากการตรวจค้นพบผู้ต้องหาทั้ง 6 คน กำลังนั่งทำงานอยู่หน้าคอมพิวเตอร์บริเวณชั้น 1 และ 2 ของบ้านดังกล่าว สอบสวนรับสารภาพว่าได้รับจ้างจาก<persName>นายพอล</persName> ไม่ทราบชื้อนามสกุลจริง ในราคาเดือนละ 30,000-50,000 บาท ต่อเดือน ให้มาทำการใส่ข้อมูลลงในคอมพิวเตอร์ และรับโทรศัพท์ เจ้าหน้าที่จึงได้ตรวจสอบข้อมูลในคอมพิวเตอร์พบว่า มีข้อมูลการอ้างชื้อว่าเป็นบริษัทที่เกี่ยวข้องกับการลงทุนต่างๆ จำนวน 23 บริษัท ซึ่งมีอยู่จริง และส่งข้อมูลบริษัททางจดหมายอิเล็กทรอนิกส์ไปให้ลูกค้ายังต่างประเทศ ซึ่งแก๊งดังกล่าวทำเป็นขบวนการหลอกลวงผู้เสียหายให้โอนเงินข้ามประเทศ โดยพัฒนาวิธีการหลอกลวงป็นการเปิดบริษัทให้ผู้เสียหายเข้าร่วมลงทุนทำธุรกิจ เมื่อผู้สัยหายหลงเชื้อเข้าร่วมลงทุนก็จะสูญเสียทรัพย์สินจำนวนมาก ซึ่งในครั้งนี้มีความเสียหายกว่า 100 ล้านบาท จึงนำตัวส่งพนักงานสอบสวน บก.ป.ดำเนินคดี</p></body>
</news>
