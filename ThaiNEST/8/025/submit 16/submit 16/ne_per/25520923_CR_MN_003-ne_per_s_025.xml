<teiHeader>
<fileDesc>
<titleStmt>
  <title>จับยกทีมโจรวัยใส! หักคอลัก จยย. แต่งซิ่ง-ชำแหละหาเงินเที่ยว!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-23 14:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000111433  </bibl>
</sourceDesc>
</fileDesc>
</teiHeader>
<news>
<headline>จับยกทีมโจรวัยใส! หักคอลัก จยย. แต่งซิ่ง-ชำแหละหาเงินเที่ยว!</headline>
<lead>บก.น.9 รวบแก๊งเด็กมัธยมตระเวนลัก จยย.ในพื้นที่เพชรเกษม ด้วยวิธีการหักคอรถแล้วนำไปแต่งซิ่ง ชำแหละอะไหล่ขายนำเงินไปเที่ยวเตร่ ขณะที่ สน.หลักสอง จับวัยรุ่นในแก๊งเดียวกันได้ แต่มาก่อเหตุลักรถคนละท้องที่ ควบคุมตัวดำเนินคดี พร้อมควักเงินจ่ายตามโครงการจับทันควัน เพื่อเป็นรางวัลขวัญกำลังใจ จนท.ชุดจับกุมด้วย</lead>
<neck></neck>
<body><p>วันนี้ (23 ก.ย.) เมื่อเวลา 12.30 น. <persName>พล.ต.ต.กรีรินทร์ อินทร์แก้ว</persName> ผบก.น.9 <persName>พ.ต.อ.ทักษิณ พ่วงเงิน</persName> รอง ผบก.น.9 <persName>พ.ต.อ.อนุชา อ่วมเจริญ</persName> ผกก.สน.เพชรเกษม แถลงข่าวผลการจับกุมตัว<persName>นายเอ</persName> <persName>นายบี</persName> และ<persName>นายซี</persName> (นามสมมติ) ทั้งหมดเป็นเยาวชนอายุระหว่าง 14-15 ปี พร้อมของกลางรถจักรยานยนต์ยามาฮ่า รุ่นฟีโน่ สีฟ้า หมายเลขทะเบียน ยธบ 691 กทม.โดยจับกุมตัวได้ที่หลังชุมชนโรงเรียนปทุมนุสรณ์ ถนนพัฒนาการ แขวงและเขตบางแค กทม.</p>
<p>  <persName>พ.ต.อ.อนุชา</persName> กล่าวว่า การจับกุมครั้งนี้สืบเนื่องมาจากเจ้าหน้าที่ฝ่ายสืบสวน สน.เพชรเกษม ได้สืบทราบว่ามีแก๊งโจรกรรมรถจักรยานยนต์ซึ่งเป็นเด็กมัธยม ตระเวนก่อเหตุลักรถจักรยานยนต์ในเขตพื้นที่ สน.เพชรเกษม และใกล้เคียง จึงสืบหาเบาะแสจนทราบแหล่งกบดานของแก๊งดังกล่าว และนำกำลังเข้าจับกุมตัวได้พร้อมของกลาง จากการสอบสวนทราบว่า ผู้ต้องหาจะก่อเหตุลักรถในย่านบางแคโดยวิธีการหักคอรถก่อนจะนำไปแต่งเพื่อแข่งซิ่ง และชำแหละอะไหล่ขายนำเงินไปเที่ยวเตร่                อีกราย <persName>พ.ต.อ.สุนทร โตรอด</persName> ผกก.สน.หลักสอง แถลงข่าวจับกุม<persName>นายบอย</persName> (นามสมมติ) อายุ 15 ปี พร้อมของกลางรถจักรยานยนต์ยี่ห้อซูซูกิ หมายเลขทะเบียน รฉต 187 กทม. ซึ่ง<persName>นายบอย</persName>เป็นผู้ต้องหาในกลุ่มเดียวกันกับผู้ต้องหาท้องที่ สน.เพชรเกษม แต่ก่อเหตุคนละท้องที่ หลังจากนี้จะนำตัวผู้ต้องหาทั้งหมดส่งพนักงานสอบสวนดำเนินคดีต่อไป        </p>
<p>        ทั้งนี้ <persName>พล.ต.ต.กรีรินทร์</persName> ยังได้มอบเงินรางวัลตามโครงการจับทันควัน จ่ายทันที 24 ชั่วโมง ให้แก่เจ้าหน้าที่ชุดจับกุมเพื่อเป็นขวัญและกำลังใจด้วย</p></body>
</news>
