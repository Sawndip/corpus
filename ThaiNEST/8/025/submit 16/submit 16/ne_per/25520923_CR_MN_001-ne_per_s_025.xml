<teiHeader>
<fileDesc>
<titleStmt>
  <title>ยิงเสี่ยรับเหมาดับคาเบนซ์ลานจอดรถอบจ.ปราจีน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090923/29592/%e0%b8%a2%e0%b8%b4%e0%b8%87%e0%b9%80%e0%b8%aa%e0%b8%b5%e0%b9%88%e0%b8%a2%e0%b8%a3%e0%b8%b1%e0%b8%9a%e0%b9%80%e0%b8%ab%e0%b8%a1%e0%b8%b2%e0%b8%94%e0%b8%b1%e0%b8%9a%e0%b8%84%e0%b8%b2%e0%b9%80%e0%b8%9a%e0%b8%99%e0%b8%8b%e0%b9%8c%e0%b8%a5%e0%b8%b2%e0%b8%99%e0%b8%88%e0%b8%ad%e0%b8%94%e0%b8%a3%e0%b8%96%e0%b8%ad%e0%b8%9a%e0%b8%88.%e0%b8%9b%e0%b8%a3%e0%b8%b2%e0%b8%88%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>นครบาลอุบเงียบพ.ต.ท.-ดต.สืบ 9 ถูกจับค้ายานรก!</headline>
<lead>งามหน้าทั้งกองบัญชาการ สารวัตรสืบ 9 กับดาบตำรวจลูกน้อง ถูกตำรวจบ้านนอกจับกุม หลังไปส่งยาบ้าและยาไอซ์ แต่เจ้านายในกรุงพยายามวิ่งเต้นขอเจรจา และยื่นประกันตัว แต่ตำรวจบ้านนอกไม่เล่นด้วย ส่งตัวยัดเรือนจำทันที</lead>
<neck></neck>
<body><p>วันนี้(23 ก.ย.) เมื่อเวลา 15.30 น. ผู้สื่อข่าวรายงานว่า มีกระแสข่าวนายตำรวจยศพ.ต.ท. สังกัดกองบัญชาการตำรวจนครบาล พร้อมดาบตำรวจลูกน้องถูกจับกุมตัวในข้อหาค้ายาบ้าและอาวุธสงคราม แต่ทว่า ข่าวกลับถุกปิดเงียบ ไม่เป็นที่เปิดเผยต่อสาธารณชน จึงได้ทำการตรวจสอบจนพบว่า การจับกุมดังกล่าวเกิดขึ้นจริง เมื่อเวลา 23.45 น. วันที่ 15 ก.ย.ที่ผ่านมา โดย<persName>พ.ต.อ.จำรัส ไชยศักดิ์</persName> ผกก.สภ.ดอนตาล <persName>พ.ต.ท.จารึก กล้าแข็ง</persName> รองผกก.สส.สภ.ดอนตาล พร้อมด้วยเจ้าหน้าที่ตำรวจ สภ.ดอนตาล จ.มุกดาหาร ได้ร่วมกันจับกุมตัว <persName>พ.ต.ต.พยุง มีไพฑูรย์</persName> สว.สส.บก.น.9 <persName>ด.ต.ธนดล ศรีนิสัย</persName> ผบ.หมู่ สส.บก.น.9 <persName>นายชัชวาลย์ แขวงชื่น</persName> อายุ 30 ปี อยู่บ้านเลขที่ 789/11 แขวงและเขตบางกอกน้อย กทม. <persName>นางรัชนี หรือนาง สุรสรณ์</persName> อายุ 52 ปี อยู่บ้านเลขที่ 166 ม.14 ต.เขมราฐ อ.เขมราฐ จ.อุบลราชธานี พร้อมด้วยของกลาง ยาบ้า จำนวน 9,423 เม็ด ยาไอซ์ 2 ถุง อาวุธปืนเอ็ม 16 จำนวน 1 กระบอก อาวุธปืนลูกโม่ยี่ห้อสมิธแอนด์เวสสัน ขนาด.32 จำนวน 1 กระบอก อาวุธปืนลูกโม่ยี่ห้อสมิธแอนด์เวสสัน ขนาด.38 จำนวน 1 กระบอก พร้อมเครื่องกระสุน 6 นัด อาวุธปืนขนาด 9 มม. จำนวน 1 กระบอก พร้อมเครื่องกระสุน 6 นัด กระสุนปืนขนาด .45 จำนวน 6 นัด กระสุนปืนแม็กนั่ม ขนาด.22 จำนวน 1 นัด กล่องสีดำภายในบรรจุอุปกรณ์อิเล็กทรอนิกส์คล้ายเครื่องดักฟัง และเงินสด จำนวน 15,000 บาท</p>
<p>นอกจากนี้ ยังมีรถกระบะยี่ห้อมิซูบิชิ ไทรทัน 4 ประตู หมายเลขทะเบียนปลอม ถถ 9389 กทม. จำนวน 1 คัน รถกระบะยี่ห้ออีซูซุ รุ่นดีแม็ก หมายเลขทะเบียน ตก 8060 กทม. จำนวน 1 คัน แผ่นป้ายทะเบียนรถยนต์หมายเลขทะเบียน ตธ 1649 กทม. แผ่นป้ายทะเบียนรถหมายเลขทะเบียน กข 4421 หนองบัวลำภู จำนวน 2 แผ่น เครื่องชั่งน้ำหนักดิจิตอล 1 เครื่อง และโน๊ตบุ๊คอีก 1 เครื่อง โดยจับกุมผู้ต้องหาทั้งหมดได้ที่บริเวณสามแยกปากทางเข้าบ้านห้วยกอก ม.4 ต.ดอนปราม อ.ดอนตาล จ.มุกดาหาร</p>
<p>การจับกุมครั้งนี้ สืบเนื่องมาจาก เจ้าหน้าที่สายลับได้รับแจ้งว่า จะมีเครือข่ายยาเสพติดนอกพื้นที่ ลักลอบส่งยาบ้าที่บริเวณพื้นที่รอยนต่ออ.ดอนตาล จ.มุกดาหาร และ อ.ชานุมาน จ.อำนาจเจริญ โดยใช้รถกระบะไม่ทราบยี่ห้อและทะเบียน จึงได้ทำการดักซุ่มวางแผนจับกุม จนกระทั่งเวลาประมาณ 21.30 น. ได้มีรถยนต์ต้องสงสัย 2 คัน ขับตามกันมาจาก อ.ชานุมาน จ.อำนาจเจริญ มุ่งหน้าเข้า อ.ดอนตาล จากนั้นก็มีชายหญิงลงมาจากรถและทำการส่งยาเสพติด เจ้าหน้าที่จึงแสดงตัวเข้าจับกุม แต่ผู้ต้องหาไหวตัวทันได้ขับรถหลบหนีไป                เวลาต่อมา เจ้าหน้าที่ตำรวจได้วิทยุให้สกัดจับ จนกระทั่งผู้ต้องหาขับรถไปถึงสี่แยกหน้าสภ.ดอนตาล เจ้าหน้าที่ สภ.ดอนตาลได้สั่งให้หยุดรถ โดยรถคันแรกมี <persName>พ.ต.ต.พยุง</persName> เป็นผู้ขับขี่ และ <persName>ด.ต.ธนดล</persName> นั่งด้านข้าง นายชัชวาลย์ นั่งอยู่เบาะด้านหลัง ส่วนรถคันที่ขับตามมามี นางรัชนี เป็นผู้ขับขี่ ซึ่งจากการตรวจค้นภายในรถพบยาเสพติดและอาวุธปืนจำนวนมาก เจ้าหน้าที่จึงยึดของกลางไว้ตรวจสอบพร้อมกับควบคุมตัวผู้ต้องหาไปสอบปากคำ เบื้องต้นได้แจ้งข้อหา ร่วมกันครอบครองเพื่อจำหน่ายซึ่งยาเสพติดให้โทษประเภท 1 (ยาบ้า) โดยผิดกฎหมาย , มีอาวุธปืนและเครื่องกระสุนไว้ในความครอบครอง พกพาอาวุธปืนและเครื่องกระสุนไปในเมือง หมู่บ้าน หรือทางสาธารณะ โดยไม่มีเหตุอันควรโดยไม่ได้รับอนุญาต                ผู้สื่อข่าวรายงานว่า หลังจากเกิดเหตุได้มีเจ้าหน้าที่ตำรวจชั้นผู้ใหญ่ในกองบัญชาการตำรวจนครบาล โทรศัพท์ไปขอเจรจาขอยื่นประกันตัว <persName>พ.ต.ต.พยุง</persName> และ <persName>ด.ต.ธนดล</persName> แต่ไม่เป็นผล ขณะนี้ผู้ต้องหาทั้งหมดถูกควบคุมตัวอยู่ที่เรือนจำจังหวัดมุกดาหาร                ต่อมาเมื่อผู้สื่อข่าวสอบถามไปยัง <persName>พล.ต.ต.กรีรินทร์ อินทรแก้ว</persName> ผบก.น.9 ถึงดังกล่าว ทาง<persName>พล.ต.ต.กรีรินทร์</persName> กล่าวว่า ยังไม่ได้รับรายงานจากผู้ใต้บังคับบัญชา ซึ่งจะต้องมีการตรวจสอบอย่างละเอียดอีกครั้ง จึงจะพิจารณาลงโทษตามความเหมาะสม หากพบว่ามีความผิดจริง จะต้องลงโทษขั้นเด็ดขาดต่อไป </p></body>
</news>
