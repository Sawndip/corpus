<teiHeader>
<fileDesc>
<titleStmt>
  <title>รวบแล้วพี่ชายแท้ๆข่มขืนน้องสาวท้อง8ด.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-30 21:12:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191951  </bibl>
</sourceDesc>
</fileDesc>
</teiHeader>
<news>
<headline>รวบแล้วพี่ชายแท้ๆข่มขืนน้องสาวท้อง8ด.</headline>
<lead>ตำรวจ สภ.บ้านหมอ จ.สระบุรี รวบแล้ว พี่ชายแท้ๆ พร้อมคู่เกย์ ข่มขืนน้องสาวพิการจนท้อง 8 เดือน ประชาชนเกือบ 100 คน แห่สาปแช่งกลางโรงพักขณะจัดแถลงข่าว</lead>
<neck></neck>
<body><p><persName>พ.ต.อ.กฤษณะ คุณากร</persName> ผกก.สภ.บ้านหมอ จ.สระบุรี ได้เปิดเผยถึงคดีหญิงพิการถูกข่มขืนจนตั้งท้อง 8 เดือน ว่า ล่าสุด ตำรวจสามารถตามจับกุมตัวผู้ต้องหาได้แล้วพบว่าเป็นพี่ชายแท้ๆ ของ ผู้เสียหายเอง คือ <persName>นายนพดล ศรีนุช</persName> อายุ 24 ปี และ <persName>นายอนุชา วงษ์เหมือน</persName> อายุ 37 ปี คู่ขาคนรักร่วมเพศของ <persName>นายนพดล</persName> ซึ่งจากการสอบสวน <persName>นายนพดล</persName>รับสารภาพว่าได้อยู่กินกันแบบฉันสามีภรรยาแบบรักร่วมเพศกับ <persName>นายอนุชา</persName> ในบ้านเดียวกันรวม 11 ปี โดยวันเกิดเหตุประมาณต้นเดือน ก.พ. เกิดมีอารมณ์ทางเพศได้ให้ <persName>นายอนุชา</persName> เล่นบทรักทางประตูหลัง แต่อวัยวะเพศไม่แข็งตัว จึงได้หาซื้อยาปลุกเซ็กส์จากตลาด อ.ท่าเรือ จ.พระนครศรีอยุธยา มากินด้วยกันทั้งสองคนและเล่นรักกัน แต่ยังไม่หนำใจจึงได้พากันขึ้นไปหาน้องสาวแท้ๆ ที่มีลักษณะพิการ ที่อยู่ชั้นสองของบ้านและใช้กำลังบังคับข่มขืนจนสำเร็จความใคร่ขณะที่ <persName>นายอนุชา</persName> เป็นคนถ่ายคลิปวิดีโอ</p>
<p> อย่างไรก็ตาม ระหว่างที่เจ้าหน้าที่ตำรวจจัดแถลงข่าวต่อสื่อมวลชน ได้มีบรรดาชาวบ้านที่ทราบข่าวต่างเดินทางมาดูตัวผู้ต้องหาทั้ง 2 ราย ที่ สภ.บ้านหมอ พร้อมกับสาปแช่งให้ถูกลงโทษด้วยการประหารชีวิต  </p></body>
</news>
