<teiHeader>
<fileDesc>
<titleStmt>
  <title>วงถกกตร.ตั้งรองผบ.ตร.และผู้บัญชาการล่ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 15:35:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190719  </bibl>
</sourceDesc>
</fileDesc>
</teiHeader>
<news>
<headline>วงถกกตร.ตั้งรองผบ.ตร.และผู้บัญชาการล่ม</headline>
<lead>ประชุมก.ต.ร.พิจารณาแต่งตั้งรองผบ.ตร.และ ผู้บัญชาการล่ม หลัง กรรมการเสียงแตก รอให้มีการแต่งตั้งผบ.ตร.แห่งชาติคนใหม่ก่อน</lead>
<neck></neck>
<body><p> <persName>พล.ต.ท.วัชรพล ประสานราชกิจ</persName> โฆษกสำนักงานตำรวจแห่งชาติ แถลงผลการประชุมคณะกรรมการข้าราชการตำรวจหรือ ก.ตร. ซึ่งมี <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง เป็นประธานเพื่อพิจารณาแต่งตั้งโยกย้าย นายตำรวจระดับรองผู้บัญชาการตำรวจแห่งชาติ ถึงผู้บัญชาการโดยใช้เวลาเกือบ 2 ช.ม. ว่าที่ประชุมไม่สามารถแต่งตั้ง โยกย้ายได้ เนื่องจากกรรมการเสียงแตกต้องการให้นายกฯ แต่งตั้งผู้บัญชาการตำรวจแห่งชาติคนใหม่ก่อนที่ประชุม ก.ตร. จึงเลื่อนการประชุมออกไปอย่างไม่มีกำหนด</p>
<p>อย่างไรก็ตามโฆษกสำนักงานตำรวจแห่งชาติยืนยันว่าปัญหาในที่ประชุมไม่เกี่ยวกับ <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ ที่จะเกษียณอายุราชการในวันที่ 30 ก.ย.นี้ ทั้งนี้แนวทางการแก้ไขปัญหาในช่วงที่ยังไม่มีผู้บัญชาการตำรวจแห่งชาติคนใหม่สำนักงานตำรวจแห่งชาติ จะใช้วิธีแต่งตั้งผู้มีความเหมาะสมขึ้นมารักษาราชการแทนในตำแหน่งที่มีการเกษียณอายุราชการ</p></body>
</news>
