<teiHeader>
<fileDesc>
<titleStmt>
  <title>นครบาลปิดถนน 4 จุดเกรงมือที่ 3 ป่วนเสื้อแดง  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 17:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109577  </bibl>
</sourceDesc>
</fileDesc>
</teiHeader>
<news>
<headline>นครบาลปิดถนน 4 จุดเกรงมือที่ 3 ป่วนเสื้อแดง</headline>
<lead>ตำรวจปิดถนน 4 จุด หวั่นเกิดเหตุรุนแรงที่ไม่คาดคิด ในการชุมนุมของคนเสื้อแดง</lead>
<neck></neck>
<body><p>วันที่ (19 ก.ย.) ที่กองบัญชาการตำรวจนครบาล (บช.น.) <persName>พ.ต.อ.ปิยะ อุทาโย</persName> รอง ผบก.อก.บชน. ในฐานะโฆษกศูนย์ปฏิบัติการ กองบัญชาการตำรวจนครบาล (ศปก.บช.น) กล่าวถึงการชุมนุมของกลุ่มคนเสื้อแดงว่ากองบัญชาการตำรวจนครบาล ได้มีการประชุมประเมินสถานการณ์อยู่ตลอดเวลา โดยล่าสุดหลังมีฝนตกลงมาอย่างหนักทำให้กลุ่มผู้ชุมนุมเสื้อแดงหลบฝนกระจายไปโดยรอบพื้นที่ชุมนุมเกรงว่าจะไม่ปลอดภัย จึงได้สั่งการเสริมกำลังเจ้าหน้าที่ตามจุดต่างๆ 20 จุด เพื่อเฝ้าระวังมือที่ 3 และรายงานผลให้ทราบทุก 1 ชั่วโมง ตอนนี้พบผู้ชุมนุมมีประมาณ 9 พันคน</p>
<p>ด้าน <persName>พ.ต.ท.มานะ เพาะช่วย</persName> รอง ผกก.สส.สน.สุทธิสาร ในฐานะผู้ช่วยโฆษก ศปก.บช.น.กล่าวว่า จนถึงขณะนี้ยังไม่มีรายงานเกี่ยวกับการฝ่าฝืนกฎหมาย ขอขอบคุณแกนนำ และผู้ชุมนุมเสื้อแดงที่ชุมนุมอยู่กรอบกฎหมายขอให้เป็นเช่นนี้ไปจนกว่าจะเสร็จสิ้นชุมนุมในเวลาประมาณเที่ยง คืนตามที่แกนนำได้ประกาศ เพราะตำรวจก็ไม่อยากให้มีการบังคับใช้กฎหมาย สำรหับสถานการณ์ผู้ชุมนุมหลังฝนที่ตกลงมาอย่างหนักก็ทำให้ผู้ชุมนุมลดน้อยลง ส่วนที่เกรงว่าจะมีเหตุมือที่สามป่วนการชุมนุมตำรวจก็มีการเฝ้าระวังอยู่แล้ว รวมทั้งข่าวที่ว่าจะมีมือที่สามลอบวางระเบิดนั้นตำรวจก็ไม่ได้ประมาทมีการตรวจวิเคราะห์เฝ้าระวังโดยตลอด แต่จนขณะนี้ก็ยังไม่มีรายงานสิ่งผิดปกติ พร้อมยืนยันว่าตำรวจสามารถควบคุมสถานการณ์ได้ทั้งหมด        </p>
<p>  ทั้งนี้ ผู้สื่อข่าวรายงานว่ายังไม่มีการรวมตัวกลุ่มผู้ชุมนุมเสื้อแดงบริเวณหน้าบ้านสี่เสาเทเวศร์ แต่อาจมีกลุ่มผู้ชุมนุมกลุ่มย่อยเดินทางไปบริเวณดังกล่าวก็ให้ทางตำรวจที่ดูแลรักษาการดูแลความสงบเรียบร้อยเป็นควบคุมไม่ให้มีการฝ่าฝืนกฎหมาย และตั้งแต่ช่วงเย็นจะมีการปิดการจราจร 4 จุด คือ แยกอู่ทองใน แยกวัดเบญจมบพิตร แยกลานพระบรมรูปทรงม้า และแยกมิสกวัน เพื่อป้องกันเหตุจนกว่าสถานการณ์จะคลี่คลายและขอให้ประชาชนหลีกเลี่ยงเส้นทางดังกล่าวไปก่อน เพือรักษาความสงบเรียบร้อยในการชุมนุม </p></body>
</news>
