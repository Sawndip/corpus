<teiHeader>
<fileDesc>
<titleStmt>
  <title>นางงามกรี๊ด พาเหรดร้อง ป.ถูกนำภาพลงปกหนังเอ็กซ์  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-30 15:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114914  </bibl>
</sourceDesc>
</fileDesc>
</teiHeader>
<news>
<headline>นางงามกรี๊ด พาเหรดร้อง ป.ถูกนำภาพลงปกหนังเอ็กซ์</headline>
<lead>บรรดานางงามหลายคนหลายเวที รวมทั้งชายงามเข้าร้องเรียนตำรวจกองปราบปรามให้ติดตามลากคอมือมืดนำภาพไปลงปกซีดีหนังโป๊ ระบุทำให้เสื่อมเสียชื่อเสียง</lead>
<neck></neck>
<body><p>วันนี้ (30 ก.ย.) ที่กองปราบปราม เมื่อเวลา 13.00 น. <persName>น.ส.นิกัลยา ดุลยา</persName> หรือ<persName>ยา</persName> มิสไทยแลนด์เวิลด์ปี 2004 พร้อมด้วย <persName>น.ส.อัมราภัสร์ จุลกะเศียน</persName> หรือ<persName>มิ้ม</persName> รองมิสไทยแลนด์เวิลด์ ปี 2007 และมิสมอเตอร์โชว์ปี 2007 ดาราสาวจากละครเรื่อง “จำเลยกามเทพ” <persName>น.ส.พรรณนภา ปราบภัย</persName> หรือ<persName>น้ำตาล</persName> รองนางสาวไทยอับดับ 2 ปี 2549 และ<persName>นายวรยุทธ มอญแสง</persName> อดีตนักร้องนำวงซิกซ์ทีน และนักแสดงละครเรื่อง “ดั่งสายน้ำไหล” เดินทางเข้าพบ <persName>พ.ต.อ.นรศักดิ์ เหมนิธิ</persName> รอง ผบก.ป. และ <persName>พ.ต.อ.พรศักดิ์ สุรสิทธิ์</persName> ผกก.1 บก.ป.เพื่อขอให้ตำรวจ บก.ป.ช่วยสืบสวนติดตามจับกุมผู้ที่นำภาพถ่ายไปตีพิมพ์ลงปกแผ่นดีวีดีลามกอนาจาร โดย <persName>พ.ต.อ.พรศักดิ์</persName> มอบหมายให้ <persName>พ.ต.ท.ทวีศักดิ์ เชื่อมสกุลรัตน์</persName> พงส.(สบ 2) กก.1 บก.ป.สอบปากคำผู้เสียหายไว้                <persName>น.ส.นิกัลยา</persName> กล่าวว่า ก่อนหน้านี้มีเพื่อนที่รู้จักกันไปพบหน้าปกแผ่นดีวีดีลามกอนาจาร ชื่อเรื่อง “ไทยแท้” 1-3 ซึ่งมีภาพถ่ายชุดไทยที่ตนกับเพื่อนๆ ได้ถ่ายไว้เมื่อช่วงโปรโมตเทศกาลสงกรานต์เดือนเมษายนที่ผ่านมา วางจำหน่ายอยู่ที่ตลาดคลองถม หลังจากนั้นตนได้เข้าแจ้งความที่ สน.สุทธิสาร เพื่อดำเนินคดีกับผู้กระทำความผิด แต่คดียังไม่มีความคืบหน้าจึงไปร้องทุกข์กับทางมูลนิธิ<persName>ปวีณาหงสกุล</persName>เพื่อเด็กและสตรี ซึ่งทางมูลนิธิปวีณาฯ ได้ประสานกับ <persName>พ.ต.อ.นรศักดิ์</persName> ในวันเดียวกันนี้ตนกับผู้เสียหายจึงมาให้ปากคำเพิ่มเติม นอกจากนี้พวกตนทั้ง 3 แล้ว ยังมี <persName>น.ส.สลิลาทิพย์ ทิพยไกรศร</persName> รองนางสาวไทย อันดับ 1 ปี 2549 เป็นผู้เสียหายอีกคน                “หนูอยากให้เจ้าหน้าที่ตำรวจกองปราบปรามเร่งจับกุมผู้กระทำความผิดมาดำเนินคดีให้ได้โดยเร็ว เพราะเรื่องนี้ทำให้หนูเสื่อมเสียชื่อเสียงอย่างมาก เนื่องจากการกระทำดังกล่าวทำให้ภาพลักษณ์ของหญิงไทยถูกมองในแง่ลบ บางคนไม่เข้าใจก็คิดว่านางงามยังมาถ่ายหนังโป๊ ซึ่งเป็นความเสียหายอย่างมาก” อดีตมิสไทยแลนด์เวิลด์ปี 2004 กล่าว               <persName> น.ส.นิกัลยา</persName> กล่าวต่อว่า ตนไม่มีความจำเป็นต้องไปถ่ายภาพปกลงในแผ่นดีวีดีลามกอนาจารเหล่านี้อยู่แล้วเพราะมีหน้าที่การงานมีรายได้อยู่แล้ว ที่ผ่านมาหลายๆ คนก็เข้าใจดีว่าเป็นการหากินแบบมักง่ายของคนเพียงบางกลุ่ม และรู้ดีว่าตนไม่ทำเรื่องเช่นนี้แน่ จึงรู้สึกใจชื้นขึ้นมาบ้าง และมีกำลังใจมากขึ้น อย่างไรก็ตาม ตนยังเป็นห่วงว่าแผ่นดีวีดีลามกอนาจารเหล่านี้เข้าถึงคนทุกเพศทุกวัย เด็กๆ ก็สามารถหาซื้อได้เหมือนซื้อขนม จึงรู้สึกเป็นห่วงว่ามีความล่อแหลมที่จะเกิดปัญหาต่อสังคมโดยรวม หากเปรียบเทียบกับในต่างประเทศแล้วเขามีการกำหนดช่วงอายุของผู้ที่จะซื้อขายสิ่งเหล่านี้ ตนจึงอยากให้ผู้ใหญ่ที่รับผิดชอบหันมาดูแลแก้ไขปัญหาเหล่านี้ด้วย</p>
<p> ด้าน <persName>พ.ต.อ.พรศักดิ์</persName> กล่าวว่า ได้ให้พนักงานสอบสวนสอบปากคำผู้เสียหายและสั่งการให้เจ้าหน้าที่ฝ่ายสืบสวนลงพื้นที่หาข้อมูลเพื่อหาตัวผู้กระกระทำความผิดมาดำเนินคดีตามกฎหมายต่อไป        </p></body>
</news>
