<teiHeader>
<fileDesc>
<titleStmt>
  <title>รวบสาวใหญ่หลอกตุ๋นฮ่องกงเชิดเงิน 5 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-18 14:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109164  </bibl>
</sourceDesc>
</fileDesc>
</teiHeader>
<news>
<headline>รวบสาวใหญ่หลอกตุ๋นฮ่องกงเชิดเงิน 5 ล้าน</headline>
<lead>กองปราบปรามจับสาวใหญ่ ตุ๋นลูกค้าชาวฮ่องกง ที่สั่งซื้อชิ้นส่วนเป็ด-ไก่ มูลค่ากว่า 5 ล้านบาท พร้อมโอนเงินให้เรียบร้อย แต่กลับฉ้อโกงเงินไปดื้อๆ ตำรวจตรวจสอบพบ เปิดที่อยู่บริษัทที่ใช้หลอกเหยื่อเป็นร้านหมูกะทะที่ปิดกิจการไปแล้ว        </lead>
<neck></neck>
<body><p> วันนี้ (18 ก.ย.) ที่ กองปราบปราม <persName>พ.ต.อ.อัคราเดช พิมลศรี</persName> ผกก.2 บก.ป.พร้อมด้วย พ.ต.ต.ปกรณ์ ราชคาม สว.กก.2 บก.ป. จับกุม <persName>น.ส.ศิริเพ็ญ โตยะสิทธิ์</persName> อายุ 37 ปี อยู่บ้านเลขที่ 19/10 ถนนงามวงศ์วาน แขวงลาดยาว เขตจตุจักร กทม.ตามหมายจับศาลแขวงพระนครเหนือ ที่ จ 180/2551 ลงวันที่ 23 มกราคม 2551 ข้อหาร่วมกันฉ้อโกง จับกุมได้ที่บริษัท ออมรอน อีเล็คทรอนิคส์ จำกัด เลขที่ 555 อาคารรสา ทาวเวอร์ ชั้น 20 ถนนพหลโยธิน แขวงจอมพล เขตจตุจักร กทม.        </p>
<p>ทั้งนี้ เมื่อช่วงต้นปี 2551 <persName>นายหยิง ชุน เฉิน</persName> กรรมการผู้มีอำนาจของบริษัท ไฮเต้า ลี่ กรีน โปรดัคส์ จำกัด ซึ่งประกอบธุรกิจนำเข้าและส่งออกสินค้าเกษตร ตั้งอยู่ที่เกาะฮ่องกง ได้เข้าแจ้งความตำรวจว่าถูก<persName>นายสกล รัฐพิทักษ์สันติ</persName> กรรมการบริษัท ไทยรุ่งเรือง จำกัด <persName>น.ส.ศิริเพ็ญ</persName> ภรรยาของ<persName>นายสกล</persName> และพวก ร่วมกันฉ้อโกง หลังจากสั่งซื้อชิ้นส่วนเป็ด ไก่ รวมมูลค่า 5,218,525 บาท จาก <persName>นายสกล</persName> พร้อมกับโอนเงินเข้าบัญชีธนาคารของบริษัทดังกล่าว และบัญชีธนาคารในชื่อของ <persName>น.ส.ศิริเพ็ญ</persName> ไปแล้ว แต่กลับไม่ได้รับสินค้าตามที่ตกลงไว้                ต่อมา ชุดสืบสวน บก.ป.ได้ตรวจสอบข้อมูลบริษัท ไทยรุ่งเรือง พบว่า ที่ตั้งของบริษัทแห่งนี้เป็นร้านหมูกระทะซึ่งปิดกิจการไปแล้วประมาณ 2 ปี และก่อนหน้านั้น ก็ไม่เคยมีบริษัทใดตั้งอยู่ในสถานที่ดังกล่าว สอดคล้องกับที่ผู้เสียหายให้การไว้ด้วยว่าหลังจากโอนเงินแล้วก็ไม่สามารถติดต่อกับกลุ่มผู้ต้องหาได้อีก จากนั้นชุดสืบสวนพบข้อมูลอีกว่า <persName>น.ส.ศิริเพ็ญ</persName> ทำงานอยู่ที่บริษัท ออมรอน อีเล็คทรอนิคส์ จึงเข้าติดตามจับกุมตัวไว้ได้</p>
<p>สอบสวน <persName>น.ส.ศิริเพ็ญ</persName> ให้การปฏิเสธโดยอ้างว่า ตนเป็นภรรยาของ<persName>นายสกล</persName> ซึ่งก่อนหน้านี้ <persName>นายสกล</persName> ได้ขอใช้ชื่อเพื่อเปิดบัญชีธนาคารให้ ที่ผ่านมา ก็ไม่ทราบว่า สามีนำบัญชีของตนไปใช้ทำธุรกิจ และยืนยันว่า ตนไม่ได้เข้าไปมีส่วนเกี่ยวข้องกับการฉ้อโกงดังกล่าว ทั้งนี้ ชุดจับกุมยังไม่ปักใจเชื่อคำให้การโดยจะได้สืบสวนขยายผลติดตามจับกุม<persName>นายสกล</persName> และพวกที่เหลือมาดำเนินคดีต่อไป</p></body>
</news>
