<teiHeader>
<fileDesc>
<titleStmt>
  <title>"วสิษฐ"เชื่อตั้งผบ.ตร.ไม่ทัน1ต.ค.-ตร.ไม่เสียขวัญ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30329/%e0%b8%a7%e0%b8%aa%e0%b8%b4%e0%b8%a9%e0%b8%90%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%95%e0%b8%b1%e0%b9%89%e0%b8%87%e0%b8%9c%e0%b8%9a.%e0%b8%95%e0%b8%a3.%e0%b9%84%e0%b8%a1%e0%b9%88%e0%b8%97%e0%b8%b1%e0%b8%991%e0%b8%95.%e0%b8%84.%e0%b8%95%e0%b8%a3.%e0%b9%84%e0%b8%a1%e0%b9%88%e0%b9%80%e0%b8%aa%e0%b8%b5%e0%b8%a2%e0%b8%82%e0%b8%a7%e0%b8%b1%e0%b8%8d.html  </bibl>
</sourceDesc>
</fileDesc>
</teiHeader>
<news>
<headline>"<persName>วสิษฐ</persName>"เชื่อตั้งผบ.ตร.ไม่ทัน1ต.ค.-ตร.ไม่เสียขวัญ</headline>
<lead>� <persName>วสิษฐ</persName> �มั่นใจตำรวจไม่เสียกำลังใจการทำงาน แม้ไม่ได้ตัวผบ.ตร.ทันวันที่ 1 ต.ค.นี้ "เตือน"อย่าให้ความสำคัญกับตำแหน่งผบ.ตร.มากเกินไป จนเกิดความหวั่นไหว วางสเปคผู้นำตร.คนใหม่ ต้องดูแลชาวบ้านให้ดี</lead>
<neck></neck>
<body><p><persName>พล.ต.อ.วสิษฐ เดชกุญชร</persName> อดีตรองอธิบดีกรมตำรวจ ให้สัมภาษณ์ถึงปัญหาการแต่งตั้งผบ.ตร.คนใหม่ ที่ยังไม่สามารถแต่งตั้งผบ.ตร.คนใหม่มาทำหน้าที่ในวันที่ 1 ต.ค.นี้ ได้ทัน ว่า แม้จะไม่ได้ตัวผบ.ตร.ในวันที่ 1 ต.ค.นี้ ตำรวจยังสามารถทำงานได้อยู่ ไม่คิดว่าจะเกิดช่องโหว่ในการทำงาน และไม่คิดว่าจะเกิดผลกระทบต่อการทำงานของตำรวจ
</p>
<p>ผู้สื่อข่าวถามว่า เห็นด้วยหรือไม่ที่นายกรัฐมนตรีระบุว่า จะรอที่ประชุมก.ต.ช.มีเอกภาพ จึงจะพิจารณาแต่งตั้งผบ.ตร.คนใหม่ <persName>พล.ต.อ.วสิษฐ</persName> กล่าวว่า ต้องไปถามนายกฯ ส่วนตัวเห็นว่า การจะมีผบ.ตร.หรือไม่มี ตำรวจก็ต้องทำงานอยู่แล้ว ตำรวจคนใดไม่ทำงานเพราะไม่มีผบ.ตร. แสดงว่า บกพร่องต่อหน้าที่ ขณะนี้ตนคิดว่า เราไปให้ความสำคัญกับตำแหน่งผบ.ตร.จนเกินไป พอจะเปลี่ยน ผบ.ตร.ก็เกิดความหวั่นไหวกันไปหมด เราควรแก้ทัศนคติเรื่องนี้ได้แล้ว อย่าไปคิดว่า ผบ.ตร.เป็นหัว มันไม่มีหัว ไม่มีหาง ตำรวจทุกคนคือหัว ไม่ใช่ผบ.ตร.
 ผู้สื่อข่าวถามว่า การไม่มีผบ.ตร.จะทำให้เกิดสูญญากาศในการทำงานหรือไม่ <persName>พล.ต.อ.วสิษฐ</persName> กล่าวว่า ไม่คิดว่าจะมีสูญญากาศตรงไหน และไม่เคยได้ยินตำรวจคนใดมาบ่นว่า หากไม่มีผบ.ตร.แล้วจะเสียกำลังใจในการทำงาน
  เมื่อถามว่าการไม่มีผบ.ตร. ทำให้ไม่สามารถแต่งตั้งโยกย้ายในระดับอื่นๆได้ จะส่งผลต่อการทำงานของตำรวจหรือไม่ <persName>พล.ต.อ.วสิษฐ</persName> กล่าวว่า คิดว่า ตำรวจยังสามารถทำงานได้ โดยรักษาการผบ.ตร.สามารถใช้อำนาจเซ็นเรื่องต่างๆได้ โดยมีอำนาจเท่ากับผบ.ตร. ส่วนสเปกผบ.ตร.คนใหม่ที่อยากได้นั้น ขอให้ดูแลชาวบ้านให้ดี อย่าไปดูแลคนอื่น
</p></body>
</news>
