<teiHeader>
<fileDesc>
<titleStmt>
  <title>รวบแล้ว3แขกขาวฉกเพชร65ลบ.เมืองทอง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 19:51:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190752  </bibl>
</sourceDesc>
</fileDesc>
</teiHeader>
<news>
<headline>รวบแล้ว3แขกขาวฉกเพชร65ลบ.เมืองทอง</headline>
<lead>ตำรวจภาค 1 รวบ ชายต้องสงสัย ขโมยเพชรในงานเมืองทองธานี คุมสอบเข้มพร้อมค้นหาหลักฐาน</lead>
<neck></neck>
<body><p>ความคืบหน้ากรณี คนร้ายลักษณะคล้ายแขกขาว ก่อเหตุขโมยเพชร ภายในงาน "บางกอกเจมส์ แอนด์ จิวเวลรีแฟร์ ครั้งที่ 44" ภายในศูนย์แสดงสินค้าอิมแพ็ค ชาเลนเจอร์ เมืองทองธานี มูลค่า 65 ล้านบาท ล่าสุด มีรายงานว่า ขณะนี้ เจ้าหน้าที่ตำรวจภูธรภาค 1 ได้ควบคุมตัวชายชาวสเปน ลักษณะต้องสงสัยก่อเหตุดังกล่าวไปสอบสวนหลังร่วมมือกับหลายหน่วยงาน อาทิ ชุดสืบสนตำรวจภูธรภาค1 ตำรวจ สภ.ปากเกร็ด ตำรวจท่องเที่ยว และตำรวจตรวจคนเข้าเมืองช่วยกัน ตรวจสอบหาชายลักษณะคล้ายแขกผิวขาว ที่กล้องวงจรปิดสามารถบันทึกภาพขณะก่อเหตุได้โดยในเบื้องต้น เจ้าหน้าที่ยังไม่สามารถให้การใดๆได้ เนื่องจากเกรงว่าคนร้ายที่ร่วมขบวนการอาจรู้ตัวและหลบหนีไปก่อนซึ่งทีมชุดสืบสวนได้คุมตัวชายทั้ง 3 คน สอบสวนที่กองบญชาการตำรวจภูธรภาค 1 และเตรียมค้นหาหลักฐาน</p>
<p>อย่างไรก็ตาม ทางด้าน <persName>พ.ต.ท ศานิตย์ โพธิพรม</persName> รองผกก.สส สภ.ปากเกร็ด กล่าวว่า ขณะนี้ขอเวลาให้เจ้าหน้าที่ตำรวจทำงานก่อนส่วนจะมีข่าวดีหรือไม่ต้องใช้เวลาสักระยะ แต่ชุดสืบสนก็ยังทำงานกันอย่างเต็มที่ และประสานหลายหน่วยงานช่วยกันติดตามจับกุม</p></body>
</news>
