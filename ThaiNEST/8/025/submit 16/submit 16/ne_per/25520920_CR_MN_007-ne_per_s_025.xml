<teiHeader>
<fileDesc>
<titleStmt>
  <title>จับหัวหน้าคนงานก่อสร้าง อนาจารลูกสาวของลูกน้องตัวเองในแคมป์  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 00:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109429  </bibl>
</sourceDesc>
</fileDesc>
</teiHeader>
<news>
<headline>จับหัวหน้าคนงานก่อสร้าง อนาจารลูกสาวของลูกน้องตัวเองในแคมป์</headline>
<lead>ตำรวจทองหล่อบุกจับหัวหน้าคนงานก่อสร้างในแคมป์ย่านคลองเตย หลังถูกลูกน้องตัวเองแจ้งความจับ ฐานล่อลวงลูกสาววัย 6 ขวบไปอนาจารในห้องพัก พ่อแฉเคยทำมาแล้วครั้งหนึ่ง พอจะเอาเรื่องก็ถูกเพื่อนร่วมงานขอเอาไว้ ผ่านไปสองเดือนยังแอบหลอกลูกสาวไปทำแบบเดิมอีก เจ้าตัวอ้างเด็กมาเล่นด้วยแล้วเกิดอารมณ์เลยพาเข้าห้องใช้แค่นิ้วแหย่ แล้วออกมาสไลด์หนอนข้างนอก</lead>
<neck></neck>
<body><p>เมื่อเวลา 18.00 น.วันนี้ (18 ก.ย.) <persName>พ.ต.ต.กิตติวัชร์ ภูมิธเนศ</persName> สว.สส.สน.ทองหล่อ นำกำลังเจ้าหน้าที่่ฝ่ายสืบสวน สน.ทองหล่อ เข้าจับกุม<persName>นายคุณากร ทองดี</persName> อายุ 44 ปี อยู่บ้านเลขที่ 6 ซอยอ่อนนุช 66 แยก 19/4 แขวงและเขตประเวศ โดยกล่าวหาว่ากระทำอนาจารเด็กหญิงอายุไม่เกิน 13 ปี โดยใช้กำลังประทุษร้าย โดยสามารถจับกุมได้ที่แคมป์คนงานก่อสร้างแห่งหนึ่ง ริมถนนพระรามที่ 4 แขวงและเขตคลองเตย</p>
<p>การจับกุมครั้งนี้สืบเนื่องจากเมื่อช่วงเช้าวันนี้ <persName>นายไก่</persName>และ<persName>นางนิด</persName> สองสามีภรรยา ซึ่งเป็นคนงานก่อสร้างในแคมป์ดังกล่าวได้พา <persName>ด.ญ.น้อย</persName> (นามสมมติ) ลูกสาววัย 6 ขวบ นักเรียนโรงเรียนชื่อดังแห่งหนึ่งย่านทองหล่อ เข้าแจ้งความต่อพนักงานสอบสวน สน.ทองหล่อว่า ลูกสาวตัวเองถูก<persName>นายคุณากร</persName> ซึ่งเป็นหัวหน้าของพวกตนล่อลวงไปกระทำอนาจาร                <persName>นายไก่</persName>ให้การว่า ก่อนเกิดเหตุเมื่อเวลาประมาณ 21.30 น.วานนี้ (17 ก.ย.) หลังจากตนกับภรรยาเลิกงานกลับมาที่ห้องพักในแคมป์ก็เจอลูกสาวตัวเองนั่งเศร้าอยู่ที่มุมห้อง เลยเข้าไปเค้นถามจนลูกสาวยอมบอกว่าถูก<persName>นายคุณากร</persName> หัวหน้างานของตนล่อลวงเข้าไปที่ห้องของตัวเอง ก่อนจะลงมือลูบไล้ตามตัวก่อนจะใช้ของแข็งซึ่งลูกสาวตนไม่รู้ว่าเป็นอะไร ทิ่มเข้าไปในอวัยวะเพศ พวกตนจึงตรวจดูอวัยวะเพศของลูกสาวก็พบว่าบวมเป่ง อีกทั้งยังมีเลือดไหลออกมาด้วย                <persName>นายไก่</persName>กล่าวด้วยว่า ก่อนหน้านี้เมื่อช่วงกลางเดือน ก.ค.ที่ผ่านมา ลูกสาวตนก็เคยถูก<persName>นายคุณากร</persName>ทำแบบนี้มาแล้วครั้งหนึ่ง ซึ่งตนก็จะพาลูกสาวมาแจ้งความแล้ว แต่ถูกเพื่อนคนงานด้วยกันขอร้องไว้เพราะไม่ถึงกับถูกข่มขืน แต่เมื่อคืน<persName>นายคุณากร</persName>กลับยังหลอกลูกสาวตนไปทำแบบนี้อีก ด้วยความโกรธแค้นตนจึงพาลูกสาวมาแจ้งความดำเนินคดี</p>
<p>จากการสอบสวน<persName>นายคุณากร</persName>อ้างว่า ก่อนเกิดเหตุ <persName>ด.ญ.น้อย</persName> เข้ามาเล่นกับตนก่อน ด้วยความที่ตนเป็นคนรักเด็กเลยเกิดอารมณ์ขึ้น ก็เลยพา <persName>ด.ญ.น้อย</persName> เข้าห้องไปแล้วใช้นิ้วแหย่เข้าไปในอวัยวะเพศเท่านั้น จากนั้นตนก็ออกมาใช้มือสำเร็จความใคร่ด้วยตัวเองข้างนอก ไม่ได้ข่มขืนแต่อย่างใด                เบื้องต้นเจ้าหน้าที่แจ้งข้อหากระทำอนาจารเด็กหญิงอายุไม่เกิน 13 ปี โดยใช้กำลังประทุษร้ายต่อ<persName>นาคุณากร</persName>เอาไว้ก่อน 1 ข้อหา จากนั้นได้ส่งตัว <persName>ด.ญ.น้อย</persName> ไปตรวจร่างกายที่โรงพยาบาล ซึ่งเบื้องต้นแพทย์ระบุว่าอวัยวะเพศฉีกขาดอย่างรุนแรง และมีเลือดไหล ซึ่งต้องรอผลการตรวจอย่างละเอียดอีกครั้ง ซึ่งพบคราบอสุจิในช่องคลอดก็จะแจ้งข้อหาข่มขืนกระทำชำเราเพิ่มอีกข้อหา </p></body>
</news>
