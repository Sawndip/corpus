<teiHeader>
<fileDesc>
<titleStmt>
  <title>โจ๋หวิดดับซิ่งBMWชนป้ายรถเมล์ไฟลุกท่วม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-20 07:52:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190532  </bibl>
</sourceDesc>
</fileDesc>
</teiHeader>
<news>
<headline>โจ๋หวิดดับซิ่งBMWชนป้ายรถเมล์ไฟลุกท่วม</headline>
<lead>วัยรุ่น ซิ่ง รถยนต์ BMW ชนป้ายรถเมล์ ที่ จ.ปทุมธานี ไฟลุกท่วม ลามติดบ้านเรือนประชาชน ส่วนคนขับ และ เพื่อนหลบหนี ขึ้นรถอีกคัน ไปอย่าง ไร้ร่องรอย</lead>
<neck></neck>
<body><p><persName>พ.ต.ท.ประเสริฐ ขวัญแก้ว</persName> สารวัตรสอบสวนจราจร สภ.คลองหลวง ได้รับแจ้งเหตุรถเก๋งชนป้ายรถเมล์ริมถนนพหลโยธิน ขาเข้ากรุงเทพ ไฟลุกไหม้รถจะลามไปติดบ้านเรือนประชาน จึงเข้าตรวจสอบ ที่เกิดเหตุริมถนนพหลโยธินขาเข้ากรุงเทพ ตรงข้ามปั้มน้ำมันคาแท็กช์ พบรถเก๋งบีเอ็มดับเบิลยู 318 ไอ สีแดงหมายเลขทะเบียน งร 4718 กทม. ลักษณะโหลดเตี้ย แต่งซิ่ง อยู่ในสภาพเพลิงลุกไหม้ทั้งคัน เบื้องต้นทราบว่า รถคันดังกล่าวขับมาด้วยความเร็ว และเป็นจังหวะที่มีฝนตกลงมาทำให้ถนนลื่น รถจึง เสียหลักชนป้ายรถเมล์ประจำทาง ภายในรถมีวัยรุ่นนั่งมาด้วย 4 คน ได้เปิดประตูรถหนีออกมาได้ ก่อนที่เพลิงไหม้รถเสียหายทั้งคัน แล้วเพลิงยังได้ลามไปติดใกล้บ้านประชาชน ทำให้ชาวบ้านต้องออกมาช่วยกันดับไฟ หลังเกิดเหตุได้มีรถแต่งซิ่งจำนวนหลายคันที่ขับตามกันมาจอดรับวัยรุ่นทั้ง 4 คน หลบหนีไปไร้ร่องรอย</p></body>
</news>
