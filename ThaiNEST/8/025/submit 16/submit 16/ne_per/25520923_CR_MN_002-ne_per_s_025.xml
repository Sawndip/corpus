<teiHeader>
<fileDesc>
<titleStmt>
  <title>จับแก๊งแชร์น้ำมัน-วัวผุดบริษัทตุ๋นเหยื่อหอบหนี 100 ล้าน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-23 16:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000111571  </bibl>
</sourceDesc>
</fileDesc>
</teiHeader>
<news>
<headline>จับแก๊งแชร์น้ำมัน-วัวผุดบริษัทตุ๋นเหยื่อหอบหนี 100 ล้าน!</headline>
<lead>กองปราบปรามรวบแก๊งแชร์น้ำมัน เปิดบริษัทลวงเหยื่อร่วมลงทุน 250,000 บาท โฆษณาชวนเชื่อจะได้ทุนคืนใน 10 วัน 3 แสน เหยื่อหลงกลนับพันราย เสียหายกว่า 50 ล้าน แถมผู้ต้องหาเปิด-ปิดบริษัททำธุรกิจหลากหลายกลุ่มแชร์ หลอกเอาเงินเหยื่อแถวบึงกุ่ม-ลาดพร้าว-มีนบุรี แล้วปิดบริษัทหนี เสียหายกว่าร้อยล้าน        </lead>
<neck></neck>
<body><p> วันนี้ (23 ก.ย.) เมื่อเวลา 11.00 น.ที่กองบังคับการปราบปราม (บก.ป.) <persName>พ.ต.อ.สุพิศาล ภักดีนฤนาถ</persName> รอง ผบก.ป. <persName>พ.ต.อ.กิตติศักดิ์ สุขวัฒน์ธนกุล</persName> ผกก.5 บก.ป. <persName>พ.ต.ท.ธรรมวัฒน์ หิรัณยเลขา</persName> รอง ผกก.5 บก.ป. <persName>พ.ต.ต.ศตยุ ไชยสุวรรณ์</persName> สว.กก.5 บก.ป.ร่วมกันแถลงข่าวจับกุม<persName>นายณัฐชัย มะจิ๊</persName> อายุ 41 ปี อยู่บ้านเลขที่ 90/58 ถนนวัชรพล แขวงท่าแร้ง เขตบางเขน กทม.ตามหมายจับศาลอาญา ที่ 474/2552 ลงวันที่ 23 กุมภาพันธ์ 2552 ข้อหาเป็นนายจ้างไม่จ่ายค่าจ้างให้ถูกต้องและตามกำหนดเวลา และฝ่าฝืนไม่ปฏิบัติตามคำสั่งพนักงานตรวจแรงงาน จับกุมได้ที่บริเวณหน้าอาคารโกลบอลลิ้ง เลขที่ 97/367-4 ซอยลาดพร้าว 101 เขตลาดพร้าว กทม.</p>
<p>  <persName>พ.ต.อ.สุพิศาล</persName> กล่าวว่า การจับกุมครั้งนี้สืบเนื่องจากก่อนหน้านี้ผู้ต้องหา ได้ร่วมกับพวก เปิดบริษัท ยูนิเวิร์ส แอร์ไลน์ จำกัด ประกอบธุรกิจจัดอบรมบุคคลเพื่อเข้าเป็นพนักงานต้อนรับบนเครื่องบิน โดยว่าจ้างพนักงานเพื่อทำงานในตำแหน่งต่างๆ ของบริษัทดังกล่าว แต่ภายหลังมีผู้สมัครเข้ารับการอบรมและเสียค่าใช้จ่ายแล้ว ผู้ต้องหากลับปิดบริษัท แล้วหลบหนีไป โดยไม่จ่ายค่าจ้างให้กับพนักงาน                รอง ผบก.ป.กล่าวอีกว่า ต่อมาทางผู้ต้องหาได้ร่วมกับพวก ประกอบด้วย <persName>นายธนพล โชติเสน</persName> <persName>นายอนันต์ หนูแท้</persName> <persName>นายกฤตภาส ตระกูลสมศิริ</persName> และ <persName>น.ส.ทัศพร เกาไศยนันท์</persName> เปิดบริษัท ทรี ทรี โอ ทรี จำกัด ดำเนินการกิจการในลักษณะแชร์น้ำมัน โดยเปิดรับสมาชิกให้ร่วมลงทุนแล้วเสนอผลตอบแทนสูง เช่น ผู้เสียหายที่นำเงินมาลงทุน 250,000 บาท ผู้ต้องหาก็จะอ้างว่าสามารถคืนทุนให้ได้ภายใน 10 วัน โดยจะได้รับผลตอบแทนเป็นจำนวน 300,000 บาท ที่ผ่านมามีผู้เสียหายหลงเชื่อนับ 1,000 ราย รวมมูลค่าความเสียหายกว่า 50 ล้านบาท        </p>
<p>นอกจากนี้ ยังพบว่าผู้ต้องหามีพฤติการณ์เปิดบริษัทดำเนินกิจการลักษณะแชร์วัว และแชร์ต่างๆ อีกหลายประเภท เมื่อเปิดรับสมาชิกและได้รับเงินที่ผู้เสียหายนำมาร่วมลงทุนแล้วก็จะปิดบริษัทหนี ก่อนจะเปิดบริษัทขึ้นใหม่ โดยจะกระทำการเช่นนี้ไปเรื่อยๆ สร้างความเสียหายเป็นมูลค่าหลายร้อยล้านบาทโดยผู้เสียหายส่วนใหญ่อยู่ในพื้นที่ เขตบึงกุม ลาดพร้าว และมีนบุรี ก่อนหน้านี้เจ้าหน้าที่ดีเอสไอ ได้เข้าค้นบริษัทดังกล่าว                จากการตรวจสอบประวัติผู้ต้องหาพบว่ามีหมายจับติดตัวอีก 2 หมาย ได้แก่ หมายจับศาลแขวงพระนครเหนือ ที่ จ 1225/2549 ลงวันที่ 24 เมษายน 2549 ข้อหาร่วมกันออกเช็ค เพื่อชำระหนี้ที่มีอยู่จริงโดยเจตนาไม่ให้มีการใช้เงินตามเช็คนั้น ท้องที่ สน.บึงกุ่ม และหมายจับศาลจังหวัดมีนบุรี ที่ 1276/2552 ลงวันที่ 31 สิงหาคม 2552 ในข้อหาเดียวกัน ที่ สน.บางชัน ส่วนคดีฉ้อโกงแชร์น้ำมัน ยังไม่ได้ถูกออกหมายจับ โดยมีเพียง<persName>นายธนพล</persName> <persName>นายอนันต์</persName> <persName>นายกฤตภาส</persName> และ <persName>น.ส.ทัศพร</persName> กรรมการบริษัท ทรี ทรี โอ ทรี จำกัด ที่ถูกออกหมายจับคดีฉ้อโกง ท้องที่ สน.โคกคราม                สอบสวน <persName>นายณัฐชัย</persName> ให้การปฏิเสธว่า เป็นเพียงผู้ให้<persName>นายธนพล</persName> เช่าอาคารเพื่อเปิดบริษัท ทรี ทรี โอ ทรี จำกัด เท่านั้น ไม่ได้เข้าไปมีส่วนเกี่ยวข้องหรือเป็นกรรมการบริษัทดังกล่าวแต่อย่างใด โดยตนตกลงทำสัญญาเช่าในราคา 280,000 บาทต่อเดือน ซึ่งตนได้ขอให้วางเงินล่วงหน้า ซึ่ง<persName>นายธนพล</persName> ได้ตีเช็คให้แต่มีเพียง 2 เดือนแรกที่สั่งจ่ายได้ ส่วนอีก 10 เดือนเช็คเด้งทั้งหมด ส่วนภาพถ่ายที่ตนเคยขึ้นกล่าวกับสมาชิกของบริษัทดังกล่าวนั้น เป็นเพราะ<persName>นายธนพล</persName> เชิญให้ขึ้นกล่าวว่าเป็นเจ้าของอาคารที่ตั้งบริษัทเท่านั้น                <persName>นายณัฐชัย</persName> ให้การต่อว่า ยอมรับว่า เคยมีชื่อเป็นกรรมการบริษัท ยูนิเวิร์ส แอร์ไลน์ จำกัด ซึ่งเปิดอบรมสมาชิก เพื่อเตรียมเข้าทำงานในตำแหน่งพนักงานต้อนรับบนเครื่องบินจริง แต่บริษัทนี้มีกรรมการหลายคน โดยเฉพาะกัปตันสายการบินแห่งหนึ่ง ซึ่งเป็นวิทยากรผู้อบรม ตนไม่ได้เข้าไปมีส่วนเกี่ยวข้องกับการจัดอบรมแต่เป็นผู้ให้ใช้อาคารเท่านั้น ส่วนปัจจุบันตนมีอาชีพรับเนื้อวัวจากเกษตรกรมาขายส่งให้กับลูกค้าเท่านั้น ทั้งนี้ ชุดจับกุมได้ควบคุมตัวผู้ต้องหาส่งพนักงานสอบสวน สน.ลาดพร้าว ดำเนินคดีต่อไป</p></body>
</news>
