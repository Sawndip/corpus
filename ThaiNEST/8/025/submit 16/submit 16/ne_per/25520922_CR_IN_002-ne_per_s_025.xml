<teiHeader>
<fileDesc>
<titleStmt>
  <title>จับบริษัทปลอมปั๊มน้ำทำสูญเงินกว่า300ล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-22 07:32:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190772  </bibl>
</sourceDesc>
</fileDesc>
</teiHeader>
<news>
<headline>จับบริษัทปลอมปั๊มน้ำทำสูญเงินกว่า300ล.</headline>
<lead>ปอศ. แถลงจับกุม ปั๊มน้ำปลอมชื่อบริษัทต้นสังกัด ประเทศสเปน เผยทำมากว่า 3 ปี สูญเงินกว่า 300 ล้านบาท</lead>
<neck></neck>
<body><p><persName>พล.ต.ต.โกวิทย์ วงศ์รุ่งโรจน์</persName> ผู้บังคับการปราบปรามการกระทำความผิดเกี่ยวกับอาชญากรรมทางเศรษฐกิจ หรือ ปอศ. พร้อมด้วย <persName>นายเฟอร์นันโด เซธาโน่</persName> เจ้าของสิทธิ บริษัท บอมบาส ไอเดีย จำกัด จากประเทศสเปน เป็นสินค้าประเภท ปั๊มน้ำ ยี่ห้อไอเดีย ได้เข้าตรวจค้น บริษัท สยามเทเลแม็ก จำกัด เลขที่ 22/1 ม.1 ต.ไทรน้อย อ.ไทรน้อย จ.นนทบุรี ถนนบ้านกล้วย-ไทรน้อย เป็นโกดัง เนื้อที่ กว่า 5 ไร่ พบปั๊มหอยโข่ง ยี่ห้อ ไอเดีย ที่ผลิตลอกเลียนแบบขึ้นเอง จำนวนมาก พร้อมอุปกรณ์หลายรายการ</p>
<p>จากการสอบถาม <persName>นายเฟอร์นันโด</persName> กล่าวว่า บริษัท สยามเทเลแม็ก จำกัด โดย <persName>นายวัระ วินิจศาสตร์</persName> ได้ติดต่อซื้อ ปั๊มหอยโข่ง ยี่ห้อไอเดียจากบริษัท บอมบาส ไอเดีย จำกัด โดย 3 ปี ที่ผ่านมา สั่งปั๊มหอยโข่ง ขนาดใหญ่ แค่ 3 เครื่อง แต่ทางบริษัท สยามเทเลแม็ก จำกัด ได้ประมูลงานของราชการและเอกชน โดยนำสินค้าปลอมของ บริษัท บอมบาส ไอเดีย มาเป็นเวลา 3 ปี จำนวนหลายรายการ ค่าเสียหาย จำนวน 300 ล้านบาท</p>
<p><persName>พ.ต.ท.วินัย อ้นทนิกูล</persName> พนักงานสอบสวน กล่าวว่า ขณะนี้ ได้พบปั๊มน้ำและอุปกรณ์ทำปลอมจำนวนมาก โดยในเบื้องต้นได้ตั้งข้อหากับกรรมการผู้จัดการ หรือ เจ้าของบริษัทว่า เอาชื่อรูปรอยประดิษฐ์ หรือ ข้อความใด ๆ โดยทางการของผู้อื่นมาใช้และจะติดตามกรรมการผู้จัดการ หรือ เจ้าของบริษัท แจ้งข้อหาภายหลัง</p></body>
</news>
