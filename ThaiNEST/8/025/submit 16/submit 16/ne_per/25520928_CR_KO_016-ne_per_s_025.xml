<teiHeader>
<fileDesc>
<titleStmt>
  <title>พบแล้วหลวงปู่นิลโจรทิ้งริมรั้วก.เกษตร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30247/%e0%b8%9e%e0%b8%9a%e0%b9%81%e0%b8%a5%e0%b9%89%e0%b8%a7%e0%b8%ab%e0%b8%a5%e0%b8%a7%e0%b8%87%e0%b8%9b%e0%b8%b9%e0%b9%88%e0%b8%99%e0%b8%b4%e0%b8%a5%e0%b9%82%e0%b8%88%e0%b8%a3%e0%b8%97%e0%b8%b4%e0%b9%89%e0%b8%87%e0%b8%a3%e0%b8%b4%e0%b8%a1%e0%b8%a3%e0%b8%b1%e0%b9%89%e0%b8%a7%e0%b8%81.%e0%b9%80%e0%b8%81%e0%b8%a9%e0%b8%95%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>พบแล้ว<persName>หลวงปู่นิล</persName>โจรทิ้งริมรั้วก.เกษตร</headline>
<lead>พระพุทธรูป"<persName>หลวงปู่นิล</persName>"หายจาก"วัดกลางเกร็ด"เช้า 24 ก.ย. โจรกลัวบาป!ใส่ถุงดำนำมาวางไว้หน้ากระทรวงเกษตรฯ พบถูกลอกทองคำเปลวหมดทั้งองค์ ประสานวัดมายืนยันองค์เดียวกันหรือไม่</lead>
<neck></neck>
<body><p>เมื่อเวลา 07.00 น.วันที่ 28 กันยายน <persName>ร.ต.ต.วิทยา ราชแก้ว</persName> หัวหน้าสายตรวจสน.นางเลิ้ง ได้รับแจ้งจากพลเมืองดีว่าพบพระพุทธรูปขนาดใหญ่ ถูกนำมาวางทิ้งไว้บนฟุตบาธริมรั้วหลังกระทรวงเกษตรและสหกรณ์ ใกล้กับทางเข้าวัดปรินายก แขวงบ้านพานถม เขตพระนคร กทม. จึงไปตรวจสอบพบพระพุทธรูปเนื้อโลหะสัมฤทธิ์ หน้าตักกว้างประมาณ 30 นิ้ว สูงประมาณ 1 เมตร น้ำหนักกว่า 100 กิโลกรัม ถูกหุ้มด้วยกระดาษหนังสือพิมพ์ก่อนใส่ถุงดำอีกชั้นหนึ่ง จึงได้ทำการสอบถามไปยังวัดปรินายก ที่อยู่ใกล้เคียงก็ไม่พบว่ามีพระพุทธรูปถูกโจรกรรมออกมาจึงได้ช่วยกันยกพระพุทธรูปองค์ดังกล่าวมาที่ตรวจสอบที่สน.นางเลิ้ง
</p>
<p> <persName>พ.ต.ท.อนุรักษ์ พิมพา</persName> สว.สส.สน.นางเลิ้ง เปิดเผยว่า หลังจากได้รับแจ้งว่าพบพระพุทธรูปดังกล่าวก็ได้ให้ฝ่ายสืบสวนหาข่าวว่ามีวัดใดในบริเวณใกล้เคียงถูกคนร้ายโจรกรรมพระพุทธรูปออกมาจากวัดหรือไม่ พร้อมกับประสานให้ทางเซียนพระช่วยตรวจสอบอีกทางหนึ่ง อย่างไรก็ตามทราบว่าพระพุทธรูปองค์ดังกล่าวมีลักษณะใกล้เคียงกับพระพุทธรูปองค์<persName>หลวงพ่อนิล</persName> ที่ถูกคนร้ายลักองค์พระไปจากโบสถ์วัดกลางเกร็ด ต.บางตลาด อ.ปากเกร็ด จ.นนทบุรี เมื่อช่วงเช้ามืดของวันที่ 24 กันยายน ที่ผ่านมา
</p>
<p>โดยคนร้ายได้ยกองค์พระออกมาเหลือไว้แต่เพียงฐานที่คนร้ายไม่ได้นำติดไปด้วย ซึ่งจะประสานไปยังสภ.ปากเกร็ด ให้ติดต่อไปยังทางวัดเพื่อยืนยันว่าใช่พระพุทธรูป<persName>หลวงพ่อนิล</persName> พระพุทธรูปเก่าแก่ชื่อดังที่ถูกลักมาหรือไม่ อย่างไรก็ตามเชื่อว่าพระพุทธรุปองค์นี้น่าจะเป็นพระที่ถูกคนร้ายโจรกรรมมาจากวัดแน่นอน
 <persName>พ.ต.ท.อนุรักษ์</persName> กล่าวอีกว่า ทั้งนี้เชื่อว่าพระพุทธรุปองค์ดังกล่าวน่าจะถูกคนร้ายทำการใช้น้ำยาลอกเอาทองคำเปลวที่ติดอยู่ที่ตัวองค์พระไปแล้ว ก่อนที่จะนำตัวองค์พระมาวางทิ้งเอาไว้ รวมถึงจะให้ฝ่ายสืบสวนไปสอบปากคำพยานแวดล้อมเพื่อหารูปพรรณคนร้ายที่นำพระองค์ดังกล่าวมาทิ้งไว้ ต่อไป
</p>
<p> ผู้สื่อข่าวรายงานว่าพระพุทธรูปองค์<persName>หลวงปู่นิล</persName>นั้น เป็นพระพุทธรูปศักดิ์สิทธิ์ที่สร้างขึ้นในสมัยอยุธยาตอนปลาย สร้างด้วยโลหะสัมฤทธิ์ หน้าตักกว้าง 36 นิ้ว สูงประมาณเมตรเศษๆ น้ำหนักกว่า 100 กิโลกรัม เป็นที่เคารพสักการะของชาวบ้านเขตอำเภอปากเกร็ด มานานหลายชั่วอายุคน ซึ่งเมื่อวันที่ 24 กันยายน ที่ผ่านมา ประมาณ 04.00 น.ขณะที่พระพุทธรูป<persName>หลวงพ่อนิล</persName>ถูกคนร้ายลักออกมาจากวัดกลางเกร็ดนั้น กล้องวงจรปิดภายในโบสถ์ของทางวัดสามารถจับภาพคนร้ายเอาไว้ได้ โดยคนร้ายเป็นชาย 2 คนช่วยกันงัดประตูโบสถ์ก่อนช่วยกันอุ้มพระพุทธรูป<persName>หลวงพ่อนิล</persName>ขึ้นรถกระบะที่จอดรอออกไป ซึ่งในครั้งนั้นทางเจ้าหน้าที่ตำรวจเชื่อว่าน่าจะเป็นการโจรกรรมพระพุทธรูปตามใบสั่งของเซียนพระหรือนักสะสมของเก่า
</p></body>
</news>
