<teiHeader>
<fileDesc>
<titleStmt>
  <title>นักเชียร์ระดับชาติประสบอุบัติเหตุรถชน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-19 19:20:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190502  </bibl>
</sourceDesc>
</fileDesc>
</teiHeader>
<news>
<headline>นักเชียร์ระดับชาติประสบอุบัติเหตุรถชน</headline>
<lead><persName>ป.เป็ด สุขชิต</persName> นักเชียร์กีฬาชื่อดังในอดีต และเป็นผู้จัดการแข่งขันว่าวไทยท้องสนามหลวงทุกปี ประสบอุบัติเหตุได้รับบาดเจ็บ</lead>
<neck></neck>
<body><p><persName>พ.ต.ท.พยอม ตาลแก้ว</persName> พงส.(สบ.2) สภ.พรหมบุรี จ.สิงห์บุรี รับแจ้งมีอุบัติเหตุรถปิคอัพชนรถทัวร์ที่จอดส่งผู้โดยสาร บริเวณถนนสายเอเชีย ขาขึ้นหลังตลาดปากบาง กม.ที่ 80-81 หมู่ที่ 1 ต.พรหมบุรี อ.พรหมบุรี จ.สิงห์บุรี ที่เกิดเหตุพบรถทัวร์สีฟ้าคาดขาว ป.2 สิงห์บุรี-กรุงเทพ จอดอยู่ริมถนนด้านข้างขวาถูกรถปิคอัพยี่ห้อ โตโยต้าวีโก้ ชนติดอยู่ข้างรถในห้องผู้โดยสารข้างคนขับมีคนบาดเจ็บสาหัสติดอยู่ในรถ เจ้าหน้าที่ปอเต็กตึ๋งจ.สิงห์บุรี จึงช่วยกันงัดออกนำส่ง โรงพยาบาลสิงห์บุรีเวชการหมอประเจิด อ.เมือง จ.สิงห์บุรี</p>
<p> ทราบชื่อคนที่ได้รับบาดเจ็บ<persName>นายปริญญา (ป.เป็ด) สุขชิต</persName> นักเชียร์กีฬาชื่อดังในอดีต และเป็นผู้จัดการแข่งขันว่าวไทยท้องสนามหลวงทุกปีได้รับบาดเจ็บแขนด้านซ้ายหัก หน้าผากแตก 3 แห่ง แข้งซ้ายบาดเจ็บ ส่วนคนขับรถปิคอัพของ<persName>นายปริญญา</persName> ทราบชื่อ <persName>นายธนพรรณ์ สุขประเสริฐ</persName> อายุ 23 ปีบาดเจ็บเล็กน้อย</p>
<p> สอบสวน<persName>นายธนพรรณ์ สุขประเสริฐ</persName> ทราบว่าได้ขับรถออกจากบ้านพักที่ กทม.ไปดูการแข่งขันเรือยาวที่ศูนย์ศิลปาชีพบางไทร จ.พระนครศรีอยุธยา แล้วจะเดินทางไปดูการแข่งขันเรือยาวที่ จ.พิษณุโลกต่อและไปโปรโมตการแข่งขันว่าวในวันเด็กแห่งชาติที่ จ.พิษณุโลก ขณะที่ขับรถมาถึงที่เกิดเหตุได้ขับรถแซงรถบรรทุกสิบล้อด้านซ้าย รถเกิดแซงไม่พ้นเลยชนข้างรถทัวร์ที่จอดส่งผู้โดยสารอยู่จน<persName>นายปริญญา สุขชิต</persName>ที่นั่งมาข้างคนขับได้รับบาดเจ็บสาหัส ส่วนคนขับได้รับบาดเจ็บเพียงเล็กน้อย เจ้าหน้าที่ตำรวจจึงได้ควบคุมตัวไว้ดำเนินคดีต่อไป</p></body>
</news>
