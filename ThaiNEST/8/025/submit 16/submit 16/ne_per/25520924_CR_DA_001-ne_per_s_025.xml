<teiHeader>
<fileDesc>
<titleStmt>
  <title>ล่าโจรใจบาปลักพระพุทธรูปดัง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-24 18:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=22331  </bibl>
</sourceDesc>
</fileDesc>
</teiHeader>
<news>
<headline>ล่าโจรใจบาปลักพระพุทธรูปดัง</headline>
<lead></lead>
<neck></neck>
<body><p>วันนี้ (24 ก.ย.) <persName>พ.ต.อ.ธวัชชัย นาคฤทธิ์</persName> ผกก.สภ.ปากเกร็ด จ.นนทบุรี รับแจ้งจากพระอธิการสมนึก สิทธิมะโน เจ้าอาวาสวัดกลางเกร็ด ตั้งอยู่หมู่ 1 ต.บางตลาด อ.ปากเกร็ด ว่า พระพุทธรูปหลวงปู่นิล ซึ่งเป็นพระพุทธรูปศักดิ์สิทธิ์ที่ชาวบ้านเคารพนับถือ ถูกคนร้ายโจรกรรมไปเมื่อคืนที่ผ่านมา จึงไปตรวจสอบพบบริเวณโต๊ะหมู่บูชาภายในโบสถ์หลังใหม่ มีชาวบ้านจำนวนมากกำลังจับกลุ่มวิจารณ์เหตุการณ์ที่เกิดขึ้น โดย <persName>พระมหาสุนทร ฉันทโชโต</persName> อายุ 67 ปี ผู้ดูแลโบสถ์ให้การว่า พระพุทธรูปหลวงปู่นิลเป็นพระพุทธรูปสร้างขึ้นในสมัยอยุธยาตอนปลาย เนื้อเป็นโลหะสัมฤทธิ์ หน้าตักกว้าง 36 นิ้ว สูงประมาณเมตรเศษ น้ำหนักกว่า 100 กก. เป็นที่เคารพสักการะของชาวบ้านปากเกร็ดมานาน เมื่อช่วงเช้ามืดลงมาเปิดโบสถ์ เพื่อทำความสะอาด พบว่า กุญแจคล้องประตูถูกไขออก และพระพุทธรูปหลวงปู่นิลหายไปแล้ว </p>
<p>จากการตรวจสอบภาพจากกล้องโทรทันศ์วงจรปิด ซึ่งสามารถจับภาพคนร้าย 2 คน ได้ในช่วงเวลาประมาณ 04.00 น. ก่อนช่วยกันอุ้มพระพุทธรูปออกไปทางประตูหน้าโบสถ์ แล้วขับรถกระบะหนีไปอย่างรวดเร็ว คาดเป็นการก่อเหตุตามใบสั่งของเซียนพระ หรือนักสะสมของเก่า ซึ่งเจ้าหน้าที่อยู่ระหว่างสืบสวนตามจับคนร้ายรายนี้มาดำเนินคดีต่อไป.</p></body>
</news>
