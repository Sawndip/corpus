<teiHeader>
<fileDesc>
<titleStmt>
  <title>ปอศ.ทลายโรงงานปลอมคิปลิงก์ส่งขายประตูน้ำ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-28 17:43:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113861  </bibl>
</sourceDesc>
</fileDesc>
</teiHeader>
<news>
<headline>ปอศ.ทลายโรงงานปลอมคิปลิงก์ส่งขายประตูน้ำ</headline>
<lead>ปอศ.นำทีมบุกค้นโรงงานผลิตกระเป๋ายี่ห้อดัง เลียนแบบเครื่องหมายการค้า ย่านถนนพัฒนาการ พบคนงานกว่า 30 คน กำลังทำงาน ก่อนคุมตัวสอบ พร้อมยึดกระเป๋าที่เย็บเสร็จ 500 ชิ้น จักรเย็บผ้าอีก 50 เครื่อง มูลค่า 5 ล้าน เผย เปิดโรงงานผลิตมาหลายปีผลิตกระเป๋าส่งขายประตูน้ำได้วันละ 100 ใบ</lead>
<neck></neck>
<body><p>วันนี้ (28 ก.ย.) เมื่อเวลา 12.00 น. <persName>พล.ต.ต.โกวิทย์ วงศ์รุ่งโรจน์</persName> ผบก.ปอศ.สั่งการให้ <persName>พ.ต.อ.กฤษฎา กาญจนอลงกรณ์</persName> ผกก.3 บก.ปอศ. <persName>พ.ต.ท.เจนกมล คำนวล</persName> รอง ผกก.3 บก.ปอศ. <persName>พ.ต.ท.สัญชัย พาณิชกุล</persName> รอง ผกก.3 บก.ปอศ.พร้อมกำลังเจ้าหน้าที่ตำรวจ กก.3 บก.ปอศ.นำหมายศาลจังหวัดพระโขนง เลขที่ 232/2525 ลงวันที่ 28 ก.ย.52 บุกเข้าตรวจค้นบ้านเลขที่ 89/1 ซอยพัฒนาการ 20 แยก 4 ถนนพัฒนาการ แขวงและเขตสวนหลวง หลังสืบทราบว่า บ้านหลังดังกล่าวลักลอบเปิดเป็นโรงงานผลิตกระเป๋าเลียนแบบเครื่องหมายการค้า ยี่ห้อคิปลิงก์                บ้านหลังดังกล่าว เปิดเป็นโรงงานไม่มีชื่อ มีชั้นเดียวอยู่ในรั้วรอบขอบชิด ซึ่งจากการตรวจค้นพบคนงานนั่งทำงานอยู่ประมาณ 30 คน จึงควบคุมตัวไว้สอบปากคำ ทั้งนี้ จากการตรวจค้นภายในโรงงานก็พบกระเป๋าปลอมแปลงยี่ห้อคิปลิงก์ที่เย็บปักแล้ว 500 ชิ้น ส่วนที่จะประกอบกระเป๋าหลายพันชิ้น จักรเย็บผ้าขนาดใหญ่กว่า 50 เครื่อง รวมมูลค่าประมาณ 5 ล้านบาท จึงยึดไว้เป็นของกลาง</p>
<p>จากการสอบสวน <persName>นายมีชัย</persName> กล่าวว่า โรงงานแห่งนี้ตั้งมาหลายปีแล้ว ก่อนหน้านี้ รับงานเย็บกระเป๋าผ้าธรรมดา แต่เนื่องจากเศรษฐกิจไม่ดี ทำให้มีลูกค้าสั่งสินค้าน้อย คนงานก็ขาดรายได้ ไม่อยากให้ตกงานหรือว่างงาน จึงแอบผลิตกระเป๋าปลอมคิปลิงก์ เพราะทุกวันนี้ผู้คนสนใจแต่กระเป๋าที่มียี่ห้อคิปลิงก์ โดยแต่ละวันจะเย็บกระเป๋าได้ประมาณ 100 ใบ ส่วนใหญ่จะส่งขายย่านประตูน้ำ ราคาใบละ 200-300 บาท ซึ่งคุณภาพของกระเป๋าจะอยู่ที่เกรดดี คนก็สนใจซื้อเพราะราคาถูก เนื่องจากของจริงมีราคาใบละ 2,000-3,000 บาท                ด้าน <persName>พ.ต.อ.กฤษฎา</persName> กล่าวว่า การเข้าตรวจค้นในโรงงานเป็นไปด้วยความยากลำบาก เนื่องจากมีรั้วรอบขอบชิด ใช้ประตูเลื่อนเหล็กปิดแน่นหนาใช้รีโมตไฟฟ้ากดเปิดปิดประตู และยังมีกล้องวงจรปิดติดตั้งทางเข้าออกของโรงงาน เจ้าหน้าที่ต้องรอช่วงเวลาเที่ยง ที่โรงงานเปิดประตูให้คนงานหยุดพัก ออกมาซื้ออาหารด้านนอก ก่อนจะบุกเข้าไปตรวจค้น                จากนั้นจึงควบคุมตัวคนงานและของกลางทั้งหมดไปดำเนินคดีที่ บก.ปอศ.ในข้อหา ผลิตสินค้าที่ปลอมเครื่องหมายการค้า ซึ่งมีโทษจำคุก 4 ปี ปรับไม่เกิน 400,000 บาท หรือทั้งจำทั้งปรับ</p></body>
</news>
