<teiHeader>
<fileDesc>
<titleStmt>
  <title>10ล้อเกี่ยวสายโทร.เสาไฟล้มกว่า30ต้นย่านหนองแขม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090916/28779/10%e0%b8%a5%e0%b9%89%e0%b8%ad%e0%b9%80%e0%b8%81%e0%b8%b5%e0%b9%88%e0%b8%a2%e0%b8%a7%e0%b8%aa%e0%b8%b2%e0%b8%a2%e0%b9%82%e0%b8%97%e0%b8%a3.%e0%b9%80%e0%b8%aa%e0%b8%b2%e0%b9%84%e0%b8%9f%e0%b8%a5%e0%b9%89%e0%b8%a1%e0%b8%81%e0%b8%a7%e0%b9%88%e0%b8%b230%e0%b8%95%e0%b9%89%e0%b8%99%e0%b8%a2%e0%b9%88%e0%b8%b2%e0%b8%99%e0%b8%ab%e0%b8%99%e0%b8%ad%e0%b8%87%e0%b9%81%e0%b8%82%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>10ล้อเกี่ยวสายโทร.เสาไฟล้มกว่า30ต้นย่านหนองแขม</headline>
<lead>โชเฟอร์รถบรรทุกดินประมาทขับรถเกี่ยวเกี่ยวสายโทรศัพท์ทำให้เสาไฟล้มกว่า 30 ต้นย่านเขตหนองแขม ส่งผล ย่านเขตหนองแขม จราจรตัดขัดเมื่อช่วงเย็นวันนี้</lead>
<neck></neck>
<body><p>ที่สน.หนองแขม เมื่อเวลา 19.20 น.วันที่ 16 กันยายน <persName>พ.ต.ต.ยิ่งยศ มีลาภ</persName> สว.จราจร สน.หนองแขม ได้รับแจ้งจากพลเมืองดีว่ามีอุบัติเหตุรถดั้ม 10 ล้อ หมายเลขทะเบียน 96-9661 กทม.ของบริษัทอิตาเลี่ยนไทย เกี่ยวสายโทรศัพท์บริเวณริมถนนบางบอน 5 แขวงและเขตหนองแขม  ทำให้เสาไฟฟ้าล้มเป็นจำนวนมากกว่า20 ต้น จึงประสานไปยังเจ้าหน้าการไฟฟ้านครหลวง เดินทางไปตรวจสอบที่เกิดเหตุพร้อมด้วยเจ้าหน้าที่หน่วยกู้ภัย
</p>
<p>ในที่เกิดเหตุเจ้าหน้าที่การไฟฟ้านครหลวง ๆได้ทำการตัดกระแสไฟฟ้าในจุดที่เกิดเหตุ และตรวจสอบพบว่ามีเสาไฟฟ้าบริเวณริมถนนบางบอน 5 โค่นล้มลงมาจำนวนกว่า 30 ต้น หม้อแปลงไฟฟ้าระเบิดเสียหาย 4 ลูก นอกจากนี้ยังพบว่าเสาไฟฟ้าได้หักล้มไปทับบ้านเรือนของประชาชนที่ปลูกบ้านพักอยู่ริมถนนเสียหายอีก 5 หลัง และยังมีรถยนต์ของประชาชนที่ขับสัญจรผ่านในบริ เวณดังกล่าวถูกเสาไฟฟ้าล้มทับเสียหายอีก 2 คัน โดยเฉพาะรถยนต์กระบะ นิสสัน ฟอร์นเทีย หมายเลขทะเบียน บย- 6321 ขอนแก่น ถูกเสาไฟฟ้าล้มทับบริเวณฝากระโรงด้านหน้ารถเสียหายอย่างหนัก
 จากการสอบสวน<persName>นายสวิง เขียวรักไทย</persName> อายุ 45 ปี โชเฟอร์รถบรรทุกที่เกิดเหตุ ทราบว่า ก่อนเกิด ตนได้ขับรถบรรทุกดินมาถมที่บริ เวณริมถนนบางบอน หลังจากที่ยกดั้มเทดินเรียบร้อย ก็ขับออกจากจุดที่เทดิน โดยยังไม่ได้เอาดั้มลง ทำให้ดั้มไปเกี่ยวกับสายโทรศัทพ์ที่พาดมากับเสาไฟฟ้า ทำให้สายโทรศัพ์เกี่ยวรั้งเสาไฟฟ้าโค่นล้มลงมากว่า 30 ต้น เป็ฯทางยาวกว่า 1 กิโลเมตร
</p>
<p>ขณะที่ <persName>นายบรรพต ชัยคต</persName> อายุ 40 ปี เจ้าของรถ กระบะที่เสียหาย และยังอยู่ในอาการตื่นตระหนก กล่าวว่า ตนและภรรยาพร้อมด้วยลูกชายวัย 9 ขวบ ได้ขับรถกลับจากการซื้อสิ่งของที่ตลาดหนองแขม เพื่อไปที่หมู่บ้านศรีธวีวิว มาตามถนนสายดังกล่าว พอมาถึงที่เกิดเหตุก็เห็นว่ารถบรรทุก  10 ล้อ คันดังกล่าว ได้เกี่ยวสายโทรศัพท์และมีเสาไฟฟ้าโค่นล้มลงมาบ้างแล้ว ตนจึงจอดรถอยู่ริมถนนไม่กล้าจะขับไปต่อเกรงจะเกิดอันตราย แต่ปรากฏว่าขณะนั้นได้มีเสาไฟฟ้าล้มมาทับใส่ที่บริเวณหน้ารถเสียงดังสนั่น
 "ตอนนั้นผมก็ตกใจมาก ลูกชายผมที่นั่งมาด้วยถึงกับร้องไห้เสียงดังลั่น นี่ยังดีที่เสาไฟฟ้าไม่ล้มทับมาตรงหลังคารถ ไม่อย่างนั้นไม่รู้ว่าลูกและเมียผมจะเป็นอย่างไร " <persName>นายบรรพต</persName> กล่าว
 อย่างไรก็ตามสำหรับความเสียหายในครั้งนี้ เบื้องต้นยังไม่สามารถประเมินมูลค่าได้ เนื่องจากมีเสาไฟฟ้าโค่นล้มจำนวนหลายต้น และยังมีบ้านเรือนรวมทั้งรถยนต์เสียหายอีก จึงต้องรอให้ผู้เสียหายเข้าแจ้งความร้องทุกข์ เพื่อเรียกร้องค่าเสียหายจากผู้ต้องหาอีกครั้ง
</p>
<p> ผู้สื่อข่าวรายงานว่า ภายหลังเกิดเหตุเจ้าหน้าที่ได้ทำการปิดการจราจรตั้งบริเวณถนนบางบอน 5 เลยไปจนถึงหน้า สน.หนองแขม เป็นระยะทางกว่า 1 กิโลเมตร เพื่อให้เจ้าหน้าที่การไฟฟ้าฯปรับปรุงแก้ไขเสาไฟฟ้าที่หักโค่นล้มได้สะดวก ทำให้การจราจรบริเวณดังกล่าวติดขัดอย่างมาก
</p></body>
</news>
