<teiHeader>
<fileDesc>
<titleStmt>
  <title>รวบหนุ่มรับจ้างเมืองปทุมปาเหล็กใส่กระบะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-20 07:43:17  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190529  </bibl>
</sourceDesc>
</fileDesc>
</teiHeader>
<news>
<headline>รวบหนุ่มรับจ้างเมืองปทุมปาเหล็กใส่กระบะ</headline>
<lead>พลเมืองดี ช่วยกันจับตัว หนุ่มรับจ้าง เมืองปทุมไว้ได้ หลัง ก่อเหตุ ใช้ เหล็กถอดล้อ ปากระจกรถกระบะของผู้เสียหาย</lead>
<neck></neck>
<body><p><persName>พ.ต.ท.จำเนียร สะสมทรัพย์</persName> สารวัตรเวรสอบสวน สภ.ธัญบุรี จ.ปทุมธานี รับแจ้งมีเหตุคนร้ายใช้เหล็กขว้างปากระจก รถยนต์กระบะโตโยต้าวีโก้ สีดำ หมายเลขทะเบียน ตพ 7227 กทม. ซึ่งเป็นของ <persName>นายรุ่งเพชร สอดศรี</persName> อายุ 44 ปี จนได้รับความเสียหาย ส่วนคนที่ก่อเหตุ ถูกพลเมืองดีไล่จับตัวเอาไว้ได้ เหตุเกิดบริเวณถนนรังสิต-นครนายกคลองเจ็ด ม.4 ต.รังสิต อ.ธัญบุรี จึงเข้าตรวจสอบ พบผู้ก่อเหตุ ที่พลเมืองดี ช่วยกันจับกุมไว้ได้ ทราบชื่อ คือ<persName>นายประดิษฐ์ ศรปัญญา</persName> อายุ 30 ปี ชาว จ.ปทุมธานี โดย <persName>นายประดิษฐ์</persName> ให้การ ว่าไม่ได้ตั้งใจจะปากระจกรถของ<persName>นายรุ่งเพชร</persName> แต่อย่างใด เพราะ ก่อนเกิดเหตุเดินทางไปทำงานรับจ้างที่คลอง 16 หลังเลิกงานขี่รถจักรยานยนต์กลับมาบ้านพักที่ อ.หนองเสือ ปกติเวลาขี่รถมักจะถือเหล็กถอดล้อยาวประมาณ 1 ฟุต ไว้ในมือเป็นประจำ เพื่อใช้ป้องกันตัว ขณะเกิดเหตุคนขับรถกระบะได้เบียดรถของตนทำให้ตกใจ ด้วยความโมโหจึงขว้างเหล็กไปที่รถ ไม่ได้ตั้งใจปากระจกรถแต่อย่างใด <persName>พ.ต.ท.จำเนียร สะสมทรัพย์</persName> สารวัตรเวรสอบสวน กล่าวว่า ในเบื้องต้นได้สอบปากคำผู้เสียหาย และพยานแวดล้อมเอาไว้ก่อน ส่วน<persName>นายประดิษฐ์</persName> นั้น ยังได้รับบาดเจ็บซึ่งต้องให้รักษาตัวก่อน ขณะนี้ยังไม่แจ้งข้อกล่าวหาแต่อย่างใด ต้องรอสอบปากคำให้ละเอียดก่อน</p></body>
</news>
