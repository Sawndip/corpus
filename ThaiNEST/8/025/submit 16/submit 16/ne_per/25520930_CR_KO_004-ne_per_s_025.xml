<teiHeader>
<fileDesc>
<titleStmt>
  <title>เด็กชาย8ขวบถูกงูฉกหวิดดับคาโรงเรียน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090930/30621/%e0%b9%80%e0%b8%94%e0%b9%87%e0%b8%81%e0%b8%8a%e0%b8%b2%e0%b8%a28%e0%b8%82%e0%b8%a7%e0%b8%9a%e0%b8%96%e0%b8%b9%e0%b8%81%e0%b8%87%e0%b8%b9%e0%b8%89%e0%b8%81%e0%b8%ab%e0%b8%a7%e0%b8%b4%e0%b8%94%e0%b8%94%e0%b8%b1%e0%b8%9a%e0%b8%84%e0%b8%b2%e0%b9%82%e0%b8%a3%e0%b8%87%e0%b9%80%e0%b8%a3%e0%b8%b5%e0%b8%a2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เด็กชาย8ขวบถูกงูฉกหวิดดับคาโรงเรียน</headline>
<lead>เด็กชายวัย 8 ขวบ ชั้นป.2 โรงเรียนประถมลำปางถูกงูฉกล้มทั้งยืนหวิดดับคาโรงเรียน หลังพับจรวดกระดาษ พุ่งเล่นกับเพื่อนตอนพักเที่ยงหน้าอาคารเรียน ก่อนถูกหามส่งโรงพยาบาล เบื้องต้นพ้นขีดอันตรายแล้ว</lead>
<neck></neck>
<body><p>เมื่อเวลา 13.00 น.วันที่ 30 ก.ย. 52 เจ้าหน้าที่กู้ภัยตำบลบ้านเสด็จ อำเภอเมือง จังหวัดลำปาง ได้นำผู้ได้รับบาดเจ็บ ซึ่งเป็นเด็กเรียนอายุประมาณ 7-8 ขวบ ถูกงูกัด จากสถานีอนามัย บ้านเสด็จ มาส่งที่ห้องฉุกเฉิน โรงพยาบาลศูนย์ลำปาง หลังจากนั้นแพทย์ได้ทำการตรวจสอบบาดแผล ซึ่งพบรอยเขี้ยวงู ที่บริเวณข้อเท้าข้างซ้าย ซึ่งแพทย์ได้รียบทำการรักษาทันที เบื้องต้น ทราบว่าเด็ก ที่ถูกงูกัด ชื่อ <persName>ด.ช. เอกดนัย กันทะวง</persName> อายุ 8 ขวบ นักเรียนชั้นป.2/2 โรงเรียนบ้านเสด็จ ต.บ้านเสด็จ อ.เมือง จ.ลำปาง อาการเบื้องต้นเด็กรู้สึกตัวและมีสติดี ทุกอย่าง
</p>
<p> สอบสวนทราบว่า ก่อนเกิดเหตุ ซึ่งเป็นเวลาพักเที่ยง <persName>ด.ช.เอกดนัย</persName> กับเพื่อน ได้พากันพับจรวดกระดาษ แล้วพากันมาพุ่งเล่น บริเวณด้านอาคารเรียน ขณะกำลังเล่นกันอย่างสนุกสนานอยู่นั้น ปรากฏว่าจรวดกระดาษของ<persName>ด.ช.เอกดนัย</persName> นั้นได้ตกเข้าไปในแปลงดอกไม้ <persName>ด.ช.เอกนัย</persName> จึงเดินเข้าไปเก็บจรวด ในแปลงดอกไม้ ขณะที่กำลังก้มเก็บจรวด ปรากฏว่าถูกงูไม่ทราบชนิด ฉกเข้าที่ ข้อเท้าข้างซ้าย จนตกล้มลงนั่งกับพื้น ก่อนจะตะโกนเรียกให้ครูมาช่วย โดยครูได้นำผ้าและหนังยาง มัดที่น่องไว้ เพื่อกันไม่ให้พิษเข้าสู่ร่างกายนำตัว<persName>ด.ช.เอกดนัย</persName>ส่งสถานีอนามัยบ้านเสด็จ ก่อนจะถูกนำตัวส่งโรงพยาบาลศูนย์ลำปางดังกล่าว ซึ่งอาการล่าสุดหลังแพทย์ได้ทำการรักษา เบื้องต้นด.ช.พ้นขีดอันตรายแล้ว แต่แพทย์ยังคงให้นอนรอดูอาการสักระยะหนึ่ง
</p></body>
</news>
