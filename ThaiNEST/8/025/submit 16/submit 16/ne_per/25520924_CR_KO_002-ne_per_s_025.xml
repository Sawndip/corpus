<teiHeader>
<fileDesc>
<titleStmt>
  <title>เรือโทหญิงเปิดใจโดนข่มขู่หลังเข้าให้การตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29850/%e0%b9%80%e0%b8%a3%e0%b8%b7%e0%b8%ad%e0%b9%82%e0%b8%97%e0%b8%ab%e0%b8%8d%e0%b8%b4%e0%b8%87%e0%b9%80%e0%b8%9b%e0%b8%b4%e0%b8%94%e0%b9%83%e0%b8%88%e0%b9%82%e0%b8%94%e0%b8%99%e0%b8%82%e0%b9%88%e0%b8%a1%e0%b8%82%e0%b8%b9%e0%b9%88%e0%b8%ab%e0%b8%a5%e0%b8%b1%e0%b8%87%e0%b9%80%e0%b8%82%e0%b9%89%e0%b8%b2%e0%b9%83%e0%b8%ab%e0%b9%89%e0%b8%81%e0%b8%b2%e0%b8%a3%e0%b8%95%e0%b8%a3..html  </bibl>
</sourceDesc>
</fileDesc>
</teiHeader>
<news>
<headline>เรือโทหญิงเปิดใจโดนข่มขู่หลังเข้าให้การตร.</headline>
<lead>"<persName>เจ๊เบียบ</persName>"พาเรือโทหญิงพร้อมทนายจากสมาคมเสริมสร้างครอบครัวให้อบอุ่นฯเข้าให้ปากคำตำรวจบางเขน คดีบิ๊กทหารข่มขืน เชื่อเป็นคดีตัวอย่างให้หญิงสาวที่ถูกผู้บังคับบัญชาละเมิดทางเพศออกมาเรียกร้องความเป็นธรรม อุบมีหลักฐานมัดพลเอก</lead>
<neck></neck>
<body><p>กรณี<persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทยได้พา<persName>เรือโทหญิงแก้ว</persName> (นามสมมติ) อายุ 47 ปี รับราชการทหารมาตั้งแต่ปี พ.ศ.2525 แถลงข่าวถึงกรณีทหารหญิงผู้นี้ถูกผู้บังคับบัญชา ยศ “พล.อ.” สังกัดกองบัญชาการกองทัพไทย ข่มขืนกระทำชำเรา 4 ปี ตั้งแต่ปี 2548 และถูกขู่สารพัด ตามที่ได้เสนอข่าวไปแล้วนั้น
  มื่อเวลา 13.15 น.วันที่ 24 กันยายน <persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย พา<persName>เรือโทหญิงแก้ว</persName> (นามสมมติ) ผู้เสียหายและทนายความจากสมาคมเข้าพบ <persName>พ.ต.ท.พิเชษฐ์ ฟูสินไพบูลย์</persName> รอง ผกก.สส.สน.บางเขน, <persName>พ.ต.ท.ปรีชา เอี่ยมพ่อค้า</persName> พนักงานสอบสวน (สบ 3) สน.บางเขนเพื่อให้ปากคำเพิ่มเติม โดยเจ้าหน้าที่จัดห้องพนักงานสอบสวนชั้น 3 ของสพ.บางเขนเป็นห้องสอบปากคำ โดยมีพนักงานสอบสวนหญิง ทำการสอบปากคำด้วย
  จากนั้น<persName>นางระเบียบรัตน์</persName>และ<persName>เรือโทหญิงแก้ว</persName>ได้มอบกระเช้าดอกไม้ให้เจ้าหน้าที่ตำรวจ โดยมี <persName>พ.ต.ท.พิเชษฐ์</persName> เป็นตัวแทนรับมอบ เพื่อเป็นการขอบคุณที่ได้เร่งรัดดำเนินการ และจัดหาพนักงานสอบสวนหญิงมาทำการสอบปากคำ  
</p>
<p><persName>นายระเบียบรัตน์</persName>เปิดเผยว่า วันนี้ได้พาผู้เสียหายพร้อมทนายความของสมาคมมาให้ปากคำกับพนักงานสอบสวนเพิ่มเติมเพื่อให้เป็นไปตามกระบวนการของกฎหมาย นอกจากนี้ ในส่วนของการดำเนินการทางวินัยนั้น เนื่องจากทั้งสองฝ่ายเป็นข้าราชการ โดยเฉพาะผู้ถูกกล่าวหาเป็นข้าราชการชั้นผู้ใหญ่ ทางสมาคมจึงได้ทำหนังสือถึงนายกรัฐมนตรี และ ผบ.สส. เพื่อขอความเป็นธรรมให้กับทั้งสองฝ่าย
  <persName>นางระเบียบรัตน์</persName>กล่าวต่อว่า ตนต้องขอบคุณ <persName>พล.อ.ทรงกิตติ จักกาบาตร์</persName> ผบ.สส.ด้วย ที่ได้ดำเนินการตั้งคณะกรรมการสอบสวนข้อเท็จจริงในเรื่องนี้ด้วย และขอขอบคุณสื่อมวลชนที่เสอนข่าวเรื่องนี้ ทำให้ผู้บังคับบัญชาได้รับทราบ ส่วนใครจะผิดจะถูกก็ให้ดำเนินการกันไป และขอให้สื่อมวลชนช่วยกันติดตามเรื่องกันต่อไป
</p>
<p>ผู้สื่อข่าวถามว่า หลังจากเป็นข่าวออกไปแล้ว มีโทรศัพท์เข้ามาต่อว่าหรือข่มขู่บ้างหรือไม่ <persName>นางระเบียบรัตน์</persName> ตอบว่า  ไม่มีเลย แต่วานนี้ (23 ก.ย.) มีโทรศัพท์ติดต่อเข้ามาหาสามีตนประมาณ 20 สาย พร้อมบอกว่า "พลเอก" คนที่ถูกร้องเรียนนั้นเป็นคนดี เป็นนักเรียนเตรียมหทารรุ่น 10 (ตท.10) และยังเป็นเพื่อนกับ <persName>พ.ต.ท.ทักษิณ ชินวัตร</persName> อดีตนายกรัฐมนตรี แต่สามีก็เล่าให้ฟังเฉย ๆ เพราะจะไม่เข้ามาก้าวก่ายงานของตน ทั้งนี้หากพลเอกคนที่ถูกกล่าวหานั้นเป็นคนดีจริงก็จะเป็นโอกาสที่ได้พิสูจน์ตัวเอง
  ต่อข้อถามที่ว่า สำหรับคดีนี้มีหลักฐานมากแค่ไหน <persName>นางระเบียบรัตน์</persName> กล่าวว่า สำหรับหลักฐานของเรื่องนี้ ทางฝั่งผู้เสียหายมีรูปถ่ายยืนยันความสัมพันธ์ระหว่างครอบครัวของผู้เสียหายและครอบครัวของพลเอกที่ถูกกล่าวหา ที่พลเอกคนดังกล่าวเคยเป็นเจ้าภาพงานแต่งงานให้กับผู้เสียหายกับสามี นอกจากนี้ยังมีหลักฐานอีกส่วนหนึ่งที่ไม่สามารถเปิดเผยว่า เพราะจะเสียรูปคดี
 ด้าน <persName>พ.ต.ท.พิเชษฐ์</persName> กล่าวว่า วันนี้ได้เรียกผู้เสียหายมาสอบปากคำเพิ่มเติม โดยในส่วนของพนักงานสอบสวนก็ยืนยันจะให้ความเป็นธรรมกับทั้งสองฝ่ายในเรื่องนี้
</p></body>
</news>
