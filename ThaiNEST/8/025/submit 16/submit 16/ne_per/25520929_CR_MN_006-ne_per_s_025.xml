<teiHeader>
<fileDesc>
<titleStmt>
  <title>รวบเซลล์สาวสุดแสบหลอกขายรถปรนเปรอแฟน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-29 13:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114209  </bibl>
</sourceDesc>
</fileDesc>
</teiHeader>
<news>
<headline>รวบเซลล์สาวสุดแสบหลอกขายรถปรนเปรอแฟน!</headline>
<lead>กองปราบปรามจับเซลล์สาวหัวหมอใช้เอกสารแบบฟอร์มขายรถยนต์เก่าทำสัญญาซื้อขายจองรถกับลูกค้า สูญ 13,000 บาท ทั้งที่ลาออกจากบริษัทซื้อขายรถยนต์ไปแล้ว เจ้าตัวรับสารภาพหลงแฟนหนุ่มต้องหาเงินเลี้ยงดู</lead>
<neck></neck>
<body><p>         วันนี้ ( 29 ก.ย.) ที่กองปราบปราม เมื่อเวลา 11.00 น. <persName>พ.ต.อ.กิตติศักดิ์ สุขวัฒน์ธนกุล</persName> ผกก.5 บก.ป. พร้อมด้วย <persName>พ.ต.ท.วันชัย ชัยชูโชติ</persName> สว.กก.5 บก.ป. นำกำลังจับกุม <persName>น.ส.ลินดา พลเยี่ยม</persName> อายุ 25 ปี อยู่บ้านเลขที่ 29/29 หมู่ 3 แขวงและเขต ทุ่งครุ กทม. ผู้ต้องหาตามหมายจับศาลจังหวัดธัญบุรี ที่ 431/2552 ลงวันที่ 28 ส.ค.52 ในข้อหาฉัอโกงทรัพย์ผู้อื่น ได้ที่บริษัทโตโยต้า มหานคร เลขที่ 53/1 ถนนพหลโยธิน แขวงสีกัน เขตดอนเมือง กทม.</p>
<p>ทั้งนี้ เมื่อวันที่ 30 มิ.ย. ที่ผ่านมา <persName>นายประพันธ์ เลิศกชกร</persName> ได้เข้าแจ้งความต่อพนักงานสอบสวน สภ.คลองหลวง จ.ปทุมธานี ว่าได้ซื้อรถยนต์ จากศูนย์จำหน่ายรถยนต์ ยี่ห้อ เซฟโรเลต สาขาตลาดไท ซึ่งมี <persName>น.ส.ลินดา</persName> เป็นพนักงานขาย จากนั้น <persName>น.ส.ลินดา</persName> ได้นำแบบฟอร์มบันทึกการขายรถยนต์เก่ามาใช้ทำสัญญาซื้อขาย และรับเงินจองรถไว้จำนวน 10,000 บาท                จากนั้น วันที่ 15 ก.ค.มารับเงินเพิ่มค่าเปลี่ยนสีรถยนต์ที่จองไว้อีก 3,000 บาท รวมเป็นเงิน 13,000 บาท และ<persName>น.ส.ลินดา</persName> ยังบอกว่าให้รอก่อนเมื่อรถมาแล้วจะโทรมาบอก ซึ่ง<persName>นายประพันธ์</persName> รอนานจนผิดสังเกต จึงได้เดินทางไปสอบถามที่ศูนย์ขายรถยนต์ จึงทราบว่า <persName>น.ส.ลินดา</persName> ได้ลาออกจากบริษัทไปแล้ว และทางบริษัทไม่รับผิดชอบใดๆ จึงได้เข้าแจ้งความกับเจ้าหน้าที่ตำรวจ</p>
<p>ต่อมาเจ้าหน้าที่ตำรวจกองปราบปราม สืบสวนทราบว่า ผู้ต้องหาหนีมาเป็นเซลขายรถยนต์ดอนเมือง จึงติดตามจับกุมมาสอบสวน โดย <persName>น.ส.ลินดา</persName> ให้การรับสารภาพว่า ที่ทำไปเพราะต้องการหาเงินไปให้แฟนหนุ่มใช้ เพราะตนหลงรักแฟนคนนี้มาก อย่างไรก็ตามหากผู้เสียหายรายใดเคยถูกหลอกในลักษณะดังกล่าวให้ไปดูตัวผู้ต้องหาได้ที่ สภ.คลองหลวง ตลอดเวลา </p></body>
</news>
