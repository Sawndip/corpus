<teiHeader>
<fileDesc>
<titleStmt>
  <title>ตร.พบพระพุทธรูปเก่าแก่ วางทิ้งไว้หน้า ก.เกษตร เชื่อ ถูกโจรกรรม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=180726  </bibl>
</sourceDesc>
</fileDesc>
</teiHeader>
<news>
<headline>ตร.พบพระพุทธรูปเก่าแก่ วางทิ้งไว้หน้า ก.เกษตร เชื่อ ถูกโจรกรรม</headline>
<lead></lead>
<neck></neck>
<body><p> <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 แถลงข่าวตำรวจ สน.นางเลิ้ง พบพระพุทธรูปขนาดใหญ่ถูกนำมาวางไว้หน้ากระทรวงเกษตรและสหกรณ์ สงสัยเป็นพระพุทธรูปที่ถูกโจรกรรมจากวัดกลางเกร็ด จ.นนทบุรี ซึ่งจากการนิมนต์ <persName>พระอธิการสมนึก สิทธิมะโน</persName> เจ้าอาวาสวัดกลางเกร็ด เข้าตรวจสอบพบว่า เป็นพระพุทธรูป<persName>หลวงปู่นิล</persName>เนื้อโลหะสัมฤทธิ์ ปางสมาธิ สมัยอยุธยาตอนปลาย อายุเกือบ 300 ปี หน้าตักกว้าง 36 นิ้ว สูงประมาณ 1 เมตรเศษ น้ำหนักกว่า 100 กิโลกรัม ซึ่งเป็นพระพุทธรูปศักดิ์สิทธิ์ เป็นที่เคารพนับถือของชาวบ้าน ที่ถูกคนร้ายโจรกรรมไปเมื่อวันที่ 24 ก.ย.ที่ผ่านมา ซึ่งจากการตรวจสอบกล้องโทรทัศน์วงจรปิดบริเวณดังกล่าว เห็นชาย 3 คนนำพระพุทธรูปมาวางไว้ในช่วงเช้าที่ผ่านมา เชื่อคนร้ายเกรงถูกจับกุมจึงนำมาวางทิ้งไว้ โดยขณะนี้เจ้าหน้าที่กองพิสูจน์หลักฐาน เร่งตรวจสอบลายนิ้วมือแฝง เพื่อติดตามจับกุมคนร้ายต่อไป และหลังจากตรวจสอบเสร็จแล้ว จะอัญเชิญพระพุทธรูปกลับไปประดิษฐานที่วัดตามเดิม</p></body>
</news>
