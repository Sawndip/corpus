<teiHeader>
<fileDesc>
<titleStmt>
  <title>จับตีนแมวยกเค้าบ้านพี่สาว"สรยุทธ"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29758/%e0%b8%88%e0%b8%b1%e0%b8%9a%e0%b8%95%e0%b8%b5%e0%b8%99%e0%b9%81%e0%b8%a1%e0%b8%a7%e0%b8%a2%e0%b8%81%e0%b9%80%e0%b8%84%e0%b9%89%e0%b8%b2%e0%b8%9a%e0%b9%89%e0%b8%b2%e0%b8%99%e0%b8%9e%e0%b8%b5%e0%b9%88%e0%b8%aa%e0%b8%b2%e0%b8%a7%e0%b8%aa%e0%b8%a3%e0%b8%a2%e0%b8%b8%e0%b8%97%e0%b8%98.html  </bibl>
</sourceDesc>
</fileDesc>
</teiHeader>
<news>
<headline>จับตีนแมวยกเค้าบ้านพี่สาว"<persName>สรยุทธ</persName>"</headline>
<lead>ตำรวจสืบ 4 โชว์รวบยกแก๊งโจรขี้ยายกเค้าบ้านพี่สาวพิธีกรชื่อดัง"<persName>สรยุทธ สุทัศนะจินดา</persName>"</lead>
<neck></neck>
<body><p>(24ก.ย.) เวลา 11.00 น. <persName>พล.ต.ต.เอกรัตน์ มีปรีชา</persName>รอง ผบช.น.พร้อมเจ้าหน้าที่ฝ่ายสืบสวนกองบังคับการตำรวจนครบาล 4 ร่วมแถลงข่าวการจับกุม <persName>นายน้อย หรือมืด กิจบุญศรี</persName> อายุ 22 ปีอยู่บ้านเลขที่ 204/1 หมู่ 3 ต.สาลี อ.บางปลาม้า จ.สุพรรณบุรี และ<persName>นายผดุง หรือแสบ แอบสมตัว</persName> อายุ 28 ปี อยู่บ้านเลขที่ 116/48 ม.4 แขวงคลองสองต้นนุ่น เขตลาดกระบัง กทม. พร้อมของกลาง รถจักรยานยนต์ 2 คันสร้อยคอทองคำ หนัก 2 สลึง จำนวน 1 เส้น ปืนขนาด 9 มม. 1 กระบอก กระสุน 16 นัดขนาด .38 จำนวน 1 กระบอก กระสุน 2 นัด และยาบ้า 12 เม็ดโดยแจ้งข้อหาลักทรัพย์ กับ<persName>นายน้อย</persName> ส่วน<persName>นายผดุง</persName>แจ้งข้อหามีอาวุธปืนและเครื่องกระสุนปืนไว้ในครอบครองและมียาเสพติดให้โทษประเภท 1 ไว้ในครอบครอง
</p>
<p><persName>พล.ต.ต.เอกรัตน์</persName> กล่าวว่าสืบเนื่องจากเมื่อวันที่ 12 ก.ย.ที่ผ่านมาตำรวจสน.ลาดพร้าวรับแจ้งเหตุมีคนร้ายเข้าไปลักทรัพย์บ้านของ<persName>น.ส.สุกัญญา สุทัศนะจินดา</persName> เลขที่ 264 ซอยลาดพร้าว 130 แยก 4/2 แขวงคลองจั่นเขตบางกะปิ กทม. ซึ่งเป็นพี่สาวของ <persName>นายสรยุทธ สุทัศนะจินดา</persName> พิธีกรชื่อดัง ต่อมาฝ่ายสืบสวนบก.น. 4 นำโดย <persName>พ.ต.อ.ปกรณ์ กิตติวัฒน์</persName> ผกก. <persName>พ.ต.ท.ทวีปโพธิ์แก้ว</persName> รอง ผกก.พร้อมกำลังออกติดตามตัวคนร้าย จนสืบทราบว่า<persName>นายน้อย</persName>กับพวกร่วมกันก่อเหตุลักทรัพย์ จึงเข้ารวบตัวที่หอพักแอนด์อี ซอยลาดพร้าว134 แขวงคลองจั่น เขตบางกะปิ กทม. สอบสวนสารภาพว่าร่วมกับเพื่อนชื่อ<persName>เอ็ม</persName>โดยก่อนเกิดเหตุได้ไปยืมรถจักรยานยนต์ จาก<persName>นายผดุง</persName> เพื่อใช้ตระเวนลักทรัพย์ช่วงก่อเหตุ<persName>นายเอ็ม</persName>เข้าไปกดกริ่งบ้านหลังดังกล่าว ส่วน<persName>นายน้อย</persName>คอยดูต้นทางเมื่อตรวจดูแล้วไม่มีใครอยู่ในบ้าน จึงเข้าไปขโมย รวมทรัพย์สินประมาณ 2แสนบาท จากนั้นได้นำของไปขายแบ่งเงินกัน

</p>
<p>รอง ผบช.น. กล่าวอีกว่าจากนั้นได้ขยายผลรวบตัว<persName>นายผดุง หรือแสบ แอบสมตัว</persName>อายุ 28 ปี อยู่บ้านเลขที่ 116/48 ม. 4 แขวงคลองสองต้นนุ่น เขตลาดกระบังกทม. พร้อมด้วยปืน 2 กระบอก และกระสุนปืน ที่บริเวณห้องพักชั้น 4ภายในตึกร้ง ซอยตรงข้ามโรงพยาบาลรามคำแหง แขวงหัวหมาก เขตบางกะปิ กทม.สอบสวนให้การปฏิเสธว่าไม่มีส่วนเกี่ยวข้องในคดีลักทรัพย์เพียงแต่<persName>นายน้อย</persName>และ<persName>นายเอ็ม</persName> มายืมรถจยย.ไปใช้หลังจากนั้นก็มาแบ่งเงินมาให้ 3 หมื่นบาท จากการขยายผลทราบว่า<persName>นายน้อย</persName>และ<persName>นายผดุง</persName> ร่วมกันลักทรัพย์ เมื่อกลางเดือนธันวาคม 51 ที่บ้านเลขที่193/ 4 ซอยลาดพร้าว 126 ถนนลาดพร้าว พื้นที่ สน.วังทองหลางและปลายเดือนกรกฎาคม 52 ที่บ้านเลขที่ 210/1 ซอยลาดพร้าวของสน.วังทองหลาง ส่วย<persName>นายเอ็ม</persName> กำลังติดตามตัวมาดำเนินคดี
</p></body>
</news>
