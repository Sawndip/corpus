<teiHeader>
<fileDesc>
<titleStmt>
  <title>อย.-ตร.บุกค้น2บริษัทยึดยาปลุกเซ็กส์ปลอม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090918/29017/%e0%b8%ad%e0%b8%a2.%e0%b8%95%e0%b8%a3.%e0%b8%9a%e0%b8%b8%e0%b8%81%e0%b8%84%e0%b9%89%e0%b8%992%e0%b8%9a%e0%b8%a3%e0%b8%b4%e0%b8%a9%e0%b8%b1%e0%b8%97%e0%b8%a2%e0%b8%b6%e0%b8%94%e0%b8%a2%e0%b8%b2%e0%b8%9b%e0%b8%a5%e0%b8%b8%e0%b8%81%e0%b9%80%e0%b8%8b%e0%b9%87%e0%b8%81%e0%b8%aa%e0%b9%8c%e0%b8%9b%e0%b8%a5%e0%b8%ad%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>อย.-ตร.บุกค้น2บริษัทยึดยาปลุกเซ็กส์ปลอม</headline>
<lead>อย.ประสานตำรวจสุทธิสารหิ้วหมายศาลบุกค้น 2 บริษัท ย่านจตุจักร หลังพบโฆษณาสรรพคุณยาปลุกเซ็กส์ปลอมผ่านเคเบิ้ลทีวี จับ 2 ผู้จัดการบริษัทพร้อมยึดของกลางอื้อ เจ้าตัวหิ้วเงินสด 3 แสนยื่นประกันตัวพ้นคุก</lead>
<neck></neck>
<body><p>เมื่อเวลา 11.00 น. วันที่ 18 กันยายน<persName>พ.ต.อ.มานพ สุคนธ์ธนพัฒน์</persName> ผกก.สน.สุทธิสาร,<persName>พ.ต.ท.สามารถ พรหมชาติ</persName> สว.สส.,<persName>น.พ.นรังสันต์ พีรกิจ</persName> รองเลขาธิการ คณะกรรมการอาหารและยา,<persName>นายสาทิส ตรีสัตยาเวทย์</persName> ผู้เชี่ยวชาญด้านการพัฒนาระบบการนำเข้าและส่งออก ร่วมกันแถลงข่าวจับกุมยาบำรุงสุขภาพปลอมและอาหารเสริมปลอมได้ผู้ต้องหา 2 คนคือ<persName>นายจุล โชติกะวรรณ</persName> อายุ 45 ปีและ<persName>นายวิเชียร โอฬารริกศิริ</persName> อายุ 59 ปี
พร้อมของกลาง ยาแม็กส์ แอนด์ โดรขนาด 15 มิลลิเลตร จำนวน 117 ขวด ขนาด 30 มิลลิลิตรจำนวน 164 ขวด ผลิตภัณฑ์เสริมอาหารรีเชฟ ไวท์ ขนาด 40 แคปซูลจำนวน 42 กล่อง ขนาด 30 แคปซูล จำนวน 7 กล่อง ยาบำรุงร่างกายตราบีเวลล์ ขนาด 15 มิลลิลิตรจำนวน 5 ขวด ขนาด 30 มิลลิลิตรจำนวน 5 ขวด กล่องบรรจุยาบีเวลล์จำนวน 233 กล่อง ฉลากสติกเกอร์ แม็ก แอนด์ โดรจำนวน 2,000 แผ่นและเอกสารกำกับภาษี/ใบส่งสินค้า เลขที่ 090919 ลง 16 ก.ย.52 จำนวน 1 แผ่
</p>
<p><persName>พ.ต.อ.มานพ</persName> กล่าวว่า การจับกุมครั้งนี้สืบเนื่องจากเจ้าหน้าที่ไดรับการประสานจาก<persName>นายอภิชัย หุ่นจำลอง</persName> เจ้าหน้าที่อย.ว่า ทั้งสองบริษัทแอบลักลอบจำหน่ายยาปลอม และอาหารเสริมปลอม ต่อมาเมื่อเวลาประมาณ 16.00 น.วานนี้ (17 ก.ย.) จึงได้นำหมายค้นศาลอาญาเข้าตรวจค้นบริษัทพร็อพเพอตี้ เทคโนโลยี จำกัด เลขที่ 5 ถ.วิภาวดีรังสิต แขวงจอมพล เขตจตุจักร กทม.มีนายจุลอ้างตัวเป็นเจ้าของและบริษัทเฟเชียล แอนด์ บอดี เอสเซนเชียล จำกัด เลขที่ 122 ซอยลาดพร้าว 26 แขวงจอมพล เขตจตุจักร กทม.มี<persName>นายวิเชียร</persName> อ้างตัวเป็นเจ้าของ พบของกลางจำนวนดังกล่าว
                ด้าน<persName>น.พ.นรังสันต์</persName>กล่าวว่า ทั้ง 2 บริษัทได้นำสินค้าดังกล่าวโฆษณาทางเคเบิ้ลทีวี อวดอ้างสรรพคุณว่าเพิ่งพลังปลุกเซ็กซ์จากนั้นได้ประสานมาทาง สน.สุทธิสาร ให้เข้าร่วมตรวจสอบและทำการวางแผนล่อซื้อ พบว่าสินค้าที่ทั้ง 2 บริษัทอวดอ้างสรรพคุณ ไม่เป็นจริงอย่างที่โฆษณาไว้ และสวมทะเบียนตำรับยาของยาชนิดอื่นด้วย กระทั่งสามารถจับกุมได้ดังกล่าว หลังจากนี้จะได้ทำการตรวจสอบว่าผลิตภัณฑ์ดังกล่าว มีผลข้างเคียงกับผู้ที่ใช้หรือไม่
                <persName>พ.ต.อ.มานพ</persName>กล่าวเพิ่มเติมว่า เบื้องต้นได้แจ้งข้อหาขายยาปลอม จำหน่ายอาหารปลอม ขายยาแผนโบราณโดยไม่ได้รับอนุญาต แสดงฉลากอาหารไม่ถูกต้อง ตามพระราชบัญญัติอาหาร ก่อนส่งตัวดำเนินคดี พร้อมให้เจ้าหน้าที่ลงพื้นที่ตรวจสอบสถานที่ผลิตของกลางดังกล่าว ก่อนดำเนินการต่อไป
 ผู้สื่อข่าวรายงานว่า ผู้ต้องหาทั้งสองได้ยื่นหลักทรัพย์เป็นเงินสดจำนวน 3 แสนบาทยื่นขอประกันตัวและพนักงานสอบได้อนุญาตให้ปล่อยตัวแล้ว
</p></body>
</news>
