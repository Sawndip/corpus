<teiHeader>
<fileDesc>
<titleStmt>
  <title>ออกหมายจับมือทำเอฟเฟกต์เผาซานติก้า-สรุปส่งฟ้อง 6 คน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-25 11:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112480  </bibl>
</sourceDesc>
</fileDesc>
</teiHeader>
<news>
<headline>ออกหมายจับมือทำเอฟเฟกต์เผาซานติก้า-สรุปส่งฟ้อง 6 คน!</headline>
<lead>ตำรวจทองหล่อออกหมายจับคนทำเอฟเฟกซ์ยิงในงานอำลา-นับถอยหลังเคาท์ดาวน์ซานติก้านรกคืน 31 ธ.ค.51 เจ้าตัวประสานเข้ามอบตัวจันทร์ที่ 28 ก.ย.นี้ หลังสอบพบเอฟเฟกซ์มีส่วนเกี่ยวข้องกับโศกนาฏกรรม 66 ศพ ขณะที่ทีมพนักงานสอบสวนนัดประชุมสรุปสำนวนคดีสั่งฟ้องผู้มีส่วนร่วม 6 คน วันจันทร์ที่จะถึงที่ บก.น. 5 หลังรวบรวมหลักฐานสอบปากคำพยานครบถ้วนสมบูรณ์</lead>
<neck></neck>
<body><p>วันนี้ (25 ก.ย.) เมื่อเวลา 11.00 น. <persName>พล.ต.ต.ลิขิต กลิ่นอวล</persName> รองผู้บัญชาการตำรวจนครบาล (รองผบช.น.) ในฐานะหัวหน้าพนักงานสอบสวนคดีเพลิงไหม้ซานติก้าผับ เมื่อวันที่ 31 ธ.ค. 51 เปิดเผยว่า ในวันจันทร์ที่ 28 ก.ย.นี้ ได้นัดประชุมทีมพนักงานสอบสวนในคดีทั้งคณะ ที่ กองบังคับการตำรวจนครบาล 5 ในเวลา 15.00 น. เพื่อประชุมพิจารณาลงความเห็นในสำนวนคดีเพลิงไหม้ซานติก้าผับ หลังจากได้รวบรวมข้อมูลหลักฐานรวมทั้งพยานบุคคลครบถ้วนสมบูรณ์แล้ว โดยการประชุมครั้งนี้จะสรุปชี้มูลสำนวนคดีเห็นควรสั่งฟ้องส่งให้อัยการพิจารณาตามกระบวนการกฎหมายต่อไป ซึ่งหลังจากได้เชิญผู้เชี่ยวชาญจากกรมวิทยาศาสตร์ทหารบก มาตอบข้อสงสัยทางเทคนิคเกี่ยวกับเอฟเฟกต์ที่ใช้ในคืนวันเกิดเหตุว่าเป็นสาเหตุของเพลิงไหม้หรือไม่ หลังจากพูดคุยกับผู้เชี่ยวชาญก็ได้ความกระจ่างอุปกรณ์ที่ใช้ทำเอฟเฟกต์ก็มีพลุเป็นส่วนประกอบ พร้อมดูภาพที่บันทึกการทำงานของพลุว่ามีการทำงานอย่างไร เพื่อลงความเห็นประกอบสำนวนการสอบสวน</p>
<p>นอกจากนี้ ในส่วนของพยานแวดล้อมในที่เกิดเหตุ ยืนยันว่าเห็น<persName>นายสราวุธ อะริยะ</persName> นักร้องนำวงเบิร์น ที่ตกเป็นผู้ต้องหาในคดีดังกล่าวฐานเป็นต้นเหตุของเพลิง เป็นคนถือกระบอกพลุก่อนเกิดเหตุ และมีพยานเห็นว่า<persName>นายสราวุธ</persName>จุดพลุในเวลาเดียวกับที่เอฟเฟกต์ทำงาน ซึ่งมีพยานเห็นลูกไฟหลายลูก ซึ่งเป็นของนักร้องนำวงเบิร์นเพียงลูกเดียว โดยจากการสอบสวนแล้วมองได้ว่าเกี่ยวกับเอฟเฟกต์ได้ เจ้าหน้าที่ตำรวจ สน.ทองหล่อ จึงได้ออกหมายจับ <persName>นายบุญชู เหล่าศรีนาท</persName> ซึ่งเป็นผู้ทำเอฟเฟกต์ โดย<persName>นายบุญชู</persName>ติดต่อเข้ามอบตัวในวันจันทร์ที่ 28 ก.ย.ในช่วงเช้า ที่ สน.ทองหล่อ                <persName>พล.ต.ต.ลิขิต</persName> กล่าวต่อไปว่า ทีมพนักงานสอบสวนคดีเพลิงไหม้ซานติก้าผับได้ใช้เวลารวบรวมพยานหลักฐานมีน้ำหนักพอเพียงที่จะเห็นควรสั่งฟ้อง 6 คนที่เกี่ยวข้อง ได้แก่ <persName>นายวิสุข เสร็จสวัสดิ์</persName> หุ้นส่วนใหญ่ซานติก้า <persName>นายสุริยา ฤทธิ์ระบือ</persName> กรรมการผู้จัดการ บ.ไวท์แอนด์บราเธอร์, ผู้ถือใบอนุญาต ผู้จัดการซานติก้าผับ นักร้องวงเบิร์น และ<persName>นายบุญชู เหล่าศรีนาท</persName> ผู้จัดทำเอฟเฟกต์ ซึ่งจะเข้ามอบตัวในวันที่ 28 ก.ย.นี้ โดยในส่วนของ<persName>นายวิสุข</persName> ในฐานะเจ้าของผับไม่น่ารอดจากการที่ต้องรับผิดชอบกับเหตุการณ์ที่เกิดขึ้นผ่านมา ซึ่งในส่วนของผู้ที่ได้รับความเสียหายจากเหตุการณ์ก็จะได้มีสิทธิ์เรียกร้องค่าชดเชยได้เพิ่มเติมได้                “วันจันทร์นี้ทีมพนักงานสอบสวนจะประชุมเป็นครั้งสุดท้ายจริงๆ จะได้ลงความเห็นในสำนวนสั่งฟ้อง 6 คนที่เกี่ยวข้องส่งถึงอัยการ ตัว<persName>นายวิสุข</persName> ตามหลักฐานที่แน่นหนามีอยู่ก็ต้องรับผิดชอบ แม้ว่าจะมีการออกหมายจับคนทำเอฟเฟกต์ และตัวนักร้องจุดพลุในช่วงเวลาเอฟเฟกต์ทำงาน ก็เป็นเพียงบางส่วนที่ทำให้เกิดเพลิงไหม้ ซึ่งทุกอย่างผลของคดีจะออกมาอย่างไรขึ้นอยู่กับกระบวนการชั้นศาลตัดสิน ทางเราได้รวบรวมพยานหลักฐานครอบคลุมทุกด้านทำงานกันเต็มที่กับคดีนี้ และต้องให้ความเป็นธรรมทุกฝ่าย” <persName>พล.ต.ต.ลิขิต</persName> กล่าว</p></body>
</news>
