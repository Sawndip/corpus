<teiHeader>
<fileDesc>
<titleStmt>
  <title>จับแล้วพี่ชายแท้ๆข่มขืนน้องสาวพิการตั้งท้อง8เดือน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30551/%e0%b8%88%e0%b8%b1%e0%b8%9a%e0%b9%81%e0%b8%a5%e0%b9%89%e0%b8%a7%e0%b8%9e%e0%b8%b5%e0%b9%88%e0%b8%8a%e0%b8%b2%e0%b8%a2%e0%b9%81%e0%b8%97%e0%b9%89%e0%b9%86%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%99%e0%b9%89%e0%b8%ad%e0%b8%87%e0%b8%aa%e0%b8%b2%e0%b8%a7%e0%b8%9e%e0%b8%b4%e0%b8%81%e0%b8%b2%e0%b8%a3%e0%b8%95%e0%b8%b1%e0%b9%89%e0%b8%87%e0%b8%97%e0%b9%89%e0%b8%ad%e0%b8%878%e0%b9%80%e0%b8%94%e0%b8%b7%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>จับแล้วพี่ชายแท้ๆข่มขืนน้องสาวพิการตั้งท้อง8เดือน</headline>
<lead>สลด ที่แท้พี่ชายชวนคู่ขารักร่วมเพศ รุมโทรม-ถ่ายคลิปเก็บ อ้างกินยาปลุกเซ็กส์คึก ชาวบ้านกว่า 300 บุกโรงพักรุมสาปแช่ง ขณะที่แพทย์ระบุผ่าคลอด 4 พ.ย. ก่อนส่งแม่-ลูกให้สถานสงเคราะห์ดูแล</lead>
<neck></neck>
<body><p>ความคืบหน้าเหตุการณ์สลดใจ <persName>น.ส.เอ</persName> (นามสมมติ) อายุ 18 ปี หญิงพิการซ้ำซ้อน เป็นใบ้ ตาบอด หูหนวก สติไม่สมประกอบ ไม่สามารถช่วยเหลือตัวเองได้ ถูกข่มขืนจนตั้งครรภ์ 8 เดือนนั้น
 ล่าสุดเมื่อเวลา 15.50 น. วันที่ 29 กันยายน ที่ สภ.บ้านหมอ <persName>พ.ต.อ.อัครวัฒน์ พิพัฒน์โชติกร</persName> รองผู้บังคับการตำรวจภูธรจังหวัดสระบุรี (รอง ผบก.ภ.จว.สระบุรี) พร้อมด้วย <persName>พ.ต.อ.กฤษณะ คุณากร</persName> ผู้กำกับการ (ผกก.) สภ.บ้านหมอ <persName>พ.ต.ท.ณรงค์ แสวงจิตต์</persName> รอง ผกก.สส. สภ.บ้านหมอ <persName>ร.ต.ท.พณวรรณ มาตราช</persName> พนักงานสอบสวนเจ้าของคดี และ<persName>นางปวีณา หงสกุล</persName> ประธานมูลนิธิ<persName>ปวีณาหงสกุล</persName>เพื่อเด็กและสตรี ร่วมแถลงข่าวการจับกุม<persName>นายอานุช วงษ์เหมือน</persName> อายุ 37 ปี และ<persName>นายนพดล</persName> (สงวนนามสกุล) อายุ 24 ปี พี่ชายของ <persName>น.ส.เอ</persName> ที่ ต.หรเทพ อ.บ้านหมอ
</p>
<p><persName>นายนพดล</persName> กล่าวว่า ตนกับ<persName>นายอานุช</persName>เป็นพวกรักร่วมเพศอยู่กินฉันสามีภรรยากันมานานถึง 11 ปี กระทั่งเมื่อต้นเดือนกุมภาพันธ์ที่ผ่านมา ตนเกิดอารมณ์ทางเพศ จึงขอร่วมรักกับ<persName>นายอานุช</persName> แต่<persName>นายอานุช</persName>อวัยวะเพศไม่แข็งตัว ตนจึงไปหาซื้อยาปลุกเซ็กส์ที่ตลาด อ.ท่าเรือ จ.พระนครศรีอยุธยา มาให้กิน
 "เมื่อเรากินยาปลุกเซ็กส์แล้ว ก็บรรเลงบทรักกันจนจบหนึ่งบท แต่ผมยังมีความต้องการ จึงไปลวงน้องสาวแท้ๆ ให้ขึ้นมาบนบ้านชั้นสอง จากนั้นผมกับนายอานุชร่วมเพศกับน้องสาว และใช้โทรศัพท์มือถือยี่ห้อโนเกีย รุ่นเอ็น 70 ถ่ายคลิปวิดีโอไว้ ต่อมาเมื่อไม่มีเงินจึงขายโทรศัพท์เครื่องนี้ให้น้าในราคา 2,000 บาท" <persName>นายนพดล</persName> กล่าว
</p>
<p>ทั้งนี้ตำรวจตั้งข้อหา<persName>นายนพดล</persName>และ<persName>นายอานุช</persName>ร่วมกันข่มขืนกระทำชำเราผู้อื่น โดยขู่เข็ญด้วยประการใดๆ โดยผู้อื่นนั้นอยู่ในภาวะที่ไม่สามารถขัดขืนได้
 ผู้สื่อข่าวรายงานว่า เจ้าหน้าที่ชุดจับกุมและ<persName>นางปวีณา</persName>กำลังแถลงข่าว มีชาวบ้านกว่า 300 คน เดินทางมาดูหน้าผู้ต้องหาและตะโกนสาบแช่งต่างๆ นานา
</p>
<p> ต่อมา<persName>นางปวีณา</persName> พร้อมคณะเดินทางไปที่โรงพยาบาลบ้านหมอ เพื่อเยี่ยมอาการของ <persName>น.ส.เอ</persName> โดย <persName>นพ.ธนะวัฒน์ วงศ์ผัน</persName> ผู้อำนวยการโรงพยาบาลบ้านหมอ กล่าวว่า <persName>น.ส.เอ</persName> และทารกในครรภ์ ร่างกายแข็งแรง
 "ตามกำหนดคนไข้จะคลอดในวันที่ 17 พฤศจิกายนนี้ แต่เนื่องจากไม่สามารถคลอดด้วยวิธีธรรมชาติได้ แพทย์ต้องทำคลอดด้วยวิธีผ่าตัดในวันที่ 4 พฤศจิกายน หลังคลอดจะมอบเด็กให้สถานสงเคราะห์เด็กหญิงสระบุรี อ.พระพุทธบาท และพัฒนาสังคมและความมั่นคงของมนุษย์จังหวัดสระบุรี อุปการะต่อไป รวมทั้งแม่เด็กด้วย" <persName>นพ.ธนะวัฒน์</persName> กล่าว
</p></body>
</news>
