<teiHeader>
<fileDesc>
<titleStmt>
  <title>ยุติธรรมจับมือธรรมศาสตร์ฝึกอาสาสมัครคุ้มครองสิทธิ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30277/%e0%b8%a2%e0%b8%b8%e0%b8%95%e0%b8%b4%e0%b8%98%e0%b8%a3%e0%b8%a3%e0%b8%a1%e0%b8%88%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b8%98%e0%b8%a3%e0%b8%a3%e0%b8%a1%e0%b8%a8%e0%b8%b2%e0%b8%aa%e0%b8%95%e0%b8%a3%e0%b9%8c%e0%b8%9d%e0%b8%b6%e0%b8%81%e0%b8%ad%e0%b8%b2%e0%b8%aa%e0%b8%b2%e0%b8%aa%e0%b8%a1%e0%b8%b1%e0%b8%84%e0%b8%a3%e0%b8%84%e0%b8%b8%e0%b9%89%e0%b8%a1%e0%b8%84%e0%b8%a3%e0%b8%ad%e0%b8%87%e0%b8%aa%e0%b8%b4%e0%b8%97%e0%b8%98%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>ยุติธรรมจับมือธรรมศาสตร์ฝึกอาสาสมัครคุ้มครองสิทธิ</headline>
<lead>ยุติธรรมจับมือธรรมศาสตร์ ฝึกอาสาสมัครคุ้มครองสิทธิฯ แปลงภาษากฎหมายให้ง่ายต่อการรับรู้ของประชาชน</lead>
<neck></neck>
<body><p>(28ก.ย.)ที่โรงแรมมิราเคิล <persName>นายกิตติพงษ์  กิตยารักษ์ </persName> ปลัดกระทรวงยุติธรรม  เป็นประธานเปิดงานการแสดงสื่อสิทธิเสรีภาพโดยการมีส่วนร่วมของชุมชน ซึ่งกรมคุ้มครองสิทธิและเสรีภาพและมหาวิทยาลัยธรรมศาสตร์ ร่วมจัดตั้งอาสาสมัครคุ้มครองสิทธิและเสรีภาพ นำร่องใน 10 จังหวัด ได้แก่ ภาคเหนือ 3 จังหวัด เชียงใหม่ เชียงราย ลำพูน ภาคตะวันออกเฉียงเหนือ 3 จังหวัด คือ ขอนแก่น สกลนครและสุรินทร์ และภาคกลาง 3 จังหวัด ได้แก่ ฉะเชิงเทรา ลพบุรี อ่างทอง และภาคใต้ 1 จังหวัด คือ จังหวัดตรัง
</p>
<p>โดยโครงการผลิตสื่อสิทธิเสรีภาพฯเป็นการส่งเสริมกระบวนการเรียนรู้ให้กับอาสาสมัคร ให้เข้ามาผลิตสื่อสิทธิเสรีภาพร่วมกับชุมชนด้วยการแปลงเอกสารหรือความรู้ที่ได้รับในภาษากฎหมายให้เป็นภาษาที่ชาวบ้านเข้าใจง่ายขึ้นไม่สลับซับซ้อนหรือภาษาท้องถิ่น เพื่อให้ประชาชนเข้าถึงกฎหมายเบื้องต้น และสิทธิเสรีภาพในกระบวนการยุติธรรม   การคุ้มครองป้องกันผู้กระทำความรุนแรงในครอบครัว การป้องกันการเกิดอุบัติเหตุอันตรายในการเดินทาง เป็นต้น ทั้งนี้นายกิตติพงษ์ ได้มอบแนวทางให้กรมคุ้มครองสิทธิฯขยายโครงการผลิตสื่อสิทธิเสรีภาพฯไปยังองค์กรปกครองส่วนท้องถิ่นทุกแห่งเพื่อให้ครอบคลุมทุกชุมชน
</p></body>
</news>
