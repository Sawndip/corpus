<teiHeader>
<fileDesc>
<titleStmt>
  <title>น้อยใจกลัวผัวมีชู้ สาวใหญ่ เผาตัวเองดับ !  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 15:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109834  </bibl>
</sourceDesc>
</fileDesc>
</teiHeader>
<news>
<headline>น้อยใจกลัวผัวมีชู้ สาวใหญ่ เผาตัวเองดับ !</headline>
<lead>สาวใหญ่น้อยใจกลัวผัวมีชู้ ราดน้ำมันจุดไฟเผาตัวต่อดับอนาถต่อหน้าสองลูกน้อย</lead>
<neck></neck>
<body><p> วันนี้ (20 ก.ย.) เมื่อเวลา 09.40 น. <persName>พ.ต.ท.สุชาติ อิ่มสวัสดิ์</persName> พนักงานสอบสวน (สบ2) สน.หนองจอก รับแจ้งเหตุเพลิงไหม้บ้านเรือนประชาชน ภายในซอยประชาสำราญ 3 แขวงและเขตหนองจอก กทม. จึงประสานรถดับเพลิงจำนวน 3 คัน รุดไปตรวจสอบพร้อมเจ้าหน้าที่ฝ่ายสืบสวน เจ้าหน้าที่กองพิสูจน์หลักฐาน (พฐ.) และเจ้าหน้าที่มูลนิธิร่วมกตัญญู                ที่เกิดเหตุเป็นบ้านปูนชั้นเดียว พื้นที่ประมาณ 40 ตารางวา มีกลุ่มควันพวยพุ่งออกมาจากภายในบ้าน เจ้าหน้าที่จึงระดมฉีดน้ำเพื่อสกัดเพลิง โดยใช้เวลาประมาณ 20 นาที เพลิงจึงสงบ ตรวจสอบภายในบ้านพบศพ<persName>นางกัลยา วัลขวัญ</persName> อายุ 43 ปี อยู่บ้านเลขที่ 4/1 หมู่ 3 ซอยประชาสำราญ 3 แขวงและเขตหนองจอก กทม. สภาพศพถูกไฟไหม้ดำเป็นตอตะโกนอนเสียชีวิตอยู่ภายในห้องโถงกลางบ้าน เจ้าหน้าที่จึงเก็บหลักฐานอื่นๆภายในบ้านที่หลงเหลืออยู่ไปตรวจสอบ        </p>
<p>จากการสอบสวนทราบว่า ผู้ตายอาศัยอยู่กับ <persName>นายเสรี เจริญสง่า</persName> อายุ 40 ปี สามี และ ลูกชาย วัย 6 และ 8 ขวบ โดยเมื่อคืนที่ผ่านมาผู้ตายได้มีปากเสียงทะเลาะกับสามีอย่างรุนแรง เนื่องจากระแวงว่าสามีจะไปมีเมียน้อยเพราะสามีของผู้ตายทำงานอยู่ย่านนวนคร นานๆครั้งจึงจะกลับบ้าน ทำให้ผู้ตายเกิดความหึงหวง จนกระทั่งช่วงเช้าระหว่างที่สามีผู้ตายออกไปละหมาดที่มัสยิด และลูกชายกำลังอาบน้ำก็ได้กลิ่นเหม็นไหม้ เมื่อออกมาดูก็พบแม่ของตัวเองใช้แกลอนน้ำมันราดตัวเองและจุดไฟเผาจนไฟลุกท่วมตัวจึงวิ่งร้องไห้ออกมาขอความช่วยเหลือจากเพื่อนบ้านแต่ไม่ทันการเพราะบ้านถูกไฟไหม้หมดทั้งหลังและ<persName>นางกัลยา</persName>เสียชีวิตแล้ว                เบื้องต้น เจ้าหน้าที่ตำรวจคาดว่าสาเหตุน่าจะเกิดจากผู้ตายน้อยใจสามีจึงคิดฆ่าตัวตาย อย่างไรก็ตามได้ให้เจ้าหน้าที่กองพิสูจน์หลักฐานเก็บหลักฐานอื่นๆภายในบ้านและโดยรอบบริเวณไว้ตรวจสอบอย่างละเอียดแล้ว และจะสอบปากคำสามีรวมทั้งญาติผู้ตายมาอย่างละเอียดอีกครั้ง พร้อมกับส่งศพไปชันสูตรที่สถาบันนิติเวช เพื่อหาสาเหตุการเสียชีวิตที่แท้จริงต่อไป </p></body>
</news>
