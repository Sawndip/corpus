<teiHeader>
<fileDesc>
<titleStmt>
  <title>มีดแทงพรุนก่อนปาดคอแท็กซี่ทิ้งศพคารถ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 09:16:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190645  </bibl>
</sourceDesc>
</fileDesc>
</teiHeader>
<news>
<headline>มีดแทงพรุนก่อนปาดคอแท็กซี่ทิ้งศพคารถ</headline>
<lead>คนร้ายฆ่าแท็กซี่โหด! กระหน่ำแทงกว่า 10 แผล ก่อนปาดคอซ้ำทิ้งศพคารถใน ซอยตันย่านคลอง 4 ลำลูกกา ก่อนชิงเงินหนี ขณะที่อีกรายถูกจี้ชิงเงินหนีย่านคลอง 3</lead>
<neck></neck>
<body><p><persName>ร.ต.อ.ไพบูลย์ พลดงนอก</persName> ตำรวจร้อยเวร สภ.คูคต จ.ปทุมธานี ได้เปิดเผยถึงความคืบหน้าคดีแท็กซี่ถูกฆ่าปาดคอตายคารถ ภายในบริเวณ ซอยตัน ถ.เลียบคลอง 4 ห่างจาก ถนนสายหลักเส้นลำลูกกาประมาณ 500 เมตร เมื่อรุ่งสางของเมื่อคืนที่ผ่านมา ว่าจากการเข้าเก็บหลักฐานเบื้องต้นพบศพ <persName>นายทองใส จำเริญ</persName> อายุประมาณ 51 ปี สภาพถูกกระหน่ำแทงตามร่างกายและลำคอหลายสิบแผล ทั้งยังใช้มีดปาดคอซ้ำจนเสียชีวิตคารถแท็กซี่เขียวเหลืองหมายเลขทะเบียน มฉ 679 กทม. นอกจากนี้ยังพบว่า เงิน และ ทรัพย์สินของผู้ตายได้สูญหายไปทั้งหมด เมื่อตรวจสอบพื้นที่โดยรอบในจุดที่เกิดเหตุพบรองเท้าแตะแบบสวมสีดำตกอยู่ 1 ข้าง จึงเก็บไว้เป็นหลักฐาน โดยล่าสุด ตำรวจได้เร่งออกติดตามหาเบาะเสของคนร้ายแล้ว โดยวอนให้ ประชาชนที่รู้ว่าแท็กซี่คันดังกล่าวรับผู้โดยสารมาจากที่ใด ก็ขอให้เข้าให้ปากคำกับเจ้าหน้าที่ ตำรวจได้ทันที เพื่อเป็นเบาะแสในการคลี่คลายคดีต่อไป ส่วนสาเหตุเบื้องต้นเชื่อว่าน่าจะเป็นเรื่องฆ่าชิงทรัพย์ แต่ผู้ตายอาจพยายามขัดขืนจึงถูกกระหน่ำแทงตายก่อนชิงทรัพย์หนีไป</p>
<p>อย่างไรก็ตาม <persName>ร.ต.อ.ไพบูลย์</persName> ยังเปิดเผยเพิ่มเติมว่า ในคืนเดียวกันนี้ ก่อนที่จะมีเหตุแท็กซี่ถูกฆ่าตายเพียงไม่นานคนขับแท็กซี่เข้าแจ้งความว่า มี 7 คนร้าย ได้ลวงให้ไปส่งส่งภายในที่เปลี่ยวคลอง 3 และ จี้ชิงทรัพย์ ก่อนที่จะหลบหนีไป โดยไม่ได้ทำร้ายร่างกายแต่อย่างใด แต่ในคดีหลังมีเบาะแสของกลุ่มคนร้ายแล้ว ส่วนกลุ่มแรกยังไม่ทราบกลุ่มผู้ก่อเหตุ ส่วนจะเป็นคนร้ายกลุ่มเดียวกันหรือไม่ยังไม่สามารถสรุปได้ในขณะนี้</p></body>
</news>
