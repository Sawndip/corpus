<teiHeader>
<fileDesc>
<titleStmt>
  <title>จนท.ซ้อมรับมือนปช.ส่วนจุดสำคัญปิดจราจร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 17:42:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190369  </bibl>
</sourceDesc>
</fileDesc>
</teiHeader>
<news>
<headline>จนท.ซ้อมรับมือนปช.ส่วนจุดสำคัญปิดจราจร</headline>
<lead>ตำรวจศูนย์ปฏิบัติการ ตำรวจนครบาล ซักซ้อมแผนรับมือเสื้อแดงกลางที่ประชุม ขณะที่เส้นทางโดยรอบทำเนียบรัฐบาลและ จุดสำคัญถูกปิดการจราจร</lead>
<neck></neck>
<body><p><persName>พ.ต.อ.ปิยะ อุทาโย</persName> โฆษกศูนย์ปฏิบัติการ ตำรวจนครบาล ได้เปิดเผยหลังการประชุมวางแผนรับมือเสื้อแดงว่าในที่ประชุมได้ซักซ้อมการปฏิบัติของ เจ้าหน้าที่แต่ละหน่วยให้เป็นไปตามแผนกรกต 52 โดยจะกำหนดผู้บัญชาการในแต่ละจุด และแบ่งพื้นที่รับผิดชอบของแต่ละหน่วยอย่างชัดเจน พร้อมกับเน้นการต่อรองกับกลุ่มผู้ชุมนุมเป็นหลัก ไม่ใช้อาวุธในการเข้าควบคุมฝูงชน และสุดท้ายหากเกิดสถานการณ์บานปลายก็จะใช้เครื่องขยายเสียงLRADเป็นสิ่งสุดท้ายในการควบคุมฝูงชน</p>
<p>อย่างไรก็ตามขณะที่ทางที่ห้ามใช้บริเวณทำเนียบรัฐบาลในขณะนี้มีทั้งหมด 3 เส้นทาง คือ ถ.นครปฐมช่วงแยกเทวกรรมถึงสะพานชมัยมรุเชษฐ ถ.หลวงช่วงแยกเทวกรรมถึงจุดตัด ถ.ราชดำเนินนอก และเส้นทางคู่ขนานของ ถ.ราชดำเนินนอกฝั่งติดรั้วทำเนียบรัฐบาล ส่วนเส้นทางห้ามใช้บริเวณสโมสรทหารบก ใกล้กับบ้าน <persName>พล.อ.เปรม ติณสูลานนท์</persName> คือ ถ.เส้นทางคู่ขนาน ถ.ศรีอยุธยา และ ถ.ที่ตั้งชิดกับสโมสรทหารบก คือ แยกสี่เสาเทเวศร์ แยกหอประชุมกองทัพบก และสุดท้ายคือ ถ.เส้นสามเสน ซ.12 โดยเส้นทางทั้งหมดได้ถูกปิดการจราจร</p></body>
</news>
