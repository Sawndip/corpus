<teiHeader>
<fileDesc>
<titleStmt>
  <title>3 วายร้ายติดกับ ปส.หิ้วเงิน 4.8 ล้านล่อซื้อยาบ้า 4 หมื่นเม็ด!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-25 17:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112784  </bibl>
</sourceDesc>
</fileDesc>
</teiHeader>
<news>
<headline>3 วายร้ายติดกับ ปส.หิ้วเงิน 4.8 ล้านล่อซื้อยาบ้า 4 หมื่นเม็ด!</headline>
<lead>ตำรวจปราบปรามยาเสพติด หิ้วเงินสด 4.8 ล้านล่อซื้อยาบ้าจากแก๊งค้ายานรก 4 หมื่นเม็ด จับผู้ต้องหาได้ 3 ราย รถเก๋งของกลางอีก 2 คัน</lead>
<neck></neck>
<body><p>  วันนี้ (25 ก.ย.) เมื่อเวลา 15.30 น.ที่กองบัญชาการตำรวจปราบปรามยาเสพติด (บช.ปส.) <persName>พล.ต.ต.สรศักดิ์ เย็นเปรม</persName> ผบก.ปส.2 บช.ปส. <persName>พ.ต.อ.ทนงศักดิ์ ทั่งทอง</persName> รอง ผบก.ปส.2 <persName>พ.ต.อ.สายัณห์ ปาลวัฒน์</persName> ผกก.2 บก.ปส.2 <persName>พ.ต.ท.กัมปนาท สำเร็จ</persName> รอง ผกก.ช่วยราชการ กก.2 บก.ปส.2 <persName>พ.ต.ท.ขจัดภัย สังแก้ว</persName> สว.กก.2 บก.ปส.2 พร้อมกำลังเจ้าหน้าที่ตำรวจ กก.2 บก.ปส.2 ร่วมกันแถลงการจับกุม <persName>นายสุบิน สุขสวัสดิ์</persName> อายุ 35 ปี อยู่บ้านเลขที่ 143 หมู่ 9 ต.เขาชะงุ้ม อ.โพธาราม จ.ราชบุรี <persName>นายประทีป หรือกบ มั่นดี</persName> อายุ 43 ปี อยู่บ้านเลขที่ 14 หมู่ที่ 3 ต.บ้านบึง กิ่งอ.บ้านคา จ.ราชบุรี <persName>นายพงษ์พิพัฒน์ ดวงเวียงคำ</persName> อายุ 41 ปี อยู่บ้านเลขที่ 1 ซอยจุฑางกูร 15/4 ถนนจุฑากูร ต.ตลาด อ.เมือง จ.มหาสารคาม</p>
<p>การจับกุมครั้งนี้ ตำรวจจับได้พร้อมของกลางยาบ้า จำนวน 40,000 เม็ด รถเก๋งยี่ห้อฮอนด้า ซีวิค สีเลือดหมู หมายเลขทะเบียน กง-5967 ราชบุรี รถแท็กซี่ยี่ห้อโตโยต้าสีชมพู หมายเลขทะเบียนทพ-6993 กทม.และโทรศัพท์มือถือ 3 เครื่อง                <persName>พล.ต.ต.สรศักดิ์</persName> กล่าวว่า การจับกุมครั้งนี้สืบเนื่องมาจาก เจ้าหน้าที่ได้รับแจ้งจากสายลับว่า <persName>นายสุบิน</persName> กับพวก มีพฤติกรรมเกี่ยวข้องกับการจำหน่ายยาบ้า จึงได้ทำการติดต่อล่อซื้อยาบ้าจำนวน 40,000 เม็ด ในราคา 4,800,000 บาท และนัดพูดคุยกันที่ห้างฟิวเจอร์ปาร์ค รังสิต เวลาประมาณ 13.00 น.วันที่ 24 ก.ย.ที่ผ่านมา จนกระทั่งถึงเวลานัดหมาย ก็พบ <persName>นายสุบิน</persName> และ <persName>นายประทีป</persName> เดินทางมาตรวจนับเงิน จากนั้นจึงได้นัดส่งมอบยาบ้ากันที่ปั๊มน้ำทัน ปตท. ในพื้นที่ต.ลาดบัวขาว อ.สีคิ้ว จ.นครราชสีมา ในเวลา 08.00 น.วันนี้</p>
<p><persName>พล.ต.ต.สรศักดิ์</persName> กล่าวต่อว่า จากนั้นเจ้าหน้าที่จึงเดินทางไปตามนัด ก็พบ<persName>นายสุบิน</persName>และ<persName>นายพงษ์พิพัฒน์</persName> ขับรถแท็กซี่สีชมพูมา ส่วน<persName>นายประทีป</persName>ขับรถเก๋งยี่ห้อฮอนด้า รุ่นซิวิค มาจอดภายในปั๊ม ก่อนที่จะขับออกไปโดยปล่อยให้<persName>นายสุบิน</persName> และ<persName>นายพงษ์พิพัฒน์</persName> รอส่งมอบยาบ้า หลังจากนั้น <persName>นายพงษ์พิพัฒน์</persName>ก็ได้นำยาบ้ามาส่งให้เจ้าหน้าที่จึงแสดงตัวเข้าจับกุมทั้ง 2 คน ก่อนที่เจ้าหน้าที่อีกชุดจะไล่ติดตามจับกุม <persName>นายประทีป</persName>ได้ที่ป้อมตำรวจ ต.หนองน้ำแดง อ.ปากช่อง จ.นครราชสีมา ก่อนควบคุมตัวทั้งหมดมาทำการสอบปากคำที่ บช.ปส.                จากการสอบสวน<persName>นายสุบิน</persName>ให้การอ้างว่า ปกติตนจะขับรถบรรทุกดินอยู่ใน จ.ราชบุรี แต่ได้รับการว่าจ้างทางโทรศัพท์จาก<persName>นายวัฒน์</persName>ไม่ทราบชื่อและนามสกุลจริง ให้นำยาบ้าไปส่งลูกค้าที่ชื่อ “<persName>บังแดง</persName>” ส่วนค่าจ้างจะได้หลังจากเสร็จงาน โดยตอนแรกนัดส่งของกันที่ห้างฟิวเจอร์ปาร์ครังสิต แต่ภายหลังเปลี่ยนมาส่งกันที่ปั๊มน้ำมันดังกล่าว เมื่อตนขับของมาส่งให้ก็ถูกจับดังกล่าว</p>
<p> เบื้องต้นเจ้าหน้าที่แจ้งข้อหา ร่วมกันมียาเสพติดให้โทษประเภท 1 (ยาบ้า) ไว้ในความครองครองเพื่อจำหน่ายโดยผิดกฎหมาย ก่อนส่งตัวให้พนักงานสอบสวนดำเนินคดี พร้อมทั้งจะทำการขยายผลจับกุมผู้ที่อยู่ในเครือข่ายมาดำเนินคดีตามกฎหมายต่อไป </p></body>
</news>
