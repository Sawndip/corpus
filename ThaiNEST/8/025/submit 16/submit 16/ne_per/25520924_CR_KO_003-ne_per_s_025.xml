<teiHeader>
<fileDesc>
<titleStmt>
  <title>จับ2มือปืนลั่นไกลทวงหนี้รถเจอยาบ้าและปืน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29858/%e0%b8%88%e0%b8%b1%e0%b8%9a2%e0%b8%a1%e0%b8%b7%e0%b8%ad%e0%b8%9b%e0%b8%b7%e0%b8%99%e0%b8%a5%e0%b8%b1%e0%b9%88%e0%b8%99%e0%b9%84%e0%b8%81%e0%b8%a5%e0%b8%97%e0%b8%a7%e0%b8%87%e0%b8%ab%e0%b8%99%e0%b8%b5%e0%b9%89%e0%b8%a3%e0%b8%96%e0%b9%80%e0%b8%88%e0%b8%ad%e0%b8%a2%e0%b8%b2%e0%b8%9a%e0%b9%89%e0%b8%b2%e0%b9%81%e0%b8%a5%e0%b8%b0%e0%b8%9b%e0%b8%b7%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>จับ2มือปืนลั่นไกลทวงหนี้รถเจอยาบ้าและปืน</headline>
<lead>รวบ 2 มือปืนแก๊งค้ายาบ้า หลังก่อเหตุยิง 2 ผัวเมีย ตาย 1 เจ็บ 1 เหตุแค้นทวงรถจักรยานยนต์ที่ลักไปขายคืนไม่ได้ ก่อนพาตัวทำแผนประกอบคำรับสารภาพ</lead>
<neck></neck>
<body><p>มื่อเวลา 17.30 น. วันนี้( 24 ก.ย.52) <persName>พ.ต.ท.ภรภัทร เพ็ชรพยาบาล</persName> พนักงานสอบสวน สภ.โพธิ์แก้ว อ.สามพราน จ.นครปฐม พร้อมชุดสืบสวน ได้ร่วมกันจับกุมตัว<persName>นายวิรัตน์ มีนุช</persName> อายุ 24 ปี อยู่บ้านเลขที่ 9 หมู่ 5 ต.วังจันทร์ อ.วังจันทร์ จ.ระยอง และ<persName>นายปริญญา ผ่องใส</persName> อายุ 27 ปี อยู่บ้านเลขที่ 15 ถ.เพชรเกษม 110 แยก 5 แขวงหนองค้างพลู เขตหนองแขม กทม.โดยแจ้งข้อกล่าวหาว่า ร่วมกันฆ่า<persName>นางปิญาภา  สว่างธรรมโชติ</persName> อายุ 19 ปี อยู่บ้านเลข ที่ 876 ซ.เทอดไท 21 แขวงบางยี่เรือ เขตธนบุรี กทม.เสียชีวิต และพยายามฆ่า<persName>นายยิ่งยศ โชคดี</persName>อายุ 31 ปี บ้านเลขที่ 4 ถ.เกษตร ต.โนนสูง อ.โนนสูง จ.นครราชสีมา ได้รับบาดเจ็บสาหัส
</p>
<p>เหตุเกิดบริเวณริมถนนหมู่ 1 ทางเข้าเทศบาลเมืองกระทุ่มล้ม อ.สามพราน จ.นครปฐม เมื่อวันที่ 30 ส.ค.52 เวลา 03.15 น. โดยเจ้าหน้าที่ตำรวจชุดสืบสวนสามารถติดตามจับกุมตัวผู้ต้องหาทั้ง 2 คนได้พร้อมรถยนต์กระบะ ยี่ห้ออีซูซุ สีบรอนซ์ทอง หมายเลขทะเบียน ถช 9809 กทม.และจากการตรวจค้นภายในรถยนต์ของผู้ต้องหาทั้ง 2 คนพบอาวุธปืนขนาด 357 และกระสุนปืนจำนวน 49 นัด ปืนลูกซองพร้อมกระสุน 9 นัด ยาบ้า 130 เม็ด
 จากการสอบสวนเบื้องต้น ผู้ต้องหาให้การรับสารภาพว่า ได้ร่วมกันก่อเหตุยิง<persName>นายยิ่งยศ ฯ</persName>และ<persName>นางปิญาภา</persName> เหตุเพราะ<persName>นายยิ่งยศ</persName> ไปขโมยรถของเพื่อนไปขาย แต่เมื่อทวงถามก็ไม่ยอมคืน จึงพามาเพื่อเจรจาแต่ตกลงกันไม่ได้ ต่างฝ่ายต่างก็มีปืน จึงเกิดการต่อสู้กันขึ้น หลังก่อเหตุคนร้ายได้หนีไปอาศัยอยู่กับเพื่อน จนกระทั่งมาถูกจับได้ดังกล่าว
</p>
<p><persName>พ.ต.ท.ภรภัทร เพ็ชรพยาบาล</persName> กล่าวว่า เบื้องต้นได้แจ้งข้อกล่าวหาว่าร่วมกันฆ่าผู้อื่น และพยายามฆ่าผู้อื่นโดยเจตนา มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต พกพาอาวุธปืนเข้าไปในหมู่บ้านทางสาธารณะโดยไม่มีเหตุอันควรและมียาเสพติดให้โทษประเภทที่ 1 หรือยาบ้าไว้ในครอบครองโดยผิดกฎหมาย
 ต่อมาเจ้าหน้าที่ตำรวจได้นำตัวผู้ต้องหาทั้ง 2 คนไปทำแผนประกอบคำรับสารภาพตรงบริเวณที่เกิดเหตุ ก่อนที่จะนำตัวมาคุมขังเพื่อรอส่งตัวดำเนินคดีตามกฏหมายต่อไป
</p></body>
</news>
