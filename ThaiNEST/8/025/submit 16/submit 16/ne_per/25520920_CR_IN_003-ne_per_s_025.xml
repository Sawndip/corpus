<teiHeader>
<fileDesc>
<titleStmt>
  <title>หนุ่ม28ซิ่งเก๋งกลางฝนชนเสาไฟฟ้าตายคาที่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-20 08:23:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190544  </bibl>
</sourceDesc>
</fileDesc>
</teiHeader>
<news>
<headline>หนุ่ม28ซิ่งเก๋งกลางฝนชนเสาไฟฟ้าตายคาที่</headline>
<lead>หนุ่มวัย 28 โชคร้าย ซิ่งเก๋ง วอลโว่ กลางฝน ถนนลื่น เป็นเหตุให้เสียหลัก ชนเสาไฟฟ้าเสียชีวิตคาที่ส่วนเพื่อนที่มาด้วยกันอาการสาหัส</lead>
<neck></neck>
<body><p><persName>ร.ต.ท.โสภณ สมศรี</persName> พนักงานสอบสวน สน.พหลโยธิน ได้รับแจ้งอุบัติเหตุมีผู้เสียชีวิตและได้รับบาดเจ็บ บริเวณ ถ.เกษตรตัดใหม่ ก่อนทางลงอุโมงค์ลอดแยกเกษตร 10 เมตร จึงรุดไปตรวจสอบที่เกิดเหตุ พบรถยนต์ยี่ห้อ วอลโว่ สีเขียวเข้ม หมายเลขทะเบียน ฉล 1850 กทม. อัดก๊อปปี้กับเสาไฟฟ้าแรงสูง สภาพพังยับเยิน เสาไฟฟ้าที่ถูกชนหัก จากการตรวจสอบภายในรถพบศพ <persName>นายพงษ์ศักดิ์ พลทรัพย์พาณิชย์</persName>อายุ 28 ปี อยู่บ้านเลขที่ 93/108 ซ.พัฒนาการ 1 แขวงบางโพงพาง เขตยานนาวา กทม. ซึ่งเป็นคนขับรถคันดังกล่าว สวมเสื้อเชิ้ตแขนยาวสีฟ้าอ่อน กางเกงสแลคสีดำ ลักษณะแต่งกายภูมิฐาน สภาพกระดูกหักหลายท่อน กระโหลกศีรษะแตกเลือดไหลท่วม นอกจากนี้ ยังมีผู้บาดเจ็บทราบชื่อ <persName>นายอุรัส ฌอสกุล</persName> อายุ 36 ปี อยู่บ้านเลขที่ 107/2 หมู่ 9 ต.บางกรวย อ.บางกรวย จ.นนทบุรี ได้รับบาดเจ็บอาการไม่สาหัส เจ้าหน้าที่รีบนำตัวส่งรพ.วิภาวดี จากการสอบสวนทราบว่ารถคันดังกล่าววิ่งมาด้วยความเร็วสูง ก่อนเกิดเหตุได้มีฝนกตลงมาประปราย ทำให้ถนนลื่น ทำให้รถคันดังกล่าวเสียหลักพุ่งเข้าชนเสาไฟฟ้าข้างทาง จนทำให้มีผู้ได้รับบาดเจ็บและเสียชีวิตดังกล่าว</p></body>
</news>
