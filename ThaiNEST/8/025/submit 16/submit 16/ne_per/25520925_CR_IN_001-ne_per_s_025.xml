<teiHeader>
<fileDesc>
<titleStmt>
  <title>มือมืดวางเรือใบรถคณะอนุกรรมการสิทธิฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-25 21:21:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191401  </bibl>
</sourceDesc>
</fileDesc>
</teiHeader>
<news>
<headline>มือมืดวางเรือใบรถคณะอนุกรรมการสิทธิฯ</headline>
<lead>มือมืดวางตะปูเรือใบรถคณะอนุกรรมการสิทธิมนุษยชน ขณะลงพื้นที่สอบเหตุขัดแย้งระหว่างประชาชนกับบริษัทเอกชน ใน จ.สุราษฎร์ธานี</lead>
<neck></neck>
<body><p><persName>น.พ.นิรันดร์ พิทักษ์วัชระ</persName> ประธานคณะอนุกรรมการสิทธิชุมชน คณะกรรมการสิทธิมนุษยชนแห่งชาติ เปิดเผยว่า รถตู้ของคณะอนุกรรมการ 8 คน ถูกดักวางตะปูเรือใบจนยางรั่ว ขณะเดินทางเข้าตรวจสอบข้อเท็จจริงพื้นที่พิพาทสิทธิครอบครองระหว่างชาวบ้านชุมชนสันติพัฒนา กับ บริษัท อุตสาหกรรมน้ำมันปาล์ม จำกัด (มหาชน) อ.พระแสง จ.สุราษฎร์ธานี และชุมชนคลองไทรพัฒนา กับ บริษัท จิวกังจุ้ยพัฒนา จำกัด อ.ชัยบุรี ซึ่ง 2 บริษัท อ้างสิทธิครอบครองทำประโยชน์สวนปาล์มน้ำมัน และขับไล่กลุ่มชาวบ้านออกจากพื้นที่ โดย <persName>น.พ.นิรันดร์</persName> กล่าวว่า ปัญหาชุมชนสันติพัฒนา มีชาวบ้านเข้าอยู่อาศัยใช้สิทธิทำกิน แต่มีการออกหมายจับ และบังคับคดีขับไล่ออกจากพื้นที่ แต่ชาวบ้านคัดค้านหมาย เพราะมีการออกหมายไม่ถูกต้อง และไม่ตรงความเป็นจริง ซึ่งกรมบังคับคดี ไม่ควรใช้สิทธิขับไล่ชาวบ้าน ส่วนชุมชนคลองไทรพัฒนานั้น พบว่า ชาวบ้านที่เข้ามาอยู่ไม่ใช่ชุมชนท้องถิ่นเดิม และนายทุนเข้าใช้พื้นที่โดยไม่มีเอกสารสิทธิ์ จึงเกิดความขัดแย้งกันรุนแรง ซึ่งต้องเร่งหยุดการข่มขู่คุกคามชาวบ้าน และให้ตรวจสอบการใช้พื้นที่ ทั้ง 2 แห่ง</p></body>
</news>
