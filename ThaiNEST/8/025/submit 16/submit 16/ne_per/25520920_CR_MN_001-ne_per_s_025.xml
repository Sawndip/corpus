<teiHeader>
<fileDesc>
<titleStmt>
  <title>รวบ “หนุ่มตูนิเซีย” ฉกบัตรเครดิตรูดซื้อสินค้า  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-20 13:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000109796  </bibl>
</sourceDesc>
</fileDesc>
</teiHeader>
<news>
<headline>รวบ “หนุ่มตูนิเซีย” ฉกบัตรเครดิตรูดซื้อสินค้า</headline>
<lead>ตร.ลุมพินี รวบหนุ่มตูนิเซียฉกบัตรเครดิตนักท่องเที่ยวฝรั่งเศส รูดซื้อเสื้อผ้ากีฬา เจ้าตัวยังปากแข็งอ้างเก็บกระเป๋าเงินได้ไม่ใช่หัวขโมย</lead>
<neck></neck>
<body><p>วันนี้ (20 ก.ย.) เมื่อเวลา 08.00 น. <persName>พ.ต.ต.ปิโยรส กัณหะสิริ</persName> สว.สส.สน.ลุมพินี พร้อมกำลังเจ้าหน้าที่ฝ่ายสืบสวนร่วมกันจับกุม <persName>นายฮาบิบ อาบิดี</persName> อายุ 50 ปี ชาวตูนิเซีย พร้อมของกลางบัตรเครดิตอเมริกันเอ็กซ์เพรส,บัตรเครดิตวีซ่า,บัตรเครดิตรอยัลออคิด พลัส และเสื้อกีฬา 3 ตัว ได้ที่หน้าร้านขายเสื้อผ้ากีฬาชื่อพูม่า อาดิดาส อยู่ถนนสุขุมวิท 5 แขวงคลองเตยเหนือ เขตวัฒนา กทม.                ทั้งนี้ สืบเนื่องจากเมื่อวันที่ 19 ก.ย. <persName>นายคาซัส ยีน ปาสคาล</persName> อายุ 40 ปี นักท่องเที่ยวชาวฝรั่งเศส เข้าแจ้งความต่อเจ้าหน้าที่ตำรวจ สน.ลุมพินี ว่าทำกระเป๋าเงินหายขณะเดินซื้อของอยู่ภายในตลาดสวนลุมไนท์บาร์ซา เกรงว่าจะถูกลักทรัพย์ ต่อมาในวันเดียวกันเจ้าหน้าที่ได้รับการประสานงานจากร้านขายเสื้อผ้ากีฬาพูม่า อาดิดาส ว่ามีผู้ต้องหานำบัตรเครดิตของผู้เสียหายมารูดซื้อเสื้อกีฬาในร้านไป 3 ตัว ราคา 8,275 บาท จึงรีบไปตรวจสอบ</p>
<p>มื่อเจ้าหน้าที่ไปถึงก็พบ<persName>นายฮาบิบ</persName>กำลังจะเดินออกจากร้านจึงทำการควบคุมตัว และจากการตรวจค้นพบบัตรเครดิตของกลางอยู่ในกระเป๋ากางเกงจึงควบคุมตัวมาสอบปากคำ ก่อนแจ้งข้อหาลักทรัพย์ และใช้บัตรอิเล็กทรอนิกส์ของผู้อื่นโดยมิชอบซึ่งก่อให้เกิดความเสียหาย                สอบสวน<persName>นายฮาบิบ</persName>ให้การว่า ก่อนหน้านี้ตนพักอยู่กับภรรยาชาวไทยที่ต่างจังหวัด แต่ต้องการหางานทำจึงเดินทางเข้ามากรุงเทพฯ โดยระหว่างที่เดินเล่นอยู่ที่ตลาดสวนลุมฯ ก็พบกระเป๋าสตางค์ตกหล่นอยู่ที่ฟุตบาทจึงก้มลงไปเก็บและเปิดดู พบว่าเจ้าของเป็นนักท่องเที่ยวเหมือนกัน ไม่ใช่คนไทย จึงลองนำบัตรไปรูดซื้อสินค้า กระทั่งมาถูกจับกุมได้ในที่สุด โดยยืนยันว่าตนไม่ได้ขโมยแต่ยอมรับว่าได้นำบัตรของคนอื่นไปซื้อของจริง </p></body>
</news>
