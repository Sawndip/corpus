<teiHeader>
<fileDesc>
<titleStmt>
  <title>'เนาวรัตน์ พงษ์ไพบูลย์'รถชนเจ็บ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 13:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23634  </bibl>
</sourceDesc>
</fileDesc>
</teiHeader>
<news>
<headline>'<persName>เนาวรัตน์ พงษ์ไพบูลย์</persName>'รถชนเจ็บ</headline>
<lead>กวีซีไรท์ยกทีมขึ้นรถตู้ไปเป็นวิทยากร ที่ อ.ไทรโยค ประสานงารถปิกอัพเจ็บเพียบ ญาติรีบนำตัวนักเขียนชื่อดังเข้า กทม.</lead>
<neck></neck>
<body><p>เมื่อเวลา 11.20 น. วันที่ 1 ต.ค. เกิดเหตุรถตู้ชนประสานงากับรถปิกอัพ บริเวณ ถนนสายกาญจนบุรี-ไทรโยค หมู่  5 ต.สิงห์ อ.ไทรโยค จ.กาญจนบุรี เจ้าหน้าที่ตำรวจจึงรีบเดินทางไปตรวจสอบพร้อมหน่วยกู้ภัย  พบรถตู้ ยี่ห้อโตโยต้า สีบรอนซ์  ทะเบียน ฮก  9281 กทม. จอดอยู่ในสภาพด้านหน้าพังยับเยิน ใกล้กันพบรถปิกอัพยี่ห้อโตโยต้า สีบรอนซ์ทอง ทะเบียน บพ 3883 นฐ. สภาพด้านหน้ายุบ โดยมีคนขับขี่ติดอยู่ภายใน ต้องใช้เครื่องตัดถ่างเพื่อช่วยเหลือออกมา ส่วนผู้ได้รับบาดเจ็บที่ภายในรถตู้ทราบว่าเป็นวิทยากรนักเขียน 5 ราย เป็นชาย 2 ราย หญิง 3 ราย  หนึ่งในนั้นคือ <persName>นายเนาวรัตน์ พงษ์ไพบูลย์</persName> กวีซีไรท์ ถูกนำส่ง รพ.ไทรโยค โดยทั้งหมด กำลังจะเดินทางไปเป็นวิทยากร โครงการกล้าวรรณกรรม ที่ โรงแรมแควริเวอร์ไซท์ อ.ไทรโยค  อย่างไรก็ตามต่อมาญาติ <persName>นายเนาวรัตน์</persName> ได้ติดต่อขอรับตัวเข้ามาไปรักษาต่อที่ กรุงเทพฯ  ซึ่งขณะเกิดเหตุ มีฝนตกถนนลื่น ขณะที่รถตู้กำลังขึ้นเนินได้มีรถปิกอัพคันดังกล่าวถอยหลังมาพอดีทำให้คนขับรถยนต์ตู้หลบไม่ทันขับพุ่งชนจนมีผู้ได้รับบาดเจ็บดังกล่าว.  </p></body>
</news>
