<teiHeader>
<fileDesc>
<titleStmt>
  <title>ตีทะเบียนไดเมทิลฯยาบ้าใหม่ดักนักค้าหนีประหาร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-21 07:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21529  </bibl>
</sourceDesc>
</fileDesc>
</teiHeader>
<news>
<headline>ตีทะเบียนไดเมทิลฯยาบ้าใหม่ดักนักค้าหนีประหาร</headline>
<lead>ตำรวจ พฐ.แฉผลพิสูจน์ของกลางมีเพิ่มขึ้น 1 ต่อ 20</lead>
<neck></neck>
<body><p>ตำรวจ พฐ.แฉสถิติ เริ่มตรวจพบสาร"ไดเมทิลแอมเฟตามีน"ในคดียาเสพติด 1 ต่อ 20 คดี เสนอเร่งจัดประเภทให้ชัดเจน หวั่นขบวนการค้ายานรก ตัดต่อสายพันธุ์ หลีกเลี่ยงข้อกฎหมาย หวังให้มีโทษเบาลง เผย หากจัดประเภทให้ชัดเจน ส่งผลดีต่อพนักงาน สอบสวน ตลอดจนกระบวนการยุติธรรม ในการพิจารณาคดี ขณะที่สาธารณสุข ยืนยันเสนอให้สาร “ไดเมทิลแอมเฟตามีน” เป็นยาเสพติดประเภท 1 เรียบร้อยแล้ว แต่ยังติดขัดในแง่กฎหมายบางประการ เลยยังไม่สามารถประกาศบังคับใช้ได้</p>
<p>ภายหลัง “เดลินิวส์” เปิดโปงพัฒนาการของขบวนการค้ายาเสพติด ที่หันมาใช้สาร “ไดเมทิลแอมเฟตามีน” เป็นส่วนประกอบผสมยาบ้าและยาไอซ์ แทนที่จะเป็นสารเมทแอมเฟตามีน เพื่อหลีกเลี่ยงข้อกฎหมายหากถูกเจ้าหน้าที่จับกุมดำเนินคดี เนื่องจากการครอบครองสารบริสุทธิ์   “เมทแอมเฟตามีน” จะมีโทษสูงสุดถึงประหารชีวิต ในขณะที่ไดเมทิลแอมเฟตามีน ที่เพิ่งถูกค้นพบในการจับกุมยาเสพติดช่วงปี 2550 ถือเป็นสารเสพติดที่ค้นพบใหม่ เบื้องต้นทางสำนักงานคณะกรรมการอาหารและยา (อย.) จัดให้เป็นวัตถุออกฤทธิ์ต่อจิตประสาท ประเภท 2 มีโทษสูงสุดคือจำคุก 20 ปี โดยพบว่าสารดังกล่าวยังสร้างความสับสนให้กับพนักงานสอบสวนในการส่งฟ้องดำเนินคดีอีกด้วย เพราะยังขาดความชัดเจนว่าจัดอยู่ในวัตถุออกฤทธิ์ต่อจิตประสาทประเภทใด</p>
<p>เกี่ยวกับเรื่องนี้ เมื่อเวลา 14.00 น. วันที่ 20 ก.ย. ที่กองพิสูจน์หลักฐานกลาง <persName>พ.ต.อ.อุดมศักดิ์ คงอ่ำ</persName> นวท. (สบ 4) กลุ่มงานตรวจสอบยาเสพติด กองพิสูจน์หลักฐานกลาง อธิบายลักษณะของสาร “ไดเมทิลแอมเฟตามีน” ว่า เป็นวัตถุออกฤทธิ์ชนิดหนึ่ง ที่ออกฤทธิ์เช่นเดียวกับสารเสพติด “เมทแอมเฟตามีน” ซึ่งเป็นสารประกอบของยาบ้าและยาไอซ์ แต่ไดเมทิลแอมเฟตามีนจะออกฤทธิ์น้อยกว่าและระยะเวลาที่สั้นกว่า โดยพบว่าสารเสพติดดังกล่าวเกิดขึ้นโดยบังเอิญระหว่างกระบวนการผลิตยาบ้า ซึ่งตามประกาศกระทรวงสาธารณสุข ฉบับที่ 97 (พ.ศ. 2539) เรื่อง ระบุชื่อและจัดแบ่งประเภทวัตถุออกฤทธิ์ตามความในพระราชบัญญัติวัตถุที่ออกฤทธิ์ต่อจิตประสาท พ.ศ. 2518 จัดให้สารไดเมทิล  แอมเฟตามีนเป็นวัตถุออกฤทธิ์ประเภท 2  ลำดับที่ 6 ซึ่งความจริงแล้ว ในลำดับนี้มีชื่อวัตถุออกฤทธิ์ ว่า เอ็น เอทิลแอมเฟตามีน แต่ในท้ายประกาศฉบับนี้ ระบุไว้ว่า หากสารใดที่มีชื่อเรียกอย่างอื่น แต่มีลักษณะโครงสร้างหรือสูตรเคมีเหมือนกัน ให้จัดอยู่ในประเภทวัตถุออกฤทธิ์เดียวกันด้วย</p>
<p><persName>พ.ต.อ.อุดมศักดิ์</persName> กล่าวต่อว่า การตรวจหาสารบริสุทธิ์ในยาเสพติดที่ถูกจับ  กุมได้ในขณะนี้ จะพบยาเสพติดที่มีไดเม ทิลแอมเฟตามีนเป็นส่วนประกอบประมาณ 1 ต่อ 20 คดี ซึ่งถือว่าเป็นสัดส่วนที่   เริ่มมากขึ้น ทั้งนี้ในกระบวนการยุติธรรม การลงโทษผู้ต้องหานั้นจะพิจารณาสาร   ประกอบบริสุทธิ์ในตัวยาด้วยจึงน่ากังวล  ว่าหากมีผู้ผลิตยาบ้าที่ต้องการหลบเลี่ยงกฎหมายจะหันมาใช้ไดเมทิลแอมเฟตามีนแทนได้</p>
<p>“สารไดเมทิลแอมเฟตามีนทราบว่าเป็นสารที่เกิดขึ้นจากกระบวนการสังเคราะห์โดยไม่ได้ตั้งใจ แต่หากผู้ผลิตยาบ้าจงใจสังเคราะห์ให้เกิดสารไดเมทิลแอมเฟตามีนออกมา เพื่อลดต้นทุนการผลิตก็สามารถทำได้ โดยขณะนี้ กลุ่มงานของผมตรวจพบในยาเสพติดประเภทยาบ้าและยาไอซ์บ้างแล้ว เพราะผู้ผลิตอาจเริ่มรู้แล้วว่าไม่มีสารตัวนี้อยู่ในกฎหมายยาเสพติด”</p>
<p><persName>พ.ต.อ.อุดมศักดิ์</persName> กล่าวว่า ที่ผ่านมา มีหน่วยงานจากสำนักงานคณะกรรมการ อาหารและยา (อย.) มาสอบถามตนเกี่ยวกับไดเมทิลแอมเฟตามีน ซึ่งตนมีข้อเสนอแนะว่าควรประกาศให้ไดเมทิลแอมเฟตามีนเป็นสารเสพติดชนิดหนึ่งได้ แต่เรื่องนี้ต้องแล้วแต่คณะกรรมการจะพิจารณาซึ่งทาง  อย. อาจอยู่ระหว่างการพิจารณาข้อมูลสถิติจับกุมก่อนว่า สารชนิดนี้มีการแพร่ระบาดในยาเสพติดมากน้อยเพียงไหน</p>
<p>ด้าน <persName>พ.ต.ท.(หญิง)วรางคณา ฤกษพะลิน</persName> นวท. (สบ 2) กลุ่มงานตรวจยาเสพติด กล่าวเสริมว่า ทุกวันนี้สารตัวนี้เป็นเหมือนกาฝาก หากจัดลำดับลงไปในวัตถุออกฤทธิ์ก็ต้องพิจารณาว่าจัดอยู่ลำดับที่เท่าไหร่ของบัญชีตามการออกฤทธิ์ของสารดังกล่าว เพื่อความชัดเจนในการทำงานของเจ้าหน้าที่ เนื่องจากขณะนี้ ไดเมทิลแอมเฟตามีนเริ่มพบมากขึ้นในยาเสพติดจึงจำเป็นต้องมีประกาศที่ชัดเจนเพื่อความสบายใจของผู้ตรวจพิสูจน์ พนักงานสอบสวนรวมถึงผู้ต้องหา “เห็นด้วยที่จะจัดลำดับไดเมทิลแอมเฟตามีนลงในประกาศ เพื่อให้การทำงานของ  เรามีความชัดเจนมากขึ้น เพราะนักวิทยาศาสตร์ผู้ตรวจพิสูจน์มีหน้าที่ออกผลรายงานผลตรวจพิสูจน์ให้พนักงานสอบสวนทำคดีส่งอัยการ”</p>
<p><persName>พ.ต.ท.(หญิง)วรางคณา</persName> กล่าวต่อว่า อย่างน้อยอัยการเห็นก็สามารถเข้าใจได้ทันทีว่า สารตัวนี้คืออะไร อยู่ลำดับเท่าไรในบัญชีนี้ และรู้ว่าต้องฟ้องคนร้ายในข้อหาใด ซึ่งการจัดลงในบัญชีได้ จะต้องผ่านกระบวนการพิจารณาของคณะกรรมการว่าจะส่งผลอย่างไรต่อร่างกาย ดีกว่าจัดให้อยู่ในข้อความท้ายประกาศต่อไป</p>
<p>ขณะเดียวกัน <persName>ภก.วิโรจน์ สุ่มใหญ่</persName> ผู้ช่วยเลขาธิการด้านปราบปรามยาเสพติด สำนักงานคณะกรรมการอาหารและยา (อย.) กล่าวว่า ขณะนี้ยาไอซ์กำลังระบาดมากขึ้นทั้งนี้คงเป็นเพราะการขายสารบริสุทธิ์จะได้ราคาดีกว่า ในขณะที่ยาบ้ากว่าจะอัดเม็ดออกมาจำหน่ายต้องใช้เวลา แต่ก็ไม่รู้ว่ายาไอซ์ที่ขายกันอยู่ในขณะนี้จะเป็นของจริงหรือของปลอม ในส่วนกรณีของสารไดเมทิลแอมเฟตามีนไฮโดคลอไรด์ ซึ่งมีรายงานว่าเริ่มนำไปผลิตยาบ้าและยาไอซ์นั้น เดิมสารไดเมทิลแอมเฟตามีนฯจัดเป็นวัตถุออกฤทธิ์ต่อจิตและประสาทประเภทที่ 2 แต่ล่าสุดทราบว่า คณะกรรมการวัตถุออกฤทธิ์ต่อจิตและประสาทได้เพิกถอนยาตัวนี้แล้ว</p>
<p><persName>ภก.วิโรจน์</persName> กล่าวต่อว่า คณะกรรม การยาเสพติด ได้ประชุมกันและมีมติให้ สารดังกล่าวเป็นยาเสพติดประเภท 1 ซึ่งมีโทษสูงสุดถึงประหารชีวิต โดยทราบว่า มีการดำเนินการเพื่อออกประกาศกระทรวงสาธารณสุขไปแล้วแต่ไม่รู้ว่าขั้นตอนไปถึงไหน อย่างไรก็ตามหากประกาศกระทรวงสาธารณสุข กรณีให้สารไดเมทิลแอมเฟตามีนฯเป็นยาเสพติดประเภท 1 ออกมาช้านั้นก็จะมีผลต่อการลงโทษผู้กระทำผิด คือ แทนที่จะโดนโทษประหารชีวิต อาจได้รับโทษสูงสุดแค่ 20 ปีเท่านั้น</p>
<p>แหล่งข่าวจาก อย.แจ้งว่า <persName>นายวิทยา แก้วภราดัย</persName> รมว.สาธารณสุข ได้ลงนามในประกาศดังกล่าวเรียบร้อยแล้ว แต่เนื่องจากยังติดขัดในแง่กฎหมายบางประการทำให้ประกาศดังกล่าวยังไม่สามารถบังคับใช้ได้ แต่เมื่อสอบถามไปยัง นพ.พิพัฒน์ ยิ่งเสรี  เลขาฯ อย.รับปากว่าจะสอบถามรายละเอียดจากผู้เกี่ยวข้องและให้รายละเอียดข้อมูลในเรื่องนี้เพิ่มเติมในวันที่ 21 ก.ย.</p></body>
</news>
