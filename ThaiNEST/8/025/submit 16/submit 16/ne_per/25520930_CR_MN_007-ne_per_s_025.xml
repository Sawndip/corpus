<teiHeader>
<fileDesc>
<titleStmt>
  <title>สลด! ไฟรั่วดูดแม่เฒ่าวัย 77 -ยกครัว 3 ศพดับคาร่องสวน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-30 20:37:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115172  </bibl>
</sourceDesc>
</fileDesc>
</teiHeader>
<news>
<headline>สลด! ไฟรั่วดูดแม่เฒ่าวัย 77 -ยกครัว 3 ศพดับคาร่องสวน</headline>
<lead>สุดอนาถ! แม่เฒ่าวัย 77 ปี กำลังเตรียมหุงหาอาหารตามปกติ จังหวะนั้นเองทำหม้อหุงข้าวหล่นลงร่องสวน ก้มลงเก็บ อนิจจาสายไฟฟ้าที่ทำเป็นสายดินป้องกันฟ้าผ่าดันรั่วดูดจนแน่นิ่ง ลูกสาวและพ่อของลูกเขยเข้าไปช่วยเสียชีวิตตามกันคาร่องสวนผลไม้เมืองนนท์</lead>
<neck></neck>
<body><p> วันนี้ (30 ก.ย.) เมื่อเวลา 16.30 น. <persName>พ.ต.ท.ชาติ อาจเจริญ</persName> สารวัตรเวร สภ.บางศรีเมือง จ.นนทบุรี รับแจ้งเหตุมีผู้เสียชีวิตจำนวนหลายคนภายในร่องสวนของบ้านเลขที่ 82 ม.1 ต.ไทรม้า อ.เมือง จ.นนทบุรี จึงรีบรุดไปยังที่เกิดเหตุ พร้อมด้วย <persName>พ.ต.ท.สมศักดิ์ ตระการไพโรจน์</persName> สวญ.สภ.บางศรีเมือง <persName>พ.ต.ท.วนัสชัย ยิ่งยงสมสวัสดิ์</persName> สว.สส. <persName>จ.ส.อ.มงคล อัศวนิโคธร</persName> นายกเทศมนตรีตำบลไทรม้า แพทย์จากสถบันนิติวิทยาศาตร์  </p>
<p>ที่เกิดเหตุเป็นบริเวณท้องร่องสวน ซึ่งปลูกผลไม้นานาชนิดของบ้านเลขที่ดังกล่าว พบศพนอนเรียงรายกัน 3 ศพ ทราบชื่อต่อมาคือ <persName>นางบุนนาค โพธิ์จีน</persName> อายุ 77 ปี <persName>นางแก้วชญา ภูมิภาค</persName> อายุ 30 ปี <persName>นายเกษม ภูมิภาค</persName> อายุ 50 ปี นอนเรียงรายเสียชีวิตอย่างน่าอนาถ โดยพบบาดแผลที่บริเวณมือ และเอวเป็นรอยไหม้ ส่วนศพของ <persName>นางบุนนาค</persName> ยังคาดเข็มขัดเงินไว้ที่ชายโสร่ง ขณะที่ศพของ <persName>นางแก้วชญา</persName> กับ<persName>นายเกษม</persName> ไม่พบร่องรอยบาดแผล ส่วนข้างศพพบหม้อหุงข้าวหล่นอยู่ในคูน้ำ โดยมีสายไฟฟ้าพาดอยู่ในร่องน้ำของสวนที่เกิดเหตุ คาดว่าทั้งหมดคงโดนไฟดูดจนเสียชีวิต</p>
<p>สอบสวน <persName>นายคำปัน ภูมิภาค</persName> อายุ 28 ปี พนักงานขับรถส่งเฟอร์นิเจอร์แห่งหนึ่งย่านบางบัวทอง เจ้าของบ้านหลังดังกล่าว ให้การว่า ก่อนเกิดเหตุ <persName>นางบุญนาค</persName> ซึ่งเป็นแม่ของ<persName>นางแก้วชญา</persName> ภรรยาของตนที่อยู่กินด้วยกันจนมีบุตรสาว 2 คน ได้เตรียมหุงข้าวปลาอาหารตามปกติ ระหว่างนั้นเองผู้ตายได้ทำหม้ออะลูมิเนียมหล่นลงไปในร่องสวนจึงเดินลงบันไดไปเก็บ โดยที่ไม่ทราบว่ามีสายไฟฟ้า ซึ่งต่อจากเบรกเกอร์ภายในบ้านทำเป็นสายดิน เพื่อป้องกันฟ้าผ่าแช่อยู่ในน้ำ จึงถูกกระแสไฟฟ้าที่รั่วดูดจนแน่นิ่ง โดย <persName>นางแก้วชญา</persName> ได้ลงไปช่วยเหลือ จึงถูกไฟฟ้าดูดไปอีกคนจนเสียชีวิต และขณะนั้นเอง <persName>นายเกษม</persName> ซึ่งเป็นพ่อของตนเห็นเหตุการณ์ได้เข้าไปช่วยอีกคน จึงทำให้โดนไฟดูดเสียชีวิตเป็นศพที่ 3 อย่างไรก็ตาม เบื้องต้นเจ้าหน้าที่ตำรวจได้มอบศพให้แพทย์นิติเวชรับไปดำเนินการก่อนมอบให้ญาตินำไปบำเพ็ญกุศลต่อไป </p></body>
</news>
