<teiHeader>
<fileDesc>
<titleStmt>
  <title>โทรมหญิงพิการตาบอดหูหนวกตั้งท้อง8เดือน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30231/%e0%b9%82%e0%b8%97%e0%b8%a3%e0%b8%a1%e0%b8%ab%e0%b8%8d%e0%b8%b4%e0%b8%87%e0%b8%9e%e0%b8%b4%e0%b8%81%e0%b8%b2%e0%b8%a3%e0%b8%95%e0%b8%b2%e0%b8%9a%e0%b8%ad%e0%b8%94%e0%b8%ab%e0%b8%b9%e0%b8%ab%e0%b8%99%e0%b8%a7%e0%b8%81%e0%b8%95%e0%b8%b1%e0%b9%89%e0%b8%87%e0%b8%97%e0%b9%89%e0%b8%ad%e0%b8%878%e0%b9%80%e0%b8%94%e0%b8%b7%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>โทรมหญิงพิการตาบอดหูหนวกตั้งท้อง8เดือน</headline>
<lead>คนร้ายโทรมหญิงพิการ ตาบอด หูหนวก พิการซ้ำซ้อนจนตั้งท้อง 8 เดือน ตร.เจ้าของพื้นที่ยังจับมือใครดมไม่ได้ มูลนิธิปวีณาฯ รุดช่วยเหลือรอเด็กคลอดตรวจดีเอ็นเอมัดตัวคนร้าย</lead>
<neck></neck>
<body><p>เมื่อเวลา 16.00 น. วันที่ 27 กันยายน <persName>นางปวีณา หงสกุล</persName> ประธานมูลนิธิ<persName>ปวีณาหงสกุล</persName> เพื่อเด็กและสตรี พร้อมคณะทำงาน และ<persName>นายชาคร วัฒนสินธุ์</persName> นายอำเภอบ้านหมอ <persName>พ.ต.ท.ณรงค์ แสวงจิตต์</persName> รอง ผกก.สส. สภ.บ้านหมอ จ.สระบุรี เดินทางไปยังบ้านหลังหนึ่งใน ต.ตลาดน้อย อ.บ้านหมอ จ.สระบุรี หลังได้รับการร้องเรียนจากชาวบ้านว่าที่บ้านหลังดังกล่าว มีหญิงพิการซ้ำซ้อน เป็นใบ้ ตาบอด หูหนวก สติไม่สมประกอบ ไม่สามารถช่วยเหลือตัวเองได้ เคราะห์ซ้ำกรรมซัดถูกคนร้ายข่มขืนจนตั้งครรภ์
</p>
<p> เมื่อคณะ<persName>นางปวีณา</persName>เดินทางไปถึงบ้านหลังดังกล่าวซึ่งเป็นบ้านชั้นเดียว พบหญิงพิการคนดังกล่าวคือ <persName>น.ส.เอ</persName> (นามสมมติ) อายุ 18 ปี นอนอยู่บนแคร่ข้างบันได ตั้งท้องได้ราว 8 เดือน ท่าทางอิดโรย อ่อนเพลียมากอย่างเห็นได้ชัด แม่ของหญิงพิการแจ้งว่ามีอาชีพขายปลาอยู่ตลาดเช้า อ.ท่าเรือ จ.พระนครศรีอยุธยา ทุกเช้าต้องออกจากบ้านเวลา 03.00 น. และจะกลับเข้ามาที่บ้านเวลาประมาณ 10.00 น
</p>
<p>มารดาของ <persName>น.ส.เอ</persName> แจ้งกับ<persName>นางปวีณา</persName>ว่า หลังจากทราบว่าลูกสาวตั้งท้องเมื่อประมาณ 2 เดือนเศษที่ผ่านมา ได้เข้าแจ้งความต่อ <persName>ร.ต.อ.ธนาวรรณ มาตะราช</persName> ร้อยเวร สภ.บ้านหมอ จ.สระบุรี มีการเรียกผู้ต้องสงสัยในหมู่บ้านมาสอบสวน 2 คน แล้วปล่อยตัวไปจนกระทั่งชาวบ้านสุดทน จึงเขียนจดหมายส่งถึงมูลนิธิปวีณาฯ เพื่อให้เข้าช่วยเหลือ
 จากนั้น<persName>นางปวีณา</persName>นำ น.ส.เอ ส่งโรงพยาบาลบ้านหมอ เพื่อตรวจสุขภาพ พร้อมกล่าวว่าเชื่อว่าผู้ก่อเหตุที่รุมโทรมหญิงพิการยังคงอยู่ในหมู่บ้าน หรือยังลอยนวลอยู่อย่างไม่สะทกสะท้าน อย่างไรก็ดี เมื่อเด็กคลอดออกมาจะนำไปตรวจหาดีเอ็นเอ เพื่อหาหลักฐานมัดผู้ผู้กระทำความผิดในคดีโดยเร็ว
</p></body>
</news>
