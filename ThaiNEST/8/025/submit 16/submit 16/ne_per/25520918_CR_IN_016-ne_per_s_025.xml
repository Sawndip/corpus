<teiHeader>
<fileDesc>
<titleStmt>
  <title>ตร.ปทุมเร่งแกะรอยล่ามือฆ่าพยาบาลสาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 09:11:48  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190264  </bibl>
</sourceDesc>
</fileDesc>
</teiHeader>
<news>
<headline>ตร.ปทุมเร่งแกะรอยล่ามือฆ่าพยาบาลสาว</headline>
<lead>ตำรวจปทุมธานี กระจายกำลังแกะรอยตามล่า มือฆ่าพยาบาลสาว เผย ผลสอบยังไม่พบพิรุธแฟนหนุ่ม พร้อมตั้งปมสังหาร 2 กรณี</lead>
<neck></neck>
<body><p><persName>พ.ต.ท.ธีรพรรดิ์ บัณฑิโตหิรัญโชติ</persName> สารวัตรสืบสวน สภ.คลองหลวง จ.ปทุมธานี เปิดเผยความคืบหน้าคดีคนร้ายฆ่าโหด <persName>น.ส.ศิริวรรณ หรือเล็ก ทำจะดี</persName> อายุ 29 ปี ผู้ช่วยพยาบาล โรงพยาบาลภัทร-ธนบุรี หมกห้องเช่าว่า ล่าสุด จากการสอบสวนพยานและคนใกล้ชิดกับผู้ตาย ก็ยังไม่พบพิรุธ หรือชนวนที่ทำให้ผู้ตายถูกฆาตกรรม ส่วนแฟนหนุ่มของผู้ตาย จากการสอบสวนก็ไม่พบพิรุธ หรือความผิดปกติ ซึ่งในช่วงสายวันนี้ พนักงานสอบสวนก็จะเรียกสอบปากคำพยานที่เกี่ยวข้องอีก รวมทั้ง ตรวจสอบหอพักผู้ตายว่ามีกล้องวงจรปิดบันทึกภาพหรือไม่ เพื่อนำมาประกอบในการคลี่คลายคดี ซึ่งจากการตรวจสอบแล้ว เจ้าหน้าที่สันนิษฐานปมสังหารนั้น อาจมาจากเรื่องชู้สาว และเรื่องชิงทรัพย์ และขณะนี้ได้ส่งชุดสืบสวน กระจายกำลังออกติดตามไล่ล่าตัวคนร้ายต่อไป</p>
<p>อย่างไรก็ตาม <persName>พ.ต.ท.ธีรพรรดิ์</persName> ยังกล่าวอีกว่า คดีดังกล่าวนั้น คนร้ายก่อเหตุอย่างโหดเหี้ยม โดยทุบตีร่ายกายผู้ตายจนบอบช้ำ และขาดอากาศหายใจจนเสียชีวิต ซึ่งนิสัยส่วนตัวของผู้ตาย เป็นผู้มีอัธยาศัยดี ไม่เคยมีเรื่องบาดหมางกับบุคคลอื่น</p></body>
</news>
