<teiHeader>
<fileDesc>
<titleStmt>
  <title>โจรใต้วางระเบิดทหารเจาะไอร้องบาดเจ็บ1  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090918/29094/%e0%b9%82%e0%b8%88%e0%b8%a3%e0%b9%83%e0%b8%95%e0%b9%89%e0%b8%a7%e0%b8%b2%e0%b8%87%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b8%97%e0%b8%ab%e0%b8%b2%e0%b8%a3%e0%b9%80%e0%b8%88%e0%b8%b2%e0%b8%b0%e0%b9%84%e0%b8%ad%e0%b8%a3%e0%b9%89%e0%b8%ad%e0%b8%87%e0%b8%9a%e0%b8%b2%e0%b8%94%e0%b9%80%e0%b8%88%e0%b9%87%e0%b8%9a1.html  </bibl>
</sourceDesc>
</fileDesc>
</teiHeader>
<news>
<headline>โจรใต้วางระเบิดทหารเจาะไอร้องบาดเจ็บ1</headline>
<lead>โจรใต้วางระเบิดทหารที่ อ.เจาะไอร้อง บาดเจ็บ 1 นาย รดน้ำศพ ผบ.หมู่ นปพ.สภ.โสร่งปัตตานี ที่ถูกคนร้ายยิงเสียชีวิต ดูทีวีในบ้านถูกคนร้ายบุกยิงดับที่ปัตตานีอีก</lead>
<neck></neck>
<body><p> เมื่อเวลา 20.00 น. วันที่ 18 ก.ย.52 <persName>ร.ต.ต.ชัชวาลย์ ผูกพันธ์</persName> ร้อยเวร สภ.เจาะไอร้อง จ.นราธิวาส รับแจ้งมีเหตุคนร้ายจุดชนวนระเบิดดักสังหารเจ้าหน้าที่ทหารชุดลาดตระเวนเส้นทาง ร้อย ร.15134 ฉก.นราธิวาส 31 บนถนนในหมู่บ้านยานิง หมู่ 2 ต.จวบ อ.เจาะไอร้อง ทำให้เจ้าหน้าที่ทหารได้รับบาดเจ็บ 1 นาย จึงพร้อมด้วย <persName>พ.ต.อ.พีระพล ณ พัทลุง</persName> ผกก.สภ.เจาะไอร้อง <persName>พ.ท.ยุทธนา สายประเสริฐ</persName> ผบ.ฉก.นราธิวาส 31 และกำลังเจ้าหน้าที่ทหารตำรวจจำนวนหนึ่ง รุดเดินทางไปตรวจสอบที่เกิดเหตุ
 เมื่อไปถึงพบหลุมระเบิดริมถนนที่พงหญ้ารกทึบริมทาง มีหลุมลึก 1 ฟุต กว้าง 3 ฟุต พร้อมด้วยเศษซากชิ้นส่วนวัตถุระเบิดแสวงเครื่องที่คนร้ายประกอบใส่ไว้ในกล่องเหล็ก หนัก 5 ก.ก. จุดชนวนระเบิดด้วยรีโมทคอนโทรล ที่ตกกระจายเกลื่อนพื้นและพงหญ้ารกทึบริมทาง เจ้าหน้าที่จึงได้เก็บรวบรวมไว้เป็นหลักฐาน ส่วนผู้บาดเจ็บเพื่อนทหารได้นำตัวส่งรักษา รพ.เจาะไอร้อง ไปก่อนหน้าแล้ว ทราบชื่อคือ <persName>ส.ท.ธีระนันท์ ซามาตร</persName> อายุ 25 ปี มีบาดแผลถูกสะเก็ดระเบิดที่บริเวณแขนขวา ได้รับบาดเจ็บ
</p>
<p>จากการสอบสวนทราบว่า ก่อนเกิดเหตุ <persName>จ.ส.อ.โกสินทร์ หินขาว</persName> อายุ 27 ปี หัวหน้าชุด ร้อย ร.15134 ฉก.นราธิวาส 31 ได้นำกำลังรวม 8 นาย ออกจากฐานปฏิบัติการเพื่อเดินเท้าลาดตระเวณเส้นทางในการคุ้มครองชาวบ้านมุสลิมที่เดินทางไปประกอบพิธีละหมาดในช่วงเดือนรอมฎอนหรือถือศีลอดของชาวไทยมุสลิม เมื่อถึงที่เกิดเหตุได้มีคนร้ายไม่ทราบจำนวนแฝงตัวอยู่ในป่ารกทึบริมทาง ได้ใช้รีโมทคอนโทรลจุดชนวนระเบิดที่ลอบนำไปวางไว้ในพงหญ้ารกทึบริมทาง จนเกิดระเบิดขึ้นทำให้เจ้าหน้าที่ได้รับบาดเจ็บ แล้วคนร้ายยังได้ใช้อาวุธปืนสงครามยิงถล่มซ้ำใส่เจ้าหน้าที่ทหารจนทั้งสองฝ่ายได้เปิดฉากยิงปะทะกันนาน 5 นาที เมื่อคนร้ายเห็นเจ้าหน้าที่เข้าสนับสนุนจึงได้อาศัยความมืดแฝงตัวหลบหนีไป
</p></body>
</news>
