<teiHeader>
<fileDesc>
<titleStmt>
  <title>อธิบดีกรมศุลกากรแถลงส่งท้ายจับข้าวสารนอก-ดีวีดีเถื่อน 38 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-30 13:58:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114861  </bibl>
</sourceDesc>
</fileDesc>
</teiHeader>
<news>
<headline>อธิบดีกรมศุลกากรแถลงส่งท้ายจับข้าวสารนอก-ดีวีดีเถื่อน 38 ล้าน</headline>
<lead>อธิบดีกรมศุลกากรแถลงโชว์ผลการจับกุมของหนีภาษีส่งท้ายได้ทั้งพืชผลการเกษตร เลื่อยยนต์ ดีวีดีเถื่อนมูลค่ารวมกว่า 38 ล้าน</lead>
<neck></neck>
<body><p> วันนี้ (30 ก.ย.) เมื่อเวลา 12.15 น. <persName>นายวิสุทธิ์ ศรีสุพรรณ</persName> อธิบดีกรมศุลกากร แถลงการจับกุมพืชไร่ ประเภทข้าวสารลักลอบนำเข้ามาในประเทศ และสินค้าต้องห้ามข้อกำกัดในการนำเข้าประเภทเลื่อย บาร์เลื่อย และดีวีดีเกมส์ และภาพยนตร์ละเมิดลิขสิทธิ์ รวมมูลค่ากว่า 38 ล้านบาท                <persName>นายวิสุทธิ์</persName>เปิดเผยว่า การจับกุมในครั้งนี้เป็นนโยบายสำคัญของกรมศุลกากรในการเร่งรัดการปราบปรามสินค้าลักลอบหลีกเลี่ยงภาษีอากร ข้อห้าม ข้อจำกัด และสินค้าละเมิดทรัพย์สินทางปัญญา เพื่อความเป็นธรรมในการจัดเก็บภาษี จึงได้สั่งการให้เจ้าหน้าที่จับกุมตั้งแต่วันที่ 24-29 ก.ย. จนสามารถจับผู้กระทำผิดได้หลายรายด้วยกันดังนี้</p>
<p>รายแรก เมื่อวานนี้ (29 ก.ย.) เจ้าหน้าที่สำนักสืบสวนและปราบปรามทำการตรวจค้นรถบรรทุกพ่วง หมายเลขทะเบียน 81-8686 สุพรรณบุรี หมายเลขทะเบียน 81-1108 จันทบุรี และหมายเลขทะเบียน 81-1701 สระแก้ว ที่บริเวณถนนสาย 317 ต.ตามูล อ.สอยดาว จ.จันทบุรี ก็พบข้าวสารที่ลักลอบนำเข้าจากต่างประเทศ จำนวน 2,400 กระสอบ น้ำหนักรวม 120,000 กิโลกรัม รวมมูลค่ากว่า 3 ล้านบาท จึงยึดไว้เป็นของกลาง                <persName>นายวิสุทธิ์</persName>กล่าวต่อว่า ในวันเดียวกัน เจ้าหน้าที่สำนักสืบสวนและปราบปราม และเจ้าหน้าที่ด่านศุลกากรมุกดาหาร ได้ทำการตรวจสอบสินค้าตามใบขนสินค้าขาเข้าเลขที่ A102-05209-02441 สำแดงชนิดสินค้าเป็นเครื่องเลื่อยขนาดเล็ก แต่จากากรตรวจสอบพบว่าเป้นเลื่อยโซ่ยนต์ จำนวน 103 เครื่อง บาร์เลื่อยจำนวน 1,100 ชิ้น มูลค่า 800,000 บาท ซึ่งถือว่าเป็นของควบคุมการนำเข้าตาม พ.ร.บ.เลื่อยโซ่ยนต์ พ.ศ.2545 จึงยึดไว้เป็นของกลาง นอกจากนี้เจ้าหน้าที่ศูนย์ป้องกันและปราบปรามของศุลกากรปราณบุรี ยังสามารถตรวจยึดแผ่นดีวีดีเกมส์ และภาพยนตร์ละเมิดลิขสิทธิ์ ไว้ได้อีก 42,100 แผ่น มูลค่า 35 ล้านบาท                <persName>นายวิสุทธิ์</persName>กล่าวด้วยว่า กรณีนี้เป็นความผิดฐานสำแดงเท็จ หลีกเลี่ยงอากร ข้อห้ามข้อกำกัด และนำหรือพาของที่ยังไม่ได้เสียภาษีหรือของต้องห้าม ของต้องกำกัด หรือของที่ยังไม่ผ่านศุลกากรโดยถูกต้องเข้ามาในราชอาณาจักร หรือรับไว้โดยประการใด ซึ่งของอันตนรู้ว่าเป็นของที่นำเข้ามาในราชอาณาจักร โดยหลีกเลี่ยงอากร ข้อห้ามหรือข้อกำกัด อันเป็นความผิดตามมาตรา 99,27 และมาตรา 27 ทวิ แห่ง พ.ร.บ.ศุลกากร พ.ศ.2469 และมาตรา 16, 17 แห่ง พ.ร.บ.ศุลกากร (ฉบับที่ 9) พ.ศ.2482, พ.ร.บ.ลิขสิทธิ์ พ.ศ.2537, พ.ร.บ.เครื่องหมายการค้า พ.ศ.2534, พ.ร.บ.เลื่อยโซ่ยนต์ พ.ศ.2545 และกฎหมายอื่นๆ ที่เกี่ยวข้อง จึงไว้ส่งดำเนินคดีต่อไป        </p></body>
</news>
