<teiHeader>
<fileDesc>
<titleStmt>
  <title>โจ๋ถูกยิงกลางซอย ย่านสวนหลวง เจ็บสาหัส  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 07:57:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190248  </bibl>
</sourceDesc>
</fileDesc>
</teiHeader>
<news>
<headline>โจ๋ถูกยิงกลางซอย ย่านสวนหลวง เจ็บสาหัส</headline>
<lead>เกิดเหตุวัยรุ่นถูกยิงกลางซอย ย่านสวนหลวง เจ็บสาหัส อยู่ระหว่างตรวจสอบสาเหตุ เบื้องต้น ตำรวจคาด ปมขัดแย้งผลประโยชน์</lead>
<neck></neck>
<body><p>เกิดเหตุยิงกัน มีผู้ได้รับบาดเจ็บ หน้าอาคารพาณิชย์ 4 ชั้น ภายในซอย พัฒนาการ 30 แขวงและเขตสวนหลวง กทม. ตำรวจ สน.คลองตัน เข้าตรวจสอบที่เกิดเหตุ พบรถจักรยานยนต์ ยี่ห้อ ยามาฮ่า สีน้ำเงิน ขาว หมายเลขทะเบียน กกธ 48 ภูเก็ต สภาพจอดล้มตะแคง เบาะรถเปิดออก ใกล้กันพบหมวกกันน็อก รองเท้าแตะแบบผู้หญิง 1 คู่ ที่พื้นพบกองเลือด และพบยาบ้าตกอยู่ 8 เม็ด ส่วนผู้บาดเจ็บ เจ้าหน้าที่มูลนิธิร่วมกตัญญูนำตัวส่ง ร.พ.วิภาราม ทราบชื่อภายหลัง <persName>นายจีระพงษ์ จันทร์เทศ</persName> อายุ 22 ปี ไม่พบบัตรประชาชนระบุที่อยู่ ถูกยิงเข้าที่บริเวณหัวไหล่ กระสุนปืนทะลุไปฝังที่ปอด เบื้องต้น ทราบว่า ผู้ได้รับบาดเจ็บนั่งซ้อนท้ายรถจักรยานยนต์มากับเพื่อน รวม 3 คน จากนั้นได้มีคนร้ายขี่รถจักรยานยนต์ไม่ทราบรุ่น และยี่ห้อ เมื่อมาถึงที่เกิดเหตุ ได้ใช้อาวุธปืนไม่ทราบขนาดยิงใส่กลุ่มผู้บาดเจ็บ</p>
<p>ขณะที่เพื่อนที่มาด้วยกันต่างพากันหลบหนี ทิ้งผู้บาดเจ็บไว้เพียงคนเดียว พร้อมยาบ้าในที่เกิดเหตุ ส่วนคนร้ายขี่รถจักรยานยนต์หลบหนีไร้ร่องรอย เบื้องต้น คาดว่า น่าจะมีความขัดแย้งในเรื่องผลประโยชน์ จึงมีการติดตามมายิงผู้บาดเจ็บ อย่างไรก็ตาม จะต้องรอสอบปากคำผู้บาดเจ็บอย่างละเอียดอีกครั้ง เพื่อติดตามหาคนร้ายมาดำเนินคดีต่อไป</p></body>
</news>
