<teiHeader>
<fileDesc>
<titleStmt>
  <title>ล็อกหนุ่มแสบรูดการ์ดนับล้าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-29 22:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23262  </bibl>
</sourceDesc>
</fileDesc>
</teiHeader>
<news>
<headline>ล็อกหนุ่มแสบรูดการ์ดนับล้าน</headline>
<lead>ตร.ล็อกอดีต พนง. ขับรถผู้บริหารบริษัทปูนชื่อดัง หนีประกันมาขับแท็กซี่ เก็บบัตรเครดิตนักท่องเที่ยว รูดซื้อของ-เติมน้ำมัน</lead>
<neck></neck>
<body><p>วันนี้ (29 ก.ย.) <persName>พ.ต.อ.พรศักดิ์ สุรสิทธิ์</persName> ผกก.1 บก.ป. <persName>พ.ต.ท.ธีรเดช ธรรมสุธีร์</persName> <persName>พ.ต.ท.เขตขัณฑ์ บำรุงรัตน์</persName> รอง ผกก.1 บก.ป. <persName>พ.ต.ต.สุทธิเวท บุญยรัตกลิน</persName> สว.กก.1 บก.ป.นำกำลังเข้าจับกุม <persName>นายสงวนศักดิ์ พิกุลหอม</persName> อายุ 41 ปี อยู่บ้านเลขที่ 135/6 ถนนบรมราชชนนี แขวงอรุณอมรินทร์ เขตบางกอกน้อย ตามหมายจับของศาลอาญากรุงเทพใต้เลขที่ 430/2552 ลงวันที่ 2 ก.ค.52 ในข้อหาความผิดต่อเจ้าพนักงานในการยุติธรรม ลักทรัพย์และความผิดเกี่ยวกับบัตรอิเล็กทรอนิกส์ โดยจับกุมได้บริเวณตลาดถนอมมิตร ถนนรามอินทรา แขวงท่าแร้ง เขตบางเขน ขณะผู้ต้องหากำลังเข้าสมัครงานในตำแหน่งพนักงานขับรถในบริษัทเอกชนแห่งหนึ่ง</p>
<p>สืบเนื่องจากเมื่อปี 50 <persName>นายสงวนศักดิ์</persName> ซึ่งเป็นอดีตพนักงานขับรถผู้บริหารบริษัท ปูนซีเมนต์นครหลวง จำกัด (มหาชน) ได้ขโมยบัตรเอทีเอ็มของนายจ้างไปกดเงินตามสถานที่ต่าง ๆ ครั้งละ 50,000 บาท ทั้งหมด 55 ครั้ง เป็นเงิน 2.75 ล้านบาท ต่อมาวันที่ 13 ก.พ.50 เจ้าหน้าที่ตำรวจ สน.ลุมพินี สามารถจับกุม<persName>นายสงวนศักดิ์</persName> ได้ในข้อหาลักทรัพย์นายจ้างในเวลากลางคืน โดยคดีดังกล่าวศาลชั้นต้นพิพากษาจำคุก 20 ปี แต่<persName>นายสงวนศักดิ์</persName> ยื่นอุทธรณ์สู้คดี ซึ่งศาลอุทธรณ์พิพากษายืนตามศาลชั้นต้น ขณะนี้อยู่ระหว่างสู้คดีในชั้นศาลฎีกา แต่กลับหลบหนีประกัน                 จากการสอบสวนผู้ต้องหาให้การว่า ระหว่างต่อสู้คดีในชั้นศาลฎีกาทนายต้องเสียค่าใช้จ่ายหลายแสนบาท แต่ตนเองไม่มีจึงหนีประกันมาขับแท็กซี่ ซึ่งระหว่างนั้นเก็บบัตรเครดิตของผู้โดยสารชาวต่างชาติได้ เลยลองนำไปรูดซื้อสินค้าและเติมน้ำมัน เบื้องต้นเจ้าหน้าที่นำตัวดำเนินคดีต่อไป.</p></body>
</news>
