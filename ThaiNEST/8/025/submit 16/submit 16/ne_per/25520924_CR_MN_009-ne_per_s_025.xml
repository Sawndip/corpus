<teiHeader>
<fileDesc>
<titleStmt>
  <title>รวบต่างด้าวล้วงกระเป๋า หัวหมอยัดเงิน ตร.4 หมื่นแลกปล่อยตัว!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-24 15:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000112060  </bibl>
</sourceDesc>
</fileDesc>
</teiHeader>
<news>
<headline>รวบต่างด้าวล้วงกระเป๋า หัวหมอยัดเงิน ตร.4 หมื่นแลกปล่อยตัว!</headline>
<lead>ตร.พญาไท ฟิตรวบแก๊งต่างด้าว อาละวาดล้วงกระเป๋าเหยื่อ หัวหมอ 1 ใน 2 กลัวติดคุก นำเงินสดสี่หมื่น หวังติดสินบน ตร.ไม่เล่นด้วยจับติดคุกอีกคน อีกรายจับหนุ่มเขมรลงทุนนั่งรถไฟจากอรัญฯ มาลงย่านมักกะสัน ใช้วิธีประกบเหยื่อฉก TalkingDict แล้วหลบหนี ก่อนมาถูกจับกุมตัว สารภาพก่อเหตุมาแล้วหลายครั้ง</lead>
<neck></neck>
<body><p> วันนี้ (24 ก.ย.) เมื่อเวลา 13.30 น.<persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รอง ผบก.น.1 <persName>พ.ต.อ.จิรภัทร โพธิ์ชนะพันธุ์</persName> ผกก.สน.พญาไท พร้อมเจ้าหน้าที่ฝ่ายสืบสวน สน.พญาไท ร่วมกันแถลงข่าวจับกุมตัว <persName>น.ส.เลอร์ทิคัมดัง</persName> อายุ 38 ปี และ<persName>นางเลติแอ</persName> อายุ 46 ปี ชาวเวียดนาม พร้อมเงินสด 40,000 บาท และโทรศัพท์มือถือโนเกีย 1 เครื่อง โดยจับกุม <persName>น.ส.เลอร์ทิคัมดัง</persName> ได้ที่หน้าร้านเซเว่น สาขาปากซอยราชวิถี 9 และจับ <persName>นางเลติแอ</persName> ได้ที่ปากซอยราชวิถี 13</p>
<p><persName>พล.ต.ต.วิชัย</persName> เผิดเผยว่า การจับกุมครั้งนี้ สืบเนื่องจากเมื่อวันที่ 20 ก.ย.เวลา 20.00 น.<persName>น.ส.สิรัญญา แสนวงศ์</persName> ผู้เสียหาย ได้เข้าแจ้งความกับพนักงานสอบสวน ว่า ถูกคนร้ายกรีดกระเป๋าหน้าร้านเซเว่นสาขาดังกล่าว โดยคนร้ายได้ทรัพย์สินเป็นโทรศัพท์มือถือไอโฟน เจ้าหน้าที่จึงทำการตรวจสอบกล้องวงจรปิด ก็พบหญิงไม่ทราบสัญชาติกำลังก่อเหตุ จึงทำการสืบสวนและจับกุม <persName>น.ส.เลอร์ทิคัมดัง</persName> ได้                แต่หลังจากนั้น <persName>นางเลติแอ</persName> ได้นำเงินสดจำนวน 40,000 บาท มามอบให้ตำรวจเพื่อติดสินบนและขอให้ปล่อยตัว <persName>น.ส.เลอร์ทิคัมดัง</persName> เจ้าหน้าจึงจับกุมไว้ดำเนินคดีอีกคน นอกจากนี้ ยังตรวจสอบพบว่า วันเวลาดังกล่าว ผู้ต้องหาได้ก่อเหตุล้วงกระเป๋าผู้เสียหายหญิงในเซเว่นดังกล่าวอีก 1 รายด้วย เบื้องต้นจึงเจ้าหน้าที่แจ้งข้อหาลักทรัพย์ (ล้วงกระเป๋า) ในเวลากลางคืน และร่วมกันให้ทรัพย์สินเพื่อจูงใจเจ้าพนักงานให้กระทำการหรือไม่กระทำการอันไม่ชอบด้วยหน้าที่        </p>
<p><persName>พล.ต.ต.วิชัย</persName> กล่าวต่อว่า นอกจากนี้ ฝ่ายสืบสวน สน.พญาไท ยังได้จับกุม <persName>นายแช สก</persName> อายุ 27 ปี ชาวกัมพูชา พร้อมของกลาง TalkingDict 1 เครื่อง ราคา 12,000 บาท และโทรศัพท์มือถือ ยี่ห้อโนเกีย 1 เครื่อง โดยจับกุมได้ที่ทางเท้าหน้าห้างเซ็นเตอร์วัน อนุสาวรีย์ชัยสมรภูมิ แขวงถนนพญาไท เขตราชเทวี หลังจากเจ้าตัวก่อเหตุลักทรัพย์ผู้เสียหายที่บริเวณดังกล่าว จากการสอบสวนผู้ต้องหาให้การรับสารภาพว่า ก่อนหน้านี้ก่อเหตุลักทรัพย์มาแล้วหลายครั้ง โดยเฉพาะเมื่อวานนี้ (23 ก.ย.) ก่อเหตุถึง 2 ครั้งติด               <persName> พล.ต.ต.วิชัย</persName> กล่าวด้วยว่า กลุ่มผู้ต้องหาส่วนใหญ่จะนั่งรถไฟมาจาก อ.อรัญประเทศ จ.สระแก้ว มาลงย่านมักกะสัน ก่อนลงมือก่อเหตุด้วยวิธีเข้าประกบเหยื่อขณะจ่ายเงินในร้านสะดวกซื้อ จากนั้นก็นั่งรถไฟกลับไปทันที ซึ่งทั้งหมดก่อเหตุมาแล้วหายครั้ง และยังมีอีกหลายแก๊งที่ก่อเหตุลักษณะนี้ ซึ่งจะสอบสวนขยายผลจับกุมต่อไป</p></body>
</news>
