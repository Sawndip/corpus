<teiHeader>
<fileDesc>
<titleStmt>
  <title>รถขนนสพ.เหยียบหัวทหารตายคาแยกสะพานแดง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-24 07:37:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=191099  </bibl>
</sourceDesc>
</fileDesc>
</teiHeader>
<news>
<headline>รถขนนสพ.เหยียบหัวทหารตายคาแยกสะพานแดง</headline>
<lead>รถขนหนังสือพิมพ์ข่าวสด เหยียบหัว พลทหาร มณฑลทหารบกที่ 11 เสียชีวิต คาแยก สะพานแดง ถ.พระราม 5</lead>
<neck></neck>
<body><p>เกิดอุบัติเหตุ รถ จยย.ซูซูกิ สเต็บ สีดำ ยพธ 8 กทม. เสียหลักพลิกคว่ำ บริเวณกลางแยกสะพานแดง ถ.พระราม 5 ตัด ถ.มิตรไมตรี เป็นเหตุให้ถูกรถบรรทุก 6 ล้อ ยี่ห้อ อีซูซุ ทะเบียน 94-8669 กทม. ซึ่งเป็นรถส่งหนังสือพิมพ์ข่าวสด ที่วิ่งตามหลังมา เหยียบทับศีรษะผู้ขับขี่ รถ จยย. เสียชีวิตทันทีในที่เกิดเหตุ ทราบชื่อผู้เสียชีวิต คือ <persName>พลทหารพีระพงษ์ บุญเฉย</persName> อายุ 21 ปี สังกัด มณฑลทหารบกที่ 11 จากการสอบสวน ทราบว่า ผู้ตาย ขับรถซ้อนสามมากับเพื่อนอีก 2 คน เพื่อจะกลับเข้ากรม เมื่อมาถึงบริเวณสี่แยกสะพานแดง ผู้ตาย ซึ่งเป็นคนขับ พยายามที่จะขับรถแทรกเข้าไประหว่างช่องว่าง ทำให้ รถ จยย. ไปเฉี่ยวกับรถแท็กซี่ ซึ่งจอดติดไฟแดงอยู่ รถจึงเสียหลักล้มลงบนพื้นถนน โดยศีรษะของผู้ตายไปอยู่ใต้ล้อรถบรรทุกหนังสือพิมพ์ข่าวสดพอดี ประกอบกับมีสัญญาณไฟเขียว ผู้ขับขี่รถหนังสือพิมพ์ข่าวสด ไม่ทันเห็น จึงเหยียบศีรษะผู้ตายจนเข้าอย่างจัง จนเป็นเหตุให้พลทหารพีระพงษ์ เสียชีวิตคาที่ ส่วนเพื่อนอีก 2 คน ไม่ได้รับบาดเจ็บแต่อย่างใด</p></body>
</news>
