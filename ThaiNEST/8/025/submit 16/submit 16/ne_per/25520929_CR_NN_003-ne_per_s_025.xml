<teiHeader>
<fileDesc>
<titleStmt>
  <title>จับโชเฟอร์แท็กซี่หนีศาล-ใช้บัตรรูดชาวต่างชาติ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-09-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=180891  </bibl>
</sourceDesc>
</fileDesc>
</teiHeader>
<news>
<headline>จับโชเฟอร์แท็กซี่หนีศาล-ใช้บัตรรูดชาวต่างชาติ</headline>
<lead></lead>
<neck></neck>
<body><p> ที่กองบังคับการปราบปราม (บก.ป.) เมื่อเวลา 15.00 น.วันที่ 29 กันยายน <persName>พ.ต.อ.พรศักดิ์ สุรสิทธิ์</persName> ผกก.1 บก.ป. <persName>พ.ต.ท.ธีรเดช ธรรมสุธีร์</persName> <persName>พ.ต.ท.เขตขัณฑ์ บำรุงรัตน์</persName> รอง ผกก.1 บก.ป. <persName>พ.ต.ต.สุทธิเวท บุญยรัตกลิน</persName> สว.กก.1 บก.ป.นำกำลังเข้าจับกุม <persName>นายสงวนศักดิ์ พิกุลหอม</persName> อายุ 41 ปี อยู่บ้านเลขที่ 135/6 ถนนบรมราชชนนี แขวงอรุณอมรินทร์ เขตบางกอกน้อย กทม.ตามหมายจับศาลอาญากรุงเทพใต้ ที่ 430/2552 ลงวันที่ 2 กรกฎาคม 2552 ข้อหาความผิดต่อเจ้าพนักงานในการยุติธรรม ลักทรัพย์ และความผิดเกี่ยวกับบัตรอีเล็กทรอนิกส์ จับกุมได้ที่บริเวณตลาดถนอมมิตร ถนนรามอินทรา แขวงท่าแร้ง เขตบางเขน กทม.ขณะที่ผู้ต้องหากำลังเข้าสมัครงานในตำแหน่งพนักงานขับรถที่บริษัทเอกชนแห่งหนึ่ง</p>
<p>การจับกุมครั้งนี้ สืบเนื่องจากเมื่อปี 2550 <persName>นายสงวนศักดิ์</persName> ซึ่งเป็นอดีตพนักงานขับรถผู้บริหารบริษัท ปูนซีเมนต์นครหลวง จำกัด (มหาชน) ได้ขโมยบัตรเอทีเอ็มของนายจ้างไปกดเงินตามสถานที่ต่าง ๆ ครั้งละ 50,000 บาท รวม 55 ครั้ง เป็นเงินเกือบ 2.75 ล้านบาท ต่อมาเมื่อวันที่ 13 กุมภาพันธ์ 2550 ตำรวจ สน.ลุมพินี สามารถจับกุม<persName>นายสงวนศักดิ์</persName> ไว้ได้ พร้อมกับตั้งข้อหาลักทรัพย์นายจ้างในเวลากลางคืนโดยคดีดังกล่าวศาลชั้นต้นพิพากษาจำคุกรวม 20 ปี จากนั้น<persName>นายสงวนศักดิ์</persName> ได้ยื่นอุทธรณ์คดี แต่ศาลอุทธรณ์พิพากษายืนตามศาลชั้นต้น ระหว่างที่<persName>นายสงวนศักดิ์</persName> ต่อสู้คดีในชั้นฎีกา ได้หลบหนีคดีโดยไม่มาพบตามนัดศาล</p>
<p> สอบสวน<persName>นายสงวนศักดิ์</persName> ให้การว่า ในช่วงที่ตนต่อสู้คดีที่ศาลฎีกา ทนายความตนได้เรียกเงินค่าจ้างเป็นจำนวน 2 แสนบาท แต่ตนมีให้ไปเพียง 1.5 แสนบาท นอกจากนี้นายประกันซึ่งนำโฉนดที่ดินมาประกันตัวเพื่อต่อสู้คดี เรียกเงินอีกเป็นจำนวน 5 แสนบาท ซึ่งตนไม่มีให้จึงหลบหนีมาขับรถแท็กซี่ โดยระหว่างที่ขับรถแท็กซี่ได้พบบัตรวีซ่าใบหนึ่งของผู้โดยสารชาวต่างชาติที่ทำตกอยู่บนรถ จึงลองนำมารูดซื้อสินค้าและเติมน้ำมันครั้งละ 500-1,000 บาท เมื่อเห็นว่าสามารถใช้ได้ปกติจึงใช้เรื่อยมา</p>
<p>อย่างไรก็ดี เจ้าหน้าที่ได้ตรวจสอบเบื้องต้นพบว่า บัตรวีซ่าที่ผู้ต้องหานำมาใช้เป็นบัตร VISA BBVA Banco Frarce’s ของประเทศ อเจนติน่า โดยมี<persName>นายอูซาน อีลิค เม็กซ์</persName> (<persName>MR.UZAN ERIC MAX</persName>) เป็นเจ้าของบัตรดังกล่าว ซึ่งขณะนี้อยู่ระหว่างตรวจสอบการใช้บัตร และติดตามเจ้าของบัตรและธนาคารผู้เสียหายเพื่อแจ้งความดำเนินคดีกับผู้ต้องหาต่อไป</p></body>
</news>
