<teiHeader>
<fileDesc>
<titleStmt>
  <title>2โจรซิ่งจยย.ชิงกระเป๋านักธุรกิจค้าเพชรสูญนับล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090924/29710/2%e0%b9%82%e0%b8%88%e0%b8%a3%e0%b8%8b%e0%b8%b4%e0%b9%88%e0%b8%87%e0%b8%88%e0%b8%a2%e0%b8%a2.%e0%b8%8a%e0%b8%b4%e0%b8%87%e0%b8%81%e0%b8%a3%e0%b8%b0%e0%b9%80%e0%b8%9b%e0%b9%8b%e0%b8%b2%e0%b8%99%e0%b8%b1%e0%b8%81%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88%e0%b8%84%e0%b9%89%e0%b8%b2%e0%b9%80%e0%b8%9e%e0%b8%8a%e0%b8%a3%e0%b8%aa%e0%b8%b9%e0%b8%8d%e0%b8%99%e0%b8%b1%e0%b8%9a%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>2โจรซิ่งจยย.ชิงกระเป๋านักธุรกิจค้าเพชรสูญนับล้าน</headline>
<lead>2 โจรซิ่ง จยย.ชิงกระเป๋านักธุรกิจค้าเพชรมูลค่านับล้านบาท ขณะจอดรถส่งแม่หน้าบ้านพักสุขุมวิท 65 ตร.สกัดไล่ล่ายังไร้วี่แวว</lead>
<neck></neck>
<body><p>เหตุการณ์ 2 คนร้ายชิงเครื่องเพชรมูลค่ากว่า 1 ล้านบาท เปิดเผยเมื่อ <persName>ร.ต.ท.สุรศักดิ์ คชภักดี</persName> พนักงานสอบสวน สน.คลองตัน รับแจ้งเหตุคนร้ายเป็นชาย 2 คน ก่อเหตุชิงทรัพย์เป็นกระเป๋าถือใส่เงินสดและเครื่องเพชรมูลค่ากว่า 1 ล้านบาท เหตุเกิดบริเวณหน้าบ้านเลขที่ 276 และ 286/3 ซอยสุขุมวิท 65 แยกซอยชัยพฤกษ์ 2/1 แขวงคลองตัน เขตวัฒนา กทม. ตรวจสอบที่เกิดเหตุเป็นบ้านแฝดสูง 4 ชั้น มีรั้วรอบขอบชิด บริเวณหน้าบ้านพบ <persName>น.ส.ศิริพันธ์ กมลรัตนพิบูลย์</persName> พร้อมญาติกว่า 10 คนยืนรอให้การเจ้าหน้าที่ด้วยสีหน้าตื่นตกใจ และบอกเจ้าหน้าที่ให้ระดมกำลังสกัดจับคนร้าย เนื่องจากคาดว่าคนร้ายน่าจะยังหลบอยู่ภายในซอยสุขุมวิท 65
</p>
<p> <persName>น.ส.ศิริพันธ์</persName>ให้การว่า ก่อนเกิดเหตุไปทำธุระกับมารดา จากนั้นได้แวะซื้ออาหารก่อนเข้ามาส่งมารดาที่บ้านหลังเกิดเหตุ โดยจอดรถยนต์ไว้ที่หน้าประตู ขณะนั้นคนในบ้านซึ่งเป็นญาติกันกำลังออกมาเปิดประตูให้ ขณะที่พยุงมารดาลงจากรถ โดยถือกระเป๋าหนังแบบสะพายสีน้ำตาลไว้ที่มือขวา ซึ่งภายในกระเป๋ามีเงินสดไม่ต่ำกว่า 1 แสนบาท แหวนเพชรของมารดาที่เพิ่งถอดเก็บใส่กระเป๋า น้ำหนัก 3 กะรัต และยังมีทรัพย์สินของมีค่าที่ส่วนใหญ่เป็นเครื่องเพชร เนื่องจากครอบครัวประกอบธุรกิจจิวเวลรี่ รวมมูลค่าทรัพย์สินที่คนร้ายได้ไปประมาณ 1 ล้านกว่าบาท
</p>
<p> “ขณะที่ดิฉันกำลังพยุงคุณแม่ลงจากรถเพื่อเข้าบ้าน จู่ๆ ก็มีคนร้ายเป็นชาย 2 คน คนขี่สวมเสื้อสีแดง สวมเสื้อแจ็กเก็ตสีดำทับ ใส่กางเกงยีนขายาว และสวมหมวกกันน็อกแบบครึ่งใบสีดำ ส่วนคนซ้อนท้ายสวมเสื้อแขนสั้นสีดำ กางเกงยีนขายาว ขี่รถมาจอดใกล้กับรถยนต์ของดิฉัน แล้วคนซ้อนท้ายก็ลงจากรถมากระชากเอากระเป๋าในมือ ก่อนหลบหนีไป”<persName>น.ส.ศิริพันธ์</persName>กล่าว
</p>
<p> ด้าน <persName>พ.ต.อ.ชัยวัฒน์</persName>กล่าวว่า เบื้องต้นได้ให้พนักงานสอบปากคำผู้เสียหาย พร้อมให้ผู้เสียหายตรวจสอบทรัพย์สินให้แน่ชัดว่าสิ่งใดหายไปบ้าง ขณะเดียวกันก็สั่งให้เจ้าหน้าที่สายตรวจ สน.คลองตัน ช่วยกันสกัดจับคนร้ายต้องสงสัย ซึ่งเบื้องต้นจากการสอบปากคำพยาน ทำให้เจ้าหน้าที่ทราบหมายเลขทะเบียนรถจักรยานยนต์ต้องสงสัยแล้ว และจะติดตามผู้ครอบครองมาสอบปากคำต่อไป
</p></body>
</news>
