<teiHeader>
<fileDesc>
<titleStmt>
  <title>3ตร.ตื้บนักข่าวกลางตลาดนัดฉุนขวางตรวจต่างด้าว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30384/3%e0%b8%95%e0%b8%a3.%e0%b8%95%e0%b8%b7%e0%b9%89%e0%b8%9a%e0%b8%99%e0%b8%b1%e0%b8%81%e0%b8%82%e0%b9%88%e0%b8%b2%e0%b8%a7%e0%b8%81%e0%b8%a5%e0%b8%b2%e0%b8%87%e0%b8%95%e0%b8%a5%e0%b8%b2%e0%b8%94%e0%b8%99%e0%b8%b1%e0%b8%94%e0%b8%89%e0%b8%b8%e0%b8%99%e0%b8%82%e0%b8%a7%e0%b8%b2%e0%b8%87%e0%b8%95%e0%b8%a3%e0%b8%a7%e0%b8%88%e0%b8%95%e0%b9%88%e0%b8%b2%e0%b8%87%e0%b8%94%e0%b9%89%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>3ตร.ตื้บนักข่าวกลางตลาดนัดฉุนขวางตรวจต่างด้าว</headline>
<lead>นักข่าวเมืองนครปฐมโวย 3 ตร.รุมสกรัมกลางตลาดนัด จับใส่กุญแจมือหิ้วขึ้นรถ ทิ้งลูกชายวัย 7 ขวบร้องลั่น หวิดโดนรถชน ผบช.ภ.7 สั่งสอบข้อเท็จจริง</lead>
<neck></neck>
<body><p>เมื่อเวลา 16.30 น. วันที่ 28 กันยายน <persName>พ.ต.ท.ธีระวัฒน์ เวชวงษ์</persName> พนักงานสอบสวน สภ.โพธิ์แก้ว อ.สามพราน จ.นครปฐม ได้รับแจ้งจาก <persName>นายไพฑูรย์ ปรีชม</persName> อายุ 48 ปี ผู้สื่อข่าวหนังสือพิมพ์ยอดแหลมนิวส์ จ.นครปฐม อ้างว่าถูกตำรวจสายตรวจตู้ยามหมู่บ้านสามพราน 3 นาย ทำร้ายร่างกายและยัดข้อกล่าว เหตุเกิดที่ตลาดริมถนนหน้าห้างบิ๊กซี สาขาอ้อมใหญ่ อ.สามพราน เมื่อเย็นวันที่ 27 ก.ย.
 <persName>นายไพฑูรย์</persName> กล่าวว่า ก่อนหน้านี้ได้รับจดหมายร้องเรียนจากคนต่างด้าวว่า ถูกตำรวจเรียกเก็บเงิน จึงขอให้นักข่าวช่วย จากนั้นจึงลงพื้นที่ตรวจสอบ ก็พบว่าเป็นเรื่องจริง มีตำรวจมาคอยรีดเงินจากแรงงานต่างด้าว กระทั่งวันเกิดเหตุตนมากับบุตรชายวัย 7 ขวบ ขณะนั้นเห็นตำรวจในเครื่องแบบ 2 นาย กำลังตรวจบัตรผู้หญิงวัยรุ่น 2 คน เข้าใจว่าเป็นคนต่างด้าว จึงเดินไปตรวจสอบ เพราะสงสัยพฤติกรรมว่าจะเป็นลักษณะเดียวกันกับที่คนต่างด้าวร้องเรียนหรือไม่ เมื่อไปถึงจึงถามตำรวจ ทราบชื่อคือ <persName>ส.ต.ท.เอนก ขจีจิตร</persName> และ <persName>ส.ต.ท.อชิตะ บันเทิงจิตร</persName> ว่ากำลังทำอะไรกัน แต่ถูกตะคอกว่า “แล้วมายุ่งอะไร“ จึงบอกไปว่าเป็นสื่อมวลชน
 จากนั้นตำรวจทั้ง 2 นาย ก็ใช้กำลังรุมทำร้ายต่อหน้าผู้คนจำนวนมากกลางตลาดนัด ก่อนจับใส่กุญแจมือ แล้วลากมาขึ้นท้ายรถยนต์และต่อยที่หลังอีกหลายครั้ง ขณะนั้นบุตรชายยืนร้องไห้ด้วยความตกใจ จากนั้นตำรวจก็ออกรถไปแล้วทิ้งให้บุตรชายวิ่งร้องไห้เสียงดังมาตามถนนจนเกือบถูกรถชน แต่มีแม่ค้าที่เห็นเหตุการณ์มาช่วยจับบุตรชายเอาไว้ก่อนจะถูกรถชน
</p>
<p><persName>นายไพฑูรย์</persName> เล่าว่า หลังจากตำรวจทั้ง 2 นายพาขึ้นรถมาที่ป้อมยาม โดยมี <persName>ด.ต.ชวลิต ทนทาน</persName> เป็นผู้ทำบันทึกการจับกุม จากนั้น <persName>ด.ต.ชวลิต</persName> ก็ใช้เท้ากระทืบที่หน้าท้องอีกหลายครั้ง จนทรุดลงไปกองอยู่กับพื้น แล้ว <persName>ส.ต.ท.เอนก</persName> ยังใช้มือบีบคอจนเกือบขาดใจตาย ก่อนบังคับให้เซ็นชื่อรับสารภาพ แต่ตนไม่ยอมเซ็น จึงถูกนำตัวมาส่ง สภ.โพธิ์แก้ว เพื่อดำเนินคดีทั้งที่ไม่มีความผิด
 <persName>น.ส.สายทอง</persName> ผู้เห็นเหตุการณ์ ยืนยันว่า เห็นเหตุการณ์เช่นเดียวกับที่ผู้สื่อข่าวรายนี้ให้การ เพราะช่วงดังกล่าวกำลังซื้อของที่ตลาดนัด
<persName> พ.ต.ท.ประพนธ์ ภาณุมาส</persName> รอง ผกก.สส.สภ.โพธิ์แก้ว ย้ำว่า ถือว่าเป็นการผิดวินัยร้ายแรง จะต้องมีการส่งเรื่องไปยัง ป.ป.ช.ให้พิจารณา ซึ่งตำรวจไม่มีสิทธิ์ที่จะทำกับประชาชนเช่นนี้ ขณะเดียวกัน <persName>พ.ต.ท.ประพนธ์</persName> ยังเรียกตัวตำรวจที่ก่อเหตุมาสอบถามแล้ว โดยอ้างว่าทำตามหน้าที่ เป็นการใช้ยุทธวิธีตำรวจในการจับกุม และอ้างว่า<persName>นายไพฑูรย์</persName>ไม่มีบัตรนักข่าวแสดง จึงคิดว่าเป็นคนร้าย ล่าสุด <persName>พล.ต.ท.ถวิล สุรเชษฐ์พงษ์</persName> ผบช.ภ.7 มีการสั่งการให้ สภ.โพธิ์แก้ว ทำรายงานข้อเท็จจริงแล้ว
</p></body>
</news>
