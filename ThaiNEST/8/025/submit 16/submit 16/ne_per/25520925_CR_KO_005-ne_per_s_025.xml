<teiHeader>
<fileDesc>
<titleStmt>
  <title>"พอลล่า"เซ็งเบนซ์โดนกระบะชนท้ายคู่กรณีเบี้ยวชดใช้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090929/30412/%e0%b8%9e%e0%b8%ad%e0%b8%a5%e0%b8%a5%e0%b9%88%e0%b8%b2%e0%b9%80%e0%b8%8b%e0%b9%87%e0%b8%87%e0%b9%80%e0%b8%9a%e0%b8%99%e0%b8%8b%e0%b9%8c%e0%b9%82%e0%b8%94%e0%b8%99%e0%b8%81%e0%b8%a3%e0%b8%b0%e0%b8%9a%e0%b8%b0%e0%b8%8a%e0%b8%99%e0%b8%97%e0%b9%89%e0%b8%b2%e0%b8%a2%e0%b8%84%e0%b8%b9%e0%b9%88%e0%b8%81%e0%b8%a3%e0%b8%93%e0%b8%b5%e0%b9%80%e0%b8%9a%e0%b8%b5%e0%b9%89%e0%b8%a2%e0%b8%a7%e0%b8%8a%e0%b8%94%e0%b9%83%e0%b8%8a%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>"<persName>พอลล่า</persName>"เซ็งเบนซ์โดนกระบะชนท้ายคู่กรณีเบี้ยวชดใช้</headline>
<lead>นักแสดงชื่อดัง "<persName>พอลล่า เทเลอร์</persName>" เซ็งเบนซ์โดนกระบะชนท้าย คู่กรณีเบี้ยวชดใช้ ส่งประกันช่วยเคลียร์</lead>
<neck></neck>
<body><p>หลังจาก <persName>น.ส.พัลลภา ศุภอักษร</persName> หรือ <persName>พอลล่า เทเลอร์</persName> นักแสดงชื่อดัง ประสบอุบัติทางรถยนต์ที่ จ.สมุทรสาคร เมื่อวันที่ 27 กันยายน ที่ผ่านมา ล่าสุด เมื่อวันที่ 28 กันยายน ผู้จัดการส่วนตัว<persName>พอลล่า</persName>เปิดเผยว่า ได้ให้พนักงานบริษัทประกันจัดการปัญหาดังกล่าว เนื่องจาก<persName>พอลล่า</persName>มีงานยุ่งมากจึงยังไม่มีเวลาได้ติดตามเรื่องด้วยตัวเอง
 "จริงๆ เหตุการณ์ไม่มีอะไรมาก วันนั้นหลังจากทำงานเสร็จ พอลล่าขับรถกลับเข้ากรุงเทพฯ ฝนตก รถติดมาก จังหวะที่พอลล่าเหยียบเบรกหยุดรถ แต่รถกระบะคู่กรณีที่ขับตามหลังมาหยุดไม่ทัน ทำให้ชนท้ายรถพอลล่า แล้วรถของพอลล่าไถลไปชนรถคันหน้า ดีที่ว่ารถเขาและรถพอลล่ามีประกันจึงเคลียร์กันได้ แต่รถกระบะที่ชนรถพอลล่าไม่มีประกัน คุณลุงคนขับก็ไม่ยอมชดใช้ค่าเสียหาย อาจจะเพราะเห็นว่าพอลล่าขับรถเบนซ์ รุ่น เอสแอลเค 200 ตำรวจเกรงว่าจะทำให้การจราจรยิ่งติดขัด เลยให้ไปเจรจากันที่ สภ.เมืองสมุทรสาคร พอลล่าจึงให้บริษัทประกันดำเนินเรื่องแทน" ผู้จัดการส่วนตัว<persName>พอลล่า</persName>กล่าว
ผู้จัดการส่วนตัวนักแสดงชื่อดัง กล่าวอีกว่า <persName>พอลล่า</persName>ไม่เป็นอะไรมาก แค่ศีรษะกระแทกพวงมาลัยทำให้คอเคล็ดเล็กน้อย แต่ก็รู้สึกเซ็งนิดหน่อย ส่วนรถเบนซ์ไม่ได้เป็นอะไรมาก เป็นลักษณะเหมือนรถจูบกันบนท้องถนนเท่านั้น
</p></body>
</news>
