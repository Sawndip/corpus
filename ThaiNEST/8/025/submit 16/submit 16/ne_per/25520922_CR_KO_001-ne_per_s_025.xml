<teiHeader>
<fileDesc>
<titleStmt>
  <title>เตรียมเรียกเรือโทหญิงเหยื่อพลเอกให้ปากคำ24ก.ย.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090922/29499/%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%80%e0%b8%a3%e0%b8%b5%e0%b8%a2%e0%b8%81%e0%b9%80%e0%b8%a3%e0%b8%b7%e0%b8%ad%e0%b9%82%e0%b8%97%e0%b8%ab%e0%b8%8d%e0%b8%b4%e0%b8%87%e0%b9%80%e0%b8%ab%e0%b8%a2%e0%b8%b7%e0%b9%88%e0%b8%ad%e0%b8%9e%e0%b8%a5%e0%b9%80%e0%b8%ad%e0%b8%81%e0%b9%83%e0%b8%ab%e0%b9%89%e0%b8%9b%e0%b8%b2%e0%b8%81%e0%b8%84%e0%b8%b324%e0%b8%81.%e0%b8%a2..html  </bibl>
</sourceDesc>
</fileDesc>
</teiHeader>
<news>
<headline>เตรียมเรียกเรือโทหญิงเหยื่อพลเอกให้ปากคำ24ก.ย.</headline>
<lead><persName>ระเบียบรัตนย์</persName>แฉซ้ำ บิ๊กทหารยศ "พล.อ." ข่มขื่นลูกน้องมาราธอน 4 ปี หลังตีตัวออกห่างยังถูกบังคับให้บอกสามีเพื่อมาปรนเปรอตนเอง เตรียมยื่นหนังสือขอความเป็นธรรมนายกฯรมว.กลาโหม และผบ.สส.สอบวินัย</lead>
<neck></neck>
<body><p>กรณี<persName>เรือโทหญิงแก้ว</persName>  (นามสมมติ) สังกัดกองบัญชาการทองทัพไทย ร้อง<persName>นางระเบียบรัตน์ พงษ์พานิช</persName> ในฐานะนายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย ให้ช่วยเหลือเรื่องถูก ผู้บังคับบัญชายศ "พล.อ." สังกัดกองบัญชาการกองทัพไทย ข่มขืนกระทำชำเรา 4 ปี ตั่งแต่ปี 2548 และพยามยามตีตัวออกห่างกลับถูกขู่สารพัดก่อนออกมาแถลงข่าวพร้อม<persName>นางระเบียบรัตน์</persName>ที่สมาคมเสริมสร้างครอบครัวให้อบอุ่นและเป็นสุข กระทรวงมหาดไทย เมื่อเวลา 18.30 น. วันที่ 21 ก.ย.ที่ผ่านมา            ความคืบหน้าล่าสุด เมื่อเวลา 11.00 น.วันที่ 22 ก.ย. <persName>นางระเบียบรัตน์ พงษ์พานิช</persName> ในฐานะนายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย เผยว่า <persName>เรือโทหญิงแก้ว</persName> (นามสมมติ)ได้เข้าพบและขอความช่วยเหลือจากสมาคมตั้งแต่เมื่อวันที่ 21 ก.ย.ที่ผ่านมา และแจ้งว่าจะไปแจ้งความที่ สน.บางเขน ตนจึงประสานให้ทนายความของสมาคม 2 คนไปด้วย เพื่อดูแลเอกสารและการบันทึกคำให้การต่าง ๆ ซึ่ง <persName>พ.ต.อ.พัฒนา เพศยนาวิน</persName> ผกก.สน.บางเขน ให้ความร่วมมือเป็นอย่างดี โดยให้พนักงานสอบสวนที่เป็นผู้หญิงสอบปากคำ ระหว่างให้การพนักงานสอบสวน<persName>เรือโทหญิงแก้ว</persName> (นามสมมติ)มีสภาพจิตใจอ่อนแอมาก ร้องไห้ฟูมฟายตลอดเวลาจนถึงขณะนี้สภาพจิตใจยังไม่ดีขึ้น และต้องรอให้สภาพจิตใจดีขึ้นจึงจะให้ปากคำตำรวจเพิ่ม  
</p>
<p><persName>นางระเบียบรัตน์</persName>เปิดเผยอีกว่า ส่วนที่ผู้เสียหายออกมาเปิดเผยและขอความช่วยเหลือนั้นทราบว่า ถูกผู้บังคับบัญชายศ"พล.อ."สังกัดกองบัญชาการกองทัพไทยซึ่ง<persName>เรือโทหญิงแก้ว</persName>  (นามสมมติ) ให้ความเคารพนับถือเหมือนญาติผู้ใหญ่ข่มขืนนาน 4 ปี ก่อนพยายามตีตัวออกห่างกลัวสามีรู้ อีกทั้งถูกยื่นคำขาดให้บอกเรื่องดังกล่าวกับสามี เพื่อให้มาปรนนิบัติรับใช้ พล.อ. คนดังกล่าว <persName>เรือโทหญิงแก้ว </persName> (นามสมมติ) จึงบอกความจริงกับสามี ด้านสามีของ<persName>เรือโทหญิงแก้ว</persName>  (นามสมมติ)นั้นเป็นคนดีมาก พยายามให้กำลังใจตลอด และบอกกับตนว่า ถ้าครอบครัวเป็นอะไรไป หรือเสียชีวิตนั้น คงเป็นฝีมือของ พล.อ.คนนั้นแน่นอน เนื่องจากเขาไม่เคยมีศัตรู จึงตัดสินใจแถลงข่าวเพื่อกระชากหน้ากากและเป็นคดีตัวอย่าง 
            <persName>นางระเบียบรัตน์</persName>กล่าวเพิ่ม ขณะนี้ตนกำลังร่างหนังสือจำนวน 3 ฉบับเพื่อรายงานและยื่นให้กับ ผบ.สส เนื่องจากเป็นผู้บังคับบัญชาโดยตรง ในวันที่ 23 ก.ย.นี้ นอกจากนี้ จะทำหนังสือถึง รมว.กลาโหมและนายกฯเรื่องดังกล่าวต้องให้ความเป็นธรรมทั้งสองฝ่ายผิดถูกให้ศาลตัดสิน ส่วนความผิดทางวินัยให้ผู้บังคับบัญชาโดยตรงของพล.อ.คนดังกล่าวพิจารณา ปัจจุบันมีแต่กฎหมายคุ้มครองสามีและภรรยา เกี่ยวกับปัญหาในครอบครัว แต่ยังไม่มีกฎหมายเกี่ยวกับผู้บังคับบัญชาข่มแหงลูกน้อง หรือผู้ใต้บังคับบัญชา วอนท่าน สว.และส.ส. พิจารณาถึงความสำคัญและอยากให้มีกฎหมายคุ้มครองผู้น้อยด้วย คิดว่ากรณีดังกล่าวมีจำนวนมากแต่ไม่กล้าออกมาเปิดเผยหรือกระชากหน้ากาก เพราะกลัวถูกกลั่นแกล้ง และทำร้ายร่างกาย
</p>
<p><persName>พ.ต.อ.พัฒนา เพศยนาวิน</persName> ผกก.สน.บางเขน กล่าวว่า ยังไม่ทราบรายละเอียดมากนักเกี่ยวกับคดีดังกล่าว เนื่องจากวันที่ 21 ก.ย.ที่ผ่านมา <persName>เรือโทหญิงแก้ว</persName> (นามสมมุติ) ได้ให้ปากคำไม่มากนัก ก่อนจะรีบไปแถลงข่าวที่สมาคมเสริมสร้างครอบครัวให้อบอุ่นและเป็นสุข กระทรวงมหาดไทย พร้อม<persName>นางระเบียบรัตน์</persName> และจะนัดสอบปากคำเพิ่มเติมในวันที่ 24 ก.ย.นี้
</p></body>
</news>
