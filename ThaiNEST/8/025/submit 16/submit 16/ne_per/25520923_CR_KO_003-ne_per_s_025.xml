<teiHeader>
<fileDesc>
<titleStmt>
  <title>จับพลทหารพร้อมแฟนเอเย่นต์ค้ายาพัทยา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090923/29580/%e0%b8%88%e0%b8%b1%e0%b8%9a%e0%b8%9e%e0%b8%a5%e0%b8%97%e0%b8%ab%e0%b8%b2%e0%b8%a3%e0%b8%9e%e0%b8%a3%e0%b9%89%e0%b8%ad%e0%b8%a1%e0%b9%81%e0%b8%9f%e0%b8%99%e0%b9%80%e0%b8%ad%e0%b9%80%e0%b8%a2%e0%b9%88%e0%b8%99%e0%b8%95%e0%b9%8c%e0%b8%84%e0%b9%89%e0%b8%b2%e0%b8%a2%e0%b8%b2%e0%b8%9e%e0%b8%b1%e0%b8%97%e0%b8%a2%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>จับพลทหารพร้อมแฟนเอเย่นต์ค้ายาพัทยา</headline>
<lead>ตร.บุกจับพลทหาร พร้อมแฟนสาว เอเย่นต์ค้ายาเมืองพัทยา พร้อมของกลางยาอี 16 เม็ด ยาไฮซ์ 5กรัม สารภาพรับยาจากเอเย่นต์ในกรุงเทพฯขายนักท่องเที่ยวพัทยา</lead>
<neck></neck>
<body><p>เมื่อเวลา 23.00 น.วันที่ 22 กันยายน <persName>พ.ต.ท.ไชยกฤษ ทองอินทร์</persName> สารวัตรกลุ่มงานสืบสวน ภ.จว.ชลบุรี พร้อมเจ้าหน้าที่ชุดกลุ่มงานสืบสวน นำกำลังเข้าทำการจับกุมตัว <persName>พลฯธวัชชัย หรือ โจ ทองเจริญสุข</persName> อายุ 42 ปี ซึ่งเป็นพลทหารของมณฑลทหารบกที่ 14 ค่ายนวมินทราชินี กกบ.มทบ.14 และ <persName>น.ส.วิไลวัลย์ สุดน้อย</persName> อายุ 24 ปี ที่บ้านพัก เลขที่ 113/70 หมู่บ้านเอกมงคล 1 ซอยเขาตาโล หมู่ 11 ต.หนองปรือ อ.บางละมุง จ.ชลบุรี
หลังจากสืบทราบว่า<persName>นายธวัชชัย</persName> หรือ <persName>พลฯ ธวัชชัย</persName> และ <persName>น.ส.วิไลวัลย์</persName> แฟนสาวนั้นได้แอบลักลอบค้ายาอี ยาไอซ์ ให้กับกลุ่มวัยรุ่น และ นักท่องเที่ยวในเมืองพัทยา จึงได้ส่งสายลับเข้าติดต่อล่อซื้อ จนถึงเวลานัดหมายทั้งคู่ได้พากันขับรถยนต์เก๋งยี่ห้อ ฮอนด้า ซีวิค สีบรอนซ์ หมายเลขทะเบียน กว -8650 ชลบุรี ออกมาจากบ้านพักที่เกิดเหตุเพื่อนำเอายาไอซ์มาส่งให้กับทางสายลับ
</p>
<p>ทางเจ้าหน้าที่จึงนำกำลังเข้าแสดงตัวและทำการจับกุมตัวเอาไว้พร้อมของกลางยาอี จำนวน 16 เม็ด ยาไอซ์บรรจุในห่อพลาสติกใสจำนวน 5 ห่อ น้ำหนักรวม 5 กรัม อาวุธปืนพกสั้นแบบออโตเมตริก ยี่ห้อ บราวนิ่ง ขนาด 9 มม.จำนวน 1 กระบอก เครื่องกระสุนปืนขนาด 9 มม.จำนวน 8 นัด ที่ซุกซ่อนเอาไว้ภายในกระเป๋าสะพาย สีดำ โทรศัพท์มือถือ 5 เครื่อง คอมพิวเตอร์ ยี่ห้อ เอเซอร์ 2 เครื่อง รถยนต์เก๋งยี่ห้อ ฮอนด้า ซีวิค สีบรอน หมายเลขทะเบียน กว -8650 ชลบุรี และ เงินสดอีกจำนวนหนึ่ง
</p>
<p>จากการสอบสวนเบื้องต้น <persName>นายธวัชชัย</persName> ให้การยอมรับสารภาพว่ายาอี และ ยาไอซ์ จำนวนดังกล่าวนั้นเป็นของตนเองจริง ซึ่งรับซื้อมาจาก <persName>นายสอง</persName> ไม่ทราบนามสกุล เอเยนต์ค้ายาเสพติดรายหนึ่งในเขตกรุงเทพมหานคร ก่อนจะนำเอามาขายให้กับวัยรุ่น และ นักท่องเที่ยวในเมืองพัทยา โดยทำมาได้นานกว่า 1 ปี แล้วก่อนจะมาถูกทางเจ้าหน้าที่จับกุมได้ดังกล่าว  
หลังสอบสวนเบื้องต้นและตรวจสอบอย่างละเอียดแล้วทางเจ้าหน้าที่จึงควบคุมตัวผู้ต้องหาทั้ง 2 คน พร้อมของกลางนำส่งพนักงานสอบสวนที่ สภ.บางละมุง เพื่อดำเนินคดีตามกฏหมาย อย่างไรทาง เจ้าหน้าที่จะได้ทำการสอบสวนขยายผลอย่างละเอียดอีกครั้งเพื่อติดตามจับกุมขบวนการค้ายาเสพติดรายนี้มาดำเนินคดีต่อไป
</p></body>
</news>
