<teiHeader>
<fileDesc>
<titleStmt>
  <title>ดวงถึงฆาต!เฒ่า70ลมตายใกล้บ้านสี่เสาฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-18 19:11:29  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190380  </bibl>
</sourceDesc>
</fileDesc>
</teiHeader>
<news>
<headline>ดวงถึงฆาต!เฒ่า70ลมตายใกล้บ้านสี่เสาฯ</headline>
<lead>ชายชราวัย 70 ปี เป็นลมตายคาป้ายรถเมล์ ถ.พิษณุโลก ใกล้บ้าน 4 เสาเทเวศร์ ขณะที่ 2 แม่ลูกเสียหลักลื่นล้มได้รับบาดเจ็บไม่ห่างกันท่ามกลางการวางกำลังรักษาความปลอดภัยของ เจ้าหน้าที่ทหาร</lead>
<neck></neck>
<body><p> เมื่อสักครู่ที่ผ่านมาระหว่างที่ทางเจ้าหน้าที่ตำรวจ และทหารได้เตรียมวางกำลังตั้งจุดรักษาความปลอดภัยในจุดสำคัญคือที่ทำเนียบรัฐบาล และบ้านสี่ 4 เสาเทเวศร์ ก็ได้เกิดเหตุแม่พร้อมกับลูกวัย 2 ขวบเศษที่ขับขี่รถ จักรยานยนต์ ผ่านหน้าประตูหน้าบ้าน 4 เสาเทเวศร์ ที่เป็นบ้านของ <persName>พล.อ.เปรม ติณสูลานนท์</persName> ประธานองคมนตรี เสียหลักลื่นล้มลงบริเวณใกล้กับประตูทางเข้าบ้าน 4 เสาเทเวศร์ ทำให้ทั้งแม่ได้รับบาดเจ็บเล็กน้อย ขณะที่ลูกสาวอายุ 2 ขวบ 6 เดือน หัวกระแทกกับพื้นถนนอย่างแรง มีเลือดออกจมูก และปากเป็นจำนวนมากขนมปังของลูกน้อยที่ถือมาหล่นเกลื่อนพื้น ซึ่ง เจ้าหน้าที่ทหารที่รักษาความปลอดภัยในจุดดังกล่าว ต้องเข้าช่วยเหลือในเบื้องต้นก่อนประสานเจ้าหน้าที่ที่เกี่ยวข้องมารับตัวไปรักษาตัวต่อที่โรงพยาบาลวชิระ ในพื้นที่ใกล้เคียงทันที ซึ่งทราบชื่อของผู้บาดเจ็บทั้งคู่ต่อมา คือ <persName>นางเล็ก สืบพงษ์</persName> อายุ 29 ปี และ <persName>ด.ญ. ธารทิพย์ ปลายเนตร</persName>  และในเวลาเดียวกัน ก็ได้รับแจ้งว่ามีชายชราอายุประมาณ 70 ปี เกิดเป็นลมลื่นล้มเสียชีวิตที่ป้ายรถเมล์ ถ.พิษณุโลก ที่อยู่ไม่ห่างจาก ร้านเซเว่น ถ.พิษณุโลกมากนัก ทั้งยังเป็นจุดที่อยู่ใกล้กับบ้าน 4 เสาเทเวศร์ เช่นกัน</p>
<p>อย่างไรก็ตาม ถนนเส้นดังกล่าวจะถูกปิดการจราจร เพื่อรักษาความปลอดภัยในวันพรุ่งนี้ ระหว่างที่กลุ่มคนเสื่อแดงจะเดินทางมาชุมนุม</p></body>
</news>
