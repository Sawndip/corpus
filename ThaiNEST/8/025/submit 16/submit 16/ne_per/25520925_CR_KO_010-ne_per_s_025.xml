<teiHeader>
<fileDesc>
<titleStmt>
  <title>งานเลี้ยงเกษียณบิ๊กตำรวจเหงาไร้เงา"พัชรวาท"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090925/30000/%e0%b8%87%e0%b8%b2%e0%b8%99%e0%b9%80%e0%b8%a5%e0%b8%b5%e0%b9%89%e0%b8%a2%e0%b8%87%e0%b9%80%e0%b8%81%e0%b8%a9%e0%b8%b5%e0%b8%a2%e0%b8%93%e0%b8%9a%e0%b8%b4%e0%b9%8a%e0%b8%81%e0%b8%95%e0%b8%b3%e0%b8%a3%e0%b8%a7%e0%b8%88%e0%b9%80%e0%b8%ab%e0%b8%87%e0%b8%b2%e0%b9%84%e0%b8%a3%e0%b9%89%e0%b9%80%e0%b8%87%e0%b8%b2%e0%b8%9e%e0%b8%b1%e0%b8%8a%e0%b8%a3%e0%b8%a7%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>งานเลี้ยงเกษียณบิ๊กตำรวจเหงาไร้เงา"<persName>พัชรวาท</persName>"</headline>
<lead>งานเลี้ยงเกษียณอายุราชการบิ๊กตำรวจเหงา ไร้เงา"<persName>พัชรวาท</persName>" ขณะที่ตำรวจประจำ สตช.วิจารณ์แซด การเมืองแทรกแซง ด้านโรงเรียนนายร้อยจัดพิธีสวนสนามเป็นเกียรติ"<persName>พัชรวาท</persName>" 30 ก.ย.</lead>
<neck></neck>
<body><p>ที่สำนักงานตำรวจแห่งชาติ วันที่ 25 กันยายน เมื่อเวลา 17.00 น.<persName>นายสุเทพ  เทือกสุบรรณ</persName> รองนายกรัฐมนตรีฝ่ายความมั่นคง เป็นประธานในพิธีมอบประกาศเกียรติคุณแก่ข้าราชการตำรวจที่เกษียณอายุราชการประจำปี 2552 ที่ห้องประชุม 1 อาคาร 1  และจัดงานเลี้ยงอำลาตำรวจที่เกษียณอายุราชการในปีนี้ 
 ผู้สื่อข่าวรายงานว่า ในพิธีดังกล่าว นายตำรวจยศพล.ต.อ.ที่เกษียณอายุราชการ มีเพียง<persName>พล.ต.อ.ธานี สมบูรณ์ทรัพย์</persName> รรท.ผบ.ตร.เพียงคนเดียว  ไม่มี<persName>พล.ต.อ.พัชรวาท  วงษ์สุวรรณ</persName> ผบ.ตร.เนื่องจากนายกรัฐมนตรีมีคำสั่งให้ช่วยราชการสำนักนายกรัฐมนตรี แต่<persName>พล.ต.อ.พัชรวาท</persName>ยืนขอลาพักร้อนและ<persName>พล.ต.อ.วิโรจน์  พหลเวชช์</persName> รอง ผบ.ตร.ลาราชการไปต่างประเทศ และ<persName>พล.ต.อ.ปรุง  บุญผดุง</persName> หน.นรป.ติดภารกิจที่รพ.ศิริราช และ<persName>พล.ต.ท.ปรัชญา  สุทธิปรีดา</persName>  ผช.ผบ.ตร. ส่วนนายตำรวจอื่น   ๆที่มีรายชื่อรับเกีรยติคุณได้เดินทางกันมาอย่างพร้อมเพรียงพร้อมกับบรรดาครอบครัวที่มาแสดงความยินดีในครั้งนี้ 
</p>
<p>ขณะที่บรรยากาศในพิธีเป็นไปตามกำหนดการ แม้จะมีฝนตกหนักในช่วงเย็นก็ตาม โดยใช้เวลาในพิธีประมาณ 1 ชั่วโมง <persName>นายสุเทพ</persName>เดินมาแสดงความยินดีกับผู้ที่เกษียณอายุราชการด้วยสีหน้ายิ้มแย้ม และเดินทางกลับทันที ไม่ให้สัมภาษณ์แต่อย่างใด ขณะที่ <persName>พล.ต.อ.ธานี</persName> กล่าวเพียงว่า วันนี้ไม่ขอให้สัมภาษณ์ ขนาด<persName>นายสุเทพ</persName>ยังให้สัมภาษณ์วันละครั้งเลย พร้อมกล่าวว่า อีก 5 วันจากนั้นนายตำรวจที่มาร่วมงานได้เข้าสู่งานเลี้ยงรับรอง
 ขณะที่บรรดาเจ้าหน้าที่ตำรวจที่อยู่ประจำสำนักงานตำรวจแห่งชาติต่างวิพากษ์วิจารณ์งานเลี้ยงเกษียณอายุราชการครั้งนี้มีบรรยากาศค่อนข้างเงียบเหงา ไม่ครึกครื้นเหมือนครั้งที่ผ่านมา และปกติทุกครั้งจะจัดงานที่สโมสรตำรวจย่านวิภาวดี แต่ครั้งนี้มาจัดที่สำนักงานตำรวจแห่งชาติ เชื่อว่าเพราะกระแสการเมืองที่เข้ามาแทรกแซงการงานของตำรวจ และนายตำรวจชั้นผู้ใหญ่หลายคนไม่ได้มาร่วมงาน ขณะที่<persName>พล.ต.อ.เพรียวพันธุ์   ดามาพงษ์</persName>  รองผบ.ตร. ในฐานะประธานจัดงาน กล่าวถึงสาเหตุที่เลือกสำนักงานตำรวจแห่งชาติเป็นสถานที่จัดงานนั้นเนื่องจากสโมสรตำรวจเก่าและไกล แต่ที่สำนักงานตำรวจแห่งชาตินั้นสะดวกกับการเดินทางมากกว่า
</p>
<p> ผู้สื่อข่าวรายงานว่า โรงเรียนนายร้อยตำรวจได้มีหมายกำหนดการพิธีสวนสนามเพื่อเป็นเกียรติ แด่ <persName>พล.ต.อ.พัชรวาท วงษ์สุวรรณ</persName> ผบ.ตร. ในฐานะที่ เป็นอุปนายกสภาการศึกษา รร.นรต.  เนื่องในโอกาศเกษียณอายุราชการ โดย<persName>ร.ต.อ.ปุระชัย  เปี่ยมสมบูรณ์ </persName> ในฐานะนายกสภารร.นรต. และเป็นนักเรียนเตรียมทหาร รุ่น ต และ นรต.25 รุ่นเดียวกับ <persName>พล.ต.อ.พัชรวาท</persName> โดยถือว่าทั้งสองเป็นเพื่อนสนิทสนมกัน ได้เตรียมการจัดงานให้ในวันพุธที่ 30 ก.ย.เวลา 08.45 น. ณ ลานฝึกศรียานนท์ รร.นรต.
 ทั้งนี้เป็นที่น่าสังเกตุว่า การจัดพิธีสวนสนามเนื่องในเกษียณอายุราชการให้กับ ผบ.ตร. ไม่เคยเกิดขึ้นที่ รร.นรต. มาก่อน ครั้งนี้จึงถือเป็นครั้งแรกที่ รร.นรต.จัดให้ <persName>พล.ต.อ.พัชรวาท</persName>เป็นพิเศษเพียงคนเดียว  ไม่ได้ระบุชื่อนายตำรวจท่านอื่นแต่อย่างใด
</p></body>
</news>
