<teiHeader>
<fileDesc>
<titleStmt>
  <title>จอด"ซีอาร์วี"กินข้าวมันไก่โจรทุบกระจกฉกทอง2ล.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30389/%e0%b8%88%e0%b8%ad%e0%b8%94%e0%b8%8b%e0%b8%b5%e0%b8%ad%e0%b8%b2%e0%b8%a3%e0%b9%8c%e0%b8%a7%e0%b8%b5%e0%b8%81%e0%b8%b4%e0%b8%99%e0%b8%82%e0%b9%89%e0%b8%b2%e0%b8%a7%e0%b8%a1%e0%b8%b1%e0%b8%99%e0%b9%84%e0%b8%81%e0%b9%88%e0%b9%82%e0%b8%88%e0%b8%a3%e0%b8%97%e0%b8%b8%e0%b8%9a%e0%b8%81%e0%b8%a3%e0%b8%b0%e0%b8%88%e0%b8%81%e0%b8%89%e0%b8%81%e0%b8%97%e0%b8%ad%e0%b8%872%e0%b8%a5..html  </bibl>
</sourceDesc>
</fileDesc>
</teiHeader>
<news>
<headline>จอด"ซีอาร์วี"กินข้าวมันไก่โจรทุบกระจกฉกทอง2ล.</headline>
<lead>โจรสุดแสบขับเก๋ง 3 คัน จอดประกบ "ซีอาร์วี" ริมทางกลางเมืองพิษณุโลก ทุบกระจกฉกทองร่วม 2 ล้านบาท เจ้าของนั่งกินเข้ามันไก่มึนลงมือเร็ว เผยห่างโรงพักแค่ 50 เมตร</lead>
<neck></neck>
<body><p>เมื่อเวลา 09.30 น. วันที่ 28 กันยายน <persName>พ.ต.ต.พิเชษฐ ปันกาวี</persName> สารวัตรเวร สภ.เมืองพิษณุโลก รับแจ้งจาก<persName>นายไพฑูรย์ ดวงธีรปรีชา</persName> อายุ 46 ปี และ<persName>นายไพโรจน์ ดวงธีรปรีชา</persName> อายุ 44 ปี สองพี่น้องชาวกรุงเทพฯ ว่า โดนคนร้ายทุบรถยนต์ขโมยทรัพย์สินหลายรายการ เหตุเกิดที่ริมถนนเอกาทศรถ ต.ในเมือง อ.เมือง จ.พิษณุโลก
 หลังจากนั้นเจ้าหน้าที่เดินทางไปตรวจสอบ พบรถยนต์ยี่ห้อฮอนด้า รุ่นซีอาร์วี สีดำ ทะเบียน วห 8951 กรุงเทพมหานคร กระจกประตูหลังด้านซ้ายแตกละเอียด และแว่นกันแดดสีดำของคนร้ายตกในที่เกิดเหตุ 1 อัน ซึ่งมีลายนิ้วมือและเลือดติดอยู่ คาดว่าคนร้ายโดนกระจกบาด
</p>
<p> สอบสวน<persName>นายไพโรจน์</persName>ให้การว่า เป็นเจ้าของบริษัท หล่อเส็งเฮง จำกัด ประกอบธุรกิจเกี่ยวกับทองรูปพรรณที่กรุงเทพฯ นำสินค้าตระเวนเสนอขายตามจังหวัดต่างๆ ก่อนเกิดเหตุแวะกินข้าวมันไก่พังกี้ โดยจอดรถไว้ฝั่งตรงข้ามร้าน ที่ริมถนนเอกาทศรถ ห่างจากสถานีตำรวจท่องเที่ยวประมาณ 50 เมตร
 "ผมกับพี่ชายกินข้าวไม่ถึง 20 นาที สังเกตเห็นรถยนต์ยี่ห้อฮอนด้า รุ่นแจ๊ซ สีดำ มาจอดชิดด้านขวาของรถผม จากนั้นยินเสียงสัญญาณกันขโมยดังขึ้น เมื่อหันไปดูจึงรู้ว่ากระจกประตูหลังด้านซ้ายแตกละเอียด กระเป๋าใส่กรอบพระทองคำ พระเลี่ยมทองคำ ต่างหูทองคำ แหวนทองคำ และแหวนนาก รวมมูลค่าร่วม 2 ล้านบาท หายไป" <persName>นายไพโรจน์</persName>กล่าว
 ผู้เสียหายกล่าวอีกว่า พยานบอกว่ามีรถยนต์ 3 คัน มาจอดปิดด้านหน้า 1 คัน ปิดด้านหลัง 1 คัน ส่วนรถฮอนด้า แจ๊ซสีดำจอดปิดด้านขวาของรถตน จากนั้นชาย 2 คนก็ลงมาทุบรถ
</p></body>
</news>
