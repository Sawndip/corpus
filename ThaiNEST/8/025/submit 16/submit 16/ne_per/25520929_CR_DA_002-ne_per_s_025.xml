<teiHeader>
<fileDesc>
<titleStmt>
  <title>ล่าหลวงพี่ใจร้อนยิงญาติดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-29 23:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23266  </bibl>
</sourceDesc>
</fileDesc>
</teiHeader>
<news>
<headline>ล่าหลวงพี่ใจร้อนยิงญาติดับ</headline>
<lead>เจ้าหน้าที่ตำรวจเมืองกรุงเก่า เร่งล่าหลวงพี่ระแหวงเมียมีกิ๊ก คว้าปืนจ่อยิงลูกพี่ลูกน้องดับอนาถ</lead>
<neck></neck>
<body><p>วันนี้ (29 ก.ย.) <persName>ร.ต.ท.ประสิทธิ์ สุขโข</persName> พงส.สภ.บางปะอิน จ.พระนครศรีอยุธยา รับแจ้งเหตุมีผู้ถูกยิง ที่บ้านเลขที่ 66/1 หมู่ 2 ต.คลองจิก อ.บางปะอิน ไปตรวจสอบพร้อมด้วย <persName>พ.ต.ท.นฤนารถ พุทไธสง</persName> รองผกก.หน.กลุ่มงานสืบสวน ภ.จว.พระนครศรีอยุธยา และหน่วยกู้ภัยสมาคมอยุธยารวมใจที่เกิดเหตุ บริเวณหน้าบ้านหลังดังกล่าวพบเพียงกองเลือด ส่วนผู้บาดเจ็บญาติช่วยเหลือนำส่ง รพ.ราชธานี ไปก่อนหน้า แต่ทนพิษบาดแผลไม่ไหว เสียชีวิตระหว่างทาง ทราบชื่อ <persName>นายเอนก แก้วมณี</persName> อายุ 35 ปี อยู่บ้านเลขที่ 66/5 หมู่17 ต.บางกะสั้น อ.บางปะอิน มีบาดแผลถูกยิงด้วยอาวุธปืนขนาด .22 เข้าที่ศีรษะด้านหลัง และที่อกซ้าย รวม 2 นัด ส่วนมือปืนรายนี้คือ <persName>นายอนุรักษ์ ด้วงคำจันทร์</persName> อายุ 22 ปี อดีตพระลูกวัดวิเกววายุภักดิ์ อ.บางปะอิน หลังก่อเหตุได้วิ่งหลบหนีไป </p>
<p>สอบสวน <persName>นายอนันต์ แก้วมณี</persName> อายุ 31 ปี น้องชายผู้ตาย ทราบว่า <persName>นายอนุรักษ์</persName> มือปืนเป็นลูกพี่ลูกน้องกับตนและผู้ตาย เดิมบวชเป็นพระอยู่ที่วัดวิเวกวายุภักดิ์ ตั้งแต่ก่อนเข้าพรรษา และตั้งใจว่าจะบวชเอาพรรษาด้วย โดยให้ <persName>น.ส.ฟ้า</persName> (นามสมมุติ) อายุ 20 ปี ซึ่งเป็นภรรยาของ <persName>นายอนุรักษ์</persName> มาอาศัยอยู่กับ <persName>นางสังเวียน ด้วงคำจันทร์ </persName> อายุ 60 ปี ซึ่งมีศักดิ์เป็นยายที่บ้านหลังเกิดเหตุ  โดย<persName>นายอนุรักษ์</persName> ซึ่งขณะที่ยังเป็นพระอยู่ ก็แวะเวียนมาที่บ้าน แต่เกิดทะเลาะกับ <persName>น.ส.ฟ้า</persName> อยู่เป็นประจำ เนื่องจากหึงหวง เข้าใจผิดคิดว่า <persName>น.ส.ฟ้า</persName> มีกิ๊กและมีสัมพันธ์กับผู้ตาย </p>
<p>ก่อนเกิดเหตุ<persName>นายอนุรักษ์</persName> ทิ้งผ้าเหลืองมาหาภรรยาที่บ้าน แล้วเกิดมีปากเสียงกันอย่างรุนแรง <persName>นางสังเวียน</persName> พยายามที่จะห้ามแต่ <persName>นายอนุรักษ์</persName>ไม่ฟัง ถึงขั้นจะลงมือลงไม้ <persName>นางสังเวียน</persName> จึงโทรศัพท์เรียกผู้ตายให้เดินทางกลับมาที่บ้าน กลับถูก<persName>นายอนุรักษ์</persName> ยิง 2 นัด ก่อนที่จะวิ่งหลบหนีไป</p>
<p>                ด้าน <persName>พ.ต.ท.นฤนารถ</persName> เปิดเผยว่า สาเหตุเชื่อว่า น่าจะมาจากเรื่องที่<persName>นายอนุรักษ์</persName> ระแวงภรรยาตัวเอง เกรงว่าภรรยาไปมีความสัมพันธ์กับผู้ตาย ซึ่งขณะนี้เจ้าหน้าที่อยู่ระหว่างสืบสวนติดตามมือปืนรายนี้มาดำเนินคดีตามกฎหมายต่อไป.</p></body>
</news>
