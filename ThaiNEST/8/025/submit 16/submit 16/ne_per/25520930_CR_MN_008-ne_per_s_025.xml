<teiHeader>
<fileDesc>
<titleStmt>
  <title>ศาลนัดพิพากษาคดีฉ้อโกงคลองด่านพรุ่งนี้ (1 ต.ค.)  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-30 19:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115045  </bibl>
</sourceDesc>
</fileDesc>
</teiHeader>
<news>
<headline>ศาลนัดพิพากษาคดีฉ้อโกงคลองด่านพรุ่งนี้ (1 ต.ค.)</headline>
<lead>ASTVผู้จัดการออนไลน์ – ศาลแขวงดุสิต นัดฟังคำพิพากษาคดีกรมควบคุมมลพิษ ฟ้องกลุ่มผู้รับเหมาก่อสร้างโครงการบ่อบำบัดน้ำเสียคลองด่าน ก๊วน “พี่ชาย<persName>สุวัจน์</persName>-<persName>วัฒนา</persName>” ฐานฉ้อโกงที่ดินและฉ้อโกงสัญญา เรียกค่าเสียหายคืนรัฐ 2 หมื่นล้าน พรุ่งนี้ (1 ต.ค.)</lead>
<neck></neck>
<body><p>วลา 10.00 น.วันที่ 1 ต.ค.นี้ ศาลแขวงดุสิต นัดฟังคำพิพากษาคดีหมายเลขดำที่ 254/2547 คดีความอาญาระหว่างกรมควบคุมมลพิษ โจทก์ กับกิจการร่วมค้าเอ็นวีพีเอสเคจี จำเลยที่ 1 กับพวกรวม 19 คน ในความผิดฐานฉ้อโกง เรียกค่าเสียหายคืนรัฐ 2.2 หมื่นล้านบาท               <persName> นายสุประวัติ ใจสมุทร</persName> ประธานบริษัท สุประวัติอินเตอร์เนชั่นแนล คอนซัลแตนท์ จำกัด หัวหน้าทีมทนายโจทก์ ฝ่ายโจทก์ เปิดเผยว่า หลังจากสืบพยานจำเลยเสร็จสิ้นและยื่นแถลงการณ์ปิดคดี ทราบว่า <persName>นายสมชาย เลิศวิริยจิตต์</persName> ทนายจำเลยที่ 4, 5 และ 7 ได้ยื่นคำร้องขอวินิจฉัยชี้ขาดข้อกฎหมายเบื้องต้นในประเด็นที่อ้างว่าโจทก์เป็นหน่วยงานราชการ แต่ได้ว่าจ้างทนายความเอกชนดำเนินคดี โดยไม่ใช้พนักงานอัยการซึ่งเป็นทนายแผ่นดินเป็นผู้ดำเนินคดีแทนโจทก์ ซึ่งจำเลยเห็นว่าไม่ชอบด้วยกฎหมาย                <persName>นายสุประวัติ</persName> กล่าวว่า ตนเองได้ยื่นคำคัดค้านไปยังศาลว่าคำร้องของโจทก์ไม่ชอบด้วยกฎหมายไม่ต้องตาม ป.วิ.แพ่ง มาตรา 24 ว่าด้วยการวินิจฉัยชี้ขาดข้อกฎหมายเบื้องต้นที่ต้องขอเสียก่อนหรือไม่ ระหว่างพิจารณาคดีเป็นอย่างช้าที่สุด ขณะที่คดีนี้ศาลนัดสืบพยานโจทก์และจำเลยจนหมดสิ้นกระทั่งศาลนัดฟังคำพิพากษาชี้ขาดตัดสินคดี และคดีนี้โจทก์ยื่นฟ้องในฐานะเป็นผู้เสียหาย ตาม ป.วิ อาญา มาตรา 2(4) ประกอบมาตรา 28(2) และศาลได้ทำการไต่สวนมูลฟ้องตาม ป.วิ อาญา มาตรา 162(1) การที่โจทก์ในฐานะผู้เสียหายแต่งตั้งทนายยื่นฟ้องเองจึงชอบด้วยหลักกฎหมายทุกประการ ซึ่งคำขอให้ชี้ขาดในประเด็นข้อกฎหมายนี้ คาดว่า ศาลจะมีคำสั่งในวันนัดฟังคำพิพากษา</p>
<p>  คดีดังกล่าวโจทก์ ยื่นฟ้องเมื่อวันที่ 13 ม.ค.2547 คดีนี้ แยกข้อหาร่วมกันฉ้อโกงใน 2 ส่วน คือ 1) ฉ้อโกงสัญญาก่อสร้างโครงการ โดยปกปิดข้อความจริงว่าบริษัทผู้ชำนาญการบำบัดน้ำเสียของประเทศอังกฤษ คือ บริษัท นอร์ธเวสต์ ว่า ยังร่วมอยู่ในกิจการร่วมค้าเอ็นวีพีเอสเคจี ทั้งที่รู้ดีว่า บริษัทดังกล่าวได้ยกเลิกหนังสือมอบอำนาจก่อนวันทำสัญญา จึงเป็นเหตุให้กรมควบคุมมลพิษหลงเชื่อยอมเข้าทำสัญญาเมื่อวันที่ 20 ส.ค.2540 มูลค่าสัญญาประมาณ 2.3 หมื่นล้านบาท                2) ฉ้อโกงที่ดินที่ตั้งโครงการคลองด่าน จำเลยโดยมี <persName>นายวัฒนา อัศวเหม</persName> เป็นตัวการผู้รวบรวมที่ดินจากชาวบ้าน ต.คลองด่าน ร่วมกับกลุ่มผู้รับเหมาก่อสร้างและบริษัทที่เกี่ยวโยงกัน ซึ่งรู้ดีว่าที่ดินที่ไปรวบรวมกว้านซื้อเป็นที่ดินสงวนหวงห้ามสำหรับเทขยะของราชการ เมื่อกว้านซื้อเสร็จก็นำไปออกโฉนด โดยความร่วมมือของเจ้าหน้าที่ที่ดิน, เจ้าหน้าที่ปกครองท้องถิ่น ซึ่งอยู่ใต้อำนาจของนายวัฒนา รมช.มหาดไทย ในขณะเกิดเหตุ แล้วนำโฉนดไปขายให้กับกรมควบคุมมลพิษ รวมเนื้อที่ 1,903 ไร่ มูลค่าประมาณ 2 พันล้านบาท โดยปกปิดที่มาของที่ดิน</p>
<p>สำหรับรายชื่อจำเลยที่ 1 ถึง ที่ 19 ประกอบด้วย 1) กิจการร่วมค้า เอ็นวีพีเอสเคจี 2) บริษัท วิจิตรภัณฑ์ก่อสร้าง 3) <persName>นายพิษณุ ชวนะนันท์</persName> 4) บริษัท ประยูรวิศว์การช่าง 5) <persName>นายสังวรณ์ ลิปตพัลลภ</persName> พี่ชายของ<persName>นายสุวัจน์ ลิปตพัลลภ</persName> 6) บริษัท สี่แสงการโยธา (1979) 7) <persName>นายสิโรจน์ วงศ์สิโรจน์กุล</persName> 8) บริษัท กรุงธนเอนยิเนียร์ 9) <persName>นายนิพนธ์ โกศัยพลกุล</persName> 10) บริษัท เกตเวย์ดิเวลลอปเมนท์                11) <persName>นายรอยอิศราพร ชุตาภา</persName> (ในฐานะกรรมการผู้กระทำการแทนจำเลยที่ 10 และในฐานะกรรมการผู้กระทำการแทนจำเลยที่ 16 และในฐานะส่วนตัว) 12) บริษัท คลองด่านมารีน แอนด์ ฟิชเชอรี่ 13) <persName>นายชาลี ชุตาภา</persName> 14) <persName>นายประพาส ตีระสงกรานต์</persName> 15) <persName>นายชยณัฐ โอสถานุเคราะห์</persName> 16) บริษัทปาล์ม บีช ดีเวลลอปเม้นท์ 17) <persName>นางบุญศรี ปิ่นขยัน</persName> 18) <persName>นายกว๊อกวา โอเยง</persName> 19) <persName>นายวัฒนา อัศวเหม</persName> </p></body>
</news>
