<teiHeader>
<fileDesc>
<titleStmt>
  <title>ป.ป.ช.ลงนามรับรองผลชี้มูลคดี7ตุลาแล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-21 20:27:06  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190756  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ลงนามรับรองผลชี้มูลคดี7ตุลาแล้ว</headline>
<lead>ป.ป.ช. ลงนามรับรองผลมติชี้มูลคดี 7 ตุลาแล้ว ยัน หนังสือขอความเป็นธรรม ของ ผบ.ตร. ไม่สามารถเปลี่ยนแปลงมติได้</lead>
<neck></neck>
<body><p> <persName>น.ส.สมลักษณ์ จัดกระบวนพล</persName> กรรมการป้องกันและปราบปรามการทุจริตแห่งชาติ (ป.ป.ช.) เปิดเผยว่า การประชุม คณะกรรมการ ป.ป.ช.ในวันนี้ มีการพิจารณาหนังสือขอความเป็นธรรมของ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ( ผบ.ตร. ) กรณี การวินิจฉัยชี้มูลความผิดคดีที่เจ้าหน้าที่ ใช้กำลังสลายผู้ชุมนุมกลุ่มพันธมิตร เมื่อวันที่ 7 ต.ค. 2551 โดย คณะกรรมการ ป.ป.ช.เห็นว่า หนังสือขอความเป็นธรรมดังกล่าวไม่มีการยื่นพยานหลักฐานใหม่ อีกทั้ง กระบวนการไต่สวนตามที่ยื่นอุทธรณ์นั้นไม่ถูกต้อง ซึ่งหนังสือขอความเป็นธรรมนั้นไม่ส่งผลให้มีการเปลี่ยนแปลงมติการวินิจฉัยชี้มูลของ คณะกรรมการ ป.ป.ช. ได้ และยืนยันตามมติการวินิจฉัยชี้มูลตามเดิมที่ <persName>พล.ต.อ.พัชรวาท</persName> มีความผิดวินัยร้ายแรง และผิดตามประมวลกฎหมายอาญา มาตรา 157 อย่างไรก็ตาม <persName>นายวิชัย วิวิตเสวี</persName> กรรมการ ป.ป.ช. กล่าวว่า ขณะนี้ คณะกรรมการ ป.ป.ช. ลงนามรับรองมติแล้วและคาดว่า ภายในวันนี้จะสามารถส่งผลการวินิจฉัยชี้มูลความผิดให้ผู้บังคับบัญชาของ <persName>พล.ต.อ.พัชรวาท</persName> คือนายกรัฐมนตรี พร้อมส่งเรื่องให้กับอัยการสูงสุดดำเนินการส่งฟ้องศาลตามความผิดอาญาต่อไป </p></body>
</news>
