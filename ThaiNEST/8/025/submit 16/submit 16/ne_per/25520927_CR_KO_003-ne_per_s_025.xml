<teiHeader>
<fileDesc>
<titleStmt>
  <title>ตกงานเดินขอเงินซื้อข้าวกินไม่ได้วิ่งราวทรัพย์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090927/30143/%e0%b8%95%e0%b8%81%e0%b8%87%e0%b8%b2%e0%b8%99%e0%b9%80%e0%b8%94%e0%b8%b4%e0%b8%99%e0%b8%82%e0%b8%ad%e0%b9%80%e0%b8%87%e0%b8%b4%e0%b8%99%e0%b8%8b%e0%b8%b7%e0%b9%89%e0%b8%ad%e0%b8%82%e0%b9%89%e0%b8%b2%e0%b8%a7%e0%b8%81%e0%b8%b4%e0%b8%99%e0%b9%84%e0%b8%a1%e0%b9%88%e0%b9%84%e0%b8%94%e0%b9%89%e0%b8%a7%e0%b8%b4%e0%b9%88%e0%b8%87%e0%b8%a3%e0%b8%b2%e0%b8%a7%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ตกงานเดินขอเงินซื้อข้าวกินไม่ได้วิ่งราวทรัพย์</headline>
<lead>อดีตกุ๊กร้านลาบเลิกกิจการตกอับ กลับบ้านช่วยทำนาถูกไล่ให้ไปหางาน พกเงินร้อยเข้าเมืองขอนแก่น เดินหางานจนเหงื่อตกก็ไม่ได้ หิวข้าวหิวบุหรี่จนตาลายเดินขอเงินเจ๊ที่ลงรถมาหาซื้ออาหาร แต่ถูกปฏิเสธ ตัดสินใจกระชากกระเป๋าหนี ไม่รอดถูกรวบเข้าซังเต</lead>
<neck></neck>
<body><p>เมื่อเวลา 00.10 น. วันที่ 27 ก.ย. <persName>พ.ต.ท.วีระวุฒิ เสียงใส</persName> สวป.สภ.เมืองขอนแก่น ได้รับแจ้งจากศูนย์วิทยุแก่นนครว่า มีคนร้ายวิ่งราวทรัพย์หลบหนีไปทางวิทยาลัยอาชีวศึกษาขอนแก่น ถ.รอบเมือง ในเขตเทศบาลนครขอนแก่น จึงวิทยุแจ้งตำรวจสายตรวจเข้าตรวจสอบ กระทั่งพบผู้ต้องสงสัยเป็นชาย สวมเสื้อยืดลาย ใส่กางเกงขาสั้น ซ่อนตัวในป่าบริเวณถนนรอบเมือง จึงเข้าตรวจค้นพบที่มือยังถือกระเป๋าสะพายแบบหญิงสีดำ ภายในมีเงินสดรวมทั้งสิ้น 14,800 บาท โทรศัพท์มือถือ 1 เครื่อง นาฬิกา 1 เรือน และเอกสารสำคัญหลายอย่างระบุชื่อ  <persName>นางบุศราภรณ์ เกษสมบูรณ์</persName> อายุ 38 ปี นักธุรกิจในเขตอำเภอเมืองขอนแก่น ผู้เสียหาย
</p>
<p> สอบสวนทราบชื่อ<persName>นายสุรัตน์ไพร แปซา</persName> อายุ 35 ปี อยู่บ้านเลขที่ 14 หมู่ 10 บ้านหนองโง้ง ต.บ้านแฮด อ.บ้านแฮด จ.ขอนแก่น สารภาพว่า เดิมมีอาชีพเป็นกุ๊กในร้านขายลาบแห่งหนึ่งใน อ.บ้านแฮด เมื่อร้านเลิกกิจการ ก็ไปหางานทำรับจ้างทั่วไปประมาณ 2 - 3 ปี กระทั่งลาออกมาช่วยญาติพี่น้องทำนาอยู่ในหมู่บ้าน เมื่อว่างเว้นการทำนา ต้องอยู่บ้านเฉยๆ พี่น้องไล่ให้ไปหางานทำ จึงตัดสินใจขึ้นรถโดยสารเข้าเมืองขอนแก่นตั้งแต่เช้าวันที่ 26 ก.ย.ที่ผ่านมา โดยมีเงินติดตัวเพียง 100 บาท  เมื่อมาถึงได้เดินหางานไปทั่ว ไม่เกี่ยงงาน จะเป็นกุ๊ก เด็กเสริฟ คนงานรับจ้างหรือกรรมการก่อสร้างก็ได้ แต่ก็ไม่มีใครรับเข้าทำงาน
</p>
<p>เมื่อเงินหมด ตัดสินใจจะเดินทางกลับบ้าน แต่ไม่มีค่าโดยสาร ประกอบกับหิวข้าวและอยากสูบบุหรี่ เมื่อเห็น<persName>นางบุศราภรณ์</persName> ขับรถมาจอดแล้วเดินลงมาพร้อมมารดา ลักษณะเหมือนมาหาซื้ออาหารรับประทาน จึงเดินเข้าไปขอเงิน แต่ถูกปฏิเสธและเดินเลี่ยงไป เมื่อเหลือบเห็นว่า<persName>นางบุศราภรณ์</persName>สะพายกระเป๋าอยู่ จึงตัดสินกระชากแล้ววิ่งหลบหนี กระทั่งมาถูกตามจับตัวไว้ได้
 หลังสอบสวน ชุดจับกุมได้นำตัวนายสุรัตน์ไพร ส่ง <persName>ร.ต.ท.ชัยรัตน์ ขำภักดี</persName> ร้อยเวร สภ.เมืองขอนแก่น เพื่อดำเนินคดีข้อหาลักทรัพย์หรือวิ่งราวทรัพย์ต่อไป
</p></body>
</news>
