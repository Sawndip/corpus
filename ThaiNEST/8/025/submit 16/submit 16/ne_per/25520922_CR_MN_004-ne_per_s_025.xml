<teiHeader>
<fileDesc>
<titleStmt>
  <title>เหยื่อม.2 โรงเรียนจีนแจ้งความถูกจับหัวโขกกระดานดำ-ครูอ้างถุกให้ของลับ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-22 16:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000110961  </bibl>
</sourceDesc>
</fileDesc>
</teiHeader>
<news>
<headline>เหยื่อม.2 โรงเรียนจีนแจ้งความถูกจับหัวโขกกระดานดำ-ครูอ้างถุกให้ของลับ</headline>
<lead>ญาติเหยื่อนักเรียนชั้น ม.2 โรงเรียนจีน ที่ถูกครูจับหัวโขกกระดานดำ เข้าแจ้งความ ระบุ ไม่อยากเอาความ แต่อนาคตกลัวเด้กถุกกลั่นแกล้ง จึงมาแจ้งเป็นหลักฐานไว้ก่อน ขณะที่ครูผู้กระทำยอมขอโทษและยอมรับผิด อ้างเด็กให้ของลับก่อน</lead>
<neck></neck>
<body><p> วันนี้ (22 ก.ย.) เมื่อเวลา 14.00 น. <persName>น.ส.สุดาภรณ์ บุญภรณ์</persName> อายุ 34 ปี ได้พาตัว <persName>ด.ช.ต่าย</persName> (นามสมมุติ) อายุ 15 ปี นักเรียนชั้น ม.2 โรงเรียนสอนภาษาไทย-จีน หลานชายที่ถูกอาจารย์ในโรงเรียนกระชากคอตบศีรษะและจับโขกกับกระดานดำ จนมีคลิปเผยแพร่ไปทั่ว เข้าแจ้งความกับ <persName>พ.ต.ท.อังกูร ศิริปริญญานันท์</persName> พนักงานสอบสวน (สบ3) สน.ยานนาวา เพื่อลงบันทึกประจำวันไว้เป็นหลักฐาน โดยมี <persName>พ.ต.ท.ชาญวิทย์ พุ่มโพธิ</persName> รอง ผกก.สส.สน.ยานนาวา ร่วมสอบปากคำด้วย ขณะเดียวกัน<persName>นายวีระพงษ์ พงษ์จันโอ</persName> อายุ 29 ปี อาจารย์สอนสังคมศึกษา ที่ถูกกล่าวหาก็มาร่วมรับฟัง พร้อมกล่าวขอโทษเด็กและผู้ปกครองกับเหตุการณ์ที่เกิดขึ้น                <persName>น.ส.สุดาภรณ์</persName> เปิดเผยว่า เป็นน้าสาวของ <persName>ด.ช.ต่าย</persName> หลังจากที่ไปออกรายการโทรทัศน์เมื่อวานนี้ ก็ได้มีการพูดคุยปรับความเข้าใจกับทางโรงเรียนแล้ว ที่จริงก็ไม่อยากให้เรื่องมันบานปลายไปมากกว่านี้ เพราะยิ่งข่าวโหมแรงแค่ไหน ตัวเด็กจะได้รับผลกระทบมากที่สุด ก็อยากให้จบเร็วๆ นอกจากนี้ยังมีหนังสือพิมพ์บางเล่มออกข่าวเหมือนจะเข้าข้างทางโรงเรียนด้วย ตนก็ไม่เข้าใจว่าเกิดอะไรขึ้น                “ที่ต้องมาแจ้งความไว้ก็เพื่อไว้เป็นหลักฐาน เนื่องจากไม่รู้ว่า ถ้าเรื่องนี้เงียบไปแล้ว ตัวอาจารย์ที่ทำหรือแม้กระทั่งทางโรงเรียนจะผูกใจเจ็บ แก้แค้นเด็กหรือไม่ อีกทั้งถ้าผลการประชุมของคณะกรรมการมีผลออกมาแล้วว่า ตัวอาจารย์ผิดจริง จะมีขั้นตอนในการลงโทษอย่างไร เพราะอาจารย์ได้ยื่นใบลาออกไปแล้ว ซึ่งหลังจากพูดคุยกันในครอบครัวก็สรุปกันว่า จะไม่เอาเรื่อง ปล่อยให้เป็นหน้าที่ของตำรวจไป” <persName>น.ส.สุดาภรณ์</persName> กล่าว</p>
<p> ด้าน<persName>นายวีระพงษ์ พงษ์จันโอ</persName> กล่าวยอมรับว่า ขอยอมรับผิดทุกอย่าง ที่ทำลงไปไม่มีเจตนาจะทำร้ายเด็ก แต่ถูกเด็กให้ของลับและด่าใส่หน้า จึงรู้สึกอับอายและโกรธมาก แต่ถึงจะโมโหแค่ไหน คนที่มีวิญญาณครูทุกคนก็ต้องระงับสติอารมณ์ของตัวเองให้ได้ ก็อยากจะขอโทษตัวเด็กและผู้ปกครองด้วย แม้สังคมอาจจะไม่ให้อภัยตน แต่ขอให้เข้าใจบ้างก็พอ                ด้าน <persName>พ.ต.ท.ชาญวิทย์</persName> กล่าวว่า หลังจากที่ได้รับแจ้งลงบันทึกไว้แล้ว ถึงแม้ว่าส่วนของผู้เสียหายจะไม่เอาผิด แต่ทางเจ้าหน้าที่ก็ต้องดำเนินการเอง เนื่องจากเป็นคดีที่มีหลักฐานชัดเจนและเผยแพร่สู่สังคมในวงกว้างแล้ว เบื้องต้นจะต้องส่งเด็กไปตรวจร่างกายที่โรงพยาบาลเสียก่อน และรอผลจากแพทย์ว่า เด็กมีส่วนใดที่ได้รับบาดเจ็บบ้างจากนั้นค่อยว่ากันต่อตามกฎหมาย</p></body>
</news>
