<teiHeader>
<fileDesc>
<titleStmt>
  <title>ชาวบ้านแฉเห็นโจ๋ติดยาเผาชุมชนเกาะกลาง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-09-22 08:33:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=190802  </bibl>
</sourceDesc>
</fileDesc>
</teiHeader>
<news>
<headline>ชาวบ้านแฉเห็นโจ๋ติดยาเผาชุมชนเกาะกลาง</headline>
<lead>ผอ.เขตคลองเตย เผย ชาวบ้าน เห็น เด็กวัยรุ่น ราดเบนซิน จุดไฟเผาบ้านเช่า ในชุมชนเกาะกลาง ส่งผล ลุกลาม 40 หลังคาเรือน ยังไม่มีคนตายและเจ็บ</lead>
<neck></neck>
<body><p><persName>นายบัณฑิต วินิจฉัยกุล</persName> ผอ.เขตคลองเตย เปิดเผยถึง ความคืบหน้า กรณีเหตุเพลิงไหม้ชุมชนเกาะกลาง ที่ตั้งอยู่กลางคลองพระโขนง เมื่อรุ่งสางที่ผ่านมาว่า หลังจาก จนท.ดับเพลิง เข้าควบคุมเพลิงไว้ได้แล้ว แต่ขณะนี้ก็ยังคงมีไฟคุอยู่ ทางด้านใน ทำให้ จนท. ยังไม่สามารถจะเดินเท้าเข้าไปตรวจสอบได้ แต่จากการตรวจสอบเบื้องต้น ขณะนี้ยังไม่มีใครเข้ามาแจ้งบุคคลสูญหาย เสียชีวิต หรือ ได้รับบาดเจ็บแต่อย่างใด ขณะที่ได้มี จนท.ในหลายภาคส่วน เริ่มทยอยเข้ามา ตั้งศูนย์ให้ความช่วยเหลือผู้ที่เดือดร้อนอย่างต่อเนื่อง ทั้งของสำนักงานเขต มูลนิธิปอเต็กตึ๊ง และหน่วยกู้ภัยอื่น ๆ อีกหลายหน่วยงาน</p>
<p>ส่วนสาเหตุในเบื้องต้น ได้มีชาวบ้านระบุว่า มีวัยรุ่นคล้ายคนติดยา ใช้น้ำมันราด แล้วจุดไฟเผาบริเวณบ้านเลขที่ 184 ซึ่งเป็นบ้านที่เปิดให้เช่า จากนั้นก็หลบหนีไป และยังไม่สามารถตามจับตัวได้ในขณะนี้ แต่ในส่วนของข้อเท็จจริงของการเกิดเหตุเพลิงไหม้นั้น ขณะนี้ต้องรอผลการสอบสวนของ จนท.ตำรวจ อีกครั้งว่า จะเป็นการวางเพลิง เหมือนที่ชาวบ้านระบุหรือไม่</p>
<p> อย่างไรก็ตาม จากการตรวจสอบในพื้นที่เพลิงไหม้ ประเมินคร่าว ๆ คาดว่า น่าจะมีบ้านถูกเพลิงเผาไปประมาณ 40 หลังคาเรือน ส่วนมูลค่าความเสียหาย ยังไม่สามารถสรุปได้ในขณะนี้</p></body>
</news>
