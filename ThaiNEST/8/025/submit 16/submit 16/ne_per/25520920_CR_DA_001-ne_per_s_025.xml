<teiHeader>
<fileDesc>
<titleStmt>
  <title>เรือหางยาวล่มกลางเขื่อนลำปาวสังเวย 5 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-20 17:03:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=21489  </bibl>
</sourceDesc>
</fileDesc>
</teiHeader>
<news>
<headline>เรือหางยาวล่มกลางเขื่อนลำปาวสังเวย 5 ศพ</headline>
<lead></lead>
<neck></neck>
<body><p>วันนี้ (20 ก.ย.) <persName>ร.ต.ต.กชฐพงษ์ ศรียางวงศ์</persName> พงส.สภ.นากุง อ.ยางตลาด จ.กาฬสินธุ์ ได้รับแจ้งเหตุเรือพลิกคว่ำ มีคนจมน้ำบริเวณท้ายเขื่อนลำปาว บ้านท่าเรือ ต.นาเชือก จึงพร้อมด้วยอาสาสมัครประดาน้ำ ต.นาเชือก หน่วยกู้ชีพเต็กก่าจีสิ่งเกาะ และทีมกู้ภัยรุดไปตรวจสอบ ที่เกิดเหตุพบญาติของผู้จมน้ำอยู่ในอาการเศร้าเสียใจ และชาวบ้านกว่า 300 คน ที่ไปติดตามเหตุการณ์ ซึ่งชาวบ้านและเจ้าหน้าที่ได้นำเรือหางยาวออกหาผู้สูญหาย 5 คน ที่โดยสารมากับเรือดังกล่าว ส่วนผู้รอดชีวิต 3 คน มีอาการสาหัส 1 ราย  โดยเจ้าหน้าที่พบร่างผู้เสียชีวิตอยู่ห่างจากบริเวณเกิดเหตุเพียง 3 เมตร มี 3 พี่น้อง คือ <persName>น.ส.ภาวณี โพธิ์ไพร</persName> อายุ 18 ปี <persName>ด.ญ.กุลธิดา โพธิ์ไพร</persName> อายุ 13 ปี ด<persName>.ช.อัธยา โพธิ์ไพร</persName> อายุ 10 ปี นอกจากนี้ ยังมี <persName>ด.ญ.อุไรวรรณ นาคะลิง</persName> อายุ 7 ปี และ <persName>ด.ช.สุขสันต์ ศักดา</persName> อายุ 5 ขวบ ซึ่งทั้งหมดเป็นเครือญาติกัน</p>
<p>คะลิง อายุ 7 ปี และ ด.ช.สุขสันต์ ศักดา อายุ 5 ขวบ ซึ่งทั้งหมดเป็นเครือญาติกัน  ด้าน <persName>นายสุวิทย์ โพธิ์ไพร</persName> อายุ 40 ปี ชาว อ.ขุขันธ์ จ.ศรีสะเกษ บิดาของผู้เสียชีวิตจากเหตุการณ์เรือล่ม ที่ต้องสูญเสียลูกสาว และลูกชายในครั้งเดียวถึง 3 คน กล่าวด้วยอาการเศร้าโศกว่า เดินทางจาก จ.ศรีสะเกษ มาถึงเมื่อเวลาประมาณ 01.00 น. มา จ.กาฬสินธุ์ เพื่อผักผ่อน และเยี่ยมหลานสาวที่มาแต่งงานในหมู่บ้านนี้ ระหว่างก่อนเกิดเหตุ เด็ก ๆ ทั้งหมดได้นำรถมาล้างบริเวณท่าน้ำ พอมารู้อีกทีว่าจมน้ำก็เมื่อญาติมาบอกว่าเรือล่ม ตนรู้สึกเสียใจมาก เพราะเป็นการสูญเสียครั้งใหญ่ที่สุดในชีวิต </p>
<p>ขณะที่ <persName>ด.ช.อิทธิพล ซ้ายขวา</persName> อายุ 11 ปี ที่ยังอยู่ในอาการตื่นตระหนก เล่าว่า ทั้งหมดเอารถยนต์มาล้างที่บริเวณเขื่อนลำปาว และเมื่อเห็นเรือของ <persName>นายแมว</persName> (ไม่ทราบนามสกุล) จึงชวนกันขึ้นเรือ โดย <persName>นายแมว</persName> ที่อยู่ในอาการเมาก็พานั่งเรือไป บอกจะพาไปเที่ยวสวนสะออนที่อยู่ฝั่งตรงข้าม ระยะทางประมาณ 2 กิโลเมตร ทั้งหมดเลยขึ้นไปนั่งบนเรือรวมแล้ว 8 คน จนเรือวิ่งออกจากฝั่งด้วยความเร็วสูง สักครู่ก็เกิดน้ำไหลเข้าท่วมเรือจนน้ำเต็มเรือ และจมลงในที่สุด คนอื่น ๆ ร้องดังลั่นให้ช่วยด้วย ตนจึงตั้งสติ และว่ายกลับเข้าหาฝั่งทั้ง ๆ ที่ว่ายน้ำไม่ค่อยเป็น และเมื่อหันหลังมองกลับไป กลับไม่เห็นใครว่ายตามมา จึงรีบวิ่งไปบอกผู้ใหญ่บ้านให้รีบออกมาช่วย แต่พอมาถึงกลับไม่เห็นใคร และมารู้ทีหลังว่า ญาติที่ลงเรือด้วยกันจมน้ำเสียชีวิต 5 คนดังกล่าว.</p></body>
</news>
