<teiHeader>
<fileDesc>
<titleStmt>
  <title>จับ"นช."แหกคุกเวียดนามทำงานร้านส้มตำดอนเมือง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30264/%e0%b8%88%e0%b8%b1%e0%b8%9a%e0%b8%99%e0%b8%8a.%e0%b9%81%e0%b8%ab%e0%b8%81%e0%b8%84%e0%b8%b8%e0%b8%81%e0%b9%80%e0%b8%a7%e0%b8%b5%e0%b8%a2%e0%b8%94%e0%b8%99%e0%b8%b2%e0%b8%a1%e0%b8%97%e0%b8%b3%e0%b8%87%e0%b8%b2%e0%b8%99%e0%b8%a3%e0%b9%89%e0%b8%b2%e0%b8%99%e0%b8%aa%e0%b9%89%e0%b8%a1%e0%b8%95%e0%b8%b3%e0%b8%94%e0%b8%ad%e0%b8%99%e0%b9%80%e0%b8%a1%e0%b8%b7%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>จับ"นช."แหกคุกเวียดนามทำงานร้านส้มตำดอนเมือง</headline>
<lead>กองปราบฯจับ"นักโทษ"คดีปล้นทรัพย์ แหกคุกเวียดนาม หนีเข้าไทยทำงานร้านส้มตำ ย่านดอนเมือง สารภาพปล้นทรัพย์ศาลสั่งจำคุกกับพวก 3คน พากันแหกคุก หลบหนีเข้าไทย</lead>
<neck></neck>
<body><p> เมื่อเวลา 10.30 น. วันที่ 28 กันยายน <persName>พ.ต.อ.สุพิศาล ภักดีนฤนาถ</persName> รองผู้บังคับการปราบปราม (รอง ผบก.ป.) <persName>พ.ต.อ.พรศักดิ์ สุรสิทธิ์</persName> ผู้กำกับการ 1 กองบังคับการปราบปราม (ผกก.1 บก.ป.) <persName>พ.ต.ท.อดินันท์ ชัยนันท์</persName> รอง ผกก.1 บก.ป. <persName>พ.ต.ต.จารุวัฒน์ พาหุมันโต</persName> สว.กก.1 บก.ป. ร่วมกันแถลงข่าวจับกุม <persName>นักโทษชาย (นช.)ทราน วัน เควียน</persName> (<persName>TRAN WAN QUYEN</persName>) อายุ 25 ปี สัญชาติเวียดนาม จำเลยคดีร่วมกันปล้นทรัพย์ ซึ่งแหกเรือนจำฮาติน (HATINH) ประเทศเวียดนาม เข้ามาหลบซ่อนตัวในประเทศไทย โดยจับกุมได้ที่ร้านอาหารส้มตำ “ส่องแซบ” ซ.นาวง 19 แขวงสีกัน เขตดอนเมือง เมื่อวันที่ 27 กันยายน ที่ผ่านมา
</p>
<p>ทั้งนี้สืบเนื่องจากเมื่อประมาณกลางเดือนมิถุนายน 2551 <persName>นช.ทราน วัน เควียน</persName> ได้ตกเป็นผู้ต้องหาคดีร่วมกันปล้นทรัพย์ ซึ่งศาลอาญาประเทศเวียดนาม ได้พิพากษาตัดสินลงโทษจำคุกเป็นเวลา 7 ปี 6 เดือน โดยถูกควบคุมตัวอยู่ในเรือนจำฮาติน แต่ <persName>นช.ทราน วัน เควียน</persName> กับพวกอีก 3 คน  คือ น<persName>ช.ทราน วัน ควน</persName> (<persName>TRAN VAN QUAN</persName>) อายุ 32 ปี <persName>นช.ทราน สี บา</persName> (<persName>TRAN SI BA</persName>) อายุ 30 ปี และ<persName>นช.ทราน วัน ซัน</persName> (<persName>TRAN VAN SON</persName>) อายุ 26 ปี จำเลยคดีเดียวกันได้แหกคุกหลบหนี โดยเดินทางออกจากประเทศเวียดนามเข้าประเทศลาว ก่อนจะลักลอบเข้าประเทศไทยทางฝั่งชายแดนแขวงคำม่วนติดกับ จ.นครพนม
</p>
<p> ต่อมาเจ้าหน้าที่ตำรวจสากลเวียดนาม และสถานทูตเวียดนาม ได้มอบหมายให้ <persName>พ.ต.อ.HOANG MINH TAN</persName> <persName>พ.ต.ท.NGUYEN QUANG KHAI</persName> <persName>ร.ต.อ.NGUYEN ANH TUAN</persName> ประสานงานกับตำรวจสากลประจำประเทศไทย และตำรวจกองปราบปรามช่วยสืบสวนติดตามจับกุม กระทั่งสืบทราบว่านักโทษรายนี้ได้หลบหนีมาทำงานอยู่ร้านอาหารส้มตำดังกล่าวจึงติตามจับกุมตัวมาได้
 สอบสวนผู้ต้องหาให้การรับสารภาพ ได้ร่วมกับพวกก่อคดีปล้นทรัพย์โดยหวังจะเอาเงินผู้เสียหายแต่ไม่สำเร็จ และถูกจับกุมได้ จากนั้นศาลได้ติดสินจำคุกตนกับพวกที่เรือนจำฮาติน แต่ตนกับเพื่อนอีก 3 คนร่วมกันแหกห้องขังหลบหนีออกมาได้ โดยไม่ได้รับความช่วยเหลือจากใคร เมื่อแหกคุกออกมาได้แล้วก็พากันลักลอบเข้าประเทศลาว และข้ามมายังประเทศไทย เมื่อเข้าประเทศไทยได้ก็แยกย้ายกันหลบหนี โดยตนเร่ร่อนหางานทำไปเรื่อยๆ อาศัยว่าบ้านเกิดที่เวียดนามนั้นเป็นจังหวัดชายแดนติดกับประเทศลาวจึงพอจะฟังพูดภาษาถิ่นอีสานได้ทำให้สามารถหางานทำเอาตัวรอดมาได้
</p>
<p> <persName>พ.ต.อ.พรศักดิ์</persName> กล่าวว่า ส่วนนักโทษเวียดนามอีก 3 คนที่หลบหนีเข้าประเทศไทยนั้นตรวจสอบพบว่าทั้งหมดถูกจับกุมตัวได้แล้ว โดยรายแรกถูกจับกุมข้อหาหลบหนีเข้าเมืองเพราะใช้เอกสารปลอมในการยื่นแสดงเอกสาร ส่วนอีกรายถูกตำรวจไทยจับกุมข้อหาบุกรุก ขณะนี้ถูกคุมขังอยู่ที่เรือนจำคลองเปรม ส่วนรายที่สามนั้นทราบว่าทางการไทยได้จับส่งกลับประเทศเวียดนามไปแล้ว ส่วนนักโทษรายนี้ถือว่าเป็นคนสุดท้ายที่ถูกจับกุมตัวได้แต่เป็นการจับกุมในข้อหาหลบหนีเข้าเมือง และอยู่ในราชอาญาจักโดยผิดกฎหมาย เบื้องต้นได้นำตัวส่งพนักงานสอบสวน สน.ดอนเมือง ดำเนินคดี และส่งตัวกลับไปดำเนินคดีที่ประเทศเวียดนามต่อไป
</p></body>
</news>
