<teiHeader>
<fileDesc>
<titleStmt>
  <title>ปาหินใส่รถเมล์พลาดถูกหน้าตำรวจจราจรนครปฐม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090917/28930/%e0%b8%9b%e0%b8%b2%e0%b8%ab%e0%b8%b4%e0%b8%99%e0%b9%83%e0%b8%aa%e0%b9%88%e0%b8%a3%e0%b8%96%e0%b9%80%e0%b8%a1%e0%b8%a5%e0%b9%8c%e0%b8%9e%e0%b8%a5%e0%b8%b2%e0%b8%94%e0%b8%96%e0%b8%b9%e0%b8%81%e0%b8%ab%e0%b8%99%e0%b9%89%e0%b8%b2%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%88%e0%b8%a3%e0%b8%b2%e0%b8%88%e0%b8%a3%e0%b8%99%e0%b8%84%e0%b8%a3%e0%b8%9b%e0%b8%90%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>ปาหินใส่รถเมล์พลาดถูกหน้าตำรวจจราจรนครปฐม</headline>
<lead>2 เด็กเทคนิคซ่าส์ ปาหินใส่รถเมล์ขณะวิ่งบนถนนด้วยความเร็ว แต่พลาดหินกระทบท้ายรถแตกกระจายใส่หน้าเจ้าหน้าที่ตำรวจจราจร ขณะขี่รถจักรยานยนต์ ก่อนพากันวิ่งหนี แต่ตำรวจตามรวบได้ 1 คน ยังให้การปฏิเสธไม่ได้ร่วมก่อการ</lead>
<neck></neck>
<body><p>เมื่อเวลา 08.30 น.วันนี้(17 ก.ย.) <persName>พ.ต.ท.ศักยฐิปฎ์</persName> สอบสวน สภ.เมืองนครปฐม ได้รับแจ้งเหตุปาหินใส่รถบัสประจำทาง เหตุเกิดบริเวณริมถนนสายเพชรเกษม ต.พระประโทน อ.เมือง จ.นครปฐม จึงได้รายงานให้ผู้บังคับบัญชาทราบตามลำดับชั้น ก่อนเดินทางไปตรวจสอบที่เกิดเหตุพร้อมด้วยเจ้าหน้าที่ตำรวจจำนวนหนึ่ง
 ภายในที่เกิดเหตุ เจ้าหน้าที่พบ <persName>จ.ส.ต.กฤษณะ วัฒนาเดชากุล</persName> เจ้าหน้าที่ตำรวจจราจร สภ.เมืองนครปฐม ยืนควบคุมตัว<persName>นายวรรษ</persName> (นามสมมุติ)  อายุ 17 ปี นักเรียนชั้นปวช. 2 วิทยาลัยเทคนิคแห่งหนึ่ง  ผู้ร่วมกันก่อเหตุใช้หินขว้างรถบัสประจำทางสายดอนตูม - นครปฐม อยู่ข้างริมถนนเพชรเกษม ฝั่งขาเข้าตัวเมืองนครปฐม ต.พระประโทน อ.เมือง จ.นครปฐม ก่อนนำตัวส่งพนักงานสอบสวนสภ.เมืองนครปฐม เพื่อทำการสอบสวนต่อไป
</p>
<p><persName>จ.ส.ต.กฤษณะ</persName>  กล่าวว่า ก่อนเกิดเหตุขณะที่ตนกำลังขับขี่รถจยย.กลับมาจากร้านซ่อมไฟ โดยขับขี่ตามหลังรถบัสประจำทางสายดอนตูม – นครปฐม มาตามถนนสายเพชรเกษมเพื่อมุ่งหน้าไปปฏิบัติหน้าที่ ยังสภ.เมืองนครปฐม เมื่อมาถึงยังบริเวณที่เกิดเหตุก็สังเกตุเห็นนักเรียนวิทยาลัยเทคนิค 2 คนยืนอยู่ริมถนนและถือก้อนหินไว้ โดย 1 ในจำนวนนั้น ตนจำได้ว่าคือ<persName>นายวรรษ</persName> กำลังทำท่าจะเรียกรถบัสประจำทางให้จอด และเมื่อรถประทางแล่นเข้าไปใกล้ เพื่อนชายอีกคนที่ยืนอยู่ใกล้ ๆ ก็ได้ใช้หินขว้างไปที่รถบัสประจำทางทันที แต่ไม่โดนเพราะโชเฟอร์ไหวตัวหักหลบได้อย่างรวดเร็วก้อนหินจึงพลาดเป้าไปถูกท้ายรถประจำทางอย่างจัง และแตกเป็นเศษหินกระเด็นเข้ามาโดนหน้าของตน ที่กำลังขับขี่รถจยย.ตามมาอย่างจัง ก่อนที่จะวิ่งหลบหนีไปเข้าไปในซอยโต๊ะสนุก ตนจึงได้เบรครถจยย.และจอด พร้อมกับแจ้งให้เจ้าหน้าที่ 191 ทราบ ก่อนวิ่งติดตามไปและสามารถจับกุม<persName>นายศตวรรษ</persName>ได้ ส่วนผู้ที่ก่อเหตุนั้นได้วิ่งหลบหนีไปได้
</p>
<p> <persName>นายวรรษ </persName> ผู้ร่วมก่อเหตุ เล่าว่า ผู้ที่ก่อเหตุใช้หินขว้างปารถบัสประจำทางนั้นคือ<persName>นายอุ้ม</persName> ไม่ทราบชื่อและนามสกุลจริง นักเรียนรุ่นพี่ที่เรียนอยู่ชั้น ปวช. ปี 3 ซึ่งก่อนก่อเหตุนั้นตนเห็น<persName>นายอุ้ม</persName>ยืนอยู่ จึงได้เข้ามาทักทายในฐานะคนรู้จักกัน และเดินมาด้วยกัน และขณะที่เดินอยู่นั้น<persName>นายอุ้ม</persName>ได้หยิบก้อนหินขนาดใหญ่ขึ้นมา และปาเข้าใส่รถประจำทางที่วิ่งผ่านมา ตนจึงได้พยายามที่จะดึงแขน แต่ก็ไม่สำเร็จ ก้อนหินไปถูกท้ายรถประจำทางและแตกกระจายไปถูกเจ้าหน้าที่ตำรวจที่ขับขี่รถจยย.ตามมา หลังจากก่อเหตุแล้วตนก็เห็น<persName>นายอุ้ม</persName>วิ่งหนีเข้าไปในซอย ซึ่งการก่อเหตุครั้งนี้ตนไม่รู้มาก่อนจริง ๆ วันนี้ตนมาสอบ และจะเข้าสอบตอน 09.00 น.แต่ก็มาถูกเจ้าหน้าที่จับกุมเสียก่อน
</p>
<p><persName>พ.ต.ท.ศักยฐิปย์ ศิรสกุล</persName> พนักงานสอบสวนสภ.เมืองนครปฐม กล่าวว่า เบื้องต้น<persName>นายวรรษ</persName> ยังให้การปฎิเสธว่าไม่ได้ร่วมกันก่อเหตุ ตนจึงได้ทำหนังสือขอความร่วมมือจากร้านประดับยนต์ซึ่งมีกล้องวงจรปิดอยู่หน้าร้านและสามารถเห็นเหตุการณ์ที่เกิดขึ้นทั้งหมดเพื่อนำมาเป็นหลักฐานในการติดตามจับกุมผู้กระทำผิดแล้ว ซึ่งคาดว่าเมื่อได้กล้องวงจรปิดมาแล้ว คงทราบว่าผู้ที่ก่อเหตุนั้นเป็นใครบ้าง จึงจะสามารถดำเนินการต่อไปได้
</p></body>
</news>
