<teiHeader>
<fileDesc>
<titleStmt>
  <title>ตร.พาเรือโทหญิง เหยื่อกาม ชี้จุดเกิดเหตุ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-09-27 21:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000113081  </bibl>
</sourceDesc>
</fileDesc>
</teiHeader>
<news>
<headline>ตร.พาเรือโทหญิง เหยื่อกาม ชี้จุดเกิดเหตุ</headline>
<lead>ตำรวจบางเขนพา “เรือโทหญิง” เหยื่อกามนายทหารยศพลเอกชี้จุดเกิดเหตุ ด้าน “<persName>เจ๊เบียบ</persName>” เตรียมร้องกรรมการสิทธิฯ ร่วมตรวจสอบ        </lead>
<neck></neck>
<body><p>จากกรณี <persName>เรือโทหญิงแก้ว</persName> (นามสมมติ) สังกัดกองบัญชาการทองทัพไทย ร้องเรียนต่อ<persName>นาง ระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย ให้ช่วยเหลือเรื่องถูกผู้บังคับบัญชายศ “พลเอก” สังกัดเดียวกันข่มขืนกระทำชำเราและข่มขู่มานานกว่า 4 ปี</p>
<p> ล่าสุด วันนี้ (26 ก.ย.) เมื่อเวลา 11.00 น. <persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย เปิดเผยว่า พนักงานสอบสวนได้นัด<persName>เรือโทหญิงแก้ว</persName> (นามสมมติ) ไปชี้จุดประกอบสำนวนคดี แต่จะเป็นที่ไหนตนไม่แน่ใจทราบเพียงเป็นโรงแรมแห่งหนึ่งย่านจังหวัดนนทบุรี โดยการดำเนินการต่อจากนี้คงต้องปล่อยให้เป็นหน้าที่ของตำรวจ สน.บางเขน ส่วนเหตุที่ตนนำผู้เสียหายเข้าแจ้งความที่ สน.บางเขน เนื่องจากสอบถามผู้เสียหายแล้วทราบว่าคอนโดฯ ของพลเอกคนดังกล่าวอยู่ในท้องที่นี้                <persName>นางระเบียบรัตน์</persName>กล่าวอีกว่า ในวันจันทร์ที่ 28 ก.ย.นี้ ตนจะนำหนังสือเรื่องดังกล่าว ยื่นต่อคณะกรรมการสิทธิมนุษยชนแห่งชาติ เพื่อให้เข้ามาร่วมตรวจสอบและดำเนินการด้วย เพราะเรื่องของ<persName>เรือโทหญิงแก้ว</persName> (นามสมมติ) นั้นไม่ได้เป็นเรื่องส่วนบุคคล เป็นกลายเป็นเรื่องสาธารณะ ซึ่งทางสื่อมวลชนให้ความสนใจมาก</p>
<p>  ด้าน <persName>พล.ต.ต.สาโรจน์ พรหมเจริญ</persName> ผบก.น.2 กล่าวว่า สำหรับคดีดังกล่าวตนได้กำชับให้พนักงานสอบสวนให้ทำคดีอย่างเป็นธรรมที่สุด โดยเบื้องต้นทราบว่าสำนวนคดีมีความคืบหน้าไปมาก ส่วนจะออกหมายเรียกพลเอกคู่กรณีมารับทราบข้อกล่าวหาเมื่อไหร่นั้นต้องรอทางพนักงานสอบสวนทำสำนวนให้ครบถ้วนเสียก่อน        </p></body>
</news>
