<teiHeader>
<fileDesc>
<titleStmt>
  <title>จับนักท่องเที่ยวรัสเซียรูดบัตรเครดิตปลอม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-09-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090928/30392/%e0%b8%88%e0%b8%b1%e0%b8%9a%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b8%a3%e0%b8%b1%e0%b8%aa%e0%b9%80%e0%b8%8b%e0%b8%b5%e0%b8%a2%e0%b8%a3%e0%b8%b9%e0%b8%94%e0%b8%9a%e0%b8%b1%e0%b8%95%e0%b8%a3%e0%b9%80%e0%b8%84%e0%b8%a3%e0%b8%94%e0%b8%b4%e0%b8%95%e0%b8%9b%e0%b8%a5%e0%b8%ad%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>จับนักท่องเที่ยวรัสเซียรูดบัตรเครดิตปลอม</headline>
<lead></lead>
<neck></neck>
<body><p>เมื่อเวลา 22.00 น.ของวันที่ 28 ก.ย. <persName>พ.ต.ท.สุวรรณ อุ่นอนันต์</persName> สารวัตรสืบตำรวจท่องเที่ยวเมืองพัทยา ได้รับแจ้งจากทางเจ้าหน้าที่ของจุดบริการแลกเงินธนาคารไทยพานิชย์ สาขาปากซอยนาเกลือ 29/1 หมู่ 5 ต.นาเกลือ อ.บางละมุง จ.ชลบุรี ว่า มีนักท่องเที่ยวต่างชาติใช้บัตรเครดิตปลอม หลังรับแจ้งพร้อมกำลังเจ้าหน้าที่ชุดสืบสวนรุดไปตรวจสอบ
 ที่เกิดเหตุพบ <persName>MR.IVAN AZHIMOV</persName> อายุ 21 ปี สัญชาติรัสเชีย ผู้ก่อเหตุยืนอยู่ที่หน้าจุดแลกเงินจึงควบคุมตัวเอาไว้พร้อมบัตรเครดิตการ์ดของ UNICREDIT VISA ปลอม 1 ใบ และจากการตรวจค้นยังพบบัตรเครดิตการ์ดปลอมซุกซ่อนอยู่ภายในกระเป๋ากางเกงอีกจำนวน 2 ใบ
 สอบสวน <persName>น.ส.แววดาว ปัญญาวงศ์</persName> ผู้จัดการของจุดบริการแลกเงินธนาคารไทยพานิชย์ที่เกิดเหตุได้ให้ การว่าในเวลาที่เกิดเหตุ <persName>MR.IVAN AZHIMOV</persName> ได้นำบัตรเครดิตการ์ดของ UNICREDIT VISA มาทำการรูดเงินสดเป็นเงินจำนวน 3 หมื่นบาท และจากการตรวจสอบพบว่าบัตรเครดิตดังกล่าวนั้นเป็นบัตรปลอมจึงแจ้งทางเจ้าหน้าที่ทันที
</p>
<p><persName>MR.IVAN AZHIMOV</persName> อายุ 21 ปี สัญชาติรัสเชีย รับสารภาพว่าบัตรเครดิตปลอมดังกล่าวนั้นเป็นของตนเองจริง โดยได้มาจากเพื่อนชาวรัสเซียเป็นคนทำให้ และ ได้นำเอาไปกดเงินสดจากตู้แลกเงิน และ ร้านค้าต่างๆในเมืองพัทยามาแล้วหลายครั้ง ก่อนจะมาถูกจับกุม
 หลังสอบสวนและตรวสอบอย่างละเอียดแล้วทางเจ้าหน้าที่จึงควบคุมตัวผู้องหาพร้อมของกลางนำส่งพนักงานสอบสอบสวนที่ สภ.เมืองพัทยา เพื่อดำเนินคดีตามกฏหมาย ก่อนจะทำการสอบสวนขยายผลอย่างละเอียดอีกครั้งต่อไป
</p></body>
</news>
