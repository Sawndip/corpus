<teiHeader>
<fileDesc>
<titleStmt>
  <title>โจรใต้โหดยิงรปภ.ชลประทานดับ2สาหัส2  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-09-29 21:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23267  </bibl>
</sourceDesc>
</fileDesc>
</teiHeader>
<news>
<headline>โจรใต้โหดยิงรปภ.ชลประทานดับ2สาหัส2</headline>
<lead>4โจรใต้สุดเหี้ยมซิ่งจยย.กราดยิงเจ้าหน้าที่ชลประทานปัตตานี ดับอนาถ2 สาหัสอีก2</lead>
<neck></neck>
<body><p>วันนี้ (29 กย.)  <persName>พ.ต.อ.สุนทร ขวัญเพ็รช</persName> ผกก.สภ.ไม้แก่น จ.ปัตตานี รับแจ้งมีเหตุยิงกันมีผู้เสียชีวิตและบาดเจ็บหลายราย เหตุเกิดหน้าบ้านพักชลประทาน บ้านปลักแตน หมู่ 4 ต.ไทรทอง จึงนำกำลังตำรวจ ทหาร ไปที่เกิดเหตุพบผู้เสียชีวิต 2 รายนอนตายจมกองเลือด ทราบชื่อ<persName>นายมะไซดี ดอเลาะ</persName> อายุ 36 ปี เป็นเจ้าหน้าที่รักษาความปลอดภัยบ้านพักชลประทาน และ<persName>นางสมจิตร คงจันทร์</persName> อายุ 41 ปี คนงานชลประทาน ทั้งสองถูกยิงด้วยอาวุธปืนยาว เอชเค และปืนสั้นไม่ทราบขนาดเข้าลำตัวหลายนัด ส่วนคนเจ็บอีก 2 คนถูกนำส่ง รพ.ไม้แก่น ไปก่อนหน้านี้ทราบชื่อ <persName>นายบุญชู คงจันทร์</persName> อายุ 42 ปี สามี<persName>นางสมจิตร</persName> <persName>นายชิด คงจันทร์</persName> อายุ 31 ปี น้องชายของ<persName>นายบุญชู</persName> ถูกยิงเข้าที่ลำตัวอาการสาหัสทั้งคู่ ในที่เกิดเหตุพบปลอกกระสุนปืนยาว เอชเค และ เอ็ม 16 ตกเกลื่อนบนถนนหน้าบ้านที่เกิดเหตุ เจ้าหน้าที่จึงเก็บไว้เป็นหลักฐาน  สอบสวนก่อนเกิดเหตุทราบว่า ขณะที่ทั้งสี่คนกำลังนั่งและยืนคุยกันหน้าบ้านพักหลังดังกล่าว ได้มีคนร้าย 4 คนใช้รถ จยย. จำนวน 2 คันเป็นพาหนะขับมาจอดหน้าบ้านโดยที่ทั้งสี่คนไม่ได้เอะใจ จากนั้นคนร้ายได้ชักอาวุธปืนกราดยิงใส่ทันทีกว่าสิบนัด ก่อนจะเร่งเครื่องหลบหนีไป ส่วนสาเหตุเจ้าหน้าที่เชื่อเป็นการสร้างสถานการณ์ของกลุ่มแนวร่วมในพื้นที่.</p></body>
</news>
