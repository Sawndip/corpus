<teiHeader>
<fileDesc>
<titleStmt>
  <title>ปชป.ขอให้ทุกฝ่ายเคารพการตัดสินศาล กรณีกล้ายาง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220103&tb=N255209&return=ok&news_headline="  </bibl>
</sourceDesc>
</fileDesc>
</teiHeader>
<news>
<headline>ปชป.ขอให้ทุกฝ่ายเคารพการตัดสินศาล กรณีกล้ายาง</headline>
<lead></lead>
<neck></neck>
<body><p>พรรคประชาธิปัตย์ ขอให้ทุกฝ่ายเคารพคำตัดสินของศาลฎีกา แผนกคดีอาญาของผู้ดำรงตำแหน่งทางการเมืองกรณีคดีกล้ายาง พร้อมย้ำรัฐบาลมีความริงใจในการแก้ไขรัฐธรรมนูญ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่ศาลฎีกา แผนกคดีอาญาของผู้ดำรงตำแหน่งทางการเมือง ตัดสิน 44 จำเลย ในคดีทุจริตกล้ายางว่า อยากเรียกร้องทุกฝ่ายให้เคารพการตัดสินของศาล ซึ่งแม้ว่าอาจไม่ถูกใจบางคนหรือบางกลุ่ม แต่ก็ไม่อยากให้วิพากษ์วิจารณ์จนเกินขอบเขต ขณะที่ในส่วนของพรรคประชาธิปัตย์ แสดงจุดยืนที่ชัดเจนคือให้ความเคารพยอมรับการตัดสิน ไม่ว่าจะเป็นองค์กรอิสระที่ทำหน้าที่ในการถ่วงดุล หรือสถาบันศาลยุติธรรมของไทย <persName>นายเทพไท</persName> ยังกล่าวถึงเรื่องของการแก้ไขรัฐธรรมนูญโดยยืนยันว่า รัฐบาลมีความจริงในการแก้ไขรัฐธรรมนูญ แต่เพื่อความรอบคอบ จึงต้องการให้ประชาชนเข้ามามีส่วนร่วม ทั้งนี้ยังเห็นว่า เวลาที่จะใช้ในการแก้ไข ควรอยู่ในระหว่าง 6 เดือนถึง 1 ปี พร้อมขอให้ทุกฝ่ายได้สร้างความเห็นพ้อง อย่ามองเป็นเพียงข้อเสนอของคู่แข่งทางการเมือง </p></body>
</news>
