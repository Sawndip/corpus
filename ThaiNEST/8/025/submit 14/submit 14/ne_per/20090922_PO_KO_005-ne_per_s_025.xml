<teiHeader>
<fileDesc>
<titleStmt>
  <title>ยายไฮชี้รบ.เห็นความสำคัญคนจนจ่ายเงินชดเชย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090922/29537  </bibl>
</sourceDesc>
</fileDesc>
</teiHeader>
<news>
<headline><persName>ยายไฮ</persName>ชี้รบ.เห็นความสำคัญคนจนจ่ายเงินชดเชย</headline>
<lead><persName>ยายไฮ</persName> ขอบคุณรัฐบาลที่จ่ายเงินชดเชย เผยถือเป็นรัฐบาลชุดแรกที่เห็นความสำคัญของคนจน เตรียมนำเงินให้ลูกหลานไปทำทุน-ประกอบอาชีพ</lead>
<neck></neck>
<body><p>(22 ก.ย.) <persName>นางไฮ ขันจันทา</persName> ชาวบ้านนาตาล ต.นาตาล อ.นาตาล จ.อุบลราชธานี หญิงชราที่ต่อสู้เรียกร้องให้ภาครัฐทุบเขื่อนห้วยละห้า กล่าวว่า ขอขอบคุณรัฐบาลที่ยังมองเห็นความสำคัญของคนจน ถือเป็นรัฐบาลชุดแรกที่รับฟังปัญหาของคนจน รู้สึกดีใจที่รัฐบาลรับฟังปัญหาของสมัชชาคนจน เพราะรัฐบาลที่ผ่านมาไม่ได้ให้ความสนใจกับปัญหาของคนจน ส่วนเงินที่รัฐบาลจ่ายชดเชยมานั้นถามว่าเพียงพอหรือไม่ ตลอด 32 ปีที่มีการต่อสู้กันมา เงินชดเชยเท่านี้คงไม่เพียงพอ แต่ก็คงจะไม่เรียกร้องอีก แต่ดีใจที่รัฐบาลรับฟังปัญหาของสมัชชาคนจน ซึ่งรัฐบาลที่ผ่านมาไม่ได้ให้ความสนใจกับปัญหาของคนจน ส่วนเงินที่ได้รับจากภาครัฐ คงจะแบ่งให้กับลูกหลานเพื่อนำไปสร้างอาชีพต่อไป ให้ลูกหลานมีอาชีพและมีฐานะความเป็นอยู่ที่ดีขึ้น ด้าน<persName>นายยงยุทธ นวะนิยม</persName> อายุ 40 ปี สามีของ <persName>นางเพชร ขันจันทา</persName> และเป็นลูกเขยของ<persName>นางไฮ</persName> ในฐานะผู้ประสานงานห้วยละห้า กล่าวว่า ปัญหาห้วยละห้า ซึ่งผ่านรัฐบาลมาแต่กลับไม่ได้รับการแก้ไขปัญหาอย่างจริงจัง แม้แต่รัฐบาลของ <persName>พ.ต.ท.ทักษิณ ชินวัตร</persName> เองก็ตามก็ไม่ได้รับการแก้ไขปัญหา แต่พอมารัฐบาลชุดนี้ได้เปิดใจให้ความสนใจกับปัญหาของคนจน และถือเป็นนิมิตหมายที่ดีที่จะนำไปสู่การแก้ไขปัญหาของสมัชชาคนจน ที่ปัจจุบันมีอยู่ 7 เครือข่าย "ถามว่าเงินที่จ่ายชดเชยมาจำนวนกว่า 4.9 ล้านบาทนี้ คงไม่คุ้มค่า เพราะตลอดระยะเวลา 32 ปีที่ผ่านมาความเป็นอยู่ของครอบครัวและเพื่อนบ้านต้องอยู่อย่างลำบาก" <persName>นายยงยุทธ</persName> กล่าว</p></body>
</news>
