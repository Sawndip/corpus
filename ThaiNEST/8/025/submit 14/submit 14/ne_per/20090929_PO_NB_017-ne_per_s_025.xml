<teiHeader>
<fileDesc>
<titleStmt>
  <title>ครม.แต่งตั้ง "พ.ต.อ.ทวี สอดส่อง" เป็นรองปลัด ยธ.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290144&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.แต่งตั้ง "<persName>พ.ต.อ.ทวี สอดส่อง</persName>" เป็นรองปลัด ยธ.</headline>
<lead></lead>
<neck></neck>
<body><p>ที่ประชุมคณะรัฐมนตรี มีมติแต่งตั้ง <persName>พ.ต.อ.ทวี สอดส่อง</persName> ไปเป็นรองปลัดกระทรวงยุติธรรม <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เปิดเผยว่า ที่ประชุมคณะรัฐมนตรี มีมติแต่งตั้งโยกย้ายข้าราชการในสังกัดกระทรวงยุติธรรม โดยให้ <persName>พ.ต.อ.ทวี สอดส่อง</persName> อธิบดีกรมสอบสวนคดีพิเศษ หรือ ดีเอสไอ ไปเป็นรองปลัดกระทรวงยุติธรรม และให้<persName>นายธาริต เพ็งดิษฐ์</persName> เลขาธิการคณะกรรมการป้องกันและปราบปรามการทุจริตในภาครัฐ หรือ ปปท. เป็นอธิบดีดีเอสไอแทน พร้อมอนุมัติโยกย้าย<persName>นายชาญเชาว์ ไชยานุกิจ</persName> จากรองปลัดกระทรวงยุติธรรม เป็นอธิบดีกรมคุมประพฤติ ส่วน<persName>นายนัที จิตสว่าง</persName> ย้ายจากอธิบดีกรมราชทันฑ์ ไปเป็นผู้ตรวจราชการกระทรวงยุติธรรม ด้าน<persName>นายวัชระ กรรณิการ์</persName> รองโฆษกประจำสำนักนายกรัฐมนตรี เปิดเผยว่า ที่ประชุม ครม. ยังอนุมัติงบประมาณ 63,000 ล้านบาท เพื่อเช่ารถเมล์เอ็นจีวี 4 พันคัน พร้อมให้งบประมาณบรรเทาความเดือดร้อนขององค์การขนส่งมวลชนกรุงเทพ หรือ ขสมก. ที่ได้รับความเดือดร้อน จาก 6 มาตรการ 6 เดือน ช่วยเหลือค่าครองชีพ </p></body>
</news>
