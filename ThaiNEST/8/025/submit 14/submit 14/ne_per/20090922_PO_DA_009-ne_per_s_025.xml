<teiHeader>
<fileDesc>
<titleStmt>
  <title>ถกโผรอง ผบ.ตร.ล่มตาม กตช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 07:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21735  </bibl>
</sourceDesc>
</fileDesc>
</teiHeader>
<news>
<headline>ถกโผรอง ผบ.ตร.ล่มตาม กตช.</headline>
<lead></lead>
<neck></neck>
<body><p>ก.ตร.แข็งจริง ๆ ประชุมแต่งตั้ง รอง ผบ.ตร.ล่มตาม ก.ต.ช. โดย ก.ตร.ผู้ทรงคุณวุฒิ ระบุ ผบ.ตร.คนใหม่ยังตั้งไม่ได้ หากพิจารณาระดับ รอง ผบ.ตร.ไปอาจถูกวิพากษ์วิจารณ์ว่าไม่เหมาะสม แม้ว่าก่อนหน้านั้นได้มีการกลั่นกรองไว้แล้ว โฆษก ตร.เผย ไม่เกี่ยวกับตัวบุคคล เพียงแต่เห็นว่า ควรรอให้แต่งตั้ง ผบ.ตร.คนใหม่เสียก่อน ส่วนกรณีกระแสข่าวต่ออายุราชการ “<persName>ธานี</persName>” จนถึงสิ้นปี “<persName>สุเทพ</persName>” ยันไม่ต่อ ส่วนที่เรียกประชุม ก.ตร.ถกโผนายพล ทุกตำแหน่งก็เป็นไปตามมติ ก.ตร. ไม่ใช่ รรท.ผบ.ตร.ทำเพียงลำพัง “<persName>ชัจจ์</persName>” ระบุชัดทำไม่ได้เพราะขัดกฎหมาย ชี้เหลืออายุราชการเพียง 9 วัน โดยมารยาทและประเพณีปฏิบัติแล้ว ไม่ควรจะเข้าไปยุ่งเกี่ยวกับการแต่งตั้งโยกย้ายนายตำรวจระดับ รอง ผบ.ตร.</p>
<p>ที่ทำเนียบรัฐบาล เมื่อเวลา 08.30 น. วันที่ 21 ก.ย. <persName>นายสุเทพ เทือกสุบรรณ</persName> รองนายกรัฐมนตรี รักษาการนายกรัฐมนตรี ให้สัมภาษณ์ถึงกรณีที่มีกระแสข่าวว่า หากใน วันที่ 30 ก.ย.แต่งตั้ง ผบ.ตร.คนใหม่ไม่ได้ ก็อาจจะต่ออายุราชการ <persName>พล.ต.อ.ธานี สมบูรณ์ ทรัพย์</persName> ปฏิบัติหน้าที่ ผบ.ตร.จนถึงสิ้นปี ว่าไม่เป็นความจริง ไม่มีแนวทางดังกล่าว เมื่อถามว่าในการเรียกประชุมคณะกรรมการข้าราชการตำรวจ (ก.ตร.) วันนี้ มีความจำเป็นต้องแต่งตั้งตำรวจระดับนายพลหรือไม่ <persName>นายสุเทพ</persName> กล่าวว่า เป็นการทำหน้าที่ตามปกติ และการโยกย้ายแต่งตั้งข้าราชการ เป็นการตกลงกันใน ก.ตร.ว่าจะทำให้เสร็จก่อนวันที่ 30 ก.ย. เพราะจะมีผลเกี่ยวกับการขอเครื่องราชอิสริยาภรณ์ และเรื่องต่าง ๆ ที่เกี่ยวข้อง ถ้าสามารถทำได้ ตามที่กำหนดไว้ก็จะทำ แต่ถ้าทำแล้วยังไม่เรียบร้อย ก็ค่อย ๆ ทำต่อไป</p>
<p>เมื่อถามต่อว่า มีการติงว่าถ้า ก.ตร. พิจารณาตามโผที่ <persName>พล.ต.อ.ธานี</persName> เสนออาจจะไม่เหมาะสม เพราะเหลือเวลาเพียง 9 วันก่อนเกษียณ <persName>นายสุเทพ</persName> กล่าวว่า ไม่ใช่เรื่องที่ พล.ต.อ.ธานี ทำเพียงคนเดียว จะมีคณะกรรมการกลั่นกรอง ซึ่ง <persName>พล.ต.อ.ธานี</persName> และรอง ผบ.ตร.จะต้องมีการประชุมกัน และเมื่อมีความเห็นอย่างไรก็จะนำเสนอกรรมการ ก.ตร.จากนั้นก็จะมาร่วมกันพิจารณาอีกชั้นหนึ่ง เมื่อถามว่าหากแต่งตั้งไม่ทัน จะขัดกับ พ.ร.บ.ตำรวจหรือไม่ <persName>นายสุเทพ</persName> กล่าวว่า ไม่มีปัญหา อยู่ที่มติของ ก.ตร.</p>
<p>ส่วนที่สำนักงานตำรวจแห่งชาติ (ตร.) เมื่อเวลา 08.30 น. <persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการตำรวจแห่งชาติ (รรท.ผบ.ตร.) นัดประชุมคณะกรรมการกลั่นกรองเพื่อพิจารณาแต่งตั้งนายตำรวจระดับ รอง ผบ.ตร. จนถึงระดับผู้บัญชาการ โดยมีคณะกรรมการเข้าร่วมประชุมประกอบด้วย <persName>พล.ต.อ.เพรียวพันธ์ ดามาพงศ์</persName> รอง ผบ.ตร., <persName>พล.ต.อ.ปทีป ตันประเสริฐ</persName> จเรตำรวจแห่งชาติ, <persName>พล.ต.อ.วงกต มณีรินทร์</persName>, <persName>พล.ต.อ.วิโรจน์ พหลเวชช์</persName>, <persName>พล.ต.อ.จุมพล มั่นหมาย</persName>, <persName>พล.ต.อ.จงรัก จุฑานนท์</persName>, <persName>พล.ต.อ. วัชรพล ประสารราชกิจ</persName> รอง ผบ.ตร. ใช้เวลาประชุมกว่า 2 ชั่วโมง</p>
<p>สำหรับรายชื่อผู้ที่ผ่านการพิจารณา จากคณะกรรมการกลั่นกรอง ประกอบด้วย <persName>พล.ต.อ.ปานศิริ ประภาวัต</persName> ที่ปรึกษา (สบ 10) เป็น รอง ผบ.ตร. <persName>พล.ต.ท.วุฒิ พัวเวส</persName> ผู้ช่วย ผบ.ตร. เลื่อนเป็น รอง ผบ.ตร. <persName>พล.ต.ท.อดุลย์ แสงสิงแก้ว</persName> ผู้ช่วย ผบ.ตร. เลื่อนเป็น ที่ปรึกษา (สบ10) <persName>พล.ต.ท.ภาณุพงศ์ สิงหรา ณ อยุธยา</persName> ผู้ช่วย ผบ.ตร. เลื่อนเป็น ที่ปรึกษา (สบ10) <persName>พล.ต.ท.ชาตรี สุนทรศร</persName> ผู้ช่วย ผบ.ตร. เลื่อนเป็น หน.นรป.</p>
<p><persName>พล.ต.ท.ฉัตรชัย โปตระนันทน์</persName> ผบช. ประจำ สง.ผบ.ตร. เลื่อนเป็น ผู้ช่วย ผบ.ตร. <persName>พล.ต.ท.วรพงษ์ ชิวปรีชา</persName> ผบช.น. เลื่อนเป็น ผู้ช่วย ผบ.ตร. <persName>พล.ต.ท.จิโรจน์ ไชยชิต</persName> ผบช.ศ. เลื่อนเป็น ผู้ช่วย ผบ.ตร. <persName>พล.ต.ท. บรรจง ตันศยานนท์</persName> จเรตำรวจ (สบ8) เลื่อนเป็น ผู้ช่วย ผบ.ตร. <persName>พล.ต.ท.ธีระเดช รอดโพธิ์ทอง</persName> ผบช.ส. เลื่อนเป็น จเรตำรวจ (สบ8) <persName>พล.ต.ท.ประชิน วารี</persName> จเรตำรวจ (สบ8) เลื่อนเป็น ผู้ช่วย ผบ.ตร. <persName>พล.ต.ท. ชลธาร จิราณรงค์</persName> ผบช.นรป. เลื่อนเป็น ผู้ช่วย หน.นรป.</p>
<p><persName>พล.ต.ท.ชัชวาลย์ สุขสมจิตร์</persName> ผบช. สตม. ย้ายไปเป็น ผบช.ศ. <persName>พล.ต.ท.วุฒิ ลิปต พัลลภ</persName> ผบช.ปส. ย้ายไปเป็น ผบช.สตม. <persName>พล.ต.ท.ถวิล สุรเชษฐพงษ์</persName> ผบช.ภ.7 ย้ายเป็น จเรตำรวจ (สบ8) <persName>พล.ต.ท.สุชาติ เหมือนแก้ว</persName> ผบช.ภ.4 ย้ายไปเป็น ผบช. ประจำ สง.ผบ.ตร. <persName>พล.ต.ท.วีระยุทธ สิทธิมาลิก</persName> ผบช.ประจำ สง.ผบ.ตร. ย้ายไปเป็น ผบช.ภ.9 <persName>พล.ต.ท.อาจิณ โชติวงศ์</persName> ผบช. สง.ก.ตร. ย้ายไปเป็น ผบช.กมค. <persName>พล.ต.ท. เรืองศักดิ์ จริตเอก</persName> จเรตำรวจ (สบ8) ย้ายไปเป็น ผบช.กพ. <persName>พล.ต.ท.เจตน์ มงคลหัตถี</persName> ผบช.กมค.ย้ายไปเป็น ผบช.น.</p>
<p><persName>พล.ต.ต.เอกรัตน์ มีปรีชา</persName> รอง ผบช.น. เลื่อนเป็น ผบช.ประจำ สง.ผบ.ตร. <persName>พล.ต.ต. ธนากร ศิริอัฐ</persName> รอง ผบช.สตม. เลื่อนเป็น ผบช. (ว่างไว้ รอประชุม ก.ตร.) <persName>พล.ต.ต. ตรีทศ รณฤทธิวิชัย</persName> รองผบช.ส. เลื่อนเป็น ผบช.ส. <persName>พล.ต.ต.พงษ์สันต์ เจียมอ่อน</persName> รองผบช.น. เลื่อนเป็น ผบช.ภ.7 <persName>พล.ต.ต.เดชาวัต รามสมภพ</persName> รองผบช.ภ.3 เลื่อนเป็น ผบช.ภ.4 <persName>พล.ต.ต.คัคคพงศ์ ศรีพาณิชย์</persName> รองผบช.ส. เลื่อนเป็น ผบช. (ว่างไว้ รอประชุม ก.ตร.) <persName>พล.ต.ต.พิทักษ์ จารุสมบัติ</persName> รองผบช.สตม. เลื่อนเป็น ผบช. ประจำ ทนท.   ประสานนายกรัฐมนตรี <persName>พล.ต.ต.สันติ เพ็ญสูตร</persName> รอง ผบช.ภ.9 เลื่อนเป็น ผบช. (ว่างไว้ รอประชุม ก.ตร.) <persName>พล.ต.ต.อติเทพ ปัญจมานนท์</persName> รอง ผบช.ปส. เลื่อนเป็น ผบช.ปส. <persName>พล.ต.ต.วิบูลย์ บางท่าไม้</persName> รอง ผบช.น.เลื่อนเป็น ผบช.ภ.1 <persName>พล.ต.ต.นพ.จงเจตน์ อาวเจนพงษ์</persName> รอง พตร.(สบ7) เลื่อนเป็น พตร. (สบ8)</p>
<p>ผู้สื่อข่าวรายงานว่า ต่อมาเวลา13.00น. <persName>นายสุเทพ เทือกสุบรรณ</persName> รองนายกรัฐมนตรี ในฐานะประธาน ก.ตร. ได้เดินทางมาเป็นประธานประชุม ก.ตร.ในวาระแต่งตั้ง แต่   ประชุมไปได้เพียงชั่วโมงเศษ ก็เลิกประชุมอย่างกะทันหันโดย <persName>พล.ต.อ.เพรียวพันธ์</persName> กล่าวว่า “ตีกันวุ่นเลย เค้าทะเลาะกัน” แล้วก็เดินกลับเข้าห้องทำงานไป ด้าน <persName>พล.ต.ท. อำนวย ดิษฐกวี</persName> ก.ตร. ผู้ทรงคุณวุฒิ กล่าวว่า วันนี้มีวาระแต่งตั้ง แต่ไม่มีการแต่งตั้ง เพราะมีการถกเถียงกันเยอะ ว่าควรมีการตั้งผู้บัญชาการตำรวจแห่งชาติก่อน     </p>
<p><persName>พล.ต.อ.วัชรพล ประสารราชกิจ</persName> โฆษก ตร. แถลงว่า วันนี้มีการประชุมหลายวาระ แต่วาระสำคัญคือการแต่งตั้งโยกย้ายข้าราชการตำรวจ ซึ่งช่วงเช้ามีการประชุม กลั่นกรองไปแล้ว แต่มี ก.ตร.หลายท่านได้เสนอความเห็นว่า ก.ต.ช.ยังไม่สามารถตั้ง ผบ.ตร.คนใหม่ได้ ก.ตร.บางท่านจึงบอกว่าควรรอให้ได้ ผบ.ตร.คนใหม่ก่อน ก็มีการอภิปราย ก.ตร.ทุกคนก็เสนอความเห็นแตกต่างกันไป ในที่สุด <persName>นายสุเทพ</persName> ในฐานะประธาน ก.ตร.จึงตัดสินใจเลื่อนการพิจารณาวาระแต่งตั้งโยกย้ายไปก่อน โดยไม่มีการยกเหตุผลอื่นมีเพียงเหตุผลนี้เท่านั้น ซึ่งยังไม่มีการหยิบขึ้นมาพิจารณาใครทั้งนั้น ปัญหาจึงไม่ใช่อยู่ที่ตัวคนที่ได้รับการเสนอชื่อ เหตุผลหลักครั้งนี้คือ ควรให้ได้   ผบ.ตร. ซึ่งเป็นตำแหน่งสำคัญเสียก่อน จากนั้นค่อยพิจารณาระดับรองลงมา</p>
<p>ผู้สื่อข่าวถามว่า สาเหตุที่ ก.ตร. เลื่อนการแต่งตั้ง เกี่ยวข้องกับการที่ <persName>พล.ต.อ.ธานี</persName> จวนจะเกษียณอายุราชการหรือไม่ <persName>พล.ต.อ.</persName> วัชรพล กล่าวว่า ไม่เกี่ยว ไม่มีการพูดถึงประเด็น <persName>พล.ต.อ.ธานี</persName> ก็ทำหน้าที่ในฐานะ ผบ.ตร.ไป และไม่มีการพูดว่าให้รอ ผบ.ตร. คนใหม่มาทำการแต่งตั้งโยกย้ายเอง เมื่อถามว่าบัญชีที่ผ่านบอร์ดกลั่นกรองแล้วจะเป็นโมฆะหรือไม่ โฆษก ตร. กล่าวว่า ก.ตร.ไม่ได้พูดถึงประเด็นนี้ แต่ผลที่ ผ่านการกลั่นกรองแล้ว ก็ยังสามารถนำมาพิจารณาได้ แต่หากมีการแต่งตั้งหลังจากได้ ผบ.ตร.ใหม่ ก็จะมีตำแหน่ง รอง ผบ.ตร.ว่างอีก 1 ตำแหน่ง  ไล่ลงมาถึงระดับผู้บังคับการอีก ดังนั้นก็ต้อง ทำบัญชีเพิ่มเติม ขณะเดียวกัน ก.ตร.ได้มี   มติให้ขยายเวลาการพิจารณาแต่งตั้งจากเดิมกำหนดว่า การแต่งตั้งระดับผู้บังคับการขึ้นไป ต้องเสร็จสิ้นภายในวันที่ 30 ก.ย. เมื่อเป็นเช่นนี้ ก.ตร.จึงให้เลื่อนไปไม่มีกำหนด นอกจากนี้ ก.ตร.ได้ถอนวาระเรื่องการพิจารณาผลการตรวจสอบข้อเท็จจริงเรื่องการการซื้อขายตำแหน่งออกไปด้วย</p>
<p>มีรายงานข่าวแจ้งว่า ในที่ประชุม <persName>พล.ต.อ.พิชิต ควรเดชะคุปต์</persName> ก.ตร.ผู้ทรงคุณวุฒิ ได้เปิดประเด็นอภิปรายว่าไม่สมควรพิจารณาการแต่งตั้งในครั้งนี้ เนื่องจากยังไม่ได้ ผบ.ตร.คนใหม่ หากพิจารณาแต่งตั้งไปนั้นอาจได้รับการวิพากษ์วิจารณ์จากสังคมว่า ไม่เหมาะสม จากนั้นก็มีเสียงสนับสนุน ก.ตร. หลายคน ตั้งแต่ <persName>นายชัยเกษม นิติศิริ</persName>, <persName>ร.ต.อ. ปุระชัย เปี่ยมสมบูรณ์</persName>, <persName>พล.ต.ท.อำนวย ดิษฐกวี</persName> และ <persName>พล.ต.อ.บุญเพ็ญ บำเพ็ญบุญ</persName> จน<persName>นายสุเทพ</persName> ต้องตัดสินใจเลื่อนวาระการพิจารณาการแต่งตั้งออกไปก่อน ส่วนประเด็นที่ว่าการแต่งตั้งไม่ทันวันที่ 30 ก.ย. อาจทำให้เสียสิทธิในเรื่องเครื่องราชอิสริยาภรณ์นั้น ก.ตร. มีการอภิปรายว่าไม่เกี่ยวข้อง สามารถทำได้    </p>
<p>มีรายงานข่าวแจ้งว่า ในสำนักงานตำรวจแห่งชาติ มีการวิพากษ์วิจารณ์กันว่า  สาเหตุที่เลื่อนการแต่งตั้งออกไป แท้จริงแล้วเป็นเพราะบัญชีรายชื่อในการแต่งตั้งโยกย้ายไม่เป็นที่พอใจของ <persName>นายสุเทพ</persName> และคนใกล้ชิด</p>
<p>ส่วนที่พรรคเพื่อไทย <persName>พล.ต.ท.ชัจจ์ กุลดิลก</persName> ที่ปรึกษาพรรคฯ ในฐานะอดีต ผบช.ก. กล่าวถึงเรื่องการต่ออายุราชการ <persName>พล.ต.อ.ธานี</persName> ว่า ทำไม่ได้ เพราะขัดต่อกฎหมาย หากจะต่ออายุราชการก็ต้องแก้ไขกฎหมาย อย่างไรก็ตาม <persName>พล.ต.อ.ธานี</persName> เหลืออายุราชการเพียง 9 วัน โดยมารยาทและประเพณีปฏิบัติแล้ว ไม่ควรจะเข้าไปยุ่งเกี่ยวกับการแต่งตั้งโยกย้ายนายตำรวจระดับ รอง ผบ.ตร. ลงมาจนถึงระดับ ผบก.อีก ควรปล่อยให้เป็นหน้าที่ของ ผบ.ตร.คนใหม่ เชื่อว่าสาเหตุคงถูกบีบจากฝ่ายการเมือง ส่วนปัญหาการแต่งตั้ง ผบ.ตร.นั้น เป็นความด้อยสมรรถภาพของนายกรัฐมนตรี.
</p></body>
</news>
