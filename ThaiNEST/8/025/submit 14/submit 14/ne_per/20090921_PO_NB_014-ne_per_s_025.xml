<teiHeader>
<fileDesc>
<titleStmt>
  <title>"สุเทพ" ยืนยัน พรุ่งนี้จะเสนอยกเลิก พ.ร.บ.ความมั่นคง  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210036&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ยืนยัน พรุ่งนี้จะเสนอยกเลิก พ.ร.บ.ความมั่นคง</headline>
<lead></lead>
<neck></neck>
<body><p>รักษาราชการแทนนายกรัฐมนตรี ยืนยัน ในวันพรุ่งนี้จะเสนอยกเลิก พ.ร.บ.ความมั่นคง ที่จะหมดอายุลงตามกำหนด และเชื่อว่า ไม่ใช่ความผิดพลาดที่ประกาศใช้ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง รักษาราชการแทนนายกรัฐมนตรี กล่าวว่า ในวันพรุ่งนี้ (22 ก.ย.52) จะมีการเสนอขอยกเลิกพระราชบัญญัติความมั่นคงภายในราชอาณาจักร หรือ พ.ร.บ.ความมั่นคง เนื่องจากครบกำหนดที่ประกาศใช้ และขณะนี้ไม่มีเหตุการณ์อะไรที่น่าเป็นห่วง โดยในวันนี้จะมีการปรับกำลังออกจากพื้นที่ทำเนียบรัฐบาล อย่างไรก็ตาม การที่กลุ่มคนเสื้อแดงได้ประกาศว่า จะมีการกลับมาชุมนุมในช่วงเดือนตุลาคมที่จะมีการประชุมสุดยอดผู้นำอาเซียนนั้น ก็คงต้องประเมินสถานการณ์อีกครั้งว่าจะประกาศใช้ พ.ร.บ.ความมั่นคงอีกครั้งหรือไม่ นายสุเทพ ยังกล่าวถึงการปะทะกันระหว่างกลุ่มพันธมิตรประชาชนเพื่อประชาธิปไตย กับประชาชนในเขตพื้นที่ปราสาทพระวิหารว่า รัฐบาลจะไม่เข้าข้างฝ่ายใด และจะให้เจ้าหน้าที่ตำรวจดำเนินคดีตามหลักฐานที่มี</p></body>
</news>
