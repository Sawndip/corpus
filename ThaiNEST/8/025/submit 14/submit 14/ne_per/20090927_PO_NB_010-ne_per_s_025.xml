<teiHeader>
<fileDesc>
<titleStmt>
  <title>สุเทพ ระบุ แนวทางแก้ไขรัฐธรรมนูญของนายกรัฐมนตรีที่ต้องการให้ประชาชนมีส่วนร่วมนั้นเป็นแนวทางชอบด้วยเหตุผล  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209270071&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName> ระบุ แนวทางแก้ไขรัฐธรรมนูญของนายกรัฐมนตรีที่ต้องการให้ประชาชนมีส่วนร่วมนั้นเป็นแนวทางชอบด้วยเหตุผล</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ระบุ แนวทางแก้ไขรัฐธรรมนูญของนายกรัฐมนตรี ที่ต้องการให้ประชาชนมีส่วนร่วมเป็นแนวทางที่ชอบด้วยเหตุผล <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงท่าทีของฝ่ายค้านและ สว. บางกลุ่ม ที่ไม่เห็นด้วยกับแนวทางการแก้ไขรัฐธรรมนูญของพรรคประชาธิปัตย์ ที่ให้ประชาชามีส่วนร่วมถือเป็นเรื่องปกติ เพราะขึ้นอยู่กับประสบการณ์และแนวความเห็นของแต่ละบุคคล แต่ต้องหาข้อสรุปที่มีความเห็นร่วมกันได้ ขณะเดียวกัน เห็นว่าแนวทางของนายกรัฐมนตรี ที่ต้องการให้ประชาชนมีส่วนร่วม เป็นข้อเสนอที่ชอบด้วยเหตุผลที่สุด เพราะที่สุดต้องขึ้นอยู่กับประชาชนเป็นผู้ตัดสินใจ ทั้งนี้ ทุกฝ่ายต้องเคารพเหตุผลของคนอื่น เมื่อได้แลกเปลี่ยนความคิดเห็น ก็จะได้เหตุผลที่ตรงกับความต้องการของประชาชนส่วนใหญ่ รองนายกรัฐมนตรีกล่าวด้วยว่า คงไม่ทำความเข้าใจในท่าทีของพรรคประชาธิปัตย์กับพรรคร่วมรัฐบาล เพราะนายกรัฐมนตรีจะหารือกับวิปทั้ง 3 ฝ่าย หลังกลับจากการปฏิบัติภารกิจที่ต่างประเทศแล้ว ส่วนจะมีการทำประชามติหรือไม่ ขึ้นอยู่กับการหารือของวิปทั้ง 3 ฝ่าย ซึ่งเชื่อว่าน่าจะได้ข้อยุติ </p></body>
</news>
