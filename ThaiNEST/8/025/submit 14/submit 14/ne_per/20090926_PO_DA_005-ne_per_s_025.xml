<teiHeader>
<fileDesc>
<titleStmt>
  <title>จี20เห็นพ้องปฏิรูปสถาบันการเงินระหว่าง ปท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-26 13:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22612  </bibl>
</sourceDesc>
</fileDesc>
</teiHeader>
<news>
<headline>จี20เห็นพ้องปฏิรูปสถาบันการเงินระหว่าง ปท.</headline>
<lead></lead>
<neck></neck>
<body><p>เมื่อวันที่ 26 ก.ย.เวลา 11.10 น. ที่ตึกนารีสโมสร ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี ซึ่งอยู่ระหว่างการเข้าร่วมประชุมสมัชชาสหประชาชาติ สมัยที่ 64 และร่วมกิจกรรมสร้างความเชื่อมั่น ณ นครนิวยอร์ค ประเทศสหรัฐอเมริกา ได้แถลงข่าวผ่านระบบเว็บคอนเฟอร์เร้นท์ ว่า ในการเดินทางครั้งนี้ ได้เข้าร่วมประชุม จี 20 ที่เมืองพีสเบิกช์ โดยที่ประชุมเห็นว่า ขณะนี้ยังไม่ถึงเวลาที่จะยุติมาตรการกระตุ้นเศรษฐกิจ และเห็นพ้องต้องกันว่า ไม่ควรประมาท ดังนั้น แนวทางการกระตุ้นเศรษฐกิจของทุกประเทศจะทำให้เศรษฐกิจมีความมั่นคง เพราะทุกประเทศยังห่วงใยปัญหาการว่างงาน </p>
<p>นายกฯ กล่าวต่อว่า ที่ประชุมยังได้เห็นพ้องต้องกันที่จะปฏิรูปสถาบันการเงินระหว่างประเทศ โดยเฉพาะกองทุนการเงินระหว่างประเทศ (ไอเอ็มเอฟ) ธนาคารโลก ซึ่งมีความจำเป็นที่จะต้องปฏิรูปโครงสร้างให้มีความเป็นธรรมมากขึ้น และสะท้อนการเปลี่ยนแปลงการพัฒนาทางด้านเศรษฐกิจมากขึ้น นอกจากนั้น ยังเห็นพ้องต้องกันในเรื่องการเปลี่ยนแปลงระบบการเงิน และระบบหมุนเวียนของเงินสกุลต่าง ๆ เพื่อป้องกันไม่ให้เกิดวิกฤตเศรษฐกิจเช่นนี้ขึ้นอีกในอนาคต อย่างไรก็ตาม ผู้นำที่เข้าร่วมประชุม จี 20 ยังได้พูดคุยเกี่ยวกับการเจรจาการค้ารอบโดฮา ซึ่งในส่วนของอาเซียนเห็นว่า เรื่องนี้เป็นส่วนสำคัญที่จะประคับประคองให้เศรษฐกิจขยายตัวได้อย่างยั่งยืน ไม่ต้องพึ่งพาการกระตุ้นเศรษฐกิจจากภาครัฐ และตั้งเป้าไว้ว่า การเจรจาดังกล่าวจะได้ข้อยุติภายในปี 2553.
</p></body>
</news>
