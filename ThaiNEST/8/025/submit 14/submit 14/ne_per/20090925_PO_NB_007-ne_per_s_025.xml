<teiHeader>
<fileDesc>
<titleStmt>
  <title>ปชป.เห็นด้วยกับมติวิป 3 ฝ่าย ในการแก้ไขรัฐธรรมนูญ 6 ประเด็น  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250099&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.เห็นด้วยกับมติวิป 3 ฝ่าย ในการแก้ไขรัฐธรรมนูญ 6 ประเด็น</headline>
<lead></lead>
<neck></neck>
<body><p>พรรคประชาธิปัตย์ เห็นด้วยกับมติวิป 3 ฝ่าย ในการแก้ไขรัฐธรรมนูญ 6 ประเด็น ตามข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ เชื่อ เป็นจุดเริ่มต้นสร้างความปรองดองให้เกิดขึ้น <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ พร้อมด้วย <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ ร่วมแถลงว่า พรรคประชาธิปัตย์ เห็นด้วยกับมติของวิปทั้ง 3 ฝ่ายในการแก้ไขรัฐธรรมนูญ 6 ประเด็น ตามข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ แต่ยอมรับว่ารู้สึกกังวลกับการให้แต่ละฝ่ายไปหาข้อสรุปซึ่งอาจจะยืดเยื้อ โดยเฉพาะในส่วนของวุฒิสภา ที่กลุ่ม 40 ส.ว. มีความเห็นไม่สอดคล้อง รวมถึงทางพรรคเพื่อไทยที่ยังไม่มีความเป็นเอกภาพ โดยยังมีความเห็นต่างในเรื่องของวิธีการแก้ไขรัฐธรรมนูญ ขณะที่กลุ่มแนวร่วมประชาธิปไตยต่อต้านเผด็จการแห่งชาติ หรือ นปช.ก็ไม่เห็นด้วยกับการแก้ไขรัฐธรรมนูญ โดยอ้างว่าเป็นการซื้อเวลาของรัฐบาล จึงอยากให้พรรคเพื่อไทยและกลุ่ม นปช.สรุปความเห็นให้เป็นไปในทิศทางเดียวกัน <persName>นายแพทย์บุรณัชย์ สมุทรักษ์</persName> กล่าวด้วยว่า พรรคประชาธิปัตย์จะระดมความเห็นในการประชุมพรรคสัปดาห์หน้า ก่อนนำเสนอความเห็นใ</p></body>
</news>
