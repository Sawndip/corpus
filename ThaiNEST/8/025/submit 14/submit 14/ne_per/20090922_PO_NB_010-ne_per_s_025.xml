<teiHeader>
<fileDesc>
<titleStmt>
  <title>ที่ประชุมวุฒิสภา เห็นชอบร่าง พ.ร.บ.กู้เงิน  ด้วยคะแนนเสียง 76 เสียง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210289&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมวุฒิสภา เห็นชอบร่าง พ.ร.บ.กู้เงิน  ด้วยคะแนนเสียง 76 เสียง</headline>
<lead></lead>
<neck></neck>
<body><p>ที่ประชุมวุฒิสภา มีมติเห็นชอบร่าง พ.ร.บ.ให้อำนาจกระทรวงการคลังกู้เงินเพื่อฟื้นฟูเศรษฐกิจ พ.ศ. ... จำนวน 400,000 ล้านบาท ด้วยคะแนนเสียง 76 เสียง จากผู้เข้าร่วมประชุมจำนวน 88 คน ที่ประชุมวุฒิสภา เพื่อพิจารณาร่าง พ.ร.บ.ให้อำนาจกระทรวงการคลังกู้เงินเพื่อฟื้นฟูเศรษฐกิจ พ.ศ. ... จำนวน 400,000 ล้านบาท หลังจากการอภิปรายนานกว่า 11 ชั่วโมง โดยมีการท้วงติงจากสมาชิกวุฒิสภา ว่า ร่าง พ.ร.บ.ดังกล่าว ขัดต่อรัฐธรรมนูญ เนื่องจากไม่มีรายละเอียดการใช้งบประมาณที่ชัดเจน พร้อมกันนี้มีการตั้งข้อสังเกตเพื่อให้รัฐบาลนำไปแก้ไข โดยเฉพาะการปรับแก้ถ้อยคำให้สอดคล้องกับมาตราต่างๆ ทั้ง 13 มาตรา จากนั้นที่ประชุมวุฒิสภา ได้มีการลงมติร่าง พ.ร.บ.ให้อำนาจกระทรวงการคลังกู้เงินเพื่อฟื้นฟูเศรษฐกิจ ปรากฏว่า ที่ประชุมมีมติเห็นชอบ 76 เสียง , ไม่เห็นด้วย 6 เสียง , งดออกเสียง 5 เสียง และไม่ลงคะแนน 1 เสียง จากผู้เข้าร่วมประชุมจำนวน 88 คน ถือว่าร่าง พ.ร.บ.ดังกล่าว ผ่านความเห็นชอบจากวุฒิสภา ในวาระ 2 และวาระ 3 นอกจากนี้ ที่ประชุมยังเห็นด้วยกับข้อสังเกตที่สมาชิกได้ร่วมอภิปรายไว้เพื่อนำไปแนบท้ายและแก้ไขร่าง พ.ร.บ.กู้เงิน ให้สมบูรณ์และเกิดความโปร่งใสในการใช้งบประมาณให้มีประสิทธิภาพต่อไป หลังจากนั้นประธานวุฒิสภาได้สั่งปิดการประชุมในเวลา 20.40 น. </p></body>
</news>
