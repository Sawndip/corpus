<teiHeader>
<fileDesc>
<titleStmt>
  <title>สื่อของรัฐเตรียมถ่ายทอดสดไทยแลนด์พรีเมียร์ลีก อย่างเป็นทางการ ในฤดูกาลหน้า  </title>
  <author>พนาวรรณ์ จิตรสมุทร(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240236&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สื่อของรัฐเตรียมถ่ายทอดสดไทยแลนด์พรีเมียร์ลีก อย่างเป็นทางการ ในฤดูกาลหน้า</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี เผย สื่อของรัฐเตรียมถ่ายทอดสดการแข่งขันฟุตบอล ไทยแลนด์พรีเมียร์ลีก อย่างเป็นทางการ ในฤดูกาลหน้า เชื่อ จะเป็นการยกระดับฟุตบอลไทยเพื่อก้าวสู่ระดับอาชีพ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวภายหลังการประชุมหารือกับผู้เกี่ยวข้องเพื่อเตรียมการถ่ายทอดสดการแข่งขันฟุตบอล ไทยแลนด์พรีเมียร์ลีก อย่างเป็นทางการว่า รัฐบาลมีแนวทางสนับสนุนฟุตบอลไทย กระตุ้นให้ประชาชนหันมาสนใจกีฬา และยกระดับฟุตบอลไทยเพื่อก้าวสู่ระดับอาชีพ ซึ่งเดิมทีมีการถ่ายทอดสดการแข่งขันฟุตบอลไทยแลนด์พรีเมียร์ลีก เพียงบางนัดเท่านั้น รัฐบาลจึงอยากสนับสนุนในเรื่องดังกล่าว โดยจัดให้มีการถ่ายทอดสดอย่างเป็นทางการ ทั้งนี้ทางสมาคมฟุตบอลแห่งประเทศไทย ไม่ขัดข้องและมีความเห็นตรงกันกับรัฐบาล โดยในฤดูกาลหน้าจะมีการแข่งขันในเดือนกุมภาพันธ์ ซึ่งสถานีวิทยุโทรทัศน์แห่งประเทศไทย และ สถานีโทรทัศน์โมเดิร์นไนน์ จะร่วมกันถ่ายทอดสดในวันพุธ วันเสาร์ และวันอาทิตย์ ที่มีการแข่งขัน อย่างไรก็ตาม สัปดาห์หน้าจะมีการเชิญตัวแทนจากสถานีโทรทัศน์ทั้ง 2 ช่องดังกล่าว มาหารือร่วมกัน เพื่อที่จะจัดลำดับการถ่ายทอดสดและรูปแบบการนำเสนอ ทั้งนี้ รัฐมนตรีประจำสำนักนายกรัฐมนตรี คาดว่า จะสามารถตกลงกับผู้ที่มีส่วนเกี่ยวข้องในการถ่ายทอดสดการแข่งขันได้เรียบร้อยในช่วงกลางเดือนตุลาคมนี้ และหากประสบความสำเร็จ จะเป็นครั้งแรกของวงการกีฬาไทยที่จะก้าวไปสู่ระดับมืออาชีพ</p></body>
</news>
