<teiHeader>
<fileDesc>
<titleStmt>
  <title>ประธาน กกต. ระบุ ไทยเป็นประเทศเดียวที่เหลือการซื้อสิทธิ์ขายเสียง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280076&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธาน กกต. ระบุ ไทยเป็นประเทศเดียวที่เหลือการซื้อสิทธิ์ขายเสียง</headline>
<lead></lead>
<neck></neck>
<body><p>ประธานกรรมการการเลือกตั้ง ระบุ ไทยเป็นประเทศเดียวที่เหลือการซื้อสิทธิ์ขายเสียง พร้อมเรียกร้องให้ทุกฝ่ายช่วยกันหามาตรการเพื่อให้ได้นักการเมืองที่ดี <persName>นายอภิชาต สุขัคคานนท์</persName> ประธานกรรมการการเลือกตั้ง (กกต.) กล่าวในเวทีประชาธิปไตยชุมชนเพื่อการเมืองสมานฉันท์ เพื่อส่งเสริมประชาธิปไตยในระดับชุมชนและเสริมสร้างการเมืองเชิงสมานฉันท์ ที่สำนักงาน กกต.จัดขึ้น โดยมีแกนนำชุมชน ปราชญ์ชาวบ้าน รวมถึง นักการเมืองท้องถิ่น เข้าร่วมการประชุม โดยระบุว่า แม้ว่าตนเองจะดำรงตำแหน่ง มา 3 ปี ก็รู้สึกว่าการซื้อสิทธิขายเสียงยังมีอยู่มาก และจากการที่ตนได้ไปดูงานในต่างประเทศ ก็พบว่าเราแทบจะเป็นประเทศเดียว ที่ยังหลงเหลือการซื้อเสียงขายเสียงอยู่ ชาวต่างชาติยังแปลกใจว่าบ้านเรายังการซื้อเสียงอยู่ ดังนั้นขอให้ทุกฝ่ายช่วยกันหามาตรการทางสังคม เพื่อให้ได้นักการเมืองที่พึงปรารถนา และทำให้การเมืองมีธรรมาภิบาล</p></body>
</news>
