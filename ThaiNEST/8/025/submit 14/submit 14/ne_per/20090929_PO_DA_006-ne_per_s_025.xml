<teiHeader>
<fileDesc>
<titleStmt>
  <title>วุ่นรถเมล์หยุดเดินรถ ประท้วงครม.ถก 4พันคัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 08:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23108  </bibl>
</sourceDesc>
</fileDesc>
</teiHeader>
<news>
<headline>วุ่นรถเมล์หยุดเดินรถ ประท้วงครม.ถก 4พันคัน</headline>
<lead></lead>
<neck>รมช.คมนามคม รับปากค้านสัมปทานเมล์เอ็นจีวี</neck>
<body><p>วันนี้(29ก.ย.)ผู้สื่อข่าวรายงานว่า <persName>นายอำพน กิตติอำพน</persName> เลขาธิการสำนักงานคณะกรรมการพัฒนาการเศรษฐกิจและสังคมแห่งชาติ (สศช.)เปิดเผยว่า ในการประชุมคณะรัฐมนตรี (ครม.)ในวันที่ 29กันยายนนี้  สศช.จะเสนอความเห็นเกี่ยวกับการพิจารณาโครงการจัดหารถโดยสารปรับอากาศเครื่องยนต์เอ็นจีวี 4,000 คัน ของกระทรวงคมนาคม ให้ที่ประชุมพิจารณา ซึ่งผลสรุปจะเป็นอย่างไรต้องรอมติจากที่ประชุม ครม.อีกครั้ง  สำหรับ ข้อเสนอของ สศช.จะเป็นลักษณะการให้ข้อมูลอย่างละเอียดในทุกด้าน เพื่อให้ ครม.เป็นผู้ตัดสินใจ โดยกำหนดทางเลือกในการพิจารณา 10 ประเด็น แต่มีประเด็นที่สำคัญๆ คือ โครงการนี้จะทำหรือไม่ทำ ถ้าทำมีข้อดีอย่างไร มีข้อเสียอย่างไร และหากไม่ทำมีข้อดีอย่างไรและข้อเสียอย่างไร ซึ่ง สศช.คงให้ความเห็นได้ไม่มากกว่านี้ ส่วนจะตัดสินใจอย่างไรเป็นหน้าที่ของ ครม.</p>
<p>ผู้สื่อข่าวรายงานว่า  ที่หน้าทำเนียบรัฐบาล  ถนนพิษณุโลก ได้มีกลุ่มสหภาพแรงงานรัฐวิสาหกิจ ขสมก.จำนวน 500 คน มาประท้วงเรียกร้องรัฐบาล  ไม่ให้บริษัทเอกชนเข้ามาบริหารจัดการ โครงการจัดหารถโดยสารปรับอากาศเครื่องยนต์เอ็นจีวี 4,000 คัน ของกระทรวงคมนาคม พร้อมขีดเส้นตายภายในเวลา 10.00น.วันนี้ ถ้ารัฐบาลยังไม่ให้คำตอบใดๆ ซึ่งเป็นที่น่าพอใจ ทางสหภาพฯ จะหยุดเดินรถทั่วกรุงเทพมหานคร  ล่าสุด  รถเมล์ ขสมก.ในถนนบางสายเริ่มหยุดการเดินรถแล้ว และเดินทางไปประท้วง สร้างความเดือดร้อนกับประชาชนผู้ใช้รถใช้ถนนอย่างมาก </p>
<p>ผู้สื่อข่าวรายงานเพิ่มเติมว่า เมื่อเวลา 11.15 น. กลุ่มผู้ชุมนุมพนักงาน ขสมก. ได้ยอมสลายตัวแล้ว หลังนายประจักษ์ แก้วกล้าหาญ รมช.คมนาคม ได้เข้าเจรจากับตัวแทนสหภาพแรงงานรัฐวิสาหกิจ ขสมก. โดยยืนยันว่าจะเสนอ ครม.ถอนวาระพิจารณาข้อเสนอของสำนักงานคณะ</p>
<p>กรรมการพัฒนาการเศรษฐกิจและสังคมแห่งชาติ (สศช.) เกี่ยวกับการให้เอกชนเป็นผู้รับสัมปทานรถเมล์เอ็นจีวีใหม่ทั้งหมด 155 เส้นทาง.</p></body>
</news>
