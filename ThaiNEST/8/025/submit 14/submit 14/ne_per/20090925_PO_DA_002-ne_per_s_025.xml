<teiHeader>
<fileDesc>
<titleStmt>
  <title>สุเทพเมิน'บิ๊กบัง'ชงตั้งคนกลางหย่าศึก'แม้ว'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 11:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22478  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName>เมิน'<persName>บิ๊กบัง</persName>'ชงตั้งคนกลางหย่าศึก'<persName>แม้ว</persName>'</headline>
<lead></lead>
<neck></neck>
<body><p>วันนี้(25 ก.ย.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ถึงกรณีที่ <persName>พล.อ.สนธิ บุญยรัตกลิน</persName> อดีต ผบ.ทบ. และ อดีตประธานคณะมนตรีความมั่นคงแห่งชาติ (คมช.) ออกมาแสดงความคิดเห็นทางการเมือง ที่เสนอให้มีการตั้งคนกลางระหว่าง <persName>พ.ต.ท.ทักษิณ ชินวัตร</persName> อดีตนายกรัฐมนตรี กับรัฐบาล ว่า ถ้าจะเจรจาเพื่อไม่ให้ <persName>พ.ต.ท.ทักษิณ</persName> ต้องติดคุก ตนไม่รู้จะพูดอย่างไร และไม่ทราบว่าคนกลางดังกล่าวน่าจะเป็นใคร ต้องถามเจ้าของความคิด อย่างไรก็ตาม อะไรที่เห็นว่าเป็นหนทางที่ดี ก็พยายามทำ ต่อข้อถามว่า แล้วทำไมตอนที่ คมช.อยู่ถึงไม่ทำ <persName>นายสุเทพ</persName> กล่าวว่า นั่นนะสิ ต้องไปถาม <persName>พล.อ.สนธิ</persName> ตนตอบแทนท่านไม่ได้จริง ๆ</p>
<p>ผู้สื่อข่าวถามว่า ในขณะนี้มีบรรยากาศทั่วไปมีการติดโปสเตอร์แสดงผลงานและโครงการต่าง ๆ ของรัฐบาลและพรรคประชาธิปัตย์ตามถนนสายต่าง ๆ เป็นจำนวนมาก คล้ายกับการหาเสียงเป็นการเตรียมการรองรับการเลือกตั้งที่จะมีขึ้นใช่หรือไม่ <persName>นายสุเทพ</persName> กล่าวว่า ไม่ใช่เพราะจะมีการเลือกตั้งใหม่ เข้าใจว่าคงเป็นเรื่องการประชาสัมพันธ์ผลงานรัฐบาลมากกว่า ยืนยันขณะนี้สถานการณ์ทางการเมืองยังปกติทุกอย่าง.
</p></body>
</news>
