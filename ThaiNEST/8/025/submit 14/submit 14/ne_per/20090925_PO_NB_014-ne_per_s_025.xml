<teiHeader>
<fileDesc>
<titleStmt>
  <title>พล.ต.อ.วัชรพล รอง ผบ.ตร.บอกไม่ทราบว่าจะมีการยืดอายุ รักษาการ ผบ.ตร.ออกไปหรือไม่ ส่วนจะเลือกใครมารักษาการแทนก็อยู่ที่นายกฯ  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250095&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><persName>พล.ต.อ.วัชรพล</persName> รอง ผบ.ตร.บอกไม่ทราบว่าจะมีการยืดอายุ รักษาการ ผบ.ตร.ออกไปหรือไม่ ส่วนจะเลือกใครมารักษาการแทนก็อยู่ที่นายกฯ</headline>
<lead></lead>
<neck></neck>
<body><p><persName>พล.ต.อ.วัชรพล ประสานราชกิจ</persName> ไม่ทราบเรื่องถูกเสนอชื่อให้ดำรงตำแหน่งผู้บัญชาการตำรวจแห่งชาติคนใหม่ ส่วนจะยืดอายุรักษาราชการแทนผู้บัญชาการตำรวจแห่งชาติได้หรือไม่ ต้องขอดูข้อกฎหมายให้ชัดเจน <persName>พล.ต.อ.วัชรพล ประสานราชกิจ</persName> รองผู้บัญชาการตำรวจแห่งชาติ ในฐานะเลขานุการคณะกรรมการนโยบายตำรวจแห่งชาติ หรือ ก.ต.ช. กล่าวถึงกรณีการยืดอายุราชการ<persName>พลตำรวจเอกธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติว่า ไม่ทราบข้อกฎหมายที่ชัดเจน และการแต่งตั้งรักษาราชการแทนผู้บัญชาการตำรวจแห่งชาติ ก็เป็นอำนาจของนายกรัฐมนตรีตามกฎหมาย โดยไม่จำเป็นต้องเรียงลำดับอาวุโส และยังไม่มีการประสานว่าจะประชุม ก.ต.ช.ในสัปดาห์หน้า ส่วนที่มีกระแสข่าวว่าจะถูกเสนอชื่อให้ดำรงตำแหน่งผู้บัญชาการตำรวจแห่งชาติ <persName>พลตำรวจเอกวัชรพล</persName> กล่าวว่า เป็นตำรวจก็ต้องปฏิบัติหน้าที่ตามที่ได้รับมอบหมาย <persName>พล.ต.อ.วัชรพล</persName> กล่าวด้วยว่า การเลือกผู้บัญชาการตำรวจแห่งชาติ ไม่น่าจะทันวันที่ 1 ตุลาคม เพราะตามกระบวนการ หลังคณะกรรมการ ก.ต.ช.มีมติเลือกผู้บัญชาการตำรวจแห่งชาติแล้ว ต้องรอการโปรดเกล้าฯ ก่อน ส่วน<persName>พลตำรวจเอกธวัชชัย ภัยลี้</persName> คณะกรรมการผู้ทรงคุณวุฒิ ที่มาแทน<persName>พลตำรวจเอกสุเทพ ธรรมรักษ์</persName> ขณะนี้ได้รับการโปรดเกล้าฯ แต่งตั้งแล้ว </p></body>
</news>
