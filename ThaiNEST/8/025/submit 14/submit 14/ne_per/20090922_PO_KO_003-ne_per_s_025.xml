<teiHeader>
<fileDesc>
<titleStmt>
  <title>“เทือก "ป้องกห.ไม่ได้ลักไก่ของบซื้ออาวุธฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090922/29450  </bibl>
</sourceDesc>
</fileDesc>
</teiHeader>
<news>
<headline><persName>เทือก</persName> "ป้องกห.ไม่ได้ลักไก่ของบซื้ออาวุธฯ</headline>
<lead><persName>สุเทพ</persName>� ป้อง กห. ไม่ได้ลักไก่ของบหมื่นล้านซื้อยุทโธปกรณ์ก่อนสิ้นปีงบประมาณ หนุน สตช.จำเป็นต้องทุ่มงบซื้ออุปกรณ์ปราบจลาจล ควบคุมม็อบให้ได้มาตรฐาน</lead>
<neck></neck>
<body><p>(22ก.ย.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะรักกานายกรัฐมนตรี ให้สัมภาษณ์ก่อนการประชุม ครม ถึงกรณีที่กระทรวงกลาโหมลักไก่เสนอขออนุมัติงบประมาณเป็นหมื่นล้านในการจัดซื้อยุทโธปกรณ์ในช่วงการประชุมครม.ครั้งสุดท้ายของเดือนก.ย.ก่อนขึ้นปีงบประมาณใหม่ ว่า ไม่ถือเป็นการลักไก่ แต่เป็นการดำเนินการตามปกติ และได้เสนมาตามลำดับขั้น ซึ่งได้ทยอยพิจารณากันไปเป็นระยะ ๆ   อย่างไรก็ตามยืนยันว่าการพิจารณาของครม. ไม่ได้มีอะไรผิดปกติ    เพราะเป็นงบประมาณที่ผ่านการกลั่นกรองมาตามลำดับขั้นตั้งแต่เริ่มตั้งงบประมาณแล้ว ครั้งนี้เป็นการอนุมัติการจัดซื้อตามปกติเท่านั้นเอง ซึ่งเป็นการใช้งบของแต่ละหน่วยงาน  </p>
<p> เมื่อถามว่า แต่เป็นการขออนุมัติผูกพันงบประมาณข้ามปีงบประมาณหลายปีและเป็นวงเงินจำนวนมาก   นายุสเทพ กล่าวว่า เป็นเรื่องที่ครม.เคยอนุมัติ ไว้แล้ว ตั้งแต่ตอนที่ตั้งงบประมาณ   
</p>
<p>ผู้สื่อข่าวถามว่า   ขณะเดียวกันทางสำนักงานตำรวจแห่งชาติ(ตช.) เองก็ขออนุมัติงบประมาณเพื่อจัดซื้ออุปกรณ์ในการควบคุมฝูงชน เพื่อรับมือแนวโน้มสถานการณ์ที่จะมีการชุมนุมรุนแรงมากขึ้นใช่หรือไม่ <persName>นายสุเทพ</persName> กล่าวว่า  ตนเข้าใจว่าเป็นเรื่องเก่า ที่ไม่ได้เสนอมาก่อนหน้านี้ และเข้าใจว่าเป็นเรื่องที่เราเคยอนุมัติให้ตำรวจไปดำเนินการ แต่ที่ผ่านมาอยู่ในระหว่างกระบวนการจัดซื้อ เมื่อถามว่า การขออนุมัติจัดซื้ออุปกรณ์ควบคุมฝูงชนในครั้งนี้เกี่ยวข้องกับการดูแลม็อบ เพื่อจะให้เจ้าหน้าที่มีอุปกรณ์พร้อมเพรียงในการดูแลม็อบหรือปราบจลาจลใช่หรือไม่ <persName>นายสุเทพ</persName> กล่าวว่า   ความจริงเจ้าหน้าที่ที่ดูแลเรื่องนี้คงจะมีอุปกรณ์ทุกอย่างให้มันเรียบร้อย หากมีไม่ครบแล้วไปเที่ยวหาอย่างอื่นมาใช้แทน จะกลายเป็นปัญหา จึงต้องจัดเตรียมให้เรียบร้อย และใช้อุปกรณ์ที่ได้มาตรฐานซึ่งจะไม่เป็นอันตรายทั้งกับผู้ใช้และผู้ถูกใช้  </p></body>
</news>
