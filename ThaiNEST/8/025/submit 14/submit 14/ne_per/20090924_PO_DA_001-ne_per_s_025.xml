<teiHeader>
<fileDesc>
<titleStmt>
  <title>นักธุรกิจสหรัฐฯยก“มาร์ค”มีภาวะผู้นำอาเซียน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 13:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22325  </bibl>
</sourceDesc>
</fileDesc>
</teiHeader>
<news>
<headline>นักธุรกิจสหรัฐฯยก“<persName>มาร์ค</persName>”มีภาวะผู้นำอาเซียน</headline>
<lead>นักธุรกิจสหรัฐฯ ตอบรับ “<persName>อภิสิทธิ์</persName>” มีภาวะผู้นำอาเซียน เผยมีแผนเข้ามาลงทุนในไทย</lead>
<neck></neck>
<body><p>วันนี้ (24 ก.ย.) ผู้สื่อข่าวรายงานว่า สำหรับภารกิจของ <persName>นายอภิสิทธิ์ เวชชาชีวะ</persName> นายกรัฐมนตรี ที่อยู่ระหว่างการเยือนประเทศสหรัฐอเมริกา เพื่อเข้าร่วมการประชุมสมัชชาสหประชาชาติ สมัยสามัญ ครั้งที่ 64 ที่นครนิวยอร์ก และการประชุมกลุ่มประเทศอุตสาหกรรม จี-20 พิตส์เบิร์ก ซัมมิท ที่นครพิตส์เบิร์ก ประเทศสหรัฐอเมริกา ระหว่างวันที่ 21-27 ก.ย.นี้นั้น เมื่อวันที่ 23 ก.ย. เวลา 09.00 น. ตามเวลาท้องถิ่น นายกฯ เข้าร่วมพิธีเปิดการประชุมสมัชชาสหประชาชาติ สมัยสามัญ ครั้งที่ 64  ที่สำนักงานใหญ่สหประชาชาติ โดยมีผู้นำชาติต่าง ๆ เข้าร่วมพร้อมฟังสุนทรพจน์ของ <persName>นายบารัค โอบามา</persName> ประธานาธิบดีสหรัฐฯ </p>
<p>จากนั้น นายกฯ ให้สัมภาษณ์สื่อต่างชาติหลายฉบับ เช่น หนังสือพิมพ์นิวยอร์ก ไทมส์ และวอชิงตัน โพสต์ ต่อมาช่วงบ่ายนายกฯ พบผู้บริหารระดับสูง และผู้แทนตลาดหลักทรัพย์นิวยอร์ก ที่ตลาดหลักทรัพย์นิวยอร์ก (NYSE) ซึ่งเป็นตลาดหลักทรัพย์ที่ใหญ่ที่สุดในอเมริกา โดยนายกฯ ได้รับเกียรติให้เป็นผู้กดสัญญาณ และตีฆ้อน เพื่อปิดการซื้อขายประจำวันด้วย </p>
<p>ในช่วงเย็น นายกฯ เข้าร่วมประชุมโต๊ะกลมกับนักธุรกิจ ที่เป็นสมาชิกสภาธุรกิจสหรัฐฯ-อาเซียน ซึ่งถือเป็นองค์กรธุรกิจที่มีบทบาทสำคัญในการผลักดันให้สหรัฐฯ ให้ความสำคัญต่ออาเซียน และไทย ที่อาคาร เอไอจี โดยสมาชิกที่มาร่วมงานนี้ เป็นบริษัทชั้นนำที่เข้ามาลงทุนในประเทศไทย อาทิ ซิตี้ กรุ๊ป เชฟรอน และโคคา-โคลา ทั้งนี้ ระหว่างการหารือ นายกฯ กล่าวให้ความมั่นใจกับนักธุรกิจถึงความพยายามของรัฐบาลในการบริหารประเทศตลอด 9 เดือนที่ผ่านมา โดยเฉพาะการให้ความสำคัญ และอำนวยความสะดวกด้านการค้าการลงทุน และการแก้ไขปัญหาอุปสรรคด้านการลงทุนในประเทศ แม้จะมีปัญหาด้านการเมือง แต่ไม่ทำให้กระทบต่อเศรษฐกิจ และการเข้ามาลงทุนของนักลงทุนต่างชาติ ซึ่งดูได้จากตัวเลขการส่งออกที่ดีขึ้น</p>
<p>ในช่วงเย็น นายกฯ เข้าร่วมประชุมโต๊ะกลมกับนักธุรกิจ ที่เป็นสมาชิกสภาธุรกิจสหรัฐฯ-อาเซียน ซึ่งถือเป็นองค์กรธุรกิจที่มีบทบาทสำคัญในการผลักดันให้สหรัฐฯ ให้ความสำคัญต่ออาเซียน และไทย ที่อาคาร เอไอจี โดยสมาชิกที่มาร่วมงานนี้ เป็นบริษัทชั้นนำที่เข้ามาลงทุนในประเทศไทย อาทิ ซิตี้ กรุ๊ป เชฟรอน และโคคา-โคลา ทั้งนี้ ระหว่างการหารือ นายกฯ กล่าวให้ความมั่นใจกับนักธุรกิจถึงความพยายามของรัฐบาลในการบริหารประเทศตลอด 9 เดือนที่ผ่านมา โดยเฉพาะการให้ความสำคัญ และอำนวยความสะดวกด้านการค้าการลงทุน และการแก้ไขปัญหาอุปสรรคด้านการลงทุนในประเทศ แม้จะมีปัญหาด้านการเมือง แต่ไม่ทำให้กระทบต่อเศรษฐกิจ และการเข้ามาลงทุนของนักลงทุนต่างชาติ ซึ่งดูได้จากตัวเลขการส่งออกที่ดีขึ้น</p>
<p>โดยนายกฯ กล่าวว่า รัฐบาลยังรับฟังความคิดจากทุกภาคส่วน มีการเชิญภาคเอกชนเข้ามาหารือทุกสัปดาห์ เพื่อประชุมร่วมภาครัฐ และเอกชน มีการปรับกฎระเบียบให้เอื้ออำนวยกับการลงทุนมากขึ้น ซึ่งสอดคล้องกับธนาคารโลกที่ได้จัดอันดับให้ไทยอยู่ในอันดับที่ 12 ที่มีความสะดวก และน่าลงทุน อีกทั้ง รัฐบาลให้ความสำคัญกับความเข้มแข็งในประเทศ ด้วยการพัฒนาด้านการเกษตรมากขึ้น ให้สอดคล้องกับความมั่นคงทางอาหาร และพลังงาน ตลอดจนการส่งเสริมเศรษฐกิจเชิงสร้างสรรค์ เพื่อพัฒนาขีดความสามารถในการแข่งขันในระยะยาว</p>
<p>ผู้สื่อข่าวรายงานว่า บริษัทเอกชนที่เข้าร่วมหารือ ได้แสดงความยินดี และยืนยันว่า มีแผนที่จะเข้าไปลงทุนในไทยอยู่แล้ว เพราะเห็นได้ชัดว่า รัฐบาลชุดนี้มีความพยายามที่จะปรับปรุงภาษีศุลกากร และยังได้ชื่นชมนายกฯ ว่า มีภาวะผู้นำอาเซียน และจากที่ได้ศึกษาประวัติถือว่า เป็นบุคคลที่มีความซื่อสัตย์สุจริต</p>
<p>จากนั้นช่วงค่ำ นายกฯ และภริยา ได้ร่วมงานเลี้ยงอาหารค่ำ ซึ่งประธานาธิบดีสหรัฐฯ และภริยาเป็นเจ้าภาพเลี้ยงรับรองหัวหน้าคณะผู้แทน และคู่สมรสที่เข้าร่วมการประชุมสมัชชาสหประชาชาติ ณ โรงแรมวอลดอร์ฟ แอสโตเรีย </p>
<p>ผู้สื่อข่าวรายงานว่า สำหรับภารกิจวันที่ 24 ก.ย. ตามเวลาท้องถิ่น นายกฯ มีกำหนดการเดินทางออกจากนครนิวยอร์ก ไปร่วมประชุมกลุ่มประเทศอุตสาหกรรม จี-20 พิตส์เบิร์ก ซัมมิท ที่นครพิตส์เบิร์ก และเดินกลับมานครนิวยอร์กเพื่อกล่าวสุนทรพจน์ต่อที่ประชุมสมัชชาใหญ่สหประชาชาติ ในวันที่ 26 ก.ย.นี้ ก่อนเดินทางกลับประเทศไทย.
</p></body>
</news>
