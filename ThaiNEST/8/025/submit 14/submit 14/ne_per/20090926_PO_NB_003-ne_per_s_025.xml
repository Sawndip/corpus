<teiHeader>
<fileDesc>
<titleStmt>
  <title>ปชป.หนุนใช้ คกก.สมานฉันท์ฯ ชุดเดิม เมื่อชุดปัจจุบันหมดวาระลง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209260045&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.หนุนใช้ คกก.สมานฉันท์ฯ ชุดเดิม เมื่อชุดปัจจุบันหมดวาระลง</headline>
<lead></lead>
<neck></neck>
<body><p>พรรคประชาธิปัตย์ สนับสนุนใช้คณะกรรมสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ ชุดเดิมเมื่อคณะกรรมการฯ ชุดปัจจุบันหมดวาระลง พร้อมขอให้ขยายอำนาจหน้าที่และกำหนดกรอบเวลาที่ชัดเจน <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงความคืบหน้าการแก้ไขรัฐธรรมนูญว่า การประชุมวิป 3 ฝ่าย ถือเป็นการบรรลุความเห็นพ้องเบื้องต้นจากฝ่ายการเมือง ดังนั้น จึงควรสานต่อใน 3 แนวทาง ทั้งการมีส่วนร่วมของภาคประชาชน โดยการอธิบายต่อสังคมต่อกระบวนการสร้างสมานฉันท์ รวมถึงการขยายผลในบางประเด็น ควรต้องทำประชาพิจารณ์ และทุกฝ่ายจะต้องนำข้อคิดเห็นไปสู่การทำประชามติ มั่นใจว่ากระบวนการทั้งหมดจะชัดเจนและกรอบระยะเวลาที่ใช้จะไม่มาก ขณะเดียวกันเห็นว่าเมื่อ คณะกรรมสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ หมดวาระลง ควรแต่งตั้งคณะกรรมการฯ ขึ้นใหม่โดยใช้ชุดเดิม แต่ให้ขยายขอบเขตอำนาจหน้าที่และกรอบเวลาให้ชัดเจน โดยควรเป็นหน้าที่ของรัฐสภาในการแต่งตั้ง โฆษกพรรคประชาธิปัตย์ กล่าวอีกว่า พรรคไม่รู้สึกกังวลต่อการเสนอแก้ไขรัฐธรรมนูญ ที่อาจถูกยื่นถอดถอนตามมาตรา122 เพราะการให้ทุกฝ่ายมีส่วนร่วมและรับผิดชอบร่วมกัน จะสามารถตอบโจทย์ของสังคมได้ สำหรับกรณีที่ ส.ส.พรรคเพื่อไทย ระบุว่าขณะนี้ประเทศสิงคโปร์ไม่กล้าขึ้นศาลนั้น ยืนยันว่าศาลไทยยังคงมีความน่าเชื่อถือ และคดีต่างๆ ที่เข้าสู่กระบวนการของศาลขอให้ทุกฝ่ายให้การยอมรับ </p></body>
</news>
