<teiHeader>
<fileDesc>
<titleStmt>
  <title>นายกรัฐมนตรี ยืนยัน การแก้ไขรัฐธรรมนูญต้องมีการทำประชามติ  </title>
  <author>พนิตนาฏ ขวัญแสนสุข  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209260052&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ยืนยัน การแก้ไขรัฐธรรมนูญต้องมีการทำประชามติ</headline>
<lead></lead>
<neck></neck>
<body><p>นายกรัฐมนตรี ยืนยัน การแก้ไขรัฐธรรมนูญต้องมีการทำประชามติ พร้อมไม่ขัดข้องหากต้องยุบสภา หลังแก้ไขรัฐธรรมนูญเสร็จสิ้น <persName>นายอภิสิทธิ์ เวชชาชีวะ</persName> นายกรัฐมนตรี แถลงข่าวผ่านเว็บคอนเฟอร์เรนซ์จากสหรัฐอเมริกามายังประเทศไทย เกี่ยวกับการแก้ไขรัฐธรรมนูญว่า หลังกลับจากสหรัฐอเมริกาแล้ว จะหารือกับวิป 3 ฝ่าย โดยยืนยันว่า พรรคประชาธิปัตย์ และพรรคร่วมรัฐบาล ไม่ได้ยื้อเวลาการแก้ไขรัฐธรรมนูญ ส่วนการที่ฝ่ายค้านคัดค้านการตั้งสมาชิกสภาร่างรัฐธรรมนูญชุดที่ 3 หรือ ส.ส.ร. 3 นั้น เห็นว่า หากตั้ง ส.ส.ร. ก็ไม่เป็นปัญหา แต่ต้องทำประชามติผ่านความเห็นชอบจากประชาชน และไม่ขัดข้องหากจะมีการยุบสภาหลังแก้ไขรัฐธรรมนูญเสร็จสิ้น เพราะขึ้นอยู่กับเงื่อนไขของรัฐธรรมนูญ แต่หากไม่มีการกำหนดก็ขึ้นอยู่กับดุลพินิจของตนเอง แต่เชื่อว่า ปัญหาการชุมนุมก็จะยังไม่หมดไป เพราะยังมีกลุ่มคนที่มีเป้าหมายเคลื่อนไหวสร้างความวุ่นวาย นายกรัฐมนตรี กล่าวด้วยว่า จะเรียกประชุมคณะกรรมการนโยบายตำรวจแห่งชาติ หรือ ก.ต.ช. เพื่อสรรหาผู้บัญชาการตำรวจแห่งชาติ เมื่อทุกฝ่ายพร้อม</p></body>
</news>
