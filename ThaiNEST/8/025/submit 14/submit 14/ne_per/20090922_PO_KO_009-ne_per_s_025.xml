<teiHeader>
<fileDesc>
<titleStmt>
  <title>"หมอเลี๊ยบ”ขึ้นศาลเป็นพยานคดียึดทรัพย์7.6หมื่นล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090922/29509  </bibl>
</sourceDesc>
</fileDesc>
</teiHeader>
<news>
<headline>"<persName>หมอเลี๊ยบ</persName>�ขึ้นศาลเป็นพยานคดียึดทรัพย์7.6หมื่นล้าน</headline>
<lead>�<persName>หมอเลี๊ยบ</persName>� ขึ้นศาลเป็นพยานให้นายเก่า คดียึดทรัพย์ 7.6 หมื่นล้าน แจงยุค<persName>ทักษิณ</persName> ออกกฎหมายแปลงส่วนบางรายได้กิจโทรคมนาคม เป็นภาษีสรรพสามิต ชอบด้วย รธน. ขณะที่เป็นเรื่องด่วนการรักษาความมั่นคงเศรษฐกิจ ปัดออกกฎหมายกีดกันบริษัทอื่น</lead>
<neck></neck>
<body><p>ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง วันที่ 22 ก.ย.52 เวลา 09.30 น. <persName>นายสมศักดิ์ เนตรมัย</persName> ผู้พิพากษาอาวุโสในศาลฎีกา เจ้าของสำนวน พร้อมองค์คณะผู้พิพากษา 9 คน นัดไต่สวนพยานคดียึดทรัพย์ <persName>พ.ต.ท.ทักษิณ ชินวัตร</persName> อดีตนายกรัฐมนตรี คดีหมายเลขดำที่ อม.14/2551 ที่อัยการสูงสุด ยื่นคำร้องขอให้ศาลมีคำสั่งให้ทรัพย์ <persName>พ.ต.ท.ทักษิณ</persName> อดีตนายกรัฐมนตรี ผู้ถูกกล่าวหาและครอบครัว รวมทั้งผู้มีชื่อเป็นเจ้าของทรัพย์สิน รวม 22 ราย จำนวน 76,000 ล้านบาท เศษตกเป็นขอแผ่นดิน เนื่องจาก<persName>พ.ต.ท.ทักษิณ</persName> มีพฤติกรรมร่ำรวยผิดปกติ โดยขณะดำรงตำแหน่งใช้อำนาจหน้าที่เอื้อประโยชน์ต่อตนเองและผู้อื่น
</p>
<p>โดยวันนี้ <persName>น.พ.สุรพงษ์ สืบวงศ์ลี</persName> อดีตรองนายกรัฐมนตรี ในสมัยรัฐบาล <persName>พ.ต.ท.ทักษิณ</persName> ขึ้นเบิกความสรุปเกี่ยวกับการออกกฎหมายเก็บภาษีสรรพสามิตว่า การออก พ.ร.ก.แปลงส่วนแบ่งรายได้เป็นภาษีสรรพสามิต และให้จัดเก็บภาษีสรรพสามิต จากส่วนแบ่งรายได้ของกิจการโทรคมนาคม ในสมัยรัฐบาล <persName>พ.ต.ท.ทักษิณ</persName> นั้น ชอบด้วยรัฐธรรมนูญ เนื่องจากศาลรัฐธรรมนูญได้มีคำวินิจฉัยแล้วว่า เป็นเรื่องจำเป็นเร่งด่วน เพื่อรักษาความมั่นคงทางเศรษฐกิจ อีกทั้งการจัดเก็บภาษีสรรพสามิตดังกล่าว ทำให้กระทรวงการคลังมีรายได้เพิ่มขึ้นกว่า 30,000 ล้านบาท การจัดเก็บภาษีไม่ใช่การแปรสัญญาร่วมการงานรัฐวิสาหกิจ และไม่ใช่การกีดกันผู้ประกอบการรายใหม่ หรือเอื้อประโยชน์ในธุรกิจของ <persName>พ.ต.ท.ทักษิณ</persName> นอกจากนี้ <persName>พ.ต.ท.ทักษิณ</persName> ไม่เคยเข้ามาเกี่ยวข้องกับการอนุมัติจัดหาดาวเทียมใหม่แทนดาวเทียมไทยคมที่เสียอยู่แต่อย่างใด</p></body>
</news>
