<teiHeader>
<fileDesc>
<titleStmt>
  <title>เลขาสภาฯอ้างคำสั่งขรก.ไหว้ส.ส.เข้าใจผิด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 16:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22318  </bibl>
</sourceDesc>
</fileDesc>
</teiHeader>
<news>
<headline>เลขาสภาฯอ้างคำสั่งขรก.ไหว้ส.ส.เข้าใจผิด</headline>
<lead></lead>
<neck></neck>
<body><p>เมื่อเวลา 15.00 น. วันนี้(24 ก.ย.) ที่รัฐสภา <persName>นายพิทูร พุ่มหิรัญ</persName> เลขาธิการสำนักงานสภาผู้แทนราษฎร แถลงถึงกรณีที่มีหนังสือเวียนสั่งให้ข้าราชการสภาไหว้ ส.ส.ทุกครั้งที่พบว่า เป็นความเข้าใจผิดมากกว่า ซึ่งข้อเท็จจริงมีอยู่ว่าในการประชุมคณะกรรมาธิการพิจารณาร่าง พ.ร.บ.งบประมาณในส่วนงบของสำนักงานเลขาธิการสภาผู้แทนราษฎรที่ผ่านมา สมาชิกได้ให้ข้อคิดหลายเรื่อง ทั้งการทำงาน ความเป็นห่วงในสวัสดิภาพของข้าราชการ และลูกจ้างของสำนักงาน ซึ่งมีกรรมาธิการฯบางท่านบอกว่าตอนนี้ทำงานกับข้าราชการ แต่ดูเหมือนว่าข้าราชการไม่ให้เกียรติกับสมาชิกเท่าที่ควร ซึ่งตนไม่ได้ซักในรายละเอียด เพราะเป็นช่วงการชี้แจง แต่เมื่อทราบข้อคิดเห็น ก็จะประมวลปัญหา เพื่อส่งให้หน่วยงานที่เกี่ยวข้องรับไปปรับปรุงแกไข</p>
<p><persName>นายพิทูร</persName> กล่าวต่อว่า ประเด็นที่ไม่ให้เกียรติสมาชิก กำหนดอยู่แล้วในเรื่องวินัยข้าราชการกับมาตรฐานคุณธรรม จริยธรรมของข้าราชการสภาผู้แทนราษฎร ดังนั้นแนวทางการแก้ไข คือแจ้งย้ำเตือนให้กับข้าราชการ ลูกจ้างของสำนักงานให้ทราบ ถึงวินัยของข้าราชการที่มีอยู่แล้ว สำหรับหนังสือเวียนที่ออกไปเข้าใจว่าเป็นการประมวลคำร้องเรียนของสมาชิกเพื่อนำเข้าที่ประชุมคณะกรรมการของข้าราชการสภา เพื่อหาข้อยุติร่วมกันว่าจะแก้ไขอย่างไร ดังนั้นคงเป็นความคลาดเคลื่อนของข้อมูลที่ให้ต้องยกไหว้ ทำความเคารพ แต่เมื่อมีความผิดพลาดก็ต้องแก้ไขให้ถูกต้อง </p>
<p>ผู้สื่อข่าวถามย้ำว่าข้าราชการจะยังต้องไหว้ ส.ส.อีกหรือไม่ <persName>นายพิทูร</persName> กล่าวว่า ไม่ต้องครับ แต่โดยวัฒนธรรมประเพณีต้องให้ความเคารพ ตามสมควร ให้เกียรติกันเหมือนเพื่อนพ้องน้องพี่ให้เกียรติกันเท่านั้นเอง และเรามีหน้าที่ให้บริการก็ต้องคิดว่าจะต้องทำอย่างไรให้ผู้รับบริการประทับใจได้ อย่างไรก็ตามระเบียบปฏิบัติอยู่แล้ว แต่ในทางปฏิบัติอาจจะย่อหย่อนไป ก็ต้องเตือนให้ปฏิบัติอย่างเคร่งครัด แต่คงไม่ถึงขนาดเดินผ่านแล้วยกมือไหว้</p>
<p>ส.ส.เพื่อไทยรับเสนอกฎขรก.สภาไหว้ ส.ส.</p>
<p><persName>นายซูการ์โน มะทา</persName> ส.ส.ยะลา พรรคเพื่อไทย กล่าวถึงกรณีที่มีหนังสือเวียนให้ข้าราชการประจำรัฐสภาให้เกียรติและยกมือไหว้ ส.ส.ว่า ตนเป็นคนเสนอเรื่องนี้เองเนื่องจากที่ผ่านมาตนเห็นว่าข้าราชการบางคนทำตามระเบียบการปฏิบัติของข้าราชการเป็นอย่างดี แต่ก็มีข้าราชการอีกบางส่วนที่ประพฤติตัวไม่เหมาะสม และไม่ให้เกียรติ ส.ส.โดยเฉพาะ ส.ส.หน้าใหม่ที่เพิ่งเข้ามารับตำแหน่ง ทั้งนี้ การที่ตนเสนอเรื่องดังกล่าวไม่ได้มีวัตถุประสงค์อะไรแอบแฝง แต่เห็นว่าข้าราชการจะต้องมีจิตใจให้บริการไม่ใช่แค่ ส.ส. แต่ให้บริการประชาชนทั่วไปที่มาติดต่อด้วยเพื่อเป็นแบบอย่างที่ดีต่อไป.
</p></body>
</news>
