<teiHeader>
<fileDesc>
<titleStmt>
  <title>รัฐบาลถังแตกปรับใหม่โบนัสขรก.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-29 20:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000114521  </bibl>
</sourceDesc>
</fileDesc>
</teiHeader>
<news>
<headline>รัฐบาลถังแตกปรับใหม่โบนัสขรก.</headline>
<lead></lead>
<neck></neck>
<body><p><persName>นายกอร์ปศักดิ์ สภาวสุ</persName> รองนายกรัฐมนตรี เปิดเผยว่า คณะรัฐมนตรี (ครม.) ขอให้กรมบัญชีกลาง สำนักงบประมาณ และคณะกรรมการพัฒนาระบบราชการ (ก.พ.ร.) ร่วมกันวางระบบและพิจารณาการใช้เงินที่เหลือจ่าย ในการจัดสรรเงินรางวัลสำหรับส่วนราชการ จังหวัดและสถาบันอุดมศึกษา ที่มีการจัดทำคำรับรองการปฏิบัติราชการ ประจำปีงบประมาณ พ.ศ. 2552 หรือโบนัสข้าราชการ โดยเห็นชอบในหลักการตัวเลขวงเงิน 6,835 ล้านบาท ให้กับข้าราชการกว่า 1.5 ล้านคน เนื่องจากไม่ได้ตั้งงบประมาณในปี 2553 ไว้</p>
<p>เรามีเงินเหลือจ่ายประจำปี 51 ของส่วนราชการต่างๆ ที่กรมบัญชีกลางจัดทำไว้ และ ก.พ.ร.ได้เปรียบเทียบกับโบนัสปี 2551 พบว่า อาจจะมีข้อจำกัดในกรณีที่ บางส่วนราชการ จังหวัดและสถาบันอุดมศึกษาไม่มีงบประมาณเหลือจ่ายประจำปี 2552 หรือมีแต่ไม่เพียงพอ แต่ประเด็นคือรัฐบาลไม่มีเงินมากขนาดนั้นและทำให้ ก.พ.ร.จะต้องแบกภาระงบประมาณทุกปี และอาจจะมากถึง 1 หมื่นล้านบาทต่อปี”</p>
<p>ทั้งนี้ เพื่อให้เป็นไปตามการใช้เงินงบประมาณเหลือจ่ายประจำปีงบประมาณ พ.ศ. 2552 ในส่วนที่เหลือ นอกเหนือจากร้อยละ 50 ของเงินงบประมาณเหลือจ่าย ที่ ครม.ได้เห็นชอบให้ใช้เพื่อการพัฒนาองค์การและการพัฒนาบุคลากรไปแล้ว โดยให้กันเงินงบประมาณ จำนวน 50 % หรือ 2,500 ล้านบาท ของส่วนราชการ จังหวัด และสถาบันอุดมศึกษา ที่เหลืออยู่ 5,323 ล้านบาท เพื่อให้สามารถเบิกจ่ายในปีงบประมาณ พ.ศ.2553 ตามระเบียบการเบิกจ่ายเงินจากคลัง พ.ศ.2520 และที่แก้ไขเพิ่มเติม</p>
<p>ครม.ยังตั้งข้อสังเกตว่า หากเศรษฐกิจของประเทศดีขึ้นและหากรัฐบาลมีการจัดทำงบประมาณกลางปี พ.ศ.2553 ขอให้รัฐบาลตั้งงบประมาณกลางปี พ.ศ.2553 เพื่อเป็นเงินรางวัลสำหรับส่วนราชการ จังหวัดสถาบันอุดมศึกษา ที่มีการจัดทำคำรับรองการปฏิบัติราชการ ประจำปีงบประมาณ พ.ศ. 2552</p>
<p> <persName>นายกอร์ปศักดิ์</persName> กล่าวว่า แนวคิดที่ ก.พ.ร.เสนอโดยเฉพาะที่จะกันเงินที่เหลือจาก ประจำปี ในรูปแบบของ เงินทุนหมุนเวียน หรือเงินที่หน่วยงานประหยัด เหลือจ่ายประจำปี เช่นการเก็บสะสมไว้นั้น ตามกฎหมายไม่สามารถทำได้และทำได้ยากเพราะเงินที่เหลือจะนำไปรวมกันหรือตัดโอนให้ส่วนราชการอื่นไม่ได้ เนื่องจาก ขัดต่อ พ.ร.บ.วิธีการงบประมาณ พ.ศ.2502 มาตรา 18 แต่จะทำได้เฉพาะกรณีที่เป็นกิจกรรมที่ส่วนราชการหรือหน่วยงานนั้นทำประโยชน์ทางด้านเศรษฐกิจ หรือช่วยเหลือค่าครองชีพ หรือทางสาธารณประโยชน์ หรือบริการประชาชน มิใช่จากเงินจากงบประมาณแผ่นดิน</p>
<p> อย่างไรก็ตามแนวคิดการสะสมเงินหรือเงินทุนหมุนเวียน จะทำให้กระทรวงทาง เศรษฐกิจ เช่นกระทรวงพาณิชย์ ที่จะมีงบประมาณเหลือน้อยจากการสะสม ดังนั้น หน่วยงานที่วางระบบการใช้เงินที่เหลือจ่าย ซึ่งอาจจะจัดทำเป็นระเบียบหรือกฎหมาย ในหน่วยงานได้ และจัดสรรเป็นเงินรางวัลสำหรับส่วนราชการ จังหวัดและสถาบันอุดมศึกษา ได้ภายใน 30 วัน</p>
<p>  <persName>นพ.ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี แถลงว่า ครม.เห็นชอบระงับการจ่ายเงินช่วยเหลือประชาชนและบุคลาการภาครัฐ ตามโครงการช่วยเหลือค่าครองชีพประชาชนและบุคลาการภาครัฐ จำนวน 2,000 บาท โดยเฉพาะในส่วนของลูกจ้างชั่วคราว ที่พบว่าส่วนใหญ่มีลักษณะการจ้างเป็นสัญญารายเดือนและรายวัน โดยใช้เงินจากในและนอกงบประมาณ และจัดจ้างโดย ไม่ต้องขออนุมัติกรอบอัตรากำลังที่มีอยู่เป็นจำนวนมาก ซึ่งหากรัฐช่วยทั้งหมด จะต้องเสียงบประมาณจำนวนมาก รวมทั้งจะมีผลต่องบประมาณการแก้ไขปัญหาด้านอุบัติภัยและภัยธรรมชาติ ขณะเดียวกันรัฐยังมีภาระที่จะต้องจ่ายให้กับบุคลากรภาครัฐและหน่วยงานอื่นอีก 10 หน่วยงาน รวมทั้งสิ้น 83,726 คน วงเงิน 167,452,000 บาท</p>
<p> <persName>นายวัชระ กรรณิการ์</persName> รองโฆษกประจำสำนักนายกฯ กล่าวว่า ครม.เห็นชอบ ร่างกฎ ก.พ.ว่าด้วยการเลื่อนเงินเดือน พ.ศ.... โดยมีสาระสำคัญได้แก่ กำหนดให้ เลื่อนเงินเดือนข้าราชการพลเรือนสามัญให้เลื่อนปีละ 2 ครั้ง และให้กำหนดค่ากลาง ฐานในการคำนวณ และช่วงเงินเดือน ให้ผู้บังคับบัญชาแจ้งผลการเลื่อนเงินเดือน ในแต่ละครั้งเป็นข้อมูลลับเฉพาะบุคคลและมีรายละเอียดตามที่กำหนด และแจ้งให้ผู้ที่ไม่ได้รับการเลื่อนเงินเดือนด้วย</p>
<p> ทั้งนี้ให้นำข้อมูล การลา พฤติกรรมการทำงาน การรักษาวินัย และห้ามนำเหตุผล ที่ถูกสอบสวนวินัยอย่างร้ายแรงและถูกฟ้องคดีอาญามาเป็นเหตุผลไม่พิจารณา เลื่อนเงินเดือน และกำหนดให้การเลื่อนเงินเดือนมีผลวันที่ 1 ตุลาคม 2552 สำหรับครึ่งปีหลัง งบประมาณปี 52 เป็นต้น</p></body>
</news>
