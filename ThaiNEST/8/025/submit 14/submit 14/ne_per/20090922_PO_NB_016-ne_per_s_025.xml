<teiHeader>
<fileDesc>
<titleStmt>
  <title>นายกฯ ให้สัมภาษณ์สดจากสหรัฐฯ เตรียมพบปะนักลงทุนของประเทศสหรัฐฯ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220279&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ให้สัมภาษณ์สดจากสหรัฐฯ เตรียมพบปะนักลงทุนของประเทศสหรัฐฯ</headline>
<lead></lead>
<neck></neck>
<body><p>นายกรัฐมนตรี เตรียมพบปะนักลงทุนของประเทศสหรัฐอเมริกา และร่วมเสวนา วิสัยทัศน์เกี่ยวกับเศรษฐกิจไทยหลังจากเกิดวิกฤตเศรษฐกิจโลก ที่ มหาวิทยาลัยโคลัมเบีย <persName>นายอภิสิทธิ์ เวชชาชีวะ</persName> นายกรัฐมนตรี กล่าวให้สัมภาษณ์ผ่านทางสถานีวิทยุโทรทัศน์แห่งประเทศไทย และสถานีวิทยุกระจายเสียงแห่งประเทศไทย จากประเทศสหรัฐอเมริกา เมื่อเวลาประมาณ 18.55 น. ในโอกาสเดินทางเข้าร่วมประชุมสมัชชาสหประชาชาติ ครั้งที่ 64 ที่นครนิวยอร์ก สหรัฐอเมริกา ว่า ก่อนที่ตนเองจะให้สัมภาษณ์ครั้งนี้ ได้เดินทางไปให้สัมภาษณ์กับทางสถานีโทรทัศน์ Fox ของประเทศสหรัฐอเมริกา เกี่ยวกับสถานการณ์ของประเทศไทย โดยในวันนี้จะเป็นการประชุมของสหประชาชาติระดับสูง ในเรื่องความเปลี่ยนแปลงของสภาพภูมิอากาศ ซึ่งในวันจันทร์ที่ 28 กันยายน ประเทศไทยจะเป็นเจ้าภาพการประชุมในเรื่องดังกล่าว หลังจากนั้นจะเป็นการพบปะกับนักลงทุนของประเทศสหรัฐอเมริกา และเดินทางไปที่มหาวิทยาลัยโคลัมเบีย เพื่อร่วมเสวนาเรื่องวิสัยทัศน์เกี่ยวกับเศรษฐกิจไทยหลังจากเกิดวิกฤตเศรษฐกิจโลก โดยคาดว่าจะได้รับความสนใจจากนักศึกษาและบุคคลที่เกี่ยวข้อง นอกจากนี้ ในช่วงค่ำนายกรัฐมนตรีจะมาพบปะกับประชาชนที่อาศัยอยู่ที่นครนิวยอร์ค ประเทศสหรัฐอเมริกา ด้วย</p></body>
</news>
