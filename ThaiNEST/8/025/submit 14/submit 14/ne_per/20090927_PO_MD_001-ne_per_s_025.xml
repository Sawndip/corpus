<teiHeader>
<fileDesc>
<titleStmt>
  <title>"เด็จพี่"ไล่บี้"บิ๊กบัง" จี้ปปช.สอบปฏิวัติแล้วรวย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-27 19:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000113348  </bibl>
</sourceDesc>
</fileDesc>
</teiHeader>
<news>
<headline>"<persName>เด็จพี่</persName>"ไล่บี้"<persName>บิ๊กบัง</persName>" จี้ปปช.สอบปฏิวัติแล้วรวย</headline>
<lead></lead>
<neck></neck>
<body><p>วานนี้ (27 ก.ย.)<persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงว่า ตามที่ตน และส.ส.พรรคเพื่อไทย ได้ยื่นเรื่องให้ตรวจสอบไปยังองค์กรอิสระ ทั้งเรื่องการรับบริจาคเงินของพรรคประชาธิปัตย์ จากบริษัททีพีไอโพลีน จำนวน 258 ล้านบาท และ กรณีที่พรรคประชาธิปัตย์ ได้รับเงินสนับสนุนจากกกต. โดยนำเงินดังกล่าวไปใช้ผิดวัตถุประสงค์ ซึ่งเรื่องนี้ กกต. ควรเร่งสรุปสำนวนและมีมติโดยไม่ต้องเกรงใจรัฐบาล หรือเกรงกลัวอำนาจหรือบารมีของคนที่สนับสนุนพรรคประชาธิปัตย์ ทั้งนี้ ตนจะยื่นหนังสือเพื่อทวงถามความคืบหน้าจากกกต. ในวันนี้ ( 28 ก.ย.) เวลา 10.00 น.</p>
<p><persName>นายพร้อมพงศ์</persName> ยังกล่าวว่า กรณีการบุกรุกที่ดินป่าสงวนแห่งชาติ เขายายเที่ยง จ.นครราชสีมา ของ <persName>พล.อ.สุรยุทธ์ จุลานนท์</persName> อดีตนายกรัฐมนตรี และองคมนตรี เรื่องนี้ตนได้ยื่นหนังสือถึง<persName>นายอภิสิทธิ์ เวชชาชีวะ</persName> นายกรัฐมนตรี เพื่อให้ตรวจสอบนานนับเดือนแล้ว แต่เรื่องกลับเงียบหาย ทั้งที่เป็นเรื่องสำคัญที่จะพิสูจน์ภาวะความเป็นผู้นำของนายอภิสิทธิ์ ว่าจะสามารถดำเนินการเพื่อบังคับใช้กฎหมายให้เป็นไปตามมาตรฐานเดียวกับกรณีที่มีการฟ้องร้องจับกุมดำเนินคดีกับประชาชนที่บุกรุกพื้นที่ป่าสงวนบริเวณตีนเขาหรือไม่ หาก<persName>นายอภิสิทธิ์</persName> ยังนิ่งเฉยไม่ยอมสั่งการให้ผู้เกี่ยวข้องดำเนินการรื้อถอนบ้านของ<persName>พล.อ.สุรยุทธ์</persName>โดยเร็ว ตนจะไปแจ้งความดำเนินคดีต่อ<persName>นายอภิสิทธิ์</persName> และผู้เกี่ยวข้องฐานละเว้นการปฏิบัติหน้าที่โดยมิชอบตามประมวลกฎหมายอาญามาตรา 157</p>
<p><persName>นายพร้อมพงศ์</persName> กล่าวด้วยว่า จากกระแสข่าวว่า ผู้นำการปฏิวัติเมื่อวันที่ 19 ก.ย.49 มีทรัพย์สินเงินทองมากมาย เข้าข่ายการร่ำรวยผิดปกติ มีพลเอก บางคนร่ำรวยจากการปฏิวัติ ตนจะยื่นเรื่องดังกล่าวต่อคณะกรรมการ ป.ป.ช. เพื่อให้ตรวจสอบและพิสูจน์ทรัพย์สินว่าได้มาอย่างไร และมีการแจ้งบัญชีทรัพย์สินไว้ครบถ้วนถูกต้องตามความเป็นจริงหรือไม่ เพราะมีบางคนพ้นตำแหน่งไปแล้ว หากปล่อยให้เกิน 2 ปี ป.ป.ช.จะไม่มีอำนาจตรวจสอบ ตนมั่นใจว่าการตรวจสอบของ ป.ป.ช.ทำไม่ยาก เพราะบุคคลเหล่านี้รับราชการทหาร มีอัตราเงินเดือนแน่นอน การคำนวณเงินที่ได้มาตลอดอายุราชการย่อมทำได้ง่าย</p>
<p> "สำหรับ <persName>พล.อ.สนธิ บุญยรัตกลิน</persName> หัวหน้าคณะปฏิรูปการปกครองฯ นั้นจะตรวจสอบไปถึงว่า เมื่อครั้งดำรงตำแหน่งเป็นหัวหน้าคณะปฏิวัติ ได้ใช้อำนาจนายกรัฐมนตรี วุฒิสภา สภาผู้แทนราษฎร ตามประกาศ คปค. เมื่อพ้นจากตำแหน่งหัวหน้าคณะปฏิรูปการปกครองฯ ก็ควรต้องยื่นบัญชีแสดงรายการทรัพย์สินด้วยตำแหน่งเหล่านั้น ซึ่งเรื่องนี้จะขอให้กรรมการ ป.ป.ช.ดำเนินการด้วยเช่นกัน เพราะหากพบว่าปฏิวัติแล้วรวยไม่ผิดกฎหมาย ก็จะเป็นค่านิยมผิดๆ ให้นายทหารรุ่นหลังได้” โฆษกพรรคเพื่อไทยกล่าว</p>
<p> <persName>นายพร้อมพงศ์</persName> ยังกล่าวถึง ถึงกรณีที่นายอภิสิทธิ์ พูดในเวทีองค์การสหประชาชาติที่ สหรัฐฯ ว่าเศรษฐกิจโลก ต้องแก้ด้วยเศรษฐกิจพอเพียง ซึ่ง<persName>นายอภิสิทธิ์</persName>และรัฐบาลนี้เข้าใจเศรษฐกิจพอเพียงแค่ในเศษกระดาษและตัวหนังสือ เพราะ 9 เดือนที่ผ่านมารัฐบาลนี้ไม่เคยเข้าใจหลักการเศรษฐกิจพอเพียงที่แท้จริง เพราะมีแต่กู้เงินให้คนไทยเป็นหนี้ถึง 9 แสนล้านบาท</P>
<p>นอกจากนี้ ยังมีการอนุมัติเงินจำนวน 11,000 ล้านบาท ให้กระทรวงกลาโหม เพื่อซื้ออาวุธเพียงแค่ 5 นาที ในการอนุมัติ ซึ่งเรื่องนี้อาจขัดรัฐธรรมนูญมาตรา 190 เรียกว่าเป็นการบริหารอันแบบอภิสิทธิ์ชน ดังนั้น เมื่อนายอภิสิทธิ์เดินทางกลับจากประเทศสหรัฐฯ ก็ควรจะเรียกประชุมเพื่อปรับ ครม.เศรษฐกิจครั้งใหญ่ เพราะ 9 เดือนที่ผ่านมา การบริหารล้มเหลว และนี่ถือเป็นช่วงโค้งสุดท้ายที่<persName>นายอภิสิทธิ์</persName>จะแก้ตัว</p></body>
</news>
