<teiHeader>
<fileDesc>
<titleStmt>
  <title>พท.ซัด 'มาร์ค' ประชุมยูเอ็นล้มเหลว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 22:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23035  </bibl>
</sourceDesc>
</fileDesc>
</teiHeader>
<news>
<headline>พท.ซัด '<persName>มาร์ค</persName>' ประชุมยูเอ็นล้มเหลว</headline>
<lead>นำการเมืองในประเทศไปประจานเวทีโลก เตรียมสัมมนาผ่านคอนเฟอร์เร็นซ์ นศ.ไทยในอเมริกา</lead>
<neck></neck>
<body><p>ที่พรรคเพื่อไทย วันนี้ (28 ก.ย.) <persName>นายปลอดประสพ สุรัสวดี</persName> รองหัวหน้าพรรคเพื่อไทยแถลงภายหลังการประชุมคณะทำงานยุทธศาสตร์ของพรรคเพื่อไทย ว่า ประเด็นหลักที่มีการพูดคุยในที่ประชุมคือกรณีที่<persName>นายอภิสิทธิ์ เวชชาชีวะ</persName> นายกรัฐมนตรี เดินทางไปร่วมประชุมสหประชาชาติ ที่ประเทศสหรัฐอเมริกา เมื่อสัปดาห์ที่ผ่านมา ซึ่งพรรคเพื่อไทยเห็นตรงกันว่าเป็นเรื่องที่น่าผิดหวัง ไม่คุ้มค่าและล้มเหลวอย่างมาก เพราะแทนที่นายกรัฐมนตรีจะไปแสดงวิสัยทัศน์ในฐานะผู้นำประเทศไทยและประธานอาเซียน กลับกลายเป็นการไปพูดในฐานะผู้นำพรรคการเมือง โดยนำการเมืองภายในประเทศไทยประจานบนเวทีสหประชาชาติ สะท้อนว่า<persName>นายอภิสิทธิ์</persName>เล่นการเมืองตลอดเวลา ทุกโอกาส โดยไม่รู้กาลเทศะ</p>
<p><persName>นายปลอดประสพ</persName> กล่าวต่อว่า นอกจากนี้ยังพบว่าในการปฐกถาหลายเวที มีเนื้อหาบิดเบือนใส่ร้ายพรรคตรงข้าม โดยมีเป้าหมายคือ<persName>พ.ต.ท.ทักษิณ ชินวัตร</persName> อดีตนายกรัฐมนตรี โดยเฉพาะการปฐกถาที่มหาวิทยาลัยโคลัมเบีย ซึ่งมีนักศึกษาชาวไทยเข้าร่วมหลายคน ดังนั้นพรรคเพื่อไทยจึงเห็นว่าจะจัดสัมมนาทางวีดีโอคอนเฟอเร็นซ์ โดยจะเชิญนักศึกษาไทยที่ร่วมรับฟัง<persName>นายอภิสิทธิ์</persName>ปาฐกถามาร่วมพูดคุยแลกเปลี่ยนความเห็นในอีกอีกแง่มุมและเพื่อให้คนไทยในต่างประเทศรับทราบความเคลื่อนไหวตลอดจนข้อเท็จจริงของสถานการณ์ภายในประเทศไทย.</p></body>
</news>
