<teiHeader>
<fileDesc>
<titleStmt>
  <title>ครม.ฉลุยกห.ซื้อยานฝึก-ซ่อม ฮ.-โยกงบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 19:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23243  </bibl>
</sourceDesc>
</fileDesc>
</teiHeader>
<news>
<headline>ครม.ฉลุยกห.ซื้อยานฝึก-ซ่อม ฮ.-โยกงบ</headline>
<lead></lead>
<neck></neck>
<body><p>วันนี้(29 ก.ย.) ที่ทำเนียบรัฐบาล <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี แถลงภายหลังการประชุมครม.ว่า ที่ประชุม ครม.อนุมัติตามที่กระทรวงกลาโหม โดยกองทัพบกขอก่อหนี้ผูกพันข้ามปีงบประมาณโครงการจัดหาอากาศยานฝึก โดยมีระยะเวลาดำเนินการ 4 ปี คือ ตั้งแต่ปีงบประมาณ 2552-2555 วงเงิน 1,197 ล้านบาทเศษ และอนุมัติก่อหนี้ผูกพันโครงการซ่อมบำรุงเฮลิปคอปเตอร์แบบใช้งานทั่วไประยะที่สองของกองทัพบก หรือ ทบ.1395 โดยมีระยะเวลาดำเนินการ 3 ปี ตั้งแต่ปีงบประมาณ 2552-2554 วงเงิน 980 ล้านบาทเศษ นอกจากนี้ครม.ยังได้อนุมัติตามที่กระทรวงกลาโหมของบประมาณจากปีงบประมาณ 2552 เพิ่มเติม โดยเป็นงบกลางรายการเงินสำรองจ่ายเพื่อกรณีฉุกเฉินหรือจำเป็น จำนวน 234 ล้านบาทเศษ เพื่อเป็นค่าใช้จ่ายในการดำเนินงานแก้ไขปัญหาความไม่สงบของกองอำนวยการแก้ไขสถานการณ์ฉุกเฉิน เมื่อวันที่ 13-24 เม.ย.2552 ที่ผ่านมา</p>
<p>เห็นชอบ สตช.เปลี่ยนงบใช้ปราบอาชญากรรม</p>
<p><persName>นายศุภชัย</persName> แถลงต่อว่า ที่ประชุมครม.ได้อนุมัติตามที่สำนักงานตำรวจแห่งชาติขอใช้เงินและโอนเปลี่ยนแปลงงบประมาณเหลือจ่ายจากงบประมาณปี 2552 ในรายการค่าเช่ายานพาหนะ 107 คัน จำนวน 34 ล้านบาทเศษและโอนเปลี่ยนแปลงงบประมาณที่เหลือจากการเช่ายานพาหนะดังกล่าว ไปตั้งจ่ายในแผนงานผลผลิตและกิจกรรมเดียวกัน ในงบดำเนินงานสำหรับเป็นค่าเช่ายานพาหนะเพื่อใช้ภารกิจการรักษาความปลอดภัย และภารกิจงานป้องกันปราบปรามอาชญากรรมของหน่วยงานต่าง ๆ</p>
<p>อนุมัติคืนอัตรากำลัง1,621 ให้สตช. </p>
<p>รองโฆษกประจำสำนักนายกรัฐมนตรี แถลงเพิ่มเติมว่า ครม.ได้อนุมัติให้ใช้อัตราว่างจากผลการเกษียณอายุมาจัดสรรให้สำนักงานตำรวจแห่งชาติโดยให้ใช้อัตราข้ารราชการตำรวจที่ว่างจากผลการเกษียณอายุเมื่อสิ้นปีงบประมาณ 2551 ในส่วนที่ต้องยุบเลิกร้อยละ 50 ตามมติครม.เมื่อวันที่ 27 มิ.ย.2549 มาจัดสรรคืนให้สำนักงานตรวจแห่งชาติทั้งหมด ตามมติกรรมการกำหนดเป้าหมายและนโยบายกำลังภคนภาครัฐ (คปร.) ในการประชุมเมื่อวันที่ 30 ส.ค.2552 ซึ่งที่ประชุม คปร.รายงานว่า ทางสนักงานตำรวจแห่งชาติมีอัตราข้าราชการตำรวจว่างจากผลการเกษียณอายุเมื่อสิ้นปีงบประมาณ 2551 จำนวน 1,621 อัตรา ตามมติครม.เมื่อวันที่ 27 มิ.ย.2549 ที่ต้องยุบเลิกร้อยละ 50 และจัดสรรคืนร้อยละ 50 ดังนั้นสำนักงานตำรวจแห่งชาติขอรับการจัดสรรอัตราว่างคืนทั้งหมด.
</p></body>
</news>
