<teiHeader>
<fileDesc>
<titleStmt>
  <title>'สุเทพ'ปัด ประชุมก.ตร. ล่ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 13:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21868  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ปัด ประชุมก.ตร. ล่ม</headline>
<lead></lead>
<neck></neck>
<body><p>วันนี้(22 ก.ย.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ในฐานะรักษาราชการแทนนายกรัฐมนตรี ให้สัมภาษณ์ ถึงกรณีที่การประชุมคณะกรรมการข้าราชการตำรวจ(ก.ตร.)เมื่อวันที่ 21ก.ย.ที่ผ่านมา ไม่สามารถถแต่งตั้งข้าราชการตำรวจระดับนายพลได้ ว่า การประชุมครั้งนี้ทาง <persName>พล.ต.อ.ธานี สมบูรณ์ทรัพย์</persName> รักษาราชการแทน ผบ.ตร. ได้เสนอเรื่องมาตามขั้นตอนปกติ เมื่อเข้ามาปฏิบัติหน้าที่ก็ต้องเข้ามาทำหน้าที่ให้สมบูรณ์ และผ่านการพิจารณากลั่นกรองจากที่ประชุม ก.ตร. ที่มีตำรวจระดับรองผบ.ตร. เข้าร่วมประชุม แต่เมื่อมีการประชุมแล้วคณะกรรมการ ก.ตร. คนอื่นก็มีความเห็นที่แตกต่าง และได้หยิบยกเรื่องเฉพาะมติ ครม. กรณีที่ผู้เข้ามาดำรงตำแหน่งเหลืออายุราชการเพียงไม่กี่วันก่อนเกษียณจะเสนอบัญชีแต่งตั้งโยกย้ายได้หรือไม่ และกรณีการแต่งตั้ง ผบ.ตร.คนใหม่ ที่จะเข้ามาปฏิบัติหน้าที่จึงควรให้ ผบ.ตร. ได้ตัดสินใจซึ่งน่าจะรอได้จึงไม่มีการหยิบยกมาหารือเพราะมีหน้าที่เป็นประธาน ก.ตร. ไม่ได้มีหน้าที่ในการออกคำสั่ง </p>
<p><persName>นายสุเทพ</persName> กล่าวว่า  ปัญหาที่เกิดขึ้นจะไม่ส่งผลกระทบต่อการปฏิบัติหน้าที่ของตำรวจส่วนการแต่งตั้ง ผบ.ตร. ขึ้นอยู่กับการประชุมคณะกรรมการนโยบายตำรวจแห่งชาติ(ก.ต.ช.) จะพิจารณาแต่ตนจะพูดเรื่อง ก.ต.ช. ยาก เพราะไม่ได้เป็น ก.ต.ช. เมื่อถามว่าสาเหตุที่การประชุม ก.ตร.ล่ม เพราะเกิดจากการต่อต้าน <persName>พล.ต.อ.ธานี</persName> ที่เปรียบเหมือนตัวแทนของนายกรัฐมนตรี <persName>นายสุเทพ</persName> กล่าวว่า  ไม่มี ตนรับฟังเหตุผลทั้งสองข้าง ซึ่งแต่ละฝ่ายก็มีเหตุยอมรับได้ วิธีที่ดีที่สุดคือเพื่อให้ทุกฝ่ายพร้อมแล้วจึงจะพิจารณากันใหม่.
</p></body>
</news>
