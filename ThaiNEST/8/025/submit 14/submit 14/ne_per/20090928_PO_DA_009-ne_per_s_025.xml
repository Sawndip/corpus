<teiHeader>
<fileDesc>
<titleStmt>
  <title>ป.ป.ช.ปัดรื้อคดีกล้ายาง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-28 20:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23021  </bibl>
</sourceDesc>
</fileDesc>
</teiHeader>
<news>
<headline>ป.ป.ช.ปัดรื้อคดีกล้ายาง</headline>
<lead></lead>
<neck></neck>
<body><p>ที่ทำเนียบรัฐบาล วันนี้ ( 28 ก.ย.) <persName>นายกล้านรงค์ จันทิก</persName> กรรมการและโฆษก ป.ป.ช. ให้สัมภาษณ์ถึงกรณีที่มีบางฝ่ายต้องการให้ ป.ป.ช. หยิบยกคดีทุจริตกล้ายางพารา 90 ล้านต้น มูลค่า 1,440 ล้านบาทของกรมวิชาการเกษตร กระทรวงเกษตรฯ กลับมาพิจารณาสำนวนใหม่อีกครั้ง ว่า คงจะหยิบยกขึ้นมาไม่ได้เพราะเป็นสำนวนคดีที่ส่งไปยังศาลฏีกาแล้ว และคำวินิจฉัยของศาลถือว่าเป็นที่สิ้นสุดแล้ว ซึ่งคนที่จะอุทธรณ์คือผู้ต้องคำพิพากษาที่สามารถอุทธรณ์ต่อที่ประชุมใหญ่ศาลฎีกาได้แต่ ป.ป.ช.ไม่ใช่ผู้ต้องคำพิพากษา เมื่อถามว่าหากมีการร้องให้ตรวจสอบบัญชีทรัพย์สินและหนี้สินขององค์คณะผู้พิพากษาจะทำได้หรือไม่ <persName>นายกล้านรงค์</persName> กล่าวว่า ก็ต้องดูว่าเข้าหลักเกณฑ์กฎหมายที่จะให้ตรวจสอบและมีข้อมูลข้อเท็จจริงอย่างไรที่จะต้องตรวจสอบได้หรือไม่ ทั้งนี้ผู้พิพากษาศาลฎีกานั้นมีหน้าที่ที่จะต้องยื่นแสดงบัญชีทรัพย์สิน และหนี้สินต่อ ป.ป.ช.อยู่แล้ว </p>
<p>ผู้สื่อข่าวถามว่า แสดงว่าที่ประชุมคณะกรรมการในวันที่ 29 ก.ย. จะมีการพิจารณาเรื่องนี้หรือไม่ <persName>นายกล้านรงค์</persName> กล่าวว่า ตามปกติแล้วเมื่อมีการยื่นเรื่องและมีสื่อมวลชนไปทำข่าวแสดงว่าเป็นที่สนใจของสังคม ทางสำนักงานเลขาฯ ป.ป.ช. ก็จะรายงานให้ที่ประชุมคณะกรรมการ ป.ป.ช. ทราบ หลังจากนั้นทางสำนักงานจะนำเรื่องกลับไปพิจารณาว่าคำร้องที่ร้องเข้ามานั้นเป็นคำร้องที่อยู่ในอำนาจหน้าที่ของ ป.ป.ช.หรือไม่ ถ้าไม่อยู่ในอำนาจหน้าที่เขาก็จะเสนอขึ้นมา แต่ถ้าอยู่ในอำนาจหน้าที่ของ ป.ป.ช. ก็ดูว่าข้อมูลจากคำร้องเพียงพอหรือไม่ที่จะต้องดำเนินการอย่างไรต่อไป ก่อนที่จะเสนอคณะกรรมการป.ป.ช.หรือไม่ ซึ่งอยู่ที่ขั้นตอนของสำนักงานฯ.</p></body>
</news>
