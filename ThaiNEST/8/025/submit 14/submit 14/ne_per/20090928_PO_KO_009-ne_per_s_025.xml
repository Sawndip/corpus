<teiHeader>
<fileDesc>
<titleStmt>
  <title>ส.ว.จี้รบ.ประชาสัมพันธ์ปัญหาพระวิหารให้ถูกต้อง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090928/30257  </bibl>
</sourceDesc>
</fileDesc>
</teiHeader>
<news>
<headline>ส.ว.จี้รบ.ประชาสัมพันธ์ปัญหาพระวิหารให้ถูกต้อง</headline>
<lead>ส.ว. จี้ รบ. ประชาสัมพันธ์ปัญหาเขาพระวิหารให้ถูกต้อง ด้าน � ส.ว.นครศรีธรรมราช � จี้ รบ.แจง ยูเสดให้เงินช่วยปชต.ไทย</lead>
<neck></neck>
<body><p>(28ก.ย.) การประชุมวุฒิสภา   มี<persName>นายประสพสุข บุญเดช</persName> ประธานวุฒิสภา เป็นประธานการประชุม ก่อนเข้าวาระการประชุม <persName>นายสิงห์ชัย ทุ่งทอง</persName> ส.ว.อุทัยธานี ได้หารือถึงกรณีเหตุการณ์ปราสาทพระวิหาร ว่า   เมื่อ 2 สัปดาห์ที่แล้ว ที่มีคนไทย 2 กลุ่มเผชิญหน้าจะฆ่ากัน เรื่องนี้เป็นเรื่องใหญ่ ทำให้คนไทยแตกแยกกัน แต่เท่าที่ผ่านมา 1 ปี รัฐบาลก็นิ่งเฉย ในส.ว.ก็ไม่มีใครรู้เรื่องจริง เรื่องนี้คนไทยต้องร่วมแก้ปัญหา แต่รัฐบาลปล่อยปละละเลย วันนี้ฝ่ายรัฐต้องอธิบายความให้ประชาชนเข้าใจชัดเจน ว่า ปัญหาคืออะไร และประชาสัมพันธ์ในวงกว้างถึงวิธีแก้ไข ไม่ต้องอ้างความมั่นคง ไม่เช่นนั้น กรณีนี้จะถูกนำไปเป็นเครื่องมือทางการเมืองอยู่ตลอด</p>
<p>จากนั้น<persName>นายสิริวัฒน์ ไกรสินธุ์</persName> ส.ว.นครศรีธรรมราช หารือว่า กรณีที่มีข่าวว่า สำนักงานเพื่อการพัฒนาระหว่างประเทศสหรัฐ(ยูเสด) ให้เงินเพื่อฟื้นฟูประชาธิปไตย ประมาณ 20 ล้านเหรียญสหรัฐ เพราะวิตกกับสถานการณ์การเมืองในประเทศไทย ซึ่งการให้เงินแบบนี้ ไม่เคยเกิดขึ้นในรอบ 15 ปี ที่ผ่านมา จึงมีข้อสงสัยอยากให้รัฐบาลชี้แจง อาทิ เมื่อไม่เคยให้มาเลยในรอบ 15 ปี แสดงว่า ก่อนปี 2537 เคยเกิดขึ้น จึงสงสัยว่า ข้อเท็จจริงเป็นอย่างไร และเมื่อต่างประเทศต้องการจะส่งเสริมประชาธิปไตยไทย แล้วภายในประเทศมีโครงการส่งเสริมประชาธิปไตยอย่างไรบ้าง เพราะเรื่องนี้เป็นปัญหาใหญ่ แต่ในประเทศไม่ค่อยสนใจกันถึงขนาดต้องให้ต่างประเทศต้องเข้ามาช่วย  </p></body>
</news>
