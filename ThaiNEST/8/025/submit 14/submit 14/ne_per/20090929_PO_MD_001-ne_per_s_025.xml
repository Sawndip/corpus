<teiHeader>
<fileDesc>
<titleStmt>
  <title>จตุพรกุข่าวรัฐให้ASTVทำทีวี300ล.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-29 20:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000114522  </bibl>
</sourceDesc>
</fileDesc>
</teiHeader>
<news>
<headline><persName>จตุพร</persName>กุข่าวรัฐให้ASTVทำทีวี300ล.</headline>
<lead></lead>
<neck></neck>
<body><p>ผู้สื่อข่าวรายงานว่าหลังนิตยสารไทม์รายสัปดาห์ฉบับล่าสุด ระบุว่าสหรัฐอเมริกามอบเงินผ่านสำนักงานเพื่อการพัฒนาระหว่างประเทศของสหรัฐฯ (ยูเสด) เพื่อสนับสนุนประเทศไทยในการพัฒนาประชาธิปไตย 20 ล้านเหรียณสหรัฐฯ จนมีการปล่อยข่าวว่ามีการนำเงินมาสนับสนุนจากโครงการดังกล่าว 300 ล้านบาท สถานีโทรทัศน์ผ่านดาวเทียม TAN TV ซึ่งเป็นสถานีโทรทัศน์ในเครือ ASTV ซึ่งมี <persName>นายสโรชา พรอุดมศักดิ์</persName> หนึ่งในกลุ่มพันธมิตรประชาชนเพื่อประชาธิปไตยเป็นผู้อำนวยการสถานี โดยได้เปิดตัวเมื่อวันที่ 26 ส.ค.ที่ผ่านมา โดยมี<persName>นายอภิสิทธิ์ เวชชาชีวะ</persName> นายกรัฐมนตรี เป็นประธานร่วมเปิดสถานีดังกล่าวที่ห้างสรรพสินค้าเซ็นทรัลเวิลด์</p>
<p>ล่าสุด <persName>นายจตุพร พรหมพันธ์</persName> ส.ส.สัดส่วน พรรคเพื่อไทย และแกนนำกลุ่มคนเสื้อแดง ให้สัมภาษณ์แบบจับแพะจนแกะจากกระแสข่าวดังกล่าวว่า สถานีโทรทัศน์ TAN TV ได้รับเงิน 300 ล้านบาทจากหน่วยงานภาครัฐ ซึ่งมาจากภาษีประชาชนมาทำสถานีโทรทัศน์</p>
<p>ผมรอฟังคำตอบจากรัฐบาลอยู่ว่าจะชี้แจงเรื่องนี้อย่างไร ซึ่งเมื่อวันที่ 28 ก.ย. รองปลัดสำนักนายกรัฐมนตรีก็ออกมาปฎิเสธเสียงเบาหวิวว่าไม่ใช่งบประมาณของ สำนักงานปลัดสำนักนายกรัฐมนตรี และ<persName>นายสุเทพ เทือกสุบรรณ</persName> รองนายกรัฐมนตรีรวมทั้ง<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ก็ตีกรรเชียงว่าไม่รู้เรื่อง แต่ผมมีหลักฐานชัดเจนว่าเงินจำนวน 300ล้านบาทนั้น มาจากงบประมาณของรัฐบาลอย่างแน่นอน และเป็นเงินกู้ด้วยซ้ำ แต่จะมาจาก ส่วนราชการไหนนั้นผมอยากจะฟังคำตอบจาก<persName>นายอภิสิทธิ์ เวชชาชีวะ</persName> นายกรัฐมนตรีก่อน เพราะ<persName>นายอภิสทธิ์</persName>รู้เรื่องนี้ดีกว่าใคร</p>
<p><persName>นายจตุพร</persName> โยงว่า วันเปิดตัว TAN TV ที่มี<persName>นางสโรชา พรอุดมศักดิ์</persName> ทำหน้าที่เป็นผู้บริหารนั้น ใครๆก็ทราบว่า<persName>นางสโรชา</persName>มีข้อหาผู้ก่อการร้ายร่วมกับกลุ่มพันธมิตรฯ ในการบุกยึดสนามบิน แต่วันเปิดตัวนั้นเป็นวันที่ 26 ส.ค.ซึ่งเป็นวันคล้ายวันเกิดของ<persName>พล.อ.เปรม ติณสูลานนท์</persName> ประธานองคมนตรีและรัฐบุรุษ อีกทั้งยังเป็นวันครบรอบ 1 ปีที่กลุ่มพันธมิตรฯบุกยึดทำเนียบฯด้วย แต่ปรากฏว่ามีคณะรัฐมนตรี ไปร่วมงานอย่างคับคั่ง ทั้ง<persName>นายอภิสิทธิ์ เวชชาชีวะ</persName> นายกรัฐมนตรี <persName>นายกรณ์ จาติกวนิช</persName> รมว.คลัง <persName>นายสาทิตย์</persName> และ<persName>นายกษิต ภิรมย์</persName> รมว.ต่างประเทศ ไปร่วม</p>
<p> เรื่องนี้ผมขอหารือกับพรรคก่อนจะตั้งเป็นกระทู้ถามสดในวันพฤหัสนี้ที่1 ต.ค. ไม่ทราบว่าทำไม รัฐบาลถึงไปยอมเขาทุกอย่าง ผิดวิสัย ทำตัวเหมือนเป็นทาส เขาต้องการอะไรหาให้หมด ผมและ<persName>นายวีระ มุกสิกพงษ์</persName> ได้ยินมาว่า เหตุที่คนบางคน ยอมเป็นทาสบางคนก็เพราะไปทำอะไรที่ผิดธรรมชาติที่พัทยาแล้วถูกถ่ายภาพเอาไว้ แบล็คเมล์ คนหน้าตาดีไปก่อเหตุอื้อฉาวยิ่งกว่าชู้สาว ไม่รู้ทำได้อย่างไร วิปริตเหลือเกิน หน้าตาก็ดีแต่ไม่รู้ทำได้อย่างไร กลับบ้านถูกเมียตบตายแน่ อีกฝ่ายมีหลักฐานจึงเอามาแบล็คเมล์ถึงยอมเขาได้ขนาดนี้ <persName>นายจตุพร</persName> จินตนาการเป็นตุเป็นตะ</p>
<p>ด้าน <persName>นายสาทิตย์ วงศ์หนองเตย</persName> รัฐมนตรีสำนักนายกรัฐมนตรี ให้สัมภาษณ์ ตอบโต้<persName>นายจตุพร</persName> ที่กล่าวหาว่าสำนักนายกรัฐมนตีโยกงบฯ 300 ล้านบาทให้กับสถานีโทรทัศน์ TAN TV ว่าได้มอบหมายให้รองปลัดสำนักนายกรัฐมนตรี ไปตรวจสอบพบว่า เรื่องดังกล่าวไม่เป็นความจริง เพราะภารกิจของสำนักนายกฯ ไม่มีหน้าที่สนับสนุนสถานีโทรทัศน์ดาวเทียมช่องใดๆ ทั้งสิ้น ถ้า<persName>นายจตุพร</persName> มีพยานหลักฐานขอให้เปิดเผยออกมา ตนพร้อมให้ตรวจสอบอย่างเต็มที่ ไม่เช่นนั้นจะถือว่าเป็นการกุเรื่องเท็จ โกหกสร้างความเสียหายให้แก่สำนักนายกและตน ซึ่งพบว่า ได้มีการขยายผลในวิทยุชุมชนของกลุ่มคนเสื้อแดง กล่าวหาว่ารัฐบาลสมคบกับพันธมิตรฯ ในการโยกงบให้สถานีโทรทัศน์ TAN TV ซึ่งถ้า<persName>นายจตุพร</persName> ไม่มีหลักฐาน มายืนยัน เท่ากับว่าเป็นการโกหก ต้องแสดงความรับผิดชอบต่อสังคม โดยออกมายอมรับเสียว่าโกหกเพื่อหวังผลทางการเมือง</p>
<p><persName>นายสาทิตย์</persName> กล่าวยอมรับว่า ในช่วงการเปิดสถานีโทรทัศน์ดังกล่าว นายกรัฐมนตรี และตนได้รับเชิญไปร่วมงานจริงโดยไม่ได้คิดว่าจะเกี่ยวข้องกับสีเสื้อใด ๆ แต่เห็นว่าเป็นสถานีโทรทัศน์อาเซี่ยนที่ออกอากาศภาษาอังกฤษ 24 ชั่วโมง มีทูตต่างประเทศไปร่วมงานด้วย</p>
<p> ส่วนที่<persName>นายจตุพร</persName> อ้างว่ากลุ่มพันธมิตรฯมีคลิปสำคัญทำให้รัฐบาลต้องยอมช่วย เหลือกลุ่มพันธมิตรฯ ทั้งเรื่องสถานีโทรทัศน์ TAN TV การดูแลความปลอดภัยที่เขาพระวิหาร และคดีบุกยึดทำเนียบรัฐบาล <persName>นายสาทิตย์</persName> ตอบปฏิเสธว่า ข้อกล่าวหา ทั้ง 3 เรื่องไม่เป็นความจริง เป็นการกุเรื่อง เหมือนกับที่กุเรื่องว่านายกรัฐมนตรี ไม่ได้อยู่ในรถที่กระทรวงมหาดไทย โดยขอชี้แจงกรณีเขาพระวิหาร เป็นหน้าที่ของรัฐบาลในการเข้าดูแลสถานการณ์ไม่ให้เกิดการล่วงล้ำในพื้นที่ทับซ้อน ไม่ให้คนปะทะกัน ซึ่งเรื่องนี้<persName>นายกษิต ภิรมย์</persName> รมว.ต่างประเทศ จะชี้แจงหลังจากกลับจากต่างประเทศ</p>
<p>การระบุว่ามีคลิปสำคัญ ขอเรียกร้องให้<persName>นายจตุพร</persName> อย่าพูดอ้ำอึ้ง ถ้าแน่จริง ขอให้นำคลิปมาเปิดเลย อย่าเก่งแต่พูด แต่ขออย่าให้มีการตัดต่อแบบคลิปเสียงนายกรัฐมนตรี</p></body>
</news>
