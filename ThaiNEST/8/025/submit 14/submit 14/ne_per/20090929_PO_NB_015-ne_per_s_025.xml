<teiHeader>
<fileDesc>
<titleStmt>
  <title>โฆษกพท.ยื่น ป.ป.ช. ตรวจสอบบัญชีทรัพย์สิน พล เอก สนธิ บุญยรัตกลิน หลังพ้นจากตำแหน่ง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290087&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกพท.ยื่น ป.ป.ช. ตรวจสอบบัญชีทรัพย์สิน <persName>พล เอก สนธิ บุญยรัตกลิน</persName> หลังพ้นจากตำแหน่งv</headline>
<lead></lead>
<neck></neck>
<body><p>โฆษกพรรคเพื่อไทย ยื่น ป.ป.ช. ตรวจสอบบัญชีทรัพย์สิน <persName>พลเอกสนธิ บุญยรัตกลิน</persName> รวมถึงอดีต คมช. ทั้งคณะหลังพ้นจากตำแหน่ง <persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อม <persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทยและเครือข่าย ยื่นหนังสือต่อสำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช. ให้ตรวจสอบ<persName>พลเอกสนธิ บุญยรัตกลิน</persName> อดีตผู้บัญชาการทหารบก และอดีตหัวหน้าคณะปฏิรูปการปกครองในระบอบประชาธิปไตย อันมีพระมหากษัตริย์ทรงเป็นพระประมุข หรือ คมช. มีพฤติการณ์ร่ำรวยผิดปกติ ตามมาตรา 75 แห่งพระราชบัญญัติ (พ.ร.บ.)ว่าด้วยการป้องกันและปราบปรามการทุจริตแห่งชาติ เนื่องจากในการยื่นแสดงบัญชีรายการทรัพย์สินและหนี้สิน เมื่อครั้งดำรงตำแหน่งและพ้นจากตำแหน่งรองนายกรัฐมนตรี มีการยื่นบัญชีทรัพย์สินเฉพาะ<persName>พลเอกสนธิ</persName> ภริยา และบุตรที่ยังไม่บรรลุนิติภาวะ อีก 1 คน เท่านั้น ยังไม่รวมภริยาอีก 1 คน และบุตรอีก 5 คน เนื่องจากพิจารณาจากเงินที่ได้รับจากการรับราชการและครอบครัวไม่ได้ประกอบธุรกิจใด แต่มีทรัพย์สินเป็นจำนวนมาก ทั้งนี้เห็นว่าหลังพ้นจากตำแหน่งหัวหน้า คมช. แล้วก็ควรยื่นแสดงบัญชีทรัพย์สินด้วย <persName>นายพร้อมพงศ์</persName> กล่าวอีกว่า ขอให้ตรวจสอบบุคคลใน คมช.ทั้งคณะว่ามีพฤติการณ์ร่ำรวยผิดปกติหรือไม่ด้วย </p></body>
</news>
