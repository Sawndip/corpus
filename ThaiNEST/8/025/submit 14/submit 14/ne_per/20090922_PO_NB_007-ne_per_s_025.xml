<teiHeader>
<fileDesc>
<titleStmt>
  <title>คตส.แถลงโต้โฆษกอัยการสูงสุด ยืนยันที่ผ่านมาทำหน้าที่ตามอำนาจหน้าที่ของกฎหมาย  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230117&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>คตส.แถลงโต้โฆษกอัยการสูงสุด ยืนยันที่ผ่านมาทำหน้าที่ตามอำนาจหน้าที่ของกฎหมาย</headline>
<lead></lead>
<neck></neck>
<body><p>อดีตคณะกรรมการตรวจสอบการกระทำที่ก่อให้เกิดความเสียหายแก่รัฐ แถลงโต้แย้งทุกข้อกล่าวหาของโฆษกสำนักงานอัยการสูงสุด ยืนยันทำหน้าที่ตามอำนาจหน้าที่ของกฎหมาย วันนี้(23 กย) อดีตคณะกรรมการตรวจสอบการกระทำที่ก่อให้เกิดความเสียหายแก่รัฐ หรือ คตส. อาทิ <persName>นายนาม ยิ้มแย้ม</persName> อดีตประธาน คตส. <persName>นายสัก กอแสงเรือง</persName> <persName>นายแก้วสรร อติโพธิ</persName> <persName>นายวิโรจน์ เลาหะพันธ์</persName> <persName>คุณหญิงจารุวรรณ เมณฑกา</persName> <persName>นายกล้านรงค์ จันทิก ไ</persName>ด้หารือเป็นการภายใน ภายหลังโฆษกสำนักงานอัยการสูงสุดออกมาตำหนิการทำสำนวนของ คตส. ในคดีทุจริตจัดซื้อกล้ายางพารา 90 ล้านต้น จากนั้นได้ร่วมกันแถลงข่าว โดย<persName>นายสัก กอแสงเรือง</persName> ในฐานะโฆษก คตส. กล่าวว่า คตส. ยอมรับคำพิพากษาของศาลฎีกาแผนกคดีอาญาของผู้ดำรงตำแหน่งทางการเมือง และถือเป็นข้อยุติแล้ว แต่การที่มีบุคคลในสำนักงานอัยการสูงสุดออกมาวิจารณ์ในลักษณะที่ทำให้ คตส.เสียหาย จึงขอโต้แย้งทุกข้อกล่าวหาโดยยืนยันว่า คตส.ได้ทำสำนวนคดีตามอำนาจหน้าที่ของกฎหมาย และอยู่บนพื้นฐานของพยานหลักฐาน ปราศจากอคติ และสั่งฟ้องเมื่อเห็นว่าสำนวนมีความสมบูรณ์ ไม่ใช่ไม่ยอมฟังข้อไม่สมบูรณ์ของอัยการ ไม่แจ้งข้อกล่าวหาให้ครบถ้วนตามที่ถูกระบุ จึงต้องออกมาชี้แจง และคงไม่ดำเนินการเอาผิดหรือฟ้องร้องใคร แต่ต้องการให้สังคมรับรู้เพื่อไม่ให้เกิดความสับสนเท่านั้น ด้าน<persName>นายแก้วสรร อติโพธิ</persName> อดีตเลขานุการ คตส. กล่าวชี้แจงถึงกรณีที่ไปเป็นพยานให้ฝ่ายจำเลยในคดีกล้ายางพาราว่า เป็นไปตามหน้าที่ และในอนาคตจะมี คตส.อีกหลายคนต้องเป็นพยานให้ฝ่ายจำเลย หาก คตส.คนนั้นเป็นเสียงข้างน้อยในแต่ละสำนวน แต่ในภาพรวมคดีกล้ายาง คตส.มีมติให้สั่งฟ้องอย่างเป็นเอกฉันท์</p></body>
</news>
