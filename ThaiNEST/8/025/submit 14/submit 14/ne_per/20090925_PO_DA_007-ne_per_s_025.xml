<teiHeader>
<fileDesc>
<titleStmt>
  <title>แฉกัมพูชาแบ่งทะเลทับซ้อน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 07:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22374  </bibl>
</sourceDesc>
</fileDesc>
</teiHeader>
<news>
<headline>แฉกัมพูชาแบ่งทะเลทับซ้อน</headline>
<lead>เกือบ 30 บล็อกรอเปิดประมูลอ้างมีสิทธิเต็ม</lead>
<neck></neck>
<body><p>"<persName>มาร์ค</persName>"เว็บ คอนเฟอเรนซ์ โต้เสื้อแดง ระบุกัมพูชาสร้างถนนเข้าพื้นที่ปราสาทพระวิหารช่วงรัฐบาลที่แล้วเบรกเหลือง-แดง หยุดปลุกกระแสขัดแย้ง ยันเดินหน้ารักษาดินแดนอธิปไตยของไทยขณะที่ “เขมร” เจ้าเล่ห์ จัดสรรพื้นที่ทับซ้อนทางทะเล “เกาะกูด-เกาะกง” ออกเป็นเกือบ 30 บล็อก ชี้ง่ายต่อการเปิดการประมูลสิทธิการขุดเจาะน้ำมันในอนาคตระบุ มีสิทธิเต็มที่ เพราะพื้นที่ทับซ้อนทุกตารางไมล์ทะเล เป็นของกัมพูชาไม่ใช่ของไทย ด้าน “<persName>เทพเทือก</persName>” ชี้เป็นเรื่องเก่า เตรียมหาเวลาถก <persName>ฮุน เซน</persName> กล่อมร่วมพัฒนาพื้นที่ทับซ้อนทางทะเล แบ่งผลประโยชน    </p>
<p>จากกรณีหนังสือพิมพ์และสื่ออินเทอร์เน็ตของกัมพูชา พากันประโคมข่าวตรงกันว่า รัฐบาลกัมพูชา โดย<persName>สมเด็จฮุน เซน</persName> นายกรัฐมนตรี ได้มอบสิทธิการขุดเจาะน้ำมัน-แก๊ส ในพื้นที่บล็อก 4 ซึ่งเป็นพื้นที่ทับซ้อนทางทะเล ระหว่าง “เกาะกูด จ.ตราด ของไทย” กับ “จ.เกาะกง ของกัมพูชา” ให้แก่บริษัทเอ็มโอ อีซีโอ ซึ่งเป็นบริษัทของประเทศญี่ปุ่นที่ชนะการประมูลสิทธิการขุดเจาะน้ำมันในพื้นที่บล็อก 4 โดยคาดว่ามีน้ำมันและแก๊สจำนวนมาก ตามที่รายงานไปแล้วนั้น ความคืบหน้าเกี่ยวกับเรื่องดังกล่าว เมื่อวันที่ 24 ก.ย. นายสมบัติ จึงตระกูล ประธานชมรมผู้ประกอบการค้าชายแดนไทย-กัมพูชา จ.จันทบุรี เปิดเผยว่าหลังมีกระแสข่าวแพร่สะพัดออกไป สร้างความดีใจให้แก่ผู้ประกอบการค้าชาวกัมพูชาที่ติดต่อซื้อขายสินค้ากับไทยเป็นอย่างมากที่ประเทศกัมพูชาจะมีทรัพยากรธรรมชาติทั้งน้ำมัน-แก๊สเป็นของตัวเอง                     โดยก่อนหน้าที่หนังสือพิมพ์กัมพูชา และเว็บไซต์จะเสนอข่าวนี้ ได้มีกระแสข่าวในเรื่องเดียวกันนี้เกิดขึ้นในประเทศกัมพูชา ติดต่อกันนานกว่า 2 เดือนว่า กัมพูชาได้ค้นพบแหล่งน้ำมันและแก๊สขนาดใหญ่ โดยจะมีต่างชาติเข้ามาลงทุนให้ชาวกัมพูชาได้ใช้ จนกระทั่งล่าสุด กระแสข่าวนี้ก็ได้กลายเป็นความจริงขึ้นมา ในขณะเดียวกันในหมู่ผู้ประกอบการค้าชาวกัมพูชา ยังได้วิพากษ์วิจารณ์อย่างชื่นชมต่อรัฐบาลกัมพูชาที่มี <persName>สมเด็จฮุน เซน</persName> เป็นผู้นำด้วย ว่าเป็นผู้นำที่มีความเฉลียวฉลาดในการจัดสรรทรัพยากรธรรมชาติในท้องทะเลที่เป็นพื้นที่ทับซ้อนกับไทย โดยรัฐบาลกัมพูชาได้จัดสรรพื้นที่ทับซ้อนทางทะเลระหว่างไทย-กัมพูชา ด้านจ.ตราด กับ จ.เกาะกง ออกเป็น “บล็อก” เกือบ 30 บล็อก เพื่อให้ง่ายต่อการที่กัมพูชาจะเปิดการประมูลในแต่ละบล็อกต่อไปในอนาคต ซึ่งการประมูลพื้นที่ทับซ้อนทั้งเกือบ 30 บล็อก กัมพูชามีสิทธิทำได้อย่างเต็มที่ เพราะพื้นที่ทับซ้อนทุกตารางไมล์ทะเล เป็นของประเทศกัมพูชาไม่ใช่ของไทย</p>
<p>ที่ทำเนียบรัฐบาล <persName>นายสุเทพ เทือก สุบรรณ</persName> รองนายกรัฐมนตรีฝ่ายความมั่นคง ในฐานะรักษาการนายกรัฐมนตรี ให้สัม ภาษณ์ถึงกรณีที่หนังสือพิมพ์กัมพูชาระบุว่ามีการให้บริษัทญี่ปุ่นเข้าไปสำรวจขุดเจาะน้ำมันในพื้นที่ทับซ้อนทางทะเลไทย-กัมพูชา และกลุ่มคนเสื้อแดงนำภาพมาเผยแพร่ว่ารัฐบาลนี้ปล่อยให้มีการสร้างถนนเข้ามาในพื้นที่ของไทย ว่า เรื่องการสร้างถนนเข้ามาในพื้นที่ที่เป็นพื้นที่ข้อพิพาท 4.6 ตร.กม. สร้างมานานแล้ว มีถนนอยู่ก่อนที่รัฐบาลนี้จะเข้ามาเป็นรัฐบาล ถ้าคนเสื้อแดงออกมา โจมตีเรื่องนี้ระวังจะเข้าเนื้อตัวเอง เพราะพวกเสื้อแดงก็เคยเป็นรัฐบาลอยู่ก่อนที่พวกตนจะมาเป็นรัฐบาล โดยกระทรวงการต่างประเทศได้ประท้วงทักท้วงแล้วและมีเอก สารหลักฐานลงวันที่ชัดเจน ตนสามารถเอามาแสดงได้ ขณะนี้จึงรอ <persName>นายกษิต ภิรมย์</persName> รมว.การต่างประเทศ เดินทางกลับมาจากสหรัฐ แล้วจะเชิญมาออกทีวีชี้แจงต่อพี่น้องประชาชน</p>
<p><persName>นายสุเทพ</persName> กล่าวต่อว่า ส่วนเรื่องที่กัมพูชาให้สัมปทานแก่บริษัทต่าง ๆ เข้าสำรวจขุดเจาะน้ำมันในพื้นที่ทับซ้อนในทะเลนั้นก็เป็นเรื่องที่เคยเกิดขึ้นมานานแล้ว และคงยังต้องเกิดอีก เพราะเขมรก็อ้างว่าพื้นที่ตรงนั้นเป็นของเขา ขณะเดียวกันเรา  ก็อ้างว่าเป็นของเราซึ่งก่อนหน้านี้เราก็อนุมัติให้สัมปทานไปหลายบริษัทเหมือนกัน ต่างคนต่างให้ แต่ไม่ว่าอนุมัติไปอย่างไรก็ทำไม่ได้ เพราะต่างฝ่ายก็ไม่ยอมให้เข้าไปขุดเจาะ จะอนุมัติก็ให้อนุมัติไป “สิ่งที่ตนพยายาม จะพูดคุยคือเรากับเขมรควรมานั่งปรึกษากันใหม่ดีกว่า ทำอย่างเดียวกับกรณีที่เราเคยทำกับมาเลเซีย เวียดนาม เอาพื้นที่ตรงนี้มาพัฒนาร่วมกัน แบ่งผลประโยชน์กัน ส่วนเขต พื้นที่จะอยู่ตรงไหน จะเป็นของใคร ค่อย ๆ แกะ ให้คณะกรรมการปักปันเขตแดนทำกันไปอย่างนี้จึงจะแก้ปัญหาได้คิดว่าเดี๋ยวงาน บางเบาลงหน่อยก็จะลองไปพูดคุยกับผู้นำของกัมพูชา หาทางเพื่อให้มีการเจรจา หลังจากที่เคยเจรจากันมาแล้วแต่หยุดชะงักไป” <persName>นายสุเทพ</persName> กล่าว </p>
<p>อีกด้านหนึ่ง <persName>นายอภิสิทธิ์ เวชชาชีวะ</persName> นายกรัฐมนตรี ที่ปฏิบัติภารกิจเข้าร่วมการประชุมสมัชชาสหประชาชาติ สมัยสามัญ ครั้งที่ 64 ที่นครนิวยอร์ก และการประชุมกลุ่มประเทศอุตสาหกรรม จี-20 พิตส์เบิร์กซัมมิทที่นครพิตส์เบิร์ก ประเทศสหรัฐอเมริกา ให้สัมภาษณ์ผ่านระบบการประชุมทางไกลผ่านระบบอินเทอร์เน็ต (เว็บ คอนเฟอเรนซ์) ในรายการ “เรื่องเล่าเช้านี้” ทางสถานีโทรทัศน์สีช่อง 3 อสมท ถึงกรณีที่กลุ่มคนเสื้อแดงกล่าวหาว่ารัฐบาลปล่อยให้กัมพูชาสร้างถนน 2 เส้นเข้าไปในพื้นที่รอบปราสาทพระวิหาร ในช่วง 9 เดือน ที่ผ่านมา ทั้งที่มีหนังสือเตือนจากกองทัพมาแล้ว 9 ครั้ง และจะถูกนำมาใช้ในการชุมนุมแตกหักในเดือน ต.ค.นี้ ว่า ถนนถูกสร้างมาก่อนที่ตนเข้ามาเป็นรัฐบาล อย่างไรก็ตาม เมื่อมีการรายงานจากในพื้นที่ เราได้มีการประท้วงไปยังกัมพูชา    </p>
“ขณะนี้มีการนำไปสู่กรอบการเจรจาที่เรากำลังเสนอต่อการพิจารณาของรัฐสภา ในการที่จะให้ทุกฝ่ายออกจากพื้นที่แล้วกลับเข้าสู่ข้อตกลงไทย-กัมพูชาที่ทำขึ้นเมื่อปี 2543 ตนจึงคิดว่าไม่มีอะไรที่ต้องวิตก เราก็เดินหน้าเรื่องนี้ต่อตามแนวทางที่เราจะรักษาสิทธิ ดินแดน และอธิปไตยของเราไว้ทุกประการ เพียงแต่วิธีที่รัฐบาลทำนั้นไม่ต้องการให้เกิดการปะทะกันจนสร้างความสูญเสีย”
<p>เมื่อถามว่าการที่กัมพูชาเข้ามาในพื้นที่ดังกล่าวไม่ได้เกิดขึ้นในช่วงรัฐบาลชุดนี้ ใช่หรือไม่ นายกรัฐมนตรี กล่าวว่า ไม่ใช่ เพราะเหตุการณ์การปะทะกันระหว่างทหารไทยกับกัมพูชาเกิดขึ้นตั้งแต่เดือน ก.ค.ปี 2551 ถ้าพูดถึงเรื่องการมีกองกำลัง ซึ่งเป็นผลสืบเนื่องจากการทำแถลงการณ์ร่วมไทย-กัมพูชาเรื่องการขอขึ้นทะเบียนปราสาทเป็นมรดกโลก ซึ่งสิ่งเหล่านี้เกิดขึ้นก่อนหน้านี้ และตอนนี้มีปัญหาว่าคนที่ไปทำแถลงการณ์ดังกล่าวมีความผิดจากการกระทำที่ขัดรัฐธรรมนูญหรือไม่ ส่วนกรณีชุมชนและการค้าขายต่าง ๆ ในรอบบริเวณปราสาทพระวิหารนั้น เกิดขึ้นเมื่อเหตุการณ์ในกัมพูชาสงบ ได้มีการเปิดให้มีการท่องเที่ยวในพื้นที่ดังกล่าว ทำให้มีคนกัมพูชาและคนไทยเข้าไปค้าขาย รวมถึงมีชุมชนขึ้นมา แต่ตอนนี้เราพยายามช่วยกันจัดระเบียบอยู่    </p>
<p>ต่อข้อถามที่ว่ากลุ่มคนเสื้อแดงออกมากดดันรัฐบาลในเรื่องนี้ ขณะที่กลุ่มพันธมิตรประชาชนเพื่อประชาธิปไตยต้องการให้รัฐบาลผลักดันชาวกัมพูชาออกจากพื้นที่ดังกล่าวทันที <persName>นายอภิสิทธิ์</persName> กล่าวว่า ถ้าความมุ่งหมายของเราตรงกัน เราก็อย่าขัดแย้งกันเอง ทั้งนี้ไม่มีใครต้องการให้ประเทศไทยเสียสิทธิ เสียอธิปไตย หรือเสียดินแดน เพียงแต่แนวทางในการแก้ปัญหาได้มีการตกลงกับกัมพูชาในการแก้ไขด้วยสันติวิธี ซึ่งเป็นแนวทางที่ถูกต้องในฐานะประเทศเพื่อนบ้านและเป็นสมาชิกอาเซียนด้วยกัน  ส่วนความได้เปรียบเสียเปรียบทางกฎหมาย ตนยืนยันว่าไม่มีปัญหา เพราะเราได้แจ้งยกเลิกแถลงการณ์ร่วมดังกล่าวแล้ว และรัฐบาล ทำงานเต็มที่ในการคัดค้านกระบวนการที่อาจไม่ถูกต้องในส่วนของคณะกรรมการ มรดก โลก ซึ่งเป็นการแสดงออกอย่างชัดเจนถึง ความเปลี่ยนแปลงในเชิงนโยบายจากปีที่แล้ว และในส่วนของในพื้นที่ ฝ่ายทหารยืนยันว่ายังตรึงกำลังของเราอยู่.</p></body>
</news>
