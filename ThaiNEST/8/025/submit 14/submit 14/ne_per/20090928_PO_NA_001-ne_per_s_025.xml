<teiHeader>
<fileDesc>
<titleStmt>
  <title>นายกฯ ระบุ ภาคการเกษตรของไทยมีศักยภาพสามารถเป็น 1 ในผู้ส่งออกอาหารได้  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209270038&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ ภาคการเกษตรของไทยมีศักยภาพสามารถเป็น 1 ในผู้ส่งออกอาหารได้</headline>
<lead></lead>
<neck></neck>
<body><p>นายกรัฐมนตรี ระบุ ภาคการเกษตรของไทยมีศักยภาพที่สามารถเป็น 1 ในผู้ส่งออกอาหารได้ แม้ภาวะอาหารโลกจะขาดแคลน ในรายการเชื่อมั่นประเทศไทย กับ<persName>นายกฯ อภิสิทธิ์</persName> ทางสถานีวิทยุโทรทัศน์แห่งประเทศไทย วันนี้ (27 ก.ย.52) ซึ่งเป็นการติดตามภารกิจการเยือนสหรัฐอเมริกา หลังจาก<persName>นายอภิสิทธิ์ เวชชาชีวะ</persName> นายกรัฐมนตรี กล่าวปาฐกถา ณ มหาวิทยาลัยโคลัมเบีย นครนิวยอร์ก ประเทศสหรัฐอเมริกาแล้ว นายกรัฐมนตรี ได้ตอบข้อซักถามผู้ที่ร่วมฟังปาฐกถาถึงนโยบายทางเศรษฐกิจของประเทศที่เหมาะสม ว่า การใช้เงินไม่สามารถแก้ปัญหาได้ทั้งหมด แต่ต้องยึดความยุติธรรมไปพร้อมกับการพัฒนา ซึ่งหน่วยงานด้านความมั่นคงก็มีส่วนในการพัฒนาเช่นกัน ส่วนการใช้อำนาจที่ไม่ชอบธรรม และการละเมิดสิทธิมนุษยชน รัฐบาลก็พยายามรื้อฟื้นคดี โดยขณะนี้กำลังรวบรวมหลักฐาน แต่น่าเสียดายที่ส่วนใหญ่ถูกทำลายหมดแล้ว แต่ได้ย้ำว่าคดีต้องมีความคืบหน้า สำหรับการสร้างความเข้าใจกับประชาชนในพื้นที่ชนบท กับนโยบายของรัฐบาล นายกรัฐมนตรี กล่าวว่า ปฏิเสธไม่ได้ว่า ชนบทโดยเฉพาะภาคตะวันออกเฉียงเหนือ เป็นฐานเสียงของฝ่ายค้าน แต่เป็นเรื่องของภูมิภาค เช่นเดียวกับภาคใต้ ซึ่งปัจจุบันคะแนนนิยมของรัฐบาลเพิ่มขึ้นเป็นลำดับ รัฐบาลมีนโยบายตอบสนองความต้องการของชนบทมากขึ้น ไม่ว่าจะเป็นด้านสาธารณสุข การศึกษา ซึ่งได้ดำเนินการไปแล้ว ส่วนนโยบายเศรษฐกิจกับภาวะเศรษฐกิจโลกขณะนี้ แม้ภาคการเกษตรจะหดตัว ทั้งรายได้และการจ้างงาน แต่การเกษตรของไทยก็มีศักยภาพมาก โดยเฉพาะความมั่นคงทางอาหาร ขณะที่ภาวะการขาดแคลนอาหารจะกลายเป็นการปัญหาของเศรษฐกิจโลก ดังนั้น การเพิ่มมูลค่าทางการเกษตรของไทยจะทำให้ประเทศไทยกลายเป็น 1 ในไม่กี่ประเทศที่เป็นผู้ส่งออกด้านอาหารที่สำคัญได้ ขณะที่ภาคอุตสาหกรรม เช่น ยานยนต์ อิเล็กทรอนิกส์ ที่จะเติบโตต่อไปในอนาคต รัฐบาลได้บรรจุไว้ในแผนกระตุ้นเศรษฐกิจรอบ 2 แล้ว รวมทั้งการท่องเที่ยวก็เน้นการท่องเที่ยวแบบยั่งยืน โดยขยายไปถึงด้านสาธารณสุข การแพทย์ และผู้สูงอายุ เพื่อให้มีความหลากหลายรับมือกับอนาคตที่ไม่แน่นอน </p></body>
</news>
