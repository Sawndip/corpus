<teiHeader>
<fileDesc>
<titleStmt>
  <title>รองนายกฯ ไม่อยากให้มองการจัดซื้อยุทโธปกรณ์ของกองทัพช่วงนี้ เป็นการทิ้งทวนปลายปีงบฯ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290040&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ ไม่อยากให้มองการจัดซื้อยุทโธปกรณ์ของกองทัพช่วงนี้ เป็นการทิ้งทวนปลายปีงบฯ</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ไม่อยากให้มองการจัดซื้อยุทโธปกรณ์ของกองทัพช่วงนี้ เป็นการทิ้งทวนปลายปีงบประมาณ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่กระทรวงกลาโหมขออนุมัติที่ประชุมคณะรัฐมนตรีวันนี้ (29 ก.ย.52) จัดซื้อเฮลิคอปเตอร์ของกองทัพ ว่า ไม่อยากให้ถูกกล่าวหาว่ากองทัพทิ้งทวนช่วงสิ้นปีงบประมาณ เนื่องจากหากหน่วยงานใดที่ยังดำเนินการไม่เรียบร้อย หรือยังไม่ได้รับการอนุมัติ ก็ต้องเร่งขออนุมัติ ซึ่งเป็นไปตามกฎหมาย และเชื่อว่าผู้เกี่ยวข้องได้พิจารณาอย่างรอบคอบแล้ว ส่วนกรณีที่หลายฝ่ายตั้งข้อสังเกตว่าการจัดซื้ออาวุธฯ ให้กองทัพเหมือนเป็นการเอาใจนั้น <persName>นายสุเทพ</persName> กล่าวว่า เป็นสมมุติฐานที่ผิด เพราะทุกอย่างเป็นไปตามขั้นตอน ส่วนที่ใช้การจัดซื้อด้วยวิธีพิเศษ เนื่องจากเป็นความจำเป็น หากถ้าใช้วิธีปกติจะจัดซื้อไม่ทันตามกำหนดเวลา อย่างไรก็ตามขึ้นอยู่กับคณะรัฐมนตรีว่าจะพิจารณาอย่างไร แต่ต้องการให้คิดว่ากองทัพมีความจำเป็น ให้กองทัพมีความแข็งแรงเพื่อรักษาประโยชน์ของประเทศ 
 
</P></body>
</news>
