<teiHeader>
<fileDesc>
<titleStmt>
  <title>วาระ ครม.ประจำวันที่ 29 ก.ย.52  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290024&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วาระ ครม.ประจำวันที่ 29 ก.ย.52</headline>
<lead></lead>
<neck></neck>
<body><p>การประชุมคณะรัฐมนตรีในวันนี้ สภาพัฒน์จะรายงานผลสรุปความเห็นการดำเนินการโครงการรถเมล์เอ็นจีวี 4,000 คัน ด้านกระทรวงยุติธรรม เสนอที่ประชุมคณะรัฐมนตรี แต่งตั้งโยกย้ายผู้บริหารในกระทรวงระดับ 10 ขณะที่กระทรวงคมนาคม ของบประมาณเพิ่มเติมการดำเนิน 6 มาตรการ 6 เดือน การประชุมคณะรัฐมนตรี วันนี้ (29 ก.ย.52) มีวาระที่น่าสนใจ คือ กระทรวงยุติธรรม เสนอแต่งตั้งโยกย้ายผู้บริหารในกระทรวง โดยเฉพาะระดับ 10 คือ อธิบดีกรมคุมประพฤติ และผู้ตรวจราชการกระทรวง กระทรวงกลาโหม เสนอให้คณะรัฐมนตรีพิจารณาอนุมัติให้กองทัพบก ก่อหนี้ผูกพันข้ามปีงบประมาณ โครงการจัดการอากาศยานฝึก ระยะเวลาดำเนินการ 4 ปี ตั้งแต่ปีงบประมาณ 2552-2555 วงเงินกว่า 1,197 ล้านบาท กระทรวงการคลัง เสนอขอความเห็นชอบรายละเอียดโครงการลงทุนตามแผนปฏิบัติการไทยเข้มแข็ง วงเงิน 1 แสนล้านบาท ภายใต้ พ.ร.ก.ให้อำนาจกระทรวงการคลังกู้เงินเพื่อฟื้นฟูและเสริมสร้างความมั่นคงทางเศรษฐกิจ ด้านกระทรวงพาณิชย์ เสนอให้พิจารณาอนุมัติโครงการเมกะโปรเจ็กต์ ในการพัฒนาพื้นที่เศรษฐกิจชายแดนไทย-พม่า ด้าน อ.แม่สอด จ.ตาก 4 โครงการ อาทิ การเร่งรัดการก่อสร้างสะพานมิตรภาพไทย-พม่า แห่งที่ 2.เร่งรัดโครงการสร้างเขตเศรษฐกิจพิเศษ รวมทั้งศูนย์บริการนำเข้า-ส่งออกเบ็ดเสร็จ One Stop Service และศูนย์โลจิสติกส์และคลังสินค้า Logistics Park ในพื้นที่บริเวณชายแดนไทย-พม่า กระทรวงคมนาคม เสนอขออนุมัติงบประมาณสำหรับการดำเนินการ 6 มาตรการ 6 เดือน ฝ่าวิกฤตเพื่อคนไทยทุกคนเพิ่มเติม ซึ่งในส่วนขององค์การขนส่งมวลชนกรุงเทพ เพิ่มเป็น 1,361.990 ล้านบาท ตามค่าใช้จ่ายจริงใน 6 เดือน ขณะที่สำนักงานคณะกรรมการพัฒนาการเศรษฐกิจและสังคมแห่งชาติ หรือ สภาพัฒน์ จะรายงานผลสรุปความเห็นการดำเนินการโครงการจัดหารถเมล์เอ็นจีวี จำนวน 4,000 คัน ซึ่งผลสรุปจะเป็นอย่างไรต้องติดตามการประชุมในวันนี้ </p></body>
</news>
