<teiHeader>
<fileDesc>
<titleStmt>
  <title>"กล้านรงค์"ขอดูคำร้องพท.ยื่นตรวจสอบทรัพย์สิน"บิ๊กบัง"  </title>
  <author>คมชัดลึก  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090928/30321  </bibl>
</sourceDesc>
</fileDesc>
</teiHeader>
<news>
<headline>"<persName>กล้านรงค์</persName>"ขอดูคำร้องพท.ยื่นตรวจสอบทรัพย์สิน"<persName>บิ๊กบัง</persName>"</headline>
<lead>"<persName>กล้านรงค์</persName>" ขอรอดูคำร้องของ พท. ที่เตรียมยื่นให้ ปปช. ตรวจสอบบัญชีทรัพย์สินฯ "<persName>บิ๊กบัง</persName>" ก่อนว่าเป็นอย่างไร ระบุเป็นหน้าที่ของ ปปช. ในการตรวจสอบบัญชีทรัพย์สินตามที่ได้ยื่นไว้ว่ามีความผิดปกติหรือไม่อยู่แล้ว</lead>
<neck></neck>
<body><p>(28ก.ย.) เมื่อเวลา 13.00 น. ที่ทำเนียบรัฐบาล<persName>นายกล้านรงค์ จันทิก</persName> กรรมการและโฆษก ป.ป.ช. ให้สัมภาษณ์ถึงกรณีที่พรรคเพื่อไทยเตรียมยื่นคำร้องให้ป.ป.ช.ตรวจสอบบัญชีทรัพย์สินและหนี้สินของ<persName>พล.อ.สนธิ บุญญรัตกลิน</persName> และบิ๊กทหารที่ร่วมปฏิวัติในนาม คมช. เมื่อวันที่ 19 ก.ย. 2549 ว่า <persName>พล.อ.สนธิ</persName>ยื่นบัญชีทรัพย์สินและหนี้สินไว้ตั้งแต่ตอนที่เข้ารับตำแหน่งผู้บัญชาการทหารบก และยื่นเมื่อหลังพ้นตำแหน่ง และยื่นอีกครั้งตอนเข้ารับตำแหน่งรองนายกรัฐมนตรี และยื่นตอนพ้นจากตำแหน่งรองนายกฯ และยื่นอีกครั้งตอนพ้นจากตำแหน่งผบ.ทบ.ครบ 1 ปี ซึ่งตรงนี้ป.ป.ช.ต้องตรวจสอบทั้งหมดทุกบัญชี ทุกขั้นตอน และหากพบว่าในการตรวจสอบพบตอนเข้ายื่นไว้อย่างหนึ่งแต่ตอนออกไปมีทรัพย์สินมากขึ้นผิดปกติ ทางป.ป.ช.ก็ต้องดำเนินการตรวจสอบเรื่องนี้ให้ชัดเจนว่าทรัพย์สินนั้นได้มาโดยทางใด ชี้แจงได้หรือไม่ ตรงนี้เป็นหน้าที่ที่ป.ป.ช.ต้องตรวจสอบอยู่แล้ว
</p>
<p> ผู้สื่อข่าวถามว่า หากต้องตรวจสอบในขณะที่เป็นประธานคมช.ได้หรือไม่ <persName>นายกล้านรงค์</persName> กล่าวว่า จะต่อเนื่องกัน เพราะบัญชีจะใกล้เคียงกัน</p>
<p>เมื่อถามว่า ตอนที่<persName>พล.อ.สนธิ</persName>เข้ามาเป็นรองนายกฯได้มีการตรวจสอบไปแล้วแสดงว่าไม่พบความผิดปกติใช่หรือไม่ <persName>นายกล้านรงค์</persName> กล่าวว่า ตอนที่เข้ามาเป็นรองนายกฯนั้นป.ป.ช.ได้ตรวจสอบความถูกต้องและมีอยู่จริง และตอนพ้นจากตำแหน่งก็ตรวจสอบ และเมื่อพ้นจากตำแหน่ง 1 ปีก็ต้องตรวจสอบ ซึ่งมีการเปรียบเทียบระหว่างตอนเข้าและออกด้วยว่ามีทรัพย์สินเพิ่มขึ้นหรือไม่ อย่างไรก็ตามตนไม่แน่ใจว่าเรื่องนี้เขาตรวจสอบเสร็จหรือยัง หากตรวจสอบเสร็จแล้วเห็นว่าไม่มีอะไรเพิ่มขึ้นผิดปกติเราก็เก็บไว้เป็นข้อมูล แต่ถ้าหากว่ามีคำร้องและชี้ช่องกันขึ้นมาก็สามารถดำเนินการตรวจสอบได้ ดังนั้นต้องดูที่คำร้องก่อนว่าร้องให้ตรวจสอบอย่างไร</p></body>
</news>
