<teiHeader>
<fileDesc>
<titleStmt>
  <title>ส่อเลื่อนชี้มูลความผิดคดีเขาพระวิหาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090922/29449  </bibl>
</sourceDesc>
</fileDesc>
</teiHeader>
<news>
<headline>ส่อเลื่อนชี้มูลความผิดคดีเขาพระวิหาร</headline>
<lead>กรรมการป.ป.ช.เห็นต่าง"<persName>สมลักษณ์</persName>"ระบุสำนวนคดีเขาพระวิหารสม บูรณ์ พร้อมชี้มูลความผิดได้ ขณะที่"<persName>เมธี</persName>" เผยสำนวนยังมีจุดบกพร่อง เตรียมเสนอให้เลื่อนการชี้มูลออกไปก่อน</lead>
<neck></neck>
<body><p>(22ก.ย.) ที่สำนักงานป.ป.ช. <persName>น.ส.สมลักษณ์ จัดกระบวนพล</persName> กรรมการป.ป.ช. ในฐานะผู้รับผิดชอบสำนวนการไต่สวนคดีถอดถอนรัฐ มนตรีในรัฐบาล<persName>นายสมัคร สุนทรเวช</persName> กรณีออกมติครม.สนับสนุนให้กัมพูชาขึ้นทะเบียนเขาพระวิหารเป็นมรดกโลก โดยไม่ผ่านความเห็นชอบจากรัฐสภา ซึ่งขัดต่อรัฐธรรมนูญมาตรา 190 ได้กล่าวก่อนการประชุมคณะกรรมการ ป.ป.ช. ว่า มั่นใจว่าข้อมูลสำนวนคดีที่คณะทำงานรวบรวมมานั้น ครบถ้วนสมบูรณ์ และจะสามารถชี้มูลความผิดได้ในวันนี้ (22 ก.ย.) แต่ต้องขึ้นอยู่กับการพิจารณาของที่ประชุมคณะกรรมการป.ป.ช.ชุดใหญ่ ว่าจะมีมติเป็นอย่างไร</p>
<p>ถึงแม้ว่า<persName>นายสมัคร</persName> จะเป็นผู้ถูกกล่าวหาเพียงคนเดียวที่ไม่ได้มาชี้แจงแก้ข้อกล่าวหา ก็คิดว่าไม่เป็นปัญหาในข้อกฎหมาย หรือจะทำให้สำนวนไม่ครบถ้วน เพราะถือว่า<persName>นายสมัคร</persName>ไม่ติดใจมาชี้แจงแก้ข้อกล่าวหาเอง</p>
<p> <persName>น.ส.สมลักษณ์</persName> กล่าวว่า คณะกรรมการป.ป.ช.จะให้ความเป็นธรรมกับทุกฝ่าย และในการพิจารณาชี้มูลความผิดนั้นก็จะดูที่เจตนาเป็นหลัก ยืนยันว่าการทำงานในคดีนี้ คณะกรรมการ ป.ป.ช.ไม่ได้เร่งรัดคดี เพราะได้ทำตามขั้นตอนของกฎหมายทุกอย่าง</p>
<p>ด้าน<persName>นายเมธี ครองแก้ว</persName> กรรมการ ป.ป.ช. กล่าวว่า ได้ดูข้อมูลสำนวนคดีที่คณะทำงานฯได้สรุปมาแล้ว พบว่าสำนวนคดียังมีบางจุดที่ไม่สมบูรณ์ จึงจะเสนอขอให้ที่ประชุมคณะกรรมการป.ป.ช. เลื่อนการพิจารณาออกไปก่อน  แต่ก็ขึ้นอยู่กับกรรมการ ป.ป.ช.แต่ละคน ว่าจะเห็นด้วยหรือไม่ ซึ่งหากเลื่อนการพิจารณาชี้มูลออกไปก็เชื่อว่าจะไม่เกินวันที่ 24 ก.ย.นี้</p></body>
</news>
