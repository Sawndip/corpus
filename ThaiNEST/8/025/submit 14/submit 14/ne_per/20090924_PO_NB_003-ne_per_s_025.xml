<teiHeader>
<fileDesc>
<titleStmt>
  <title>รองนายกฯด้านเศรษฐกิจ   ยืนยันการประกันราคาสินค้าเกษตร ช่วยป้องกันราคาสินค้าเกษตรตกต่ำ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240201&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯด้านเศรษฐกิจ   ยืนยันการประกันราคาสินค้าเกษตร ช่วยป้องกันราคาสินค้าเกษตรตกต่ำ</headline>
<lead></lead>
<neck></neck>
<body><p>รองนายกรัฐมนตรีด้านเศรษฐกิจ ยืนยัน การประกันราคาสินค้าเกษตร ช่วยป้องกันราคาสินค้าเกษตรตกต่ำ และเป็นหลักประกันรายได้ต่อเกษตรกร <persName>นายนคร มาฉิม</persName> ส.ส. พิษณุโลก พรรคประชาธิปัตย์ ตั้งกระทู้ถามสด<persName>นายกอร์ปศักดิ์ สภาวสุ</persName> รองนายกรัฐมนตรีด้านเศรษฐกิจ และ<persName>นางพรทิวา นาคาศัย</persName> รัฐมนตรีว่าการกระทรวงพาณิชย์ เกี่ยวกับความคืบหน้าการประกันราคาสินค้าเกษตร โดยเฉพาะเรื่องระยะเวลาการขึ้นทะเบียน การช่วยเหลือเกษตรกรที่ไม่มีเอกสารสิทธิ์ที่ดินทำกินทั้งที่ใช้พื้นที่นั้นทำกินมาตลอด โดย<persName>นายกอร์ปศักดิ์</persName> กล่าวว่า การที่รัฐบาลใช้วิธีประกันราคาสินค้าเกษตร เพื่อป้องกันราคาสินค้าเกษตรตกต่ำ และเป็นหลักประกันต่อเกษตรกรว่าจะได้รับเงินไม่น้อยกว่าที่รัฐบาลประกันรายได้ เนื่องจากการจ่ายเงินชดเชยจะเป็นไปตามราคาอ้างอิงของตลาด ซึ่งรัฐบาลได้หาตลาดระบายสินค้ามาโดยตลอดและจะเน้นรูปแบบรัฐบาลต่อรัฐบาล แต่เกษตรกรต้องมาขึ้นทะเบียนทุกคน เพื่อป้องกันการแอบอ้าง สำหรับเกษตรกรที่ไม่มีเอกสิทธิ์แสดงความเป็นเจ้าของที่ทำกิน รัฐบาลจะใช้วิธีประชาคม ตรวจสอบว่าเกษตรกรได้ใช้พื้นที่ดังกล่าวทำกินจริงหรือไม่ ขณะที่<persName>นางพรทิวา</persName> กล่าวว่า รัฐบาลได้ขยายระยะเวลาการขึ้นทะเบียนให้เกษตรกร ถึงวันที่ 31 ตุลาคม เพราะยังมีเกษตรกรบางรายที่ยังไม่ได้ขึ้นทะเบียน ซึ่งเมื่อเกษตรกรทำตามขั้นตอนจนครบถ้วนแล้ว จะต้องทำสัญญากับธนาคารเพื่อการเกษตรและสหกรณ์การเกษตร หรือ ธกส. เพื่อเป็นหลักประกันการรับเงินจากรัฐบาล โดยทาง ธกส.จะอำนวยความสะดวกในการทำสัญญาถึงที่บ้าน </p></body>
</news>
