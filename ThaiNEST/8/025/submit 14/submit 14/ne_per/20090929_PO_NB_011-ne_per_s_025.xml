<teiHeader>
<fileDesc>
<titleStmt>
  <title>นายกฯ  ยืนยัน การแต่งตั้ง "พ.ต.อ.ทวี" เป็นรองปลัด ก.ยุติธรรม เป็นการโยกย้ายข้าราชการประจำปี ตามปกติ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290195&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ  ยืนยัน การแต่งตั้ง "<persName>พ.ต.อ.ทวี</persName>" เป็นรองปลัด ก.ยุติธรรม เป็นการโยกย้ายข้าราชการประจำปี ตามปกติ</headline>
<lead></lead>
<neck></neck>
<body><p>นายกรัฐมนตรี ยืนยัน การแต่งตั้ง <persName>พันตำรวจเอกทวี สอดส่อง</persName> เป็นรองปลัดกระทรวงยุติธรรม เป็นการโยกย้ายข้าราชการประจำปีตามปกติ ไม่เกี่ยวข้องกับคดีเงินบริจาค 258 ล้านบาทของพรรคประชาธิปัตย์ <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงกรณีการแต่งตั้งให้ <persName>พันตำรวจเอก ทวี สอดส่อง</persName> อธิบดีกรมสอบสวนคดีพิเศษ เป็นรองปลัดกระทรวงยุติธรรม ว่า เป็นการโยกย้ายข้าราชการประจำปี ตามปกติ ไม่เกี่ยวข้องกับคดีเงินบริจาค 258 ล้านบาท ของพรรคประชาธิปัตย์ ที่กรมสอบสวนคดีพิเศษ เข้าไปดำเนินการตรวจสอบ ส่วนรายละเอียดขอให้ไปสอบถามจาก <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม สำหรับเรื่องการแก้ไขรัฐธรรมนูญนั้น นายกรัฐมนตรีระบุว่า ยังไม่ชัดเจนว่าจะหารือกับคณะกรรมการประสานงาน หรือ วิป 3 ฝ่าย ในวันพรุ่งนี้หรือไม่ โดยขอให้รอ <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล ประสานมา แต่ย้ำว่าพร้อมและยินดีหารือเพื่อให้ได้ข้อสรุปภายในสัปดาห์นี้ นายกรัฐมนตรี กล่าวอีกว่า หากคณะกรรมการป้องกันและปราบปรามการทุจริตแห่งชาติ หรือ ป.ป.ช. ชี้มูลความผิดกรณีมติคณะรัฐมนตรีในรัฐบาล <persName>นายสมัคร สุนทรเวช</persName> สนับสนุนการขึ้นทะเบียนปราสาทพระวิหารเป็นมรดกโลก โดยมิชอบ ซึ่งมีรัฐมนตรีในรัฐบาลปัจจุบันเกี่ยวข้องกับกรณีดังกล่าวด้วย ก็จะให้รัฐมนตรียุติการปฏิบัติหน้าที่ โดยเป็นแนวทางที่ตกลงร่วมกันไว้ </p></body>
</news>
