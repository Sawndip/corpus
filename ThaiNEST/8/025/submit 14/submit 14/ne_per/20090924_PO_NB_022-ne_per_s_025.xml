<teiHeader>
<fileDesc>
<titleStmt>
  <title>ส.ส.ฝ่ายค้าน ตั้งกระทู้ถามนายกฯเรื่องปัญหาการหลอกลวงแรงงานไปทำงานต่างประเทศ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240205&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ส.ส.ฝ่ายค้าน ตั้งกระทู้ถามนายกฯเรื่องปัญหาการหลอกลวงแรงงานไปทำงานต่างประเทศ</headline>
<lead></lead>
<neck></neck>
<body><p>ส.ส.ฝ่ายค้าน ตั้งกระทู้ถามนายกรัฐมนตรีเรื่องปัญหาการหลอกลวงแรงงานไปทำงานต่างประเทศ เชื่อมีนักการเมืองเกี่ยวข้องกับการทุจริต การประชุมสภาผู้แทนราษฎร สมัยสามัญนิติบัญญัติ วันนี้(24 ก.ย.) ในการพิจารณาวาระกระทู้ถามทั่วไป ได้มีการตั้งกระทู้ถามนายกรัฐมนตรี เรื่องปัญหาการหลอกลวงแรงงานไปทำงานต่างประเทศ ซึ่ง<persName>นายสถาพร มณีรัตน์</persName> ส.ส. พรรคเพื่อไทย เป็นผู้ตั้งกระทู้ถาม โดย<persName>นายสถาพร</persName> ได้นำลูกบลูเบอร์รี่และหลักฐานมาแสดง ยืนยันว่าแรงงานไทยถูกหลวงลวงไปทำงานต่างประเทศ โดยเชื่อว่า น่าจะมีการทุจริตในกระทรวงแรงงานจากนักการเมืองและเส้นสายของเครือญาตินักการเมืองในกระทรวง เนื่องจากเอกสารสัญญาจ้างงาน 2 ฉบับ มีตราประทับรับรองจากกรมการจัดหางาน กระทรวงแรงงาน ที่รับรองเงินเดือนและการฝึกอบรมให้ โดยอนุญาตให้แรงงานเดินทางไปเก็บผลไม้ป่ามากเกินความเป็นจริง รวมทั้งแปลกใจว่าเหตุใดรัฐมนตรีว่าการกระทรวงแรงงานจึงไม่ตั้งคณะกรรมการสอบข้อเท็จจริงปัญหาดังกล่าว ด้าน <persName>นายไพทูรย์ แก้วทอง</persName> รัฐมนตรีว่าการกระทรวงแรงงาน ซึ่งได้รับมอบหมายเป็นผู้ตอบกระทู้ถามสดแทน ชี้แจงยืนยันว่า ยังไม่มีความจำเป็นต้องตั้งคณะกรรมการตรวจสอบเรื่องนี้ พร้อมปฎิเสธมีนักการเมืองและเครือญาตินักการเมืองเข้ามาเกี่ยวข้องกับการทุจริตดังกล่าว ซึ่งหากมีข้อมูลก็ขอให้นำข้อมูลมาตรวจสอบ และยินดีจะตรวจสอบให้ </p></body>
</news>
