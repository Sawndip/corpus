<teiHeader>
<fileDesc>
<titleStmt>
  <title>เด็กรามฯยื่นหนังสือค้านตั้ง สสร.3  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 16:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22112  </bibl>
</sourceDesc>
</fileDesc>
</teiHeader>
<news>
<headline>เด็กรามฯยื่นหนังสือค้านตั้ง สสร.3</headline>
<lead>เด็กรามฯ ยื่นหนังสือค้านตั้ง สสร.3 อัดรัฐบาลแก้ปัญหายืดเยื้อไม่ตรงจุด</lead>
<neck></neck>
<body><p>วันนี้ (23 ก.ย.) ที่รัฐสภา ตัวแทนนักศึกษาคณะนิติศาสตร์ มหาวิทยาลัยรามคำแหง นำโดย <persName>นายนราพงษ์ เรืองกาญจนกุล</persName> เข้ายื่นหนังสือคัดค้านการตั้งสมาชิกสภาร่างรัฐธรรรมนูญ (สสร.3) ต่อ <persName>นายสามารถ แก้วมีชัย</persName> รองประธานสภา ว่า ไม่เห็นด้วยกับการตั้ง สสร.3 ตามแนวความคิดของรัฐบาล เพราะเป็นการแก้ไขรัฐธรรมนูญที่มีความยืดเยื้อสิ้นเปลืองทรัพยากร รวมถึงงบประมาณของแผ่นดิน ดังนั้น ในฐานะตัวแทนนักศึกษา จึงขอตั้งข้อสังเกต และคัดค้านว่า 1.รัฐบาลจะแก้ไขรัฐธรรมนูญปัญหาการเมือง โดยไม่สนใจการแก้ไขปัญปากท้อง เศรษฐกิจ ให้แก่ประชาชนอย่างจริงจัง 2.การตั้ง สสร.3 เป็นเรื่องไม่จำเป็น ซึ่งในภาวะปัจจุบันมี ส.ส. และ ส.ว.ซึ่งทำหน้าที่การร่างพิจารณาข้อกฎหมายอยู่แล้ว และในรัฐธรรมนูญมาตรา 291 กำหนดให้สมาชิกรัฐสภาสามารถแก้ไขได้เลย 3.การที่รัฐบาลตั้งคณะกรรมการต่าง ๆ ขึ้นมาศึกษา เป็นเรื่องที่ไม่จำเป็น เพราะมีกรรมมาธิการสมานฉันท์ และกรรมาธิการของสภา ได้ศึกษาไว้แล้ว 4.การตั้ง สสร.3 จะช่วยแก้ไขปัญหาได้จริงหรือไม่ อีกทั้งจะมีการสรรหาที่เป็นกลางได้จริงหรือไม่ รวมถึงต้องใช้งบประมาณแผ่นดินอีกมากเท่าใด 5.การตั้ง สสร.3 ขึ้นมาศึกษาแก้ไขรัฐธรรมนูญแล้ว จะมีการรับฟังความเห็นจากประชาชนอย่างจริงจัง และเกิดความสมานฉันท์ของภาคการเมือง ภาคเศรษฐกิจ และภาคประชาชนจริงหรือไม่</p>
<p>ด้าน <persName>นายสามารถ</persName> กล่าวว่า จะรับหนังสือดังกล่าวเพื่อส่งต่อไปยัง <persName>นายชัย ชิดชอบ</persName> ประธานสภา เพื่อพิจารณา และส่งต่อไปยังฝ่ายที่เกี่ยวข้อง อย่างเช่น วิปทั้ง 3 ฝ่าย ประกอบการพิจารณาว่า มีเสียงคัดค้าน สสร.3 จากตัวแทนนักศึกษา ซึ่งถือเป็นภาคประชาชน อย่างไรก็ตาม มาตรา 291 ได้กำหนดชัดเจนแล้วว่า จะตั้ง สสร.3 ไม่ได้ หรือหากจะตั้งต้องแก้ไขมาตรา 291 ก่อน อีกทั้ง ล่าสุดทางวิป 3 ฝ่าย ได้เห็นพ้องต้องกันว่า จะแก้ไขใน 6 ประเด็น ตามข้อเสนอของคณะกรรมการสมานฉันท์ ซึ่งสอดคล้องกับแนวความคิดทางของกลุ่มนักศึกษาอีกด้วย.
</p></body>
</news>
