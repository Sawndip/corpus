<teiHeader>
<fileDesc>
<titleStmt>
  <title>ร้องปปช.สอบ”บิ๊กบัง”รวยขึ้นหลังปฏิวัติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 12:42:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23136  </bibl>
</sourceDesc>
</fileDesc>
</teiHeader>
<news>
<headline>ร้องปปช.สอบ”<persName>บิ๊กบัง</persName>”รวยขึ้นหลังปฏิวัติ</headline>
<lead></lead>
<neck></neck>
<body><p>วันนี้(29ก.ย.)ผู้สื่อข่าวรายงานว่า <persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อมด้วย <persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทย เดินทางเข้ายื่นคำร้องต่อ คณะกรรมการป้องกันและปราบปรามการทุจริตแห่งชาติ ( ป.ป.ช. ) เพื่อขอให้ตรวจสอบว่า <persName>พล.อ.สนธิ บุญยรัตกลิน</persName> อดีตหัวหน้าคณะปฏิรูปการปกครองในระบอบประชาธิปไตยอันมีพระมหากษัตริย์ทรงเป็นประมุข มีพฤติการณ์ร่ำรวยผิดปกติ เนื่องจากปรากฏว่า ในการยื่นบัญชีแสดงรายการทรัพย์สินและหนี้สินของ <persName>พล.อ.สนธิ</persName> เมื่อครั้งดำรงตำแหน่ง และพ้นจากตำแหน่งรองนายกรัฐมนตรี ในสมัยรัฐบาล <persName>พล.อ.สุรยุทธ์ จุลานนท์</persName> พบว่า <persName>พล.อ.สนธิ</persName> มีทรัพย์สินเฉพาะในส่วนของตน ภรรยา 2 คน และบุตร ที่ยังไม่บรรลุนิติภาวะ อีก 1 คน เป็นเงินรวมกันกว่า 95 ล้านบาท แต่ทั้งนี้ <persName>พล.อ.สนธิ</persName> ยังมีภรรยา อีก 1 คน และ บุตรอีก 5 คน ที่ตนได้ขอให้ คณะกรรมการ ป.ป.ช. ตรวจสอบไปให้ถึงด้วย</p>
<p>นอกจากนี้ โฆษกพรรคเพื่อไทย ยังกล่าวอีกว่า นอกจาก <persName>พล.อ.สนธิ บุญยรัตกลิน</persName> แล้ว ตนได้ขอให้ตรวจสอบไปถึงบุคคลในคณะปฏิรูปการปกครองทั้งหมด ว่ามีพฤติการณ์ร่ำรวยผิดปกติด้วยหรือไม่ ซึ่งส่วนใหญ่เกษียณอายุราชการแล้ว และปรากฏว่า มีอดีต พลเอก คนหนึ่งปลูกบ้านหลังใหญ่ มูลค่ามหาศาล หลังพ้นจากตำแหน่งทางราชการ</p></body>
</news>
