<teiHeader>
<fileDesc>
<titleStmt>
  <title>อดีตรองอธิบดีกรมตำรวจ เรียกร้อง ก.ต.ช.ทบทวนบทบาท กรณีเลือก ผบ.ตร.คนใหม่  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250154&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีตรองอธิบดีกรมตำรวจ เรียกร้อง ก.ต.ช.ทบทวนบทบาท กรณีเลือก ผบ.ตร.คนใหม่</headline>
<lead></lead>
<neck></neck>
<body><p>อดีตรองอธิบดีกรมตำรวจ เรียกร้องคณะกรรมการนโยบายตำรวจแห่งชาติ ทบทวนบทบาทตนเอง ในการเลือกผู้บัญชาการตำรวจแห่งชาติคนใหม่ เพราะอำนาจเป็นของนายกรัฐมนตรี <persName>พล.ต.อ.วสิษฐ์ เดชกุญชร</persName> คณะกรรมการกรมสอบสวนคดีพิเศษ หรือ ดีเอสไอ และอดีตรองอธิบดีกรมตำรวจ ซึ่งเป็น 1 ในคณะกรรมการปรับโครงสร้างสำนักงานตำรวจแห่งชาติ (สตช.) ในอดีต เรียกร้องให้คณะกรรมการนโยบายตำรวจแห่งชาติ หรือ ก.ต.ช. ทบทวนบทบาทตนเอง ในการเลือกผู้บัญชาการตำรวจแห่งชาติคนใหม่ เพราะ ก.ต.ช. ทำตัวเสมือนเป็นผู้บังคับบัญชา สตช. ในการเสนอชื่อผู้บัญชาการตำรวจแห่งชาติ ซึ่งถือว่าขัดต่อกฎหมาย เนื่องจากนายกรัฐมนตรี เป็นผู้บังคับบัญชา และมีอำนาจในการเสนอชื่อผู้บัญชาการตำรวจแห่งชาติคนใหม่ และ ก.ต.ช. มีหน้าที่เพียงแสดงความคิดเห็น ว่าเห็นด้วยกับชื่อที่นายกรัฐมนตรีเสนอหรือไม่ และเพราะเหตุใดเท่านั้น อย่างไรก็ตามมองว่าการเมืองแทรกแซง สตช. มานานแล้ว ซึ่งที่ผ่านมาในอดีตได้มีความพยายามเสนอให้นำ สตช. ออกจากการเมือง เพื่อลดทอนอำนาจผู้บัญชาการตำรวจแห่งชาติ แต่เนื่องจากหมดสมัยสภานิติบัญญัติ จึงไม่สามารถดำเนินการได้ ทั้งนี้ส่วนตัว เชื่อว่าการเมืองยังคงส่งผลกระทบต่อ สตช. ต่อไป ขณะที่ <persName>พล.ต.อ.จุมพล มั่นหมาย</persName> รองผู้บัญชาการตำรวจแห่งชาติ ปฏิเสธที่จะตอบคำถามสื่อมวลชน กรณีที่ตนเองถูกนำไปเชื่อมโยงกับเรื่องการเมือง โดยระบุเพียงสั้นๆ ว่า ไม่หนักใจ </p></body>
</news>
