<teiHeader>
<fileDesc>
<titleStmt>
  <title>รมต.ประจำสำนักนายกฯ เร่งเปิดเว็บไซต์ให้ชาวไทยทั่วโลกร่วมลงนามถวายพระพรในหลวง  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250029&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมต.ประจำสำนักนายกฯ เร่งเปิดเว็บไซต์ให้ชาวไทยทั่วโลกร่วมลงนามถวายพระพร<persName>ในหลวง</persName></headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี เร่งดำเนินการเปิดเว็บไซต์ให้ชาวไทยทั่วโลกร่วมลงนามถวายพระพร พระบาทสมเด็จพระเจ้าอยู่หัว และติดตามพระอาการประชวร <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่ <persName>นายอภิสิทธิ์ เวชชาชีวะ</persName> นายกรัฐมนตรี สั่งการให้ตนเองประสานงานเรื่องการเปิดเว็บไซต์ เพื่อให้ประชาชนชาวไทยที่อยู่ทั่วโลกได้ร่วมลงนามถวายพระพร พระบาทสมเด็จพระเจ้าอยู่หัว และรับทราบถึงพระอาการประชวรของพระองค์ท่าน โดยระบุว่า วันนี้ (25 ก.ย.52) เวลา 09.30 น. จะมีการประชุมเพื่อหารือกับเจ้าหน้าที่ที่ดูแลเว็บไซต์ของรัฐบาล รวมถึงจะต้องมีการประสานไปยังสำนักราชเลขาธิการ และแพทย์โรงพยาบาลศิริราชด้วย ซึ่งจะมีการพิจารณาในเรื่องเนื้อหาว่าจะนำเสนอในรูปแบบใดจึงจะเหมาะสมที่สุด และจะเสนอผ่านเว็บไซต์ใด ทั้งนี้ ยืนยันว่าจะดำเนินการโดยเร็วที่สุด คาดว่าจะเสร็จสิ้นภายในวันนี้ และจะมีการทดลองใช้ในวันพรุ่งนี้เป็นครั้งแรก</p></body>
</news>
