<teiHeader>
<fileDesc>
<titleStmt>
  <title>พล.ต.อ.วสิษฐ ชี้เกิด“อัปรียธรรม”ในองค์กร ตร.  </title>
  <author>พล.ต.อ.วสิษฐ ชี้เกิด“อัปรียธรรม”ในองค์กร ตร.  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 18:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22526  </bibl>
</sourceDesc>
</fileDesc>
</teiHeader>
<news>
<headline><persName>พล.ต.อ.วสิษฐ</persName> ชี้เกิด“อัปรียธรรม”ในองค์กร ตร.</headline>
<lead></lead>
<neck></neck>
<body><p>วันนี้ (25 ก.ย.) ที่โรงแรมรอยัล ริเวอร์ <persName>นายวิชา มหาคุณ</persName> กรรมการ ป.ป.ช. กล่าวตอนหนึ่งในการอภิปราย เรื่อง มาตรการป้องกันเพื่อปรับปรุงกระบวนการใช้อำนาจเกินขอบเขต กรณีเจ้าพนักงานตำรวจใช้อำนาจหน้าที่โดยมิชอบว่า การจัดโครงการสัมมนาครั้งนี้ ไม่ได้มุ่งร้ายหมายขวัญผู้ใด คิดว่า คงไม่มีการวางระเบิดในที่นี้ ทั้งนี้ การแก้ปัญหาขององค์กรตำรวจเป็นกระบวนการที่รอไม่ได้แล้วในการแก้ไขปรับปรุง รอฝ่ายการเมืองไม่ได้ ตนไม่ได้เพิ่งคิดเรื่องนี้เมื่อชี้มูลคดี 7 ต.ค. ปัญหาตำรวจเหมือนมะเร็งร้าย ถ้าเป็นคนไข้ก็เข้าไอซียู เมื่อทำงานชี้มูลตำรวจพบว่า มีทุกระดับที่เกิดปัญหา ที่ถูกร้องเรียนมากที่สุด คือ การใช้อำนาจเกินขอบเขต จะทำอย่างไรก็ได้กับผู้กระทำผิด ทั้งนี้ คณะกรรมการ ป.ป.ช. เห็นว่า แม้มีอำนาจ แต่การใช้อำนาจเป็นเรื่องของการบิดผัน ก็จะเกิดกรณีที่นำสู่การร้องเรียน และชี้มูลได้ ดังนั้น ทำอย่างไรกระบวนการใช้อำนาจจะเหมาะสม และเข้ารูปเข้ารอย คำนึงถึงสิทธิมนุษยชน</p>
<p>ด้าน <persName>พล.ต.อ.วสิษฐ เดชกุญชร</persName> อดีตรองอธิบดีกรมตำรวจ กล่าวว่า ขณะนี้ตนคิดว่า การใช้อำนาจโดยเกินขอบเขตของตำรวจมีที่มา คือ วัฒนธรรมองค์กร ซึ่งตนไม่ชอบคำนี้ เพราะสิ่งที่เกิดขึ้นไม่ใช่วัฒนธรรม ซึ่งหมายถึงสิ่งที่ดีงาม สิ่งที่เจริญงอกงาม ควรจะใช้คำว่า อัปรียธรรม หมายถึง สิ่งหน้าเกลียด หรือสิ่งไม่ดีมากกว่า เพราะเป็นพฤติกรรมที่เกิด และยอมรับ และถือเป็นสิ่งที่ปฏิบัติในองค์กร มีการใช้อำนาจหน้าที่มิชอบเป็นการละเมิดอำนาจโดยตำรวจเป็นหน่วยงานที่น่าศึกษาที่สุด อัปรียธรรม อาจหมายถึง สิ่งที่ผู้บังคับบัญชาทำกับผู้ใต้บังคับบัญชา เพราะถนัดแต่บัญชา จึงไม่มีการปรับปรุงฟื้นฟู หรือดูแลตำรวจชั้นผู้น้อย ทั้งนี้ ใน สตช.เคยเอาตำรวจเข้าวัดปฏิบัติธรรม ซึ่งกลุ่มที่ต่อต้านโครงการนี้มากที่สุด คือ ผู้ใหญ่ระดับนายพล โครงการฟื้นฟูจริยธรรมของตำรวจจึงล้มเหลว </p>
<p><persName>พล.ต.อ.วันชัย</persName> กล่าวต่อว่า ทั้งนี้ การใช้อำนาจเกิดขอบเขตของตำรวจ มี 2 ประเภท คือ การทำเกินขอบเขตโดยมิเกี่ยวข้องกับเป้าหมายเงิน หรือทรัพย์สิน เช่น การเข้าจับโดยมิชอบ มีเป้าหมายในการทำงานให้บรรลุผล ลักษณะอย่างนี้การแก้ไขตนว่า ไม่เหลือวิสัยที่ สตช.จะแก้ไขได้ แต่อีกประเภท คือ มีผลประโยชน์ในทางที่เป็นตัวเงิน หรือทรัพย์สิน เป็นสิ่งอันตรายแก้ยากมาก ผู้ใหญ่ต้องไม่ทำให้เห็น ถ้าทำแล้วไม่มีสิทธิว่าผู้น้อยเลย นอกจากนั้น การป้องกันปราบปรามต้องทำต่อเนื่องทั่วถึง ต้องมีการบังคับใช้กฎหมายอย่างจริงจัง ในเรื่องการซื้อขายตำแหน่งต้องมีการขยายผลให้เกิดข้อเท็จจริงในสังคม การเข้าสู่ตำแหน่งในระดับต่าง ๆ ต้องเป็นโดยการแสดงความรู้ความสามารถ ทุกอย่างจะไปได้ดี ถ้าทุกอย่างทำอย่างมีธรรมาภิบาลโปร่งใส.</p></body>
</news>
