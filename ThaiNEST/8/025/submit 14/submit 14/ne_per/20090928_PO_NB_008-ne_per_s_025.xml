<teiHeader>
<fileDesc>
<titleStmt>
  <title>รองนายกรัฐมนตรีฝ่ายความมั่นคง ยืนยัน ไม่ทราบที่มาของเงินยูเสด  แต่ต้องตรวจสอบจนได้ข้อเท็จจริง  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280025&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีฝ่ายความมั่นคง ยืนยัน ไม่ทราบที่มาของเงินยูเสด  แต่ต้องตรวจสอบจนได้ข้อเท็จจริง</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ไม่ทราบที่มาของเงินยูเสด แต่ต้องตรวจสอบจนได้ข้อเท็จจริง พร้อมระบุกระบวนการประชาธิปไตยไทยเดินมาถูกทางแล้ว <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวว่า ไม่ทราบรายละเอียดที่มาของเงินสนับสนุนประชาธิปไตยไทย ของสำนักงานเพื่อการพัฒนาระหว่างประเทศสหรัฐอเมริกาหรือยูเสด ตามที่มีข่าว แต่คาดว่าอาจเป็นเรื่องขององค์กรเอกชน ซึ่งหากนำมาให้ความรู้ ความเข้าใจเกี่ยวกับระบอบประชาธิปไตยคงไม่เป็นปัญหา แต่หากนำไปดำเนินการที่มีผลกระทบต่อความมั่นคง หรือแทรกแซงเรื่องภายในของไทยก็ต้องดำเนินการ ซึ่งขณะนี้ได้ติดตามเรื่องดังกล่าวแล้ว โดยจะพยายามตรวจสอบจนกว่าได้ข้อเท็จจริง <persName>นายสุเทพ</persName>กล่าวด้วยว่า อยากเห็นส่วนราชการสนใจในการปลูกฝังประชาธิปไตยแก่ประชาชนอย่างจริงจัง และเชื่อว่าความคิดเรื่องประชาธิปไตยของคนไทยส่วนใหญ่เดินมาถูกทางแล้ว แต่ในทางปฏิบัติที่ยังบิดเบี้ยวก็ต้องปรับปรุงแก้ไข </p></body>
</news>
