<teiHeader>
<fileDesc>
<titleStmt>
  <title>ครม.อนุมัติ งบ 81ล้านบาท จัดหาอุปกรณ์ควบคุมฝูงชน  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220167&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติ งบ 81ล้านบาท จัดหาอุปกรณ์ควบคุมฝูงชน</headline>
<lead></lead>
<neck></neck>
<body><p>คณะรัฐมนตรี อนุมัติงบประมาณกลางรายการเงินสำรองจ่ายเพื่อกรณีฉุกเฉินหรือจำเป็น จำนวน 81 ล้านบาทเพื่อจัดหาอุปกรณ์ควบคุมฝูงชน <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี กล่าวว่า ที่ประชุมคณะรัฐมนตรี อนุมัติ งบประมาณประจำปี 2552 งบกลางรายการเงินสำรองจ่ายเพื่อกรณีฉุกเฉินหรือจำเป็น วงเงินทั้งสิ้น 81 ล้านบาท ตามที่สำนักงานตำรวจแห่งชาติเสนอ สำหรับจัดหาอุปกรณ์ควบคุมฝูงชนให้กับกองบัญชาการตำรวจนครบาล ตำรวจภูธรภาค1-9 ศูนย์ปฏิบัติการตำรวจจังหวัดชายแดนภาคใต้ และกองบัญชาการตำรวจตระเวนชายแดน รวม 119 กองร้อย โดยเป็นการจัดหาอุปกรณ์ควบคุมฝูงชนประจำกายเชิงรุกเพิ่มเติมที่จำเป็น จำนวน 4 รายการ ประกอบด้วย ชุดป้องกันสะเก็ด หรือ ชุดปราบจลาจล กระบองยาง ถุงมือหนัง และ สายรัดข้อมือ ทั้งนี้<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะผู้อำนวยการ ศูนย์รักษาความสงบเรียบร้อย ได้รายงานต่อที่ประชุม ครม.ว่า สถานการณ์เข้าสู่ภาวะปกติแล้ว พระราชบัญญัติการรักษาความมั่นคงภายในราชอาณาจักรจึงสิ้นสุดการบังคับใช้ภายในวันนี้(22 ก.ย.) โดยขอขอบคุณเจ้าหน้าที่ทุกฝ่ายที่ร่วมดูแลความเรียบร้อยด้วย</p></body>
</news>
