<teiHeader>
<fileDesc>
<titleStmt>
  <title>คกก.สรรหาส.ว.นัดลงมติเลือกจันทร์หน้า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-23 16:06:49  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=191047  </bibl>
</sourceDesc>
</fileDesc>
</teiHeader>
<news>
<headline>คกก.สรรหาส.ว.นัดลงมติเลือกจันทร์หน้า</headline>
<lead>คณะกรรมการสรรหา ส.ว. มอบหมายอนุกรรมการฯ ตรวจสอบข้อมูลผู้ได้รับการเสนอชื่อในเชิงลึก ก่อนลงมติคัดเลือก วันที่ 28 กันยายนนี้</lead>
<neck></neck>
<body><p><persName>นายสุทธิพล ทวีชัยการ</persName> เลขาธิการ คณะกรรมการการเลือกตั้ง หรือ กกต. แถลงผลการประชุม คณะกรรมการสรรหา ส.ว. ว่า คณะอนุกรรมการกลั่นกรองและตรวจสอบคุณสมบัติขององค์กรและผู้ถูกเสนอชื่อในการสรรหา ส.ว. ที่มี <persName>นายเชาวนะ ไตรมาศ</persName> เลขาธิการ สำนักงานศาลรัฐธรรมนูญเป็นประธาน ได้รายงานผลการดำเนินการและสรุปประเด็นการตรวจสอบข้อมูลและการกลั่นกรองคุณสมบัติ ของผู้ถูกเสนอชื่อให้กับที่ประชุมได้รับทราบ ทั้งนี้ ที่ประชุมคณะกรรมการสรรหา ส.ว. ได้มอบหมายให้อนุกรรมการกลั่นกรองไปตรวจสอบข้อมูลของผู้ถูกเสนอชื่อในเชิงลึก ในการประสานกับสำนักงานศาลยุติธรรม เนื่องจากมีผู้ถูกเสนอชื่อบางราย มีข้อมูลถูกฟ้องดำเนินคดี จึงให้ดำเนินการตรวจสอบว่า เรื่องยุติแล้วหรือไม่ หรือเป็นคดีความในลักษณะใด อย่างไรก็ดี ขณะนี้ตนยังไม่ได้รับรายงานเรื่องร้องคัดค้านคุณสมบัติของผู้ถูกเสนอชื่อเป็น ส.ว. แต่อย่างใด พร้อมกันนี้ <persName>นายสุทธิพล</persName> ยังระบุด้วยว่า ที่ประชุมคณะกรรมการสรรหา ส.ว.ได้นัดพิจารณาเพื่อลงมติคัดเลือกบุคคลผู้ถูกเสนอชื่อเป็น ส.ว. ในวันจันทร์ที่ 28 ก.ย. เวลา 15.00 น. ที่สำนักงานศาลรัฐธรรมนูญ 
</p></body>
</news>
