<teiHeader>
<fileDesc>
<titleStmt>
  <title>'วิทยา'ยันแก้รธน.ต้องยึดแนวทางสมานฉันท์ฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 11:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22047  </bibl>
</sourceDesc>
</fileDesc>
</teiHeader>
<news>
<headline>'<persName>วิทยา</persName>'ยันแก้รธน.ต้องยึดแนวทางสมานฉันท์ฯ</headline>
<lead></lead>
<neck></neck>
<body><p>วันนี้ (23 ก.ย.) <persName>นายวิทยา บุรณศิริ</persName> ประธานคณะกรรมการประสานงานพรรคร่วมฝ่ายค้าน (วิปฝ่ายค้าน) กล่าวถึงการแก้ไขรัฐธรรมนูญ ว่า แนวทางของฝ่ายค้านยังคงยึดตามข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญเป็นหลักส่วนรูปแบบขั้นตอนการดำเนินการจะต้องฟังเสียงส่วนใหญ่ว่ามีความเห็นอย่างไร อย่างไรก็ดีการตัดสินใจขั้นสุดท้ายต้องรอ<persName>นายอภิสิทธิ์ เวชชาชีวะ</persName> นายกรัฐมนตรีเดินทางกลับจากต่างประเทศก่อน </p>
<p>“เรามีประเด็นเดียวคือต้องปฏิบัติตามแนวทางกรรมการสมานฉันท์ฯ เมื่อเราอยู่ในระบอบประชาธิปไตยต้องฟังเสียงส่วนใหญ่ โดยใช้อำนาจตามมาตรา 291 จะโยนให้คนอื่นพิจารณาไม่ได้ ถึงอย่างไรก็แล้วแต่รัฐธรรมนูญกำหนดไว้ว่าต้องใช้มาตรา 291 ถ้าไม่ทำตามนี้จะไปตั้งกรรมการหรือใครขึ้นมาทำก็ไม่ได้ทั้งนั้น ต้องดูกฎหมายว่าให้อำนาจใครเป็นคนทำ สภาต้องทำตามอำนาจที่มีจะเป็นอื่นไม่ได้” <persName>นายวิทยา</persName> กล่าว.
</p></body>
</news>
