<teiHeader>
<fileDesc>
<titleStmt>
  <title>“มาร์ค” ปัดขัดแย้งพรรคภูมิใจไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 15:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22107  </bibl>
</sourceDesc>
</fileDesc>
</teiHeader>
<news>
<headline>“<persName>มาร์ค</persName>” ปัดขัดแย้งพรรคภูมิใจไทย</headline>
<lead></lead>
<neck></neck>
<body><p>วันนี้ (23 ก.ย.) ที่ศูนย์แถลงข่าว ตึกนารีสโมสร ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี กล่าวผ่านระบบการประชุมทางไกลเว็บ คอนเฟอเรนซ์ ถึงกรณีที่พรรคภูมิใจไทยไม่เห็นด้วยกับแนวคิดการตั้งสมาชิกสภาร่างรัฐธรรมนูญ (ส.ส.ร.) ชุด 3 เพื่อแก้ไขเพิ่มเติมรัฐธรรมนูญ ว่า เรื่องนี้ไม่ได้ขัดแย้งกับแนวทางของตน เพราะตอนนี้มีทางเลือก 3 ทาง จากรายงานของคณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ รัฐสภา ซึ่งทางเลือกแรกเป็นการตั้ง ส.ส.ร. ทางเลือกที่ 2 มาจากการที่มี ส.ว.บางส่วนติงว่า คณะกรรมการที่ไปทำงาน ยังไม่ได้เอาคนนอกเข้าไปมีส่วนร่วมมากนัก จึงอยากให้มีการตั้งคณะกรรมการอิสระ แล้วนำข้อเสนอของ 2 ฝ่าย มาเทียบเคียงกัน ส่วนตนนั้นไม่ได้พูดถึงการตั้ง ส.ส.ร. แต่เห็นควรให้สภาทำกันเอง หากทุกฝ่ายเห็นด้วยก็จำเป็นต้องตกลงกัน และต้องมีร่างแก้ไขร่างเดียว โดยให้ประชาชนลงประชามติด้วย ในส่วนของพรรคภูมิใจไทยนั้นทราบว่า ก็ไม่ขัดข้องเรื่องการทำประชามติ.
</p></body>
</news>
