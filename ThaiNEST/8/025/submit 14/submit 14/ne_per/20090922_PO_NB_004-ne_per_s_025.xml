<teiHeader>
<fileDesc>
<titleStmt>
  <title>ครม.เห็นชอบแนวทางบูรณาการป้องกันแก้ไขปัญหาการกัดเซาะชายฝั่งทะเลของประเทศ  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220214&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบแนวทางบูรณาการป้องกันแก้ไขปัญหาการกัดเซาะชายฝั่งทะเลของประเทศ</headline>
<lead></lead>
<neck></neck>
<body><p>คณะรัฐมนตรี เห็นชอบแนวทางบูรณาการจัดการป้องกันและแก้ไขปัญหาการกัดเซาะชายฝั่งทะเลของประเทศ <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี เปิดเผยว่า คณะรัฐมนตรีเห็นชอบแนวทางบูรณาการจัดการป้องกันและแก้ไขปัญหาการกัดเซาะชายฝั่งทะเลของประเทศตามที่กระทรวงทรัพยากรธรรมชาติและสิ่งแวดล้อม เสนอ โดยให้กระทรวงคมนาคมโดยกรมการขนส่งทางน้ำ และพาณิชยนาวี เร่งรัดป้องกันและแก้ไขปัญหาการกัดเซาะชายฝั่ง บริเวณตำบลท่าพญา อำเภอปากพนัง จังหวัดนครศรีธรรมราช และ ตำบลปากแตระ อำเภอระโนด จังหวัด สงขลา เพื่อแก้ไขปัญหาการกัดเซาะชายฝั่งอย่างเป็นรูปธรรม ขณะเดียวกันให้กระทรวงทรัพยากรธรรมชาติและสิ่งแวดล้อม ศึกษาจัดทำมาตรการคุ้มครองสิ่งแวดล้อมเพื่อประกาศพื้นที่คุ้มครองและปกป้องระบบนิเวศชายฝั่งทะเลให้มีความยั่งยืน เอื้อประโยชน์ต่อชุมชนชายฝั่งทะเลและระบบเศรษฐกิจของประเทศ นอกจากนี้ให้มีการจัดประชุมวิชาการระดับชาติ เพื่อระดมสมองร่วมกับหน่วยงานที่เกี่ยวข้องทั้งในและต่างประเทศเป็นประจำทุกปี เพื่อหาวิธีการใหม่ๆ ในการป้องกันแก้ไขปัญหาดังกล่าว</p></body>
</news>
