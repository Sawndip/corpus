<teiHeader>
<fileDesc>
<titleStmt>
  <title>ปธ.วิปรัฐบาล เตรียมเสนอนายกฯ แต่งตั้งคณะกรรมการสมานฉันท์ฯ ยกร่าง รธน.ใหม่  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250199&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.วิปรัฐบาล เตรียมเสนอนายกฯ แต่งตั้งคณะกรรมการสมานฉันท์ฯ ยกร่าง รธน.ใหม่</headline>
<lead></lead>
<neck></neck>
<body><p>ประธานวิปรัฐบาล ระบุ แม้อำนาจหน้าที่คณะกรรมการสมานฉันท์ฯ จะสิ้นสุดลง แต่จะเสนอนายกรัฐมนตรีให้แต่งตั้งขึ้นใหม่ เพื่อยกร่างการแก้ไขรัฐธรรมนูญ โดยมั่นใจไม่กระทบต่อการแก้ไขรัฐธรรมนูญ หลังจากมีกระแสข่าวว่า คณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญ ที่มี<persName>นายดิเรก ถึงฝั่ง</persName> ส.ว.นนทบุรี เป็นประธาน ซึ่งได้รับมอบหมายจากวิป 3 ฝ่าย ให้ทำหน้าที่ยกร่างแก้ไขรัฐธรรมนูญทั้ง 6 ประเด็น ได้หมดอำนาจลง หลังส่งข้อสรุปของคณะกรรมการสมานฉันท์ฯ ให้ประธานรัฐสภาและนายกรัฐมนตรี และ<persName>นายชัย ชิดชอบ</persName> ประธานรัฐสภา ยอมรับว่าคณะกรรมการสมานฉันท์ฯ หมดอำนาจลงจริง จึงขึ้นอยู่กับรัฐบาลว่าจะดำเนินการอย่างไรต่อไป ล่าสุด<persName>นายชินวรณ์ บุญยเกียรติ</persName> ประธานวิปรัฐบาล กล่าวว่า ไม่น่าจะมีปัญหาเพราะหลังวิป 3 ฝ่ายหารือได้ข้อยุติแล้ว จะหารือกับนายกรัฐมนตรี เพื่อทำหนังสือถึงประธานรัฐสภา แต่งตั้งคณะกรรมการสมานฉัทน์ฯ ชุดใหม่อีกครั้ง เพื่อกำหนดอำนาจหน้าที่ในการยกร่างแก้ไขรัฐธรรมนูญใหม่ เนื่องจากอำนาจเก่าของคณะกรรมการสมานฉันท์ฯ ทำหน้าที่เพียงศึกษารัฐธรรมนูญ แต่อำนาจใหม่ต้องกำหนดให้สามารถยกร่างแก้ไขรัฐธรรมนูญได้ โดยยืนยันว่า การแต่งตั้งคณะกรรมการสมานฉันท์ฯ ใหม่ จะไม่ส่งผลให้การแก้ไขรัฐธรรมนูญล่าช้า และไม่ได้เป็นเกมซื้อเวลาของพรรคประชาธิปัตย์ โดยการแก้ไขรัฐธรรมนูญน่าจะแล้วเสร็จตามกรอบเวลา 6 เดือน ที่วิปรัฐบาลวางไว้ก่อนหน้านี้ </p></body>
</news>
