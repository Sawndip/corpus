<teiHeader>
<fileDesc>
<titleStmt>
  <title>กลุ่มพันธมิตรฯ ยืนยันคัดค้านการแก้ไขรธน.พร้อมเตรียมจัดงานรำลึกสลายการชุมนุม วันที่ 7 ต.ค.นี้  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250255&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่มพันธมิตรฯ ยืนยันคัดค้านการแก้ไขรธน.พร้อมเตรียมจัดงานรำลึกสลายการชุมนุม วันที่ 7 ต.ค.นี้</headline>
<lead></lead>
<neck></neck>
<body><p>กลุ่มพันธมิตรประชาชนเพื่อประชาธิปไตย ยืนยัน คัดค้านการแก้ไขรัฐธรรมนูญ พร้อมเตรียมจัดงานรำลึกสลายการชุมนุม วันที่ 7 ตุลาคมนี้ ที่มหาวิทยาลัยธรรมศาสตร์ <persName>นายพิภพ ธงไชย</persName> แกนนำกลุ่มพันธมิตรประชาชนเพื่อประชาธิปไตย กล่าวว่า จะยืนยันจุดยืนเดิมของกลุ่มพันธมิตรฯ ที่คัดค้านการแก้ไขรัฐธรรมนูญของรัฐบาล<persName>นายอภิสิทธิ์ เวชชาชีวะ</persName> นายกรัฐมนตรี ไม่ว่าจะมาตราใดก็ตาม เนื่องจาก เห็นว่า รัฐธรรมนูญปี 2550 มาจากการทำประชามติ ซึ่งเป็นเสียงส่วนใหญ่ของประชาชน และมวลชนจำนวนมากเคยแสดงออกคัดค้านการแก้ไขรัฐธรรมนูญมาแล้ว เมื่อวันที่ 7 ตุลาคม จนเป็นเหตุให้มีผู้ได้รับบาดเจ็บและเสียชีวิตจำนวนมาก แต่จะรอดูท่าทีของรัฐบาล ที่จะให้มีการทำประชาพิจารณ์ต่อไป ส่วนในวันที่ 7 ตุลาคมนี้ กลุ่มพันธมิตรฯ จะจัดงานรำลึกเหตุการณ์สลายการชุมนุมหน้ารัฐสภาวันที่ 7 ตุลาคม ที่มหาวิทยาลัยธรรมศาสตร์ โดยจะมีการทำพิธีทางศาสนา และวัฒนธรรม พร้อมแสดงเจตนารมณ์คัดค้านการแก้ไขรัฐธรรมนูญ รวมถึงประกาศแนวทางการดำเนินงานต่อไป</p></body>
</news>
