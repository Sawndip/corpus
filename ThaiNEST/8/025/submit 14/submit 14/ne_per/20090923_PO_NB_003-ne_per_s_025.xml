<teiHeader>
<fileDesc>
<titleStmt>
  <title>สภาฯ เห็นชอบร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230263&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาฯ เห็นชอบร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต</headline>
<lead></lead>
<neck></neck>
<body><p>สภาผู้แทนราษฎร ผ่านความเห็นชอบร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต (ฉบับที่..) พ.ศ. .... แล้ว การประชุมสภาผู้แทนราษฎร วันนี้ (23 ก.ย.52) ซึ่งมี <persName>นายสามารถ แก้วมีชัย</persName> รองประธานสภาผู้แทนราษฎร ทำหน้าที่ประธานการประชุม ที่ประชุมได้พิจารณา ร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต (ฉบับที่..) พ.ศ. .... ในวาระ 2 และ 3 ซึ่งคณะกรรมาธิการวิสามัญพิจารณาเสร็จแล้ว โดย ร่าง พ.ร.บ.ดังกล่าว มีจำนวน 74 มาตรา สาระสำคัญ คือ การแก้ไข ร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ. 2542 ในส่วนคุณสมบัติ การสรรหา อำนาจหน้าที่ของกรรมการ ป.ป.ช.ให้เป็นไปตามรัฐธรรมนูญฉบับปี 2550 ทั้งนี้ ในการพิจารณาวาระ 2 ซึ่งเป็นการพิจารณารายมาตรา ส.ส.และกรรมาธิการที่สงวนคำแปรญัตติ ได้อภิปรายเล็กน้อยในส่วนความชัดเจนของการใช้ถ้อยคำในร่าง และมาตรา 61 ที่บัญญัติให้เพิ่มหมวด 9/2 ที่ให้มี ป.ป.ช.จังหวัด ซึ่งมีการตั้งข้อสังเกตถึงโครงสร้างที่มา อำนาจหน้าที่ที่ยังไม่ชัดเจน รวมถึงอัตราค่าตอบแทน อย่างไรก็ตามหลังจากที่ประชุมอภิปรายนานกว่า 1 ชั่วโมง จึงมีมติเห็นชอบในวาระที่ 3 ด้วยคะแนน 268 ต่อ 7 เสียง งดออกเสียง 6 เสียง ไม่ลงคะแนน 2 เสียง และเห็นชอบข้อสังเกตของคณะกรรมาธิการ ซึ่งหลังจากนี้ ร่างพ.ร.บ.ดังกล่าวจะเข้าสู่การพิจารณาของวุฒิสภาต่อไป </p></body>
</news>
