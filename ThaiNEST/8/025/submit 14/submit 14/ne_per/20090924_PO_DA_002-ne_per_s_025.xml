<teiHeader>
<fileDesc>
<titleStmt>
  <title>'ประวิตร'ยันจัดซื้ออาวุธ ไม่มีฮั้วราคา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 12:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22296  </bibl>
</sourceDesc>
</fileDesc>
</teiHeader>
<news>
<headline>'<persName>ประวิตร</persName>'ยันจัดซื้ออาวุธ ไม่มีฮั้วราคา</headline>
<lead></lead>
<neck></neck>
<body><p>วันนี้(24 ก.ย.) <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม กล่าวชี้แจงกรณีคณะรัฐมนตรีอนุมัติงบประมาณกว่าหมื่นล้านบาท ในการจัดซื้ออาวุธยุทธโธปกรณ์ของกระทรวงกลาโหม ว่า  เป็นงบผูกพันปีงบประมาณ 2552 ที่ผ่านความเห็นชอบจากสภาแล้ว แต่ต้องนำเข้าสู่การพิจารณาของคณะรัฐมนตรี เนื่องจากแต่ละโครงการมีวงเงินเกินกว่าพันล้านบาท และเป็นการซื้อตรงกับบริษัท ทั้งนี้ การดำเนินงานต้องทำตามขั้นตอนที่เคยปฏิบัติ และต้องให้แล้วเสร็จก่อนสิ้นปีงบประมาณ หรือภายในเดือนนี้  อย่างไรก็ตาม ขอยืนยันว่า ไม่มีการฮั้วราคา และสามารถตรวจสอบได้ </p>
<p>นอกจากนี้ <persName>พล.อ.ประวิตร</persName> ยังได้กล่าวถึง ความพร้อมในการดูแลความเรียบร้อย ระหว่างการเป็นเจ้าภาพจัดการประชุมสุดยอดผู้นำอาเซียนในเดือนตุลาคมนี้ ว่า ได้ส่งเจ้าหน้าที่ลงสำรวจพื้นที่ พร้อมทำความเข้าใจกับประชาชนทั่วประเทศ ว่าการประชุมครั้งนี้มีความสำคัญกับประเทศมาก หากผ่านไปได้ จะเป็นการสร้างความเชื่อมั่นต่อสายตาของนานาประเทศ.
</p></body>
</news>
