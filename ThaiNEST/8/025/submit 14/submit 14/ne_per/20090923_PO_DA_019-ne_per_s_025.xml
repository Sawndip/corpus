<teiHeader>
<fileDesc>
<titleStmt>
  <title>'แม้ว'จวกรบ.หาทุนเลือกตั้งใหม่กินทุกโครงการ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 11:22:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22021  </bibl>
</sourceDesc>
</fileDesc>
</teiHeader>
<news>
<headline>'<persName>แม้ว</persName>'จวกรบ.หาทุนเลือกตั้งใหม่กินทุกโครงการ</headline>
<lead></lead>
<neck></neck>
<body><p>เมื่อวันที่ 23 ก.ย.<persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง รักษาการแทนนายกรัฐมนตรี ให้สัมภาษณ์ถึงกรณีที่<persName>พ.ต.ท.ทักษิณ ชินวัตร</persName> อดีตนายกรัฐมนตรี ได้วีดีโอลิ้งค์ปราศัยเข้าร่วมสัมมนาพรรคเพื่อไทยโดยระบุว่ารัฐบาลมีการกินทุกเม็ดเพื่อหาเงินทุนในการเลือกตั้งครั้งใหม่ว่า ตนไม่อยากตอบโต้ แต่ภาพกับของจริงไม่เหมือนกัน <persName>พ.ต.ท.ทักษิณ</persName>อาจจะภาพดีสร้างมา แต่ของจริงที่ออกมาก็เห็นชัดเจน ตนอาจภาพไม่ดีแต่มาเป็นรองนายกฯ 9 เดือนแล้วตนไม่เห็นไปกินอะไรอะไรกับ<persName>พ.ต.ท.ทักษิณ</persName>  เมื่อถามว่าจำเป็นต้องทำความเข้าใจกับ<persName>พ.ต.ท.ทักษิณ</persName>หรือไม่ <persName>นายสุเทพ</persName> กล่าวว่า ไม่ต้องทำความเข้าใจเอาของจริง ประชาชนก็เห็น</p>
<p>ต่อข้อถามว่ายืนยันได้ใช่หรือไม่ว่าไม่ได้เป็นอย่างที่<persName>พ.ต.ท.ทักษิณ</persName> กล่าวหาว่าเพราะไม่ได้รับความเชื่อถือจากประชาชนจึงต้องเร่งหาเงินเพื่อใช้ในการเลือกตั้งครั้งหน้า <persName>นายสุเทพ</persName> กล่าวว่า แน่นอน ไม่ได้เป็นอย่างที่<persName>พ.ต.ท.ทักษิณ</persName>ว่าอย่างแน่นอน ชีวิตตนไม่เป็นอย่างที่<persName>พ.ต.ท.ทักษิณ</persName>ว่าอย่างเด็ดขาด  ทั้งนี้การใช้วิธีการวีดีโอลิ้งค์ผ่านพรรคเพื่อไทยเป็นวิธีการต่อสู้ของ<persName>พ.ต.ท.ทักษิณ</persName>ๆ ก็สู้ด้วยหลายวิธีอยู่แล้ว ไม่ว่ากระบวนการเสื้อแดงทุกกระบวนการ<persName>พ.ต.ท.ทักษิณ</persName>ได้ทำหมดแล้วต้องเข้าใจ<persName>พ.ต.ท.ทักษิณ</persName>ที่ต้องสู้เป็นวิถีชีวิตของเขาและตนมีหน้าที่ดูแลชาติบ้านเมืองตนก็ต้องสู้กับ<persName>พ.ต.ท.ทักษิณ</persName>ตามวิถีทางของตน รัฐบาลดูแลประชาชน ดูแลชาติบ้านเมืองดูแลสถาบัน<persName>พ.ต.ท.ทักษิณ</persName>ก็ต้องดูแลตัวเอง แตกต่างกันเท่านั้นเอง </p>
<p>เมื่อถามว่า<persName>พ.ต.ท.ทักษิณ</persName>ประกาศจะกลับมา<persName>นายสุเทพ</persName> กล่าวว่า กลับมาวันนี้ก็ได้ มะรืนนี้ก็ได้ตนอยากให้<persName>พ.ต.ท.ทักษิณ</persName>กลับทุกวันไม่เป็นปัญหาแต่กลับมาก็ต้องปฏิบัติตามกฎหมายเท่านั้นเอง  </p>
<p>ผู้สื่อข่าวถามว่าขณะที่พระบาทสมเด็จพระเจ้าอยู่หัวทรงพระประชวรแต่นักการเมืองทะเลาะกันทุกวันอยากฝากอะไรถึงประชาชน <persName>นายสุเทพ</persName> กล่าวว่า ขอเรียนว่าบ้านเมืองเป็นของพวกเราทุกคนเราต้องมีหน้าที่รักษาด้วยกันทั้งสิ้น ตนปลื้มใจที่พสกนิกรได้แสดงความจงรักภักดีและทำความดีต่อพระองค์ท่านนี้เป็นเรื่องที่ดีต่อประเทศไทย อย่างไรก็ตามการแสดงความจงรักภักดีหากใครมีหน้าที่อะไรก็ต้องทำหน้าที่ของตัวเองให้ดีที่สุด ช่วยกันรักษาบ้านเมืองให้ดีที่สุด พระบาทสมเด็จพระเจ้าอยู่หัวได้ทำให้เราเห็นมาตลอดคือท่านอุทิศพระองค์เพื่อประชาชนและแผ่นดินไทยสิ่งที่เราจะทำให้ดีที่สุดคือเดินตามรอยพระยุคบาทรักษาบ้านเมือง.
</p></body>
</news>
