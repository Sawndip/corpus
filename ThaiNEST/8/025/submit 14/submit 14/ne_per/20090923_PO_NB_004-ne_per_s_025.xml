<teiHeader>
<fileDesc>
<titleStmt>
  <title>ผู้สมัครรับเลือกตั้งนายกเทศมนตรีนครเชียงใหม่ แสดงวิสัยทัศน์ให้กับกำลังพลและครอบครัวทหารที่สโมสรมณฑลทหารบกที่ 33  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230249&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้สมัครรับเลือกตั้งนายกเทศมนตรีนครเชียงใหม่ แสดงวิสัยทัศน์ให้กับกำลังพลและครอบครัวทหารที่สโมสรมณฑลทหารบกที่ 33</headline>
<lead></lead>
<neck></neck>
<body><p>ผู้สมัครรับเลือกตั้งนายกเทศมนตรีนครเชียงใหม่ 7 คนจากทั้งหมด 10 คน แสดงวิสัยทัศน์และประกาศนโยบายให้กับกำลังพลและครอบครัวทหารที่สโมสรมณฑลทหารบกที่ 33 วันนี้ (23 ก.ย.52) ผู้สมัครรับเลือกตั้งนายกเทศมนตรีนครเชียงใหม่ จำนวน 7 คน จากทั้งหมด 10 คน ประกาศนโยบายการทำงาน พร้อมแนะนำตัว ให้กับกำลังพลและครอบครัวทหารสังกัดมณฑลทหารบกที่ 33 และกองพันทหารราบที่ 7 เชียงใหม่ ซึ่งกองทัพบกมีนโยบายสนับสนุนการปกครองระบอบประชาธิปไตย โดยมีพระมหากษัตริย์ทรงเป็นประมุข สนับสนุนกิจกรรมการเลือกตั้ง เพื่อให้เกิดประโยชน์ต่อส่วนรวมอย่างแท้จริง รวมทั้งส่งเสริมรณรงค์ให้เกิดอุดมการณ์ประชาธิปไตยแก่ประชาชน ในการไปใช้สิทธิ์เลือกตั้งนายกเทศมนตรีนครเชียงใหม่ในวันอาทิตย์ที่ 6 ตุลาคม 2552 ทั้งนี้ เขตเทศบาลนครเชียงใหม่มีการแข่งขันหาเสียงสูงมากเนื่องจากเป็นช่วงโค้งสุดท้าย พบว่าผู้สมัครส่วนใหญ่ลงพื้นที่หาเสียงแบบเคาะประตูบ้าน ผู้สมัครหลายรายใช้วิธีแนะนำตัวในตลาดสด และรถแห่ ขณะที่พบว่ามีใบปลิวโจมตีผู้สมัครหลายคนออกมาเป็นระยะ  </p></body>
</news>
