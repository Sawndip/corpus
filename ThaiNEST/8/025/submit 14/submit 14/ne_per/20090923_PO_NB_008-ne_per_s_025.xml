<teiHeader>
<fileDesc>
<titleStmt>
  <title>นายกรัฐมนตรี ระบุ ชาวไทยในสหรัฐอเมริกาห่วงใยพระอาการประชวรของพระบาทสมเด้จพระเจ้าอยู่หัว  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230083&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ระบุ ชาวไทยในสหรัฐอเมริกาห่วงใยพระอาการประชวรของพระบาทสมเด้จพระเจ้าอยู่หัว</headline>
<lead></lead>
<neck></neck>
<body><p>นายกรัฐมนตรี ระบุ ชาวไทยในสหรัฐอเมริกาห่วงใยพระอาการประชวรพระบาทสมเด้จพระเจ้าอยู่หัว และผู้นำประเทศจีนและญี่ป่นยืนยันเข้าร่วมประชุมสุดยอดผู้นำอาเซียนในเดือนตุลาคมนี้ <persName>นายอภิสิทธิ์ เวชชาชีวะ</persName> นายกรัฐมนตรี แถลงข่าวผ่านระบบเว็บคอนเฟอเรนท์จากสหรัฐอเมริกาว่า ได้ติดตามข่าวสารพระอาการประชวรของพระบาทสมเด็จพระเจ้าอยู่หัวโดยตลอด ทราบว่ามีประชาชนหลั่งไหลไปลงนามถวายพระพรเป็นจำนวนมาก และจากการพบปะกับชาวไทยในสหรัฐอเมริกา ได้เชิญชวนให้ร่วมถวายพระพร เพื่อแสดงความจงรักภักดีด้วย ซึ่งทุกคนเต็มใจร่วมกันถวายพระพร นายกรัฐมนตรีกล่าวด้วยว่า ได้พบปะกับนายกรัฐมนตรีญี่ปุ่นและจีน ทั้ง 2 ประเทศ ยืนยันจะมาร่วมประชุมสุดยอดผู้นำอาเซียนในเดือนตุลาคมนี้ ขณะที่นักลงทุนสหรัฐอมริกามีความห่วงใยเรื่องของภาษี จึงได้ชี้แจงเรื่องศูนย์บริการเบ็ดเสร็จจุดเดียวในการลดปัญหาดังกล่าว ส่วนการเดินหน้าเขตการค้าเสรีไทยสหรัฐยังไม่มีความชัดเจน เพราะต้องทบทวนว่าจะเริ่มต้นใหม่หรือสานต่อจากเดิม อีกทั้งยังเกี่ยวเนื่องกับรัฐธรรมนูญมาตรา 190 ต้องผ่านความเห็นชอบจากรัฐสภาด้วย นายกรัฐมนตรีกล่าวด้วยว่า คนไทยในสหรัฐได้ให้กำลังใจในการทำงานและไม่ต้องการเห็นคนไทยทะเลาะกันเอง ส่วนการให้สัมภาษณ์สำนักข่าวฟ็อกซ์ ได้ให้ความสนใจเรื่องประวัติส่วนตัวเป็นพิเศษว่า มาทำงานด้านการเมืองได้อย่างไร รวมถึงปัญหาการเมือง และบทบาทของ<persName>พ.ต.ท.ทักษิณ ชินวัตร</persName> อดีตนายกรัฐมนตรี ซึ่งได้ยืนยันว่าจะควบคุมทุกอย่างให้อยู่ในกรอบของกฎหมาย และได้ชี้แจงไปตามความจริงว่า การเมืองไทยมีความสงบเรียบร้อยมากขึ้น </p></body>
</news>
