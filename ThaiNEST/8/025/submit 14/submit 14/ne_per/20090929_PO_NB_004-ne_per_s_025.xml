<teiHeader>
<fileDesc>
<titleStmt>
  <title>"ปณิธาน" ยันยูเสดได้มอบเงินเพื่อพัฒนาประชาธิปไตยของไทยมาอย่างต่อเนื่อง  </title>
  <author>ฑีฆะสุดา ภักดี  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280170&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ปณิธาน</persName>" ยันยูเสดได้มอบเงินเพื่อพัฒนาประชาธิปไตยของไทยมาอย่างต่อเนื่อง</headline>
<lead></lead>
<neck></neck>
<body><p>รองเลขาธิการนายกรัฐมนตรี ยืนยัน ยูเสดได้มอบเงินเพื่อพัฒนาประชาธิปไตยของไทยมาอย่างต่อเนื่อง และปีนี้จะได้รับเงินจำนวน 280 ล้านบาท <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวถึงกรณีที่สำนักงานเพื่อการพัฒนาระหว่างประเทศของสหรัฐอเมริกา หรือ ยูเสด (USAID) มอบเงินเพื่อพัฒนาระบบธรรมาภิบาล และพัฒนาประชาธิปไตยของประเทศไทยว่า โครงการนี้เป็นโครงการระดับนานาชาติที่มีมาอย่างต่อเนื่อง ทั้งโครงการช่วยเหลือผู้หลบหนีภัยจากการสู้รบ และโครงการต่อต้านโรคเอดส์ โครงการดูแลฟื้นฟูผู้ที่ด้อยโอกาส ซึ่งหลังจากประเทศไทยเกิดรัฐประหารในวันที่ 19 ก.ย.49 ทางภาคประชาสังคมได้ไปพูดคุยกับทางยูเสดว่า ประเทศไทยต้องการพัฒนาธรรมาภิบาล ต้องการพัฒนาประชาธิปไตยในระดับที่โปร่งใสมากขึ้น ซึ่งทางยูเสดได้รับไปพิจารณา และกำหนดว่าปีนี้จะมอบงบประมาณจำนวน 7 ล้านเหรียญสหรัฐฯ หรือ 280 ล้านบาท ให้กับองค์กรอิสระ เอ็นจีโอ และสื่อมวลชน เพื่อทำโครงการยกระดับ และพัฒนาธรรมาภิบาลให้เข้มแข็งขึ้น อย่างไรก็ตามในต้นปีหน้า กระทรวงการต่างประเทศจะได้กำหนดกรอบขั้นตอน วัตถุประสงค์ และเงื่อนไข ว่าทางยูเสดจะทำงานร่วมกับทางรัฐบาลไทยอย่างไร </p></body>
</news>
