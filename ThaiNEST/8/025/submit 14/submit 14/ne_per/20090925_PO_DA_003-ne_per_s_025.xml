<teiHeader>
<fileDesc>
<titleStmt>
  <title>ลุ้นศาลชี้ชะตา”สมบัติ อุทัยสาง”ยื่นบัญชีเท็จ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 10:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22459  </bibl>
</sourceDesc>
</fileDesc>
</teiHeader>
<news>
<headline>ลุ้นศาลชี้ชะตา”<persName>สมบัติ อุทัยสาง</persName>”ยื่นบัญชีเท็จ</headline>
<lead></lead>
<neck></neck>
<body><p>วันนี้(25ก.ย.)ผู้สื่อข่าวรายงานว่า ศาลฎีกาแผนกคดีอาญาของผู้ดำรงตำแหน่งทางการเมือง นัดอ่านคำพิพากษา ในคดีที่ คณะกรรมการป้องกันและปราบปรามการทุจริตแห่งชาติ หรือ ป.ป.ช. ยื่นคำร้องขอให้ ศาลวินิจฉัย กรณีที่ <persName>นายสมบัติ อุทัยสาง</persName> อดีตรัฐมนตรีช่วยว่าการกระทรวงมหาดไทย ไม่แสดงรายการทรัพย์สินของคู่สมรส ที่อยู่ในนามบุตร หรือ มีชื่อร่วมกับบุตร ในบัญชีธนาคารเงินฝาก ตั้งแต่เข้ารับตำแหน่ง รมช.มหาดไทย และหลังจากพ้นจากตำแหน่ง 1 ปี รวม 9 ครั้ง ตามรัฐธรรมนูญ 2550 มาตรา 263 ในวันนี้เวลา 11.00 น. โดยก่อนหน้านี้ <persName>นายสมบัติ</persName> ได้ขึ้นเบิกความแถลงต่อศาลว่า คู่สมรสเข้าใจว่า เป็นเงินของบุตรทั้ง 3 ที่บรรลุนิติภาวะแล้ว จึงไม่ได้แสดงรายการทรัพย์สินดังกล่าวต่อ ป.ป.ช.</p>
<p>ผู้สื่อข่าวรายงานว่า  ศาลฎีกาแผนกคดีอาญาของผู้ดำรงตำแหน่งทางการเมือง ได้อ่านคำพิพากษา ในคดีที่  ป.ป.ช.ยื่นคำร้องขอให้ ศาลวินิจฉัย กรณีที่ <persName>นายสมบัติ อุทัยสาง</persName> อดีตรัฐมนตรีช่วยว่าการกระทรวงมหาดไทย ไม่แสดงรายการทรัพย์สินของคู่สมรส ที่อยู่ในนามบุตร หรือ มีชื่อร่วมกับบุตร ในบัญชีธนาคารเงินฝาก ตั้งแต่เข้ารับตำแหน่ง รมช.มหาดไทย และหลังจากพ้นจากตำแหน่ง 1ปี รวม 9ครั้ง ศาลสั่งจำคุก 2 เดือน ปรับ 4 พันบาท โทษจำคุกให้รอลงอาญาเป็นเวลา 1 ปี และให้เลิกยุ่งเกี่ยวทางการเมืองเป็นเวลา 5 ปี</p></body>
</news>
