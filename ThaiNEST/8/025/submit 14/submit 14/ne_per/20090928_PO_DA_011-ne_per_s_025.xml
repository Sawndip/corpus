<teiHeader>
<fileDesc>
<titleStmt>
  <title>'กล้านรงค์'คาดชี้มูลเขาพระวิหารได้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-28 19:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23019  </bibl>
</sourceDesc>
</fileDesc>
</teiHeader>
<news>
<headline>'<persName>กล้านรงค์</persName>'คาดชี้มูลเขาพระวิหารได้</headline>
<lead></lead>
<neck></neck>
<body><p>ที่ทำเนียบรัฐบาล วันนี้ (28 ก.ย.) <persName>นายกล้านรงค์ จันทิก</persName> กรรมการและโฆษก ป.ป.ช. ให้สัมภาษณ์ถึงกรณีที่คณะกรรมการ ป.ป.ช. ชุดใหญ่เตรียมชี้มูลกรณีกล่าวหา ครม.<persName>นายสมัคร สุนทรเวช</persName> และพวก ปฏิบัติหน้าที่โดยมิชอบ กรณีออกมติ ครม.สนับสนุนการขึ้นทะเบียนเขาพระวิหารเป็นมรดกโลก ซึ่งภายหลังศาลรัฐธรรมนูญตัดสินว่าขัดต่อรัฐธรรมนูญในวันที่ 29 ก.ย.นี้ว่า เรื่องนี้เข้าสู่การพิจารณาของที่ประชุมต่อเนื่องสัปดาห์ที่แล้วอย่างแน่นอน แต่จะสามารถชี้มูลได้ทันทีหรือไม่ขึ้นอยู่กับกรรมการ อย่างไรก็ตาม คณะกรรมการจะพิจารณาผู้ถูกกล่าวหาอีก 32 คน และตนมีความเห็นว่าพรุ่งนี้(29 ก.ย.)น่าจะแล้วเสร็จสามารถชี้มูลได้ เพราะถือว่าสำนวนมีความสมบูรณ์แล้ว </p>
<p>ด้าน <persName>น.ส.สมลักษณ์ จัดกระบวนพล</persName> กรรมการ ป.ป.ช. ในฐานะผู้รับผิดชอบสำนวนกล่าวหา ครม.<persName>นายสมัคร สุนทรเวช</persName>และพวก ปฏิบัติหน้าที่โดยมิชอบกรณีออกมติ ครม.สนับสนุนการขึ้นทะเบียนเขาพระวิหารเป็นมรดกโลก ซึ่งภายหลังศาลรัฐธรรมนูญตัดสินว่าขัดต่อรัฐธรรมนูญ ให้สัมภาษณ์ว่า การพิจารณาของคณะกรรมการในวันที่ 29 ก.ย.นี้จะยึดหลักการเดิมคือพิจารณาผู้ถูกกล่าวหาทีละคน ใครมีข้อเท็จจริงเพิ่มขึ้นก็ต้องพิจารณาในข้อเท็จจริงที่เพิ่มขึ้นด้วย แต่ถ้าใครที่อ้างเหมือนกันในคำให้การ ก็อาจจะรวมกัน แต่เมื่อสองวันที่ผ่านมา<persName>นายสุวิทย์ คุณกิตติ</persName> รมว.ทรัพยากรธรรมชาติและสิ่งแวดล้อม ได้ยื่นเอกสารมา ซึ่งก็ถือว่ามีความแตกต่างจากข้อมูลเดิมนิดหน่อย แต่คงบอกรายละเอียดไม่ได้ เพราะไม่เป็นผลดีต่อการพิจารณาคดี อย่างไรก็ตาม หากการประชุมมีเวลาเพียงพอก็อาจจะสามารถสรุปได้</p>
<p>เมื่อถามว่า หากมีการชี้มูลความผิดในคดีดังกล่าวต่อผู้ดำรงตำแหน่งรัฐมนตรีในรัฐบาลปัจจุบัน แล้วต้องให้หยุดปฏิบัติหน้าที่ทันทีหรือไม่  <persName>น.ส.สมลักษณ์</persName> กล่าวว่า เรื่องนี้มีคนถามกันมาก คงต้องบอกว่ามันเป็นข้อกฎหมายที่ต้องให้ศาลรัฐธรรมนูญวินิจฉัย เพราะผู้ถูกกล่าวหาไม่ได้อยู่ในตำแหน่งขณะนั้น แต่มีตำแหน่งใหม่ อย่างไรก็ตาม เท่าที่เคยทราบว่าได้มีคณะกรรมการกฤษฎีกาเคยตีความแล้วว่าไม่ต้องหยุดปฏิบัติหน้าที่ ในกรณีที่เปลี่ยนตำแหน่ง แต่ถ้าจะให้เป็นบรรทัดฐานจริงๆคงต้องไปที่ศาลรัฐธรรมนูญ.
</p></body>
</news>
