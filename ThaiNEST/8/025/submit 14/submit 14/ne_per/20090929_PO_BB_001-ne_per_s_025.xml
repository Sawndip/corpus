<teiHeader>
<fileDesc>
<titleStmt>
  <title>ก.ต.ช.เลื่อนยาวส่อถกเดือนหน้า-ยธ.จ่อเด้ง"ทวี"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/29/news_29548494.php?news_id=29548494  </bibl>
</sourceDesc>
</fileDesc>
</teiHeader>
<news>
<headline>ก.ต.ช.เลื่อนยาวส่อถกเดือนหน้า-ยธ.จ่อเด้ง"<persName>ทวี</persName>"</headline>
<lead>นายกฯส่งสัญญาณเรียกประชุม ก.ต.ช.ถกตั้ง ผบ.ตร.คนใหม่เดือนหน้า “<persName>ชวรัตน์</persName>” ปัดวิจารณ์ข่าว “<persName>ปทีป</persName>” จ่อผงาดรักษาการ ผบ.ตร.ช่วงสุญญากาศ “<persName>วัชรพล</persName>” ยันไม่กระทบงานตำรวจ เหตุกฎหมายระบุชัดให้ตั้งรักษาราชการแทนไปพลาง มั่นใจไม่มีเกียร์ว่าง แต่ย้ำโผโยกย้ายประจำปีต้องรอ ผบ.ตร. คนใหม่จัดเท่านั้น ด้าน รมว.ยุติธรรม เสนอโผโยกย้ายบิ๊ก ยธ.เข้า ครม.วันนี้ ส่อเด้ง “<persName>ทวี สอดส่อง</persName>” พ้นดีเอสไอ</lead>
<neck></neck>
<body><p>นายกรัฐมนตรีส่งสัญญาณเรียกประชุมคณะกรรมการนโยบายตำรวจแห่งชาติ (ก.ต.ช.) เพื่อเลือกผู้บัญชาการตำรวจแห่งชาติ (ผบ.ตร.) คนใหม่ หลังวันที่ 30 ก.ย.
<persName>นายอภิสิทธิ์ เวชชาชีวะ</persName> นายกรัฐมนตรี กล่าวเมื่อวานนี้ (28 ก.ย.) ว่า ยังไม่มีการเรียกประชุม ก.ต.ช. เมื่อผู้สื่อข่าวถามว่า หลังวันที่ 30 ก.ย.จะสามารถเรียกประชุมได้หรือไม่นายกฯกล่าวว่าหลัง 30 ก.ย.เรียกได้อยู่แล้ว
ขณะที่ <persName>นายชวรัตน์ ชาญวีรกูล</persName> รมว. มหาดไทย ในฐานะเป็นกรรมการ ก.ต.ช. กล่าวว่า รอให้นายกฯเรียกประชุมอีกครั้ง แต่อย่าให้พูดว่าจะเลือกใครเป็น ผบ.ตร. เพราะการประชุมครั้งที่สองก็ยังไม่มีการเลือก</p>
<p>“<persName>วัชรพล</persName>”ชี้โผ ตร.ต้องให้ ผบ.ใหม่ทำ</p>
<p>ที่สำนักงานตำรวจแห่งชาติ (ตร.) <persName>พล.ต.อ. วัชรพล ประสารราชกิจ</persName> รอง ผบ.ตร. ในฐานะโฆษก ตร. และเลขานุการ ก.ต.ช. กล่าวว่า จนถึงขณะนี้ยังไม่มีการนัดประชุม ก.ต.ช.เพื่อแต่งตั้ง ผบ.ตร.คนใหม่ ส่วนการตั้งรักษาราชการแทน ผบ.ตร.ในวันที่ 1 ต.ค.นี้นั้น เท่าที่ทราบยังไม่มีความชัดเจน และยังไม่มีคำสั่งใดๆ ทั้งสิ้น
ต่อข้อถามถึงการตั้งรักษาราชการแทนในตำแหน่งระดับรองผบ.ตร.ลงมา แทนตำแหน่งที่จะเกษียณอายุราชการนั้น <persName>พล.ต.อ.วัชรพล</persName> กล่าวว่า คณะกรรมการข้าราชการตำรวจ (ก.ตร.) ได้พิจารณาว่าการแต่งตั้งผู้ดำรงตำแหน่งแทนตำแหน่งที่ว่างเนื่องจากเกษียณอายุราชการ ควรรอให้ ผบ.ตร.คนใหม่เป็นผู้พิจารณา โดย
ได้หยิบยกข้อกฎหมายและอำนาจของรักษาราชการแทน ผบ.ตร.มาพิจารณาด้วย แต่ยังไม่ได้ข้อยุติ
“ในช่วงนี้ ตำแหน่งที่ว่างลงและยังไม่มีการแต่งตั้ง ต้องปฏิบัติตามพระราชบัญญัติตำรวจแห่งชาติ พ.ศ.2547 มาตรา 72 ที่กำหนดว่าหากตำแหน่ง ผบ.ตร.ว่างลง นายกรัฐมนตรีมีอำนาจแต่งตั้งรักษาราชการแทน ส่วนตำแหน่งรองผบ.ตร.จนถึงรองผู้บัญชาการ เป็นอำนาจของ ผบ.ตร. ขณะที่ตำแหน่งระดับต่ำกว่านั้น เป็นอำนาจของผู้บัญชาการ ซึ่งขณะนี้ <persName>พล.ต.อ.ธานี สมบูรณ์ทรัพย์</persName> รักษาราชการแทน ผบ.ตร.ก็ยังไม่มีคำสั่งแต่งตั้งใครมารักษาราชการแทนในตำแหน่งที่ว่าง และหากไม่มีคำสั่งตั้ง ก็ต้องยึดตามระเบียบก.ตร.ว่าด้วยการรักษาราชการแทน ที่กำหนดลำดับการรักษาราชการแทนเอาไว้แล้ว”</p>
<p>ยันตั้ง “<persName>ชาตรี</persName>” เป็น หน.นรป.ถูกต้อง</p>
<p>ส่วนกรณีการแต่งตั้ง <persName>พล.ต.ท.ชาตรี สุนทรศร</persName> ผู้ช่วยผบ.ตร.ขึ้นเป็นหัวหน้านายตำรวจราชสำนักประจำ (หน.นรป.) นั้น <persName>พล.ต.อ.วัชรพล</persName> กล่าวว่า มีหนังสือแจ้งเวียนออกมาแล้วจริง โดยเรื่องนี้ <persName>นายสุเทพ</persName> ในฐานะประธานก.ตร.เห็นว่าตำแหน่ง หน.นรป. เป็นตำแหน่งสำคัญที่ต้องถวายพระเกียรติ เป็นเรื่องต่อเนื่องที่ต้องดำเนินการ ขณะที่คณะกรรมการกลั่นกรองก็มีมติผ่านแล้ว จึงมีคำสั่งออกมา และมีหนังสือเวียนขอความเป็นชอบจาก ก.ตร.ทุกคนก็ไม่มีนัยอะไรแต่มองว่าเป็นงานสำคัญที่ต้องการความต่อเนื่อง เพราะทั้ง หน.นรป.และรองหน.นรป.ก็เกษียณอายุราชการในวันที่ 30 ก.ย.นี้พร้อมกัน
“จนถึงขณะนี้ยังไม่แน่นอนว่าจะมี ผบ.ตร. คนใหม่เมื่อไร และจะมีการแต่งตั้งระดับรองลงมาเมื่อไร ดังนั้นเพื่อไม่ให้งานตรงนี้เสียหาย จึงมีหนังสือเวียนออกมา เป็นการดำเนินการถูกต้องตามข้อบังคับ ก.ตร.ว่าด้วยการประชุม ถือว่าถูกต้องตามกฎหมายทุกประการ ส่วนตำแหน่งผู้ช่วยผบ.ตร.ของ <persName>พล.ต.ท.ชาตรี</persName> นั้น ยังไม่มีการตั้งทดแทน รอแต่งตั้งพร้อมตำแหน่งอื่นในคราวเดียว” <persName>พล.ต.ท.วัชรพล</persName> ระบุ</p>
<p>พูดแปลกยังไม่ถึงเวลาตอบนั่งรักษาการ</p>
<p>โฆษก ตร.ยังบอกด้วยว่า การที่ยังไม่มี ผบ.ตร.คนใหม่ จะไม่กระทบกับขวัญกำลังใจของข้าราชการตำรวจ เพราะตำรวจมีสายการบังคับบัญชาชัดเจน ทุกคนจะปฏิบัติหน้าที่อย่างเต็มที่ ไม่มีเกียร์ว่างอย่างเด็ดขาด
ส่วนกรณีที่มีชื่อเป็นแคนดิเดท ผบ.ตร.ด้วยนั้น <persName>พล.ต.อ.วัชรพล</persName> กล่าวว่า ส่วนตัวจะอยู่เฉยๆ และทำหน้าที่ของตนเองให้ดีที่สุด
“ผมเพิ่งขึ้นมาเป็น รองผบ.ตร.ได้ไม่นาน ยังมีเวลารับราชการอีกนาน ขณะนี้ก็ทำหน้าที่ไป ส่วนจะได้รับความไว้วางใจหรือไม่ต้องขึ้นกับผู้บังคับบัญชา และการจะถูกเลือกเป็นรักษาราชการแทน ผบ.ตร.หรือไม่ ผมคงยังตอบไม่ได้ ยังไม่ถึงเวลาที่จะตอบ” <persName>พล.ต.อ.วัชรพล</persName> กล่าว</p>
<p>โผบิ๊ก ยธ.ลุ้นเด้ง“<persName>ทวี สอดส่อง</persName>”</p>
<p>ที่กระทรวงยุติธรรม <persName>นายกิตติพงษ์ กิตยารักษ์</persName> ปลัดกระทรวงยุติธรรม กล่าวถึงการแต่งตั้งโยกย้ายข้าราชการระดับ 10 ของกระทรวงยุติธรรม ซึ่งว่างลง 3 ตำแหน่ง คืออธิบดีกรมคุมประพฤติ อธิบดีกรมบังคับคดี และผู้ตรวจราชการกระทรวง รวมทั้งการโยกย้ายสลับตำแหน่งของกรมต่าง ๆ ว่า ขณะนี้อยู่ระหว่างหารือกับ <persName>นายพีระพันธุ์ สาลีรัฐวิภาค</persName> รมว. ยุติธรรม หากบัญชีรายชื่อพร้อม ก็จะนำเข้าสู่ที่ประชุมคณะรัฐมนตรี ในวันที่ 29 ก.ย. ทั้งนี้สาเหตุที่ล่าช้า ไม่ได้มาจากปัญหาความเห็นไม่ตรงกันระหว่างรัฐมนตรีกับปลัดตามที่เป็นข่าว เพียงแต่การพิจารณาต้องใช้ความรอบคอบ
</p>
<p>ข่าวแจ้งว่า การแต่งตั้งโยกย้ายของ กระทรวงยุติธรรม อาจมีการเสนอให้ <persName>นายธาริต เพ็งดิษฐ์</persName> เลขาธิการสำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) ไปเป็นอธิบดีกรมสอบสวนคดีพิเศษ (ดีเอสไอ) แทน <persName>พ.ต.อ.ทวี สอดส่อง</persName> อธิบดีดีเอสไอ และจะโยก <persName>พล.ต.ท.กฤษณะ ผลอนันต์</persName> เลขาธิการสำนักงานคณะกรรมการป้องกันและปราบปรามยาเสพติด (ป.ป.ส.) ซึ่งมีความใกล้ชิดกับ <persName>พ.ต.ท.ทักษิณ ชินวัตร</persName> อดีตนายกฯ ไปเป็นผู้ตรวจราชการกระทรวงยุติธรรมด้วย
</p></body>
</news>
