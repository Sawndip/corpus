<teiHeader>
<fileDesc>
<titleStmt>
  <title>ชัยป้องลูกฉะแม้วตายจึงหยุดพูด  </title>
  <author>ASTVผู้จัดการรายวั  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-24 19:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000112251  </bibl>
</sourceDesc>
</fileDesc>
</teiHeader>
<news>
<headline><persName>ชัย</persName>ป้องลูกฉะ<persName>แม้ว</persName>ตายจึงหยุดพูด</headline>
<lead>"<persName>ชัย</persName>" ป้องลูกรัก "<persName>เนวิน</persName>" เหน็บ "<persName>นช.แม้ว</persName>" หมดลมหลายใจถึงจะหยุดพูด ขณะที่ "<persName>ชินวรณ์</persName>"แนะ "<persName>ทักษิณ</persName>"รู้จักปลง ควรเข้ามาสู้กระบวนการยุติธรรม ยันไม่มีใครแทรกแซงศาลเพื่อปกป้องใครได้ ด้าน "<persName>เทพไท</persName>" ซัดแก๊งเสื้อแดง วัวสันหลังหวะ กล่าวหาองค์กรอิสระ แถม ไร้มารยาท ไม่สัมมาคารวะผู้ใหญ่</lead>
<neck></neck>
<body><p><persName>นายชัย ชิดชอบ</persName> ประธานรัฐสภา บิดา<persName>นายเนวิน ชิดชอบ</persName> แกนนำพรรคภูมิใจไทย กล่าวตอบโต้ ี่<persName>พ.ต.ท.ทักษิณ ชินวัตร</persName> ที่ออกมาเหน็บแนม<persName>นายเนวิน</persName>ว่า สามารถ หลุดรอดคดีกล้ายาเนื่องจากย้ายไปอยู่ฝั่งตรงข้าม<persName>พ.ต.ท.ทักษิณ</persName> ว่า เขามองต่างมุม แต่ตนยังไม่ได้ยินจึงยังไม่รู้เรื่อง อย่างที่เรียนมาตั้งแต่ต้นว่านับตั้งแต่มีการเปลี่ยนแปลง ต้องมีรัฐบาลมาบริหารประเทศ ดังนั้นรัฐบาลก็ต้องทำ โครงการที่ต้องผ่าน ครม. หากมีการทุจริตมันก็มีทุกโครงการ นโยบายการบริหาร ราชการแผ่นดินต้องมอบสิทธิ์ขาดให้รัฐบาล ถ้าไม่มีการโกงแล้วจะบอกว่า เขาทุจริตได้อย่างไร ศาลคงไว้ซึ่งความยุติธรรม ดังนั้นย่อมไม่พิจารณานอกหลักฐาน</p>
<p> <persName>นายชัย ชิดชอบ</persName> ประธานรัฐสภา บิดา<persName>นายเนวิน ชิดชอบ</persName> แกนนำพรรคภูมิใจไทย กล่าวตอบโต้ ี่<persName>พ.ต.ท.ทักษิณ ชินวัตร</persName> ที่ออกมาเหน็บแนม<persName>นายเนวิน</persName>ว่า สามารถ หลุดรอดคดีกล้ายาเนื่องจากย้ายไปอยู่ฝั่งตรงข้าม<persName>พ.ต.ท.ทักษิณ</persName> ว่า เขามองต่างมุม แต่ตนยังไม่ได้ยินจึงยังไม่รู้เรื่อง อย่างที่เรียนมาตั้งแต่ต้นว่านับตั้งแต่มีการเปลี่ยนแปลง ต้องมีรัฐบาลมาบริหารประเทศ ดังนั้นรัฐบาลก็ต้องทำ โครงการที่ต้องผ่าน ครม. หากมีการทุจริตมันก็มีทุกโครงการ นโยบายการบริหาร ราชการแผ่นดินต้องมอบสิทธิ์ขาดให้รัฐบาล ถ้าไม่มีการโกงแล้วจะบอกว่า เขาทุจริตได้อย่างไร ศาลคงไว้ซึ่งความยุติธรรม ดังนั้นย่อมไม่พิจารณานอกหลักฐาน</p>
<p> อย่างไรก็ตามถือเป็นสิทธิเสรีภาพของคนพูด ใครอยากพูดอะไรก็ได้ เพราะคนไทยชอบพูดมาก ซึ่งหากเขายังมีลมหายใจก็จะพูดอยู่ ถ้าได้สิ่งที่พอใจจึงจะหยุดพูด</p>
<p><persName>นายชินวรณ์ บุญยเกียรติ</persName> ประธานวิปรัฐบาล กล่าวเหน็บแนมนายเนวิน เกี่ยวกับการหลุดคดีกล้ายางว่า <persName>พ.ต.ท.ทักษิณ</persName>จะพูดอย่างนี้เสมอ อะไรที่เป็นประโยชน์กับฝ่ายตัวเองก็จะพูดอีกอย่างหนึ่ง ความคิดเห็นที่แตกต่างจึงยังคงมีอยู่ แต่กระบวนการ ของระบบนิติธรรมนั้นเราก็ต้องยอมรับเพื่อที่จะให้การแก้ไขปัญหาสามารถ ดำเนินต่อไปได้ ซึ่งทางออกที่ดีที่สุดคือ <persName>พ.ต.ท.ทักษิณ</persName>จะได้พิสูจน์ตัวเองโดยเข้าสู่กระบวนการยุติธรรมจะทำให้เกิดความชัดเจนมากกว่าการไปเรียกร้องอยู่นอกประเทศ และที่สำคัญมากกว่านั้นคือ เมื่อกระบวนการของระบบสภาและกระบวนการของระบบนิติธรรมกำลังที่จะคลี่คลายปัญหาและเดินหน้าต่อไปได้ ถ้าทุกฝ่ายไม่ยึดเอาประโยชน์ของตัวเองก็จะเป็นทางออกที่ดี</p>
<p> เพราะฉะนั้นขอให้<persName>พ.ต.ท.ทักษิณ</persName>ได้ปลงว่า วันนี้ถ้าคิดจะเรียกร้องเพื่อประโยน์ของตัวเองก็จะมีอีกฝ่ายหนึ่งที่ไม่ยอมรับอยู่ดี นอกจากนี้สิ่งที่น่าเป็นห่วงมากก็คือ หลักคิดของ <persName>พ.ต.ท.ทักษิณ</persName>กับหลักคิดของ<persName>นายพายัพ ชินวัตร</persName> น้องชาย<persName>พ.ต.ท.ทักษิณ</persName>นั้นไม่แตกต่างกันเลย เพราะ<persName>นายพายัพ</persName>ใช้ตรรกะว่า ถ้ายังไม่ผิด 76,000 ล้านบาท ก็ต้องคืนด้วย ซึ่งเป็นหลักคิดที่ผิดพลาดมากเพราะเป็นคนละเรื่องและคนละกรณี การตัดสินของศาลฎีกาแผนกคดีอาญาของผู้ดำรงตำแหน่งทางการเมืองไม่ได้เป็นบรรทัดฐานไปยังคดี แต่อยู่ที่ข้อเท็จจริงของพยานหลักฐานในคดีนั้นๆ</p>
<p> ผู้สื่อข่าวถามว่า <persName>พ.ต.ท.ทักษิณ</persName>กำลังจะบอกว่ารัฐบาลเข้าไปแทรกแซงศาล ใช่หรือไม่ เพราะก่อนหน้าที่จะมีการตัดสินคดีกล้ายางนั้นมีกระแสข่าวหลุดออกมา ก่อนว่า<persName>นายเนวิน</persName>จะหลุดจากคดี <persName>นายชินวรณ์</persName>กล่าวว่า เป็นไปไม่ได้ที่ใครจะไปแทรกแซง ศาลได้ เป็นกระบวนการของคดีแต่ละคดีที่แตกต่างกัน และวันนี้ก็ต้องยอมรับความจริงว่า คดีกล้ายางนั้นรัฐบาลนี้ก็ยังดำเนินการต่อ</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า ที่แกนนำกลุ่มคนเสื้อแดง กล่าวหาใส่ร้ายองค์กรอิสระต่างๆว่า มีที่มาโยไม่ถูกต้องตาม กฏหมายและมีธงในการทำงานเพื่อเอาผิดต่อ <persName>พ.ต.ท.ทักษิณ ชินวัตร</persName>นั้น ถือว่าเป็นเรื่อง ธรรมดาของคนในระบบทักษิณที่เกรงกลัวคนในองค์กรอิสระ ไม่ยอมรับการตรวจสอบ ทำตัวเป็นเหมือนวัวสันหลังหวะ จึงกลัวอีกาและแมลงวันจิกตอมแผล จึงพยายามใส่ร้าย ป้ายสีองค์กรอิสระว่าเป็นองค์กรเถื่อน โดยพูดพาดพิงถึง <persName>พล.อ. เปรม ตินสูลานนท์</persName> ประธานองคมนตรีและรัฐบุรุษว่าเป็นผู้อยู่เบื้องหลังคอยบงการองค์กรอิสระเพื่อเอาผิดกับ <persName>พ.ต.ท.ทักษิณ</persName>ได้ ถือเป็นการกล่าวหาที่ไม่เป็นธรรมต่อองคมนตรี เพราะสถานะของท่าน เป็นประธานองคมนตรีจึงไม่อยู่ในสถานะที่จะตอบโต้ชี้แจงใดๆ กับข้อกล่าวหา รวมถึงการดำเนินคดีหมิ่นประมาทกับลูกสมุน<persName>พ.ต.ท.ทักษิณ</persName>ได้ จึงทำให้คนเหล่านี้ ยิ่งเหิมเกริมและย่ามใจ จึงยิ่งมีพฤติกรรมก้าวร้าวต่อ<persName>พล.อ.เปรม</persName> ตลอดเวลาผิดวิสัยของวัฒนธรรมไทยที่ผู้น้อยควรมีสัมมาคารวะ เคารพผู้อาวุโสกว่า </p></body>
</news>
