<teiHeader>
<fileDesc>
<titleStmt>
  <title>มั่นใจผู้พิพากษาไม่ทำคำตัดสินคดีกล้ายางรั่ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 09:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22418  </bibl>
</sourceDesc>
</fileDesc>
</teiHeader>
<news>
<headline>มั่นใจผู้พิพากษาไม่ทำคำตัดสินคดีกล้ายางรั่ว</headline>
<lead></lead>
<neck></neck>
<body><p>วันนี้(25ก.ย.)ผู้สื่อข่าวรายงานว่า ที่ศาลยุติธรรม  <persName>นายสราวุธ เบญจกุล</persName> รองเลขาธิการสำนักงานศาลยุติธรรม กล่าวเชื่อมั่นในคำพิพากษาคดีทุจริตกล้ายางพารา พร้อมยืนยันว่า คำพิพากษาไม่ได้รั่วไหลออกมาจากองค์คณะผู้พิพากษาทั้ง 9 คน  แต่สาเหตุที่<persName>นายวิรัช  ลิ้มวิชัย</persName> ประธานศาลฎีกา  สั่งตั้งกรรมการสอบข้อเท็จจริงในเรื่องนี้ ก็เพื่อให้เกิดความโปร่งใสให้สังคมคลายความคลางแคลงใจ   และให้เกิดความเชื่อมั่นในกระบวนการของศาล   เพราะที่ผ่านมามีเสียงวิพากษ์วิจารณ์กันมาก   โดยเชื่อว่าเป็นการคาดเดากันไปเอง ไม่ใช่เพราะมีผู้มาร้อง   จึงต้องตั้งกรรมการสอบดังกล่าว   ส่วนคำพิพากษาจะมีการรั่วไหลจริงหรือไม่ตนไม่สามารถตอบได้   ต้องรอผลการสอบสวนข้อเท็จจริง ซึ่งประธานศาลฎีกาได้สั่งให้คณะกรรมการเร่งดำเนินการโดยเร็วที่สุด  แต่ไม่ได้ขีดเส้นไว้กี่วัน พร้อมปฏิเสธที่จะเปิดเผยชื่อคณะกรรมการทั้ง 3คน ซึ่งเป็นผู้พิพากษาระดับสูง </p>
<p><persName>นายสราวุธ</persName>  ยังกล่าวปฏิเสธที่แสดงความคิดเห็นกรณีนายพิชา วิจิตรศิลป์ ประธานชมรมกฎหมายภิวัฒน์แห่งประเทศไทย ไปร้องคณะกรรมการป้องกันและปรามปรามการทุจริตแห่งชาติ (ป.ป.ช.)ให้ตรวจสอบบัญชีทรัพย์สินขององค์คณะผู้พิพากษาที่เกี่ยวข้องกับคดีกล้ายาง เพราะเป็นคนละส่วนกัน  </p>
<p>ด้าน<persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทย ได้มอบหลักฐานเพิ่มเติมต่อประธานศาลฎีกา กรณีบุคคลภายนอกทราบผลคำพิพากษาคดีทุจริตโครงการจัดซื้อกล้ายางพารา ก่อนที่ศาลฎีกาแผนกคดีอาญาของผู้ดำรงตำแหน่งทางการเมืองจะตัดสินคดี เมื่อวันที่ 21 ก.ย.ที่ผ่านมา ภายหลังประธานศาลฎีกามีคำสั่งแต่งตั้งผู้พิพากษาระดับสูง 3 คน เป็นคณะกรรมการสอบสวนข้อเท็จจริงในเรื่องนี้   สำหรับหลักฐานที่ตนไปยื่นนั้น เป็นคำพูดของ <persName>นายสนธิ ลิ้มทองกุล</persName> แกนนำกลุ่มพันธมิตรประชาชนเพื่อประชาธิปไตย  ที่ทราบผลของคดีล่วงหน้าว่าจะมีการยกฟ้องทั้งหมด  โดยเฉพาะ<persName>นายเนวิน ชิดชอบ</persName> ด้วย มติ 8 ต่อ 1 ซึ่งตรงกับการเสนอข่าวของสื่อมวลชน ทั้งนี้   ส่วนตัวมองว่าเรื่องนี้จะต้องมีผู้รับผิดชอบ  นอกจากนี้ เมื่อช่วงบ่ายวานนี้ <persName>นายพิชา</persName> ยังได้เดินทางไปยื่นหนังสือต่อคณะกรรมการป้องกันและปราบปรามการทุจริตแห่งชาติ หรือ ป.ป.ช.เพื่อขอให้ตรวจสอบบัญชีทรัพย์สินและหนี้สิน ขององค์คณะผู้พิพากษา และเจ้าหน้าที่ศาลที่เกี่ยวข้องกับคดีทุจริตกล้ายาง  
</p></body>
</news>
