<teiHeader>
<fileDesc>
<titleStmt>
  <title>'แม้ว'ซัด รบ.ปิดกั้นสื่อผ่านทวิตเตอร์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 18:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=18939  </bibl>
</sourceDesc>
</fileDesc>
</teiHeader>
<news>
<headline>'<persName>แม้ว</persName>'ซัด รบ.ปิดกั้นสื่อผ่านทวิตเตอร์</headline>
<lead>'<persName>ทักษิณ</persName>' โพสต์ข้อความผ่านเว็บดังทวิตเตอร์ จวกรบ.ปิดกั้นเสรีภาพสื่อ ขณะ <persName>'จาตุรนต์</persName>' รับลูก ระบุแทรกแซงจนลืมนึกขัดรธน.ม.45 และ46</lead>
<neck></neck>
<body><p>ผู้สื่อข่าวรายงานความเคลื่อนไหวของ <persName>พ.ต.ท.ทักษิณ ชินวัตร</persName> อดีตนายกรัฐมนตรี หลังให้สัมภาษณ์ผ่านรายการวิทยุคลื่น 100.5 อสมท. วันที่ 6 ก.ย. ปรากฏว่า ตั้งแต่ช่วงสายของวันที่ 7 ก.ย. <persName>พ.ต.ท.ทักษิณ</persName> ได้โพสต์ข้อความผ่านเว็บไซต์ทวิตเตอร์ต่อเนื่องหลายครั้ง โดยระบุว่า “ผมให้สัมภาษณ์คุณจอมฯ ไปได้ข่าวว่า ตอนนี้รัฐบาลสั่งสอบกันให้วุ่น สั่งเก็บเทปไม่ให้เผยแพร่ ไหนว่าสื่อมีเสรีภาพ รัฐบาลอย่ากลัวความจริง” </p>
<p>ต่อมาได้โพสต์ข้อความอีกครั้งว่า ”<persName>มหาตะมะคานธี</persName> พูดว่า ทุกครั้งที่สิ้นหวังก็จะหวนนึกถึงประวัติศาสตร์ พบว่า ชัยชนะที่ได้มาจากการใช้ความรุนแรงไม่ยั่งยืน ต้องสู้ด้วยความจริงและความรัก ผมเห็นด้วยอย่างยิ่ง และขอแนะนำผู้ที่หวังอยากให้บ้านเมืองสงบ คนไทยเป็นหนึ่งเดียว ต้องกล้าเผชิญความจริงหันหน้าเข้าหากัน เพราะเป็นคนไทยด้วยกัน” </p>
<p><persName>พ.ต.ท.ทักษิณ</persName> ยังระบุผ่านทวิตเตอร์อีกว่า “การพูดข้างเดียวรังแกกันข้างเดียว คือ การฏิเสธหลักแห่งความจริง และความรัก ย่อมไม่สามารถนำมาซึ่งความสันติสุขได้ แต่กลับเพิ่มความเจ็บแค้นชิงชังขึ้น”</p>
<p>ผู้สื่อข่าวรายงานว่า จากนั้น <persName>นายจาตุรนต์ ฉายแสง</persName> อดีตรักษาการหัวหน้าพรรคไทยรักไทย ได้โพสต์ข้อความในประเด็นเดียวกันว่า “การที่รัฐบาลสั่งสอบ อสมท. เรื่องรายการ exclusive สัมภาษณ์อดีตนายกฯ นั้น ถ้าสอบจริง หรือทำอะไรมากกว่านั้น น่าจะเป็นการขัดต่อรัฐธรรมนูญ ม.45 และ ม.46“ และ “ใครสนใจเรื่องนี้ช่วยอ่านรัฐธรรมนูญ โดยเฉพาะ ม.45 วรรค 4 และ ม.46 วรรค3 การขัดขวาง หรือแทรกแซงการเสนอข่าว หรือแสดงความเห็นในประเด็นสาธารณะของบุคคล ให้ถือว่า เป็นการจงใจใช้อำนาจหน้าที่โดยมิชอบ และ “รัฐบาลนี้อาจจะแทรกแซงสื่อจนเพลิน และเคยตัวจึงลืมนึกว่า การแทรกแซงครั้งนี้เป็นการจงใจใช้อำนาจหน้าที่โดยมิชอบ ซึ่งขัดรัฐธรรมนูญ ซึ่งมีบทลงโทษด้วย”.</p></body>
</news>
