<teiHeader>
<fileDesc>
<titleStmt>
  <title>"ทักษิณ" ฟ้องสื่อ "ผู้จัดการ" ตัดต่อรูปอนาจาร  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/25/news_29532353.php?news_id=29532353  </bibl>
</sourceDesc>
</fileDesc>
</teiHeader>
<news>
<headline>"<persName>ทักษิณ</persName>" ฟ้องสื่อ "ผู้จัดการ" ตัดต่อรูปอนาจาร</headline>
<lead>"<persName>ทักษิณ</persName>" ให้ทีมทนายลุยฟ้องสื่อเครือผู้จัดการ นสพ. ทีวี และเว็บไซต์ ยัวะถูกตัดต่อรูปภาพเปลือยและส่อไปในทางลามกอนาจาร และบรรยายภาพอันเป็นเท็จ รวมทั้งผู้ส่งต่อและเผยแพร่</lead>
<neck></neck>
<body><p><persName>นายพิชิฏ ชื่นบาน</persName> ที่ปรึกษากฎหมาย <persName>พ.ต.ท.ทักษิณ ชินวัตร</persName> อดีตนายกรัฐมนตรี เตรียมฟ้องสื่อในเครือผู้จัดการฐานหมิ่นประมาท โดยได้ออกแถลงการณ์ระบุว่า ตามที่ปรากฏภาพถ่ายและบทความของหนังสือพิมพ์ ASTV ผู้จัดการรายวัน manager online Click 2009@ astvmanager.com เว็บไซต์ www.manager.co.th เรื่อง "แม้วงัดต่อมลูกหมากโชว์ในทวิตเตอร์" ในวันที่ 24 ก.ย.2552 โดยเป็นการนำภาพใบหน้าของ <persName>พ.ต.ท.ทักษิณ</persName> มาตัดต่อรูปภาพให้อยู่ในลักษณะภาพเปลือยและส่อไปในทางลามกอนาจาร และมีการบรรยายภาพยืนยันอันเป็นเท็จว่า <persName>พ.ต.ท.ทักษิณ</persName> งัดต่อมลูกหมากโชว์ในทวิตเตอร์อันเป็นความเท็จ เพราะความจริง <persName>พ.ต.ท.ทักษิณ</persName> มิได้ส่งภาพที่หนังพิมพ์ผู้จัดการและเว็บไซต์ www.manager.co.th ในทวิตเตอร์ของ <persName>พ.ต.ท.ทักษิณ</persName> แต่อย่างใด ถือว่าเป็นการกลั่นแกล้งและละเมิดสิทธิในความเป็นอยู่ส่วนตัวของ <persName>พ.ต.ท.ทักษิณ</persName></p>
<p>แถลงการณ์ระบุอีกว่า คณะทนายความและที่ปรึกษากฎหมายของ <persName>พ.ต.ท.ทักษิณ</persName> เห็นว่าการกระทำของหนังสือพิมพ์และเจ้าของเว็บไซต์ดังกล่าวข้างต้น มีเจตนาที่จะทำลาย <persName>พ.ต.ท.ทักษิณ</persName> ทุกวิถีทางไม่ว่าการกระทำเช่นนั้นจะเป็นการละเมิดสิทธิ และฝ่าฝืนกฎหมายบ้านเมืองอย่างไร้จรรยาบรรณ และการกระทำดังกล่าวเห็นว่าเป็นการกระทำความผิดตามรัฐธรรมนูญแห่งราชอาณาจักรไทย มาตรา 35 เรื่องละเมิดความเป็นอยู่ส่วนตัว และ พ.ร.บ.คอมพิวเตอร์ พ.ศ.2550 มาตรา 14, 15 และ 16 ในเรื่องนำเข้าสู่ระบบคอมพิวเตอร์ที่ปรากฏเป็นภาพของผู้อื่น และภาพนั้นเป็นภาพที่เกิดจากการสร้างขึ้น ตัดต่อ เติม หรือดัดแปลงด้วยวิธีการทางอิเล็กทรอนิกส์ หรือวิธีการอื่นใด</p>
<p>ทั้งนี้ โดยประการที่น่าจะทำให้ผู้อื่นนั้นเสียชื่อเสียง ถูกดูหมิ่น ถูกเกลียดชัง หรือได้รับความอับอาย และประมวลกฎหมายอาญา ฐานหมิ่นประมาท ตามมาตรา 326 และจะร้องเรียนเรื่องการไร้จรรยาบรรณของหนังสือพิมพ์ดังกล่าวต่อสมาคมวิชาชีพหนังสือพิมพ์แห่งประเทศไทยต่อไป จึงเห็นควรที่จะมอบหมายให้ทนายความดำเนินคดีเอากับบริษัทเอเอสทีวี ผู้จัดการจำกัด และกรรมการผู้จัดการ บรรณาธิการ ผู้พิมพ์ ผู้โฆษณา และผู้เกี่ยวข้องทั้งหมดที่นำภาพและข้อความอันเป็นเท็จเข้าสู่ระบบคอมพิวเตอร์ รวมทั้งผู้ส่งและเผยแพร่ จนกว่าคดีจะถึงที่สุด ทั้งทางแพ่งและทางอาญาต่อไป
</p></body>
</news>
