<teiHeader>
<fileDesc>
<titleStmt>
  <title>'เทพไท'ยันปชป.ไม่กลัวเสียเปรียบแก้รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 14:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21875  </bibl>
</sourceDesc>
</fileDesc>
</teiHeader>
<news>
<headline>'<persName>เทพไท</persName>'ยันปชป.ไม่กลัวเสียเปรียบแก้รธน.</headline>
<lead></lead>
<neck></neck>
<body><p>วันนี้(22 ก.ย.)ที่พรรคประชาธิปัตย์ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวการวิจารณ์ว่าพรรคประชาธิปัตย์ไม่มีความจริงใจ ขัดขวางการแก้รัฐธรรมนูญ เพราะกลัวจะเสียเปรียบทางการเมือง ว่า ข้อกล่าวหาทั้งหมดถือว่าไม่เป็นธรรมกับพรรคประชาธิปัตย์ เพราะพรรคไม่มีเงื่อนไขใดๆ ในเรื่องการแก้รัฐธรรมนูญ เพียงแต่กังวลว่า ถ้าการแก้รัฐธรรมนูญไม่เป็นที่ยอมรับ หรือไม่ตกผลึกทางความคิดของทุกภาคส่วนในสังคม อาจจะเกิดเป็นเงื่อนไขความขัดแย้งทางการเมืองขึ้นมาใหม่ก็ได้ จึงอยากให้ทุกฝ่ายตระหนักว่าการแก้รัฐธรรมนูญรอบใหม่จะต้องเป็นที่ยอมรับของทุกฝ่าย </p>
<p><persName>นายเทพไท</persName> กล่าวต่อว่า การกล่าวหาว่าพรรคประชาธิปัตย์กลัวจะเสียเปรียบทางการเมืองหรือหวาดกลัวต่อรัฐธรรมนูญที่จะแก้ไขนั้น ไม่เป็นความจริง ถ้ากลับไปดูอดีตที่ผ่านมาพรรคประชาธิปัตย์เป็นพรรคการเมืองที่มีอายุ 63 ปีผ่านการใช้รัฐธรรมนูญมาแล้ว 15 ฉบับใน 17 ฉบับ และผ่านมาทุกรูปแบบของรัฐธรรมนูญ ซึ่งพรรคยอมรับว่า ถ้ากฎกติกานั้นเป็นกฎหมายสูงสุดของประเทศ ก็จะปฏิบัติตามรัฐธรรมนูญฉบับนั้นโดยเคร่งครัด ทั้งนี้ต้องยอมรับว่า รัฐธรรมนูญปี 2550 เป็นรัฐธรรมนูญที่ผ่านประชามติเสียงส่วนใหญ่ของคนทั้งประเทศ ก็ควรที่จะให้ความเคารพจนกว่ารัฐธรรมนูญฉบับนี้มีความเปลี่ยนแปลง และหากจะมีการแก้ก็ควรกลับไปสู่ประชามติอีกครั้ง เพื่อให้ประชาชนได้มีส่วนร่วมในการแก้รัฐธรรมนูญโดยแท้จริง</p>
<p>ส่วนที่บางฝ่ายพยายามเร่งรัดให้แก้ไขรัฐธรรมนูญให้แล้วเสร็จภายในเวลา 2-3 เดือนนั้น นายเทพไท กล่าวว่า เกรงว่าจะเป็นการเร่งรีบโดยอาจจะมีข้อบกพร่องได้ และสภาชุดนี้มีระยะเวลาอีก 2 ปี การที่จะแก้ไขรัฐธรรมนูญให้รอบคอบโดยใช้เวลาสัก 6 เดือน หรือ 1 ปี  ก็ไม่น่าเป็นเรื่องที่เสียหาย.
</p></body>
</news>
