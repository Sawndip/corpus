<teiHeader>
<fileDesc>
<titleStmt>
  <title>นายกฯ ยืนยัน อัตราการเจริญเติบโตทางเศรษฐกิจของไทยไม่ได้ต่ำสุดในอาเซียน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230090&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน อัตราการเจริญเติบโตทางเศรษฐกิจของไทยไม่ได้ต่ำสุดในอาเซียน</headline>
<lead></lead>
<neck></neck>
<body><p>นายกรัฐมนตรี ยืนยัน อัตราการเจริญเติบโตทางเศรษฐกิจของไทยไม่ได้ต่ำสุดในอาเซียน ด้านรัฐมนตรีว่าการกระทรวงต่างประเทศ ระบุ ได้ชี้แจงเหตุการณ์ชายแดนไทยกัมพูชากับชุมชนไทยในสหรัฐอเมริกาแล้ว <persName>นายอภิสิทธิ์ เวชชาชีวะ</persName> นายกรัฐมนตรี แถลงผ่านเว็บคอนเฟอเรนซ์ว่า อัตราการเจริญเติบโตทางเศรษฐกิจของไทยไม่ได้ต่ำสุดในอาเซียน แต่เป็นไปในแนวโน้มเดียวกันในภูมิภาค โดยยังไม่มีอะไรบ่งชี้ว่าเศรษฐกิจจะเติบโตเป็นกราฟรูปตัว W หรือ U เพราะทุกไตรมาสตัวเลขเป็นบวกทั้งหมด และมีการดีดตัวขึ้น ตามที่เคยพูดไว้เมื่อต้นปีที่ผ่านมา ส่วนที่การเติบโต้ช้ากว่าอินโดนีเซียและเวียดนามนั้น เนื่องจาก 2ประเทศนี้ ไม่ต้องพึ่งพาการส่งออกมากนัก ขณะที่<persName>นายชาญชัย ชัยรุ่งเรือง</persName> รัฐมนตรีว่าการกระทรวงอุตสาหกรรม กล่าวว่า กระทรวงอุตสาหกรรมและคณะกรรมการส่งเสริมการลงทุน เตรียมจัดกิจกรรมใหญ่พบปะนักลงทุนสหรัฐอเมริกา โดย 11 บริษัทของสหรัฐฯ จะมาลงทุนในไทยเพิ่มเติม อาทิ Western Ford GM และ Guardian ส่วน<persName>นายเกียรติ สิทธิอมร</persName> ผู้แทนการค้า แถลงว่า ได้ชี้แจงแนวทางเรื่องศุลกากรและสรรพากรว่าจะมีการทบทวนกระบวนการให้ชัดเจนขึ้น ทำให้นักลงทุนสหรัฐฯ สนใจมาลงทุนเพิ่ม โดยเฉพาะบริษัท Coca-Cola ที่จะลงทุนเพิ่มกว่าพันล้านบาท ขณะที่<persName>นายอลงกรณ์ พลบุตร</persName> รัฐมนตรีช่วยว่าการกระทรวงพาณิชย์ กล่าวว่า ในปีหน้าการส่งออกเสื้อผ้า เครื่องนุ่งห่มไทยในสหรัฐฯ จะเพิ่มขึ้นจากนโยบายเศรษฐกิจสร้างสรรค์ ด้าน<persName>นายกษิต ภิรมย์</persName> รัฐมนตรีว่าการกระทรวงการต่างประเทศ ระบุว่า ได้ชี้แจงเหตุการณ์ชายแดนไทยกัมพูชากับชุมชนไทยในสหรัฐฯ และฟังข้อเสนอว่า ควรส่งเสริมเรื่องการศึกษา และวัฒนธรรม  
 
</P></body>
</news>
