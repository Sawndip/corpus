<teiHeader>
<fileDesc>
<titleStmt>
  <title>นายกฯ ระบุ ผู้นำประเทศที่ร่วมประชุมสหประชาชาติสนใจการแก้ไขปัญหาด้วยหลักปรัชญาเศรษฐกิจพอเพียงฯ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209270025&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ ผู้นำประเทศที่ร่วมประชุมสหประชาชาติสนใจการแก้ไขปัญหาด้วยหลักปรัชญาเศรษฐกิจพอเพียงฯ</headline>
<lead></lead>
<neck></neck>
<body><p>นายกรัฐมนตรี ระบุ ผู้นำประเทศที่ร่วมประชุมสหประชาชาติ ให้ความสนใจการแก้ไขปัญหาด้วยหลักปรัชญาเศรษฐกิจพอเพียง ตามแนวพระราชดำริของพระบาทสมเด็จพระเจ้าอยู่หัว <persName>นายอภิสิทธิ์ เวชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯอภิสิทธิ์</persName> เช้าวันนี้ ซึ่งเป็นการดำเนินรายการบันทึกเทปจากประเทศสหรัฐอเมริกามายังประเทศไทย โดยได้กล่าวถึงภารกิจในการเดินทางเข้าร่วมประชุมสหประชาชาติและการประชุม จี 20 ว่า ในการประชุมสหประชาติ นายกรัฐมนตรี ได้กล่าวว่า ประเทศไทยพร้อมที่จะให้ความร่วมมือการแก้ไขปัญหาในระดับนานาชาติ นอกจากนี้นายกรัฐมนตรียังได้นำเสนอการแก้ไขปัญหาเศรษฐกิจและสิ่งแวดล้อม โดยน้อมนำแนวทางเศรษบกิจพอเพียง ที่พระบาทสมเด็จพระเจ้าอยู่หัวทรงพระราชทานแนวทางกับพสกนิกรชาวไทย ไปใช้แก้ไขปัญหาเศรษฐกิจในประเทศ ซึ่งผู้นำประเทศที่เข้าร่วมประชุมสหประชาชาติให้ความสนใจเป็นอย่างมาก ส่วนการเข้าร่วมประชุม จี 20 นายกรัฐมนตรี กล่าวว่า ได้มีการหารือถึงช่องทางจำหน่ายสินค้าด้านการเกษตร และความร่วมมือด้านการแก้ไขปัญหาสิ่งแวดล้อมที่กำลังเป็นปัญหาของโลกในขณะนี้ โอกาสนี้ นายกรัฐมนตรี ได้กล่าวขอบคุณข้าราชการที่จะเกษียณอายุราชการในวันที่ 30 กันยายนนี้ พร้อมระบุว่า ผู้ที่เกษียณอายุราชการอาจมีโอกาสกลับมาร่วมแก้ไขปัญหาของประเทศในการทำงานด้านต่างๆได้</p></body>
</news>
