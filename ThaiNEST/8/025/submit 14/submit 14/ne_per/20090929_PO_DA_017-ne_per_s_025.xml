<teiHeader>
<fileDesc>
<titleStmt>
  <title>'ปณิธาน'เชื่อคำพูดฮุนเซ็น แค่การเมืองภายใน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 14:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23166  </bibl>
</sourceDesc>
</fileDesc>
</teiHeader>
<news>
<headline>'<persName>ปณิธาน</persName>'เชื่อคำพูด<persName>ฮุนเซ็น</persName> แค่การเมืองภายใน</headline>
<lead></lead>
<neck></neck>
<body><p>วันนี้(29 ก.ย.) ที่ทำเนียบรัฐบาล <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวก่อนการประชุมคณะรัฐมนตรี(ครม.) ถึงกรณีที่<persName>สมเด็จฮุนเซ็น</persName> นายกรัฐมนตรีกัมพูชา ระบุว่าถ้าคนไทยหรือทหารไทยลุกล้ำเข้าไปในบริเวณเขาพระวิหาร ให้ยิงได้ทันที ว่า คำพูดของ<persName>สมเด็จ ฮุนเซ็น</persName> เป็นเรื่องภายในประเทศกัมพูชาจึงไม่ขอตอบโต้ แต่รัฐบาลไทยยืนยันว่าจะแก้ปัญหาโดยใช้สันติวิธีพร้อมหลีกเลี่ยงการปะทะ เชื่อว่าคำพูดดังกล่าวจะไม่กระทบกับการเจรจาคลี่คลายปัญหาพื้นที่ทับซ้อน 4.6 ตารางกิโลเมตร </p>
<p>ส่วนกรณีที่นายกรัฐมนตรีกัมพูชาเตรียมหยิบเรื่องดังกล่าวขึ้นหารือในเวทีระดับนานาชาติ <persName>นายปณิธาน</persName> กล่าวว่า คงไม่สามารถทำได้ เนื่องจากนานาชาติเข้าใจดีว่าเรื่องเขาพระวิหารเป็นเรื่องระหว่างไทยกับกัมพูชาที่จะมาตกลงกันเอง เมื่อถามว่าไทยจะทำหนังสือประท้วงไปยังกัมพูชาที่แสดงท่าทีที่แข็งกร้าวหรือไม่ <persName>นายปณิธาน</persName> กล่าวว่า คงไม่จำเป็น เพราะ<persName>สมเด็จฮุนเซ็น</persName>กล่าวกับประชาชนของเขา ซึ่งเป็นเรื่องภายในของเขา.
</p></body>
</news>
