<teiHeader>
<fileDesc>
<titleStmt>
  <title>"ประวิตร"สั่งกองทัพเด็ดขาดฟันเว็บหมิ่นสถาบัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090924/29814  </bibl>
</sourceDesc>
</fileDesc>
</teiHeader>
<news>
<headline>"<persName>ประวิตร</persName>"สั่งกองทัพเด็ดขาดฟันเว็บหมิ่นสถาบัน</headline>
<lead><persName>ประวิตร</persName> � สั่งกองทัพเด็ดขาดฟันเว็บหมิ่นสถาบัน กำชับกำลังพลร่วมลงนามอธิษฐาน �<persName>ในหลวง</persName>� หายประชวรโดยเร็ว</lead>
<neck></neck>
<body><p><persName>พ.อ.ธนาธิป สว่างแสง</persName> โฆษกกระทรวงกลาโหม แถลงผลการประชุมสภากลาโหมว่า <persName>พล.อ. ประวิตร วงษ์สุวรรณ</persName> รัฐมนตรีว่าการกระทรวงกลาโหม ในฐานะประธานสภากลาโหม ได้เน้นย้ำเรื่องการเทิดทูนและปกป้องสถาบันพระมหากษัตริย์ โดยเฉพาะปัจจุบันมีเว็บไซต์ทำการเผยแพร่ข้อมูลเกี่ยวกับการหมิ่นสถาบัน และกระทบกับสถาบันความมั่นคง ซึ่ง <persName>พล.อ.ประวิตร</persName> กำชับให้หน่วยขึ้นตรงกระทรวงกลาโหม และผู้บัญชาการเหล่าทัพ ติดตามตรวจสอบประสานงานกับกระทรวงเทคโนโลยีสารสนเทศและการสื่อสาร (ไอซีที) เพื่อหาแนวทางป้องกันและแก้ไข ทุกวิถีทางอย่างรอบคอบ รวมถึงมีการดำเนินการอย่างเด็ดขาดตามกฎหมายเกี่ยวกับเว็บไซต์เถื่อนที่เกิดขึ้นในปัจจุบัน แม้ว่าการแก้ไขเผยแพร่ข้อมูลไม่ใช่หน้าที่หลักของกระทรวงกลาโหมก็ตาม</p>
 “<persName>พล.อ.ประวิตร</persName> เน้นย้ำในการดูแลตามพื้นที่มีการเผยแพร่เว็บไซต์เถื่อน รวมถึงวิทยุชุมชน โดยให้กองอำนวยการรักษาความมั่นคงภายในราชอาณาจักร (กอ.รมน.) เข้าไปดำเนินการทางด้านชุมชน เราจะช่วยทำความเข้าใจกับประชาชนและเผยแพร่ประชาสัมพันธ์ให้สำนึกในพระมหากรุณาธิคุณของสถาบันพระมหากษัตริย์ เพราะบ้านเมืองเราดำรงอยู่ได้ เพราะสถาบันหลักชาติ ศาสนา และพระมหากษัตริย์ จึงอยากให้ทุกคนช่วยกันป้องสถาบันทั้ง 3 ให้อยู่คู่บ้านเมืองต่อไป"
<p>ทั้งนี้ <persName>พล.อ.ประวิตร</persName> ยังเน้นย้ำให้ผู้บัญชาการเหล่าทัพ กำลังพล ตลอดจนครอบครัว ร่วมลงนามถวายพระพรพระบาทสมเด็จพระเจ้าอยู่หัว ในสถานที่ที่มีการลงนามทั่วประเทศ เพื่อส่งจิตอธิษฐานให้พระบาทสมเด็จพระเจ้าอยู่หัวทรงหายจากอาการพระประชวรโดยเร็วด้วย</p></body>
</news>
