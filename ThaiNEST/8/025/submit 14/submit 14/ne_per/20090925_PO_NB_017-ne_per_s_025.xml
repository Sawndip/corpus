<teiHeader>
<fileDesc>
<titleStmt>
  <title>กรรมการ ป.ป.ช. ไม่เชื่อว่าผลวินิจฉัยคดีทุจริตกล้ายางรั่วไหลก่อนการอ่านคำพิพากษา  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250079&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>กรรมการ ป.ป.ช. ไม่เชื่อว่าผลวินิจฉัยคดีทุจริตกล้ายางรั่วไหลก่อนการอ่านคำพิพากษา</headline>
<lead></lead>
<neck></neck>
<body><p>รรมการป้องกันและปราบปรามการทุจริตแห่งชาติ ไม่เชื่อว่าการวินิจฉัยคดีทุจริตการจัดซื้อต้นกล้ายางพารารั่วไหลก่อนการอ่านคำพิพากษา <persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติ หรือ ป.ป.ช. และอดีตประธานแผนกคดีเยาวชนและครอบครัวในศาลฎีกา กล่าวถึงกรณีกระแสข่าวผลการวินิจฉัยคดีทุจริตการจัดซื้อต้นกล้ายางพารารั่วไหลก่อนการอ่านคำพิพากษา โดยเชื่อว่า สำนวนคดีไม่น่าจะรั่วไหล อีกทั้งเมื่อศาลยกฟ้องก็ไม่ควรตำหนิ คณะกรรมการตรวจสอบการกระทำที่ก่อให้เกิดความเสียหายแก่รัฐ หรือ คตส. ซึ่งเป็นผู้จัดทำสำนวนคดีอีก และขณะนี้ประธานศาลฎีกา ก็ได้สั่งตั้งคณะกรรมการสอบสวนเรื่องนี้แล้ว ควรปล่อยให้เป็นไปตามขั้นตอน อย่างไรก็ตามต้องยอมรับว่าการทุจริตเชิงนโยบายเป็นเรื่องที่ซับซ้อน และยุ่งยากในการวินิจฉัย <persName>นายวิชา มหาคุณ</persName> กล่าวด้วยว่า สำหรับคดีต่างๆ ที่ ป.ป.ช. รับผิดชอบต่อจาก คตส. นั้น หากคดีใดที่ คตส. ทำสำนวนครบถ้วนสมบูรณ์ ป.ป.ช. ก็ยอมรับ แต่บางคดีที่ยังไม่เรียบร้อยก็จำเป็นต้องสอบสวนเพิ่มเติม โดย ป.ป.ช. จะประสานการทำงานร่วมกับอัยการสูงสุดให้ดีที่สุด เพื่อให้มีการรับเรื่องส่งฟ้องศาลต่อไป </p></body>
</news>
