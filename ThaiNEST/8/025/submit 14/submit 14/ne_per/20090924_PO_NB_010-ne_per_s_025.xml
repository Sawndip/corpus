<teiHeader>
<fileDesc>
<titleStmt>
  <title>ฝ่ายค้าน ย้ำจุดยืนแก้ไขรัฐธรรมนูญตามมาตรา 291 ให้คณะรัฐมนตรี  ส.ส. และ ส.ว. เข้าชื่อเสนอแก้ไข  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240100&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ฝ่ายค้าน ย้ำจุดยืนแก้ไขรัฐธรรมนูญตามมาตรา 291 ให้คณะรัฐมนตรี  ส.ส. และ ส.ว. เข้าชื่อเสนอแก้ไข</headline>
<lead></lead>
<neck></neck>
<body><p>ฝ่ายค้าน ย้ำจุดยืนแก้ไขรัฐธรรมนูญตามมาตรา 291 ให้คณะรัฐมนตรี ส.ส. และ ส.ว. เข้าชื่อเสนอแก้ไข เชื่อว่า เป็นวิธีการที่ดีที่สุด <persName>นายวิทยา บุรณศิริ</persName> ประธานคณะกรรมการประสานงานพรรคร่วมฝ่ายค้าน หรือ วิฝ่ายค้าน กล่าวถึง จุดยืนของฝ่ายค้านในการแก้ไขรัฐธรรมนูญ จะยืนยันแก้ไขตาม 6 ประเด็นที่คณะกรรมการสมานฉันท์ฯเสนอ ส่วนวิธีแก้ไขจะขอให้ยืนตามมาตรา 291 ให้ คณะรัฐมนตรี ส.ส และ ส.ว.เป็นผู้แก้ไข ซึ่งเห็นว่า เป็นแนวทางตามรัฐธรรมนูญกำหนด และเป็นวิธีที่ดีที่สุด มากกว่า 2 แนวทางที่รัฐบาลเสนอ ที่อาจขัดต่อข้อกฎหมาย โดยขณะนี้ฝ่ายค้านอยูระหว่างหารือถึงวิธีในการดำเนินการแก้ไขให้ง่ายที่สุด เพื่อจะนำไปหารือในที่ประชุมวิป 3 ฝ่าย ในบ่ายวันนี้ ให้ได้ข้อยุติไปในทิศทางเดียวกัน สำหรับกรอบระยะเวลาในการดำเนินการนั้น ฝ่ายค้านไม่ได้กังวล หากไม่ทันในสมัยประชุมนี้ เพียงแต่ขอให้การดำเนินการเป็นไปตามกฎหมาย <persName>นายวิทยา</persName> ยังกล่าวถึงการที่รัฐบาลไม่เห็นด้วยกับการยุบสภาภายหลังแก้ไขรัฐธรรมนูญแล้วเสร็จนั้น เห็นว่า อำนาจการยุบสภาเป็นของนายกรัฐมนตรี เมื่อความขัดแย้งหมดไป ก็ควรคืนอำนาจให้กับประชาชน </p></body>
</news>
