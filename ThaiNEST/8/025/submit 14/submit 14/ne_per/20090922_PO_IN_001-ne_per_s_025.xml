<teiHeader>
<fileDesc>
<titleStmt>
  <title>สมชายโทษรธน.ปี50ต้นเหตุสังคมแตกแยก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-22 14:41:41  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190865  </bibl>
</sourceDesc>
</fileDesc>
</teiHeader>
<news>
<headline><persName>สมชาย</persName>โทษรธน.ปี50ต้นเหตุสังคมแตกแยก</headline>
<lead>" <persName>สมชาย วงศ์สวัสดิ์</persName> " โทษ รัฐธรรมนูญปี 50 ต้นเหตุ ความแตกแยกในสังคม ชี้ เพราะไม่เป็นธรรมและประชาชนไม่ยอมรับ</lead>
<neck></neck>
<body><p>งานสัมมนา 3 ปีหลังปฏิวัติ 19 กันยาประชาชนสีอะไร ซึ่งจัดโดยมูลนิธิ 111 ไทยรักไทย ที่โรงแรมรามาการ์เด้นส์ เริ่มเปิดการสัมมนาอย่างเป็นทางการแล้ว โดยมีอดีตแกนนำพรรคไทยรักไทย พรรคพลังประชาชน รวมถึง ส.ส.พรรคเพื่อไทย เข้าร่วมงานสัมมนาอย่างคึกคัก อาทิ <persName>นายจาตุรนต์ ฉายแสง</persName> อดีตรักษาการหัวหน้าพรรคไทยรักไทย <persName>นายสมชาย วงศ์สวัสดิ์</persName> อดีตนายกฯ และอดีตหัวหน้าพรรคพลังประชาชน <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย โดย <persName>นายยงยุทธ วิชัยดิษฐ</persName> หัวหน้าพรรคเพื่อไทย กล่าวว่า 3 ปีหลังการปฏิวัติประชาชนได้เสียความภาคภูมิใจในความเป็นคนไทย เนื่องจากสมัยที่พรรคไทยรักไทยเป็นผู้นำรัฐบาลนั้นเป็นยุคที่มีความเป็นประชาธิปไตยมากที่สุดอีกทั้งกระบวนการยุติธรรมยังไม่เป็น 2 มาตรฐานเหมือนในปัจจุบัน ขณะที่ <persName>นายสมชาย วงศ์สวัสดิ์</persName> อดีตนายกรัฐมนตรี กล่าวว่า ผลจากการปฏิวัติรัฐประหารเมื่อวันที่ 19 ก.ย. 2549 ทำให้เกิดความแตกแยกขึ้นในสังคมอย่างต่อเนื่อง ซึ่งสาเหตุหลักก็มาจากรัฐธรรมนูญฉบับปี 2550 ที่ไม่มีความเป็นธรรมและประชาชนไม่ยอมรับ ซึ่งความเสียหายที่ประชาชนได้รับผลกระทบนั้นมีมากมายจนไม่สามารถประเมินค่าได้อย่างไรก็ตาม งานสัมมนาครั้งนี้ <persName>นายจตุพร พรหมพันธุ์</persName> และ <persName>นายณัฐวุฒิ ใสยเกื้อ</persName> แกนนำกลุ่มคนเสื้อแดง รวมถึง <persName>นางเยาวภา วงศ์สวัสดิ์</persName> น้องสาวของ <persName>พ.ต.ท.ทักษิณ ชินวัตร</persName> อดีตนายกรัฐมนตรี เข้าร่วมรับฟังในการอภิปรายครั้งนี้ด้วย 
</p></body>
</news>
