<teiHeader>
<fileDesc>
<titleStmt>
  <title>จี้ป.ป.ช.สางคดีคลองด่าน ก่อนหมดอายุความ  </title>
  <author>เดลินิวส์  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-09-29 14:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23170  </bibl>
</sourceDesc>
</fileDesc>
</teiHeader>
<news>
<headline>จี้ป.ป.ช.สางคดีคลองด่าน ก่อนหมดอายุความ</headline>
<lead></lead>
<neck></neck>
<body><p>วันนี้(29 ก.ย.) <persName>นายโรจนศักดิ แสงศิวิไล</persName> เลขาธิการเครือข่ายสื่อมวลชนต่อต้านทุจริตแห่งชาติ (ส.ท.ช.) เดินทางเข้ายื่นหนังสือต่อเลขาธิการคณะกรรมการป้องกันและปราบปรามการทุจริต แห่งชาติ (ป.ป.ช.) เพื่อขอให้เร่งรัดการดำเนินคดีแก่ผู้กระทำทุจริตในโครงการจัดการน้ำเสียคลองด่าน จ. สมุทรปราการ</p>
<p><persName>นายโรจนศักดิ</persName> ระบุว่า โครงการดังกล่าว เป็นโครงการที่ใช้เงินจากภาษีอากรของประชาชนที่มากถึง 2.3 หมื่นล้านบาท มีอายุความนานถึง 15 ปี แต่คดีใกล้จะหมดอายุความในเดือน มิ.ย. 2553 หรืออีกประมาณ 8-9 เดือนข้างหน้า  ไม่ทราบว่า ป.ป.ช.ทำอะไรกันอยู่ คดีใหญ่ ๆ เช่นนี้ จึงได้ปล่อยให้คดีใกล้หมดอายุความ ทั้งที่เจ้าหน้าที่ฝ่ายสืบสวนสอบสวน ได้ส่งเรื่องไปให้คณะกรรมการป.ป.ช.มานานกว่า 5 ปีแล้ว หวังว่า ป .ป.ช.จะเร่งรัดดำเนินการให้คดีเสร็จสิ้นโดยเร็ว และส่งเรื่องไปให้อัยการสูงสุด เพื่อส่งต่อไปยังศาลฎีกาแผนกคดีอาญาของผู้ดำรงตำแหน่งทางการเมือง ก่อนที่คดีจะหมดอายุความเสียก่อน เพื่อรักษาผลประโยชน์ของชาติ.
</p></body>
</news>
