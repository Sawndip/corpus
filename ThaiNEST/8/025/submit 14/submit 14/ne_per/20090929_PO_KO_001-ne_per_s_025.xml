<teiHeader>
<fileDesc>
<titleStmt>
  <title>ครม.เห็นชอบตั้งรองปลัดเกษตรฯ-รองเลขาฯสศช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090929/30535  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบตั้งรองปลัดเกษตรฯ-รองเลขาฯสศช.</headline>
<lead></lead>
<neck></neck>
<body><p>(29ก.ย.)ที่ทำเนียบรัฐบาล<persName>นายวัชระ กรรณิการ์</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี(ครม.) ว่าที่ประชุมครม.อนุมัติตามที่กระทรวงเกษตรและสหกรณ์เสนอย้ายและเลื่อนแต่งตั้งข้าราชการพลเรือนสามัญดังนี้ 1.ย้าย<persName>นายสิงห์ทองชินวรรังสี</persName> ผู้ตรวจราชการกระทรวง สำนักงานปลัดกระทรวงเกษตรและสหกรณ์ ดำรงตำแหน่งรองปลัดกระทรวง และ 2.เลื่อนและแต่งตั้ง<persName>นายจิรากรโกศัยเสวี</persName> รองอธิบดีกรมวิชาการเกษตร ไปดำรงตำแหน่งผู้ตรวจราชการกระทรวง</p>
<p><persName>นายวัชระ</persName>กล่าวอีกว่า ครม.ยังได้เห็นชอบตามที่กระทรวงเกษตรฯเสนอแต่งตั้ง<persName>นายวิทย์ประทักษ์ใจ</persName> เป็นผู้อำนวยการสำนักงานกองทุนสงเคราะห์การทำสวนยาง โดยให้ได้รับเงินเดือน 108,810 บาทแทน<persName>นายสายัณห์ เกี่ยวข้อง</persName> ที่พ้นจากการเป็นผู้อำนวยการฯ เนื่องจากปฏิบัติงานครบกำหนดตามสัญญาจ้าง ทั้งนี้ตั้งแต่วันที่ 29 ก.ย. 2552 เป็นต้นไป
</p>
<p>รองโฆษกประจำสำนักนายกรัฐมนตรีกล่าวว่า นอกจากนี้ ที่ประชุมครม.อนุมัติตามที่สำนักงานคณะกรรมการพัฒนาเศรษฐกิจและสังคมแห่งชาติ(สศช.) เสนอให้แต่งตั้ง<persName>นายสุวัฒน์วาณีสุบุตร</persName> ที่ปรึกษาด้านนโยบายและแผนงาน(นักวิเคราะห์นโยบายและแผนทรงคุณวุฒิ) และ<persName>นายปรเมธีวิมลศิริ</persName> ที่ปรึกษาด้านนโยบายและแผนงาน(นักวิเคราะห์นโยบายและแผนทรงคุณวุฒิ) ดำรงตำแหน่งรองเลขาธิการสศช. เพื่อทดแทนตำแหน่งที่ผู้ครองตำแหน่งอยู่เดิมจะเกษียณอายุราชการตั้งแต่วันที่ 1 ต.ค.2552 ทั้งนี้ตั้งแต่วันที่ทรงพระกรุณาโปรดเกล้าฯแต่งตั้งเป็นต้นไป
</p>
<p>ด้าน<persName>นพ.ภูมินทร์ลีธีระประเสริฐ</persName> รองโฆษกประจำสำนักนายกรัฐมนตรี แถลงว่า ครม.อนุมัติตามที่กระทรวงเทคโนโลยีสารสนเทศและการสื่อสาร(ไอซีที) เสนอแต่งตั้ง<persName>นางจิราวรรณบุญเพิ่ม</persName> รองผู้อำนวยการสำนักงานสถิติแห่งชาติ ให้ดำรงตำแหน่งผู้อำนวยการสำนักงานสถิติแห่งชาติ ตั้งแต่วันที่ 1 ต.ค.2552 ทั้งนี้ตั้งแต่วันที่ทรงพระกรุณาโปรดเกล้าฯแต่งตั้งเป็นต้นไป
</p></body>
</news>
