<teiHeader>
<fileDesc>
<titleStmt>
  <title>ป.ป.ช.เลื่อนถกชี้มูลเขาพระวิหาร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 14:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21879  </bibl>
</sourceDesc>
</fileDesc>
</teiHeader>
<news>
<headline>ป.ป.ช.เลื่อนถกชี้มูลเขาพระวิหาร</headline>
<lead></lead>
<neck></neck>
<body><p>มื่อเวลา 13.30 น. วันนี้(22 ก.ย.) ที่คณะกรรมการป้องกันและปราบปรามการทุจริตแห่งชาติ (ป.ป.ช.)  <persName>นายกล้านรงค์ จันทิก</persName> กรรมการ ป.ป.ช. แถลงถึงการประชุมคณะกรรมการ ป.ป.ช. ซึ่งมีวาระพิจารณาสำนวนการไต่สวนคดีถอดถอนรัฐมนตรีในรัฐบาล <persName>นายสมัคร สุนทรเวช</persName> กรณีออกมติ ครม.สนับสนุนให้กัมพูชาขึ้นทะเบียนเขาพระวิหารเป็นมรดกโลก โดยไม่ผ่านความเห็นชอบจากรัฐสภา ซึ่งขัดต่อรัฐธรรมนูญมาตรา 190 ว่า การประชุมในวันนี้ที่ประชุมได้พิจารณาผู้ถูกร้องไปแล้ว 12 คน เหลือที่จะต้องพิจารณาอีก 32 คน ซึ่งผู้ถูกร้องมีถึง 44 คนประกอบกับต้องพิจารณาเป็นรายบุคคลทำให้อาจจะต้องใช้เวลา อีกทั้งในช่วงบ่าย <persName>นายปานเทพ กล้าณรงค์ราญ</persName> ประธานป.ป.ช. ติดภารกิจเป็นคณะกรรมการสรรหา ส.ว. แทนตำแหน่งที่ว่าง ที่ กกต. โดยคณะกรรมการ ป.ป.ช. จะพิจารณาต่ออีกครั้งในวันที่ 29 ก.ย.นี้ และเชื่อว่าจะสามารถชี้มูลได้ในวันดังกล่าว </p>
<p><persName>นายกล้านรงค์</persName> กล่าวว่า เมื่อดูจากสำนวนการสอบสวนพบว่าข้อมูลครบถ้วนเรียบร้อย ส่วนที่ต้องมาแถลงในวันนี้ เพราะต้องการชี้แจงขั้นตอนการดำเนินการของ ป.ป.ช. ซึ่งยืนยันว่าเราไม่ได้มีการเลื่อนแต่เรามีขั้นตอนในการดำเนินการ โดยต้องพิจารณาความผิดเป็นรายบุคคลว่าได้กระทำการอย่างใดหรือไม่ เนื่องจากมีการร้องมา 2 ประเด็น คือให้ดำเนินการทางคดีอาญาและการให้ดำเนินการถอดถอนออกจากตำแหน่ง  </p>
<p>ต่อข้อถามถึงกระแสข่าวว่า ป.ป.ช. จะพิจารณาชี้มูลความผิด <persName>นายนพดล ปัทมะ</persName> อดีต รมว.ต่างประเทศ เพียงคนเดียว <persName>นายกล้านรงค์</persName> กล่าวว่า ในส่วนนี้ยังไม่ได้มีการหารือ ประกอบกับคณะกรรมการ  ป.ป.ช. ยังไม่ได้พิจารณาผู้ถูกร้องทั้ง 44 คน ส่วนกรณีที่<persName>นายสมัคร สุนทรเวช</persName> อดีตนายกรัฐมนตรี ไม่ได้เดินทางมาชี้แจงข้อกล่าวหากับ ป.ป.ช.นั้น ตามกฎหมายก็ถือว่า<persName>นายสมัคร</persName>ไม่ติดใจที่จะชี้แจงข้อกล่าวหา.
</p></body>
</news>
