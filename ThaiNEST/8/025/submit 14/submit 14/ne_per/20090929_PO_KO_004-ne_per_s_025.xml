<teiHeader>
<fileDesc>
<titleStmt>
  <title>40ส.ว.เตรียมติดตามครม.อนุมัติรถเมล์เอ็นจีวี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090929/30525  </bibl>
</sourceDesc>
</fileDesc>
</teiHeader>
<news>
<headline>40ส.ว.เตรียมติดตามครม.อนุมัติรถเมล์เอ็นจีวี</headline>
<lead>"40 ส.ว." เตรียมตั้งวอร์รูมติดตามครม. อนุมัติรถเมล์เอ็นจีวีของภูมิใจไทยเชื่อต่อรองการแก้รัฐธรรมนูญ</lead>
<neck></neck>
<body><p>(29 ก.ย.)ที่รัฐสภานายสมชาย แสวงการ ส.ว.สรรหากลุ่ม 40 ส.ว. กล่าวถึงกรณีที่ครม. มีมติเห็นชอบให้ใช้วิธีการเช่าสำหรับโครงการรถเมล์เอ็นจีวี จำนวน 4,000 คันมูลค่าทั้งหมด 66,000 ล้านบาทตามข้อเสนอของคณะกรรมการสำนักงานเศรษฐกิจและสังคมแห่งชาติ (สสช.) ว่าเรื่องนี้ ครม.ทั้งคณะต้องรับผิดชอบในมติเนื่องจากตนไม่มั่นใจว่าครม.พิจารณาโดยรอบคอบแล้วหรือไม่เพราะหากเรื่องนี้เกี่ยวพันหรือมีผลประโยชน์แอบแฝงระหว่างกลุ่มทุน กลุ่มธุรกิจใด หรือกระทำการใดๆ ที่ทำให้ประชาชนเสียประโยชน์ กลุ่ม 40 ส.ว.จะมีการเคลื่อนไหวอย่างแน่นอนโดยจะกลุ่มจะนัดประชุมร่วมกัน ในวันที่ 30 ก.ย.นี้เพื่อศึกษารายละเอียดและติดตามเรื่องนี้อย่างใกล้ชิด อย่างไรก็ตาม ตนอยากตั้งข้อสังเกตว่าสาเหตุที่รัฐบาลเห็นชอบกับโครงการดังกล่าวอาจจะมีผลประโยชน์ทางการเมืองเข้ามาเกี่ยวข้อง โดยเฉพาะการต่อรองกันเรื่องการแก้รัฐธรรมนูญ เพราะเดิมที่ท่าทางของพรรคร่วมรัฐบาล โดยเฉพาะพรรคภูมิใจไทย คัดค้านอย่างหนักเรื่องการทำประชามติ แต่อยู่ดีๆ ก็ยอมรับ ซึ่งเป็นเรื่องที่น่าแปลก</p>
<p>ด้าน<persName>นายธวัชบวรวนิชยกูร</persName> ส.ว.สรรหาในฐานะกรรมาธิการคมนาคม วุฒิสภา กล่าวว่า ส่วนตัวเห็นด้วยกับวิธีการเช่ารถเมล์เอ็นจีวี 4,000 คันตามที่สภาพัฒน์ฯเสนอ เนื่องจากสามารถตัดปัญหาเรื่องการบริหารงานปลีกย่อยได้ แต่อย่างไรก็ตามอยากให้ ครม.พิจารณาเรื่องการจัดการต่างๆว่าควรทำให้รอบคอบ มีความโปร่งใส และเปิดกว้างให้มีการประมูล โดยแบ่งการประมูลตามเส้นทาง เนื่องจากหากกำหนดให้มีการประมูลใหญ่ จะเกิดปัญหาการล็อคสเป็ค การฮั้ว และบริษัทใหญ่เท่านั้นที่จะได้รับสัมปทาน</p></body>
</news>
