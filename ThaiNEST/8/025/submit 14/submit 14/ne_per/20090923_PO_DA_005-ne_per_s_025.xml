<teiHeader>
<fileDesc>
<titleStmt>
  <title>นายกฯ เปิดใจกับ “ฟ็อกซ์ นิวส์”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 16:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22111  </bibl>
</sourceDesc>
</fileDesc>
</teiHeader>
<news>
<headline>นายกฯ เปิดใจกับ “ฟ็อกซ์ นิวส์”</headline>
<lead></lead>
<neck></neck>
<body><p>วันนี้ (23 ก.ย.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวกับผู้สื่อข่าวสถานีโทรทัศน์ฟ็อกซ์ นิวส์ ว่า ประชาธิปไตยในประเทศไทยกำลังมีชีวิตชีวา และการชุมนุมเรียกร้องทางการเมืองของกลุ่มคนที่มีความคิดเห็นไม่ตรงกันบ้าง แต่ทุกฝ่ายต่างก็เคลื่อนไหวอยู่ในกรอบของกฎหมาย ซึ่งประเทศต้นแบบทางประชาธิปไตยอย่างสหรัฐฯ ก็คงจะเข้าใจในเรื่องนี้ </p>
<p>ส่วนกรณีที่อดีตนายกฯ ใช้เทคโนโลยีข้ามโลก วิจารณ์รัฐบาลถึงเรื่องต่าง ๆ นั้น ตนไม่ได้รู้สึกหนักใจอะไร เพราะเชื่อว่า ประชาชนคนไทยมีวิจารณญาณที่แยกแยะได้ว่า อะไรเป็นอะไร อย่างไรก็ตาม ทราบว่า คนไทยที่อาศัยอยู่ในสหรัฐฯ อยากให้ตน และรัฐบาลมีความมั่นคง เพื่อจะได้มีเวลาพัฒนาฟื้นฟูภาคเศรษฐกิจ สังคม แก้ปัญหาความรุนแรงทางภาคใต้ และความขัดแย้งทางการเมืองให้ได้ เพื่อบ้านเมืองจะสงบสุข.
</p></body>
</news>
