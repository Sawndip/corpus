<teiHeader>
<fileDesc>
<titleStmt>
  <title>ปธ.ยันถกวิป3ฝ่ายแค่ยืนยันกรอบแก้รธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090923/29601  </bibl>
</sourceDesc>
</fileDesc>
</teiHeader>
<news>
<headline>ปธ.ยันถกวิป3ฝ่ายแค่ยืนยันกรอบแก้รธน.</headline>
<lead>�<persName>ชินวรณ์</persName>� เผย ถกวิป 3 ฝ่ายแค่ยืนยันกรอบแก้ไขรัฐธรรมนูญให้ตรงกัน</lead>
<neck></neck>
<body><p>(23ก.ย.) เวลา 09.00 น.<persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล(วิปรัฐบาล) กล่าวก่อนการประชุมวิป 3 ฝ่ายคือ รัฐบาล ฝ่ายค้าน และวุฒิสภาในวันนี้( 23 ก.ย.)เวลา 11.00 น. ว่า  จะเป็นเพียงการหารือนอกรอบเพื่อคุยถึงเป้าหมายให้ชัดเจนตรงกันว่า ตกลงทุกฝ่ายต้องการให้มีการแก้ไขรัฐธรรมนูญตามข้อเสนอแนะของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญใช่หรือไม่   เพราะดูเหมือนขณะนี้แต่ละฝ่ายยังมีความคิดเห็นที่แตกต่างกันอยู่ ซึ่งตนก็เคารพสิทธิของแต่ละพรรคแต่ละบุคคล ความเห็นแตกต่างกันเป็นเรื่องธรรมดา แต่หลักการจะต้องตรงกัน</p>
<p><persName>นายชินวรณ์</persName> กล่าวอีกว่า ถ้าทุกฝ่ายมีเป้าหมายที่ตรงกันก็จะต้องร่วมกันลงชื่อเสนอญัตติแก้ไขรัฐธรรมนูญให้ได้อย่างน้อย 311 เสียง ส่วนวิธีการว่าจะทำอย่างไรต้องเป็นเรื่องของการเจรจาพูดคุยกัน จึงอยากเรียกร้องให้ทุกฝ่ายมาร่วมกันหาทางออกให้กับประเทศ เพราะนายกรัฐมนตรีได้ยกตัวอย่างขึ้นมา 3 แนวทางว่าอาจเสนอแก้ไขเป็นรายมาตรา   ตั้งส.ส.ร.หรือตั้งกรรมการอิสระ   ซึ่งล่าสุดก็มีข้อเสนอมาจากคณะกรรมการสมานฉันท์ว่าถ้าไม่เอาส.ส.ร.ก็สามารถโยนกลับไปให้คณะกรรมการสมานฉันท์เป็นผู้ยกร่างแก้ไขรัฐธรรมนูญได้  </p>
<p>เมื่อถามว่ากาหารือของวิปสามฝ่ายวันนี้จะได้ข้อยุติหรือไม่ <persName>นายชินวรณ์</persName> กล่าวว่า คงเป็นเพียงคุยเรื่องกรอบ เพื่อนำไปหารือเมื่อนายกรัฐมนตรีเดินทางกลับจากต่างประเทศ   เมื่อถามต่อว่าในที่สุดต้องนำกลับเข้ามาถามความเห็นของสมาชิกรัฐสภาอีกหรือไม่ว่าตกลงจะเอาอย่างไร <persName>นายชินวรณ์</persName> กล่าวว่า ทุกแนวทางล้วนเป็นไปได้ทั้งนั้น
</p></body>
</news>
