<teiHeader>
<fileDesc>
<titleStmt>
  <title>วาระ ครม.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220014&tb=N255209&return=ok&news_headline="%c7%d2%c3%d0%20%a4%c3%c1."  </bibl>
</sourceDesc>
</fileDesc>
</teiHeader>
<news>
<headline>วาระ ครม.</headline>
<lead></lead>
<neck></neck>
<body><p>รักษาการนายกรัฐมนตรี เสนอ ครม.ยกเลิกการประกาศบังคับใช้ พ.ร.บ.การรักษาความมั่นคงภายในราชอาณาจักร ขณะที่กระทรวงพาณิชย์ จะเสนอแต่งตั้ง<persName>นายยรรยง พวงราช</persName> เป็นปลัดกระทรวงพาณิชย์อีกครั้ง การประชุมคณะรัฐมนตรีวันนี้ (22 ก.ย.) <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะรักษาราชการแทนนายกรัฐมนตรี เป็นประธานการประชุม และเตรียมเสนอที่ประชุมคณะรัฐมนตรี หรือ ครม.ยกเลิกการประกาศบังคับใช้ พ.ร.บ.การรักษาความมั่นคงภายในราชอาณาจักร เพราะครบกำหนดเวลาที่ได้ขออนุมัติบังคับใช้ และขณะนี้ไม่มีสถานการณ์ที่จำเป็นต้องใช้ พ.ร.บ.ความมั่นคงฯ ส่วนกระทรวงคมนาคมเสนอให้ ครม.พิจารณาอนุมัติให้การรถไฟแห่งประเทศไทย กู้เงินระยะยาวเพื่อใช้ดำเนินงาน 4,210 ล้านบาท โดยให้กระทรวงการคลังเป็นผู้ค้ำประกัน รวมทั้งพิจารณาวิธีการกู้เงิน เงื่อนไข และรายละเอียด ตามความเหมาะสม ขณะที่<persName>นางพรทิวา นาคาศัย</persName> รัฐมนตรีว่าการกระทรวงพาณิชย์ เตรียมเสนอชื่อ<persName>นายยรรยง พวงราช</persName> อธิบดีกรมการค้าภายใน เป็นปลัดกระทรวงพาณิชย์คนใหม่ ด้านรัฐมนตรีว่าการกระทรวงศึกษาธิการ เสนอแต่งตั้งโยกย้ายผู้บริหารระดับสูงของกระทรวง 9 ตำแหน่ง แทนอัตราเกษียณและการโยกย้ายตามความเหมาะสมในแต่ละหน่วยงาน </p></body>
</news>
