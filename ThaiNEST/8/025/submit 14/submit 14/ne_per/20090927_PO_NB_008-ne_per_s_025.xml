<teiHeader>
<fileDesc>
<titleStmt>
  <title>รองนายกรัฐมนตรีระบุ กรณียังไม่สามารถหา ผบ ตร คนใหม่ จะไม่กระทบกับการทำงานใน สตช และไม่ส่งผลต่อขวัญและกำลังใจของตำรวจ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209270073&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีระบุ กรณียังไม่สามารถหา ผบ ตร คนใหม่ จะไม่กระทบกับการทำงานใน สตช และไม่ส่งผลต่อขวัญและกำลังใจของตำรวจ</headline>
<lead></lead>
<neck></neck>
<body><p>รองนายกรัฐมนตรี ระบุ กรณียังไม่สามารถแต่งตั้งผู้บัญชาการตำรวจแห่งชาติคนใหม่ได้ ไม่กระทบกับการทำงานของสำนักงานตำรวจแห่งชาติ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงกระแสข่าวแต่งตั้ง <persName>พล.ต.อ.ปทีป ตันประเสริฐ</persName> จเรตำรวจแห่งชาติ ให้รักษาราชการผู้บัญชาการตำรวจแห่งชาติ เพื่อปิดทาง <persName>พล.ต.อ.เพรียวพันธ์ ดามาพงศ์</persName> ก่อนถึงวันที่ 1 ตุลาคมว่า ไม่สนใจเรื่องข่าวลือ ส่วนความชัดเจนเรื่องผู้บัญชาการตำรวจแห่งชาติคนใหม่ ตอบไม่ได้ เพราะเป็นหน้าที่ของนายกรัฐมนตรีและคณะกรรมการนโยบายตำตรวจแห่งชาติ หรือ สตช.สรรหา ส่วนการแต่งตั้งรักษาราชการผู้บัญชาการตำรวจแห่งชาติ สามารถตั้งได้นานเท่าที่มีความจำเป็น ส่วนที่ยังสรรหาไม่ได้ จะไม่ส่งผลต่อการทำงานภายในสำนักงานตำรวจแห่งชาติ เพราะงานทุกอย่างเป็นไปตามระบบ และเชื่อว่าจะไม่ส่งผลต่อกำลังใจในการทำงานของตำรวจชั้นผู้น้อย ส่วนการประชุมคณะกรรมการข้าราชการตำรวจ หรือ กตร. เพื่อแต่งตั้งโยกย้ายข้าราชการตำรวจระดับรองผู้บัญชาการตำรวจแห่งชาติ ที่ยังมีความคิดเห็นแตกต่างกันอยู่นั้น ขณะนี้ยังไม่มีใครส่งสัญญาณว่าจะเปลี่ยนท่าที และเมื่อมีความพร้อมจะเรียกประชุมอีกครั้ง </p></body>
</news>
