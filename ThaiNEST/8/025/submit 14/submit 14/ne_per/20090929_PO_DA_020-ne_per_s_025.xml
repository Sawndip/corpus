<teiHeader>
<fileDesc>
<titleStmt>
  <title>ครม.ฉลุยเทกว่า6หมื่นล้านเช่ารถเมล์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 14:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23157  </bibl>
</sourceDesc>
</fileDesc>
</teiHeader>
<news>
<headline>ครม.ฉลุยเทกว่า6หมื่นล้านเช่ารถเมล์</headline>
<lead>มติ ครม. เห็นชอบให้เช่ารถเมล์เอ็นจีวี 4 พันคัน ตามข้อเสนอ สสช. หลังเห็น รบ. ไม่มีเงินมากพอที่จะซื้อได้</lead>
<neck></neck>
<body><p>วันนี้(29 ก.ย.) ที่ทำเนียบรัฐบาล ผู้สื่อข่าวรายงานว่า <persName>นายศุภชัย ใจสมุทร</persName> รองโฆษกประจำสำนักนายกฯ กล่าวว่า ที่ประชุม ครม. มีมติเห็นชอบให้ใช้วิธีการเช่าสำหรับโครงการรถเมล์ เอ็นจีวี จำนวน 4,000 คัน มูลค่าทั้งหมด 66,000 ล้านบาท ตามข้อเสนอของคณะกรรมการสำนักงานเศรษฐกิจและสังคมแห่งชาติ (สสช.) ที่เห็นว่าการใช้วิธีการเช่าจะดีกว่าวิธีการซื้อขาด เนื่องจากรัฐไม่มีงบมากพอที่จะนำไปซื้อรถทั้ง 4,000 คัน ทั้งนี้ ทางกระทรวงคมนาคม จะต้องไปจัดทำรายละเอียดของพนักงานทั้ง 7,000 คน ที่ต้องเข้าโครงการเออรี่รีไทล์ในเรื่องของอู่ที่ใช้ซ่อม และการจัดหาก๊าซธรรมชาติที่จะใช้เป็นเชื้อเพลิง รวมทั้งจัดทำกระบวนการการจัดซื้อจัดจ้างที่เป็นธรรม และต้องมีการแข่งขันอย่างสมบูรณ์ เพราะตามโครงการ สัญญาเช่าจะผูกพันถึง 10 ปี ส่วนข้อเสนอที่จะเปิดสัมปทานให้เอกชนเข้ามาดำเนินการใน 155 เส้นทาง ขอยืนยันว่า รัฐบาลไม่เคยมีความคิดเช่นนั้น  อย่างไรก็ตาม ถ้ากระทรวงคมนาคมจัดทำรายละเอียดดังกล่าวให้เสร็จภายในสัปดาห์นี้ ก็สามารถนำเสนอ ครม. พิจารณาได้ต่อไป.
</p></body>
</news>
