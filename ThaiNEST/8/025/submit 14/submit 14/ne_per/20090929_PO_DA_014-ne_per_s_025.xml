<teiHeader>
<fileDesc>
<titleStmt>
  <title>สธ.โชว์ความโปร่งใสลงเว็บไซต์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 19:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23249  </bibl>
</sourceDesc>
</fileDesc>
</teiHeader>
<news>
<headline>สธ.โชว์ความโปร่งใสลงเว็บไซต์</headline>
<lead></lead>
<neck></neck>
<body><p>วันนี้(29 ก.ย.) <persName>พญ.ศิริพร กัญชนะ</persName> รองปลัดกระทรวงสาธารณสุข ให้สัมภาษณ์เกี่ยวกับความคืบหน้าโครงการพัฒนาระบบบริการสาธารณสุข เพิ่มคุณภาพประสิทธิภาพในการบริการประชาชนทั่วประเทศ ภายใต้แผนปฏิบัติการไทยเข็มแข็ง 2555 ซึ่งงบงวดแรกได้รับอนุมัติแล้ว 11,515 ล้านบาทเศษ ว่า ตามงบประมาณที่ได้รับงวดแรก แบ่งการดำเนินการเป็นเวลา 3 ปี ในปี 2553 วงเงิน 8,227 ล้านบาทเศษ ปี 2554 วงเงิน 2,902 ล้านบาทเศษ และปี 2555 วงเงิน 384 ล้านบาทเศษ มีเป้าหมายพัฒนา 4 แผนงานใหญ่ได้แก่ 1. การจัดซื้อรถพยาบาลกว่า 800 คัน ให้โรงพยาบาลชุมชน และรถกระบะให้สถานีอนามัยเฉลิมพระเกียรติ เพื่อการรับส่งต่อผู้ป่วย 2. การพัฒนาอาคารบริการ ที่พักบุคลากร โรงพยาบาลชุมชน 3. โครงการพัฒนาอาคารบริการของโรงพยาบาลศูนย์ โรงพยาบาลทั่วไป และ 4. โครงการผลิตบุคลากรทั้งแพทย์ พยาบาล เจ้าหน้าที่สาธารณสุข ซึ่งจะเริ่มดำเนินการ ตั้งแต่วันที่ 1 ต.ค.เป็นต้นไป กระทรวงสาธารณสุขมีความพร้อมในการเดินหน้าโครงการอย่างรอบคอบและรัดกุมที่สุด โดยในวันที่ 1 ต.ค. นี้ จะเผยแพร่โครงการรายละเอียดของการพัฒนาทั้งหมด ทางเวบไซต์กระทรวงสาธารณสุข www.moph.go.th เพื่อให้ประชาชนและผู้สนใจเข้าไปดูได้ตลอด 24 ชั่วโมง ซึ่งในโครงการดังกล่าวจะให้ทุกจังหวัดส่งรายงานข้อมูลผลการจัดซื้อจัดจ้างไปแล้ว เพื่อแสดงความโปร่งใสและความรอบคอบในการดำเนินการยิ่งขึ้น.</p></body>
</news>
