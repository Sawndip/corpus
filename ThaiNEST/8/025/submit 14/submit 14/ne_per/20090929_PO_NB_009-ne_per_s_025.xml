<teiHeader>
<fileDesc>
<titleStmt>
  <title>จังหวัดสงขลา เปิดศูนย์ส่งเสริมและพัฒนาเครือข่ายด้านประชาธิปไตย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290214&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>จังหวัดสงขลา เปิดศูนย์ส่งเสริมและพัฒนาเครือข่ายด้านประชาธิปไตย</headline>
<lead></lead>
<neck></neck>
<body><p>จังหวัดสงขลา เปิดศูนย์ส่งเสริมและพัฒนาเครือข่ายด้านประชาธิปไตย <persName>นางจินดา กุลยเทพย์</persName> ประชาสัมพันธ์จังหวัดสงขลา กล่าวว่า สำนักงานเลขาธิการสภาผู้แทนราษฎร ร่วมกับกรมการพัฒนาชุมชนจัดกิจกรรมสร้างเครือข่ายผู้นำสตรี ผู้นำเยาวชน ผู้นำอาสาพัฒนาชุมชนด้านประชาธิปไตย ณ ศูนย์ช่วยเหลือทางวิชาการ การปกครองในระบอบประชาธิปไตย และผลักดันให้เข้ามามีส่วนร่วมทางการเมือง โดยผู้นำเครือข่ายสามารถขยายผลสร้างเครือข่ายประชาธิปไตยให้กับชุมชนได้อย่างเป็นรูปธรรมและมีประสิทธิภาพ ทั้งนี้ สำนักงานฯ ได้เล็งเห็นว่าการพัฒนาเครือข่ายผู้นำเป็นกระบวนการที่จะต้องดำเนินงานอย่างต่อเนื่อง จึงได้เริ่มจัดกิจกรรมพัฒนาเครือข่ายผู้นำด้านประชาธิปไตยขึ้น โดยเริ่มมาตั้งแต่ปี 2549 จนถึงปัจจุบัน เพื่อเป็นการพัฒนาองค์ความรู้ด้านประชาธิปไตย และการบริหารงานสร้างเครือข่ายให้มีความเข้มแข็งมากยิ่งขึ้น โดยเช้าวันนี้ <persName>นายพิทูร พุ่มหิรัญ</persName> เลขาธิการสภาผู้แทนราษฎร เป็นประธานพิธีเปิดศูนย์ส่งเสริมและพัฒนาประชาธิปไตย โดยใช้สถานที่ห้องโถง ชั้น 1 ศาลากลางจังหวัดสงขลา (หลังเก่า) เป็นที่ทำการสำหรับศูนย์ส่งเสริมและพัฒนาเครือข่ายด้านประชาธิปไตยแห่งที่ 3 โดยสำนักงานเลขาธิการสภาผู้แทนราษฎร ได้กำหนดจัดตั้ง ณ เขตตรวจราชการที่ 8 กรมการพัฒนาชุมชน จังหวัดสงขลา (ศูนย์ ฯ สงขลา) ประกอบด้วยจังหวัดสงขลา ปัตตานี ยะลา สตูล นราธิวาส เพื่อใช้เป็นศูนย์กลางประสานความร่วมมือ การบริหารจัดการ และพัฒนาเครือข่ายผู้นำด้านประชาธิปไตย นอกจากนี้ยังใช้เป็นสถานที่ให้สมาชิกสภาผุ้แทนราษฎร และประชาชนในพื้นที่ได้เข้ามามีส่วนร่วมทางการเมือง ได้อย่างสะดวกรวดเร็วอีกด้วย </p></body>
</news>
