<teiHeader>
<fileDesc>
<titleStmt>
  <title>อนุกก.ไต่สวนขอขยายเวลาสอบ258ล.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 23:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23036  </bibl>
</sourceDesc>
</fileDesc>
</teiHeader>
<news>
<headline>อนุกก.ไต่สวนขอขยายเวลาสอบ258ล.</headline>
<lead>เหตุ '<persName>ประชัย</persName>' ยังไม่มาให้ปากคำ ชี้รอหารือ 29 ก.ย.ว่าจะตัดพยานที่ยังไม่ได้มาให้ปากคำ ได้หรือไม่</lead>
<neck></neck>
<body><p>วันนี้( 29 ก.ย.) <persName>นางสดศรี สัตยธรรม</persName> กรรมการการเลือกตั้ง (กกต.) ด้านกิจการพรรคการเมือง กล่าวว่า ฝ่ายเลขาอนุกรรมการไต่สวนกรณีสำนวนเงินบริจาค 258 ล้านบาทและเงินเงินกองทุนเพื่อการพัฒนาพรรคการเมือง 29 ล้านบาท ที่อาจมีการใช้ผิดวัตถุประสงค์ ว่า ขณะนี้ได้รับรายงานว่า คณะอนุกรรมการไต่สวนฯจะขอขยายระยะเวลาการสอบออกไปอีกหลังจากที่กกต.ได้ให้ระยะเวลาไปแล้ว 30 วัน ในวันที่ 29 ก.ย. เนื่องจากว่า คณะกรรมการไต่สวนยังสอบไม่เสร็จ เพราะ<persName>นายประชัย เลี่ยวไพรัตน์</persName>  ผู้บริหารบริษัท ทีพีไอ โพลีน จำกัด (มหาชน) ยังไม่ได้มาให้ถ้อยคำต่ออนุกรรมการ และยังมีเอกสารหลักฐานที่ กกต.ได้ขอจากบริษัทหลายหน่วยงานที่ขอให้ส่งมา กกต.แต่ก็ยังไม่ได้รับ รวมทั้งเอกสารบัญชีงบดุลที่ กกต.ยังไม่ได้รับจากบริษัท เมซไซอะ บิซิเนส แอนด์ ครีเอชั่น จำกัด</p>
<p>ส่วน<persName>นายอภิสิทธิ์ เวชชาชีวะ</persName> นายกรัฐมนตรี ได้ส่งหนังสือลายลักษณ์อักษรมายัง กกต.แล้ว เรื่องนี้ต้องรอหารือในที่ประชุม กกต.วันที่ 29 ก.ย.ว่า จะตัดพยานที่ยังไม่ได้มาให้ปากคำต่อ กกต.ได้หรือไม่หากจะพิจารณาสำนวนเพื่อลงมติ เพราะการที่ กกต.จะพิจารณาเพื่อลงมติจะต้องเป็นไปอย่างรอบคอบ.</p></body>
</news>
