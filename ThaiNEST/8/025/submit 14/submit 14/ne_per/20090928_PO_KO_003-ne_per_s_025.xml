<teiHeader>
<fileDesc>
<titleStmt>
  <title>วิปค้านชี้ทำประชามติแก้รธน.ฝ่ายบริหารทำไม่ได้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090928/30333  </bibl>
</sourceDesc>
</fileDesc>
</teiHeader>
<news>
<headline>วิปค้านชี้ทำประชามติแก้รธน.ฝ่ายบริหารทำไม่ได้</headline>
<lead>" <persName>วิชิต</persName> " ชี้ทำประชามติแก้รธน.ฝ่ายบริหารทำไม่ได้ อ้างม.165 ได้ระบุห้ามเอาไว้ ย้ำชัดหากต้องเป็นหน้าที่ของฝ่ายนิติบัญญัติเท่านั้น</lead>
<neck></neck>
<body><p>(28ก.ย.) <persName>นายวิชิต ปลั่งศรีสกุล</persName> อดีตกรรมการบริหารพรรคไทยรักไทย และทีมกฎหมายของ<persName>พ.ต.ท.ทักษิณ ชินวิตร</persName> อดีตนายกรัฐมนตรี กล่าวถึงกรณีที่รัฐบาลต้องการให้มีการจัดการออกเสียงประชามติในการแก้ไขรัฐธรรมนูญ ว่า การทำประชามติต้องเป็นไปตามบทบัญญัตของรัฐธรรมนูญเท่านั้น ซึ่งที่ผ่านมาการทำประชามติว่าจะรับรัฐธรรมนูญปี 2550 หรือไม่นั้นเป็นไปตามบทบัญญัติที่รัฐธรรมนูญฉบับชั่วคราวปี 2549 ระบุไว้</p>
<p>ส่วนการทำประชามติที่บัญญัติไว้ในรัฐธรรมนูญฉบับปัจจุบันตามมาตรา 165 สามารถทำได้ภายใต้เงื่อนไขที่กำหนดว่าเรื่องที่จะทำประชามติต้องเป็นเรื่องที่อาจกระทบถึงประโยชน์ส่วนได้ส่วนเสียของประเทศชาติ หรือประชาชนเท่านั้น ดังนั้นการแก้ไขรัฐธรรมนูญจึงไม่เข้าข่ายที่กฎหมายอนุญาติให้ทำประชามติ เรื่องนี้จึงเป็นหน้าของฝ่ายนิติบัญญัติตามมาตรา 291 ซึ่งฝ่ายบริหารไม่ควรที่จะเข้ามาก่าวก่ายแทรกแซง</p></body>
</news>
