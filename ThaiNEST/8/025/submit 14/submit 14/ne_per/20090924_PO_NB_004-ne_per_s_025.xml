<teiHeader>
<fileDesc>
<titleStmt>
  <title>ตัวแทนจากเครือข่ายแรงงาน เข้าขอบคุณกรรมาธิการการแรงงานสภาผู้แทนราษฏร  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240110&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ตัวแทนจากเครือข่ายแรงงาน เข้าขอบคุณกรรมาธิการการแรงงานสภาผู้แทนราษฏร</headline>
<lead></lead>
<neck></neck>
<body><p>ตัวแทนจากเครือข่ายแรงงาน เข้าขอบคุณกรรมาธิการการแรงงานสภาผู้แทนราษฏร ที่ผลักดันร่าง พ.ร.บ. สถาบันส่งเสริมความปลอดภัยฯ (ฉบับบูรณาการผู้ใช้แรงงาน) เข้าสู่การพิจารณาของที่ประชุมสภาผู้แทนราษฏร <persName>นางสาวสมบุญ สีคำดอกแค</persName> ประธานสภาเครือข่ายกลุ่มผู้ป่วยจากการทำงานและสิ่งแวดล้อมแห่งประเทศไทย พร้อมด้วยตัวแทนจากเครือข่ายสนับสนุนและร่วมผลักดัน การจัดตั้งองค์กรอิสระ สถาบันส่งเสริมความปลอดภัยอาชีวอนามัยและสภาพแวดล้อมในการทำงาน เช่น สภาเครือข่ายกลุ่มผู้ป่วยจากการทำงานและสิ่งแวดล้อมแห่งประเทศไทย สมัชชาคนจน เข้ายื่นหนังสือขอบคุณ <persName>ดร.สุเมธ ฤทธาคนี</persName> ประธานกรรมาธิการการแรงงานสภาผู้แทนราษฏร ที่กรรมาธิการได้ผลักดันให้มีการนำ ร่าง พ.ร.บ. สถาบันส่งเสริมความปลอดภัยอาชีวอนามัยและสภาพแวดล้อมในการทำงาน พ.ศ.(ฉบับบูรณาการผู้ใช้แรงงาน) เข้าสู่การพิจารณาของที่ประชุมสภาผู้แทนราษฏร โดย<persName>ดร.สุเมธ</persName> กล่าวว่า ความปลอดภัยและอาชีวอนามัย ของแรงงานถือว่า มีความสำคัญมากในการทำงาน พร้อมยืนยันว่า รัฐสภายังคงเป็นที่พึ่งให้กับประชาชนได้ ส่วนการเสนอร่าง พ.ร.บ. สถาบันส่งเสริมความปลอดภัยฯเข้าสู่สภานั้นถือเป็นมาตรฐานที่ต้องพิจารณา ร่างของกระทรวงแรงงานหรือ รัฐบาลเป็นร่างหลักแต่ก็มีการนำ พ.ร.บ.ของเครือข่ายผู้ใช้แรงงานเป็นร่างประกอบการพิจารณา ทั้งนี้ <persName>นางสาวสมบุญ</persName> ยังกล่าวด้วยว่า ร่าง พ.ร.บ.ของกระทรวงแรงงานเป็นการผลักดัน เพื่อให้ใช้เป็นกฎหมายแต่ร่าง พ.ร.บ. ของเครือข่ายผู้ใช้แรงงานเป็นการผลักดัน เพื่อให้มีองค์กรอิสระมาบริหารงานอย่างครบวงจร </p></body>
</news>
