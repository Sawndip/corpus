<teiHeader>
<fileDesc>
<titleStmt>
  <title>"สุมิท"ไขก๊อกผอ.ชุมชนพอเพียง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/25/news_29532359.php?news_id=29532359  </bibl>
</sourceDesc>
</fileDesc>
</teiHeader>
<news>
<headline>"<persName>สุมิท</persName>"ไขก๊อกผอ.ชุมชนพอเพียง</headline>
<lead>"<persName>สุมิท</persName>" ลาออกจาก ผอ.โครงการชุมชนพอเพียง เผยไปรับตำแหน่งเลขาธิการสถาบันเศรษฐกิจพอเพียง ย้ำสำนักงานโครงการฯ ตรวจสอบเคร่งครัด พร้อมสรุปผลดำเนินงานโอนเงินไปแล้ว 21,697 ชุมชนจาก 66,000 ชุมชนที่ส่งโครงการของบฯ ขณะที่เอแบคโพลล์ชี้ ชาวบ้านเกือบ 90% เห็นด้วยกับโครงการ</lead>
<neck></neck>
<body><p><persName>นายสุมิท แช่มประสิทธิ์</persName> ผู้อำนวยการสำนักงานเศรษฐกิจพอเพียงเพื่อยกระดับชุมชน (สพช.) กล่าวในงาน “สรุปภาพรวมโครงการชุมชนพอเพียงและเยี่ยมชมมูลนิธิกสิกรรมธรรมชาติ” เมื่อวันที่ 24 ก.ย.ที่ผ่านมา ณ ศูนย์กสิกรรมธรรมชาติมาบเอื้อง จ.ชลบุรี ว่า ที่ผ่านมาตนเองได้ปฏิบัติหน้าที่ตามอำนาจหน้าที่ที่ได้รับมอบหมายอย่างเต็มที่ ด้วยความบริสุทธิ์ใจ และสุดกำลังความสามารถ เนื่องจากโครงการชุมชนพอเพียงมีความสำคัญและเป็นประโยชน์ต่อเศรษฐกิจชุมชนและประเทศชาติ</p>
<p>นอกจากนี้ผลการสำรวจล่าสุดของศูนย์วิจัยความสุขชุมชน มหาวิทยาลัย อัสสัมชัญ หรือเอแบคโพลล์ ได้สำรวจความเห็นจากประชาชนใน 17 จังหวัด พบว่าร้อยละ 89.5 เห็นด้วยกับโครงการนี้ โดยร้อยละ 89.0 เห็นถึงประโยชน์ของโครงการชุมชนพอเพียง ในการช่วยแก้ปัญหาเศรษฐกิจของประเทศได้อย่างมีประสิทธิภาพ จึงเป็นบทพิสูจน์ที่ยืนยันความเชื่อมั่นว่า ปรัชญาเศรษฐกิจพอเพียงเป็นแนวทางในการใช้พัฒนาชุมชนและสังคมฐานรากให้รอดพ้นจากวิกฤติทางเศรษฐกิจได้อย่างยั่งยืน
ส่วนภาพรวมในการดำเนินโครงการนั้น ตนเองถือว่าภาพพจน์และการสร้างความรับรู้ของโครงการจัดอยู่ในขั้นที่ดี เนื่องจากมีชุมชนประมาณ 66,000 ชุมชน จาก 80,000 ชุมชนทั่วประเทศ ได้ส่งโครงการเพื่อของบประมาณแล้ว แต่ก็ต้องยอมรับว่าการทำความเข้าใจเชิงลึกกับชุมชน ต่อการดำเนินโครงการยังทำได้ไม่ดีนัก เพราะมีชุมชน 31,582 ชุมชน (47%) ที่เสนอโครงการผ่านเกณฑ์ ได้รับการอนุมัติมีเพียง 21,716 ชุมชน (32%) รวมเป็นเงิน 5,367 ล้านบาท "ชุมชนที่มีเอกสารครบถ้วนและสามารถแสดงถึงความยั่งยืนของโครงการและได้รับการโอนเงินเข้าบัญชีชุมชนไปแล้ว โดยน่าแปลกใจว่า มีเพียง 8,000 ชุมชนเท่านั้นที่เบิกจ่ายเงินไปแล้ว เป็นเงินประมาณ 2,000 ล้านบาท"
<persName>นายสุมิท</persName> กล่าวต่อว่า สำนักงานเศรษฐกิจพอเพียงเพื่อยกระดับชุมชน (สพช.) ได้ทำการสุ่มกลุ่มตัวอย่าง 100 ชุมชนที่ได้รับการอนุมัติและโอนเงินเข้าบัญชีชุมชนแล้วแต่ไม่เบิกเงินไปทำโครงการ ได้พบประเด็นปัญหาที่ชุมชนยังไม่ได้ดำเนินการเบิกจ่ายอาทิ ต้องการเปลี่ยนโครงการใหม่ 20% ชุมชนเข้าใจว่านายอำเภอต้องเซ็นอนุมัติเบิกเงินด้วย 17.5% ไม่ทราบ
ไม่ได้ส่งขอโครงการไป 10% งบประมาณไม่ตรงกับที่ขอไป 10% ชื่อชุมชนผิด 7.5% โครงการที่ได้รับอนุมัติไม่ตรงกับความต้องการ 5%</p>
<p>รับปัญหาชุมชนถูกครอบงำ</p>
<p>สำหรับโครงการยังมีปัญหาในการปฏิบัติ เป็นปัญหาความไม่รู้ เพราะถูกชี้นำและครอบงำซึ่งเป็นปัญหาที่สั่งสมมานาน โดยที่ผ่านมา สนพ. ได้ร่วมกับเครือข่ายภาคต่างๆ ดำเนินโครงการ "108 วัน มหัศจรรย์พอเพียง" ซึ่งเป็น โครงการรณรงค์และนำเสนอความมหัศจรรย์ ของการนำเอาแนวทางของเศรษฐกิจพอเพียง ไปสู้การปฏิบัติในชุมชนต่างๆ ทั่วประเทศ เพื่อแก้ปัญหาได้ 108 พันประการ</p>
<p>นอกจากนั้น สพช. ยังได้นำเสนอตัวอย่างแนวทางที่เป็นรูปธรรมของการปฏิบัติตามทฤษฎีเศรษฐกิจพอเพียงในภาคเกษตรกร ผ่านฐานการเรียนรู้จาก “ศูนย์กสิกรรมธรรมชาติ มาบเอื้อง” โดยมี <persName>นายวิวัฒน์ ศัลยกำธร</persName> ประธานสถาบันเศรษฐกิจพอเพียง อดีตผู้อำนวยการกองประเมินผลและข้อมูลพระราชดำริ สำนักงานคณะกรรมการพิเศษเพื่อประสานงานโครงการอันเนื่องมาจากพระราชดำริ (กปร.) หนึ่งในเครือข่ายศูนย์ฝึกอบรมของโครงการชุมชนพอเพียง เข้าร่วมบรรยาย
"เศรษฐกิจพอเพียง คือ ทางรอดของวิกฤตการณ์ที่เกิดขึ้นในปัจจุบัน ทั้งวิกฤติเศรษฐกิจของประเทศชาติ และวิกฤติสภาพแวดล้อมโลก ปัญหาที่เกิดขึ้นทุกวันนี้มาจากการบริโภคที่เกินพอดี การทำลายธรรมชาติมากเกินความจำเป็น เกษตรกรทำนา ทำสวน ทำไร่ โดยหวังเร่งผลผลิตเพื่อการค้า ทำให้ต้องใช้สารเคมีและยาฆ่าแมลง ส่งผลต่อสุขภาพของทั้งคนปลูกและคนกิน สารเคมีที่สะสมทุกวันทำลายสมดุลธรรมชาติ เมื่อผนวกกับการบริโภคอย่างไม่ยับยั้งตามระบบทุนนิยม กลายเป็นการทำลายสภาพแวดล้อมโลกจนเกิดภาวะโลกร้อนทุกวันนี้"</p>
<p>ดังนั้น ทางออกและทางรอดเดียวของวันนี้ คือการย้อนกลับสู่รูปแบบเดิมของการทำการเกษตรโดยไม่ใช้สารเคมี เดินตามแนวคิดเศรษฐกิจพอเพียงของพระเจ้าอยู่หัว เริ่มด้วยการพึ่งตัวเองในการทำการเกษตร "ปลูกทุกอย่างที่กิน กินทุกอย่างที่ปลูก" คืนชีวิตให้กับดินด้วยการทำปุ๋ยหมัก ทำน้ำหมักชีวภาพใช้เอง "ปลูกป่า 3 อย่างประโยชน์ 4 อย่าง" เพื่อคืนสมดุลให้กับธรรมชาติตามแนวทางพระราชดำริ ซึ่งแนวทางทั้งหมดสามารถทำได้จริง และประยุกต์ใช้ได้กับคนทุกกลุ่ม มีตัวอย่างที่นำไปปฏิบัติแล้วประสบผลสำเร็จจริง"
รับตำแหน่งเลขาฯ สถาบันพอเพียง</p>
<p><persName>นายสุมิท</persName> กล่าวต่ออีกว่า ในโอกาสที่<persName>นายมีชัย วีระไวทยะ</persName> ได้เข้ารับตำแหน่งประธานโครงการชุมชนพอเพียง และได้มีการจัดตั้งคณะกรรมการชุดใหม่เรียบร้อยแล้วนั้น ตนเองได้หารือและสรุปผลการดำเนินงานให้นายมีชัยทราบแล้ว เพื่อให้เกิดความต่อเนื่องในการดำเนินโครงการต่อไป พร้อมกันนั้นได้แสดงความจำนงขอลาออกจากตำแหน่งภายในสิ้นเดือนนี้ ทั้งนี้ตนยืนยันที่จะร่วมขับเคลื่อนแนวทางชุมชนพอเพียงร่วมกันสำนักงานฯ และเครือข่ายต่อไป ไม่ว่าตนเองจะอยู่ในสถานะใด เพื่อให้เกิดรูปธรรมของเศรษฐกิจพอเพียงในชุมชน
"แนวทางเศรษฐกิจพอเพียงจะช่วยกู้วิกฤติเศรษฐกิจประเทศชาติอย่างยั่งยืนต่อไป" <persName>นายสุมิท</persName> กล่าว</p>
<p>ผู้สื่อข่าวรายงานว่า <persName>นายสุมิท</persName> ได้ตอบรับคำเชิญของ<persName>นายวิวัฒน์ ศัลยกำธร</persName> ประธานสถาบันเศรษฐกิจพอเพียง เข้าไปดำรงตำแหน่ง เลขาธิการสถาบันเศรษฐกิจพอเพียง ซึ่งอยู่ในมูลนิธิเศรษฐกิจพอเพียง
</p></body>
</news>
