<teiHeader>
<fileDesc>
<titleStmt>
  <title>เพื่อไทยจี้ปรับ ครม.ศก.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-27 15:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22812  </bibl>
</sourceDesc>
</fileDesc>
</teiHeader>
<news>
<headline>เพื่อไทยจี้ปรับ ครม.ศก.</headline>
<lead></lead>
<neck></neck>
<body><p>วันนี้(27 ก.ย.) ที่พรรคเพื่อไทย <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงถึงกรณีที่ <persName>นายอภิสิทธิ์ เวชชาชีวะ</persName> นายกรัฐมนตรี พูดในเวทีองค์การสหประชาชาติ ที่ประเทศสหรัฐอเมริกาว่า เศรษฐกิจโลกต้องแก้ด้วยเศรษฐกิจพอเพียง ซึ่ง<persName>นายอภิสิทธิ์</persName>และรัฐบาลนี้เข้าใจเศรษฐกิจพอเพียง แค่ในเศษกระดาษและตัวหนังสือ เพราะ 9 เดือนที่ผ่านมารัฐบาลนี้ไม่เคยเข้าใจหลักการเศรษฐกิจพอเพียงที่แท้จริง เพราะมีกู้เงินให้คนไทยเป็นหนี้ถึง 9 แสนล้านบาท นอกจากนี้ จากการลงพื้นที่ตรวจสอบการใช้เงินของรัฐบาล โดยเฉพาะโครงการชุมชนพอเพียง ในพื้นที่ ต. ไม้ดัด อ.บางระจัน จ. สิงห์บุรี จำนวน 14 หมู่บ้าน จำนวนเงินกว่า 3 ล้านบาท พบว่ามีการทุจริตเกิดขึ้น โครงการไม่เป็นไปตามที่ประชาชนต้องการ ทุกโครงการเริ่มมีกลิ่นการทุจริตและเป็นการสร้างหนี้ให้ประชาชน</p>
<p><persName>นายพร้อมพงศ์</persName> กล่าวต่อว่า ในขณะเดียวกันกลับมีการอนุมัติเงินจำนวน 11,000 ล้านบาท ให้กับกระทรวงกลาโหมเพื่อซื้ออาวุธ ใช้เวลาเพียงแค่ 5 นาทีในการอนุมัติ ซึ่งเรื่องนี้อาจขัดรัฐธรรมนูญมาตรา 190  เรียกว่าเป็นการบริหารแบบอภิสิทธิ์ชน ดังนั้น เมื่อ<persName>นายอภิสิทธิ์</persName>เดินทางกลับจากประเทศสหรัฐอเมริกา ก็ควรจะเรียกประชุมเพื่อปรับ ครม.เศรษฐกิจ ครั้งใหญ่ ในทุกระทรวงที่เกี่ยวข้องกับเศรษฐกิจ เพราะ 9 เดือนที่ผ่านมา การบริหารล้มเหลว และนี่ถือเป็นช่วงโค้งสุดท้ายที่<persName>นายอภิสิทธิ์</persName>จะแก้ตัว.</p></body>
</news>
