<teiHeader>
<fileDesc>
<titleStmt>
  <title>เลื่อนชี้ขาด29กย.คดีพระวิหารครม.สมัคร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-22 14:39:06  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190864  </bibl>
</sourceDesc>
</fileDesc>
</teiHeader>
<news>
<headline>เลื่อนชี้ขาด29กย.คดีพระวิหารครม.<persName>สมัคร</persName></headline>
<lead>ปปช.ชี้มูลครม.<persName>สมัคร</persName> หนุนกัมพูชาขึ้นทะเบียนปราสาทพระวิหารเป็นมรดกโลก 12 คน แล้ว ที่เหลือเลื่อนไป 29 กย.</lead>
<neck></neck>
<body><p><persName>นายกล้านรงค์ จันทิก</persName> กรรมการป้องกันและปราบปรามการทุจริตแห่งชาติ (ป.ป.ช.) ในฐานะ โฆษก ป.ป.ช.แถลงภายหลังการประชุม คณะกรรมการ ป.ป.ช. วาระพิจารณาคดีถอดถอนคณะรัฐมนตรี รัฐบาล <persName>นายสมัคร สุนทรเวช</persName> อดีตนายกรัฐมนตรี ที่มีมติสนับสนุนกัมพูชาให้ขึ้นทะเบียนปราสาทเขาพระวิหารเป็นมรดกโลก ซึ่งขัดรัฐธรรมนูญมาตรา 190 ว่า ที่ประชุมมีมติให้พิจารณาคดีดังกล่าวอีก พร้อมวินิจฉัยชี้มูลในวันอังคารที่ 29 ก.ย.นี้ และจะมีการแถลงข่าวใ นช่วงบ่ายของวันเดียวกัน ซึ่งเบื้องต้น วันนี้ คณะกรรมการ ป.ป.ช. พิจารณาผู้ถูกกล่าวหาเสร็จแล้ว 12 คน แต่ไม่สามารถเปิดเผยรายละเอียดได้ และยังเหลือที่ต้องพิจารณาในสัปดาห์หน้า อีก 32 คน อย่างไรก็ตาม ยอมรับว่าต้องใช้ระยะเวลาพิจารณาเป็นรายบุคคล อีกทั้งแต่ละคนมีความผิดทั้งทางอาญา และการถูกถอดถอนขณะเดียวกัน ตนปฏิเสธว่า ผู้ที่ถูกชี้มูลความผิดจะมีเพียง <persName>นายนพดล ปัทมะ</persName> อดีตรัฐมนตรีว่าการกระทรวงการต่างประเทศเพียงคนเดียวเท่านั้น </p>
<p>อย่างไรก็ตาม ล่าสุด <persName>นายสุวิทย์ คุณกิตติ</persName> รมว.ทรัพยากรธรรมชาติและสิ่งแวดล้อม ในฐานะ อดีตรองนายกรัฐมนตรี และ รัฐมนตรีว่าการกระทรวงอุตสาหกรรม ส่งหลักฐานเพิ่มมาอีก 1 แผ่น ซึ่ง คณะกรรมการ ป.ป.ช. จะนำเข้าพิจารณาอีกครั้ง</p></body>
</news>
