<teiHeader>
<fileDesc>
<titleStmt>
  <title>นายกฯ ชวนคนไทยในอเมริการ่วมถวายพระพร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 13:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22093  </bibl>
</sourceDesc>
</fileDesc>
</teiHeader>
<news>
<headline>นายกฯ ชวนคนไทยในอเมริการ่วมถวายพระพร</headline>
<lead></lead>
<neck></neck>
<body><p>วันที่ (23 ก.ย.) ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี ซึ่งอยู่ระหว่างการปฏิบัติภารกิจเข้าร่วมการประชุมสมัชชาสหประชาชาติ สมัยสามัญ ครั้งที่ 64 ที่นครนิวยอร์ก และประชุมกลุ่มประเทศอุตสาหกรรม จี 20 พิตส์เบิร์ก ซัมมิท ที่นครพิตส์เบิร์ก ระหว่างวันที่ 21-27 ก.ย. ได้ให้สัมภาษณ์ผ่านระบบการประชุมทางไกลผ่านเครือข่ายอินเตอร์เน็ต (เว็บ คอนเฟอเรนซ์) จากประเทศสหรัฐอเมริกา ถึงข้อห่วงใยของคนไทย เกี่ยวกับอาการประชวรของพระบาทสมเด็จพระเจ้าอยู่หัวฯ ว่า ได้รับทราบติดตามข่าวอยู่ตลอด ทั้งแถลงการณ์ของสำนักพระราชวัง ที่สำคัญคือรับทราบว่า ประชาชนก็ยังหลั่งไหลไปลงนามเพื่อถวายพระพร จึงเชิญชวนประชาชนคนไทยในสหรัฐฯ ร่วมกันแสดงออก เพราะทุกคนมีความสนใจ ใส่ใจ ห่วงใย และล้วนแล้วแต่มีความประสงค์ที่จะถวายความจงรักภักดี และถวายพระพร.
</p></body>
</news>
