<teiHeader>
<fileDesc>
<titleStmt>
  <title>ครม.มีมติปรับแนวทางดำเนินการกองทุนหมู่บ้าน ยืดเวลาผ่อนเงินคืนเป็น 2 ปี  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290189&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม.มีมติปรับแนวทางดำเนินการกองทุนหมู่บ้าน ยืดเวลาผ่อนเงินคืนเป็น 2 ปี</headline>
<lead></lead>
<neck></neck>
<body><p>คณะรัฐมนตรี มีมติปรับแนวทางดำเนินนโยบายกองทุนหมู่บ้าน โดยจะยืดเวลาผ่อนชำระเงินคืนเป็น 2 ปี <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า หลังจากพบว่าประชาชนยังคงกู้เงินนอกระบบ ที่ประชุมคณะรัฐมนตรี จึงมีมติให้ปรับแนวทางดำเนินนโยบายกองทุนหมู่บ้าน โดยจะยืดเวลาการผ่อนชำระเงินคืนให้เป็น 2 ปี เพิ่มงบประมาณกองทุนหมู่บ้านให้อีก 1,900 ล้านบาท พร้อมให้สำรวจปัญหาโครงการต้นกล้าอาชีพ โดยเฉพาะการปล่อยกู้ ซึ่งจะรอกรรมการโครงการไทยเข้มแข็งพิจารณา อีกครั้ง พร้อมให้กระทรวงพาณิชย์ปรับแก้ระเบียบและกรอบเวลารับจำนำข้าวเพื่อลดความสับสน เรื่องข้าวนาปี และนาปรัง ขณะเดียวกันได้ให้กระทรวงพาณิชย์และกระทรวงเกษตรและสหกรณ์ติดตามกรณีต่างประเทศวิจัยพันธุ์ข้าว เพราะเกรงว่าจะกระทบต่อพันธุ์ข้าวหอมมะลิ ทั้งนี้ยังมีการอนุมัติก่อสร้างรถไฟรางคู่แก่งคอย-ฉะเชิงเทรา กรอบลงทุนรัฐวิสาหกิจระบบรถไฟ และระบบขนส่งมวลชน ส่วนปัญหาทุจริตงบประมาณครุภัณฑ์กระทรวงสาธารณสุขนั้น นายกรัฐมนตรี กล่าวว่า ได้สอบถาม<persName>นายวิทยา แก้วภราดัย</persName> รัฐมนตรีว่าการกระทรวงสาธารณสุข แล้ว ซึ่งได้สั่งสอบสวนและพิจารณาความจำเป็น โดยยังไม่มีการอนุมัติเพราะเป็นงบประมาณในแผนไทยเข้มแข็งรอบที่ 2 นอกจากนี้ยืนยันว่าไม่มีความคิดปรับทีมคณะรัฐมนตรีเศรษฐกิจในขณะนี้</p></body>
</news>
