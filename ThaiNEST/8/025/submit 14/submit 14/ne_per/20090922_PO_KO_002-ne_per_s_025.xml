<teiHeader>
<fileDesc>
<titleStmt>
  <title>"โสภณ”ชี้“เนวิน”พ้นคดีกล้ายางทำภท.เข้มแข็ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090922/29451  </bibl>
</sourceDesc>
</fileDesc>
</teiHeader>
<news>
<headline>"<persName>โสภณ</persName>�ชี้�<persName>เนวิน</persName>�พ้นคดีกล้ายางทำภท.เข้มแข็ง</headline>
<lead>"<persName>โสภณ</persName> � บอก � <persName>เนวิน</persName> � พ้นคดีกล้ายางทำให้ภท. - รัฐบาลเข้มแข็งขึ้น ขู่เสื้อแดงขยายผลโจมตีเรื่อง 2 มาตรฐาน ระวังละเมิดอำนาจศาล</lead>
<neck></neck>
<body><p>(22ก.ย.) ที่ทำเนียบรัฐบาล เมื่อเวลา 09.00 น. <persName>นายโสภณ ซารัมย์</persName> รมว.คมนาคม ในฐานะแกนนำพรรคภูมิใจไทย กล่าวถึงกรณีศาลฎีกาแผนกคดีอาญาผู้ดำรงตำแหน่งทางการเมืองยกฟ้อง 44 จำเลยในคดีทุจริตกล้ายาง ซึ่งทำให้หลายฝ่ายมองว่าทำให้พรรคภูมิใจไทยมีอำนาจต่อรองมากขึ้น ว่า ไม่เกี่ยวกับอำนาจต่อรอง แต่ผลการตัดสินคดีทำให้พรรคมีกำลังใจทำงาน เพราะแกนนำของพรรคไม่มีปัญหาแล้ว เพราะคนที่มีเรื่องแบบนี้อยู่ก็ความกังวลใจ แต่พอหลุดพ้นคดีแล้ว ก็ถือว่าเป็นผลดีสำหรับพรรค และทำให้พรรคทำงานได้ง่ายขึ้น มีความเข้มแข็งขึ้น “ เมื่อพรรคภูมิใจไทยเข้มแข็งขึ้น รัฐบาลก็เข้มแข็งขึ้น เรื่องต่อรองไม่มี เพียงแต่จะทำให้การสร้างพรรคของเรามีความมั่นคงยิ่งขึ้น และหลังการตัดสิน<persName>นายเนวิน ชิดชอบ</persName> แกนนำพรรค ก็ไม่ได้กล่าวอะไรกับสมาชิกพรรค ท่านก็กลับไปบ้านนอน ส่วนจะนอนหลับฝันดีหรือไม่ ก็ไม่ทราบ ต้องไปถามท่านเอง ”</p>
<p>เมื่อถามว่าแต่ดูเหมือนแกนนำพรรคจะรู้ผลตัดสินล่วงหน้า <persName>นายโสภณ</persName> กล่าวว่า ไม่มี ใครจะไปรู้ล่วงหน้า ถ้ารู้ก็ติดคุก เมื่อถามว่ากังวลหรือไม่ว่าฝ่ายตรงข้ามจะนำผลการตัดสินคดีไปขยายผล <persName>นายโสภณ</persName> กล่าวว่า เรื่องคดีต้องจบ ถ้ามาขยายผลก็เป็นการละเมิดกระบวนการยุติธรรม ดังนั้นจะนำไปขยายผลไม่ได้ ทั้งฝ่ายบวก และฝ่ายลบ เมื่อถามว่าจะเป็นเงื่อนไขที่กลุ่มคนเสื้อแดงจะมาโจมตีเรื่อง 2 มาตรฐานหรือไม่ <persName>นายโสภณ</persName> กล่าวว่า “ ก็ละเมิดอำนาจศาล ” เมื่อถามว่าแต่ยังมีอีกหลายคดีที่รอตัดสินอยู่ <persName>นายโสภณ</persName> กล่าวว่า ก็ว่ากันไป เป็นเรื่องของกระบวนการยุติธรรม</p></body>
</news>
