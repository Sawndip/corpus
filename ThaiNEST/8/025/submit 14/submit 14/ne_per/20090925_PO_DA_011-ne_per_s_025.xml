<teiHeader>
<fileDesc>
<titleStmt>
  <title>“เทพเทือก”พร้อมคุย“ฮุนเซน”หาก“มาร์ค”สั่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 20:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22534  </bibl>
</sourceDesc>
</fileDesc>
</teiHeader>
<news>
<headline>“<persName>เทพเทือก</persName>”พร้อมคุย“<persName>ฮุนเซน</persName>”หาก“<persName>มาร์ค</persName>”สั่ง</headline>
<lead></lead>
<neck></neck>
<body><p>ที่ทำเนียบรัฐบาล วันนี้ (25 ก.ย.) <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ให้สัมภาษณ์ถึง กรณีการให้สัมปทานขุดเจาะน้ำมันในพื้นที่ทับซ้อนทางทะเลระหว่างไทย-กัมพูชา ว่า เรื่องนี้ไม่มีใครทำอะไรได้ หากยังไม่มีการเจรจาร่วมกัน เพราะต่างฝ่ายต่างอ้างสิทธิ์ในพื้นที่ ดังนั้น หากยังพิสูจน์ไม่ได้ว่า พื้นที่เป็นของใคร ตนได้เสนอไปแล้วว่า ให้ร่วมทุนในการพัฒนาร่วมกัน และแบ่งผลประโยชน์กัน </p>
<p>เมื่อถามว่า เตรียมวางแผนที่จะพูดคุยกับ <persName>สมเด็จฮุนเซน</persName> นายกฯ และ รมว.กลาโหมกัมพูชา แล้วหรือยัง <persName>นายสุเทพ</persName> กล่าวว่า ยังไม่ได้คิด เพราะมีเรื่องอื่นที่จะต้องแก้ไขก่อน และหากนายกฯ เดินทางกลับมาเห็นว่า ควรต้องดำเนินการ ตนก็จะรีบไปทำ</p>
<p>เมื่อถามว่า ในการประชุมอาเซียน <persName>สมเด็จฮุนเซน</persName> จะเดินทางมาร่วมประชุมด้วยหรือไม่ <persName>นายสุเทพ</persName> กล่าวว่า มาทุกครั้งที่มีการประชุม <persName>สมเด็จฮุนเซน</persName> ให้ความร่วมมือกับเราทุกครั้ง</p>
<p>ส่วนที่มีรายงานข่าวว่า กลุ่มผู้ก่อการร้ายเจไอจะเข้ามาก่อเหตุป่วนการประชุมอาเซียนในเดือน ต.ค.นี้นั้น <persName>นายสุเทพ</persName> กล่าวว่า ตนยังไม่ได้ข่าว ที่ออกมาอาจจะเป็นข่าวปล่อย แต่ยืนยันว่า รัฐบาลไม่ประมาท โดยจะตรวจสอบทุกอย่างเป็นอย่างดี เพื่อให้ผู้นำประเทศที่เดินทางมาร่วมประชุมเกิดความมั่นใจ.</p></body>
</news>
