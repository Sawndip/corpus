<teiHeader>
<fileDesc>
<titleStmt>
  <title>จ่อฟ้อง'พล.ต.อ.วาสนา'ปฏิบัติหน้าที่มิชอบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 11:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22268  </bibl>
</sourceDesc>
</fileDesc>
</teiHeader>
<news>
<headline>จ่อฟ้อง'<persName>พล.ต.อ.วาสนา</persName>'ปฏิบัติหน้าที่มิชอบ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 09.30 น. วันนี้ ( 24ก.ย.) <persName>พล.ต.อ.วาสนา เพิ่มลาภ</persName> อดีตประธาน กกต. เดินทางมารายงานตัวต่ออัยการฝ่ายคดีพิเศษ 5 หลังจากที่อัยการสูงสุดมีคำสั่งให้ฟ้อง กกต. ชุดของ<persName>พล.ต.อ.วาสนา</persName> ในความผิดฐานเป็นเจ้าพนักงานร่วมกันปฏิบัติหน้าที่โดยมิชอบเพื่อให้เกิดความเสียหายแก่ผู้หนึ่งผู้ใดและปฏิบัติหน้าที่โดยทุจริต ตามประมวลกฎหมายอาญา ม.157 และ พ.ร.บ.ว่าด้วยการป้องกันและปราบปรามการทุจริต พ.ศ. 2542 กรณีออกระเบียบกกต.ว่าด้วยหลักเกณฑ์และวิธีการจ่ายค่าตอบแทนการปฏิบัติงานของ กกต. พ.ศ.2547 กำหนดเงินค่าตอบแทนการปฏิบัติหน้าที่ลักษณะเหมาจ่ายเป็นรายเดือนให้พวกตนเองเดือนละ 20,000 บาท โดยให้ใช้บังคับย้อนหลังไปตั้งแต่วันที่ 1 เม.ย.47 เป็นต้นไป ทั้งที่ กกต.ไม่มีสิทธิได้รับเงินดังกล่าวโดยชอบด้วย</p>
<p>โดยหลังจากที่ <persName>พล.ต.อ.วาสนา เพิ่มลาภ</persName> เข้าพบอัยการแล้ว อัยการก็จะนำตัวมายื่นฟ้องเป็นจำเลยต่อศาลอาญา ถ.รัชดาภิเษก ในวันเดียวกันนี้ อย่างไรก็ดี ก่อนหน้าอัยการได้ยื่นฟ้อง<persName>นายปริญญา นาคฉัตรีย์</persName> และ<persName>นายวีระชัย แนวบุญเนียร</persName>อดีต กกต. ไปแล้วเมื่อวันที่ 31 ส.ค.ที่ผ่านมา ขณะนี้คงเหลือเพียง <persName>พล.อ.จารุภัทร เรืองสุวรรณ</persName> อดีต กกต. ซึ่งยังไม่ได้นำตัวมาฟ้อง.
</p></body>
</news>
