<teiHeader>
<fileDesc>
<titleStmt>
  <title>ปธ.วิปค้านยันแก้รธน.ต้องยึด ม.291  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 13:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22302  </bibl>
</sourceDesc>
</fileDesc>
</teiHeader>
<news>
<headline>ปธ.วิปค้านยันแก้รธน.ต้องยึด ม.291</headline>
<lead></lead>
<neck></neck>
<body><p>วันนี้(24 ก.ย.) ที่รัฐสภา <persName>นายวิทยา บุรณศิริ</persName> ประธานคณะกรรมการประสานงานพรรคร่วมฝ่ายค้าน (วิป) สภาผู้แทนราษฎร เปิดเผยภายหลังการประชุมวิปฝ่ายค้านเพื่อกำหนดจุดยืนแนวทางในการแก้ไขรัฐธรรมนูญ ก่อนเข้าประชุมร่วมวิป 3 ฝ่ายในบ่ายวันนี้ ว่า วิปฝ่ายค้านยังคงยืนยันแนวทางแก้ไขตามรัฐธรรมนูญพ.ศ. 2550 มาตรา 291 พร้อมขอย้ำว่าการแก้ไขรัฐธรรมนูญจะต้องดำเนินการตามกฎหมายเท่านั้น ดังนั้นแนวทางการแก้ไขจะต้องดำเนินการโดยคณะรัฐมนตรี ส.ส.และส.ว. ส่วนที่วิปรัฐบาลเรียกร้องให้วิปฝ่ายค้านทบทวนแนวทางมาตรา 291 เพราะเกรงว่าจะถูกครหาว่าแก้ไขรัฐธรรมนูญเพื่อตัวเองนั้น  เรื่องนี้เป็นประเด็นที่จะถูกตีทางกฎหมาย แต่เรามองว่าถ้าทำตามกฎหมาย รัฐธรรมนูญกำหนด กฎหมายจะคุ้มครองได้ สำหรับการประชุมร่วมวิป 3 ฝ่ายวันนี้เชื่อว่าจะได้ข้อยุติ เกินกว่าร้อยละ 80-90  ส่วนแนวทางจะเป็นอย่างไรขึ้นอยู่กับการหารือกัน </p>
<p>ต่อข้อถามถึงท่าทีของฝ่ายรัฐบาลไม่เห็นด้วยกับข้อเสนอว่าเมื่อแก้ไขรัฐธรรมนูญแล้วควรจะยุบสภา <persName>นายวิทยา</persName> กล่าวว่า ฝ่ายค้านไม่มีอำนาจยุบสภา จะยุบสภาหรือไม่เป็นเรื่องของนายกรัฐมนตรี การยุบสภาเป็นเรื่องคืนอำนาจให้ประชาชน เมื่อพิสูจน์ได้ว่าเมื่อดำเนินการถึงจุดนี้แล้วกระบวนการเกิดความสมานฉันท์ขึ้นและควรยุบสภาซึ่งนายกรัฐมนตรีต้องพิจารณา คืนอำนาจให้ประชาชน </p>
<p><persName>นายชินวรณ์ บุณยเกียรติ</persName> ประธานวิปรัฐบาล กล่าวว่า ในการประชุมร่วมวิป 3 ฝ่าย วันนี้จะหารือเกี่ยวกับวิธีการในการที่จะนำไปสู่การยกร่างแก้ไขรัฐธรรมนูญว่าจะให้ใครเป็นผู้ยกร่าง คณะกรรมการสมานฉันท์ หรือคณะกรรมการอิสระ ก็ต้องพูดคุยกันให้ชัดเจน นอกจากนี้จะยกร่างเป็นรายมาตราหรือทั้งฉบับ หลังจากนั้นจะนำไปสู่กระบวนการการมีส่วนร่วมของประชาชน ซึ่งพรรคร่วมเห็นความสำคัญในเรื่องนี้ว่าจะมีการทำประชามติหรือตั้ง ส.ส.ร ขึ้นมา เพื่อจะได้มีองค์ประกอบทุกภาคส่วน และส.ส.ร.ที่เคยยกร่างรัฐธรรมนูญปี 40 และ50</p>
<p><persName>นายชินวรณ์</persName> กล่าวถึงความเป็นไปได้ในการยุบสภาหลังจากแก้ไขรัฐธรรมนูญแล้ว ว่า กระบวนการยุบสภาไม่เกี่ยวกับแก้ไขรัฐธรรมนูญ แก้รัฐธรรมนูญแล้วไม่จำเป็นต้องยุบสภา แต่ฝ่ายรัฐบาลก็ใจกว้างหากแก้ไขรัฐธรรมนูญเป็นไปตามเป้าหมายประชาชนยอมรับ แล้วเกิดความสมานฉันท์ แล้วเห็นว่าต้องคืนอำนาจให้ประชาชนก็ยุบสภาได้ การยุบสภาเป็นเรื่องปกติแต่ตอนนี้มาร่วมมือกันให้แก้ไขรัฐธรรมนูญที่ประชาชนยอมรับให้ได้ก่อน.</p></body>
</news>
