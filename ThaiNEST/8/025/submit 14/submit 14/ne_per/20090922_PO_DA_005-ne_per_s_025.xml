<teiHeader>
<fileDesc>
<titleStmt>
  <title>'สุเทพ'นั่งหัวโต๊ะ ครม. อนุมัติงบทหาร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 11:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21802  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'นั่งหัวโต๊ะ ครม. อนุมัติงบทหาร</headline>
<lead></lead>
<neck></neck>
<body><p>วันนี้(22ก.ย.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะรักษาการนายกรัฐมนตรี เปิดเผยว่า กระทรวงกลาโหมได้เสนอขออนุมัติงบประมาณจัดซื้อยุทโธปกรณ์ในช่วงการประชุม ครม.ครั้งสุดท้ายของเดือน ก.ย. ก่อนขึ้นปีงบประมาณ ซึ่งเป็นการดำเนินการตามปกติ และได้เสนอมาตามลำดับขั้น นอกจากนี้สำนักงานตำรวจแห่งชาติ ยังได้ขออนุมัติงบประมาณจัดซื้ออุปกรณ์ในการควบคุมฝูงชน เพื่อรับมือกับแนวโน้มสถานการณ์ที่จะมีการชุมนุมรุนแรงมากขึ้นด้วย แต่เป็นเรื่องเก่าที่อนุมัติให้ตำรวจไปดำเนินการแล้ว แต่อยู่ระหว่างกระบวนการจัดซื้อ</p>
<p>ผู้สื่อข่าวรายงานว่า สำหรับงบประมาณในส่วนของกระทรวงกลาโหมที่เตรียมเสนอ ครม.อนุมัติก่อหนี้ผูกพันข้ามปีกว่าหนึ่งหมื่นล้านบาทนั้น เพื่อนำไปจัดซื้อเฮลิคอปเตอร์ปราบเรือดำน้ำแบบ SEA HAWK 6 ลำ เรือตรวจการณ์ใกล้ชายฝั่ง 3 ลำ นอกนั้นเป็นยานยนต์สรรพาวุธยาน เครื่องจักรกล อุปกรณ์ควบคุมฝูงชนและครุภัณฑ์ต่างๆ.
</p></body>
</news>
