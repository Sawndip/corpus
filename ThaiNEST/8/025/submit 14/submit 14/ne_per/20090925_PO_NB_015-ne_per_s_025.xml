<teiHeader>
<fileDesc>
<titleStmt>
  <title>นายกรัฐมนตรี หารือร่วมผู้นำอินโดนีเซีย เพื่อแสดงจุดยืนถึงท่าทีของอาเซียนที่จะร่วมมือสร้างความมั่นคงทางอาหาร ในเวทีการประชุม จี 20  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250106&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี หารือร่วมผู้นำอินโดนีเซีย เพื่อแสดงจุดยืนถึงท่าทีของอาเซียนที่จะร่วมมือสร้างความมั่นคงทางอาหาร ในเวทีการประชุม จี 20</headline>
<lead></lead>
<neck></neck>
<body><p>นายกรัฐมนตรี หารือผู้นำอินโดนีเซีย เพื่อแสดงท่าทีจุดยืนของอาเซียน ที่จะร่วมสร้างความมั่นคงทางอาหารในเวทีการประชุมกลุ่มประเทศที่มีเศรษฐกิจขนาดใหญ่ หรือ จี 20 <persName>นายอภิสิทธิ์ เวชชาชีวะ</persName> นายกรัฐมนตรี เดินทางถึงเมืองพิตส์เบิร์ก ประเทศสหรัฐอเมริกา แล้ว เพื่อเข้าร่วมประชุมจี 20 พิตส์เบิร์ก ซัมมิท 2009 ก่อนการประชุมนายกรัฐมนตรี ได้หารือทวิภาคีกับประธานาธิบดีอินโดนีเซีย ที่โรงแรมริชทินต์ โดยนายกรัฐมนตรี กล่าวว่า ประเด็นที่จะกล่าวในที่ประชุมจี 20 ได้แจ้งให้ประเทศสมาชิกอาเซียนทราบว่า ได้เน้นความสำเร็จของอาเซียนในข้อริเริ่มเชียงใหม่ การเปลี่ยนแปลงสภาพภูมิอากาศ โดยเน้นว่าประเทศที่กำลังพัฒนา และประเทศที่เกิดใหม่ควรจะร่วมมือกัน ซึ่งคาดว่าจะมีการหารือกันอีกครั้งในการประชุมสุดยอดอาเซียนครั้งที่ 15 ที่ประเทศไทยเป็นเจ้าภาพในเดือนตุลาคมนี้ ส่วนการฟื้นฟูเศรษฐกิจภายหลังเกิดวิกฤตที่คาดว่าจะฟื้นตัวได้ในปี 2010 ประเทศสมาชิกอาเซียนต้องสร้างความแข็งแกร่ง มุ่งพัฒนาความมั่นคงทางอาหาร การลงทุน ขณะที่ประธานาธิบดีของอินโดนีเซีย กล่าวว่า ถือเป็นโอกาสที่ดีที่กลุ่มประเทศสมาชิกอาเซียน จะได้แสดงจุดยืนถึงข้อห่วงใยภูมิภาคในเวทีโลก อย่างไรก็ตามก่อนเดินทางมาที่เมืองพิตส์เบิร์ก <persName>นายฐากูร พานิชกุล</persName> ดีไซน์เนอร์คนไทยในนิวยอร์ก ที่ออกแบบเครื่องแต่งกายให้กับภริยาของประธานาธิบดีสหรัฐอเมริกา และ<persName>สาธุคุณ เจสซี่ แจ็คสัน</persName> ผู้มีบทบาทด้านสิทธิมนุษยชน เข้าเยี่ยมนายกรัฐมนตรีด้วย สำหรับเมืองพิตส์เบิร์ก ที่ได้รับเลือกให้เป็นสถานที่จัดการประชุมจี 20 ประสบปัญหาวิกฤตเศรษฐกิจในช่วงปี 1970 แต่สามารถฟื้นตัวได้ และจากเมืองที่มีโครงสร้างเศรษฐกิจอุตสาหกรรมเหล็กเป็นหลัก ได้ขยายสาขาอุตสาหกรรมครอบคลุมหลายสาขา ทั้งทางการแพทย์ การศึกษา การสาธารณสุขและเทคโนโลยีชั้นสูง ตลอดจนธุรกิจด้านการเงิน  </p></body>
</news>
