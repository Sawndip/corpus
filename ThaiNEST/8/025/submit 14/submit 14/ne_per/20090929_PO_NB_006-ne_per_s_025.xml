<teiHeader>
<fileDesc>
<titleStmt>
  <title>ปชป.สนับสนุนแนวทางการทำประชามติแก้ไขรัฐธรรมนูญ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290224&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.สนับสนุนแนวทางการทำประชามติแก้ไขรัฐธรรมนูญ</headline>
<lead></lead>
<neck></neck>
<body><p>พรรคประชาธิปัตย์ สนับสนุนแนวทางการทำประชามติแก้ไขรัฐธรรมนูญ ขณะที่มีการเตือนรัฐมนตรีของพรรคดูแลบุคคลใกล้ชิดไม่ให้มีการทุจริตในโครงการไทยแข้มแข็ง <persName>นายแพทย์วรงค์ เดชกิจวิกรม</persName> รองโฆษกพรรคประชาธิปัตย์ แถลงผลการประชุมพรรค ว่า ขณะนี้งบประมาณปฏิบัติการไทยเข้มแข็ง ใกล้ที่จะมีการเบิกจ่ายแล้ว แต่ก็มีกระแสข่าวการทุจริตเกิดขึ้น โดยเฉพาะในกระทรวงสาธารณสุข ซึ่งผู้ใหญ่ของพรรคหลายคนได้แสดงความห่วงใย โดยฝากให้รัฐมนตรีแต่ละคนของพรรค ดูแลคนใกล้ชิดไม่ให้มีการหาผลประโยชน์หรือทุจริต โดยทางพรรคจะมีการตรวจสอบด้วย ซึ่งหากพบความผิดจะไม่ปกป้องและดำเนินการขั้นเด็ดขาด ส่วนรัฐมนตรีซึ่งเป็นผู้บังคับบัญชาจะต้องรับผิดชอบด้วยหรือไม่ ต้องดูความเชื่อมโยงหากพบการกระทำผิด พร้อมกันนี้ เรียกร้องให้พรรคเพื่อไทย เปิดข้อมูลที่ชัดเจนเกี่ยวกับการทุจริตจัดซื้อเครื่องมือแพทย์ เพื่อรัฐบาลจะได้ตรวจสอบต่อไป <persName>นายแพทย์วรงค์</persName> ยังกล่าวถึงกรณีการแก้ไขรัฐธรรมนูญว่า พรรคประชาธิปัตย์ สนับสนุนการทำประชามติในการแก้ไขรัฐธรรมนูญ ตามข้อเสนอของนายกรัฐมนตรี เพราะถือเป็นการรับฟังความคิดเห็นจากประชาชนอย่างเต็มที่ และหากไม่ใช้แนวทางดังกล่าวก็อาจนำไปสู่ความขัดแย้งได้ </p></body>
</news>
