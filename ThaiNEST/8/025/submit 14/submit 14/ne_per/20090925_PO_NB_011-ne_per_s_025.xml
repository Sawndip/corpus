<teiHeader>
<fileDesc>
<titleStmt>
  <title>กรรมการปปช.แนะ การตั้ง ส.ส.ร.ขึ้นมาแก้ไขรัฐธรรมนูญ และทำประชามติ เป็นแนวทางที่สมบูรณ์แบบ แต่อาจใช้เวลานาน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250077&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กรรมการปปช.แนะ การตั้ง ส.ส.ร.ขึ้นมาแก้ไขรัฐธรรมนูญ และทำประชามติ เป็นแนวทางที่สมบูรณ์แบบ แต่อาจใช้เวลานาน</headline>
<lead></lead>
<neck></neck>
<body><p>กรรมการ ป.ป.ช.แนะ การตั้ง ส.ส.ร.แก้ไขรัฐธรรมนูญ และทำประชามติ เป็นแนวทางที่สมบูรณ์แบบแต่อาจใช้เวลานาน <persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติหรือ ป.ป.ช. ในฐานะอดีตสมาชิกสภาร่างรัฐธรรมนูญปี 50 กล่าวถึงการเสนอให้มีการแก้ไขรัฐธรรมนูญว่า จะต้องขึ้นอยู่กับบรรยากาศทางการเมือง จึงต้องพิจารณาอย่างรอบด้าน ทั้งนี้ หากจำเป็นเร่งรีบ การตั้งสมาชิกสภาร่างรัฐธรรมนูญก็ถือว่าช้า แต่เป็นแนวทางที่ครบถ้วนสมบูรณ์แบบ เพราะมีคณะกรรมการยกร่างฯ รวมถึงการทำประชามติ สำหรับมาตรา 190 และการแบ่งเขตเลือกตั้ง ยืนยันว่าไม่ได้ทำขึ้นโดยมีข้อมูลข้อเท็จจริงประกอบ ตามข้อร้องเรียนจากประชาสังคมเป็นจำนวนมาก กรณีการทำเอฟทีเอ.ได้พิจาณากฎหมายรัฐธรรมนูญของเกาหลี จึงเห็นว่าควรดำเนินการอย่างเปิดเผย และเปิดกว้าง ด้วยการขอความเห็นชอบจากรัฐสภา ขณะที่การแบ่งเขตเลือกตั้ง เห็นว่าที่ผ่านมา การแบ่งเขตแบบเขตเดียวเบอร์เดียว สุ่มเสียงต่อการซื้อเสียงได้ง่าย จึงได้ปรับให้เป็นเขตใหญ่เรียงเบอร์ ส่วนมาตรา 237 ที่หลายฝ่ายมองว่า ทำให้นักการเมืองหลายคนต้องถูกตัดสิทธิ์ หากถือว่าแรงไปก็แก้ไขได้ แต่เมื่อครั้งที่ร่างเห็นว่ามีความเหมาะสม และไม่ได้เป็นการกลั่นแกล้งบุคคลใด </p></body>
</news>
