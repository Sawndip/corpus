<teiHeader>
<fileDesc>
<titleStmt>
  <title>รองนายกฯ ระบุ ยังไม่ทราบรายละเอียดที่นายกรัฐมนตรีกัมพูชาขู่ยิง หากมีคนไทยเข้าไปยังพื้นที่กัมพูชา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290028&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯ ระบุ ยังไม่ทราบรายละเอียดที่นายกรัฐมนตรีกัมพูชาขู่ยิง หากมีคนไทยเข้าไปยังพื้นที่กัมพูชา</headline>
<lead></lead>
<neck></neck>
<body><p>รองนายกรัฐมนตรี ระบุ ยังไม่ทราบรายละเอียดนายกรัฐมนตรีกัมพูชาขู่ยิง หากมีคนไทยบุกรุกเข้าไปยังพื้นที่พิพาท แต่เชื่อว่าสถานการณ์ยังอยู่ในขั้นที่สามารถเจรจาได้ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวว่า ยังไม่ทราบรายละเอียดที่<persName>สมเด็จฮุนเซน</persName> นายกรัฐมนตรีกัมพูชา ให้สัมภาษณ์สื่อต่างประเทศว่า จะไม่เจรจากับนายกรัฐมนตรีของไทย ในเรื่องพื้นที่พิพาทปราสาทพระวิหาร และหากพลเมืองหรือทหารไทยเข้าไปในพื้นที่กัมพูชาจะยิงทันที โดย<persName>นายสุเทพ</persName> กล่าวว่า เรื่องนี้ต้องมีการตรวจสอบรายละเอียดและเหตุผลที่นายกรัฐมนตรีกัมพูชาพูดในลักษณะนี้ ซึ่งจะใช้เวลาประมาณ 2 วัน จึงไม่ขอวิพากษ์วิจารณ์ จนกว่าจะมีความชัดเจน แต่ส่วนตัวเชื่อว่านายกรัฐมนตรีกัมพูชาต้องการสันติและไม่มีเจตนาท้ารบ อีกทั้งสามารถแยกแยะได้ระหว่างความสัมพันธ์กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี กับความสัมพันธ์ระหว่างประเทศ และสุดท้ายยังเชื่อว่าไทยกับกัมพูชา จะใช้การเจรจาอย่างสันติวิธีเพื่อคลี่คลายปัญหาที่เกิดขึ้น <persName>นายสุเทพ</persName> ยืนยันด้วยว่า รัฐบาลจะไม่ยอมให้ไทยเสียดินแดนและสิทธิในเขตพื้นที่พิพาท 4.6 ตารางกิโลเมตร พร้อมปฏิเสธแสดงความเห็นกรณีที่กลุ่มของ<persName>นายวีระ สมความคิด</persName> ยังคงเคลื่อนไหวเรียกร้องสิทธิ แต่ย้ำว่าการเคลื่อนไหวต้องใช้ความระมัดระวัง และทหารในพื้นที่ต้องเข้าใจแนวทางแก้ไขปัญหาของรัฐบาล  </p></body>
</news>
