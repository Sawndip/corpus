<teiHeader>
<fileDesc>
<titleStmt>
  <title>นัดตัดสินคำสั่งกรมสรรพากรอายัดเงินโอ๊ค-เอม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090924/29839  </bibl>
</sourceDesc>
</fileDesc>
</teiHeader>
<news>
<headline>นัดตัดสินคำสั่งกรมสรรพากรอายัดเงิน<persName>โอ๊ค</persName>-<persName>เอม</persName></headline>
<lead>ศาลปกครองกลาง นัดพิพากษา แบงก์ SCB ฟ้องวินิจฉัยคำสั่งกรมสรรพากร อายัดเงินฝาก �<persName>โอ๊ค</persName>-<persName>เอม</persName>� ซ้ำซ้อนคำสั่ง คตส. หวังเรียกเงินจ่ายค่าภาษีค้าง 1.2 หมื่นล้าน 30 ก.ย.นี้ 11.30 น.</lead>
<neck></neck>
<body><p>ที่ศาลปกครองกลาง ถ.แจ้งวัฒนะ วันที่ 24 ก.ย.52 เวลา 14.00 น. <persName>นายจรวย หนูคง</persName> ตุลาการหัวหน้าคณะในศาลปกครองกลาง เจ้าของสำนวน พร้อมองค์คณะ พิจารณาคดีครั้งแรก คดีหมายเลขดำที่ 1328 /2551 ที่ธนาคารไทยพาณิชย์ จำกัด (มหาชน) ยื่นฟ้อง กรมสรรพากร เป็นผู้ถูกฟ้อง เรื่องเป็นหน่วยงานทางปกครอง และเจ้าหน้าที่รัฐกระทำการโดยมิชอบ กรณีที่กรมสรรพากร มีหนังสือคำสั่งแจ้งให้ ธนาคาร นำส่งเงินในบัญชีเงินฝากของ<persName>น.ส.พิณทองทา</persName> และ<persName>นายพานทองแท้ ชินวัตร</persName> บุตรชาย และบุตรสาว <persName>พ.ต.ท.ทักษิณ ชินวัตร</persName> อดีตนายกรัฐมนตรี จำนวน 1.2 หมื่นล้านบาทเศษ เพื่อชำระภาษีอากรที่ค้างอยู่ ซึ่งเป็นคำสั่งที่ซ้อนกับคำสั่งอายัดของคณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.)</p>
<p>โดยการพิจารณาคดีครั้งแรกนี้ องค์คณะเปิดให้คู่กรณีทั้งสองฝ่ายแถลงปิดคดี แต่ปรากฏว่าคู่กรณีไม่ติดใจที่จะแถลงข้อเท็จจริงใดเพิ่มเติม องค์คณะฯ จึงให้<persName>นายเสน่ห์ บุณทมานพ</persName> ตุลาการผู้แถลงคดี แถลงความเห็นส่วนตัวต่อองค์คณะฯ ภายหลังเมื่อตุลาการผู้แถลงคดีให้ความเห็นแล้ว องค์คณะเจ้าของสำนวนจึงนัดฟังคำพิพากษาคดีดังกล่าวในวันที่ 30 ก.ย.นี้ เวลา 11.30 น.</p>
<p>ผู้สื่อข่าวรายงานว่า สำหรับคดีนี้ ธ.ไทยพาณิชย์ ยื่นฟ้องคดีเมื่อวันที่ 22 ส.ค.51 พร้อมทั้งขอให้ศาลปกครองกลางกำหนดมาตรการคุ้มครองชั่วคราวก่อนมีคำพิพากษา โดยการระงับคำสั่งอายัดและคำขอให้ส่งเงินในบัญชีเงินฝากของ <persName>น.ส.พินทองทา</persName> และ<persName>นายพานทองแท้</persName> ที่ออกโดยกรมสรรพากร ซึ่งศาลปกครองกลาง ก็ได้มีคำสั่งระงับตามที่ขอ ต่อมากรมสรรพากร ได้ใช้สิทธิ์ยื่นอุทธรณ์คำสั่งคุ้มครองชั่วคราวต่อศาลปกครองสูงสุด แต่ศาลปกครองสูงสุดก็มีคำสั่งยืนตามคำสั่งศาลปกครองกลาง</p></body>
</news>
