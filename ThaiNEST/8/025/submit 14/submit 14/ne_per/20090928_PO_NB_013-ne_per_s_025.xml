<teiHeader>
<fileDesc>
<titleStmt>
  <title>อดีตรองอธิบดีกรมตำรวจ ระบุแม้จะไม่มีผบ.ตร. ก็ไม่ทำให้เกิดช่องว่างในการทำงานของตำรวจ  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280157&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>อดีตรองอธิบดีกรมตำรวจ ระบุแม้จะไม่มีผบ.ตร. ก็ไม่ทำให้เกิดช่องว่างในการทำงานของตำรวจ</headline>
<lead></lead>
<neck></neck>
<body><p>อดีตรองอธิบดีกรมตำรวจ ระบุ แม้จะไม่มีผู้บัญชาการตำรวจแห่งชาติ ก็ไม่ทำให้เกิดช่องว่างในการทำงานของตำรวจ <persName>พล.ต.อ. วสิษฐ เดชกุญชร</persName> อดีตรองอธิบดีกรมตำรวจ กล่าวว่า แม้ขณะนี้จะยังไม่สามารถแต่งตั้งผู้บัญชาการตำรวจแห่งชาติได้ ก็จะไม่ส่งผลให้เกิดช่องว่างในการทำงานของตำรวจ ซึ่งจะตั้งผบ.ตร. หรือไม่ ก็ไม่เป็นผลเสียหาย และไม่ทำให้ตำรวจเสียกำลังใจในการทำงาน เพราะตำรวจไม่สามารถละเว้นการปฏิบัติหน้าที่ได้ เนื่องจากมีกฎหมายชัดเจน ซึ่งทุกคนควรที่จะเปลี่ยนทัศนคติ ไม่ควรให้ความสำคัญกับตำแหน่งดังกล่าวมากเกินไป ส่วนการพิจารณาแต่งตั้งโยกย้ายข้าราชการตำรวจ สามารถให้รักษาราชการลงนามแทนได้ รองอธิบดีกรมตำรวจ กล่าวอีกว่า ผบ.ตร. ในอุดมคติของตนเองนั้น จะต้องยึดถือการทำงานเพื่อประชาชนเป็นหลัก </p></body>
</news>
