<teiHeader>
<fileDesc>
<titleStmt>
  <title>ภท.ยก“เนวิน”เป็นครูใหญ่ถังความคิดให้พรรค  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090922/29530  </bibl>
</sourceDesc>
</fileDesc>
</teiHeader>
<news>
<headline>ภท.ยก�<persName>เนวิน</persName>�เป็นครูใหญ่ถังความคิดให้พรรค</headline>
<lead>ที่ประชุม พรรคภูมิใจไทย ย้ำจุดยืนแก้ 2 ประเด็น มาตรา 190-ที่มา ส.ส.แบบวันแมน วันโหวต โฆษกยัน 2 ประเด็นพรรคร่วมเห็นดี ไม่ต้องตั้ง สสร.3 ขณะที่พรรค ส่ง �<persName>บุญจง</persName> รอง หน.พรรค� โหวตวิปรัฐบาล 23 ก.ย. ลุยแก้ รธน. �โฆษก� ระบุ ที่ประชุม ยก �<persName>เนวิน</persName>� เป็นครูใหญ่ ถังความคิดให้พรรค พัฒนาเป็นที่พึ่งประชาชน พร้อมยึดอุดมการณ์เดียวกันปกป้องสถาบัน ขณะที่เจ้าตัว เปรย เป็นครูโรงเรียนภูมิใจไทย มีแต่จะโดนนักเรียนตี</lead>
<neck></neck>
<body><p> ที่พรรคภูมิใจไทย ถ.พหลโยธิน วันที่ 22 ก.ย.52 เวลา 15.15 น. <persName>นางศุภมาส อิสรภักดี</persName> รองโฆษกพรรคภูมิใจไทย แถลงภายหลังการประชุมพรรคว่า วันนี้ที่ประชุมหารือเรื่องการแก้ไขรัฐธรรมนูญซึ่งพรรคมอบให้<persName>นายบุญจง วงศ์ไตรรัตน์</persName> รองหัวหน้าพรรคเป็นตัวแทนพรรค หารือร่วมกับตัวแทนพรรคร่วมรัฐบาลในการประชุมวิปรัฐบาลวันที่ 23 ก.ยนี้ ในเรื่องการแก้ไขรัฐธรรมนูญ</p>
<p>“ขอย้ำว่าในการประชุมวิป 1พรรคการเมือง ก็มี 1 เสียงเท่าเทียมกัน ไม่ได้ขึ้นอยู่กับจำนวนสมาชิกพรรค เพราะฉะนั้นถ้าพรรคร่วมรัฐบาลมีความเห็นไปในทางใดก็ต้องเป็นไปตามนั้น ” รองโฆษกพรรค กล่าว</p>
<p>ขณะที่<persName>นายศุภชัย ใจสมุทร</persName> โฆษกพรรค กล่าวถึงกรณี<persName>นายอภิสิทธิ์ เวชชาชีวะ</persName> นายกรัฐมนตรีเสนอตั้ง ส.ส.ร.แก้ รธน.ว่า การแก้รธน.พรรคยังมีจุดยืนแก้ไขรัฐธรรมนูญใน 2 ประเด็นคือ ม.190 และที่มาของ ส.ส. ให้เป็นแบบวันแมนวันโหวต โดยเห็นว่าสามารถดำเนินการแก้ได้ทันทีตามช่องทางที่ รธน. ปี 2550 กำหนดไว้ โดยไม่ต้องตั้ง ส.ส.ร.3 เพราะเป็นเรื่องที่พรรคร่วมรัฐบาลเห็นตามที่คณะกรรมการสมานฉันท์ฯ สรุปไว้แล้วใน 6 ประเด็น ส่วนประเด็นอื่นๆ ที่เป็นประเด็นร้อนๆ เช่น ม.237 เรื่องการยุบพรรค ก็สามารถทำประชามติได้ อย่างไรก็ตามหากแก้ใน 2 ประเด็นก็ไม่จำเป็นว่ารัฐบาลหรือนายกรัฐมนตรี ต้องยุบสภา เพราะรัฐบาลสามารถทำงานต่อไปจนครบวาระ</p>
<p> เมื่อถามว่า ประธานวิปรัฐบาล ระบุการแก้รธน.6 ประเด็นอาจต้องใช้เวลาถึง 6 เดือน โฆษกพรรคภูมิใจไทย กล่าวว่า เราเห็นด้วยกับข้อเสนอของคณะกรรมการสมานฉันท์ฯ ในการเรื่องของเวลาไม่น่าจะเป็นประเด็นสำคัญ เพราะแม้ต้องใช้เวลามากกว่านี้แต่ถ้าเป็นประโยชน์ต่อประชาชน เราก็ไม่ขัดข้อง ทั้งนี้ยืนยันว่า การกำหนดเวลาดังกล่าวไม่ใช่การเตรียมพร้อมเลือกตั้ง ขณะที่ 2 ประเด็นที่พรรคสนับสนุนให้แก้นั้นสามารถทำได้ทันที เพราะพรรคร่วมรัฐบาลก็เห็นด้วย ซึ่งหากนำวาระเข้าบรรจุตามแนวทางของรัฐสภา ก็ใช้เวลาไม่ถึง 6 เดือน แต่ถ้าเป็นประเด็นอื่นใช้เวลาเท่าใดก็ได้ถ้าเป็นประโยชน์ของประชาชน
<p/>
<p> ทั้งนี้ <persName>นายศุภชัย ใจสมุทร</persName> โฆษกพรรค กล่าวว่า ที่ประชุมพรรคได้แสดงความยินดีกับ<persName>นายเนวิน ชิดชอบ</persName> และ<persName>นายสรอรรถ กลิ่นประทุม</persName> ที่ถูกยกฟ้องคดีกล้ายาง และหลังจากนี้พรรคจะให้<persName>นายเนวิน</persName> เป็น “ครูใหญ่” และเป็น“ถังความคิด” (think tank)ให้กับพรรค ภายใต้ขอบเขตที่สามารถทำได้ในฐานะที่ถูกตัดสิทธิ์ทางการเมือง โดยก่อนหน้านี้<persName>นายเนวิน</persName> เคยเป็นครูใหญ่ วิทยากรพิเศษในการสัมนนาของพรรคที่จ.สกลนครมาแล้ว ดังนั้นพรรคจะให้เป็นครูใหญ่ต่อไปเพื่อที่จะนำแนวคิดมาพัฒนาพรรคให้เป็นที่พึ่งของประชาชนในประเทศ ซึ่งไม่ว่าจะก่อนหรือหลังตัดสินคดีกล้ายาง <persName>นายเนวิน</persName>ก็ยังเป็นเหมือนสติปัญญาของพรรค โดยสิ่งหนึ่งที่พรรคภูมิใจไทยและ<persName>นายเนวิน</persName> มีเหมือนกันคือ อุดมการณ์ในการปกป้องสถาบัน ดังนั้นภารกิจหลักที่พรรคจะดำเนินการต่อไปคือ การปกป้องสถาบัน</p>
<p> “<persName>คุณเนวิน</persName> พูดชัดว่าชีวิตที่เหลืออยู่คือการทำหน้าที่คนไทยคนหนึ่งในการปกป้องสถาบัน ซึ่งแนวคิดนี้ของพรรคภูมิใจไทยจะยิ่งหนักแน่นขึ้นเรื่อยๆเพราะเรามีอุดมการณ์เดียวกัน” โฆษกพรรค กล่าวและปฏิเสธถึงงานเลี้ยงที่จะฉลองให้กับ<persName>นายเนวิน</persName>หลังการตัดสินคดีกล้างยาง รวมถึงคดีหวยบนดินที่จะตัดสินในวันที่ 30 ก.ย.นี้ โดยย้ำว่า สื่อมวลชนบางฉบับไปเขียนข่าวเอาเอง</p>
<p>ขณะที่<persName>เนวิน</persName> แกนนำพรรค กล่าวถึงกรณีถูกตั้งเป็นครูใหญ่ของพรรคว่า เป็นครูที่นี่ ไม่ใช่เป็นครูที่จะไปตีนักเรียน มีแต่โดนนักเรียนตี ส่วนโรงเรียนนี้ก็ขาดทุนด้วย</p></body>
</news>
