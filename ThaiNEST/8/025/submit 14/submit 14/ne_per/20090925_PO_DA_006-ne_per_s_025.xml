<teiHeader>
<fileDesc>
<titleStmt>
  <title>'สุเทพ'ออกโรงยันเลือกผบ.ตร. ข้อมูลเดิม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 10:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22440  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ออกโรงยันเลือกผบ.ตร. ข้อมูลเดิม</headline>
<lead></lead>
<neck></neck>
<body><p>วันนี้(25 ก.ย.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ปฏิเสธกระแสข่าวที่จะมีการเรียกประชุมคณะกรรมการ กต.ร.ในช่วงบ่ายวันนี้ว่า ไม่มี ช่วงบ่ายตนจะเป็นประธานการประชุมคณะกรรมการคดีพิเศษ (ดีเอสไอ) ส่วนในช่วงเช้าก็เป็นประธานคณะกรรมการอำนวยการแก้ไขปัญหาและพัฒนาประสิทธิภาพการให้บริการของสนามบินสุวรรณภูมิ เมื่อถามว่า นายกรัฐมนตรีระบุว่าหลังการเดินทางกลับจากสหรัฐฯจะมีความชัดเจนเรื่องรายชื่อ ผบ.ตร.คนใหม่ จะทำให้บรรยากาศการทำงานร่วมกันระหว่างตำรวจกับรัฐบาลดีขึ้นและทุกอย่างราบรื่นหรือไม่ <persName>นายสุเทพ</persName> กล่าวว่า วันนี้ตนก็ทำงานกับตำรวจได้ โดยไม่มีปัญหาเลย ผู้สื่อข่าวถามว่า ก่อนหน้านี้ก็มีกระแสข่าวว่าจะมีการผลักดัน <persName>พล.ต.อ.วัชรพล ประสารราชกิจ</persName> รองผบ.ตร. และโฆษกสำนักงานตำรวจแห่งชาติ ขึ้นมาเป็นแคนดิเดต ผบ.ตร.คนใหม่ด้วย <persName>นายสุเทพ</persName> หัวเราะก่อนกล่าวว่า คงมีคนหาเรื่องเพิ่ม</p>
<p>นอกจากนี้ <persName>นายสุเทพ</persName> ยังกล่าวยืนยันว่า ขณะนี้ยังไม่มีการเปลี่ยนแปลงข้อมูลใดๆ พร้อมทั้งปฏิเสธไม่ทราบข่าวตั้งคนกลางนั่ง ผบ.ตร. คนใหม่ เมื่อถามว่าเป็นข่าวที่ออกมาจาก<persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ <persName>นายสุเทพ</persName> ถึงกับหัวเราะ พร้อมระบุว่า ถ้าอย่างนั้นก็ให้<persName>เทพไท</persName>รับผิดชอบ.</p></body>
</news>
