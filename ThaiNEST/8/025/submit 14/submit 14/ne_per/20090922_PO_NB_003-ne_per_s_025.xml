<teiHeader>
<fileDesc>
<titleStmt>
  <title>ปชป.ไม่ติดใจแนวทางการแก้ไขรัฐธรรมนูญ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220232&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.ไม่ติดใจแนวทางการแก้ไขรัฐธรรมนูญ</headline>
<lead></lead>
<neck></neck>
<body><p>พรรคประชาธิปัตย์ ไม่ติดใจแนวทางการแก้ไขรัฐธรรมนูญ 6 ประเด็นของคณะกรรมการสมานฉันท์ฯ ขณะเดียวกันก็ต้องมีกระบวนการให้ประชาชนจะได้เข้ามีส่วนร่วม <persName>นายแพทย์วรงค์ เดชกิจวิกรม</persName> รองโฆษกพรรคประชาธิปัตย์ แถลงผลการประชุมส.ส.ของพรรค ว่า พรรคไม่ติดใจแนวทางการแก้ไขรัฐธรรมนูญ 6 ประเด็นของคณะกรรมการสมานฉันท์เพื่อปฏิรูปการเมืองและศึกษาแก้ไขรัฐธรรมนูญ ที่ผ่านการหารือร่วมกันของรัฐสภาแล้ว แต่พรรคเห็นว่าขณะนี้ไกลเกินไปที่จะแก้ไขรัฐธรรมนูญโดยฝ่ายการเมือง ขณะเดียวกันหากจะแก้ไขรัฐธรรมนูญ ก็ต้องมีกระบวนการที่เหมาะสม โดยพรรคขอให้ประชาชนได้มีส่วนร่วม รวมทั้งประชาชนต้องพึงพอใจกับสิ่งที่ดำเนินการ โดยแนวทางการแก้ไขรัฐธรรมนูญที่เหมาะสมนั้น พรรคเห็นว่า ควรจัดตั้งสภาร่างรัฐธรรมนูญ หรือ สสร.3 รวมถึงตั้งคณะกรรมการอิสระ และการจัดทำประชามติ ซึ่งทั้ง 3 แนวทางนั้นประชาชนจะได้เข้ามีส่วนร่วม รองโฆษกพรรคประชาธิปัตย์ เปิดเผยอีกว่า <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะเลขาธิการพรรค ได้ชี้แจงเหตุผลการประกาศใช้พ.ร.บ.รักษาความมั่นคงภายในราชอาณาจักรว่า จากการประเมินเหตุการณ์เมื่อเดือนเมษายนที่ผ่านมาและเหตุการณ์ที่เมืองพัทยา จ.ชลบุรี และจากรายงานข่าวว่าจะมีขบวนการล้มล้างรัฐบาลในทุกรูปแบบ รวมถึงจะมีการสร้างความวุ่นวายด้วย </p></body>
</news>
