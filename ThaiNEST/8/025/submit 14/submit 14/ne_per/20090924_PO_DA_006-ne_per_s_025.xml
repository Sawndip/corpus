<teiHeader>
<fileDesc>
<titleStmt>
  <title>“สุเทพ”ซัดกลับ”จตุพร”ไม่มีปฏิวัติแน่นอน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 12:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22298  </bibl>
</sourceDesc>
</fileDesc>
</teiHeader>
<news>
<headline>“<persName>สุเทพ</persName>”ซัดกลับ”<persName>จตุพร</persName>”ไม่มีปฏิวัติแน่นอน</headline>
<lead></lead>
<neck></neck>
<body><p>วันนี้ (24ก.ย.)ผู้สื่อข่าวรายงานว่า <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะรักษาการนายกรัฐมนตรี ให้สัมภาษณ์ถึงกรณีที่<persName>นายจตุพร พรหมพันธุ์</persName> ส.ส.สัดส่วน พรรคเพื่อไทย แกนนำกลุ่ม นปช.ออกมาระบุว่า รัฐบาลอนุมัติงบประมาณในการจัดซื้ออาวุธยุทโธปกรณ์เป็นจำนวนมากให้กับกองทัพ เพื่อแลกกับการที่จะไม่ทำปฏิวัติรัฐประหารว่า “<persName>คุณจตุพร</persName> ก็พูดไปเรื่อย ใครจะไปเชื่อถือ<persName>คุณจตุพร</persName>ได้</p>
<p>1.ผมยืนยันได้เลยว่าไม่มีการปฏิวัติ ผมพูดไปหลายครั้งแล้ว แน่นอน ผมทำงานร่วมกับผู้นำเหล่าทัพ ผมเข้าใจหัวจิตหัวใจของท่านเหล่านั้นดี ท่านก็รักชาติรักประชาธิปไตยเหมือนเรา และต้องการเห็นประเทศพัฒนาไปได้ด้วยความราบรื่น อยากเห็นพี่น้องคนไทยอยู่ร่วมกันด้วยความสมานฉันท์ เขาก็ไม่ได้คิดที่จะไปปฏิวัติอะไร และ 2.การที่รัฐบาลอนุมัติโครงการต่าง ๆ นั้นเป็นการอนุมัติตามหลักการวิธีการปกติ จริง ๆ โครงการเหล่านี้ที่อนุมัติไม่ใช่เอามาตัดสินใจใหม่เพิ่งอนุมัติเมื่อวาน แต่เป็นโครงการที่รัฐบาลของพวก<persName>คุณจตุพร</persName>ได้ตัดสินอนุมัติเอาไว้ก่อนแล้ว เพียงแต่ว่าการจะทำสัญญาจัดซื้อจัดจ้างต้องมาขอความเห็นชอบจากครม.ถึงได้เสนอมาเท่านั้น อย่าไปเชื่อ<persName>คุณจตุพร</persName>มาก รู้นิสัยแกอยู่อยู่แล้วว่าพูดจายังไง   </p></body>
</news>
