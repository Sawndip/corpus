<teiHeader>
<fileDesc>
<titleStmt>
  <title>โฆษก พท.ชี้ ครม. อนุมัติงบดำเนินโครงการเช่ารถเมล์เอ็นจีวี เป็นการตอบแทนพรรคร่วมรัฐบาล  </title>
  <author>ธนวัต วงศ์วิริยะวณิ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290244&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก พท.ชี้ ครม. อนุมัติงบดำเนินโครงการเช่ารถเมล์เอ็นจีวี เป็นการตอบแทนพรรคร่วมรัฐบาล</headline>
<lead></lead>
<neck></neck>
<body><p>โฆษกพรรคเพื่อไทย ชี้ คณะรัฐมนตรี อนุมัติงบประมาณจำนวน 63,000 ล้านบาท ดำเนินโครงการเช่ารถเมล์เอ็นจีวี 4,000 คัน เป็นการตอบแทนพรรคร่วมรัฐบาล <persName>นายพร้อมพงศ์ นพฤทธิ์</persName> โฆษกพรรคเพื่อไทย กล่าวถึงกรณีที่คณะรัฐมนตรีมีมติอนุมัติงบประมาณจำนวน 63,000 ล้านบาท เพื่อดำเนินโครงการเช่ารถเมล์เอ็นจีวี 4,000 คัน ว่า เป็นการแสดงให้ประชาชนเห็นว่า รัฐบาลมีลักษณะการตอบแทนผลประโยชน์ให้กับกลุ่มต่างๆ ที่ร่วมกันจัดตั้งรัฐบาล เพื่อต่ออายุให้กับรัฐบาล หลังจากที่ก่อนหน้านี้รัฐบาลได้อนุมัติงบประมาณให้กับกระทรวงกลาโหมในการจัดซื้ออาวุธยุทโธปกรณ์ไปแล้วกว่า 10,000 ล้านบาท โฆษกพรรคเพื่อไทย ยังกล่าวถึงกรณีที่นายกรัฐมนตรีแต่งตั้ง <persName>พล.ต.อ.ปทีป ตันประเสริฐ</persName> จเรตำรวจแห่งชาติ ทำหน้าที่รักษาราชการแทนผู้บัญชาการตำรวจแห่งชาติ ว่า แสดงให้เห็นถึงการไม่มีภาวะผู้นำของนายกรัฐมนตรี เพราะหากนายกรัฐมนตรี มีความเป็นผู้นำก็ควรแต่งตั้งให้ <persName>พล.ต.อ.ปทีป</persName> เป็นผู้บัญชาการตำรวจแห่งชาติ ไปในคราวเดียวจะดีกว่า </p></body>
</news>
