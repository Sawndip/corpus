<teiHeader>
<fileDesc>
<titleStmt>
  <title>ชาวภูมิซรอลโร่เตรียมฟ้องตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 07:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21737  </bibl>
</sourceDesc>
</fileDesc>
</teiHeader>
<news>
<headline>ชาวภูมิซรอลโร่เตรียมฟ้องตร.</headline>
<lead>ดำเนินคดีกลุ่มพันธมิตร</lead>
<neck></neck>
<body><p>จัดบายศรีสู่ขวัญหลังเหตุปะทะช “พันธมิตรฯ” ชาวบ้านภูมิซรอล ปัดเป่าเรียกสันติสุขกลับคืนมา เผยมีชาวบ้านเจ็บอยู่ 4 ราย เตรียมพาเข้าแจ้งความฟ้องกลุ่มพันธ มิตรฯ “ผู้การศรีสะเกษ” เผยได้รับแจ้งคดีจากทั้ง 2 ฝ่าย รวมแล้ว 30 คดี ยันพร้อมให้ความเป็นธรรมกับทั้ง 2 ฝ่าย “<persName>สุเทพ</persName>” ยันไม่มี 2 มาตรฐาน “<persName>เทพไท</persName>” อัด “<persName>ทักษิณ</persName>” แจงคำพูดม็อบมีเส้น “<persName>เสธ.หนั่น</persName>” ชี้ปัญหาจากมาตรา 190 “<persName>คำนูณ</persName>” ให้ยก กก.ชายแดนเป็นระดับชาติ </p>
<p>หลังจากที่เกิดการปะทะระหว่างชาวบ้านภูมิซรอล ต.เสาธงชัย อ.กันทรลักษ์ จ.ศรีสะเกษ กับกลุ่มพันธมิตรประชาชนเพื่อประชาธิปไตย ได้ไปชุมนุมเพื่อเรียกร้องทวงคืนพื้นที่ทับซ้อนจากประเทศกัมพูชา จนมีผู้ได้รับบาดเจ็บทั้ง 2 ฝ่าย เหตุเกิดเมื่อวันที่ 19 ก.ย.ที่ผ่านมา ตามข่าวที่นำเสนอไปแล้วนั้น ความคืบหน้าเมื่อวันที่ 21 ก.ย. ที่    วัดบ้านภูมิซรอล หมู่ 2 ต.เสาธงชัย อ.กันทรลักษ์ จ.ศรีสะเกษ น<persName>ายวีระยุทธ์ ดวงแก้ว</persName> กำนัน ตำบลเสาธงชัย ได้นำชาวบ้านภูมิซรอล จัดพิธีบายศรีสู่ขวัญที่วัดบ้านภูมิซรอลมีประชาชนจากทั้ง 22 อำเภอ ของ จ.ศรีสะเกษ จำนวนกว่าพันคน เดินทางเพื่อมาร่วมผูกฝ้ายข้อมือปลอบขวัญ ให้กำลังใจ เรียกขวัญกลับคืน หลังจากที่ขวัญกระเจิงจากการปะทะกันอย่างรุนแรง ระหว่างคนไทยด้วยกันเอง และร่วมพิธีบายศรีสู่ขวัญ ซึ่งเป็นพิธีกรรมทางพราหมณ์ ตามความเชื่อของชาวอีสานที่นับถือกันมาช้านานตั้งแต่บรรพบุรุษ</p>
<p><persName>นายวีระยุทธ์</persName> กล่าวว่า วันนี้ชาวบ้านภูมิซรอล ได้ทำบุญและทำการบายศรีสู่ขวัญ ให้กับชาวบ้านภูมิซรอล ที่ช่วยกันป้องกันไม่ให้พันธมิตรฯ เข้ามาสร้างความวุ่นวายให้กับชาวบ้านตามแนวชายแดน และช่วยปัดเป่ารังควานนำสันติสุขกลับคืนมา พร้อมกับ     ขอขอบคุณชาวบ้านและทุกคนที่เดินทางมาให้กำลังใจที่ได้ช่วยกันปกป้อง คัดค้าน ไม่   ให้เกิดความวุ่นวายตามแนวชายแดน ส่วนการ     ที่กลุ่มพันธมิตรฯ ได้ไปแจ้งความกับพนัก   งานสอบสวน สภ.บึงมะลู ให้ดำเนินคดีกับตนและกลุ่มชาวบ้านนั้นก็เป็นสิทธิที่สามารถจะดำเนินการได้ ในส่วนของชาวบ้านที่ต่อต้าน และได้รับบาดเจ็บ ขณะนี้มีอยู่ทั้งสิ้น 4 ราย มีทั้งได้รับบาดเจ็บหัวแตก ปากแตก รวมทั้งทรัพย์สินได้รับความเสียหายหลายรายการ ซึ่งตนจะนำกลุ่มชาวบ้านที่ได้รับบาดเจ็บไปแจ้งความที่ สภ.บึงมะลู เช่นกัน เพื่อให้ตำรวจดำเนินคดีกับกลุ่มพันธมิตรฯ ต่อไป</p>
<p><persName>พล.ต.ต.สมพงษ์ ทองวีระประเสริฐ</persName> ผบก.ภ.จว.ศรีสะเกษ กล่าวว่า ขณะนี้ได้รับแจ้งความจากทั้ง 2 ฝ่าย รวมกว่า 30 คดี แยกเป็นกลุ่มพันธมิตรฯ ตกเป็นผู้เสียหาย 10 คดี ขณะที่ชาวบ้านตกเป็นผู้เสียหาย 11 คดี รวมทั้งคดีที่ทำให้เจ้าพนักงานของรัฐ เป็นผู้เสียหายอีก 9 คดี โดยพนักงานสอบสวนกำลังเร่งดำเนินการออกหมายเรียกผู้ต้องสงสัย ไปสอบปากคำเพื่อสรุปสำนวนอย่างเร่งด่วนแล้ว ซึ่งขอให้มั่นใจว่าตำรวจทำคดีอย่างตรงไปตรงมา และจะให้ความเป็นธรรมกับทุกฝ่ายอย่างแน่นอน    </p>
<p>ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี รักษาการนายก    รัฐมนตรี กล่าวถึงกรณีที่ <persName>พ.ต.ท.ทักษิณ    ชินวัตร</persName> อดีตนายกรัฐมนตรี กล่าวตอกย้ำ   รัฐบาลว่าเลือกปฏิบัติม็อบมีเส้นกับไม่มีเส้น จากเหตุการณ์ครั้งนี้ตนคิดว่ามันเป็นเส้นของอดีตนายกฯ แต่ถ้าเป็นตนแล้วไม่มีเลือกปฏิบัติอย่างแน่นอน ตอนนี้เจ้าหน้าที่ตำรวจกำลังรวบรวมพยานหลักฐานดำเนินคดี หากพบว่าใครทำผิดจะไม่มีข้อยกเว้นทั้งสิ้น</p>
<p>ที่พรรคประชาธิปัตย์ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงเรื่องที่รัฐบาลถูก <persName>พ.ต.ท. ทักษิณ</persName> พาดพิงว่าปฏิบัติ 2 มาตรฐานกับม็อบมีเส้น ว่า ขอให้ <persName>พ.ต.ท.ทักษิณ</persName> ระบุว่าม็อบมีเส้นคือใครเพราะไม่อยากให้พูดลอย ๆ จนเกิดความเสียหาย นอกจากนี้ เมื่อทักท้วงคำพูดของ <persName>พ.ต.ท.ทักษิณ</persName> ที่ระบุว่าดินแดนเขาพระวิหารเสียไปให้กับประเทศกัมพูชาตั้งแต่รัฐบาลของ<persName>จอมพลสฤษดิ์ ธนะรัชต์</persName> นั้น อดีตนายกฯ ยังแก้ตัวปฏิเสธน้ำขุ่น ๆ ว่าไม่ได้ยอมรับเรื่องดังกล่าว</p>
<p>ด้าน <persName>พล.อ.ประวิตร วงษ์สุวรรณ</persName> รมว. กลาโหม กล่าวว่า รู้สึกเสียใจที่คนไทยต้องมาทะเลาะกันเองรัฐบาลจะดูแลทุกอย่างในการรักษาอธิปไตยของประเทศ โดยเฉพาะอย่างยิ่งด้านความมั่นคงและจะทำตามขั้นตอน เพราะเราเป็นประเทศเพื่อนบ้านกันและต้องคุยกัน</p>
<p>ด้าน<persName>พล.ต.สนั่น ขจรประศาสน์</persName> กล่าวถึงกรณีที่ คณะกรรมการป้องกันและปราบ     ปรามการทุจริตแห่งชาติ (ป.ป.ช.) เตรียมชี้มูลความผิดคดีการออกมติคณะรัฐมนตรี (ครม.) เกี่ยวกับการขึ้นทะเบียนปราสาทพระวิหารโดยมิชอบในรัฐบาล นายสมัคร สุนทรเวช ในวันที่ 22 ก.ย.นี้ ว่า ตนไม่รู้สึกกังวล และยอมรับในคำตัดสินของป.ป.ช.ไม่ว่าจะออกมาในรูปแบบใด ทั้งนี้ ตนยืนยันจะไม่เรียกขอความเป็นธรรม ถ้าป.ป.ช.ชี้มูลว่าตนมีความผิด เพราะมองว่าปัญหาที่เกิดขึ้นมาจากกฎหมายรัฐธรรมนูญ มาตรา 190 ดังนั้น ผู้ที่เกี่ยวข้องควรดำเนินการแก้ไขในเรื่องนี้โดยเร็ว ถ้าต้องการให้รัฐบาลเดินหน้าทำงานต่อไปได้ “มาตรานี้เป็นปัญหามาก เพราะเวลาที่จะทำอะไรเกี่ยวกับความสัมพันธ์ระหว่างประเทศ จะต้องนำมติครม. เข้าสู่ที่ประชุมรัฐสภาเพื่อพิจารณาตามมาตรา 190 ก่อน ถ้าเกิดในช่วงเวลาดังกล่าวที่ไม่มีการประชุมรัฐสภา จะเป็นเรื่องยากที่จะขอเปิดประชุมรัฐสภาใหม่” </p>
<p>ส่วนที่รัฐสภา ผู้สื่อข่าวรายงานว่าก่อนเข้าสู่วาระการประชุมวุฒิสภา <persName>นายคำนูณ สิทธิสมาน</persName> ส.ว.สรรหา ได้หารือต่อที่ประชุมถึงกรณีพิพาทปราสาทพระวิหาร   ว่า รัฐบาลควรตั้งคณะกรรมการอิสระเพื่อ ศึกษากรณีดังกล่าว โดยใช้เวทีภาคประชาชน กระทรวงการต่างประเทศ นักวิชาการมาร่วมถกกันและแถลงต่อสาธารณชน ทั้งนี้ปัญหาดังกล่าวควรอยู่ในความรับผิดชอบของกรมสนธิสัญญา กระทรวงการต่างประเทศ ซึ่งควรแต่งตั้งข้าราชการเข้ามาดูแลเรื่องนี้โดยเฉพาะ และควรยกระดับคณะกรรมการชายแดนร่วมระดับภูมิภาคให้เป็นระดับชาติ</p>
<p>ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName>น.ส.สมลักษณ์ จัดกระบวนพล</persName> กรรมการ ป.ป.ช. ในฐานะผู้รับผิดชอบสำนวนกล่าวหาครม.<persName>นายสมัคร สุนทรเวช</persName>และพวก ปฏิบัติหน้าที่โดยมิชอบกรณีออกมติครม.สนับสนุนการขึ้นทะเบียนเขาพระวิหารเป็นมรดกโลก ที่ภายหลังศาลรัฐธรรมนูญตัดสินว่าขัดต่อรัฐธรรมนูญ เปิดเผยว่า ในการประชุมคณะกรรมการ ป.ป.ช.วันที่ 22 ก.ย.นี้ ได้บรรจุคดีดังกล่าวเข้าที่ประชุม หากไม่มีกรรมการ คัดค้านหรือเห็นว่าควรสอบสวนเพิ่มเติม ก็น่าจะลงมติชี้มูลได้ทันที</p>
<p>รายงานข่าวแจ้งว่า สำหรับความเห็นของคณะทำงานผู้รับผิดชอบคดีเขาพระวิหารที่มี<persName>น.ส.สมลักษณ์</persName> เป็นผู้รับผิดชอบสำนวนได้สรุปส่งให้คณะกรรมการ ป.ป.ช.   พิจารณาว่ามี<persName>นายนพดล ปัทมะ</persName> อดีต รมว.     การต่างประเทศ มีความผิดตามประมวลกฎหมายอาญา มาตรา 157 เพียงคนเดียว อย่างไรก็ตามความเห็นที่คณะทำงานเสนอไปนั้นยังไม่ถือเป็นที่สิ้นสุด ต้องขึ้นอยู่กับการพิจารณาของคณะกรรมการ ป.ป.ช.แต่ละคนว่าจะลงมติชี้มูลอย่างไร ทั้งนี้ มีรัฐมนตรี 28 คนในสมัยรัฐบาลนายสมัครและมีข้าราชการ 5 คนถูกแจ้งข้อกล่าวหา และมีบุคคลที่ยังมีตำแหน่งในคณะรัฐมนตรีรัฐบาลชุดปัจจุบันอยู่ 4 คน ได้แก่ 1.<persName>พล.ต.สนั่น ขจรประศาสน์</persName> 2.<persName>นายสุวิทย์ คุณกิตติ</persName> 3.<persName>นายประดิษฐ์ ภัทรประสิทธิ์</persName> และ 4.<persName>ร.ต.(หญิง) ระนองรักษ์ สุวรรณฉวี</persName>. </p></body>
</news>
