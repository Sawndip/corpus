<teiHeader>
<fileDesc>
<titleStmt>
  <title>"ระเบียบรัตน์" ยื่นเรื่องถึงนายกฯ สอบกรณี พล.อ.สังกัดกองบัญชาการกองทัพไทย ข่มขืนผู้ใต้บังคับบัญชากว่า 4 ปี  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230116&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ระเบียบรัตน์</persName>" ยื่นเรื่องถึงนายกฯ สอบกรณี พล.อ.สังกัดกองบัญชาการกองทัพไทย ข่มขืนผู้ใต้บังคับบัญชากว่า 4 ปี</headline>
<lead></lead>
<neck></neck>
<body><p><persName>นางระเบียบรัตน์ พงษ์พานิช</persName> ยื่นเรื่องถึงนายกรัฐมนตรี ผ่านศูนย์รับเรื่องราวร้องทุกข์ ทำเนียบรัฐบาล ขอความเป็นธรรมให้เรือโทหญิง สังกัดกองบัญชาการกองทัพไทย หลังถูกผู้บังคับบัญชาข่มขืนกระทำชำเรานาน 4 ปี <persName>นางระเบียบรัตน์ พงษ์พานิช</persName> นายกสมาคมเสริมสร้างครอบครัวให้อบอุ่นและเป็นสุข กระทรวงมหาดไทย เดินทางมายื่นเรื่องถึง<persName>นายอภิสิทธิ์ เวชชาชีวะ</persName> นายกรัฐมนตรี ที่ศูนย์รับเรื่องราวร้องทุกข์ ทำเนียบรัฐบาล หลังเรือโทหญิง สังกัดกองบัญชาการกองทัพไทย ร้องทุกข์ต่อสมาคม เพื่อให้ช่วยเหลือเนื่องจากถูกผู้บังคับบัญชา ยศ พล.อ. สังกัดกองบัญชาการกองทัพไทย ข่มขืนกระทำชำเรานาน 4 ปี โดยสมาคมขอให้นายกรัฐมนตรีกำชับผู้ใต้บังคับบัญชาในเรื่องสิทธิเสรีภาพสตรีและการละเมิดสิทธิสตรีในสถานที่ทำงานด้วย ขณะเดียวกันสมาคมต้องการที่จะให้ความเป็นธรรมเกิดขึ้นกับทั้ง 2 ฝ่าย พร้อมให้มีความยุติธรรม จึงเดินหน้ายื่นเรื่องร้องเรียนต่อ <persName>พล.อ.ประวิตร วงษ์สุวรรณ</persName> รัฐมนตรีว่าการกระทรวงกลาโหม และยื่นต่อ <persName>พล.อ.ทรงกิตติ จักกาบาตร์</persName> ผู้บัญชาการทหารสูงสุด เพราะพล.อ.คนดังกล่าวจะออกจากราชการก่อนเกษียณอายุราชในวันที่ 30 กันยายนนี้แล้ว อย่างไรก็ตามทางสมาคมเป็นตัวกลางที่จะช่วยเหลือขอความเป็นธรรมให้เกิดขึ้นเท่านั้น ทั้งนี้ <persName>นางระเบียบรัตน์</persName> เดินทางมาพร้อมกับทนายความของสมาคม 3 คน ที่จะดำเนินการต่อสู้เรื่องดังกล่าวและเรือโทหญิงคนดังกล่าวด้วย </p></body>
</news>
