<teiHeader>
<fileDesc>
<titleStmt>
  <title>พล.ต.อ.วัชรพล ปฏิเสธไม่ได้เป็นแคนดิเดดผบ.ตร.  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290062&tb=N255209&return=ok&news_headlin  </bibl>
</sourceDesc>
</fileDesc>
</teiHeader>
<news>
<headline><persName>พล.ต.อ.วัชรพล</persName> ปฏิเสธไม่ได้เป็นแคนดิเดดผบ.ตร.</headline>
<lead></lead>
<neck></neck>
<body><p>รองผู้บัญชาการตำรวจแห่งชาติ ระบุ นายกรัฐมนตรียังไม่นัดประชุมคณะกรรมการนโยบายตำรวจแห่งชาติ และไม่แสดงความเห็นกรณีถูกเสนอชื่อเป็นผู้บัญชาการตำรวจแห่งชาติ <persName>พล.ต.อ.วัชรพล ประสานราชกิจ</persName> รองผู้บัญชาการตำรวจแห่งชาติ และเลขานุการคณะกรรมการนโยบายตำรวจแห่งชาติ ให้สัมภาษณ์สื่อมวลชนในการเดินทางมายังทำเนียบระฐบาลในวันนี้(29 กย)ว่า มาชี้แจงคณะรัฐมนตรีเรื่องรถยนต์เช่า ของสำนักงานตำรวจแห่งชาติ ซึ่งจะไม่มีการพูดคุยกับนายกรัฐมนตรีเป็นกรณีพิเศษ และเปิดเผยว่า นายกรัฐมนตรียังไม่ได้นัดประชุม กตช. ส่วนจะนัดประชุมหลังวันที่ 30 กันยายน 2552 ก็ไม่เป็นปัญหา ส่วนกระแสข่าวเป็นผู้ได้รับการเสนอชื่อให้ดำรงตำแหน่งผู้บัญชาการตำรวจแห่งชาติคนใหม่เป็นเพียงข่าวลือเท่านั้น พร้อมย้ำว่าหลังจาก<persName>พล.ต.อ.ธานี สมบูรณ์ทรัพย์</persName> รักษาราชการผู้บัญชาการตำรวจแห่งชาติ เกษียณอายุราชการแล้ว ต้องแต่งตั้งรักษาราชการคนใหม่ ซึ่งกระทำได้ 2 ขั้นตอน คือ นายกรัฐมนตรีพิจารณาแต่งตั้งตามอำนาจ หรือเป็นไปตามระเบียบคณะกรรมการข้าราชการตำรวจ หรือ กตร. <persName>พล.ต.อ.วัชรพล</persName>ยังกล่าวด้วยว่า จะขอให้ ครม.อนุมัติจ่ายเงินค่าเช่ารถยนต์ที่ใช้ในการปฏิบัติภารกิจด้านความปลอดภัยและปราบปรามอาชญากรรมของสำนักงานตำรวจแห่งชาติจำนวน 95 คัน ที่เช่าเกินกำหนด ระหว่างรอการอนุมัติเช่ารถที่ใช้ปฏิบัติภารกิจงวดใหม่ </p></body>
</news>
