<teiHeader>
<fileDesc>
<titleStmt>
  <title>ปชป.  ระบุ จำนวนนักท่องเที่ยวช่วง 3 เดือนที่ผ่านมาเพิ่มขึ้นตามลำดับ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209260057&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.  ระบุ จำนวนนักท่องเที่ยวช่วง 3 เดือนที่ผ่านมาเพิ่มขึ้นตามลำดับ</headline>
<lead></lead>
<neck></neck>
<body><p>พรรคประชาธิปัตย์ ระบุ จำนวนนักท่องเที่ยวช่วง 3 เดือนที่ผ่านมาเพิ่มขึ้นตามลำดับ พร้อมเชื่อ งบประมาณจากแผนปฏิบัติการไทยเข้มแข็ง 2555 จะกระตุ้นการท่องเที่ยวในช่วงปลายปี 2552 ได้ <persName>นายอรรถวิทย์ สุวรรณภักดี</persName> รองโฆษกพรรคประชาธิปัตย์ด้านเศรษฐกิจ กล่าวถึงจำนวนนักท่องเที่ยวของไทยในช่วง 8 เดือนตั้งแต่เดือนมกราคม -สิงหาคม ของปี 2552 ว่า มีประมาณ 8.9 ล้านคน ซึ่งมีสัดส่วนลดลงจากช่วงเดียวกันของปี 2551 คิดเป็นร้อยละ 14.1 โดยคาดว่าสาเหตุมาจาก 2 ประเด็นหลัก คือ สถานการณ์การแพร่ระบาดของโรคไข้หวัดใหญ่สายพันธุ์ใหม่ 2009 และปัญหาความไม่สงบทางการเมืองในประเทศ ซึ่งส่งผลต่อความเชื่อมั่นของนักท่องเที่ยวต่างประเทศ อย่างไรก็ตาม จากสถิติจำนวนนักท่องเที่ยว 3 เดือนที่ผ่านมา คือ ตั้งแต่เดือนมิถุนายน กรกฎาคม และสิงหาคม พบว่ายอดนักท่องเที่ยวเพิ่มขึ้นตามลำดับ รองโฆษกพรรคประชาธิปัตย์ กล่าวอีกว่า รัฐบาลตั้งเป้าจำนวนนักท่องเที่ยวเพิ่มขึ้น 13 ล้านคน ซึ่งคาดว่างบประมาณจากแผนปฏิบัติการไทยเข้มแข็ง 2555 ที่จะเริ่มใช้ตั้งแต่เดือนตุลาคมนี้ จะสร้างความเชื่อมั่นและกระตุ้นการท่องเที่ยวในช่วงปลายปี 2552 ได้ </p></body>
</news>
