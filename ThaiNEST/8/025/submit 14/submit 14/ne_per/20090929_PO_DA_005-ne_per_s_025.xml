<teiHeader>
<fileDesc>
<titleStmt>
  <title>'อภิสิทธิ์'หนุน ป.ป.ช.จัดประชุม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 08:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23073  </bibl>
</sourceDesc>
</fileDesc>
</teiHeader>
<news>
<headline>'<persName>อภิสิทธิ์</persName>'หนุน ป.ป.ช.จัดประชุม</headline>
<lead>ต้านคอร์รัปชั่นระดับนานาชาติ   </lead>
<neck></neck>
<body><p>เมื่อวันที่ 28 ก.ย. ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี กล่าวตอนหนึ่งระหว่างเป็นประธานแถลงข่าวการจัด การประชุมนานาชาติว่าด้วยการต่อต้านการทุจริต ครั้งที่ 14 ซึ่งประเทศไทยโดยสำนักงาน ป.ป.ช. และกระทรวงยุติธรรม เป็นเจ้าภาพในระหว่างวันที่ 10-13 พ.ย. 2552 ที่ศูนย์การประชุมแห่งชาติสิริกิติ์ว่า การทุจริตเป็นภัยใหญ่หลวงต่อ ความมั่นคงและการพัฒนาทุกมิติทั้งเสถียรภาพ ทางการเมือง เศรษฐกิจ สังคมและสิ่งแวดล้อม ในขณะที่โลกกำลังเผชิญกับวิกฤติเศรษฐกิจนั้น บุคคลที่ทำงานทั้งในภาครัฐ เอกชน ประชาสังคมต่างตระหนักว่า ถ้าไม่สามารถแก้ปัญหาเรื่องการทุจริตคอร์รัปชั่นได้ การแก้ปัญหาทั้งเฉพาะหน้าและระยะยาวก็เป็นเรื่องยากและไม่ยั่งยืน ซึ่งในสังคมที่มีการทุจริตอย่างกว้างขวาง ได้ประมาณการกันว่าการสูญเสียทรัพยากร อาจจะถึงร้อยละ 20-40 หรือมากกว่านั้น ซึ่งหากคิดออกมาเป็นตัวเงินก็จะมีมูลค่ามากมาย มหาศาล และส่งผลกระทบอย่างรุนแรงต่อการพัฒนาทางเศรษฐกิจ ทั้งนี้การทุจริตคอร์รัปชั่นถือเป็นอุปสรรคใหญ่ต่อการพัฒนาประชาธิปไตย ซึ่งเรื่องนี้เกิดขึ้นในทุกประเทศ เพียงแต่อาจ มีความหนักเบาต่างกัน และแต่ละประเทศก็ มีมาตรการป้องกันที่ต่างกัน การประชุมครั้ง  นี้น่าจะช่วยจุดประกายความใสสะอาดให้กับประเทศไทยและประชาคมโลกและทำให้ทุกฝ่ายมีจิตสำนึก ตื่นตัวในการต่อต้านการทุจริตอย่างจริงจัง.
</P></body>
</news>
