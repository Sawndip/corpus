<teiHeader>
<fileDesc>
<titleStmt>
  <title>ผู้ตรวจ มท.ลงพื้นที่ จ.สุราษฎร์ธานี  ติดตามความคืบหน้าการดำเนินงานตามนโยบายของรัฐ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220222&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้ตรวจ มท.ลงพื้นที่ จ.สุราษฎร์ธานี  ติดตามความคืบหน้าการดำเนินงานตามนโยบายของรัฐ</headline>
<lead></lead>
<neck></neck>
<body><p>ผู้ตรวจราชการกระทรวงมหาดไทย ลงพื้นที่จังหวัดสุราษฎร์ธานี ติดตามความคืบหน้าเกี่ยวกับการดำเนินงานตามนโยบายของรัฐบาลและกระทรวงมหาดไทย บ่ายวันนี้ (22 ก.ย.52) ที่ห้องประชุมชั้น 5 ศาลากลางจังหวัดสุราษฎร์ธานี <persName>นายพินิจ เจริญพานิช</persName> ผู้ตรวจราชการกระทรวงมหาดไทย เขต 6 และคณะ เดินทางลงพื้นที่จังหวัดสุราษฎร์ธานี เพื่อตรวจนิเทศและติดตามผลการขับเคลื่อนการดำเนินงานตามนโยบายรัฐบาลและกระทรวงมหาดไทย โดย<persName>นายดำริห์ บุญจริง</persName> รองผู้ว่าราชการสุราษฎร์ธานี พร้อมด้วยหัวหน้าส่วนราชการที่เกี่ยวข้อง และตัวแทนของกลุ่มจังหวัดภาคใต้ฝั่งอ่าวไทย ซึ่งประกอบด้วย จ.ชุมพร สุราษฎร์ธานี นครศรีธรรมราช และพัทลุง ร่วมให้การต้อนรับ และร่วมประชุมนำเสนอการบริหารงานกลุ่มจังหวัดภาคใต้ฝั่งอ่าวไทย และรายงานผลการบริหารงานของแต่ละจังหวัดให้ทางผู้ตรวจราชการกระทรวงมหาดไทย เขต 6 และคณะ ได้รับทราบความก้าวหน้าผลการดำเนินงาน ตามนโยบายของรัฐบาล ที่แต่ละหน่วยงานได้รับมอบหมาย สำหรับประเด็นสำคัญๆ ของการตรวจนิเทศและติดตามผลการขับเคลื่อนการดำเนินงานตามนโยบายรัฐบาลและกระทรวงมหาดไทยครั้งนี้ ได้แก่ การส่งเสริมกิจกรรมเฉลิมพระเกียรติ การขยายผลโครงการอันเนื่องมาจากพระราชดำริ การปลุกพลังสร้างจิตสำนึกความจงรักภักดี การปราบปรามยาเสพติดและผู้มีอิทธิพล การแก้ไขปัญหาราคาพืชผลทางการเกษตรตกต่ำ การส่งเสริมอาชีพผลิตภัณฑ์สินค้า OTOP การเร่งรัดเบิกจ่ายงบประมาณของจังหวัดประจำปี 2552 เรื่องร้องเรียน/ร้องทุกข์ และติดตามผลการบริหารงานกลุ่มจังหวัด ซึ่งจากทุกประเด็นที่กล่าวมาต่างมีความสำคัญต่อประชาชนและประเทศชาติเป็นอย่างยิ่ง โดยหน่วยงานที่รับผิดชอบต่างเร่งรัดดำเนินการ ตามที่ได้รับมอบหมาย ซึ่งส่วนใหญ่บรรลุตามวัตถุประสงค์ที่วางไว้และเป็นที่น่าพอใจ</p></body>
</news>
