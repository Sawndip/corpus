<teiHeader>
<fileDesc>
<titleStmt>
  <title>เตรียมนำร่องการถ่ายโอนภารกิจบริหารสถานีอนามัยให้ อปท.ที่ จ.นครราชสีมาเป็นจังหวัดแรก  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209270066&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เตรียมนำร่องการถ่ายโอนภารกิจบริหารสถานีอนามัยให้ อปท.ที่ จ.นครราชสีมาเป็นจังหวัดแรก</headline>
<lead></lead>
<neck></neck>
<body><p>ผู้อำนวยการสำนักงานคณะกรรมการการกระจายอำนาจให้แก่องค์กรปกครองส่วนท้องถิ่น เตรียมนำร่องการถ่ายโอนภารกิจบริหารสถานีอนามัยให้องค์กรปกครองส่วนท้องถิ่นที่จังหวัดนครราชสีมาเป็นจังหวัดแรก <persName>นางอรวรรณ ขุมทรัพย์</persName> ผู้อำนวยการสำนักงานคณะกรรมการการกระจายอำนาจให้แก่องค์กรปกครองส่วนท้องถิ่น สำนักนายกรัฐมนตรี กล่าวถึงความคืบหน้าการถ่ายโอนภารกิจของสถานีอนามัยจากกระทรวงสาธารณสุขให้แก่องค์กรปกครองปกครองส่วนท้องถิ่น ว่า มีแนวคิดที่จะโอนภารกิจดังกล่าวไปยังองค์การบริหารส่วนจังหวัด สำหรับองค์การปกครองส่วนท้องถิ่นที่มีขนาดเล็กที่ยังไม่มีความพร้อม ซึ่งเป็นไปตามแผนปฏิบัติการกำหนดขั้นตอนการกระจายอำนาจให้แก่องค์กรปกครองส่วนท้องถิ่น ที่ผ่านมาได้ดำเนินการถ่ายโอนสถานีอนามัยไปแล้วจำนวน 28 แห่ง โดยขณะนี้ทางจังหวัดนครราชสีมาได้ยื่นหนังสือแสดงความพร้อมที่จะดำเนินการถ่ายโอนภารกิจให้องค์การบริหารส่วนจังหวัดเป็นผู้ดูแลแล้ว จึงเตรียมผลักดันให้จังหวัดนครราชสีมาเป็นจังหวัดนำร่อง ซึ่งจะต้องจัดตั้งคณะอนุกรรมการขึ้นมาศึกษาความเป็นไปได้ภายใต้ข้อกังวลของกระทรวงสาธารณสุขที่ได้ตั้งข้อสังเกตถึงความพร้อมในการถ่ายโอนภารกิจ เพื่อให้องค์กรปกครองส่วนท้องถิ่นเร่งตรวจสอบความพร้อมเพื่อให้เกิดประสิทธิภาพในการทำงานมากที่สุด <persName>นางอรวรรณ</persName> กล่าวว่า ที่ผ่านมาแผนปฏิบัติการกำหนดขั้นตอนการกระจายอำนาจให้แก่องค์กรปกครองส่วนท้องถิ่นได้เริ่มดำเนินการมาตั้งแต่ปี 2551 แล้ว แต่เนื่องจากองค์กรปกครองส่วนท้องถิ่นที่มีขนาดเล็ก ซึ่งถือว่าเป็นส่วนใหญ่ของประเทศ ยังไม่มีความพร้อมในการบริหารจัดการสถานีอนามัย จึงเตรียมหารือกับคณะกรรมการการกระจายอำนาจฯ เพื่อหาแนวทางในการถ่ายโอนภารกิจของสถานีอนามัยให้มีความเหมาะสมต่อไป</p></body>
</news>
