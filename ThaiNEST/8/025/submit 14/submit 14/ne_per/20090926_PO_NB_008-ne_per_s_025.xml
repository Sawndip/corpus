<teiHeader>
<fileDesc>
<titleStmt>
  <title>พรรคเพื่อไทย เรียกร้องรัฐบาลยกเลิกใช้ชื่อโครงการชุมชนพอเพียง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209260061&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พรรคเพื่อไทย เรียกร้องรัฐบาลยกเลิกใช้ชื่อโครงการชุมชนพอเพียง</headline>
<lead></lead>
<neck></neck>
<body><p>พรรคเพื่อไทย เรียกร้องรัฐบาลยกเลิกใช้ชื่อโครงการชุมชนพอเพียง เนื่องจากกรณีเกิดการทุจริตในโครงการชุมชนพอเพียงเป็นเรื่องที่ไม่สมควร <persName>นายจิรายุ ห่วงทรัพย์</persName> รองโฆษกพรรคเพื่อไทย กล่าวถึงกรณีการทุจริตที่เกิดขึ้นในโครงการชุมชนพอเพียงว่า ที่ผ่านมาตนเองยังไม่เห็นความตั้งใจในการหาตัวผู้กระทำผิดมาลงโทษตามกฎหมาย มีเพียงการไล่สมาชิกพรรคประชาธิปัตย์ 4 คน ออกจากพรรคประชาธิปัตย์เท่านั้น ทั้งนี้ โครงการชุมชนพอเพียงมีการนำแนวปรัชญาเศรษฐกิจพอเพียงมาใช้ การเกิดเรื่องทุจริตจึงเป็นสิ่งที่ไม่สมควรเป็นอย่างยิ่ง ดังนั้น พรรคเพื่อไทย จึงขอเรียกร้องให้รัฐบาลยกเลิกการใช้ชื่อโครงการชุมชนพอเพียง รวมทั้งยุติการโฆษณาโดยใช้งบประมาณของสำนักนายกรัฐมนตรี ที่เป็นภาษีของประชาชน และหาตัวผู้กระทำความผิดมาลงโทษโดยเร็ว</p></body>
</news>
