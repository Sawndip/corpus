<teiHeader>
<fileDesc>
<titleStmt>
  <title>อดีตกก.สมานฉันท์ถอนตัวไม่ร่วมแก้ไขรธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090928/30324  </bibl>
</sourceDesc>
</fileDesc>
</teiHeader>
<news>
<headline>อดีตกก.สมานฉันท์ถอนตัวไม่ร่วมแก้ไขรธน.</headline>
<lead>อดีตกก.สมานฉันท์ซีกนักวิชาการก๊วน 40 ส.ว.ถอนตัวไม่ร่วมยกร่างแก้ไขรธน. � <persName>สุรชัย</persName> � แนะตั้งกก.ยกร่างมาอีกชุดเน้นให้ภาคปชช.มีส่วนร่วม</lead>
<neck></neck>
<body><p>รายงานข่าวแจ้งว่าได้มีนักวิชาการ สายพันธมิตร และ ส.ว. จากกลุ่ม 40 ซึ่งเป็นอดีตคณะกรรมการสมานฉันท์ ต่างไม่เห็นด้วยที่จะมีการแต่งตั้งให้คณะกรรมการสมานฉันท์ฯชุดเดิม ทำหน้าที่ยกร่างแก้ไขรัฐธรรมนูญ 6 ประเด็นตามข้อเสนอของคณะกรรมการสมานฉันท์ และเริ่มทยอยถอนตัว</p>
<p>โดย<persName>นายเจิมศักดิ์ ปิ่นทอง</persName> อดีตคณะกรรมการสมานฉันท์จากสัดส่วนนักวิชาการ ยืนยันไม่สามารถเข้าร่วมกับคณะกรรมการสมานฉันท์แก้ไขรัฐธรรมนูญได้ เพราะแนวทางดังกล่าวไม่ทำให้บ้านเมืองเกิดความสมานฉันท์ แต่เป็นการแก้เพื่อผลประโยชน์ของนักการเมือง เชื่อว่าหากรัฐบาลเดินหน้าแก้ไขบ้านเมืองจะเกิดความวุ่นวายแน่นอน พร้อมเตือนไปยังวิป 3 ฝ่าย ให้อ่านกฎหมายรัฐธรรมนูญ มาตรา 122 ให้ละเอียด เพราะอาจเข้าข่ายมีความผิดจนถูกถอดถอนได้</p>
<p>ขณะที่<persName>นายสุรชัย เลี้ยงบุญเลิศชัย</persName> ส.ว. สรรหา อดีตคณะกรรมการสมานฉันท์ฯ กล่าวว่า ขอดูกรอบอำนาจของคณะกรรมการที่ตั้งขึ้นก่อน หากยังเป็นชุดเดิม ซึ่งไม่มีภาคประชาชนเข้ามามีส่วนร่วม คงไม่ขอร่วมด้วย ทางที่ดีควรตั้งคณะกรรมการขึ้นมายกร่างอีก 1 ชุด โดยนำผู้เกี่ยวข้อง และภาคประชาชน เข้ามายกร่างน่าจะเหมาะสมกว่า</p></body>
</news>
