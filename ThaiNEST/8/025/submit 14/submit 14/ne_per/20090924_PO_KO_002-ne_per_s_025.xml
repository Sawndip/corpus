<teiHeader>
<fileDesc>
<titleStmt>
  <title>เสื้อแดงร้องยูเอ็นกดดันคืนรธน.40ประจานที่มา"มาร์ค"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090924/29813  </bibl>
</sourceDesc>
</fileDesc>
</teiHeader>
<news>
<headline>เสื้อแดงร้องยูเอ็นกดดันคืนรธน.40ประจานที่มา"<persName>มาร์ค</persName>"</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 10.00 น. กลุ่มแนวร่วมประชาธิปไตยแห่งชาติ หรือ นปช. นำโดย <persName>นายอริสมันต์ พงษ์เรืองรอง</persName> , <persName>นายชินวัฒน์ หาบุญพาด</persName> และ<persName>นายพายัพ ปั้นเกตุ</persName> แกนนำนปช.พร้อมกลุ่มคนเสื้อแดง ได้รวมตัวชุมนุมบริเวณด้านหน้าสำนักงานองค์การสหประชาชาติประจำประเทศไทยหรือยูเอ็น โดยใช้รถกระจายเสียงเคลื่อนที่กล่าวปราศรัยโจมตีรัฐบาล ภายใต้การนำของพรรคประชาธิปัตย์ พร้อมยื่นหนังสือต่อ<persName>นาย Peter Van Laere</persName> หัวหน้าฝ่ายบริหาร ESCAP องค์การสหประชาชาติประจำประเทศไทย เพื่อแสดงจุดยืน ไม่ยอมรับ<persName>นายอภิสิทธิ์ เวชชาชีวะ</persName> เป็นนายกรัฐมนตรี</p>
<p><persName>นายอริสมันต์</persName> กล่าวว่า สาเหตุที่กลุ่มเสื้อแดงร้องต่อยูเอ็นในวันนี้ เนื่องจากเป็นวันเดียวกับที่<persName>นายอภิสิทธิ์</persName> เป็นตัวแทนประเทศไทย ไปร่วมปาฐกถาที่องค์การสหประชาชาติ ที่นครนิวยอร์ค ประเทศสหรัฐอเมริกา ซึ่งกลุ่มเสื้อแดงไม่เห็นด้วยกับการไปเป็นตัวแทนประเทศไทย ของ<persName>นายอภิสิทธิ์</persName> เพราะมีที่มาไม่ถูกต้อง จึงขอเรียกร้องให้อเมริกาทบทวนที่มาของรัฐบาลชุดนี้ด้วย
</p>
<p>นอกจากนี้ ยังเรียกร้องให้องค์การสหประชาชาติ กดดันรัฐบาลในการคืนรัฐธรรมนูญปี 2540 ให้กับสังคมไทย และให้มีการเลือกตั้งใหม่โดยเร็ว</p></body>
</news>
