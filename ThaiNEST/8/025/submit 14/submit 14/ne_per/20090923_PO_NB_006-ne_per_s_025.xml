<teiHeader>
<fileDesc>
<titleStmt>
  <title>40 ส.ว. ยืนยันจุดยืนเดิมที่เสนอให้มีการตั้งกรรมการอิสระเพื่อศึกษาการแก้ไขรัฐธรรมนูญทั้ง 6 ประเด็น  </title>
  <author>ศศิธร ภู่จีนาพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230139&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>40 ส.ว. ยืนยันจุดยืนเดิมที่เสนอให้มีการตั้งกรรมการอิสระเพื่อศึกษาการแก้ไขรัฐธรรมนูญทั้ง 6 ประเด็น</headline>
<lead></lead>
<neck></neck>
<body><p>กลุ่ม 40 ส.ว. ยืนยันจุดยืนเดิมที่เสนอให้มีการตั้งกรรมการอิสระเพื่อศึกษาการแก้ไขรัฐธรรมนูญทั้ง 6 ประเด็นของคณะกรรมการสมานฉันท์ฯ ก่อนนำไปสู่การแก้ไขรัฐธรรมนูญ นายสมชาย แสวงการ สมาชกวุฒิสภาจากการสรรหา กล่าวถึงการแก้ไขรัฐธรรมนูญว่า กลุ่ม 40 ส.ว. ยังคงยืนยันจุดเดิมที่เสนอให้มีการตั้งกรรมการอิสระจากภาคประชาชน นักวิชาการ เพื่อศึกษาการแก้ไขรัฐธรรมนูญทั้ง 6 ประเด็น ตามผลการศึกษาของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ เพื่อนำมาพิจารณาเปรียบเทียบกับผลการศึกษาของกรรมการอิสระที่ตั้งขึ้น จากนั้นจึงนำไปถามความเห็นจากประชาชนเป็นรายมาตรา เพื่อให้ออกมาเป็นประชามติ เพื่อเปิดโอกาสให้ประชาชนมีส่วนร่วม ส่วนการที่คณะกรรมการประสานงานวุฒิสภา หรือ วิปวุฒิ มีมติเห็นด้วยกับวิป 3 ฝ่ายในวันนี้(23ก.ย.52) เป็นเพียงการรับเรื่องมาเท่านั้นไม่ใช่มติของวุฒิสภา นายสมชายยังเปิดเผยด้วยว่า ในวันพรุ่งนี้(24 กย)จะมีการประชุมของทั้งวิปทั้ง 3 ฝ่ายอีกครั้ง แต่เชื่อว่าจะยังไม่ได้ข้อสรุป เนื่องจากวุฒิสภาจะต้องมีการหารือร่วมกันในที่ประชุมวุฒิสภาในวันจันทร์ที่จะถึงนี้ก่อน นอกจากนี้ยังเห็นว่า การหารือการแก้ไขรัฐธรรมควรรอให้นายกรัฐมนตรีกลับจากต่างประเทศก่อน</p></body>
</news>
