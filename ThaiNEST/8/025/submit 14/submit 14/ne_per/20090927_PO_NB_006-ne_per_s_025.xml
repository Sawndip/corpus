<teiHeader>
<fileDesc>
<titleStmt>
  <title>สุเทพ ระบุ ยูเสดสามารถเข้ามาทำกิจกรรมพัฒนาประชาธิปไตยในประเทศได้ หากไม่แทรกแซงกิจการภายในประเทศ  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209270077&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName> ระบุ ยูเสดสามารถเข้ามาทำกิจกรรมพัฒนาประชาธิปไตยในประเทศได้ หากไม่แทรกแซงกิจการภายในประเทศ</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ระบุ ยูเสดสามารถเข้ามาทำกิจกรรมพัฒนาประชาธิปไตยในประเทศได้ หากไม่เป็นการแทรกแซงกิจการภายในประเทศ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวถึงกรณีสื่อต่างประเทศ ระบุว่า สำนักงานเพื่อการพัฒนาระหว่างประเทศสหรัฐอเมริกา หรือ ยูเสด จะส่งเงินช่วยเหลือเพื่อพัฒนาประชาธิปไตยในประเทศไทย ว่า ยังไม่ทราบรายละเอียดและไม่รู้สึกกังวล เพราะเชื่อมั่นในระบอบประชาธิปไตยอันมีพระมหากษัตริย์ทรงเป็นพระประมุข และทุกฝ่ายที่เกี่ยวข้องจะต้องทำให้ประชาธิปไตยดำรงต่อไปอย่างมีประสิทธิภาพ อย่างไรก็ตาม ไม่ขัดข้องที่องค์กรยูเสดจะเข้ามาทำกิจกรรม หากไม่เข้ามาแทรกแซงกิจการภายในประเทศ และยังเห็นว่าจะไม่ส่งผลต่อความเชื่อมั่นของนักลงทุนต่างประเทศ เพราะการเมืองแต่ละประเทศมีการพัฒนาและเปลี่ยนแปลงอยู่ตลอดเวลา </p></body>
</news>
