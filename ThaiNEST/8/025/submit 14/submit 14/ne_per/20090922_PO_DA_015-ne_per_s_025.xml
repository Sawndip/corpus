<teiHeader>
<fileDesc>
<titleStmt>
  <title>รบ.ยกเลิกใช้ พ.ร.บ.ความมั่นคงฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 15:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21892  </bibl>
</sourceDesc>
</fileDesc>
</teiHeader>
<news>
<headline>รบ.ยกเลิกใช้ พ.ร.บ.ความมั่นคงฯ</headline>
<lead></lead>
<neck></neck>
<body><p>เมื่อเวลา 13.45 น. วันนี้(22 ก.ย.) ที่ทำเนียบรัฐบาล <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี แถลงข่าวหลังการประชุมคณะรัฐมนตรี ว่า  การประชุมวันนี้มี<persName>นายสุเทพ เทือกสุบรรณ</persName> รองนายกรัฐมนตรี รักษาการนายกรัฐมนตรี เป็นประธานการประชุม โดยก่อนเข้าสู่วาระการประชุม <persName>นายสุเทพ</persName> ได้ขอบคุณเจ้าหน้าที่ที่ดูแลสถานการณ์บ้านเมืองในช่วงที่ผ่านมาให้เป็นไปด้วยความเรียบร้อย ส่วนพ.ร.บ.การรักษาความมั่นคงภายในราชอาณาจักร จะสิ้นผลไปภายในวันนี้(22 ก.ย.) โดยไม่ต้องประกาศยกเลิก</p>
<p><persName>นายศุภชัย</persName> แถลงต่อว่า ที่ประชุมมีมติอนุมัติงบประมาณประจำปี 2552 งบกลางรายการเงินสำรองจ่ายเพื่อกรณีฉุกเฉินหรือจำเป็นสำหรับจัดหาอุปกรณ์ควบคุมฝูงชน จำนวน 4 รายการ เป็นเงินทั้งสิ้น 81,058,250 บาท ตามที่สำนักงานตำรวจแห่งชาติ(สตช.)เสนอ ประกอบด้วย 1.ชุดป้องกันสะเก็ด ราคาชุดละ 3,000 บาท จำนวน 16,045 ชุด เป็นเงินทั้งสิ้น 48,135,000 บาท 2.กระบองยาง ราคาอันละ 1,000 บาท จำนวน 18,445 อัน เป็นเงินทั้งสิ้น 18,445,000 บาท 3.ถุงมือหนัง ราคาคู่ละ 500 บาท จำนวน 16,045 คู่ เป็นเงินทั้งสิ้น 8,022,500 บาท และ 4.สายรัดข้อมือ ราคาเส้นละ 35 บาท จำนวน 184,450 เส้น เป็นเงิน 6,455,750 บาท </p>
<p>นอกจากนี้ รองโฆษกประจำสำนักนายกรัฐมนตรี ยังระบุด้วยว่า ที่ประชุมได้อนุมัติตามที่กระทรวงพาณิชย์เสนอแต่งตั้ง <persName>นายยรรยง พวงราช</persName> อธิบดีกรมการค้าภายใน ให้ดำรงตำแหน่งปลัดกระทรวงพาณิชย์คนใหม่ ตั้งแต่วันที่ 1 ต.ค.2552 ทั้งนี้จะมีผลตั้งวันที่ทรงพระกรุณาโปรดเกล้าฯแต่งตั้ง เป็นต้นไป.</p></body>
</news>
