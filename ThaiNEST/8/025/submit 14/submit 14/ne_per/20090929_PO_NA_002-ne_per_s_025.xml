<teiHeader>
<fileDesc>
<titleStmt>
  <title>แรงงานเก็บผลไม้  ร้องเรียนนายกฯ ช่วยเหลือเรื่องหนี้สิน  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290068&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แรงงานเก็บผลไม้  ร้องเรียนนายกฯ ช่วยเหลือเรื่องหนี้สิน</headline>
<lead></lead>
<neck></neck>
<body><p>แรงงานที่ได้รับความเดือดร้อนจากการถูกหลอกให้ไปทำงานเก็บผลไม้ที่ประเทศสวีเดน ร้องเรียนนายกรัฐมนตรีให้ความช่วยเหลือปัญหาหนี้สิน เมื่อเวลาประมาณ 10.00 น. <persName>นายถาวร กมล</persName> ตัวแทนกลุ่มผู้ได้รับความเดือดร้อนจากการถูกหลอกให้ไปทำงานเก็บผลไม้ที่ประเทศสวีเดน พร้อมผู้ที่ได้รับความเดือดร้อนจากกรณีเดียวกันประมาณ 100 คน รวมตัวชุมนุมกันที่บริเวณประตู 4 ทำเนียบรัฐบาล ฝั่งตรงข้าม ป.ป.ช. พร้อมกับตะโกนขับไล่ <persName>นายไพฑูรย์ แก้วทอง</persName> รัฐมนตรีว่าการกระทรวงแรงงานให้ออกจากตำแหน่ง และร้องขอให้นายกรัฐมนตรีช่วยเหลือแก้ปัญหาแก่แรงงานที่ได้รับความเดือดร้อน โดยเฉพาะปัญหาด้านหนี้สิน เนื่องจากได้กู้เงินเพื่อเดินทางไปทำงาน ขณะที่บางคนไปกู้เงินนอกระบบจนเกิดเหตุฟ้องร้องและยึดทรัพย์สิน จึงขอให้นายกรัฐมนตรีเจรจายกเลิกหนี้สิน โดยให้หน่วยงานของรัฐหรือผู้ที่เกี่ยวข้องชดใช้หนี้ หรือเป็นตัวกลางประนอมหนี้ สำหรับเงินกู้ของจากธนาคารเพื่อการเกษตรและสหกรณ์การเกษตร (ธกส.) ให้ยกเลิกหนี้สินหรือให้หน่วยงานที่เกี่ยวข้องชดใช้หนี้แทน นอกจากนี้ให้รัฐบาลเร่งฟื้นฟูและสนับสนุนอาชีพให้แก่ผู้เดือดร้อนที่เสียโอกาสในการทำงานในประเทศไทยด้วย นายถาวร กล่าวอีกว่า ขอให้นายกรัฐมนตรีใช้กระบวนการทางกฎหมายเอาผิดกับบริษัทหรือหน่วยงานรัฐ และผู้ที่เกี่ยวข้องที่หลอกลวงให้ไปทำงานเก็บผลไม้ป่าที่สวีเดน และสุดท้ายให้นายกรัฐมนตรีตรวจสอบขบวนการ จัดส่งแรงงานไทยไปต่างประเทศที่มีการเอาเปรียบผู้ใช้แรงงาน </p></body>
</news>
