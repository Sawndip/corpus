<teiHeader>
<fileDesc>
<titleStmt>
  <title>'วรรณรัตน์' ปั่นจักรยานประชุม ครม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 10:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21777  </bibl>
</sourceDesc>
</fileDesc>
</teiHeader>
<news>
<headline>'<persName>วรรณรัตน์</persName>' ปั่นจักรยานประชุม ครม.</headline>
<lead></lead>
<neck></neck>
<body><p>วันนี้(22 ก.ย.) ผู้สื่อข่าวรายงานจากทำเนียบรัฐบาลว่า ก่อนการประชุม ครม. ที่มี<persName>นายสุเทพ เทือกสุบรรณ</persName> รองนายกรัฐมนตรี เป็นประธานแทน <persName>นายอภิสิทธิ์ เวชชาชีวะ</persName> นายกรัฐมนตรี ที่เดินทางไปร่วมประชุมสมัชชาสหประชาชาติที่ประเทศสหรัฐฯนั้น บรรยากาศคงเป็นไปอย่างคึกคัก โดย <persName>นพ.วรรณรัตน์ ชาญนุกูล</persName> รมว.พลังงาน พร้อมด้วย <persName>ดร.เจษฎ์ โทณวณิก</persName> ประธานมูลนิธิกองทุนเพื่อสิ่งแวดล้อมไทย ชมรมจักรยาน และศิลปิน ดาราชื่อดัง อาทิ 'แบล็ค วนิลลา' ได้ขี่จักรยานมาจากกระทรวงพลังงาน ถนนพระราม 1 มายังทำเนียบรัฐบาล เพื่อร่วมประชุมครม. พร้อมแจกสื่อประชาสัมพันธ์ในวัน 'Car free day' เพื่อรณรงค์ให้หยุดใช้รถ เพิ่มพลังกาย ใช้รถสาธารณะ</p>
<p>ทั้งนี้ <persName>นพ.วรรณรัตน์</persName> กล่าวว่า เนื่องจากวันที่ 22 ก.ย.ของทุกปีเป็นวัน Car free day ที่คนทั่วโลกจะแสดงความเป็นน้ำหนึ่งใจเดียวกันในการป้องกันโลกด้วยการหยุดใช้รถยนต์ส่วนตัว แล้วหันไปใช้รถขนส่งสาธารณะ ทั้งนี้หากผู้ใช้รถยนต์เพียง 5 หมื่นคันหันมาใช้บริการรถสาธารณะด้วยระยะทาง 48 กิโลเมตรต่อวัน ใน 1 ปี 260 วันเฉพาะวันทำงาน จะสามารถประหยัดน้ำมันได้ถึง 52 ล้านลิตร คิดเป็นค่าน้ำมัน 780 ล้านบาท </p>
<p>ขณะที่ <persName>ดร.เจษฎ์</persName> กล่าวว่า ขณะนี้ปริมาณรถส่วนบุคคลที่จดทะเบียนในเขตกทม.มีทั้งสิ้น 2.5 ล้านคัน หากรถทุกคันวิ่งคันละ 30 กิโลเมตรต่อวัน จะปล่อยก๊าซคาร์บอนไดออกไซด์ถึง 22.5 ล้านกิโลกรัม ซึ่งต้องใช้ต้นไม้ถึง 22,551 ต้น ในการดูดซับคาร์บอนไดออกไซด์ แต่หากทุกคนร่วมกัน  1 วัน เพื่อลดการใช้รถ จะสามารถลดการปล่อยคาร์บอนไดออกไซด์ได้ถึง 11.3 ล้านกิโลกรัม หรือเท่ากับการปลูกต้นไม้กว่า 22,000 ต้น ดังนั้นทุกคนสามารถเป็นส่วนหนึ่งของการหยุดโลกร้อนได้ การหยุดใช้รถยนต์ส่วนตัว โดยเฉพาะวันอาทิตย์ซึ่งเป็นวันหยุดพักผ่อน จะช่วยเยียวยาโลกได้ซึ่งไม่ต่างจากการปลูกต้นไม้.
</p></body>
</news>
