<teiHeader>
<fileDesc>
<titleStmt>
  <title>แกนนำ นปช . ยืนหนังสือองค์การสหประชาชาติไม่ยอมรับที่มาของนายกรัฐมนตรี รวมถึงไม่เห็นด้วยที่จะเป็นตัวแทนประเทศไทย  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240093&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ นปช . ยืนหนังสือองค์การสหประชาชาติไม่ยอมรับที่มาของนายกรัฐมนตรี รวมถึงไม่เห็นด้วยที่จะเป็นตัวแทนประเทศไทย</headline>
<lead></lead>
<neck></neck>
<body><p>แกนนำ นปช. ยืนหนังสือถึงองค์การสหประชาชาติ แสดงการไม่ยอมรับที่มาของนายกรัฐมนตรี และไม่เห็นด้วยที่จะเป็นตัวแทนประเทศไทย <persName>นายอริสมันต์ พงษ์เรืองรอง</persName> <persName>นายชินวัฒน์ หาบุญพาด</persName> และ<persName>นายพายัพ ปั้นเกตุ</persName> แกนนำกลุ่มแนวร่วมประชาธิปไตยแห่งชาติ หรือ นปช. พร้อมคนเสื้อแดง ได้รวมตัวชุมนุมบริเวณด้านหน้าองค์การสหประชาชาติประจำประเทศไทย ใช้รถกระจายเสียงเคลื่อนที่กล่าวปราศรัยโจมตีรัฐบาลภายใต้การนำของพรรคประชาธิปัตย์ พร้อมยื่นหนังสือต่อ<persName>นาย Peter Van Laere</persName> หัวหน้าฝ่ายบริหาร ESCAP องค์การสหประชาชาติประจำประเทศไทย เพื่อแสดงจุดยืนไม่ยอมรับ<persName>นายอภิสิทธิ์ เวชชาชีวะ</persName> เป็นนายกรัฐมนตรี เนื่องจากมีมาไม่ถูกต้องและไม่เห็นด้วยที่เป็นตัวแทนประเทศไทย ไปร่วมทำกิจกรรมบนเทวีโลก ซึ่งในวันนี้(24 กย)นายกรัฐมนตรีมีกำหนดการร่วมปาฐกฐาที่องค์การสหประชาชาติ เมืองนิวยอร์ค ประเทศสหรัฐอเมริกา ขณะเดียวกันเรียกร้องให้อเมริกาทบทวนที่มาของรัฐบาลชุดนี้ด้วย นอกจากนี้ยังเรียกร้องให้องค์การสหประชาชาติ กดดันรัฐบาลในการคืนรัฐธรรมนูญปี 2540 ให้กับสังคมไทย และให้มีการเลือกตั้งใหม่โดยเร็ว และต้องการให้มีมาตรฐานเดียวให้เกิดขึ้นในประเทศไทย ทั้งนี้เจ้าหน้าที่ตำรวจนครบาลได้จัดกำลังเจ้าหน้าที่ตำรวจอำนวยความสะดวกด้านการจราจรให้กับประชาชนที่ใช้ถนน และดูแลการชุมนุมให้เกิดความเรียบร้อย</p></body>
</news>
