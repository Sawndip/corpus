<teiHeader>
<fileDesc>
<titleStmt>
  <title>"สุเทพ" ยอมรับ การระงับ พรบ.งบประมาณรายจ่ายประจำปี 53 ทำให้การเบิกจ่ายเงินลงสู่พื้นที่ล่าช้า  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240041&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ยอมรับ การระงับ พรบ.งบประมาณรายจ่ายประจำปี 53 ทำให้การเบิกจ่ายเงินลงสู่พื้นที่ล่าช้า</headline>
<lead></lead>
<neck></neck>
<body><p>รักษาราชการแทนนายกรัฐมนตรี ยืนยัน รัฐบาลจะไม่เข้าไปแทรกแซงการวินิจฉัยของศาล กรณี ส.ส.พรรคเพื่อไทยยื่นคำร้องให้พิจารณางบประมาณรายจ่ายประจำปี 2553 พร้อมระบุไม่ได้อนุมัติซื้ออาวุธของกองทัพแลกกับการปฏิวัติ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง รักษาราชการแทนนายกรัฐมนตรี กล่าวถึงกรณีที่ ส.ส.เพื่อไทย ยื่นคำร้องให้ศาลรัฐธรรมนูญวินิจฉัยร่างงบประมาณรายจ่ายประจำปี 2553 ขัดรัฐธรรมนูญหรือไม่ว่า รัฐบาลจำเป็นต้องรอคำวินิจฉัยจากศาลรัฐธรรมนูญก่อน โดยยืนยันว่าไม่มีการประสานเป็นการภายใน เพื่อชี้แจงถึงความจำเป็นในการใช้งบประมาณ เพราะต้องเคารพและไม่เข้าไปแทรกแซงกระบวนการการตัดสินของศาล หากศาลวินิจฉัยว่าขัดต่อรัฐธรรมนูญ ก็ต้องแก้ไขใหม่ ในสภาผู้แทนราษฎรและวุฒิสภา ซึ่งเชื่อว่าไม่น่าจะมีปัญหา ส่วนกรณีที่นายจตุพร พรหมพันธุ์ ส.ส.สัดส่วนพรรคเพื่อไทย ระบุว่า รัฐบาลอนุมัติงบประมาณจัดซื้ออาวุธยุทโธปกรณ์ให้กองทัพ เพื่อแลกกับการไม่มีการปฏิวัติ <persName>นายสุเทพ</persName>กล่าวว่า จะไม่มีการปฏิวัติแน่นอน เพราะเข้าใจทหารดีว่า มีความรักชาติ รักประชาธิปไตยและต้องการให้ประเทศพัฒนาไปอย่างราบรื่น</p></body>
</news>
