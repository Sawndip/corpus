<teiHeader>
<fileDesc>
<titleStmt>
  <title>วธ.เลื่อนแจ้งความเอาผิดบริษัทผลิตสารคดีฉาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 11:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21820  </bibl>
</sourceDesc>
</fileDesc>
</teiHeader>
<news>
<headline>วธ.เลื่อนแจ้งความเอาผิดบริษัทผลิตสารคดีฉาว</headline>
<lead></lead>
<neck></neck>
<body><p>วันนี้(22 ก.ย.) <persName>นางฉวีรัตน์ เกษตรสุนทร</persName> เลขาธิการคณะกรรมการวัฒนธรรมแห่งชาติ (กวช.) สำนักงานคณะกรรมการวัฒนธรรมแห่งชาติ (สวช.) เปิดเผยถึงความคืบหน้าการดำเนินการเอาผิดกับบริษัท แบ็คชิพ โปรดักชั่น จำกัด ซึ่งรับจ้างผลิตสารคดีบิ๊ก ทรับเบิล อิน ทัวร์ริสต์ ไทยแลนด์ (Big trouble in tourist Thailand) ให้แก่สถานีโทรทัศน์แห่งหนึ่งในประเทศอังกฤษ ที่ทำให้กระทบภาพลักษณ์ของประเทศไทย ว่า จากการที่ <persName>นายธีระ สลักเพชร</persName> รมว.วัฒนธรรมได้มอบหายให้ สภว.ดำเนินการแจ้งความเอาผิดกับบริษัทดังกล่าว เมื่อวันที่ 21 ก.ย. นั้น ขณะนี้ยังไม่สามารถดำเนินการได้ เนื่องจากจะต้องมีการรวบรวมข้อมูลเพื่อประกอบการแจ้งความ ซึ่งได้รับรายงานว่าทาง สภว.ได้ประสานไปยัง สพท.แล้ว แต่ยังไม่ได้รับข้อมูลดังกล่าว จึงทำให้มีความล่าช้าออกไป เพราะหากข้อมูลยังไม่ครบถ้วนอาจจะถูกฟ้องกลับได้ อย่างไรก็ตาม ตนคิดว่าเรื่องนี้ถือเป็นความเสียหายที่ร้ายแรงต่อภาพลักษณ์ของประเทศ ดังนั้นจะจัดการดำเนินคดีให้ถึงที่สุด ทั้งนี้ที่ผ่านมา ทางสภว.ได้พยายามติดต่อประสานงานไปยังบริษัท ผู้ผลิตสารคดีดังกล่าว เพื่อให้ชี้แจงในเรื่องที่เกิดขึ้น แต่ปรากฏว่าไม่สามารถติดต่อผู้มีส่วนเกี่ยวข้องกับเรื่องนี้ได้.</p></body>
</news>
