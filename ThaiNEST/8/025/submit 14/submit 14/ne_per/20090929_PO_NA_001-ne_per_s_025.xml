<teiHeader>
<fileDesc>
<titleStmt>
  <title>"เทพไท" ยืนยัน นายกฯ เสนอทำประชามติเป็นไปตามรัฐธรรมนูญ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290098&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>" ยืนยัน นายกฯ เสนอทำประชามติเป็นไปตามรัฐธรรมนูญ</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ยืนยัน นายกรัฐมนตรีเสนอทำประชามติเป็นไปตามรัฐธรรมนูญ พร้อมย้ำการทำประชามติแก้รัฐธรรมนูญ สามารถยุติความขัดแย้งได้ <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวตอบโต้<persName>นายวิทยา บุรณศิริ</persName> ประธานคณะกรรมการประสานงานพรรคฝ่ายค้าน หรือ วิปฝ่ายค้าน กรณีที่ระบุว่าการที่<persName>นายอภิสิทธิ์ เวชชาชีวะ</persName> นายกรัฐมนตรี แสดงความคิดเห็นควรทำประชามติในการแก้ไขรัฐธรรมนูญนั้น เป็นการชี้นำทางการเมือง ซึ่งยืนยันว่า กรณีดังกล่าวไม่ใช่การชี้นำ แต่เป็นการแสดงจุดยืนที่ชัดเจนของนายกรัฐมนตรี ซึ่งบางฝ่ายอาจเห็นแตกต่าง ซึ่งถือเป็นเรื่องปกติ แต่ยืนยันว่าการทำประชามติ เป็นการยุติความขัดแย้ง เพราะเป็นการรับฟังประชาชน ส่วนเงื่อนไขเวลานั้น ไม่ใช่อุปสรรคในการแก้ไขรัฐธรรมนูญ เพราะถือเป็นเพียงการคาดการณ์กรอบเวลาให้สังคมรับทราบเท่านั้น <persName>นายเทพไท</persName> กล่าวอีกว่า การที่นายกรัฐมนตรีเสนอทำประชามติ ไม่น่าจะทำให้ถูกยื่นถอดถอน เนื่องจากเป็นการเสนอตามรัฐธรรมนูญมาตรา 165 ที่ระบุว่า หากมีกรณีที่กระทบต่อประโยชน์ของประเทศหรือประชาชน นายกรัฐมนตรีสามารถปรึกษาประธานสภาผู้แทนราษฎรและประธานวุฒิสภาเพื่อขอทำประชามติได้ </p></body>
</news>
