<teiHeader>
<fileDesc>
<titleStmt>
  <title>สภาธุรกิจสหรัฐอาเซียน ยืนยัน มีแผนลงทุนในไทย หลังนายกฯ ให้คำมั่นอำนวยความสะดวกด้านการลงทุนมากขึ้น  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240022&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สภาธุรกิจสหรัฐอาเซียน ยืนยัน มีแผนลงทุนในไทย หลังนายกฯ ให้คำมั่นอำนวยความสะดวกด้านการลงทุนมากขึ้น</headline>
<lead></lead>
<neck></neck>
<body><p>สภานักธุรกิจสหรัฐ-อาเซียน มีแผนเข้ามาลงทุนในไทย ขณะที่นายกรัฐมนตรี ให้ความมั่นใจเรื่องการอำนวยความสะดวกด้านการลงทุนให้กับนักธุรกิจมากขึ้น <persName>นายอภิสิทธิ์ เวชชาชีวะ</persName> นายกรัฐมนตรี ได้พบปะและหารือโต๊ะกลม ร่วมกับ สภาธุรกิจสหรัฐ-อาเซียน ซึ่งถือเป็นองค์กรธุรกิจที่มีบทบาทสำคัญ ในการผลักดันสหรัฐฯ ให้ความสำคัญต่ออาเซียนและไทย ซึ่งสมาชิกที่มาในวันนี้ เป็นบริษัทชั้นนำที่เข้ามาลงทุนในประเทศไทย อาทิ ซิตี้กรุ๊ป เชฟรอน โคคา-โคลา เป็นต้น ทั้งนี้ระหว่างการหารือ นายกรัฐมนตรี ได้ให้ความมั่นใจกับนักธุรกิจถึงความพยายามของรัฐบาลตลอด 9 เดือนที่ผ่านมาในการบริหารประเทศ โดยเฉพาะด้านการค้าการลงทุน ที่ให้ความสำคัญและอำนวยความสะดวก การแก้ไขปัญหาอุปสรรคด้านการลงทุนในประเทศ แม้จะมีปัญหาด้านการเมือง แต่ก็ไม่ทำให้กระทบต่อเศรษฐกิจและการเข้ามาลงทุนของนักลงทุนต่างชาติ ซึ่งดูได้จากตัวเลขการส่งออกที่ดีขึ้น นอกจากนี้ รัฐบาลยังรับฟังความคิดจากทุกภาคส่วน เพราะทุกสัปดาห์ มีการเชิญภาคเอกชนเข้ามาหารือเพื่อประชุมร่วมภาครัฐและเอกชน ส่วนกฎระเบียบได้ปรับให้เอื้ออำนวยกับการลงุทนมากขึ้น ซึ่งสอดคล้องกับธนาคารโลก ซึ่งจัดลำดับให้ไทยเป็นประเทศที่ 12 ที่มีความสะดวกในการทำธุรกิจมากที่สุดในโลก โดยได้มอบให้<persName>นายเกียรติ สิทธิอมร</persName> ประธานผู้แทนการค้า ดูแลอย่างใกล้ชิด นอกจากนี้ นายกรัฐมนตรี กล่าวอีกว่า รัฐบาลให้ความสำคัญกับความเข้มแข็งในประเทศ ด้วยการพัฒนาด้านการเกษตรมากขึ้น ให้สอดคล้องกับความมั่นคงทางอาหารและพลังงาน ตลอดจนการส่งเสริมเศรษฐกิจเชิงสร้างสรรค์ เพื่อพัฒนาขีดความสามารถในการแข่งขันในระยะยาว ซึ่งบริษัทเอกชนที่เข้าร่วมหารือ ได้แสดงความยินดีและยืนยันว่า มีแผนที่จะเข้าไปลงทุนในไทยอยู่แล้ว เพราะเห็นได้ชัดว่า รัฐบาลชุดนี้มีความพยายามที่จะปรับปรุงภาษีศุลภากร และยังได้ชื่นชมนายกรัฐมนตรี มีภาวะผู้นำอาเซียน และจากที่ได้ศึกษาประวัติถือว่าเป็นบุคคลที่มีความซื่อสัตย์สุจริต </p></body>
</news>
