<teiHeader>
<fileDesc>
<titleStmt>
  <title>“สุเทพ”แจงแทนกองทัพไม่ได้เสนออนุมัติงบฯซื้ออาวุธ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 11:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22012  </bibl>
</sourceDesc>
</fileDesc>
</teiHeader>
<news>
<headline>“<persName>สุเทพ</persName>”แจงแทนกองทัพไม่ได้เสนออนุมัติงบฯซื้ออาวุธ</headline>
<lead></lead>
<neck></neck>
<body><p>เมื่อวันที่ 23 ก.ย.ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง รักษาการแทนนายกรัฐมนตรี ให้สัมภาษณ์ถึงกรณีที่มีการตั้งข้อสังเกตุการอนุมัติงบประมาณกว่าหมื่นล้านบาทในการจัดซื้ออาวุธให้กับกองทัพ วานนี้(23ก.ย) ว่า ที่ได้มีการเสนอเรื่องเข้าสู่การพิจารณาของครม.นั้นไม่ใช่เรื่องขอการขออนุมัติงบประมาณใหม่แต่เป็นเรื่องที่อนุมัติมาก่อนหน้านี้แล้ว บางโครงการอนุมัติก่อนรัฐบาลนี้ด้วยซ้ำไปและมีการอนุมัติให้ก่อหนี้ผูกพันติดต่อกันเป็นต้น และแต่ละปีก็ค่อยๆตั้งงบประมาณไป แต่เมื่อวานนี้ที่เสนอเข้าครม.เพราะกำลังทำสัญญาจัดซื้อจ้างในงวดนี้ ปีงบประมาณ2552 ซึ่งกำลังจะหมดปีงบประมาณ ดังนั้นจึงต้องรีบไปดำเนินการเรื่องจัดซื้อจัดจ้างให้เรียบร้อยจึงต้องมาขออนุมัติครม.ไม่ใช่ว่าเมื่อตนเป็นนายกรัฐมนตรีจะมาอนุมัติงบประมาณเป็นหมื่นๆล้านบาท</p>
<p>เมื่อถามว่าแต่วิธีการนี้คือเป็นวิธีการของข้าราชการประจำที่ชอบทำแบบมัดมือชกและมีการขอวิธีพิเศษ <persName>นายสุเทพ</persName> กล่าวว่า ไม่ใช่เรื่องของการมัดมือชก ข้าราชการซึ่งต้องปฏิบัติหน้าที่ตามที่รัฐบาลได้มอบหมายไป และการจัดซื้อจัดจ้างหรือการใช้งบประมาณบางอย่างเขาทำไม่ทันในเวลาปกติก็ต้องเร่งรัด </p>
<p>ต่อข้อถามในเรื่องของความจำเป็นหากมองในแง่เศรษฐกิจขาลงมีความจำเป็นหรือไม่ <persName>นายสุเทพ</persName> กล่าวว่า ก็จำเป็นแต่จะให้มากน้อยแค่ไหนก็เป็นดุลพินิจของรัฐบาลในแต่ละยุครัฐบาล อย่างกรณีที่มีการอนุมัติเฮลิปคอปเตอร์ที่ใช้ปราบเรือดำน้ำถามว่ามีความจำเป็นหรือไม่ รัฐบาลได้มีการพิจารณามาก่อนหน้านี้แล้วว่ามีความจำเป็นเพราะบ้านเมืองเราไม่มีอาวุธชนิดนี้ เรามีผลประโยชน์ของประเทศมากมายที่จะต้องดูแลในน่านน้ำไทย  ประเทศอื่นๆข้างประเทศไทยได้มีการเรือดำน้ำใช้  และถ้าเกิดเขาเข้ามารุกรานฝ่ายทหารเขาก็ต้องคิดว่ามีความจำเป็น.</p></body>
</news>
