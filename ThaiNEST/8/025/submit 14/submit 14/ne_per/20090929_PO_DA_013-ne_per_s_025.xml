<teiHeader>
<fileDesc>
<titleStmt>
  <title>'จตุพร' จี้นายกฯปลด 'กษิต'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 18:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23241  </bibl>
</sourceDesc>
</fileDesc>
</teiHeader>
<news>
<headline>'<persName>จตุพร</persName>' จี้นายกฯปลด '<persName>กษิต</persName>'</headline>
<lead></lead>
<neck></neck>
<body><p>วันนี้(29 ก.ย.) ที่พรรคเพื่อไทย <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย กล่าวถึงกรณีที่<persName>สมเด็จฮุนเซน</persName> นายกรัฐมนตรีกัมพูชา ประกาศจะยิงคนไทยทันทีที่ลุกล้ำเขตแดน ว่า ทั้งหมดนี้เกิดจากความไม่เข้าท่าของ<persName>นายกษิต ภิรมย์</persName> รมว.ต่างประเทศ ซึ่งนายกฯควรจะสั่งปลดได้แล้ว เพราะไม่มีศักยภาพทางการทูตอีกต่อไป เริ่มตั้งแต่ไปก้าวร้าวสมเด็จฮุนเซนตั้งแต่ก่อนเข้ารับตำแหน่ง พอมาเป็นรัฐมนตรี ก็ต้องการให้เขามาประชุมอาเซียน จึงต้องโอนอ่อนผ่อนตามเขาตลอด กัมพูชาสร้างถนนคอนกรีตเสริมเหล็กเข้ามาในดินแดนไทยก็ยอม และต่อจากนี้หากเกิดการรบกันเกิดขึ้น พอเรื่องเข้าสู่องค์การสหประชาชาติ หรือยูเอ็น เราก็ต้องเสียดินแดนแน่นอน เพราะไม่ได้ไปทักท้วงตอนที่เขามาสร้างถนน สร้างบ้าน สร้างวัด เพราะกลัวเขาจะไม่มาประชุม จนตอนนี้กลายเป็นว่าเราต้องตกเป็นเบี้ยล่างตลอด หากประเทศไทยดำเนินนโยบายให้เข้มแข็งกว่านี้ กัมพูชาก็ไม่กล้าที่จะใช้วิธีเช่นนี้กับไทย.
</p></body>
</news>
