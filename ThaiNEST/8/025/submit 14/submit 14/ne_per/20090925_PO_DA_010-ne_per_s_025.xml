<teiHeader>
<fileDesc>
<titleStmt>
  <title>ศาล รธน.เร่งเครื่องตีความ พ.ร.บ.งบปี 53  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 07:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22355  </bibl>
</sourceDesc>
</fileDesc>
</teiHeader>
<news>
<headline>ศาล รธน.เร่งเครื่องตีความ พ.ร.บ.งบปี 53</headline>
<lead></lead>
<neck></neck>
<body><p>เมื่อวันที่ 24 ก.ย. <persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ กล่าวถึงความคืบหน้าการพิจารณาคำร้องที่ขอให้ศาลรัฐธรรมนูญวินิจฉัยร่าง พ.ร.บ.งบประมาณรายจ่ายประจำปีงบประมาณ พ.ศ. 2553 ขัดต่อรัฐธรรมนูญมาตรา 167 หรือไม่ว่า ขณะนี้ยังอยู่ในกระบวนการตรวจสอบคำร้องของทางชั้นธุรการ โดยทางสำนักงานก็ได้เร่งรัดเพื่อนำคำร้องเสนอที่ประชุมคณะตุลาการศาลรัฐธรรมนูญโดยเร็วที่สุด ตอนนี้ได้สั่งให้เจ้าหน้าที่ตรวจสอบคำร้องอย่างเต็มที่แล้ว </p>
<p>ด้าน <persName>นายสุเทพ เทือสุบรรณ</persName> รองนายกรัฐมนตรีฝ่ายความมั่นคง ให้สัมภาษณ์ว่า เราได้ปฏิบัติตามกฎหมายที่มีอยู่ คือถ้างบประมาณปีใหม่ยังใช้ไม่ได้ก็ให้ใช้กรอบงบประมาณเดิมทำงานไปก่อน ที่เกิดปัญหาติดขัดเนื่องจากมี ส.ส. เพื่อไทยไปยื่นต่อศาลรัฐธรรมนูญให้วินิจฉัย ทั้งที่เราทำกันมาทุกปีไม่มีอะไรแตกต่าง “ก่อนที่เราจะเข้ามาเป็นรัฐบาลก็รู้อยู่แล้วว่าบ้านเมืองมีวิกฤติทั้งเศรษฐกิจ การเมือง ดังนั้นคนที่มาเป็นรัฐบาลต้องทำใจอยู่แล้วว่าต้องเผชิญกับปัญหาเหล่านี้ เราก็ต้องอดทนแก้ไขปัญหาไป ก็คงจะสำเร็จ” <persName>นายสุเทพ</persName> กล่าว.
</p></body>
</news>
