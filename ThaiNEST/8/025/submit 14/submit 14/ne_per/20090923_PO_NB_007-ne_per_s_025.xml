<teiHeader>
<fileDesc>
<titleStmt>
  <title>"สาทิตย์"  เตรียมให้ รมว.กต.พูดคุยกับแกนนำ พธม.กรณีปราสาทพระวิหารผ่านสื่อ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230144&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>"  เตรียมให้ รมว.กต.พูดคุยกับแกนนำ พธม.กรณีปราสาทพระวิหารผ่านสื่อ</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี เตรียมให้รัฐมนตรีว่าการกระทรวงการต่างประเทศพูดคุยกับแกนนำกลุ่มพันธมิตรฯ กรณีปราสาทพระวิหารผ่านสื่อ พร้อมยืนยัน ไม่มีสัญญาณขอเจรจาใดๆ จากอดีตนายกรัฐมนตรี <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่รัฐบาลต้องระงับการนำร่าง พ.ร.บ.งบประมาณรายจ่ายประจำปี พ.ศ.2553 ขึ้นทูลเกล้าฯ จนกว่าศาลรัฐธรรมนูญจะวินิจฉัยแล้วเสร็จ ซึ่งเป็นผลมาจากการยื่นเรื่องของ<persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทยว่า ฝ่ายค้านมีสิทธิ์ที่จะตรวจสอบรัฐบาล แต่ควรคำนึงถึงประโยชน์ของประเทศ ไม่ใช่การเล่นเกมการเมืองเพียงอย่างเดียว โดยเชื่อว่าหลังจากนี้การเมืองในสภาจะแรงขึ้น โดยเฉพาะกรณีการพูดของ<persName>พันตำรวจโททักษิณ ชินวัตร</persName> อดีตนายกรัฐมนตรีวานนี้ อย่างไรก็ตามจนถึงขณะนี้ยังไม่มีสัญญาณขอเจรจาในเรื่องใดๆ จาก<persName>พันตำรวจโททักษิณ</persName> <persName>นายสาทิตย์</persName> ยังกล่าวถึงปัญหาปราสาทพระวิหารว่า หลังจากนายกรัฐมนตรีเดินทางกลับจากสหรัฐอเมริกา จะให้<persName>นายกษิต ภิรมย์</persName> รัฐมนตรีว่าการกระทรวงการต่างประเทศ พร้อมด้วย<persName>นายวีระ สมความคิด</persName> แกนนำกลุ่มพันธมิตรประชาชนเพื่อประชาธิปไตยได้พูดคุยผ่านสื่อมวลชน เพื่อชี้แจงข้อเท็จจริงต่อประชาชน </p></body>
</news>
