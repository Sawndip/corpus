<teiHeader>
<fileDesc>
<titleStmt>
  <title>นายเนวิน ชิดชอบ  เห็นด้วยว่าต้องมีการทำประชามติ แก้ไขรัฐธรรมนูญ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290175&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><persName>นายเนวิน ชิดชอบ</persName>  เห็นด้วยว่าต้องมีการทำประชามติ แก้ไขรัฐธรรมนูญ</headline>
<lead></lead>
<neck></neck>
<body><p>หนึ่งในแกนนำพรรคภูมิใจไทย เห็นด้วยกับการทำประชามติแก้ไขรัฐธรรมนูญ <persName>นายเนวิน ชิดชอบ</persName> แกนนำพรรคภูมิใจไทย กล่าวถึงการแก้ไขรัฐธรรมนูญว่า เห็นด้วยที่จะมีการทำประชามติ เพราะรัฐธรรมนูญฉบับ 2550 ได้ผ่านการทำประชามติ โดยทำหลังจากผ่านการพิจารณาของสภาผู้แทนราษฎรในวาระที่ 1 เพื่อให้เห็นตัวร่างที่จะแก้ไขว่ามีกรอบอย่างไร ส่วนการแก้ไขมาตรา 237 ต้องกำหนดให้ชัดว่าแก้แล้ว มีผลย้อนหลังกับคณะกรรมการบริหารพรรคที่ถูกตัดสิทธิ์หรือไม่ เพราะจะได้ไม่ต้องมีปัญหาถกเถียงถึงตัวบุคคลที่ถูกตัดสิทธิ์ทางการเมืองก่อนหน้านี้ <persName>นายเนวิน</persName>กล่าวว่า ขณะนี้ยังไม่พร้อมทำงานการเมือง แต่พร้อมสนับสนุนบุคคลที่มีความพร้อม และในวันพรุ่งนี้(30 ก.ย.)ยืนยันว่า จะเดินทางไปฟังคำพิพากษาคดีสลากพิเศษ 2 ตัว 3 ตัว หรือ หวยบนดิน ที่ศาลฎีกาแผนกคดีอาญาของผู้ดำรงตำแหน่งทางการเมืองอย่างแน่นอน  </p></body>
</news>
