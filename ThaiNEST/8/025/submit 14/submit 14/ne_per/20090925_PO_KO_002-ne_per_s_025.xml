<teiHeader>
<fileDesc>
<titleStmt>
  <title>รัฐหนุนตั้งกก.สอบคำพิพากษาคดีกล้ายางรั่ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090925/29906  </bibl>
</sourceDesc>
</fileDesc>
</teiHeader>
<news>
<headline>รัฐหนุนตั้งกก.สอบคำพิพากษาคดีกล้ายางรั่ว</headline>
<lead>"<persName>สุเทพ</persName>� หนุนปธ.ศาลฎีกาตั้งกก.สอบที่มาข่าวรั่วคดีกล้ายาง ยกเหตุจะทำให้มีความชัดเจนยิ่งขึ้น ระบุ ประชาชนยังเชื่อมั่นใจระบบศาล</lead>
<neck></neck>
<body><p>(25ก.ย.) <persName>นายสุเทพ เทือกสุบรรณ</persName> รองนายกฯฝ่ายความมั่นคง กล่าวกรณีที่ประธานศาลฎีกามีคำสั่งให้ตรวจสอบการทำงานขององค์คณะผู้พิพากษาที่พิจารณาคดีทุจริตกล้ายาง ที่คำพิพากษาหลุดออกมาก่อนที่จะมีการตัดสิน จนมีการตั้งข้อสังเกตว่าจะส่งผลต่อความเชื่อมั่นในการทำหน้าที่ของศาล ว่า แล้วแต่คนจะวิจารณ์กันไป แต่ตนยังเชื่อมั่นในระบบศาลยุติธรรม ถึงแม้เคยขึ้นศาลและถูกตัดสินให้ชนะและแพ้คดีมาแล้ว แต่เมื่อผลออกมาก็ต้องเคารพในกระบวนการยุติธรรม ส่วนที่บอกว่ามีข่าวคำตัดสินรั่วออกมานั้น ไม่แน่ใจว่ามีจริงหรือไม่</p>
<p>ผู้สื่อข่าวถามว่า แต่คำตัดสินที่ปรากฏเป็นข่าวก่อนจะมีการพิพากษานั้น ตรงกับคำพิพากษาที่ออกมาจริง <persName>นายสุเทพ</persName> กล่าวว่า หลายฝ่ายที่วิจารณ์ก็ผิดบ่อย ที่พูดเช่นนี้ไม่ได้หมายความว่าจะไปดูหมิ่น แต่ไม่เชื่อว่าจะเป็นจริง และการที่ประธานศาลฎีกาสั่งให้สอบสวนเรื่องนี้ ตนก็เห็นว่าเป็นเรื่องดีที่จะทำให้ความจริงชัดเจนมากขึ้น เมื่อถามว่าแต่ตัวเลขที่ข่าวออกมากับคำตัดสินตรงกันจนน่าตกใจ <persName>นายสุเทพ</persName> กล่าวว่า ตนไม่มั่นใจว่าตรงหรือไม่ตรง เพราะฟังจากสื่อที่ออกมา บ้างบอกว่ามติเป็น 8 ต่อ 1 ขณะที่บางสื่อบอกว่าเป็นเอกฉันท์ ยืนยันว่าตนไม่ทราบจริงๆ</p>
<p>เมื่อถามว่า เกรงหรือไม่ว่าสังคมจะลดความเชื่อถือในการตัดสินของศาลคดีอื่นๆด้วย <persName>นายสุเทพ</persName> กล่าวว่า คิดว่าคนส่วนใหญ่ยังเชื่อในระบบของศาลอยู่ แต่ตนมองว่าสิ่งที่อันตรายคือการที่แต่ละฝ่ายช่วยกันทำลายความน่าเชื่อถือของฝ่ายอื่น จนที่สุดเสียหายกันทั้งระบบ เมื่อถามถึงกรณีที่อัยการสูงสุดออกมาตอบโต้ คตส.ว่าทำสำนวนคดีไม่สมบูรณ์จึงทำให้ผู้ถูกกล่าวหาพ้นคดีทั้งหมด
</p>
<p><persName>นายสุเทพ</persName> กล่าวว่า “ผมคิดว่าอย่างนี้เป็นเรื่องน่ากังวลใจว่าทำลายกันเอง ซึ่งจะทำให้เสียหาย” เมื่อถามว่าถึงเวลาที่ควรจะมีการปรับปรุงการทำงานขององค์กรอิสระแล้วหรือไม่ <persName>นายสุเทพ</persName> กล่าวว่า ขณะนี้ยังไม่มีการพูดคุยกันในเรื่องนี้ แต่ถ้าองค์กรใดที่เป็นปัญหาและคนส่วนใหญ่เห็นว่าไม่จำเป็น ก็ควรที่จะปรับปรุงแก้ไข</p></body>
</news>
