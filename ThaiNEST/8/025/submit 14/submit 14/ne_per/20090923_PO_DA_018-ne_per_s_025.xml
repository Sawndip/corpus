<teiHeader>
<fileDesc>
<titleStmt>
  <title>'ปู่ชัย'เชื่อ'มาร์ค'แสดงความรับผิดชอบแก้รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 11:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22053  </bibl>
</sourceDesc>
</fileDesc>
</teiHeader>
<news>
<headline>'<persName>ปู่ชัย</persName>'เชื่อ'<persName>มาร์ค</persName>'แสดงความรับผิดชอบแก้รธน.</headline>
<lead></lead>
<neck></neck>
<body><p>วันนี้ (23 ก.ย.) ที่รัฐสภา <persName>นายชัย ชิดชอบ</persName> ประธานรัฐสภา กล่าวถึงการประชุมร่วมวิปฝ่ายค้านเพื่อหาแนวทางในการแก้ไขรัฐธรรมนูญว่า ตนยังไม่เห็นรายละเอียดแนวทางการแก้ไขรัฐธรรมนูญของวิป 3 ฝ่าย จึงยังบอกไม่ได้ว่าสุดท้ายแล้วจะต้องนำเรื่องเข้ามาพิจารณาในสภาอีกหรือไม่ อย่างไรก็ดีการที่นายกรัฐมนตรีได้พูดในการประชุมร่วมสองสภาเป็นการยืนยันว่านายกรัฐมนตรีมีความรับผิดชอบเพื่อส่วนรวมโดยทุกฝ่ายได้รับทราบ ส่วนกรอบเวลาในการแก้ไขรัฐธรรมนูญจะใช้เวลานานเพียงใด ตนเห็นว่าจะช้าหรือเร็วที่ผ่านมาก็อยู่กันมาได้ไม่มีอะไรต้องเดือดร้อน การทำงานของสภายังคงทำงานได้ตามปกติ </p>
<p><persName>นายชัย</persName> กล่าวอีกว่า สำหรับการประชุมสภาผู้แทนราษฎรในวันนี้ (23ก.ย.) จะมีการพิจารณาร่างพ.ร.บ.ประกอบรัฐธรรมนูญว่าด้วยการออกเสียงประชาชมติ ซึ่งคณะกรรมาธิการร่วมได้พิจารณาเสร็จแล้ว โดยหากที่ประชุมเห็นชอบตามที่คณะกรรมาธิการร่วมพิจารณา เชื่อว่าจะมีส่วนสำคัญในการช่วยปฏิรูปการเมือง อย่างไรก็ตามหากร่างกฎหมายผ่านความเห็นชอบของสภาแล้วจะกลับไปพิจารณาในวุฒิสภาอีกครั้ง แต่วุฒิสภายังไม่รับอีก ร่างกฎหมายจะกลับมาให้สภาผู้แทนยืนยันอีกครั้งด้วยคะแนนเสียงที่เกินกึ่งหนึ่งของสภา หากกฎหมายฉบับนี้ประกาศใช้ได้คณะกรรมการการเลือกตั้ง (กกต.) จะได้รับประโยชน์ เพราะเป็นกฎหมายทำประชามติ ซึ่งเชื่อว่าหากการแก้ไขรัฐธรรมนูญกฎหมายประชามติจะถูกนำมาใช้เป็นครั้งแรกในการนี้</p>
<p>"กฏหมายฉบับนี้จะมีบทบาทสำคัญ กกต.ใช้ รัฐบาลใช้ มีความขัดแย้งกันอย่างเสื้อเหลืองเสื้อแดงก็มาใช้ได้ " <persName>นายชัย</persName> กล่าว.
</p></body>
</news>
