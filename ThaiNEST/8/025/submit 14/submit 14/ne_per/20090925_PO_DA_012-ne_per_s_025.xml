<teiHeader>
<fileDesc>
<titleStmt>
  <title>ภท.ค้านตั้ง สสร.3 เปลืองงบประมาณชาติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 19:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22531  </bibl>
</sourceDesc>
</fileDesc>
</teiHeader>
<news>
<headline>ภท.ค้านตั้ง สสร.3 เปลืองงบประมาณชาติ</headline>
<lead>ภท.ค้านตั้ง สสร.3 เปลืองงบประมาณชาติ เสียเวลาเปล่า เชื่ออำนาจรัฐสภาแก้กฎหมายได</lead>
<neck></neck>
<body><p>วันนี้ (25 ก.ย.) <persName>นางศุภมาส อิศรภักดี</persName> รองโฆษกพรรคภูมิใจไทย (ภท.) ยังยืนยันถึง แนวทางแก้รัฐธรรมนูญของพรรคว่า ประเด็นแก้รัฐธรรมนูญที่เร่งด่วนในการแก้ไขมี 2 เรื่อง คือ มาตรา 190 เรื่องสนธิสัญญาระหว่างประเทศที่ต้องให้รัฐสภาเห็นชอบ และเปลี่ยนกลับมาใช้เขตเลือกตั้งวันแมนวันโหวต เพราะพรรคเห็นว่า จะเป็นประโยชน์ส่วนรวมที่สุดโดยไม่ต้องทำประชามติ และเสนอตั้ง สสร.3 เพราะต้องใช้เวลามาก และเสียงบประมาณเกิดความจำเป็น ส่วนมาตราอื่น ๆ ที่เหลืออีก 4 ประเด็น พรรคพร้อมจะปฏิบัติตามของมติพรรคร่วมว่า จะแก้ไขหรือไม่ หากเห็นด้วยให้แก้ไข พรรคก็ไม่ขัดข้อง พร้อมให้ความร่วมมือ </p>
<p><persName>นายเชิดชัย วิเชียรวรรณ</persName> สส.อุดรธานี พรรคภูมิใจไทย กล่าวว่า พรรคเห็นด้วยให้แก้ 2 ประเด็นดังกล่าว ส่วนจะแก้ประเด็นไข อีก 4 ประเด็น ที่เหลือก็ไม่ขัดข้อง ทั้งนี้ เห็นว่า 2 ประเด็นนี้สามารถแก้ปัญหาของชาติ และขับเคลื่อนเศรษฐกิจได้ และการแก้ไขดังกล่าวเป็นการแก้เล็กน้อยไม่จำเป็นต้องตั้ง สสร.3 และทำประชามติ เพื่อให้เสียเวลา และงบประมาณมหาศาลในสภาวะที่เศรษฐกิจของชาติกำลังมีปัญหา อีกทั้งยังเห็นว่า หน้าที่การแก้กฎหมายเป็นของ ส.ส.และ วุฒิสภา ที่สามารถกระทำได้ ดังนั้น หากคนข้างนอกต้องการเข้ามามีส่วนร่วม สามารถเข้ามาเป็นที่ปรึกษาได้.
</p></body>
</news>
