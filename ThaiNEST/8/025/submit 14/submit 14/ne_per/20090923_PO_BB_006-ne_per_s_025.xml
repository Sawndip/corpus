<teiHeader>
<fileDesc>
<titleStmt>
  <title>111เพื่อไทยรุมถล่มคมช.  ชี้ 3 ปีรัฐประหารล้มเหลว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/23/news_29514479.php?news_id=29514479  </bibl>
</sourceDesc>
</fileDesc>
</teiHeader>
<news>
<headline>111เพื่อไทยรุมถล่มคมช.  ชี้ 3 ปีรัฐประหารล้มเหลว</headline>
<lead>อดีต 111 เพื่อไทย รุมถล่มผลงาน คมช. ชี้ 3 ปีหลังรัฐประหารล้มเหลวทุกอย่าง ประชาชนมีแต่เสีย “<persName>ทักษิณ</persName>” วีดิโอลิงค์โชว์สอนมวย พร้อมกลับนั่งนายกฯ ถ้าประชาชนต้องการ “<persName>จาตุรนต์</persName>” เผยประชาชนรู้หมดใครอยู่เบื้องหลังยึดอำนาจซัด “<persName>อภิสิทธิ์</persName>” หมดภาวะผู้นำ ด้าน <persName>พล.อ.สนธิ</persName> ประธาน คมช. ยืนยันปฏิวัติ 19 ก.ย. ทำให้คนไทยมีความสุข</lead>
<neck></neck>
<body><p>มูลนิธิ 111 ไทยรักไทย ได้จัดสัมมนาในหัวข้อ “3 ปีหลังปฏิวัติ 19 ก.ย.ประชาชนเสียอะไร” ที่โรงแรมรามาการ์เด้นส์ วานนี้ (22ก.ย.) โดยมีอดีตกรรมการบริหารพรรคไทยรักไทยและพรรคพลังประชาชน อาทิ <persName>นายสมชาย วงศ์สวัสดิ์</persName> อดีตนายกรัฐมนตรี <persName>นางเยาวภา วงศ์สวัสดิ์</persName> อดีตกรรมการบริหารพรรคไทยรักไทย <persName>นายสมพงษ์ อมรวิวัฒน์</persName> อดีตรองหัวหน้าพรรคพลังประชาชน <persName>นายจาตุรนต์ ฉายแสง</persName> อดีตรักษาการหัวหน้าพรรคพลังประชาชน <persName>นายสุธรรม แสงประทุม</persName> อดีตกรรมการบริหารพรรคไทยรักไทย รวมทั้งแกนนำ นปช.และกลุ่มคนเสื้อแดง <persName>นายวีระ มุสิกพงศ์</persName> <persName>นายณัฐวุฒิ ใสยเกื้อ</persName> โดยมีประชาชนกลุ่มเสื้อแดงร่วมฟังสัมมนากว่า 500 คน</p>
<p>ทั้งนี้ การสัมมนาครั้งนี้ มี<persName>นายยงยุทธ</persName> <persName>นายสมชาย</persName> และ<persName>นายจาตุรนต์</persName> ร่วมเสวนาหัวข้อเดียวกัน แต่ที่น่าสนใจมีการจัดคัตเอาท์รูปคน ใส่เครื่องหมายคำถาม ที่บริเวณหน้าหุ่นกระดาษ มาวางไว้ด้านข้าง<persName>นายจาตุรนต์</persName>บนเวที</p>
<p><persName>นายยงยุทธ วิชัยดิษฐ</persName> หัวหน้าพรรคเพื่อไทย ได้อภิปรายว่าการปฏิวัติยึดอำนาจเมื่อวันที่ 19 ก.ย.เป็นการปฏิวัติจากอาวุธ แต่หลังจากนั้นได้มีการปฏิวัติเงียบอีก 2 ครั้ง ในการยุบพรรคไทยรักไทย การยุบพรรคพลังประชาชน ได้สังหารผู้คนที่มีความรู้ความสามารถทางการเมือง 111 และ 37 ไม่มีครั้งไหนที่รุนแรงเท่าครั้งนี้ แล้วประชาชนเสียอะไรบ้างจาก 3 ปีหลังปฏิวัติ</p>
<p>“<persName>สมชาย</persName>” ชี้คนไทยสูญเสีย “<persName>ทักษิณ</persName>”</p>
<p>ด้าน<persName>นายสมชาย วงศ์สวัสดิ์</persName> อดีตนายกรัฐมนตรี และอดีตรักษาการหัวหน้าพรรคพลังประชาชน อภิปรายว่า จริงๆ อยากเชิญ<persName>นายสมัคร สุนทรเวช</persName> อดีตนายกฯ แต่มาไม่ได้เพราะท่านป่วย มาพูดไม่ได้ จึงจะขอพูดแทนท่าน
สำหรับการปฏิวัติ ไม่น่าจะเกิดขึ้นในยุคนี้ ตนอาจเป็นคนแรกที่เป็นข้าราชการประจำที่ถูกควบคุมตัว ทำไมต้องปฏิวัติ เป็นความสูญเสียอำนาจอธิปไตยที่ประชาชนในการจะเลือกตั้ง ถามว่าคนตัดสินใจปฏิวัติ ทำได้ดีกว่าคนที่เคยทำมา สักครึ่งได้ไหม ความสูญเสียยิ่งใหญ่คือ คนไทยทั้งประเทศสูญเสีย <persName>พ.ต.ท.ทักษิณ</persName>ไป เมื่อขาดไปจึงรู้สึก เป็นความรู้สึกของคนไทยเกินครึ่งประเทศ</p>
<p><persName>จาตุรนต์</persName>ชี้ 3 ปี ปชช.ไม่มีได้ มีแต่เสีย</p>
<p><persName>นายจาตุรนต์ ฉายแสง</persName> อดีตรักษาการหัวหน้าพรรคไทยรักไทย กล่าวว่า 3 ปีรัฐประหารมาประชาชนมีแต่เสีย หลังปฏิวัติต้องเอา 4 ข้อ มาอ้างในการปฏิวัติ เพราะไม่ได้คิดมาตั้งแต่ต้น แต่คิดเพียงต้องการจัดการกับคนคนเดียว แต่สุดท้ายไม่ประสบความสำเร็จอะไรล้มเหลวทุกอย่าง แต่มีความสำเร็จอย่างเดียว ทำให้นายอภิสิทธิ์ ได้เป็นนายกฯ หลังจัดการยุบพรรคไทยรักไทย พรรคพลังประชาชน 3 ปีแล้ว คนเห็นตรงกันรัฐประหาร ก็คือการปล้นอำนาจจากประชาชน ไม่ว่ารัฐธรรมนูญหรือกฎหมายอะไรถูกยกเลิกไปหมด จะเห็นได้ชัดว่า 3 ปีแล้ว หลังทำรัฐประหาร ก็ยังจับตัว <persName>พ.ต.ท.ทักษิณ</persName> ไม่ได้ แต่ที่สำคัญไม่สามารถเอา<persName>ทักษิณ</persName> ออกจากหัวใจคนไทยได้</p>
“3 ปีแล้ว คนยังไม่เชื่อถือกับกระบวนการยุติธรรม และในส่วนของอำมาตยาธิปไตยนั้นใน 3 ปีผ่านมา การเมืองไทยหลังรัฐประหาร ในช่วง 1 ปีมีเหตุการณ์ มันฟ้องได้อย่างดี จะรู้ได้อย่างดีว่าใครอยู่เบื้องหลังการยึดอำนาจ ใครมีอำนาจตัวจริงก็คืออำมาตยาธิปไตย เพราะ <persName>พล.อ.สนธิ บุญยรัตกลิน</persName> ที่ยึดอำนาจได้ออกมาพูดทำนองว่าวันนั้นทำเพียงแค่เอา <persName>พ.ต.ท.ทักษิณ</persName>ออกไปแล้วทำตามบันไดสี่ขั้น ซึ่งยังเล็กนิดเดียวแล้วผู้ใหญ่คือใคร ที่เป็นเรื่องของอำมาตยาธิปไตย ซึ่งเป็นเรื่องที่คนไทยเป็นล้านๆ คนในประเทศเขาเข้าใจกันหมดแล้ว”
<p>นอกจากนี้ 3 ปีมานี้ บทบาททหารกองทัพ เห็นชัดทหารไม่ได้กลับกรม กอง การที่จะให้รัฐบาลไหนอยู่ขึ้นอยู่กับทหาร ไหนว่าประกาศว่าทหารจะไม่มายุ่งการเมือง ไม่ใช้ความรุนแรง แต่ที่ผ่านมาทหารยังเกี่ยวข้องมาตลอดออกมาไล่ให้รัฐบาลนายสมชาย วงศ์สวัสดิ์ ให้ลาออก แม้จะมีรัฐบาลก็ไม่มีความสง่ามาเพราะต้องไปตั้งรัฐบาลในค่ายทหาร ถึงวันนี้นายกฯหมดภาวะผู้นำ ขนาดตั้งตำแหน่งเดียวอย่าง ผบ.ตร.ยังไม่สามารถทำได้</p>
<p><persName>นายจาตุรนต์</persName> กล่าวอีกว่า การเมืองประเทศไทยยังอยู่ในวิกฤติอย่างมาก เพราะมีรัฐธรรมนูญปี 2550 จากองค์กรอิสระที่มีความเบี่ยงเบนไป ถ้าวัดกันวันนี้ประชาชนพอใจรัฐบาลนี้ เขาก็บอกว่าไม่เอารัฐบาลนี้ ไม่ใช่เสื้อแดง เพราะไม่พอใจระบบนี้ หากหวังจะมีรัฐบาลแก้ปัญหา จะต้องรีบแก้กติกาเพื่อเลือกตั้ง แล้วค่อยมาแก้รัฐธรรมนูญใหม่ใหญ่อีกครั้ง ถ้าไม่รีบหาทางออกประเทศจะวิกฤติไปอีกนาน จนเสียเลือดเสียเนื้ออีกในที่สุด</p>
<p><persName>ทักษิณ</persName>เผยนักธุรกิจแฉรัฐบาลหากินทุกเรื่อง</p>
<p>ผู้สื่อข่าวรายงานว่า ในการเสวนาครั้งนี้ได้ใช้ฉายวีดิโอลิงค์ให้ <persName>พ.ต.ท.ทักษิณ</persName> ร่วมแสดงความคิดเห็น โดยก่อนหน้านั้น มีการนำเสนอวีดิทัศน์ โดยยกคำพูดของ <persName>พล.อ.สนธิ บุญยรัตนกลิน</persName> อดีตประธานคณะมนตรีความมั่นคงแห่งชาติ (คมช.) ที่ให้สัมภาษณ์รายการ นิวส์อาว สถานีโทรทัศน์ เอเอสทีวี ที่ระบุสาเหตุของการทำรัฐประหารว่า ต้องการนำ <persName>พ.ต.ท.ทักษิณ</persName> ออกไป ตามเหตุผล 4 ข้อ ต่อมา มาคิดภายหลังว่ายังเป็นข้อเท็จจริงที่ยังไม่มีการจัดระเบียบ แต่ คมช.ได้นำไปชี้แจงต่อประชาชนในขณะนั้น</p>
<p>ต่อมา เมื่อเวลา 15.45 <persName>พ.ต.ท.ทักษิณ</persName> ได้วีดิโอลิงค์เข้ามาร่วมเสวนา โดยกล่าวถึง 3 ปีรัฐประหารว่า ได้อะไรเสียอะไร เสียสิ่งที่ดี ขอเน้นในเรื่องถ้าตนยังอยู่ ไม่ถูกปฏิวัติก็ให้มีการเลือกตั้งอยู่แล้ว ที่ผ่านข้อกล่าวหาที่ระบุว่า ไม่จงรักภักดีได้ผล และถึงวันนี้การโกหกก็ยังได้ผลมากอย่างวันนี้ก็มากล่าวหาว่าเป็นมะเร็ง วันนี้ยังมีอีกหลายเรื่องที่สะท้อนถึงความอ่อนแอของรัฐบาลอย่างเมื่อเร็วๆ นี้ก็มีนักธุรกิจที่เมืองไทยมาบอกกับว่ารัฐบาลนี้หากินทุกเรื่อง หาประโยชน์ไว้เตรียมพร้อมเลือกตั้ง
“แล้ววันนี้ถามว่าตั้งใจอยากกลับไปเป็นนายกฯ ไหม ถ้าพี่น้องประชาชนบังคับไปแก้ปัญหา ก็ต้องไป ถ้าไม่จำเป็น ก็อยากใช้ชีวิตบั้นปลาย เสื้อแดงเหนื่อยให้ผมมาก เป็นกำลังให้เสื้อแดงมาชุมนุม บางคนขายที่พาคนมาชุมนุม ผมก็ตื้นตันใจ แน่นอนผมรู้จักบุญคุณคน ประชาชนที่มีน้ำใจกับผมก็นึกถึง” <persName>พ.ต.ท.ทักษิณ</persName> กล่าว</p>
<p>ทีม พท.ซัด 3 ปีรัฐประหาร ศก.อ่อนแอ</p>
<p>ผู้สื่อข่าวรายงาน ระหว่างการสัมมนา คณะทำงานด้านวิชาการของพรรคเพื่อไทย แจกสรุปภาพรวมความสูญเสีย 3 ปีการปฏิวัติ 19 ก.ย. มีใจความว่า ตลอดระยะเวลา 3 ปีหลังจากรัฐประหาร เศรษฐกิจไทยได้อ่อนแอมาตลอด เมื่อรัฐบาลนี้เข้ามาบริหารบ้านเมืองเป็นเวลา 9 เดือน ก็ไม่สามารถแก้ไขปัญหาที่เกิดขึ้นให้ลุล่วงไปได้ การกู้เงิน 8 แสนล้านบาทมาลงทุนในช่วงเศรษฐกิจตกต่ำ ยิ่งซ้ำเติมในเศรษฐกิจไทยอ่อนแอมากยิ่งขึ้น เพราะควรลงทุนในช่วงเศรษฐกิจขยายตัว การสร้างหนี้สาธารณะ จะมีผลสำคัญต่อความสามารถในการจัดการงบประมาณของประเทศและความเชื่อมั่นของนักลงทุน</p>
<p>“<persName>สนธิ</persName>”ยันรัฐประหาร19ก.ย.คนไทยมีความสุข</p>
<p><persName>พล.อ.สนธิ บุญยรัตกลิน</persName> อดีตประธานคณะมนตรีความมั่นคงแห่งชาติ (คมช.) ให้สัมภาษณ์สำนักข่าว INN โดยยอมรับว่า ได้รับคำเชิญจากพรรคเพื่อไทยให้ไปร่วมอภิปรายในงาน ครบรอบ 3 ปี แห่งการปฏิวัติ 19 กันยายน จริง แต่ได้ตอบปฏิเสธไป เพราะดูรายละเอียดแล้วเห็นว่าไม่สะดวก
ทั้งนี้ อดีตประธาน คมช.ยืนยันว่า การรัฐประหารเมื่อวันที่ 19 ก.ย.2549 ทำให้คนไทยมีความสุข แต่ยอมรับว่า การเมือง หลังการปฏิวัติจนถึงปัจจุบัน ยังคงมีปัญหา ซึ่งก็แล้วแต่ผู้นำในรัฐบาลว่าจะดำเนินการในการแก้ไขปัญหาอย่างไร</p></body>
</news>
