<teiHeader>
<fileDesc>
<titleStmt>
  <title>“ปู่ชัย” ชี้ “คกก.สมานฉันท์” สิ้นสภาพแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 19:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22529  </bibl>
</sourceDesc>
</fileDesc>
</teiHeader>
<news>
<headline>“<persName>ปู่ชัย</persName>” ชี้ “คกก.สมานฉันท์” สิ้นสภาพแล้ว</headline>
<lead>ยกร่างแก้ รธน.ไม่ได้  ขณะที่ “วิปรัฐบาล” ยันจะขอให้แต่งตั้งใหม่หลังพ้นวาระ</lead>
<neck></neck>
<body><p>วันนี้ (25 ก.ย.) <persName>นายชัย ชิดชอบ</persName> ประธานสภาผู้แทนราษฎร กล่าวถึง กรณีที่วิป 3 ฝ่าย มีมติมอบหมายให้คณะกรรมการสมานฉันท์เพื่อการปฎิรูปการเมือง และแก้ไขรัฐธรรมนูญ ยกร่างแก้ไขรัฐธรรมนูญ ว่า ขณะนี้คำสั่งแต่งตั้งคณะกรรมการสมานฉันท์ได้หมดลงแล้ว หากวิปจะให้ทำงานต่อก็เป็นเรื่องที่รัฐบาลจะต้องดำเนินการ </p>
<p><persName>นายชินวรณ์ บุณยเกียรติ</persName> ประธานวิปรัฐบาล กล่าวว่า ถึงแม้ว่า คณะกรรมการสมานฉันท์ฯ จะหมดวาระแล้ว ก็สามารถแต่งตั้งใหม่ได้ โดยขออำนาจประธานรัฐสภาเป็นผู้แต่งตั้ง ทั้งนี้ เมื่อวิป 3 ฝ่าย และนายกรัฐมนตรี ประชุมร่วมกัน และมีแนวทางเป็นข้อยุติก็จะทำหนังสือถึงประธานรัฐสภา เพื่อให้แต่งตั้งคณะกรรมการสมานฉันท์ฯ ขึ้นมาอีกครั้ง เพราะถือว่า ได้เคยศึกษาเรื่องนี้มาก่อนแล้ว</p>
<p>“ต้องรอวิป 3 ฝ่าย หารือกันก่อน จากนั้นจะหารือกับ <persName>นายชัย</persName> เพื่อแต่งตั้งกรรมการสมานฉันท์ใหม่ พร้อมทั้งยกร่างอำนาจ และภารกิจใหม่ทั้งหมด เพราะภารกิจตอนเป็นสมานฉันท์แค่ศึกษา ยืนยันว่า ไม่ได้เป็นการดึงเรื่อง และการดำเนินการจะไม่ล่าช้า โดยทุกอย่างต้องเป็นไปตามกระบวนการที่วางไว้ น่าจะเสร็จอยู่ในกรอบเวลา 6 เดือน” ประธานวิปรัฐบาล กล่าว.</p></body>
</news>
