<teiHeader>
<fileDesc>
<titleStmt>
  <title>ยื่นปปช.สอบ"มาร์ค-ชวรัตน์" มีเอี่ยวผลประโยชน์ทับซ้อน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-22 21:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000110523  </bibl>
</sourceDesc>
</fileDesc>
</teiHeader>
<news>
<headline>ยื่นปปช.สอบ"<persName>มาร์ค</persName>-<persName>ชวรัตน์</persName>" มีเอี่ยวผลประโยชน์ทับซ้อน</headline>
<lead></lead>
<neck></neck>
<body><p> วานนี้ (21 ก.ย.) ที่สำนักงาน ป.ป.ช. <persName>นายพร้อมพงศ์ นพฤทธิ์</persName> โฆษกพรรคเพื่อไทย ได้เดินทางมายื่นหนังสือต่อ คณะกรรมการป้องกันและปราบปรามการทุจริตแห่งชาติ (ป.ป.ช) ให้ทำการสอบสวน<persName>นายอภิสิทธิ์ เวชชาชีวะ</persName> ในฐานะนายกรัฐมนตรี และฝ่ายบริหาร รวมถึง <persName>นายชวรัตน์ ชาญวีรกูล</persName> รมว.มหาดไทย กระทำการต้องห้ามตามรัฐธรรมนูญ มาตรา 267 ประกอบมาตรา 265 (2) ซึ่งเป็นผลให้ความเป็นรัฐมนตรีสิ้นสุดลงตามมาตรา 182 (7) และฝ่าฝืน พ.ร.บ.ประกอบรัฐธรรมนูญ ว่า ด้วยการป้องกันและปราบปรามการทุจริตแห่งชาติ ปี 2542 มาตรา 100 (3 ) (4)</p>
<p>กรณีที่บริษัทซิโน-ไทย ซึ่งมีสมาชิกในครอบครัว<persName>นายชวรัตน์</persName> เป็นผู้ถือหุ้นในขณะที่นายชวรัตน์ ดำรงตำแหน่ง รมว.การพัฒนาสังคมและความมั่นคงของมนุษย์ และรองนายกฯ เมื่อปี 2551 จนถึงตำแหน่งปัจจุบัน ซึ่งบริษัทดังกล่าว ดำเนินการเข้าเป็นคู่สัญญากับรัฐในหลายโครงการ ดังนั้นกรณีของ<persName>นายชวรัตน์</persName> จึงเข้าข่ายเอื้อประโยชน์ให้กับบริษัทซิโน-ไทย</p>
<p><persName>นายชวรัตน์ ชาญวีรกูล</persName> รมว.มหาดไทย กล่าวถึงเรื่องนี้ว่า โฆษกพรรคเพื่อไทยคงไม่ทราบว่า ตนได้ยื่นบัญชีทรัพย์สินมานับครั้งไม่ถ้วน เพราะตนถูกปรับตำแหน่ง ในคณะรัฐมนตรีหลายครั้ง ประมาณ 7 ครั้ง ส่วนที่พรรคอ้างว่า มีการเอื้อผลประโยชน์ให้กับคนในตระกูลชาญวีรกูล นั้น บริษัทดังกล่าวเป็นบริษัทมหาชน ใคร ๆ ก็สามารถซื้อหุ้นได้ มันไม่เกี่ยวข้องกับตน และตนไม่ได้เกี่ยวข้องกับบริษัทมานานแล้ว</p>
<p>เมื่อถามว่า สรุปว่าการดำรงตำแหน่งในรัฐบาล <persName>นายชวรัตน์</persName> ไม่มีการให้คุณให้โทษกับ บ.ซิโนไทย ใช่หรือไม่ <persName>นายชวรัตน์</persName> กล่าวว่า ไม่มี เพราะตนไม่ได้เกี่ยวข้องกับบริษัทมานานแล้ว ส่วนที่จะมองประเด็นว่าบุตรของตนเข้าไปเกี่ยวนั้น ความจริงแล้ว บุตรที่บรรลุนิติภาวะ สามารถซื้อหุ้นที่ไหนก็ได้</p>
<p>ส่วนที่ว่า ซิโนไทยได้รับผลประโยชน์จากการประมูลโครงการของรัฐหลายโครงการนั้น ตนมองว่าไม่น่าจะเกี่ยวข้องกับตน และเชื่อว่าถ้ายื่นป.ป.ช.สามารถชี้แจงได้ ยิ่งเรื่องบุตรที่บรรลุนิติภาวะแล้ว สามารถซื้อหุ้นที่ไหนก็ได้ ไม่มีปัญหา ทั้งนี้การที่พรรคเพื่อไทย เอาเรื่องนี้ออกมาตีเป็นประเด็นนั้น ตนมองว่า เป็นหน้าที่ของเขาที่จะต้องมีการตรวจสอบตามธรรมดา ก็ไม่ว่ากัน</p></body>
</news>
