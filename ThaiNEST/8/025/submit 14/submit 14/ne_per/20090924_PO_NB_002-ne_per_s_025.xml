<teiHeader>
<fileDesc>
<titleStmt>
  <title>วิป 3 ฝ่าย มีมติให้ ส.ส. และ ส.ว.ลงชื่อเสนอญัตติแก้ไขรัฐธรรมนูญร่วมกัน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240200&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิป 3 ฝ่าย มีมติให้ ส.ส. และ ส.ว.ลงชื่อเสนอญัตติแก้ไขรัฐธรรมนูญร่วมกัน</headline>
<lead></lead>
<neck></neck>
<body><p>วิป 3 ฝ่าย มีมติให้ ส.ส. และ ส.ว.ลงชื่อเสนอญัตติแก้ไขรัฐธรรมนูญร่วมกัน โดยให้คณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ เป็นผู้ยกร่างตามกรอบที่เสนอใน 6 ประเด็น <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล แถลงผลการหารือของวิป 3 ฝ่าย คือ วิปรัฐบาล วิปฝ่ายค้าน และวิปวุฒิสภา ว่า ที่ประชุมมีมติให้คณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ เป็นผู้ยกร่างรัฐธรรมนูญ ภายใต้กรอบ 6 ประเด็นที่เสนอมา เนื่องจากได้ศึกษาการแก้ไขรัฐธรรมนูญมาแล้ว โดยให้ ส.ส. และ ส.ว.ร่วมลงชื่อเพื่อเสนอญัตติดังกล่าว และให้แต่ละฝ่ายไปศึกษาเกี่ยวกับรายละเอียดวิธีการยกร่าง รวมถึงการมีส่วนร่วม เพื่อนำมาหาข้อสรุปร่วมกันอีกครั้งในวันที่ 1 ตุลาคมนี้ โดยเชื่อว่าจะได้ข้อสรุปที่ชัดเจนในวันที่ 1 ตุลาคม จากนั้นจะประสานให้นายกรัฐมนตรี มาร่วมหารือเพื่อกำหนดแนวทางการแก้ไขต่อไป <persName>นายชินวรณ์ บุณยเกียรติ</persName> กล่าวด้วยว่า เบื้องต้น ส.ส. และ ส.ว. ส่วนใหญ่ยืนยันที่จะให้ความร่วมมือในการลงชื่อเสนอญัตติดังกล่าว รวมทั้งกลุ่ม 40 ส.ว. โดยยืนยันว่าการแก้ไขรัฐธรรมนูญครั้งนี้ไม่ขัดรัฐธรรมนูญ มาตรา 122 เพราะเป็นการแก้ไขเพื่อประโยชน์ส่วนรวม</p></body>
</news>
