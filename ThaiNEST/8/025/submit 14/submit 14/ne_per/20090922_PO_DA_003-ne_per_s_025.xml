<teiHeader>
<fileDesc>
<titleStmt>
  <title>'สุเทพ'ยืนกรานรบ.แข็งแรงดี ก้าวข้ามปีแน่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 10:14:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21776  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'ยืนกรานรบ.แข็งแรงดี ก้าวข้ามปีแน่</headline>
<lead></lead>
<neck></neck>
<body><p>ที่ทำเนียบรัฐบาล เมื่อเวลา 08.45น. วันนี้(22 ก.ย.) <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะรักษานายกรัฐมนตรี ให้สัมภาษณ์ก่อนการประชุมครม. ถึงกรณีที่คณะกรรมการป้องกันและปราบปรามการทุจริตแห่งชาติ(ป.ป.ช.) จะพิจารณาชี้มูลความผิดกรณีมติ ครม.เรื่องปราะสาทพระวิหาร ซึ่งมีรัฐมนตรี 4 คนในรัฐบาลชุดปัจจุบันเกี่ยวข้องด้วยจะส่งผลกระทบต่อการทำงานของรัฐบาลชุดนี้หรือไม่ ว่า อย่าเพิ่งไปคาดการณ์ว่า ป.ป.ช.จะชี้มูลอย่างไร รอให้ผลออกมาเสียก่อนค่อยว่ากัน เมื่อถามว่า ขณะนี้มีกระแสข่าวว่าภายหลังจาก ป.ปช. ชี้มูลแล้ว ภายในกลางสัปดาห์หน้าหรือต้นเดือน ต.ค.อาจจะมีการปรับ ครม.<persName>นายสุเทพ</persName> กล่าวยืนยันว่า 'ไม่มีครับ ยังไม่มีข่าวนี้ ทำไมมีข่าวบ่อย ผมอยู่ข้างใน ยังไม่ได้ยินข่าวเลย ไม่มีหรอกครับ</p>
<p>เมื่อถามว่า รัฐบาลจะดึงให้ถึงที่สุดใช่หรือไม่ <persName>นายสุเทพ</persName> หัวเราะและกล่าวว่า วันนี้เราเป็นรัฐบาล มีหน้าที่แก้ไขปัญหาของประชาชน ก็ขอให้ช่วยกันทำหน้าที่ให้ดี่ที่สุด ซึ่งขณะนี้ก็ยังสามารถทำงานได้ ต่อข้อถามดูเหมือนว่าในฐานะผู้จัดการรัฐบาลและเป็นพรรคแกนนำ ไม่อยากปรับเพราะไม่ต้องการให้เกิดแรงกระเพื่อมทั้งในพรรคประชาธิปัตย์และพรรคร่วมรัฐบาลเอง <persName>นายสุเทพ</persName> กล่าวว่า ไม่ใช่เฉพาะตนที่ไม่อยากให้เกิดแรงกระเพื่อม แต่คนไทย นักธุรกิจ  พ่อค้า แม่ค้า รวมทั้วสื่อมวลชนก็อยากเห็นบ้านเมืองเป็นไปอย่างราบรื่น เพราะฉะนั้นเราก็พยายามประคับประคองกันไป บ้านเมืองอยู่ในภาวะที่ไม่ปกติ ก็ต้องช่วยกันคนละไม้คนละมือ  </p>
<p>เมื่อถามอีกว่า ในภาวะที่มองว่าบ้านเมืองไม่ปกติ คิดว่ารัฐบาลยังแข็งแรงพอที่จะสามารถเดินผ่านข้ามปีไปได้หรือไม่ <persName>นายสุเทพ</persName> กล่าวว่า ได้ อีกทั้งยังสามารถยืนหยัดทำหน้าที่ให้กับประชาชนและประเทศได้.</p></body>
</news>
