<teiHeader>
<fileDesc>
<titleStmt>
  <title>วอนทุกฝ่ายหนุนแนวทาง“นายกฯ”ทำประชามติ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090928/30332  </bibl>
</sourceDesc>
</fileDesc>
</teiHeader>
<news>
<headline>วอนทุกฝ่ายหนุนแนวทาง�นายกฯ�ทำประชามติ</headline>
<lead>�<persName>เทพไท</persName>� วอนทุกฝ่ายหนุนแนวทาง�นายกฯ�เสนอทำประชามติ จวก�พท.�อย่ามุ่งเกมการเมืองเพื่อหวังผลแพ้-ชนะ ระบุให้ทำตามเสียงส่วนใหญ่ แถมข้องใจจุดยืน�พท.�เปลี่ยน ทั้งที่เมื่อสมัย�รบ.สมัคร ยังหนุน�ประชามติ� ทั้งที่ยังไม่เป็นรูปเป็นร่าง</lead>
<neck></neck>
<body><p>(28ก.ย.)  <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่มีหลายฝ่ายออกมาแสดงความเห็นเรื่องการแก้ไขรัฐธรรมนูญ ว่า อยากจะให้สังคมไทยมีความเห็นสอดคล้องในการผลักดันแก้ไขรัฐธรรมนูญให้มีเอกภาพและสามารถทำได้จริง โดยอยากให้ทุกฝ่ายร่วมกันสนับสนุนแนวทางการทำประชามติของนายกรัฐมนตรี เพราะแนวทางดังกล่าวจะเป็นข้อสรุปและอธิบายเหตุผลต่อสังคมได้ การถกเถียงและอ้างเหตุผลของแต่ละฝ่ายจะไม่สามารถยุติได้ ถ้าไม่มีคำตอบจากประชาชนโดยผ่านการทำประชามติ แม้ว่าขั้นตอนการทำประชามติจะใช้เวลาระยะหนึ่งก็ตาม แต่เพื่อความสงบเรียบร้อยของสังคมก็น่าจะอดทนได้
</p>
<p>โฆษกประจำตัวหัวหน้าพรรคประชาธิปัตย์ กล่าวว่า ส่วนแนวทางของพรรคเพื่อไทยที่ออกมาคัดค้านการทำประชามตินั้น จะต้องตอบคำถามกับสังคมให้ได้ว่า จุดยืนของพรรคเพื่อไทยคืออะไร เพราะในสมัยรัฐบาลพรรคเพื่อไทยที่มี<persName>นายสมัคร สุนทรเวช</persName> เป็นนายกฯ ได้เคยเสนอแนวคิดการทำประชามติในการแก้ไขรัฐธรรมนูญ ตอนเกิดวิกฤตการเมือง ขณะนั้นมาครั้งหนึ่งแล้ว โดยได้รับการสนับสนุนจากส.ส.พรรคเพื่อไทยเต็มที่ ในขณะที่กฏหมายประชามติ ก็ยังไม่เป็นรูปเป็นร่าง อยากถามว่าเวลาเปลี่ยนไปไม่กี่เดือนอะไรที่เป็นปัจจัยสำคัญ ที่ทำให้ความคิดและจุดยืนของพรรคเพื่อไทยเปลี่ยนแปลงไป ตนไม่อยากให้พรรคเพื่อไทยเคลื่อนไหวในประเด็นแก้ไขรัฐธรรมนูญ โดยมุ่งเอาแค่เกมการเมืองหรือหวังผลแพ้-ชนะ เป็นหลัก ในเมื่อคนส่วนใหญ่ของสังคมมีความเห็นสอดคล้องกันว่า แนวทางแก้ไขรัฐธรรมนูญ 50 ที่ผ่านการทำประชามติของประชาชนทั้งชาติมาแล้ว ถ้าจะใช้เหตุผลที่ชอบธรรมในการแก้ไขรัฐธรรมนูญ ก็ควรใช้วิธีการลงประชามติเพือ่ถามความเห็นจากเจ้าของอำนาจอธิปไตยน่าจะถูกต้องที่สุด</p></body>
</news>
