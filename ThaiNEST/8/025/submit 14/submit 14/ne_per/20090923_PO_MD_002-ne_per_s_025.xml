<teiHeader>
<fileDesc>
<titleStmt>
  <title>พรบ.งบฯ53ถึงศาลรธน. รอลุ้น"รับ-ไม่รับ"ตีความ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-23 19:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000111685  </bibl>
</sourceDesc>
</fileDesc>
</teiHeader>
<news>
<headline>พรบ.งบฯ53ถึงศาลรธน. รอลุ้น"รับ-ไม่รับ"ตีความ</headline>
<lead></lead>
<neck></neck>
<body><p><persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย กล่าวถึงกรณีรวบรวมรายชื่อ ส.ส.และ ส.ว.1ใน 10 ยื่นต่อประธานรัฐสภา ตามรัฐธรรมนูญ มาตรา 154 วรรคหนึ่ง ขอให้ส่งเรื่องไปยังศาลรัฐธรรมนูญ เพื่อวินิจฉัยว่า ร่าง พ.ร.บ.งบประมาณรายจ่ายประจำปีงบประมาณ 2553 ขัดต่อรัฐธรรมนูญ มาตรา 167 วรรคหนึ่งหรือไม่ว่า กรณีดังกล่าวตนได้ยื่นเรื่องต่อประธานรัฐสภา เมื่อวันที่ 15 ก.ย. แล้ว ซึ่งทางประธานรัฐสภาได้ส่งเรื่องไปยังศาลรัฐธรรมนูญเมื่อวันที่ 17 ก.ย. ซึ่งกรณีนี้เป็นการส่งเรื่องตามช่องทางมาตรา 154 วรรคหนึ่ง ที่ระบุว่าร่าง พ.ร.บ.ใดที่รัฐสภาผ่านความเห็นชอบแล้ว ก่อนที่นายกฯ จะนำขึ้นทูลเกล้าฯ เพื่อทรงลงพระปรมาภิไธย หากเห็นขัดต่อรัฐธรรมนูญ ก็สามารถส่งไปยังศาลรัฐธรรมนูญวินิจฉัยได้ ซึ่งตนก็เห็นว่าร่าง พ.ร.บ.ดังกล่าวขัดต่อมาตรา 167 วรรคหนึ่ง ที่บัญญัติว่า การนำเสนอร่าง พ.ร.บ.งบฯต้องมีเอกสารประกอบ รวมถึงประมาณการรายรับ และวัตถุประสงค์ กิจรรมแผนงาน โครงการในแต่ละรายการของการใช้จ่ายงบประมาณให้ชัดเจน แต่ร่าง พ.ร.บ.งบประมาณฯที่ผ่านรัฐสภาแล้ว กลับไม่มีรายละเอียดแผนงานที่ชัดเจนระบุไว้แต่อย่างใด</p>
<p>"เรื่องนี้ศาลรัฐธรรมนูญ จะต้องวินิจฉัยโดยไม่ชักช้า ตามรัฐธรรมนูญมาตรา 154 ซึ่งกรณีดังกล่าว ต่างจากที่เคยยื่นเรื่องตามช่องทาง มาตรา 168 วรรคหก แล้วศาลรัฐธรรมนูญวินิจฉัยว่า ไม่ขัดรัฐธรรมนูญ โดยในครั้งนี้ รัฐธรรมนูญได้บัญญัติไว้ว่า ร่างกฎหมายใดเมื่อผ่านความเห็นชอบของสภาแล้ว ก็สามารถยื่นเรื่องให้ศาลรัฐธรรมนูญวินิจฉัยได้ หากเห็นว่าไม่มีรายละเอียดการใช้จ่ายงบฯ ของโครงการที่ชัดเจน ซึ่งตัวแทนของพรรคเพื่อไทย 2 คน ที่เป็นกรรมาธิการวิสามัญร่วมพิจารณา จะเป็นพยานยืนยันต่อคณะตุลาการฯ ว่าในชั้นการพิจารณาของกรรมาธิการไม่มีบอกรายละเอียดของงบฯที่ชัดเจน อย่างไรก็ตาม ขณะนี้ทางศาลยังไม่ได้มีหนังสือแจ้งให้ผมชี้แจงแต่อย่างใด ส่วนศาลจะวินิจฉัยอย่างไร อยู่ที่ดุลพินิจของศาล" <persName>นายสุรพงษ์</persName>กล่าว</p>
<P>ผู้สื่อข่าวรายงานว่า ขณะนี้คำร้องดังกล่าวยังอยู่ในชั้นการพิจารณาตรวจคำร้องของสำนักงานศาลรัฐธรรมนูญ ก่อนที่จะเสนอต่อที่ประชุมคณะตุลาการฯให้พิจารณาว่า จะรับไว้เพื่อพิจารณาวินิจฉัยหรือไม่</p>
<p>**งบฯออกช้ากระทบศก.</p>
<p>ด้าน<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงเรื่องนี้ว่า ก่อนหน้านี้<persName>นายสุรพงษ์</persName> ก็เคยยื่นให้ศาลรธน. วินิจฉัยมาครั้งหนึ่งแล้ว ซึ่งศาลได้วินิจฉัยแล้วว่าไม่ขัดรัฐธรรมนูญ แต่<persName>นายสุรพงษ์</persName> ก็ยังยื่นไปใหม่ ซึ่งการทำเช่นนี้ มีผกระทบต่อการประกาศใช้ ร่าง พ.ร.บ.งบประมาณรายจ่ายประจำปี 2553 คือ รัฐบาลไม่สามารถที่จะประกาศใช้ ร่าง พ.ร.บ.งบฯ 53 ได้ทัน</p>
<p> ดังนั้นในช่วงระยะเวลาที่ยังเบิกจ่ายไม่ทัน ก็จำเป็นที่จะต้องใช้งบปี 52 ไปก่อน แต่ก็มีข้อจำกัดเยอะมาก เช่น โครงการใหม่ไม่สามารถจ่ายเงินได้ และถ้าเป็นโครงการอื่น ก็ต้องดูตามแผนงานที่มีไว้แล้วในปี 52 ซึ่งถ้าตรงกันจึงจะสามารถเบิกจ่ายได้ แต่ก็ใช้จ่ายได้ในจำนวนจำกัดตามที่กฎหมายระบุไว้</p>
<p> ดังนั้น ควรคำนึงถึงผลกระทบที่จะเกิดขึ้นต่อประเทศด้วย เพราะหากศาลรัฐธรรมนูญวินิจฉัยช้าออกไป การใช้จ่ายเงินงบประมาณ ซึ่งเป็นกลไกสำคัญที่จะกระตุ้นเศรษฐกิจของประเทศ ก็จะมีผลกระทบมากด้วย</p>
<p>"รัฐบาลเคารพการทำหน้าที่ของฝ่ายค้าน แต่ฝ่ายค้านก็ต้องคำนึงถึงผลกระทบที่เกิดขึ้นกับประเทศด้วย เพราะยื่นไป 2 ครั้งแล้ว ซึ่งการประชุมสภาผู้แทนราษฎรในวันนี้ (23 ก.ย.) ก็มีวาระแจ้งเพื่อทราบในเรื่องนี้ ก็อาจจะมีส.ส.ลุกขึ้นซักถามเรื่องดังกล่าวด้วย" <persName>นายสาทิตย์</persName>กล่าว</p>
<p> ผู้สื่อข่าวถามว่า จะรับมือฝ่ายค้านอย่างไร <persName>นายสาทิตย์</persName> กล่าวว่า ประเด็นอยู่ที่การทำหน้าที่ของฝ่ายค้าน เพราะสมัยที่พรรคประชาธิปัตย์ เป็นฝ่ายค้านนั้นเราคำนึงถึงประเทศชาติ ไม่ได้เล่นเกมการเมืองอย่างเดียว ตนดูแล้วว่าเกมการเมืองคงแรงขึ้นและต้องเตรียมรับมือกันอีกมาก ดูได้จากการที่ <persName>พ.ต.ท.ทักษิณ ชันวัตร</persName> วีดีโอลิงก์ เมื่อวันที่ 22 ก.ย. ตรงนี้ ชัดเจนมาก และเป็นการพูดที่เอาแต่ได้ฝ่ายเดียว ความจริงแล้ว<persName>พ.ต.ท.ทักษิณ</persName> ต้องไม่ลืมว่า การบริหารราชการแผ่นดินของ<persName>พ.ต.ท.ทักษิณ</persName> มีการทุจริตฉ้อฉล ในยุคนั้นคือต้นเหตุของการปฏิวัติรัฐประหาร นอกจากนี้ <persName>พ.ต.ท.ทักษิณ</persName> ก็เคยได้ประโยชน์จากการปฏิวัติมาแล้วในยุค รสช. เพียงแต่วันนี้ปฏิวัติเอา <persName>พ.ต.ท.ทักษิณ</persName>ออกจากตำแหน่ง เลยไปต่อต้านเขา ทำไมยุค รสช. จึงไม่เคยต่อต้าน</p></body>
</news>
