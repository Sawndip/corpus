<teiHeader>
<fileDesc>
<titleStmt>
  <title>ผู้สมัครนายกเทศมนตรีนครเชียงใหม่  ร้อง กกต.เชียงใหม่ พบผู้สมัครหลายรายส่อทำผิดกฎหมายเลือกตั้ง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280223&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้สมัครนายกเทศมนตรีนครเชียงใหม่  ร้อง กกต.เชียงใหม่ พบผู้สมัครหลายรายส่อทำผิดกฎหมายเลือกตั้ง</headline>
<lead></lead>
<neck></neck>
<body><p>ผู้สมัครรับเลือกตั้งนายกเทศมนตรีนครเชียงใหม่ ส่งเรื่องร้องเรียนต่อ กกต.เชียงใหม่ หลังจากพบว่ามีผู้สมัครหลายคนกระทำการส่อไปในทางมิชอบด้วยกฎหมายเลือกตั้ง <persName>นายบารมี พจนามธุรส</persName> ผู้สมัครรับเลือกตั้งนายกเทศมนตรีนครเชียงใหม่ หมายเลข 9 นำเอกสารพร้อมภาพถ่ายและภาพวีดิทัศน์ มอบให้กับเจ้าหน้าที่ฝ่ายสืบสวนสอบสวน สำนักงานคณะกรรมการการเลือกตั้งประจำจังหวัดเชียงใหม่ โดยระบุว่า จากการเก็บรวบรวมข้อมูลที่ได้พบเห็นการกระทำของผู้สมัครรับเลือกตั้งนายกเทศมนตรีนครเชียงใหม่บางคน มีการใช้ชื่อพรรคการเมืองมาหาเสียง มีการหาเสียงให้ร้ายผู้อื่น มีการขนคนไปทำกิจกรรมและให้เงินเพื่อการจูงใจให้ลงคะแนนให้ และมีนักการเมืองที่ถูกตัดสิทธิ์ทางการเมืองมาให้การสนับสนุน ซึ่งเห็นว่าน่าจะเป็นการกระทำผิดกฎหมายเลือกตั้ง จึงได้นำหลักฐานดังกล่าวส่งให้กับเจ้าหน้าที่พิจารณาดำเนินการต่อไป สำหรับการร้องเรียนครั้งนี้ <persName>นายบารมี</persName> ไม่สามารถระบุได้ว่าพบเห็นการกระทำของผู้สมัครหมายเลขใดบ้าง และไม่สามารถระบุวัน เวลา และสถานที่ที่เกิดการกระทำขึ้น เพียงแต่ได้ส่งหลักฐานให้ กกต. และขอให้ กกต.เป็นผู้พิจารณาติดตามสืบสวนสอบสวนเท่านั้น </p></body>
</news>
