<teiHeader>
<fileDesc>
<titleStmt>
  <title>'สุเทพ'หนุนนายกฯ แก้รธน.ต้องทำประชามติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-27 15:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22814  </bibl>
</sourceDesc>
</fileDesc>
</teiHeader>
<news>
<headline>'<persName>สุเทพ</persName>'หนุนนายกฯ แก้รธน.ต้องทำประชามติ</headline>
<lead></lead>
<neck></neck>
<body><p>วันนี้(27 ก.ย.) <persName>นายสุเทพ เทือกสุบรรณ</persName> รองนายกรัฐมนตรี กล่าวถึง การแก้ไขรัฐธรรมนูญที่ขณะนี้มีหลายฝ่ายไม่เห็นด้วยกับการทำประชามติว่า  เป็นเรื่องปกติเวลาทำงานใหญ่ ที่ต่างคนต่างมีความคิดไม่เหมือนกัน ซึ่งสิ่งที่ดีในระบอบประชาธิปไตยคือ การหาข้อสรุปที่สามารถมีความเห็นร่วมกันได้ในที่สุด สำหรับทิศทางของนายกฯ กำหนดชัดเจนว่า การแก้รัฐธรรมนูญครั้งนี้เป็นเรื่องของประชาชน ให้ประชาชนเป็นฝ่ายเห็นชอบอนุมัติถึงจะทำได้ มิฉะนั้น การแก้ไขรัฐธรรมนูญก็จะไม่ได้ข้อยุติ </p>
<p>'ที่พูดอย่างนี้ไม่ได้หมายความว่าเอาไปหักล้างความคิดของคนอื่น เพราะว่าคนอื่นอาจจะมีความคิดเห็นต่างในเรื่องของความรวดเร็ว ความประหยัด วันนี้เราหนีไม่พ้นเรื่องความสำคัญของประชาชน ต้องให้ประชาชนตัดสิน เชื่อว่าทุกฝ่ายเมื่อได้แลกเปลี่ยนเหตุผลกันแล้ว จะได้ข้อสรุปตรงกับความต้องการของประชาชนส่วนใหญ่' <persName>นายสุเทพ</persName> กล่าว </p>
<p>ต่อข้อถามว่า หากทุกฝ่ายคัดค้านการทำประชามติ นายกรัฐมนตรีจะมีอำนาจสั่งเดินหน้าทำประชามติได้หรือไม่ <persName>นายสุเทพ</persName> กล่าวโดยเชื่อว่า ถ้านายกรัฐมนตรีได้หารือกับวิปทั้ง 3 ฝ่ายแล้ว เรื่องน่าจะจบได้.</p></body>
</news>
