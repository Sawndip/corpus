<teiHeader>
<fileDesc>
<titleStmt>
  <title>เจ้าของสำนวนปัด"กล้ายางรั่ว"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/26/news_29536464.php?news_id=29536464  </bibl>
</sourceDesc>
</fileDesc>
</teiHeader>
<news>
<headline>เจ้าของสำนวนปัด"กล้ายางรั่ว"</headline>
<lead>“<persName>บุญรอด ตันประเสริฐ</persName>" ผู้พิพากษาเจ้าของสำนวนคดีกล้ายาง ปัดคำพิพากษารั่ว พร้อมให้สอบข้อเท็จจริง ระบุผู้พิพากษายึดหลักความถูกต้องตัดสินคดี ไม่ใช่ถูกใจ ขณะที่ประธานศาลฎีกาเซ็นตั้ง กก.สอบแล้ว เตรียมออกหมายเรียก "<persName>สนธิ</persName>" สอบคนแรกสัปดาห์หน้า "<persName>วิชา</persName>” เชื่อชั้นศาลฎีกาไม่มีคำพิพากษารั่ว "<persName>ทักษิณ</persName>" โพสต์ทวิตเตอร์ เปิดโปง "คตส." ขอตั๋วการบินไทยฟรี พาลูกทัวร์นอก แต่กลับมาเบิกเงินหลวง</lead>
<neck></neck>
<body><p><persName>นายบุญรอด ตันประเสริฐ</persName> ประธานแผนกคดีเลือกตั้ง เจ้าของสำนวนคดีทุจริตจัดซื้อกล้ายาง ในศาลฎีกาแผนกคดีอาญาของผู้ดำรงตำแหน่งทางการเมือง กล่าวถึงกรณีที่<persName>นายวิรัช ลิ้มวิชัย</persName> ประธานศาลฎีกา มีคำสั่งแต่งตั้งคณะกรรมการสอบสวนข้อเท็จจริง เพื่อตรวจสอบว่าคำพิพากษาคดีทุจริตจัดซื้อกล้ายางล่วงรู้ถึงบุคคลภายนอก ก่อนที่ศาลฎีกาฯ จะอ่านคำพิพากษาหรือไม่ว่า รับทราบเรื่องตั้งคณะกรรมการสอบสวนข้อเท็จจริงจากสื่อมวลชน แต่ไม่รู้สึกเครียดอะไร ไม่มีปัญหาอะไรเลย</p>
<p>ส่วนผู้พิพากษาองค์คณะคนอื่นๆ คงไม่มีอะไร เพราะขนาดเจ้าของสำนวนยังไม่มีปัญหาอะไรเลย หากคณะกรรมการจะเรียกผู้พิพากษาองค์คณะฯ สอบถาม ก็พร้อม ไม่มีปัญหาแน่นอน</p>
<p>“ผู้พิพากษาเราทำในสิ่งถูกต้อง เป็นเรื่องปกติธรรมดาที่ทำสิ่งถูกต้องแล้วจะไม่ถูกใจใครทุกคน ก็ถูกฝ่ายใดฝ่ายหนึ่งวิจารณ์ แต่เราผู้พิพากษาก็ไม่หวั่นไหว เพราะเรายึดหลักความถูกต้อง ไม่ใช่ถูกใจ การพิจารณาคดีเราก็ดูจำเลยทุกคนทั้ง 44 คน ไม่ใช่ดูเฉพาะใครคนใดคนหนึ่ง ยืนยันว่าระหว่างพิจารณาคดีไม่มีใครติดต่อหรือโทรหาหรือกดดันใดๆ ทั้งสิ้น” <persName>นายบุญรอด</persName> กล่าวอีกว่า คำพิพากษาเต็มและคำวินิจฉัยส่วนตัวของผู้พิพากษาองค์คณะ สามารถตรวจดูได้หลังมีการเผยแพร่ (ทางเว็บไซต์ศาลฎีกา) ภายใน 1 สัปดาห์ ส่วนตัวยังเห็นว่าก่อนการตัดสินที่มีผู้คาดคะเนผลคำพิพากษาแล้ว อาจเป็นผลมาจากการพิจารณาไม่ใช่การพิจารณาลับ แต่กระทำโดยเปิดเผย เมื่อมีผู้รับฟังการพิจารณาอย่างต่อเนื่อง ก็อาจประมวลความเป็นไปได้ในการตัดสิน ซึ่งการตัดสินก็มีทางเลือกว่า ถูกหรือผิดเท่านั้น ดังนั้นการคาดคะเนจึงมีโอกาสที่จะทายถูกหรือทายผิด 50 ต่อ 50</p>
<p><persName>นายบุญรอด</persName> กล่าวว่า แม้จะมีการตรวจสอบข้อเท็จจริงเรื่องนี้ก็ไม่ทำให้รู้สึกกลัว หรือระแวงในการทำหน้าที่ตัดสินคดี เพราะผู้พิพากษายึดหลักความถูกต้อง สามารถตอบคำถามทุกอย่างได้ แต่ถ้าผู้พิพากษาจะกลัวกระแสที่วิจารณ์แล้วคงไม่มีหลัก คงอยู่ในสภาพเป๋ไปเป๋มา ซึ่งเป็นผู้พิพากษาทำหน้าที่ตัดสินอยู่ได้มานานเพราะยึดหลักความถูกต้อง
ขณะที่<persName>นายสราวุธ เบญจกุล</persName> รองเลขาธิการสำนักงานศาลยุติธรรม กล่าวว่า วันนี้ (25 ก.ย.) ประธานศาลฎีกา ได้พิจารณาและลงนามเห็นชอบแต่งตั้งผู้พิพากษาระดับสูง 3 คน เป็นคณะกรรมการสอบสวนข้อเท็จจริงแล้ว ส่วนรายชื่อไม่สามารถให้รายละเอียดได้ อย่างไรก็ดี ผู้พิพากษาที่ได้แต่งตั้งนั้นเป็นผู้พิพากษาในศาลฎีกา โดยหลังจากนี้คณะกรรมการสอบสวนข้อเท็จจริงจะดำเนินการสอบสวนตามขั้นตอนต่อไปทั้งนี้แหล่งข่าวเปิดเผย ภายในสัปดาห์หน้าจะมีการออกหมายเรียก นายสนธิ ลิ้มทองกุล แกนนำพันธมิตรประชาชนเพื่อประชาธิปไตย มาไต่สวนเป็นคนแรกด้วย</p>
<p>"<persName>วิชา</persName>" เชื่อคำพิพากษากล้ายางไม่รั่ว</p>
<p>ด้าน<persName>นายวิชา มหาคุณ</persName> กรรมการป้องกันและปราบปรามการทุจริตแห่งชาติ (ป.ป.ช.) กล่าวถึงกรณีที่ ป.ป.ช. รับทำสำนวนในคดีทุจริตต่อจากคณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) ว่า ไม่รู้สึกหนักใจ เพราะคดีใดที่ คตส.ทำมาเสร็จแล้วไม่สามารถเปลี่ยนแปลงได้ นอกจากเรื่องที่ทำมาครึ่งๆ กลางๆ เช่น คดีจัดซื้อรถ-เรือดับเพลิง หรือ ซีทีเอ็กซ์ 9000 ป.ป.ช.จะทำให้สมบูรณ์ใหม่ ต้องยอมรับว่า คตส.มีเวลาทำงานค่อนข้างจำกัด ต้องเห็นใจ อย่าไปซ้ำเติม คตส.ทำดีที่สุดแล้ว</p>
<p>ส่วนคดีกล้ายางที่ คตส.ส่งฟ้องในขณะนั้น เชื่อว่า คตส.คงมีดุลยพินิจแล้ว ต้องเข้าใจว่าคดีทุจริตเชิงนโยบายเป็นเรื่องยาก และมีความซับซ้อนที่ทั่วโลกเห็นตรงกันว่า คดีแบบนี้ชี้ถูกชี้ผิดยาก ต้องถือว่าเป็นความกล้าหาญของ คตส.ที่กล้านำเสนอสู่ประชาชน อย่างไรก็ตาม ในการทำคดีของ ป.ป.ช.ต่อไป ต้องร่วมมือกับอัยการให้มากที่สุด
ส่วนกรณีที่ข่าวระบุว่า ผลของคดีหลุดออกมาก่อนที่ศาลจะพิพากษานั้น เป็นไปได้หรือไม่ <persName>นายวิชา</persName> กล่าวว่า ไม่มีแน่นอน โดยเฉพาะศาลฎีกา ตนเคยอยู่ศาลฎีกามาหลายปี แต่ก็ต้องเสาะหาต่อไปว่าทำไมถึงมีตัวเลข 8 ต่อ 1 ออกมาล่วงหน้า ส่วนจะหลุดจริงหรือไม่ ไม่ทราบ เพราะในอดีตเคยมี 1 คดี ที่รั่ว ตรวจสอบพบว่าเป็นเจ้าหน้าที่ และได้ไล่ออกแล้ว อย่างไรก็ตาม คงต้องหาคำตอบเรื่องนี้ เพราะอยู่ในความสนใจของประชาชน</p>
<p>"<persName>สุเทพ</persName>" หนุนสอบคำพิพากษากล้ายางรั่ว</p>
<p><persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง แสดงท่าทีเห็นด้วยที่ประธานศาลฎีกา มีคำสั่งให้ตรวจสอบการทำงานขององค์คณะผู้พิพากษา หลังมีข่าวคำพิพากษารั่วก่อนที่จะมีการตัดสิน โดยระบุว่า การที่ประธานศาลฎีกาสั่งให้สอบสวนเรื่องนี้ ตนก็เห็นว่าเป็นเรื่องดีที่จะทำให้ความจริงชัดเจนมากขึ้น
"แล้วแต่คนจะวิจารณ์กันไป แต่ผมยังเชื่อมั่นในระบบของศาลยุติธรรม ถึงแม้ว่าจะเคยขึ้นศาลและถูกตัดสินให้ชนะและแพ้คดีมาแล้ว แต่เมื่อผลออกมาก็ต้องเคารพในกระบวนการยุติธรรม ส่วนที่บอกว่ามีข่าวเกี่ยวกับคำตัดสินรั่วออกมานั้น ไม่แน่ใจว่ามีจริงหรือไม่"
ผู้สื่อข่าวถามว่าแต่คำตัดสินที่ปรากฏเป็นข่าวก่อนที่จะมีการพิพากษานั้น ก็ตรงกับคำพิพากษาที่ออกมาจริง <persName>นายสุเทพ</persName> กล่าวว่า หลายฝ่ายที่วิจารณ์ก็ผิดบ่อย ที่พูดเช่นนี้ไม่ได้หมายความว่าจะไปดูหมิ่น แต่ไม่เชื่อว่าจะเป็นจริง</p>
<p>“เพื่อไทย” ปูดสิงคโปร์ไม่กล้าขึ้นศาลไทย</p>
<p>“ส่วนตัวเห็นว่าศาล ควรจะมีการปรับภายในเพื่อสร้างความเชื่อมั่นต่อไป เพราะตลอด 3 ปีที่ผ่านมาสังคมเกิดความไม่มั่นใจ หลังตัดสินคดีกล้ายาง ล่าสุด ทราบว่าทางสิงคโปร์ไม่กล้าที่จะขึ้นศาลไทยแล้ว ก็ถือเป็นการสูญเสียสิทธิสภาพนอกอาณาเขต เป็นเรื่องที่เสียหายอย่างมาก” <persName>นายวรวัจน์</persName> กล่าว</p>
<p>ยัน อสส.ขึ้นเบิกความตามหมายศาล</p>
<p><persName>นายธนพิชญ์ มูลพฤกษ์</persName> อธิบดีอัยการฝ่ายคดีเศรษฐกิจและทรัพยากร ในฐานะโฆษกสำนักงานอัยการสูงสุด กล่าวปฏิเสธที่จะตอบคำถามกรณีที่อดีต คตส.เสนอให้มีการตั้งองค์กรอิสระ ขึ้นมาทำหน้าที่ฟ้องคดีแทน ในกรณีที่พนักงานอัยการมีคำสั่งไม่ฟ้องคดี ว่า ก็แล้วแต่จะคิดว่าเหมาะสมหรือไม่
พร้อมกันนี้ <persName>นายธนพิชญ์</persName> ยังปฏิเสธที่จะตอบคำถามเกี่ยวกับการที่ <persName>นายชัยเกษม นิติสิ</persName>อัยการสูงสุด (อสส.) และ<persName>นายวัยวุฒิ หล่อตระกูล</persName> รองอัยการสูงสุด เข้าเบิกความเป็นพยานจำเลยในคดีทุจริตซื้อต้นกล้ายางพารา ที่ศาลฎีกาแผนกคดีอาญาของผู้ดำรงตำแหน่งทางการเมืองพิพากษายกฟ้องจำเลยทั้ง 44 คน โดยบอกเพียงสั้นๆ ว่า ยังไม่ทราบว่า อัยการที่เข้าเบิกความจะเป็นอัยการสูงสุด และรองอัยการสูงสุดจริงหรือไม่ ถ้าคิดว่าใช่ก็ควรที่จะสอบถามไปที่อัยการสูงสุด ตนไม่อยากเป็นข่าวอีกแล้ว
อย่างไรก็ตาม แหล่งข่าวอัยการ กล่าวถึงเรื่องการเข้าเป็นพยานจำเลยของอัยการสูงสุด และรองอัยการสูงสุดว่า จริง ๆ แล้ว ฝ่ายจำเลยอ้างทั้งสองเป็นพยาน เพราะเห็นว่าอัยการมีความเห็นว่า สำนวนคดีกล้ายางยังไม่สมบูรณ์ ฝ่ายจำเลยจึงขอให้ศาลออกหมายเรียกทั้งสองเป็นพยาน เช่นเดียวกับกรณีของ<persName>นายแก้วสรร อติโพธิ</persName> อดีต คตส. ซึ่งเป็นเสียงข้างน้อย</p>
<p>"<persName>ทักษิณ</persName>" ทวิตซัด คตส.บินฟรีเบิกงบหลวง</p>
<p><persName>พ.ต.ท.ทักษิณ ชินวัตร</persName> อดีตนายกรัฐมนตรี ได้โพสต์ข้อความทวิตเตอร์ วานนี้ (25 ก.ย.) ตอบข้อความสมาชิกชื่อ PETERPAn_09 ซึ่งระบุว่า "วันนี้ คตส. (คณะกรรมการตรวจสอบการกระทำที่ก่อให้เกิดความเสียหายแก่รัฐ) สับแหลกกับโฆษกสำนักอัยการ อัตตาคนนี่น่ากลัวจริงๆ ครับ ใช้กฎหมายเพื่อตัดสินคนอื่น แต่พอผลตัดสินออกมากลับไม่ยอมรับ"</p>
<p>โดย <persName>พ.ต.ท.ทักษิณ</persName> กล่าวว่า "ต้องถาม คตส.ว่า คนที่ขอตั๋วฟรีการบินไทยพาลูกไปเที่ยว พร้อมคณะดูงานต่างประเทศ แล้วกลับมาเอาตั๋วฟรีที่ได้รับไป มาเบิกเงินจากรัฐอยู่ไหน"</p>
<p>ส่วนผู้ใช้ชื่อ nongpop โพสต์ข้อความว่า "ท่านครับ ผมอยากให้ท่านออกรายการคุณวู้ดดี้ เกิดมาคุย จะสะดวกท่านไหมครับ พวกผมจะได้ดีใจได้เห็นท่านในสื่อไทย อีกครับคิดถึงท่านครับ" อดีตนายกรัฐมนตรี ตอบว่า "ไม่มีใครกล้าให้ผมออกสื่อวิทยุ ทีวีหรอกครับ รัฐบาลนี้กลัวความจริง ใจแคบ ขี้ตกใจ คนกล้า และมีอุดมการณ์แบบ<persName>คุณจอม (เพชรประดับ</persName> ผู้ดำเนินรายการเอ็กซ์คลูซีฟ ทางวิทยุ อสมท คลื่น 100.5 เมกะเฮิรตซ์) ก็ถูกเชือดไปแล้ว"
</p></body>
</news>
