<teiHeader>
<fileDesc>
<titleStmt>
  <title>โวยสั่งขรก.สภาฯยกมือไหว้ส.ส.ผู้ทรงเกียรติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-24 14:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22305  </bibl>
</sourceDesc>
</fileDesc>
</teiHeader>
<news>
<headline>โวยสั่งขรก.สภาฯยกมือไหว้ส.ส.ผู้ทรงเกียรติ</headline>
<lead></lead>
<neck></neck>
<body><p>วันนี้( 24 ก.ย.) ผู้สื่อข่าวรายงานจาก อาคารรัฐสภา ว่า <persName>นางจันทร์เพ็ญ อานามวัฒน์</persName> ผอ.สำนักบริหารกลาง กลุ่มงานบริหารงานบุคคล สำนักงานเลขาธิการสภาผู้แทนราษฎร ได้ทำหนังสือลงวันที่ 23 ก.ย.52  ถึงเลขาธิการสภาผู้แทนราษฎร รองเลขาธิการสภาผู้แทนราษฎร ที่ปรึกษา ผู้อำนวยการสำนักงานฯ ผู้อำนวยการสำนัก ผู้อำนวยการสถานี ผู้อำนวยการกลุ่มงานผู้นำฝ่ายค้านในสภาผู้แทนราษฎร ผู้อำนวยการกลุ่มงานนโยบายและแผน ผู้อำนวยการกลุ่มตรวจสอบภายใน กลุ่มช่วยอำนวยการนักบริหาร มีใจความว่า  </p>
<p>ด้วยคณะกรรมาธิการวิสามัญพิจารณาร่าง พ.ร.บ.งบประมาณรายจ่ายประจำปี 53 ได้มีข้อสังเกตและข้อเสนอแนะ ให้สำนักงานฯ ดำเนินการปรับปรุงแก้ไขในกรณีที่ เจ้าหน้าที่รัฐสภาปฏิบัติตนไม่ให้เกียรติและให้ความเคารพต่อสมาชิกสภาผู้แทนราษฎร รวมทั้งการให้บริการของเจ้าหน้าที่รัฐสภาควรให้บริการด้วยความเห็นใจและเต็มความสามารถ ในหนังสือดังกล่าวยังระบุอีกว่า ในการนี้สำนักบริหารงานกลาง ใคร่ขอความร่วมมือกลุ่มงาน/สำนัก แจ้งให้ข้าราชการในสังกัดของท่านเพื่อทราบและปฏิบัติตนให้เหมาะสม ดังนี้คือ 1. ทำความเคารพท่านสมาชิกสภาผู้แทนราษฎร เมื่อพบเห็น 2. ให้บริการแก่ท่านสมาชิกสภาผู้แทนราษฎรด้วยความเต็มใจและเต็มความสามารถ จึงเรียนมาเพื่อโปรดทราบและถือปฏิบัติต่อไป </p>
<p>ผู้สื่อข่าวรายงานว่า ทันทีที่หนังสือดังกล่าวถูกส่งต่อมายังกลุ่มงานต่างๆ ทำให้ข้าราชการสภาผู้แทนราษฎรแสดงความไม่พอใจและวิพากษ์วิจารณ์คำสั่งนี้อย่างกว้างขวาง เพราะเท่ากับบังคับให้ข้าราชการสภาฯ ทุกคนต้องไหว้แสดงความเคารพต่อ ส.ส.ทุกครั้งที่พบเห็น </p></body>
</news>
