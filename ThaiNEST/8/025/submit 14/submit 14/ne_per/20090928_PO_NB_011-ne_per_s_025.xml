<teiHeader>
<fileDesc>
<titleStmt>
  <title>ที่ประชุมวุฒิสภา ผ่านร่าง พ.ร.บ.ประกอบรัฐธรรมนูญว่าด้วยการออกเสียงประชามติ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280219&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมวุฒิสภา ผ่านร่าง พ.ร.บ.ประกอบรัฐธรรมนูญว่าด้วยการออกเสียงประชามติ</headline>
<lead></lead>
<neck></neck>
<body><p>ที่ประชุมวุฒิสภา ให้ความเห็นชอบผ่านร่างพระราชบัญญัติประกอบรัฐธรรมนูญว่าด้วยการออกเสียงประชามติ ขณะที่ ส.ว.สรรหา แสดงความเป็นห่วง มาตรา 36 ที่อาจมีปัญหาในทางปฏิบัติ นายตวง อันทะไชย ส.ว.สรรหา กล่าวในที่ประชุมวุฒิสภา พิจารณาร่างพระราชบัญญัติประกอบรัฐธรรมนูญว่าด้วยการออกเสียงประชามติว่า มีความเป็นห่วงมาตรา 36 ที่อาจมีปัญหาในทางปฏิบัติเนื่องจากระบุให้ผู้มีสิทธิ์เลือกตั้งสามารถคัดค้านการออกเสียงได้ แต่ไม่ได้กำหนดจำนวนผู้ร้องคัดค้านการลงประชามติไว้ว่าต้องมีจำนวนเท่าใดจึงจะมีสิทธิ์ และไม่ได้กำหนดกรอบเวลาการคัดค้าน หากนำไปบังคับใช้อาจจะเกิดปัญหาคัดค้านผลการทำประชามติ จึงเห็นควรให้คณะกรรมาธิการให้ความชัดเจนในเรื่องนี้ด้วย ขณะที่ <persName>นายวิรัช กัลยาศิริ</persName> ส.ส.สงขลา พรรคประชาธิปัตย์ ในฐานะประธานคณะกรรมาธิการร่วมพิจารณาร่างกฎหมายประชามติ ระบุว่า คณะกรรมาธิการฯ ได้มีการหารือกันแล้วในมาตรา 36 โดยเห็นว่าไม่ควรกำหนดจำนวนผู้ร้องเพราะจะเป็นการจำกัดสิทธิของประชาชน แต่ได้กำหนดหลักเกณฑ์การร้องคัดค้านไว้เบื้องต้น หากมีการร้องคัดค้านเป็นเท็จก็ถือว่าผู้ร้องกระทำผิดกฎหมาย ทั้งนี้ ภายหลังที่ประชุมใช้เวลาในการพิจารณานานประมาณ 1 ชั่วโมง ที่ประชุมวุฒิสภา ได้ให้ความเห็นชอบผ่านร่าง พ.ร.บ.ดังกล่าว ด้วยคะแนนเสียง 89 เสียง งดออกเสียง 2 เสียง พร้อมเห็นชอบกับข้อสังเกตตามที่คณะกรรมาธิการฯ เสนอแก้ไข  </p></body>
</news>
