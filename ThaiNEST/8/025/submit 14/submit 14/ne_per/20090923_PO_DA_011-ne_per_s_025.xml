<teiHeader>
<fileDesc>
<titleStmt>
  <title>สภาผ่านวาระ3ร่างพ.ร.บ.ประกอบ รธน ป.ป.ช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 18:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22118  </bibl>
</sourceDesc>
</fileDesc>
</teiHeader>
<news>
<headline>สภาผ่านวาระ3ร่างพ.ร.บ.ประกอบ รธน ป.ป.ช.</headline>
<lead></lead>
<neck></neck>
<body><p>วันนี้ (23 ก.ย.) ผู้สื่อข่าวรายงานจากรัฐสภาว่า ในการประชุมสภาผู้แทนราษฎร มี <persName>นายสามารถ แก้วมีชัย</persName> รองประธานสภาผู้แทนราษฎร คนที่ 1 เป็นประธานการประชุม วาระพิจารณาร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต (ฉบับที่..) พ.ศ. .... ในวาระ 2 และ 3 ซึ่งคณะกรรมาธิการวิสามัญพิจารณาเสร็จแล้ว ทั้งนี้ ร่างพ.ร.บ.มีจำนวน 74 มาตรา มีสาระสำคัญ คือ การแก้ไขร่าง พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2542 ในส่วนคุณสมบัติ การสรรหา อำนาจหน้าที่ของกรรมการ ป.ป.ช. ให้เป็นไปตามรัฐธรรมนูญ 2550</p>
<p>ผู้สื่อข่าวรายงานว่า สำหรับการพิจารณาในวาระ 2 ซึ่งเป็นการพิจารณารายมาตรา ส.ส. และกรรมาธิการ ที่สงวนคำแปรญัตติ อภิปรายเล็กน้อยในส่วนความชัดเจนของการใช้ถ้อยคำในร่าง และมาตรา 61 ที่บัญญัติให้เพิ่มหมวด 9/2 ที่ให้มี ป.ป.ช.จังหวัด ซึ่งมีการตั้งข้อสังเกตถึง โครงสร้าง ที่มา อำนาจหน้าที่ ที่ยังไม่ชัดเจน รวมถึงอัตราค่าตอบแทน อย่างไรก็ดี สมาชิกไม่ติดใจ</p>
<p>ทั้งนี้ หลังจากที่ประชุมอภิปรายนานประมาณ 1 ชั่วโมง จึงมีมติเห็นชอบในวาระที่ 3 ด้วยคะแนน 268 ต่อ 7 งดออกเสียง 6 ไม่ลงคะแนน 2 เสียง และเห็นชอบข้อสังเกตของคณะกรรมาธิการ ซึ่งหลังจากนี้ร่าง พ.ร.บ.ดังกล่าว จะข้าสู่การพิจารณาของวุฒิสภาต่อไป.</p></body>
</news>
