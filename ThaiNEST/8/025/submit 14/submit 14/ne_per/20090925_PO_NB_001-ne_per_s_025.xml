<teiHeader>
<fileDesc>
<titleStmt>
  <title>"สุเทพ"  ระบุ การแก้ไขรัฐธรรมนูญควรทำประชามติเพียงครั้งเดียวใน 6 ประเด็น  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250050&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>"  ระบุ การแก้ไขรัฐธรรมนูญควรทำประชามติเพียงครั้งเดียวใน 6 ประเด็น</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ระบุ การแก้ไขรัฐธรรมนูญควรทำประชามติเพียงครั้งเดียวใน 6 ประเด็น เชื่อ การดำเนินการไม่ล่าช้า และไม่เป็นการสิ้นเปลืองงบประมาณหากทำให้ประชาชนเข้าใจมากขึ้น <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง รักษาราชการแทนนายกรัฐมนตรี กล่าวถึงการแก้ไขรัฐธรรมนูญว่า ขณะนี้ยังไม่มีความชัดเจน แต่ตนเองจะยึดแนวทางที่นายกรัฐมนตรีเสนอ คือการทำประชามติเพียงครั้งเดียวใน 6 ประเด็น โดยให้ทุกฝ่ายรับเป็นเจ้าภาพร่วมกัน อย่างไรก็ตามต้องรอให้นายกรัฐมนตรี เข้าร่วมประชุมกับวิปทั้ง 3 ฝ่าย ก่อน จึงจะได้ข้อยุติ แต่คิดว่าการดำเนินการคงไม่ช้า เพราะสภาผู้แทนราษฎรได้ผ่านความเห็นชอบ ร่าง พ.ร.บ.ประชามติ แล้ว เหลือเพียงในส่วนของวุฒิสภาเท่านั้น ส่วนการสร้างความเข้าใจให้กับประชาชน ทุกฝ่ายต้องร่วมกันชี้แจงผ่านสื่อต่างๆ ซึ่งการทำประชามติคงไม่เป็นการสิ้นเปลืองงบประมาณหากทำให้ประชาชนเข้าใจมากขึ้น <persName>นายสุเทพ เทือกสุบรรณ</persName> ยังกล่าวถึงกรณีที่สภาผู้แทนราษฎร ออกหนังสือเวียนให้ข้าราชการไหว้ ส.ส.ว่า การไหว้เป็นสิ่งที่ดี แต่ไม่ควรใช้วิธีบังคับ </p></body>
</news>
