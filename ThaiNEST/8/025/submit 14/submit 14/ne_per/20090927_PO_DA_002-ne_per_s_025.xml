<teiHeader>
<fileDesc>
<titleStmt>
  <title>นายกฯแจงภารกิจขณะบินประชุม'ยูเอ็น'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-27 10:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22710  </bibl>
</sourceDesc>
</fileDesc>
</teiHeader>
<news>
<headline>นายกฯแจงภารกิจขณะบินประชุม'ยูเอ็น'</headline>
<lead></lead>
<neck>'<persName>มาร์ค</persName>'ชมผลทีมวิจัยลดเสี่ยง'เอดส์'</neck>
<body><p>วันนี้ (27 ก.ย.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทยกับ<persName>นายกฯ อภิสิทธิ์</persName> ว่า ขณะนี้ได้บันทึกรายการจากที่นิวยอร์ก ประเทศสหรัฐอเมริกา โดยขณะนี้เวลาเกือบ 01.00 น.ของเช้าวันเสาร์ เมื่อเสร็จภารกิจของสหประชาชาติ (ยูเอ็น) ตนจะเดินทางถึงเมืองไทยช่วงดึกวันอาทิตย์ วันนี้ขอพูดถึงเรื่องสำคัญ 3 เรื่อง จากการมาประชุมครั้งนี้ 1.เกี่ยวกับการประชุมสหประชาชาติ โดยโลกปัจจุบันมีปัญหาระดับโลก ควรได้รับการร่วมมือการแก้ไข ซึ่งต้องมีส่วนร่วมของทุกฝ่ายประเทศไทยที่เป็นสมาชิกนั้น มาเพื่อยืนยันว่า ไทยสนับสนุนการใช้เวทีสหประชาชาติแก้ปัญหา ตนได้พบปะหารือเลขาฯ ยูเอ็น ประชุมเรื่องสิ่งแวดล้อม การเปลี่ยนแปลงของภูมิอากาศ และเสนอแนวปรัชญาเศรษฐกิจพอเพียง เพื่อแก้วิกฤตเศรษฐกิจที่เกิดจากการโลภ </p>
<p>2.ในนามประธานอาเซียน ก็มาประชุมจี 20 ประสานนโยบายการเงินการคลัง เพื่อสร้างงาน โอกาส และรายได้ ไม่ให้วิกฤตขึ้นอีก ปรับกฎกติกาเกี่ยวกับการเงิน การปฏิรูปสถาบันการเงิน อาทิ ไอเอ็มเอฟ  ส่วน เรื่องที่ 3 คือการสร้างความเชื่อมั่น โดยพบปะนักลงทุน ผู้ค้า ผู้ประกอบการ เพื่อเชิญให้มาลงทุน ซึ่งได้รับการตอบสนองในทางที่ดี หลายฝ่านมองเห็นแผนที่ชัดเจน ส่วนที่ยังมีข้อสงสัยทางการเมือง ก็ได้ตอบข้อซักถาม เพื่อให้เขามีความมั่นใจมากขึ้น.</p>
<p>วันนี้ (27 ก.ย.) <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ 'เชื่อมั่นประเทศไทยกับ<persName>นายกฯอภิสิทธิ์</persName>' ว่า รู้สึกดีใจและภาคภูมิใจที่คนไทยร่วมกับประเทศสหรัฐอเมริกา สามารถวิจัยวัคซีนโรคเอดส์ เพื่อลดความเสี่ยงได้ร้อยละ 30 ถือเป็นครั้งแรก โดยขอแสดงความยินดีกับผู้ที่เกี่ยวข้อง นอกจากนี้<persName>นายอภิสิทธิ์</persName> ยังกล่าวขอบคุณข้าราชการที่จะเกษียณอายุในวันที่ 30 ก.ย.นี้ ที่รับใช้ชาติบ้านเมือง โดยขอส่งความปรารถนาดี และเชื่อว่าแม้เกษียณอายุก็ยังสามารถช่วยเหลือประเทศชาติได้.
</p></body>
</news>
