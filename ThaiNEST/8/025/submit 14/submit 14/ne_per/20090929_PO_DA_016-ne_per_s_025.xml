<teiHeader>
<fileDesc>
<titleStmt>
  <title>พท.ซัดจัดซื้อครุภัณฑ์การแพทย์สุรุ่ยสุร่าย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 14:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23183  </bibl>
</sourceDesc>
</fileDesc>
</teiHeader>
<news>
<headline>พท.ซัดจัดซื้อครุภัณฑ์การแพทย์สุรุ่ยสุร่าย</headline>
<lead></lead>
<neck></neck>
<body><p>วันนี้(29 ก.ย.) ที่รัฐสภา <persName>นายวิชาญ มีนชัยนันท์</persName> ส.ส.กรุงเทพฯ พรรคเพื่อไทย อดีต รมช.สาธารณสุข กล่าวถึงกรณีการจัดซื้อครุภัณฑ์ทางการแพทย์ของกระทรวงสาธารณสุขตามแผนปฏิบัติการไทยเข้มแข็งของรัฐบาลที่มีแพทย์ออกมาระบุถึงความไม่ชอบมาพากลในการจัดซื้อ ว่า เรื่องนี้ตนเคยเตือนในสภาในการพิจารณาร่างพ.ร.บ.งบประมาณรายจ่ายประจำปีงบประมาณ 2553 วาระสองและสาม ให้ระวังการจัดซื้ออุปกรณ์ต่างๆ เพราะกระทรวงได้งบ 8.6 หมื่นล้าน ถือว่าเป็นก้อนใหญ่ที่สุดเท่าที่เคยมีมา ซึ่งร้อยละ 30 เป็นในส่วนการจัดซื้อวัสดุอุปกรณ์ ซึ่งการดำเนินการที่ผ่านมา มีการอ้างว่านำไปให้โรงพยาบาลในโครงการส่งเสริมสุขภาพตำบล 1.2 หมื่นล้าน เพราะแพทย์และศูนย์สุขภาพตำบลอยากได้งบ แต่ปรากฏว่า มีการไปยัดเยียดอุปกรณ์ให้โดยไม่ตรงกับความต้องการ ซึ่งรมว.สาธารณสุข ก็ออกมายอมรับว่า 10 รายการที่จะจัดซื้อให้นั้น ต้องมาตรวจสอบ เช่น เครื่องอัลตร้าซาวด์ หรือเครื่องตรวจหัวใจ ที่ต้องใช้ผู้เชี่ยวชาญเฉพาะอ่าน ไม่เช่นนั้น ก็จะไม่ได้ประโยชน์ในการจัดซื้อ เหมือนทิ้งเครื่องไว้เฉยๆ.</p></body>
</news>
