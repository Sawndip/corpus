<teiHeader>
<fileDesc>
<titleStmt>
  <title>'เทือก'โต้'แม้ว'ไม่ได้หาทุนเลือกตั้งใหม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090923/29602  </bibl>
</sourceDesc>
</fileDesc>
</teiHeader>
<news>
<headline>'<persName>เทือก</persName>'โต้'<persName>แม้ว</persName>'ไม่ได้หาทุนเลือกตั้งใหม่</headline>
<lead>"<persName>สุเทพ</persName>�ตอบโต้�<persName>ทักษิณ</persName>�รัฐบาลไม่ได้หาทุนเลือกตั้งใหม่ ตามที่ถูก กล่าวหา</lead>
<neck></neck>
<body><p>(23ก.ย.) ที่ทำเนียบรัฐบาล เวลา 08.45 น. <persName>นายสุเทพ เทือกสุบรรณ</persName> รองนายกฯ ฝ่ายความมั่นคง กล่าวกรณีที่ <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้วีดีโอลิงค์ปราศัยเข้าร่วมการสัมมนาพรรคเพื่อไทยโดยระบุว่ารัฐบาลมีการโกงกินทุกเม็ดเพื่อหาเงินทุนในการเลือกตั้งครั้งใหม่ ว่า ตนไม่อยากตอบโต้ แต่ภาพกับของจริงไม่เหมือนกัน <persName>พ.ต.ท.ทักษิณ</persName> อาจจะสร้างภาพมาดี แต่ของจริงที่ออกมาก็เห็นชัดเจน ตนอาจภาพไม่ดี แต่มาเป็นรองนายกรัฐมนตรี 9 เดือนแล้ว ตนไม่เห็นไปกินอะไรกับ<persName>พ.ต.ท.ทักษิณ</persName></p>
<p>ต่อข้อถามว่ายืนยันได้ใช่หรือไม่ว่าไม่ได้เป็นอย่างที่<persName>พ.ต.ท.ทักษิณ</persName> กล่าวหาว่าเพราะไม่ได้รับความเชื่อถือจากประชาชนจึงต้องเร่งหาเงินเพื่อใช้ในการเลือกตั้งครั้งหน้า <persName>นายสุเทพ</persName> กล่าวว่า แน่นอน ไม่ได้เป็นอย่างที่ <persName>พ.ต.ท.ทักษิณ</persName>ว่าอย่างแน่นอน ชีวิตตนไม่เป็นอย่างที่ <persName>พ.ต.ท.ทักษิณ</persName>ว่าอย่างเด็ดขาด   ทั้งนี้การใช้วิธีการวีดีโอลิงค์ผ่านพรรคเพื่อไทย เป็นวิธีการต่อสู้ของ <persName>พ.ต.ท.ทักษิณ</persName>ๆ ก็สู้ด้วยหลายวิธีอยู่แล้ว ไม่ว่ากระบวนการเสื้อแดง ทุกกระบวนการ <persName>พ.ต.ท.ทักษิณ</persName>ได้ทำหมดแล้ว ต้องเข้าใจ <persName>พ.ต.ท.ทักษิณ</persName>ที่ต้องสู้ เพราะเป็นวิถีชีวิตของเขา แต่ตนมีหน้าที่ดูแลชาติบ้านเมือง ตนก็ต้องสู้กับ<persName>พ.ต.ท.ทักษิณ</persName>ตามวิถีทางของตน รัฐบาลดูแลประชาชน ดูแลชาติบ้านเมืองดูแลสถาบัน <persName>พ.ต.ท.ทักษิณ</persName>ก็ต้องดูแลตัวเอง แตกต่างกันเท่านั้นเอง</p>
<p> ผู้สื่อข่าวถามว่าจะดูแลให้เกิดความเป็นธรรมในสังคมได้อย่างไร <persName>นายสุเทพ</persName> กล่าวว่า ตนได้พยามแก้ไขเรื่องที่เป็นปัญหาที่<persName>พ.ต.ท.ทักษิณ</persName>สร้างเอาไว้เมื่อ 7 - 8 ปี ที่ผ่านมาที่เป็นรัฐบาลหรือมีอิทธิพลเหนือประเทศไทย ก็มีคนอื่นเขาก็แก้ไขกันไปตนก็ไม่ไปก้าวก่าย เราก็ดูตามกระบวนการยุติธรรมที่ดำเนินการอยู่ ส่วนกรณีที่<persName>พ.ต.ท.ทักษิณ</persName> และพรรคพวกพยามสร้างความวุ่นวายขึ้นมาใหม่ก็เป็นหน้าที่ของรัฐบาลนี้ที่จะต้องแก้ไขดูแล ตนก็รับหน้าที่แก้ไขดูแลและก็ทำมาอย่างที่ได้เห็นพยามดูแลมาตลอดเพื่อให้เกิดความสงบเรียบร้อย</p>
<p>เมื่อถามถึง กรณีที่<persName>พ.ต.ท.ทักษิณ</persName> ทวงเงินที่ถูกอายัดจากศาลโดยเอาไปเทียบเคียงกับคดีที่คตส.ส่งเรื่องให้ศาลพิจารณาแล้วมีการตัดสินว่าไม่ผิดนั้น <persName>นายสุเทพ</persName> กล่าวว่า มันคงเทียบเคียงง่ายๆอย่างนั้นไม่ได้ เพราะมีกระบวนการยุติธรรมอยู่ และไม่ได้หมายความว่าเรื่องที่เข้าสู่กระบวนการยุติธรรมขึ้นสู่ศาลแล้วศาลจะตัดสินลงโทษหรือไม่ก็ขึ้นอยู่กับพยานหลักฐานกระบวนการยุติธรรมของเราเป็นมาตรฐานเราต้องเคารพในกระบวนการยุติธรรม ขอให้อดใจรอหากศาลพิจารณาว่าไม่ผิดก็เอาคืนไปทุกบาท ไม่มีใครว่าอะไร</p>
<p>มื่อถามว่า <persName>พ.ต.ท.ทักษิณ</persName>ประกาศจะกลับมาเป็นนายกรัฐมนตรี <persName>นายสุเทพ</persName> กล่าวว่า กลับมาวันนี้ก็ได้ มะรืนนี้ก็ได้ ตนอยากให้<persName>พ.ต.ท.ทักษิณ</persName>กลับมาทุกวัน ไม่เป็นปัญหา แต่กลับมาก็ต้องปฏิบัติตามกฎหมายเท่านั้นเอง  </p>
<p>ผู้สื่อข่าวถามว่าขณะที่พระบาทสมเด็จพระเจ้าอยู่หัวฯทรงพระประชวรอยู่แต่นักการเมืองกลับทะเลาะกันทุกวัน <persName>นายสุเทพ</persName> กล่าวว่า ตนขอเรียนว่าบ้านเมืองเป็นของพวกเราทุกคน เราต้องมีหน้าที่รักษาด้วยกันทั้งสิ้น ตนปลื้มใจที่พสกนิกรได้แสดงความจงรักภักดีและทำความดีต่อพระองค์ท่าน ซึ่งเป็นเรื่องที่ดีต่อประเทศไทย อย่างไรก็ตามการแสดงความจงรักภักดี หากใครมีหน้าที่อะไรก็ต้องทำหน้าที่ของตัวเองให้ดีที่สุด ช่วยกันรักษาบ้านเมืองให้ดีที่สุด พระบาทสมเด็จพระเจ้าอยู่หัวฯได้ทำให้เราเห็นมาตลอดคือท่านอุทิศพระองค์เพื่อประชาชนและแผ่นดินไทยสิ่งที่เราจะทำให้ดีที่สุดคือเดินตามรอยพระยุคลบาทในการรักษาบ้านเมือง</p></body>
</news>
