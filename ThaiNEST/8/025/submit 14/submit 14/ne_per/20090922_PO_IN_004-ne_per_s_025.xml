<teiHeader>
<fileDesc>
<titleStmt>
  <title>พจมานงดตอบเรื่องทักษิณบอกเป็นแค่อดีต  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-22 10:07:01  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190813  </bibl>
</sourceDesc>
</fileDesc>
</teiHeader>
<news>
<headline><persName>พจมาน</persName>งดตอบเรื่อง<persName>ทักษิณ</persName>บอกเป็นแค่อดีต</headline>
<lead><persName>คุณหญิงพจมาน ณ ป้อมเพชร</persName> ลงนามถวายพระพร พระบาทสมเด็จพระเจ้าอยู่หัว ที่ ร.พ.ศิริราช ปัดตอบสื่อเรื่อง<persName>พ.ต.ท.ทักษิณ</persName> อ้างเป็นอดีตไปแล้ว</lead>
<neck></neck>
<body><p><persName>คุณหญิงพจมาน ณ ป้อมเพชร</persName> อดีตภริยา <persName>พ.ต.ท.ทักษิณ ชินวัตร</persName> อดีตนายกฯ พร้อมด้วย <persName>นายบรรณพจน์ ดามาพงศ์</persName> เดินทางเข้าร่วมลงนามถวายพระพร พระบาทสมเด็จพระเจ้าอยู่หัว ณ อาคาร 100 ปี <persName>สมเด็จพระศรีนครินทร์</persName> โรงพยาบาลศิริราช ทั้งนี้ <persName>คุณหญิงพจมาน</persName> ปฏิเสธที่จะตอบคำถาม กรณี <persName>พ.ต.ท.ทักษิณ</persName> โดยกล่าวเพียงว่า ไม่เคยให้สัมภาษณ์กับผู้สื่อข่าวมาก่อนและขณะนี้ ตนเองก็ถือเป็นอดีตไปแล้ว ยังต้องสัมภาษณ์อีกหรือไม่ จากนั้นก็รีบเดินทางจากไปในทันที</p>
<p>อย่างไรก็ตาม ตลอดช่วงเช้าที่ผ่านมา มีประชาชนและบุคคลสำคัญ เข้าร่วมลงนามถวายพระพรอย่างต่อเนื่อง อาทิ <persName>นายเจริญ</persName> และ <persName>คุณหญิงวรรณนา สิริวัฒนภักดี</persName> เจ้าของผลิตภัณฑ์ตราช้าง <persName>พล.ต.อ.พิชิต ควรเตชะคุปต์</persName> ก.ตร.ผู้ทรงคุณวุฒิ <persName>นายธีระชัย ภูวนาถนรานุบาล</persName> เลขาธิการคณะกรรมการหลักทรัพย์และตลาดหลักทรัพย์แห่งประเทศไทย เป็นต้น</p></body>
</news>
