<teiHeader>
<fileDesc>
<titleStmt>
  <title>"สุเทพ" ยันการสร้างถนนในพื้นที่พิพาท 4.6 ตร.กม. มีการสร้างมานานแล้ว  </title>
  <author>ปราโมทย์ ฐิติวงศ์ฤทธิ์(2  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240068&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ยันการสร้างถนนในพื้นที่พิพาท 4.6 ตร.กม. มีการสร้างมานานแล้ว</headline>
<lead></lead>
<neck></neck>
<body><p>รักษาราชการแทนนายกรัฐมนตรี ระบุ กรณีกัมพูชาสร้างถนนในพื้นที่พิพาท 4.6 ตารางกิโลเมตร มีการสร้างมานานแล้ว ก่อนรัฐบาลจะเข้ามา ย้ำหลังรัฐบาลเข้ามาบริหารประเทศ ได้ทักท้วงการปรับปรุงถนนบางส่วนเช่นกัน <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง รักษาราชการแทนนายกรัฐมนตรี กล่าวถึงกรณีที่ประเทศกัมพูชาสร้างถนนในพื้นที่พิพาท 4.6 ตารางกิโลเมตรว่า มีการสร้างมานานแล้ว ก่อนรัฐบาลนี้จะเข้ามา จึงขอเตือนกลุ่มเสื้อแดงหากหยิบยกประเด็นนี้มาโจมตี เนื่องจากที่ผ่านมากระทรวงการต่างประเทศได้ทักท้วงเรื่องดังกล่าวมาโดยตลอด สามารถนำหลักฐานการทักท้วงมาแสดงต่อสาธารณชนได้ และหลังจากรัฐบาลเข้ามาบริหารประเทศ ก็มีการทักท้วงการปรับปรุงถนนบางส่วนเช่นกัน แต่การสร้างถนนดังกล่าวไม่ได้หมายความว่าพื้นที่ดังกล่าวเป็นของกัมพูชา ยังถือเป็นพื้นที่พิพาทอยู่ ส่วนกรณีที่กัมพูชามีการให้สัมปทานบริษัทขุดเจาะน้ำมันบริเวณพื้นที่ทับซ้อนทางทะเลว่า เกิดขึ้นมานานแล้ว ซึ่งทั้ง 2 ประเทศต่างก็อ้างสิทธิ์ในพื้นที่ และตามหลักการไม่สามารถเข้าไปดำเนินการได้จริง เนื่องจากมีการทักท้วงจากทั้ง 2 ฝ่าย ทั้งนี้เห็นว่าทางการไทยและกัมพูชา ควรหารือกันถึงการแก้ไขปัญหาพื้นที่ทับซ้อน เพื่อพัฒนาพื้นที่และได้ประโยชน์ร่วมกัน เช่นเดียวกับกรณีมาเลเซียและเวียดนาม </p></body>
</news>
