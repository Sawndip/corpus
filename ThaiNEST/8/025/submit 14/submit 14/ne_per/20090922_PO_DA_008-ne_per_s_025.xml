<teiHeader>
<fileDesc>
<titleStmt>
  <title>“หมอเลี๊ยบ”เบิกความคดียึดทรัพย์”แม้ว”  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 16:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21904  </bibl>
</sourceDesc>
</fileDesc>
</teiHeader>
<news>
<headline>“<persName>หมอเลี๊ยบ</persName>”เบิกความคดียึดทรัพย์”<persName>แม้ว</persName>”</headline>
<lead>“<persName>นพ.สุรพงษ์</persName>” ขึ้นศาล ย้ำ ออก พ.ร.ก.แปลงส่วนแบ่งรายได้เป็นภาษีสรรพสามิต และให้จัดเก็บภาษีสรรพสามิตจากส่วนแบ่งรายได้ของกิจการโทรคมนาคม ชอบด้วย รธน.</lead>
<neck></neck>
<body><p>ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง วันที่ 22 ก.ย. <persName>นายสมศักดิ์ เนตรมัย</persName> ผู้พิพากษาอาวุโสในศาลฎีกา เจ้าของสำนวน พร้อมองค์คณะผู้พิพากษา 9 คน นัดไต่สวนพยาน ในคดีที่อัยการสูงสุดร้องขอให้ศาลมีคำสั่งยึดทรัพย์ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ผู้ถูกกล่าวหา และครอบครัว จำนวน 76,000 ล้านบาท ตกเป็นของแผ่นดิน เนื่องจากมีพฤติกรรมร่ำรวยผิดปกติ ขณะดำรงตำแหน่งใช้อำนาจหน้าที่เอื้อประโยชน์ต่อตนเอง และผู้อื่น </p>
<p>โดยทนายความผู้ถูกกล่าวหานำ <persName>นพ.สุรพงษ์ สืบวงศ์ลี</persName> อดีตรองนายกฯ ในสมัยรัฐบาล <persName>พ.ต.ท.ทักษิณ</persName> ขึ้นเบิกความสรุปว่า การออก พ.ร.ก.แปลงส่วนแบ่งรายได้เป็นภาษีสรรพสามิต และให้จัดเก็บภาษีสรรพสามิตจากส่วนแบ่งรายได้ของกิจการโทรคมนาคม ในสมัยรัฐบาล <persName>พ.ต.ท.ทักษิณ</persName> นั้น ชอบด้วยรัฐธรรมนูญ เนื่องจากศาลรัฐธรรมนูญ มีคำวินิจฉัยแล้วว่า เป็นเรื่องจำเป็นเร่งด่วน เพื่อรักษาความมั่นคงทางเศรษฐกิจ อีกทั้งการจัดเก็บภาษีสรรพสามิตดังกล่าว ทำให้กระทรวงการคลังมีรายได้เพิ่มขึ้นกว่า 30,000 ล้านบาท ซึ่งการจัดเก็บภาษีไม่ใช่การแปรสัญญาร่วมงานรัฐวิสาหกิจ และไม่ใช่การกีดกันผู้ประกอบการรายใหม่ หรือเอื้อประโยชน์ในธุรกิจของ <persName>พ.ต.ท.ทักษิณ</persName> นอกจากนี้ <persName>พ.ต.ท.ทักษิณ</persName> ก็ไม่เคยเข้ามาเกี่ยวข้องกับการอนุมัติจัดหาดาวเทียมใหม่แทนดาวเทียมไทยคมที่เสียอยู่แต่อย่างใด.
</p></body>
</news>
