<teiHeader>
<fileDesc>
<titleStmt>
  <title>นายสุรพงศ์ เตรียมยื่นหนังสือ ปปช. ตรวจสอบรมว.คลัง ละเว้นการปฏิยัติหน้าที่ เพราะให้บริษัทคิงเพาเวอร์ใช้พื้นที่ท่า  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230159&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>นายสุรพงศ์</persName> เตรียมยื่นหนังสือ ปปช. ตรวจสอบรมว.คลัง ละเว้นการปฏิยัติหน้าที่ เพราะให้บริษัทคิงเพาเวอร์ใช้พื้นที่ท่า</headline>
<lead></lead>
<neck></neck>
<body><p>ส.ส.เชียงใหม่ พรรคเพื่อไทย เตรียมยื่นหนังสือให้ ปปช. และผู้ตรวจการแผ่นดิน ตรวจสอบรัฐมนตรีว่าการกระทรวงการคลัง กรณีให้บริษัทคิงเพาเวอร์ใช้พื้นที่ท่าอากาศยานสุวรรณภูมิเกินกว่าที่ระบุในสัญญา <persName>นายสุรพงศ์ โตวิจักษ์ชัยกุล</persName> ส.ส. เชียงใหม่ พรรคเพื่อไทย ในฐานะประธานคณะกรรมาธิการการเงินการคลังสภาผู้แทนราษฎร กล่าวว่า ในวันพรุ่งนี้(24 กย)จะยื่นหนังสือร้องเรียนคณะกรรมการป้องกันและปราบปรามการทุจริตแห่งชาติ หรือ ปปช. และผู้ตรวจการแผ่นดิน กรณีเจ้าหน้าที่ของรัฐและข้าราชการการเมือง ได้แก่ รัฐมนตรีว่าการกระทรวงการคลัง และรัฐมนตรีว่าการกระทรวงคมนาคม กระทำมิชอบด้วยกฎหมาย สร้างความเสียหายแก่รัฐ โดยปล่อยให้บริษัทคิงเพาเวอร์ เช่าใช้พื้นที่ท่าอากาศยานสุวรรณภูมิ และท่าอากาศยานส่วนภูมิภาค ของบริษัทท่าอากาศยานไทย จำกัด(มหาชน) เกินกว่าที่ระบุในสัญญาสัมปทานโครงการสินค้าปลอดอากร เพราะบริษัทคิงเพาเวอร์ทำสัญญาชำระค่าผลประโยชน์ตอบแทนการใช้พื้นที่ 5,000 ตารางเมตร แต่ตรวจสอบพบว่าใช้พื้นที่จริง 6,820 ตารางเมตร ซึ่งจะต้องชำระค่าเสียหายกว่า 6,000 ล้านบาท แต่ ทอท.เรียกเก็บเพียง 990 ล้านบาท อีกทั้งในสัญญาสัมปทานบริหารจัดกิจกรรมเชิงพาณิชย์ บริษัทคิงเพาเวอร์ ต้องชำระค่าตอบแทนใช้พื้นที่เกินสัญญากว่า 5,800 ตารางเมตร ซึ่งต้องชำระค่าเสียหายประมาณ 1,600 ล้านบาท แต่ ทอท.เรียกเก็บเพียง 414 ล้านบาท แสดงให้เห็นว่ารัฐมนตรีว่าการกระทรวงการคลังและรัฐมนตรีว่าการกระทรวงคมนาคม ในฐานะกำกับดูแลละเว้นการปฏิบัติหน้าที่  </p></body>
</news>
