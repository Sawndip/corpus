<teiHeader>
<fileDesc>
<titleStmt>
  <title>ปลัดยุติธรรมปัดเกาเหลารมต.พร้อมจัดทำบัญชีโยกย้าย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090928/30274  </bibl>
</sourceDesc>
</fileDesc>
</teiHeader>
<news>
<headline>ปลัดยุติธรรมปัดเกาเหลารมต.พร้อมจัดทำบัญชีโยกย้าย</headline>
<lead>"ปลัดยุติธรรม"ปัดเกาเหลารัฐมนตรีพร้อมหารือจัดทำบัญชีรายชื่อแต่งตั้งโยกย้ายระดับ 10 ลือสะพัดเด้งอธิบดีดีเอสไอเข้ากรุผู้ตรวจ</lead>
<neck></neck>
<body><p> (29ก.ย.)  <persName>นายกิตติพงษ์  กิตยารักษ์</persName>  ปลัดกระทรวงยุติธรรม กล่าวถึงการแต่งตั้งโยกย้ายใน ข้าราชการระดับ 10 ในกระทรวงยุติธรรม ซึ่งว่างลง 3 ตำแหน่งคือ อธิบดีกรมคุมประพฤติ อธิบดีกรมบังคับคดี และผู้ตรวจราชการกระทรวง รวมทั้งการโยกย้ายในกรมต่าง ๆ ว่า ขณะนี้อยู่ระหว่างหารือกับ <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม   ถึงความเหมาะสม หากบัญชีรายชื่อแต่งตั้งโยกย้ายพร้อม  ก็จะนำเข้าสู่การประชุมคณะรัฐมนตรี (ครม.) ในวันที่ 29 ก.ย. นี้  </p>
<p>อย่างไรก็ตาม กรณีการแต่งตั้งโยกย้ายทดแทนผู้เกษียณอายุราชการล่าช้า ไม่ได้มีสาเหตุมาจากบัญชีรายชื่อของรัฐมนตรีและปลัดกระทรวงไม่ตรงกันตามที่เป็นข่าวแต่จะต้องพิจารณาความเหมาะสมของแต่ละบุคคลอย่างรอบคอบ
</p>
<p>ผู้สื่อข่าวถามถึงกระแสข่าวเปลี่ยนตัวปลัดกระทรวงโดยย้าย<persName>นายธงทอง  จันทรางศุ </persName> เลขาธิการสภาการศึกษา มาแทน ภายหลังเกิดปัญหาจากกรณีการออกเสียงเลือกผู้บัญชาการตำรวจแห่งชาติ (ผบ.ตร.) นั้น <persName>นายกิตติพงษ์</persName> กล่าวว่า ข่าวดังกล่าวไม่เป็นความจริง ที่ผ่านมารัฐบาลกับรัฐมนตรีว่าการกระทรวงยุติธรรมให้อิสระการทำงานกับตนมาตลอด   เรื่องการโหวต ผบ.ตร.ปกติต้องพิจารณาจากข้อมูลจากที่นายกรัฐมนตรีเสนอ   หากใครเห็นแย้งก็ต้องมีเหตุผลเหมาะสม   อย่างไรก็ตาม การเป็นข้าราชการ ไม่ว่าจะได้รับมอบหมายให้ทำหน้าที่ใด ก็ต้องทำอย่างเต็มที่
</p>
<p>รายงานข่าวเปิดเผยว่า ในช่วงบ่ายวันนี้ (28 ก.ย.)รัฐมนตรีว่าการกระทรวงยุติธรรมมีนัดหารือกับปลัดกระทรวงในการพิจารณาบุคคลในการแต่งตั้งโยกย้าย เพื่อทำบัญชีรายชื่อเสนอต่อที่ประชุมคณะรัฐมนตรี โดยล่าสุดมีกระแสข่าวว่า อาจจะมีกาพิจารณาความเหมาะสมในการย้าย<persName>นายธาริต  เพ็งดิษฐ์</persName>  เลขาธิการสำนักงานคณะกรรมการป้องกันและปราบปรามการทุจริตในภาครัฐ (ป.ป.ท.) ไปเป็นอธิบดีกรมสอบสวนคดีพิเศษ(ดีเอสไอ)และจะย้าย<persName>พ.ต.อ.ทวี  สอดส่อง</persName> อธิบดีดีเอสไอ รวมถึง<persName>พล.ต.ท.กฤษณะ ผลอนันต์</persName> เลขาธิการสำนักงานคณะกรรมการป้องกันและปราบปรามยาเสพติด (ป.ป.ส.)   มาเป็นผู้ตรวจราชการกระทรวง</p></body>
</news>
