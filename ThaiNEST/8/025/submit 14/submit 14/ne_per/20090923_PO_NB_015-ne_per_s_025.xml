<teiHeader>
<fileDesc>
<titleStmt>
  <title>แกนนำเสื้อแดงเรียกร้องรัฐบาลแสดงความจริงในออกมาชี้แจงกรณีปล่อยให้กัมพูชาสร้างถนนเข้ามาในพื้นที่ทับซ้อน โดยไม่ฟังเสียงคัดค้านจากหลายฝ่าย  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230177&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำเสื้อแดงเรียกร้องรัฐบาลแสดงความจริงในออกมาชี้แจงกรณีปล่อยให้กัมพูชาสร้างถนนเข้ามาในพื้นที่ทับซ้อน โดยไม่ฟังเสียงคัดค้านจากหลายฝ่าย</headline>
<lead></lead>
<neck></neck>
<body><p>แกนนำเสื้อแดงเรียกร้องรัฐบาล แสดงความจริงกรณีปล่อยให้กัมพูชาสร้างถนนเข้ามาในพื้นที่ทับซ้อน โดยไม่ฟังเสียงคัดค้าน <persName>นายณัฐวุฒิ ใสยเกื้อ</persName> แกนนำกลุ่มแนวร่วมประชาธิปไตยแห่งชาติ หรือ นปช. เรียกร้องให้<persName>นายอภิสิทธิ์ เวชชาชีวะ</persName> นายกรัฐมนตรี <persName>นายกษิต ภิรมย์</persName> รัฐมนตรีว่าการกระทรวงการต่างประเทศ แสดงความจริงใจในการออกมาชี้แจงต่อสาธารณชนให้เกิดความชัดเจน กรณีที่ประเทศกัมพูชาก่อสร้างถนนเข้ามายังบริเวณพื้นที่ทับซ้อนระยะทาง 4.6 ตารางกิโลเมตร ซึ่งขณะนี้การก่อสร้างเสร็จเรียบร้อยแล้ว โดยไม่ฟังเสียงคัดค้านจาก ส.ส. ฝ่ายค้านที่อภิปรายในการประชุมสภา และกองทัพเคยรายงานให้รัฐบาลทราบแล้ว แต่ไม่ดำเนินการทางการทูตใดๆ ซึ่งหากกรณีนี้เป็นปัญหาระหว่างประเทศ ไทยจะเสียเปรียบในการยืนยันสิทธิในพื้นที่ทับซ้อน <persName>นายณัฐวุฒิ</persName>กล่าวว่า นปช. จะติดตามเรื่องนี้จากรัฐบาลอย่างไม่ลดละ แต่ไม่มีนโยบายนำมวลชนไปเผชิญหน้ากับประชาชนในพื้นที่ และไม่อยากให้เป็นประเด็นที่นำไปสู่ความขัดแย้งระหว่างประเทศ แต่ประสงค์จะเรียกร้องความจริงใจจากผู้บริหารประเทศ นอกจากนี้ นปช. จะยื่นหนังสือต่อองค์การสหประชาติในวันพรุ่งนี้(24 กย) ซึ่งตรงกับวันที่นายกรัฐมนตรีจะปาฐกฐาบนเวทีองค์การสหประชาชาติ เพื่อแสดงจุดยืนให้เห็นว่า ไม่ยอมรับ<persName>นายอภิสิทธิ์</persName>เป็นนายกรัฐมนตรี เนื่องจากมีที่มาไม่ถูกต้อง ด้าน<persName>นายจตุพร พรหมพันธ์</persName> ตั้งข้อสังเกตการอนุมติงบประมาณจัดซื้ออาวุธให้กองทัพ ในการประชุมคณะรัฐมนตรีที่มี<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ทำหน้าที่ประธานการประชุมในฐานะรักษาการนายกรัฐมนตรี เป็นการนำเงินของประชาชนไปจ่ายค่าคุ้มครองให้กับกองทัพเพื่อแลกกับการไม่ปฏิวัติ เพราะรัฐบาลนี้มีปัญหากับกองทัพ รวมถึงการอนุมัติงบประมาณถือว่า เกินความจำเป็นและไม่สอดคล้องกับภาวะเศรษฐกิจของประเทศ </p></body>
</news>
