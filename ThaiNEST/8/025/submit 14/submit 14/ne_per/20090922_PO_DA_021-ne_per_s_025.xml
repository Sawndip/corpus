<teiHeader>
<fileDesc>
<titleStmt>
  <title>รมช.พาณิชย์ฟุ้งข้ามโลก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 12:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21866  </bibl>
</sourceDesc>
</fileDesc>
</teiHeader>
<news>
<headline>รมช.พาณิชย์ฟุ้งข้ามโลก</headline>
<lead></lead>
<neck></neck>
<body><p>วันนี้(22ก.ย.) ที่ศูนย์แถลงข่าว ตึกนารีสโมสร ทำเนียบรัฐบาล <persName>นายอลงกรณ์ พลบุตร</persName> รมช.พาณิชย์ ให้สัมภาษณ์จากประเทศสหรัฐอเมริกาด้วยระบบการประชุมทางไกลผ่านเครือข่ายอินเตอร์เน็ต(เว็บ คอนเฟอเรนซ์) ถึงการปฏิบัติภารกิจวันแรกของ<persName>นายอภิสิทธิ์ เวชชาชีวะ</persName> นายกรัฐมนตรี ในการเยือนประเทศสหรัฐอเมริกาเพื่อร่วมประชุมสมัชชาใหญ่แห่งสหประชาชาติ สมัยสามัญ ครั้งที่ 64 ที่นครนิวยอร์ก ว่า หลังจากที่นายกรัฐมนตรีได้เดินทางมาถึง ได้เข้าพบกับนักลงทุน ผู้จัดการกองทุน และษบรรดาผู้บริหารบริษัทหลักทรัพย์  ซึ่งนายกฯได้กล่าวสร้างความเชื่อมั่นให้นักลงทุนรายใหญ่ของสหรัฐฯจนสนใจที่จะเข้าไปลงทุนในประเทศไทย ทั้งด้านการศึกษา สาธารณสุข คมนาคมขนส่ง ชลประทาน การท่องเที่ยว และด้านเศรษฐกิจสร้างสรรค์ </p>
<p>รมช.พาณิชย์ กล่าวอีกว่า ขณะเดียวกันสถานการณ์ด้านเศรษฐกิจของสหรัฐฯก็เริ่มฟื้นตัว ไปพร้อมกับประเทศไทยที่ได้ผ่านจุดต่ำสุดของวิกฤตเศรษฐกิจไปแล้ว  จึงเชื่อว่าการค้าระหว่างไทยกับสหรัฐฯจะมีมูลค่าเพิ่มขึ้น  ดังนั้นถือได้ว่ารัฐบาลไทยประสบความสำเร็จเป็นที่น่าพอใจ จากการเข้าร่วมประชุมในครั้งนี้.
</p></body>
</news>
