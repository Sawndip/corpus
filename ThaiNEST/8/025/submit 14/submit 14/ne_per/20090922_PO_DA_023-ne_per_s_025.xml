<teiHeader>
<fileDesc>
<titleStmt>
  <title>อาจารย์หมอ จุฬาฯ บุกร้อง ป.ป.ช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 13:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21867  </bibl>
</sourceDesc>
</fileDesc>
</teiHeader>
<news>
<headline>อาจารย์หมอ จุฬาฯ บุกร้อง ป.ป.ช.</headline>
<lead></lead>
<neck></neck>
<body><p>วันนี้(22ก.ย.) ที่สำนักงานป.ป.ช. <persName>นพ.ตุลย์ สิทธิสมวงศ์</persName> อาจารย์คณะแพทย์ศาสตร์ จุฬาลงกรณ์มหาวิทยาลัย เข้ายื่นหนังสือเพื่อให้ คณะกรรมการ ป.ป.ช. พิจารณาดำเนินการถอดถอน ส.ส.และ ส.ว. 152 คน  ที่ร่วมลงนามเสนอแก้ไขรัฐธรรมนูญ 6 ประเด็น ในข้อหาใช้ตำแหน่งหน้าที่ขัดกันแห่งผลประโยชน์ และปฏิบัติหน้าที่โดยมิชอบ ตามประมวลกฎหมายอาญา มาตรา 157</p>
<p><persName>นพ.ตุลย์</persName>  เปิดเผยว่า สมาชิกรัฐสภาดังกล่าวได้ร่วมกันลงนามเพื่อผลประโยชน์ของตัวเองและพวกพ้องให้พ้นผิด เช่น การเสนอยกเลิกรัฐธรรมนูญ มาตรา 237 เพื่อยกเลิกการยุบพรรค และตัดสิทธิทางการเมืองของอดีตกรรมการบริหารพรรค การเพิ่มจำนวน ส.ส.สัดส่วนและการแบ่งเขตเลือกตั้งให้เล็กลง รวมทั้งต้องการให้ส.ว.สรรหาอยู่ในตำแหน่งนานขึ้น  แม้จะมีการถอนญัตติดังกล่าวออกไปแล้ว แต่ยังพบว่ามีความพยายามดำเนินการอยู่อย่างต่อเนื่อง ภาคประชาชนจึงต้องออกมาใช้สิทธิให้มีการพิจารณาถอดถอนออกจากตำแหน่ง.
</p></body>
</news>
