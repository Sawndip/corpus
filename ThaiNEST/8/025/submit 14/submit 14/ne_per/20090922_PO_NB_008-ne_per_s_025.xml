<teiHeader>
<fileDesc>
<titleStmt>
  <title>นายก ฯ มั่นใจ นักลงทุนในสหรัฐมีสัญญาณตอบรับที่ดี  และเห็นไทยกำลังฟื้นตัวทางเศรษฐกิจ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220015&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายก ฯ มั่นใจ นักลงทุนในสหรัฐมีสัญญาณตอบรับที่ดี  และเห็นไทยกำลังฟื้นตัวทางเศรษฐกิจ</headline>
<lead></lead>
<neck></neck>
<body><p>นายกรัฐมนตรี มั่นใจ นักลงทุนในสหรัฐฯ มีสัญญาณตอบรับที่ดี และเห็นการฟื้นตัวของเศรษฐกิจไทย ควบคู่กับการดำเนินมาตรการกระตุ้นเศรษฐกิจโครงการไทยเข้มแข็ง ที่มีแผนการใช้จ่ายเงินที่ชัดเจน <persName>นายอภิสิทธิ์ เวชชาชีวะ</persName> นายกรัฐมตรี ให้สัมภาษณ์ภายหลังพบนักธุรกิจและนักลงทุนชั้นนำของสหรัฐฯ ว่า นักลงทุนสหรัฐฯ สามารถเห็นได้ว่าไทยและภูมิภาคเอเชียในภาพรวม กำลังฟื้นตัวทางเศรษฐกิจค่อนข้างเร็ว รวมทั้งเห็นโอกาสและการเติบโตที่ค่อนข้างชัดเจนในอีก 2 - 3 ปีข้างหน้า เนื่องจากตลาดทุนและตลาดหุ้นเติบโตขึ้นเกือบร้อยละ 60 ในช่วง 9 เดือนที่ผ่านมา ขณะเดียวกันตัวเลขเศรษฐกิจเริ่มจะเป็นบวกมากขึ้น จึงได้ยืนยันถึงมาตรการกระตุ้นเศรษฐกิจในระยะกลางและระยะยาว จากโครงการไทยเข้มแข็ง 2555 ตลอดจนการแลกเปลี่ยนศักยภาพของเศรษฐกิจไทย โดยเฉพาะเรื่องน้ำ ซึ่งจะมีผลทางการเกษตร การลงทุนในเส้นทางคมนาคม ซึ่งนักลงทุนสหรัฐฯ มีการตอบรับเป็นอย่างดี เนื่องจากเห็นถึงศักยภาพและแผนการใช้จ่ายเงินที่ชัดเจนของไทย นายกรัฐมนตรีกล่าวอีกว่า โครงการไทยเข้มแข็ง เป็นเรื่องสำคัญที่นักลงทุนสหรัฐฯ ควรทราบว่า ไทยมีแผนการดำเนินงานที่ชัดเจนเกี่ยวกับโครงสร้างพื้นฐานของประเทศ เนื่องจากในรอบ 7 - 8 ปีที่ผ่านมา โครงสร้างพื้นฐานของไทยถูกละเลยไป จะมีเพียงสนามบินแห่งเดียวที่เกิดขึ้นอย่างเป็นรูปธรรม</p></body>
</news>
