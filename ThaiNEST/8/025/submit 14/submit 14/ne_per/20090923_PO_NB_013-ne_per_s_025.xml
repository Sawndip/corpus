<teiHeader>
<fileDesc>
<titleStmt>
  <title>นายกรัฐมนตรี พบปะคนไทยในสหรัฐฯ  เพื่อบอกกล่าวอาการพระประชวรของพระบาทสมเด็จพระเจ้าอยู่หัว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230028&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี พบปะคนไทยในสหรัฐฯ  เพื่อบอกกล่าวอาการพระประชวรของพระบาทสมเด็จพระเจ้าอยู่หัว</headline>
<lead></lead>
<neck></neck>
<body><p>นายกรัฐมนตรี พบคนไทยในสหรัฐฯ โดยได้บอกกล่าวพระอาการประชวรของพระบาทสมเด็จพระเจ้าอยู่หัว และการแก้ไขปัญหาเศรษฐกิจ สังคมและความขัดแย้งทางการเมืองของรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี ใช้โอกาสระหว่างการประชุมสหประชาชาติ พบปะกับชุมชนคนไทยในสหรัฐฯ ประมาณ 100 คน ที่โรงแรมเฮมลีย์ โดยได้กล่าวถึงพระอาการประชวรของพระบาทสมเด็จพระเจ้าอยู่หัวว่า จากแถลงการสำนักพระราชวัง ฉบับที่ 3 ทรงมีพระอาการดีขึ้นตามลำดับ ขอให้คนไทยในสหรัฐฯ ไม่ต้องกังวล ซึ่งประชาชนในประเทศได้ลงนามถวายพระพรให้พระองค์ทรงหายจากพระอาการประชวรโดยเร็ว นายกรัฐมนตรี ยังกล่าวถึงสถานการณ์ด้านเศรษฐกิจและการเมืองในประเทศไทยว่า ในด้านเศรษฐกิจดีขึ้นตามลำดับ แต่ความขัดแย้งทางการเมืองยังมีอยู่ แต่ยืนยันว่าจะไม่ทำให้มีผลกระทบต่อแผนการฟื้นฟูเศรษฐกิจของประเทศ และรัฐบาลไม่ปิดกั้นการชุมนุมของประชาชน หากทำตามกรอบของรัฐธรรมนูญ ซึ่งขณะนี้รัฐบาลพยายามหาทางออกด้วยการแก้ไขรัฐธรรมนูญ โดยจะมีการทำประชามติในประเด็นแก้ไข เพื่อให้เป็นที่ยอมรับของประชาชน นายกรัฐมนตรี ยังกล่าวถึง <persName>พ.ต.ท.ทักษิณ ชินวัตร</persName> อดีตนายกรัฐมนตรีว่า รัฐบาลไม่มีนโยบายใดเป็นพิเศษ เมื่อเป็นคนไทยก็ต้องอยู่ภายใต้กฏหมายไทย ส่วนเรื่องการต่อรองไม่ต้องรับโทษ รัฐบาลไม่สามารถทำได้ เนื่องจากไม่ต้องการให้นักการเมืองอยู่เหนือกฎหมาย แต่ควรทำในสิ่งที่ถูกต้อง</p></body>
</news>
