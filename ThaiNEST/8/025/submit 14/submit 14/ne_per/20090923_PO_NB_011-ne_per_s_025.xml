<teiHeader>
<fileDesc>
<titleStmt>
  <title>วิป 3 ฝ่าย เห็นด้วยกับการแก้ไขรัฐธรรมนูญ 6 ประเด็น  </title>
  <author>อังคณา ประเสริฐสังข์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209230108&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิป 3 ฝ่าย เห็นด้วยกับการแก้ไขรัฐธรรมนูญ 6 ประเด็น</headline>
<lead></lead>
<neck></neck>
<body><p>ที่ประชุมวิป 3 ฝ่าย เห็นด้วยกับการแก้ไขรัฐธรรมนูญ 6 ประเด็นตามข้อเสนอของคณะกรรมการสมานฉันท์ฯ ขณะที่เตรียมประชุมหาข้อสรุปรูปแบบการดำเนินการวันพรุ่งนี้ <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล ตัวแทนวิปฝ่ายค้าน และวิปวุฒิสภา ร่วมกันแถลงผลการประชุมวิป 3 ฝ่าย โดยที่ประชุมมีมติเห็นด้วยกับแนวทางแก้ไขรัฐธรรมนูญใน 6 ประเด็นตามข้อเสนอของคณะกรรมการสมานฉันท์ เพื่อปฏิรูปการเมืองและการแก้ไขรัฐธรรมนูญ โดยให้ทุกฝ่ายต้องร่วมลงชื่อในการแก้ไข ส่วนกระบวนการในการดำเนินการนั้น ได้มอบหมายให้แต่ละฝ่ายได้กลับไปหารือกัน ซึ่งรูปแบบจะเป็นการทำประชามติ หรือให้มีการแก้รัฐธรรมนูญมาตรา 291 เพื่อตั้ง สมาชิกสภาร่างรัฐธรรมนูญ หรือ สสร.3 หรือไม่ ให้แต่ละฝ่ายกลับไปหารือ ก่อนจะประชุมหาข้อสรุปอีกครั้งในวันพรุ่งนี้(24 ก.ย.) เวลา 14.00 น. พร้อมกับจะนำผลที่ได้ จัดทำกรอบเสนอนายกรัฐมนตรีต่อไป ขณะที่<persName>พลเอกเลิศรัตน์ รัตนวานิช</persName> วิปวุฒิสภา เห็นว่า การแก้ไขรัฐธรรมนูญในมาตรา 291 เพื่อตั้ง สสร.3 นั้น ควรดำเนินการหลังบรรยากาศทางการเมืองดีขึ้น ซึ่งไม่ใช่ขณะนี้ ส่วนข้อเสนอของนายกรัฐมนตรี ก็ไม่ใช่การตั้ง สสร.3 แต่เป็น สสร.ที่มีตัวแทนจาก ส.ส. สว. สสร.ปี 40 และปี 50 รวมถึงตัวแทนจากนักวิชาการ </p></body>
</news>
