<teiHeader>
<fileDesc>
<titleStmt>
  <title>สมลักษณ์ เชื่อสำนวนคดีเขาพระวิหารสมบูรณ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 12:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21854  </bibl>
</sourceDesc>
</fileDesc>
</teiHeader>
<news>
<headline><persName>สมลักษณ์</persName> เชื่อสำนวนคดีเขาพระวิหารสมบูรณ์</headline>
<lead></lead>
<neck></neck>
<body><p>นนี้(22 ก.ย.) ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName>น.ส.สมลักษณ์  จัดกระบวนพล</persName> กรรมการ ป.ป.ช. ในฐานะผู้รับผิดชอบสำนวนการไต่สวนคดีถอดถอนรัฐมนตรีในรัฐบาล<persName>นายสมัคร  สุนทรเวช</persName> กรณีออกมติ ครม.สนับสนุนให้กัมพูชาขึ้นทะเบียนเขาพระวิหารเป็นมรดกโลก โดยไม่ผ่านความเห็นชอบจากรัฐสภา ซึ่งขัดต่อรัฐธรรมนูญมาตรา 190 กล่าวก่อนการประชุมคณะกรรมการ ป.ป.ช. ว่า มั่นใจว่าข้อมูลสำนวนคดีที่คณะทำงานรวบรวมมานั้น ครบถ้วนสมบูรณ์ และจะสามารถชี้มูลความผิดได้ในวันนี้ แต่ก็ต้องขึ้นอยู่กับการพิจารณาของที่ประชุมคณะกรรมการ ป.ป.ช.ชุดใหญ่ ว่าจะมีมติเป็นอย่างไร และถึงแม้ว่า<persName>นายสมัคร</persName> จะเป็นผู้ถูกกล่าวหาเพียงคนเดียวที่ไม่ได้มาชี้แจงแก้ข้อกล่าวหา ก็คิดว่าไม่เป็นปัญหาในข้อกฎหมาย หรือจะทำให้สำนวนไม่ครบถ้วน เพราะถือว่า<persName>นายสมัคร</persName>ไม่ติดใจมาชี้แจงแก้ข้อกล่าวหาเอง ทั้งนี้คณะกรรมการ ป.ป.ช.จะให้ความเป็นธรรมกับทุกฝ่ายและในการพิจารณาชี้มูลความผิดนั้น ก็จะดูที่เจตนาเป็นหลัก ยืนยันว่าการทำงานในคดีนี้ คณะกรรมการ ป.ป.ช.ไม่ได้เร่งรัดคดี เพราะได้ทำตามขั้นตอนของกฎหมายทุกอย่าง</p>
<p>ด้าน<persName>นายเมธี ครองแก้ว</persName> กรรมการ ป.ป.ช. กล่าวว่า ได้ดูข้อมูลสำนวนคดีที่คณะทำงานฯได้สรุปมาแล้ว พบว่าสำนวนคดียังมีบางจุดที่ไม่สมบูรณ์  จึงจะเสนอขอให้ที่ประชุมคณะกรรมการ ป.ป.ช. เลื่อนการพิจารณาออกไปก่อน แต่ก็ขึ้นอยู่กับกรรมการ ป.ป.ช.แต่ละคน ว่าจะเห็นด้วยหรือไม่ ซึ่งหากเลื่อนการพิจารณาชี้มูลออกไปก็เชื่อว่าจะไม่เกินวันที่ 24 ก.ย.นี้.
</p></body>
</news>
