<teiHeader>
<fileDesc>
<titleStmt>
  <title>ประธานวุฒิฯหนุนทำประชามติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-28 11:22:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22932  </bibl>
</sourceDesc>
</fileDesc>
</teiHeader>
<news>
<headline>ประธานวุฒิฯหนุนทำประชามติ</headline>
<lead></lead>
<neck></neck>
<body><p>วันนี้ (28 ก.ย.) ที่รัฐสภา ผู้สื่อข่าวรายงานว่า <persName>นายประสพสุข บุญเดช</persName> ประธานวุฒิสภา กล่าวถึง แนวทางการแก้ไขรัฐธรรมนูญว่า การแก้ไขรัฐธรรมนูญต้องให้ประชาชนมีส่วนร่วม เพราะมีผลกระทบโดยตรงกับประชาชน แต่การทำประชามติจะต้องมีกฎหมายรองรับ ซึ่งจะเข้าสู่การพิจารณาของวุฒิสภาในวันนี้ (28 ก.ย.) จากนั้นจะต้องส่งต่อให้ศาลรัฐธรรมนูญพิจารณาด้วยว่า ร่างกฎหมายนั้นชอบด้วยรัฐธรรมนูญหรือไม่ โดยมีกรอบเวลาพิจารณา 30 วัน ซึ่งกว่าจะสามารถประกาศใช้เป็นฏฎหมายได้คงต้องใช้เวลาอย่างน้อย 1 เดือน ดังนั้น หากจะทำประชามติต้องรอไปอีก 1 เดือน ซึ่งถือว่า ไม่ช้า หากทุกฝ่ายจะทำงานคู่ขนานกันไป หากนายกฯ เห็นว่า ต้องทำประชามติ เพราะมีเงินมากก็ทำได้  </p>
<p>เมื่อถามว่า ยังคงเห็นด้วยกับข้อเสนอแก้ไขรัฐธรรมนูญ 6 ประเด็นหรือไม่ <persName>นายประสพสุข</persName> กล่าวว่า ยังเห็นด้วยกับคณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ โดยเห็นว่า ข้อเสนอดังกล่าวน่าจะทำให้เกิดความสมานฉันท์ได้ แต่ขอย้ำว่า การดำเนินการอะไร ต้องให้ประชาชนต้องมีส่วนร่วม และเห็นด้วย เพราะประชาชนมีส่วนได้ส่วนเสียกับรัฐธรรมนูญ ซึ่งการทำประชามติควรทำก่อนการแก้ไขรัฐธรรมนูญ และควรทำประชามติทั้ง 6 ประเด็นพร้อมกัน.
</p></body>
</news>
