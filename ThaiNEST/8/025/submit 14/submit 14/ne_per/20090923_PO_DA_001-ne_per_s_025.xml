<teiHeader>
<fileDesc>
<titleStmt>
  <title>สามวิปมีมติแก้ไข รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-23 15:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22106  </bibl>
</sourceDesc>
</fileDesc>
</teiHeader>
<news>
<headline>สามวิปมีมติแก้ไข รธน.</headline>
<lead>6 ประเด็น ตามข้อเสนอของ กก.สมานฉันท์ฯ นัดหารือข้อสรุปอีกครั้งวันพรุ่งนี้</lead>
<neck></neck>
<body><p>วันนี้ (23 ก.ย.) ผู้สื่อข่าวรายงานว่า ที่รัฐสภา ได้มีการประชุมวิปทั้ง 3 ฝ่าย ประกอบด้วย <persName>นายชินวรณ์ บุณยเกียรติ</persName> วิปพรรคร่วมรัฐบาล <persName>พล.อ.เลิศรัตน์ รัตนวานิช</persName> วิปวุฒิสภา และ<persName>นายประเกียรติ นาสิมมา</persName> วิปฝ่ายค้าน เพื่อหารือเรื่องการแก้ไขรัฐธรรมนูญตามแนวทางของคณะกรรมการสมานฉันท์เพื่อการปฎิรูปการเมือง โดยใช้เวลาประมาณ 1 ชั่วโมง    </p>
<p><persName>นายชินวรณ์</persName> เปิดเผยว่า ที่ประชุมมีมติเห็นด้วยในการแก้ไขรัฐธรรมนูญตามข้อสรุปของคณะกรรมการสมานฉันท์ฯ ทั้ง 6 ประเด็น ส่วนวิธีการ และขั้นตอน ตลอดจนการมีส่วนร่วมของประชาชนจะเป็นอย่างไรนั้น ทุกฝ่ายต้องกลับไปหารือกัน ก่อนที่จะเข้าร่วมประชุมกำหนดกรอบการดำเนินการในวันที่ 24 ก.ย. เวลา 14.00 น. ที่รัฐสภา</p>
<p>ด้าน <persName>พล.อ.เลิศรัตน์</persName> กล่าวว่า อยากทำความเข้าใจ เมื่อพูดถึง ส.ส.ร. เราจะเข้าใจถึง ส.ส.ร.1 และ ส.ส.ร.2 แต่ตนเข้าใจว่า นายกฯ ไม่ได้หมายความว่า เป็นแบบ ส.ส.ร.1 และ ส.ส.ร.2 โดยท่านบอกว่า ไม่ขัดข้องที่จะแก้ไขรัฐธรรมนูญตามข้อเสนอของคณะกรรมการสมานฉันท์ฯ แต่ท่านคิดไว้ 2-3 แนวทาง คือ การตั้ง ส.ส.ร.เร่งด่วน ซึ่งเป็นเรื่องที่ไม่ถูกต้อง ส่วนรูปแบบที่ประกอบด้วยคณะกรรมการ 4 ฝ่าย คือ ส.ส. ส.ว. และ ส.ส.ร.ปี 40-50 รวมทั้งฝ่ายวิชาการนั้น คนเหล่านี้ไม่ได้ยกร่างรัฐธรรมนูญใหม่ แต่มาพิจารณาใน 6 ประเด็นว่า จะยกร่างกันอย่างไร</p>
<p>ขณะที่ <persName>นายประเกียรติ นาสิมมา</persName> ส.ส.สัดส่วน พรรคเพื่อไทย ตัวแทนวิปฝ่ายค้าน ยังยืนยันเสนอเพียงร่างเดียวทั้ง 6 ประเด็น รวมทั้งเสนอให้ยุบสภาทันที เมื่อแก้ไขรัฐธรรมนูญเสร็จแล้ว.</p></body>
</news>
