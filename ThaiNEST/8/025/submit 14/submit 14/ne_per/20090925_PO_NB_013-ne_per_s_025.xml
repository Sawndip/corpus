<teiHeader>
<fileDesc>
<titleStmt>
  <title>"สุเทพ" ปฏิเสธกระแสข่าวเสนอชื่อ "พล.ต.อ.วัชรพล"  ขึ้นเป็น ผบ.ตร.คนใหม่  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250035&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ปฏิเสธกระแสข่าวเสนอชื่อ "<persName>พล.ต.อ.วัชรพล</persName>" ขึ้นเป็น ผบ.ตร.คนใหม่</headline>
<lead></lead>
<neck></neck>
<body><p>รักษาราชการแทนนายกรัฐมนตรี ปฏิเสธกระแสข่าวเสนอชื่อ <persName>พล.ต.อ.วัชรพล ประสารราชกิจ</persName> ขึ้นเป็นผู้บัญชาการตำรวจแห่งชาติคนใหม่ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง รักษาราชการแทนนายกรัฐมนตรี กล่าวว่า ขณะนี้ยังคงทำงานร่วมกับเจ้าหน้าที่ตำรวจได้ดี พร้อมปฏิเสธทราบกระแสข่าวที่ว่าจะมีการเสนอชื่อ <persName>พล.ต.อ.วัชรพล ประสารราชกิจ</persName> รองผู้บัญชาการตำรวจแห่งชาติ เป็นผู้บัญชาการตำรวจแห่งชาติคนใหม่ โดยระบุ ไม่ทราบว่ากระแสข่าวดังกล่าวเป็นการโยนหินถามทางหรือไม่ ส่วนกรณีที่ <persName>พล.อ.สนธิ บุญยรัตกลิน</persName> อดีตประธานคณะมนตรีความมั่นคงแห่งชาติ เสนอให้มีการตั้งคนกลางขึ้นมาเจรจาระหว่างรัฐบาล และ <persName>พ.ต.ท.ทักษิณ ชินวัตร</persName> อดีตนายกรัฐมนตรีนั้น นายสุเทพ กล่าวว่า ไม่ทราบว่าคนกลางที่เหมาะสมเป็นใคร ซึ่งหากจะเจรจาเพื่อให้บ้านเมืองเกิดความสงบสุข ก็ยินดี แต่หากจะเจรจาเพื่อให้ <persName>พ.ต.ท.ทักษิณ</persName> ไม่ต้องรับโทษคงทำไม่ได้ <persName>นายสุเทพ</persName> กล่าวด้วยว่า <persName>สมเด็จฮุนเซน</persName> นายกรัฐมนตรีกัมพูชา จะเดินทางเข้าร่วมประชุมสุดยอดผู้นำอาเซียนครั้งที่ 15 ในเดือนตุลาคมนี้อย่างแน่นอน ขณะเดียวกันยังไม่ทราบกระแสข่าวกลุ่มเจไอ เตรียมก่อการระหว่างการประชุม แต่ยืนยันว่ารัฐบาลจะไม่ประมาท </p></body>
</news>
