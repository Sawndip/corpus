<teiHeader>
<fileDesc>
<titleStmt>
  <title>'มาร์ค'ไม่สนท่าทีแข็งกร้าว'ฮุนเซน'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-29 19:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=23244  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'ไม่สนท่าทีแข็งกร้าว'<persName>ฮุนเซน</persName>'</headline>
<lead></lead>
<neck></neck>
<body><p>วันนี้(29 ก.ย.) <persName>นายอภิสิทธิ์ เวชชาชีวะ</persName> นายกรัฐมนตรี แถลงถึงกรณีที่<persName>สมเด็จฮุน เซน</persName> นายกรัฐมนตรีประกาศกร้าวว่า หากมีคนล้ำเขตประเทศกัมพูชาจะยิงทันที ว่า ตนเห็นว่าเวลาที่<persName>สมเด็จฮุนเซน</persName>ให้สัมภาษณ์กับสื่อต่างประเทศ ก็จะให้สัมภาษณ์ในลักษณะนี้ซึ่งถือว่าเป็นวิธีการที่จะให้เป็นข่าว ปัญหานี้เราเคยพูดกันแล้วว่าจะต้องระมัดระวังว่าเป็นเรื่องการเมืองภายในประเทศ และทำให้เกิดความตึงเครียดขึ้นมา แต่ในส่วนของประเทศไทยไม่มีอะไรต้องกังวล เรายืนยันเรื่องการรักษาสิทธิของตัวเอง ซึ่งขณะนี้ไม่มีใครเข้าไปในเขตของกัมพูชา ยังอยู่ในเขตของประเทศไทย และยังมีทหารไทยอยู่ในพื้นที่ชายแดนไทย ที่ผ่านมา <persName>นายสุเทพ เทือกสุบรรณ</persName> รองนายกฯฝ่ายความมั่นคง ก็พูดเช่นเดียวกับ<persName>สมเด็จฮุน เซน</persName> ที่ใครเข้ามาในประเทศไทยเราก็จะยิงเช่นเดียวกัน</p>
<p>ต่อข้อถามว่า การที่<persName>สมเด็จฮุนเซน</persName>ออกมาแสดงท่าทีอย่างนี้เพราะไม่พอใจ<persName>นายกษิต</persName>ที่เคยปราศรัยโจมตีหรือไม่  นายกรัฐมนตรี กล่าวปฎิเสธว่า ไม่เกี่ยวกันแต่เป็นเรื่องที่เป็นปฎิกิริยาของเหตุการณ์เมื่อวันที่ 19 ก.ย.ที่ผผ่านมา  และในช่วงที่ตนดินทางไปประเทศสหรัฐฯนั้นมีโอกาสได้หารือกับเลขาธิการสหประชาชาติ โดยตนได้ขอให้เลขาธิการสหประชาชาตดูแลบทบาทยูเนสโก้ ที่ควรจะส่งเสริมสันติภาพ กลับกลายเป็นเงื่อนไขให้ไทยและกัมพูชาขัดแย้งกัน</p>
<p>นอกจากนี้ นายกรัฐมนตรี ยังกล่าวถึงจุดยืนของไทย ว่า คือการรักษาสิทธิดินแดน อธิปไตย และต้องการแก้ไขปัญหาโดยสันติวิธี จะไม่ยอมให้เสียเปรียบในเรื่องกฎหมายระหว่างประเทศ ความจริงตนไม่ได้เป็นคนเจรจาในเรื่องชายแดน แต่เป็นหน้าที่ของคณะกรรมการเจบีซี. และจะทำงานต่อไป ตนไม่ทราบว่า<persName>สมเด็จฮุน เซน</persName> จะไปฉีกแผนที่ฉบับไหน เพราะของไทยยึดแผนที่แนวสันปันน้ำ ซึ่งไทยยืนยันมาตลอดว่าเรื่องนี้จะต้องไม่ถูกยกระดับแต่เป็นเรื่องที่แก้ไขตามข้อตกลงในคณะกรรมการเจบีซี.</p></body>
</news>
