<teiHeader>
<fileDesc>
<titleStmt>
  <title>'จุรินทร์'ยัน'กษมา'ไขก๊อก เพราะอยากพัก  </title>
  <author>'จุรินทร์'ยัน'กษมา'ไขก๊อก เพราะอยากพัก  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 11:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21786  </bibl>
</sourceDesc>
</fileDesc>
</teiHeader>
<news>
<headline>'<persName>จุรินทร์</persName>'ยัน'<persName>กษมา</persName>'ไขก๊อก เพราะอยากพัก</headline>
<lead></lead>
<neck></neck>
<body><p>วันนี้(22 ก.ย.) ที่ทำเนียบรัฐบาล <persName>นายจุรินทร์ ลักษณวิศิษฎ์</persName> รมว.ศึกษาธิการ ให้สัมภาษณ์ถึงกรณีที่<persName>คุณหญิงกษมา วรวรรณ ณ อยุธยา</persName> เลขาธิการคณะกรรมการการศึกษาขั้นพื้นฐาน (กพฐ.) ยื่นหนังสือลาออกจากตำแหน่ง ว่า <persName>คุณหญิงกษมา</persName>ได้ยื่นใบลาออกจริง ซึ่งตนได้สอบถามกองการเจ้าหน้าที่แล้ว ก็พบว่าคงจะต้องอนุมัติให้เป็นไปตามที่<persName>คุณหญิงกษมา</persName>ต้องการ เมื่อถามว่าได้สอบถามเหตุผลในการยื่นใบลาออกในช่วงนี้หรือไม่ <persName>นายจุรินทร์</persName> กล่าวว่า <persName>คุณหญิงกษมา</persName>แจ้งกับตนว่าทำงานมานานพอสมควรแล้ว จึงอยากพัก ซึ่งความจริง<persName>คุณหญิงกษมา</persName>ได้ปรารภมานานพอสมควรแล้วว่า อยากจะลาออก ยืนยันว่าไม่ได้เกี่ยวกับปัญหาการทำงานร่วมกันในกระทรวงศึกษาธิการ ซึ่งในการให้สัมภาษณ์ของ<persName>คุณหญิงกษมา</persName>ก็ได้ชี้แจงเหตุผลอย่างชัดเจนไปแล้ว </p>
<p>ผู้สื่อข่าวถามว่าจะมีการยับยั้งการลาออกไว้ก่อนหรือไม่ <persName>นายจุรินทร์</persName> กล่าวว่า ตนได้สอบถามทางกองการเจ้าหน้าที่แล้ว ก็ได้รับคำตอบว่าหากจะยับยั้งก็จะทำได้ไม่เกิน 60 วัน ดังนั้นก็ต้องเคารพความเห็นและการตัดสินใจของ<persName>คุณหญิงกษมา</persName> โดยตนก็จะอนุมัติการลาออก เมื่อถามว่าจะนัดพูดคุยเป็นการส่วนตัวกับ<persName>คุณหญิงกษมา</persName>ก่อนหรือไม่ รมว.ศึกษาธิการ กล่าวว่า ความจริงก็ได้พูดคุยกันแล้ว ซึ่ง<persName>คุณหญิงกษมา</persName>ก็ยืนยันว่าตั้งใจมานานแล้วว่าอยากจะพัก เพราะที่จริงก็จะอายุครบ 60 ปีในปีนี้ เพียงแต่ว่าท่านเกิดเดือน ต.ค.จึงสามารถที่จะปฏิบัติราชการได้อีก 1 ปี แต่ท่านยืนยันว่าอยากจะพัก </p>
<p>เมื่อถามว่ามีแรงกดดันทางการเมืองบ้างหรือไม่จึงทำให้<persName>คุณหญิงกษมา</persName>ต้องตัดสินใจลาออก <persName>นายจุรินทร์</persName> กล่าวว่า ทางการเมืองไม่มีใครไปกดดันท่าน ถ้าจะบอกว่าการเมืองก็มีตนเพียงคนเดียวที่กำกับดูแลการทำงานของ กพฐ. ซึ่งที่ผ่านมาก็ไม่มีปัญหาอะไร ทำงานร่วมกันอย่างดีมาโดยตลอด ตนก็รู้สึกเสียดายที่ท่านลาออก แต่ก็ต้องเคารพการตัดสินใจของท่าน ส่วนการแต่งตั้งบุคคลอื่นมาทำหน้าที่แทนนั้น ขณะนี้ยังไม่ได้มีการพิจารณา เพราะ<persName>คุณหญิงกษมา</persName>ยังคงอยู่ทำหน้าที่จนถึงวันที่ 26 ต.ค.นี้.</p></body>
</news>
