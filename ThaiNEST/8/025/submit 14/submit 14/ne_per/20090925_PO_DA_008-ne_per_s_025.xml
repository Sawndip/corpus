<teiHeader>
<fileDesc>
<titleStmt>
  <title>นัด 30 ก.ย.ชี้ชะตาเงินฝาก'โอ๊ค-เอม'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 07:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22358  </bibl>
</sourceDesc>
</fileDesc>
</teiHeader>
<news>
<headline>นัด 30 ก.ย.ชี้ชะตาเงินฝาก'<persName>โอ๊ค</persName>-<persName>เอม</persName>'</headline>
<lead></lead>
<neck></neck>
<body><p>เมื่อวันที่ 24 ก.ย. ที่ศาลปกครองกลาง องค์คณะตุลาการศาลปกครองกลางที่มี<persName>นายจรวย หนูคง</persName> เป็นตุลาการเจ้าของสำนวน ได้ออกนั่งบัลลังก์เพื่อพิจารณาคดีครั้งแรกในคดีหมายเลขดำที่ 1328/2551 ที่ธนาคารไทยพาณิชย์ จำกัด (มหาชน) ยื่นฟ้องกรมสรรพากร กรณีมีคำสั่งอายัดและให้ธนาคารไทยพาณิชย์นำส่งเงินในบัญชีเงินฝากของ<persName>นายพานทองแท้</persName>และ <persName>น.ส. พิณทองทา ชินวัตร</persName> บุตรของ <persName>พ.ต.ท.ทักษิณ ชินวัตร</persName> อดีตนายกรัฐมนตรี เพื่อชำระค่าภาษีอากรค้างโดยองค์คณะได้เปิดโอกาสให้คู่กรณีแถลงปิดคดีแต่คู่กรณีไม่มีอะไรที่จะแถลงเพิ่มเติม <persName>นายเสน่ห์ บุณทมานพ</persName> ตุลาการผู้แถลงคดีจึงได้แถลงความเห็นส่วนตัวที่ไม่มีผลผูกพันต่อการพิจารณาขององค์คณะจากนั้น<persName>นายจรวย</persName> จึงนัดคู่กรณีฟังคำพิพากษาคดีดังกล่าวในวันที่ 30 ก.ย. เวลา 11.30 น.    </p>
<p>ผู้สื่อข่าวรายงานว่า คดีดังกล่าวมีขึ้นหลังธนาคารไทยพาณิชย์ได้ยื่นฟ้องศาลปกครอง กลางเมื่อวันที่ 22 ส.ค. 2551 ขอให้ศาลกำหนดมาตรการคุ้มครองชั่วคราวก่อนมีคำพิพากษาโดยให้ระงับคำสั่งอายัดและคำขอให้ส่งเงินในบัญชีเงินฝากของ<persName>นายพานทองแท้</persName>และ <persName>น.ส.พิณทองทา</persName>ที่ออกโดยกรมสรรพากร ซึ่งศาลปกครองกลางก็ได้มีคำสั่งระงับตามที่ขอ แต่ต่อมากรมสรรพากรได้ยื่นอุทธรณ์คำสั่งคุ้มครองชั่วคราวต่อศาลปกครองสูงสุด โดยศาลปกครองสูงสุดก็มีคำสั่งยืนตามคำสั่งศาลปกครองกลางซึ่งระบุเหตุผลว่าเมื่อคณะกรรมการตรวจสอบการกระทำที่ก่อให้เกิดความเสียหายแก้รัฐ (คตส.) มีคำสั่งอายัดเงินในบัญชีเงินฝากของบุคคลทั้ง 2 โดยมีผลตั้งแต่วันที่ 11 มิ.ย. 2550 คำสั่งดังกล่าวมีผลผูกพันให้ธนาคารไทยพาณิชย์ต้องปฏิบัติตาม และการที่ธนาคารไทยพาณิชย์ยัง คงเก็บรักษาเงินในบัญชีดังกล่าวไว้ก็ไม่มีผลกระทบต่อสิทธิและการบังคับชำระหนี้ของกรมสรรพากร ดังนั้นคำอุทธรณ์ของกรมสรรพากร ที่ขอให้ยกเลิกคำสั่งคุ้มครองชั่วคราวของศาลปกครองชั้นต้นจึงไม่อาจรับฟังได้.
</p></body>
</news>
