<teiHeader>
<fileDesc>
<titleStmt>
  <title>ศาลปกครองไม่รับคำร้อง“พัชรวาท”ฟ้อง ป.ป.ช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 19:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22533  </bibl>
</sourceDesc>
</fileDesc>
</teiHeader>
<news>
<headline>ศาลปกครองไม่รับคำร้อง“<persName>พัชรวาท</persName>”ฟ้อง ป.ป.ช.</headline>
<lead></lead>
<neck></neck>
<body><p>วันนี้ (25 ก.ย.) ที่ศาลปกครองกลาง ได้มีคำสั่งไม่รับคำฟ้องของ <persName>พล.ต.อ.พัชรวาท วงษ์สุวรรณ</persName> อดีตผู้บัญชาการตำรวจแห่งชาติ (ผบ.ตร.) ที่ยื่นฟ้องคณะกรรมการ ป.ป.ช. กรณีขอให้มีคำสั่งเพิกถอนคำวินิจฉัย และชี้มูลความผิดของ ป.ป.ช. ในการสั่งสลายการชุมนุมของกลุ่มพันธมิตรประชาชนเพื่อประชาธิปไตย ที่บริเวรหน้ารัฐสภา เมื่อวันที่  7 ต.ค.51 โดยให้ ป.ป.ช.ชดใช้ค่าเสียหายเป็นเงิน 50 ล้านบาท </p>
<p>ทั้งนี้ เหตุผลของการยกคำร้อง ระบุว่า ในประเด็นที่ ป.ป.ช.วินิจฉัยว่า <persName>พล.ต.อ.พัชรวาท</persName> กระทำการละเว้นการปฏิบัติหน้าที่ มีมูลความผิดอาญาฐานเป็นเจ้าพนักงานปฏิบัติ หรือละเว้นการปฏิบัติหน้าที่โดยมิชอบ ตามประมวลกฎหมายอาญามาตรา 157 นั้น เป็นการใช้อำนาจหน้าที่ตามมาตรา 250 วรรคหนึ่ง (3) ของรัฐธรรมนูญ ในการไต่สวน และวินิจฉัยว่า พล.ต.อ.พัชรวาท มีความผิดต่อตำแหน่งหน้าที่ราชการ ศาลปกครองจึงไม่มีอำนาจพิจารณาพิพากษาข้อพิพาทในประเด็นนี้ ตามมาตรา 223 วรรคสองของรัฐธรรมนูญ</p>
<p>แต่ในประเด็นที่ ป.ป.ช.ชี้มูลว่า <persName>พล.ต.อ.พัชรวาท</persName> มีความผิดทางวินัยอย่างร้ายแรง ฐานกระทำการอันได้ชื่อว่า เป็นผู้ประพฤติชั่วอย่างร้ายแรง และละเว้นการกระทำใด ๆ อันเป็นเหตุให้เสียหายแก่ราชการอย่างร้ายแรง ตาม พ.ร.บ.ตำรวจแห่งชาติ พ.ศ. 2547 มาตรา 79 (5), (6) อันเป็นการใช้อำนาจตาม พ.ร.บ.ป.ป.ช.2542 มาตรา 91 (1) และมาตรา 92 ซึ่งเป็นอำนาจหน้าที่ทางปกครอง จึงเป็นคดีพิพาทเกี่ยวกับเจ้าหน้าที่ของรัฐกระทำการโดยมิชอบด้วยกฎหมาย ที่อยู่ในอำนาจพิจารณาพิพากษาของศาลปกครอง.</p></body>
</news>
