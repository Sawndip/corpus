<teiHeader>
<fileDesc>
<titleStmt>
  <title>ป.ป.ช. มีมติ 6ต่อ 3 ชี้มูลความผิดอาญา"สมัคร" และ "นพดล" สนับสนุนกัมพูชาขึ้นทะเบียนปราสาทพระวิหาร  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209290238&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ป.ป.ช. มีมติ 6ต่อ 3 ชี้มูลความผิดอาญา"<persName>สมัคร</persName>" และ "<persName>นพดล</persName>" สนับสนุนกัมพูชาขึ้นทะเบียนปราสาทพระวิหาร</headline>
<lead></lead>
<neck></neck>
<body><p>ป.ป.ช. มีมติ 6 ต่อ 3 ชี้มูลความผิดอาญา <persName>นายสมัคร สุนทรเวช</persName> และ <persName>นายนพดล ปัทมะ</persName> ที่มีมติคณะรัฐมนตรีสนับสนุนกัมพูชาขึ้นทะเบียนปราสาทพระวิหารเป็นมรดกโลก <persName>นายกล้านรงค์ จันทิก</persName> กรรมการป้องกันและปราบปรามการทุจริตแห่งชาติ แถลงผลประชุมคณะกรรมการ ป.ป.ช. คดีที่มีการกล่าวหาคณะรัฐมนตรีรัฐบาลสมัย <persName>นายสมัคร สุนทรเวช</persName> เป็นนายกรัฐมนตรี มีมติคณะรัฐมนตรีสนับสนุนให้กัมพูชาขึ้นทะเบียนปราสาทพระวิหารเป็นมรดกโลก ขัดรัฐธรรมนูญมาตรา 190 หรือไม่ โดย กรรมการ ป.ป.ช. มีมติ 6 ต่อ 3 ชี้มูลความผิด <persName>นายสมัคร สุนทรเวช</persName> อดีตนายกรัฐมนตรี และ<persName>นายนพดล ปัทมะ</persName> อดีตรัฐมนตรีว่าการกระทรวงการต่างประเทศ มีความผิดทางอาญา มาตรา 157 ฐานปฏิบัติหรือละเว้นการปฏิบัติหน้าที่ และถอดถอนออกจากตำแหน่งตามความผิดมาตรา 270 ของรัฐธรรมนูญ ซึ่งกรรมการ ป.ป.ช. มีความเห็นว่า <persName>นายนพดล</persName> กระทำไปโดยรู้เป็นอย่างดีในความเสียหายที่เกิดขึ้นดังคำวินิจฉัยของศาลรัฐธรรมนูญ จึงถือว่ากระทำเพื่อให้เกิดความเสียหายแก่ประเทศไทยและคนไทย ส่วน<persName>นายสมัคร</persName> ในฐานะหัวหน้ารัฐบาล ต้องทราบถึงความอ่อนไหวของประเด็นทำให้เกิดสภาวะสุ่มเสี่ยงต่อผลกระทบในเรื่องอาณาเขตและวิกฤตการณ์ทางสังคม จึงถือว่ามีเจตนาร่วมกระทำความผิด ส่วนกรณีการกล่าวหารัฐมนตรีคนอื่นที่เข้าร่วมประชุมคณะรัฐมนตรีด้วยนั้น นายกล้านรงค์ กล่าวว่า เนื่องจากเป็นการดำเนินการลักษณะเป็นงานวิชาการและทางเทคนิคการรับรู้ข้อเท็จจริง พฤติการณ์ที่<persName>นายสมัคร</persName>และ<persName>นายนพดล</persName> แจ้งในที่ประชุมในเวลาอันสั้น จึงไม่น่าจะรู้ถึงข้อเท็จจริง ส่วนผู้ถูกกล่าวหาที่เป็นข้าราชการล้วนปฏิบัติงานทางวิชาการและทางเทคนิคในหน้าที่ของตนเองในลักษณะที่เป็นงานประจำ จึงไม่มีเจตนากระทำความผิดร่วมกับผู้ถูกกล่าวหาทั้งสอง จึงให้ข้อกล่าวหาตกไป</p></body>
</news>
