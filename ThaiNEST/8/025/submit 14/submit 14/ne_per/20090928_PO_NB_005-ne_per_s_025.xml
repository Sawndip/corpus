<teiHeader>
<fileDesc>
<titleStmt>
  <title>นายกฯ ขอให้ทั่วโลกให้ความสำคัญกับเรื่องการเปลี่ยนแปลงสภาพภูมิอากาศ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280063&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ขอให้ทั่วโลกให้ความสำคัญกับเรื่องการเปลี่ยนแปลงสภาพภูมิอากาศ</headline>
<lead></lead>
<neck></neck>
<body><p>นายกรัฐมนตรี ขอให้ทั่วโลกให้ความสำคัญกับเรื่องการเปลี่ยนแปลงสภาพภูมิอากาศ ที่อาจส่งผลต่อกระทบกับทุกคนทั่วโลก <persName>นายอภิสิทธิ์ เวชชาชีวะ</persName> นายกรัฐมนตรี กล่าวสุนทรพจน์ ในการตอนรับคณะผู้เข้าร่วมประชุม Bangkok Climate Change Talks 2009 ที่ศูนย์ประชุมสหประชาชาติ กรุงเทพมหานครว่า ปัญหาภาวะโลกร้อน เป็นเรื่องที่ทุกคนต้องให้ความหวังและให้ความสำคัญ ซึ่งรัฐบาลไทยได้ให้ความสำคัญมาก เพราะเป็นเรื่องที่มีผลกระทบต่อทุกคน และทั่วโลก ที่จะส่งผลกระทบในการพัฒนาในอนาคต แม้วิกฤตทางเศรษฐกิจของโลกจะเป็นอุปสรรคอย่างยิ่ง แต่เมื่อปัญหาทางเศรษฐกิจคลี่คลายลง ขั้นต่อไปของการเติบโตอย่างยั่งยืนต้องทำควบคู่ไปกับการรักษาสิ่งแวดล้อม ในส่วนของรัฐบาลไทย เห็นว่าเรื่องการเปลี่ยนแปลงสภาพภูมิอากาศ เป็นเรื่องที่มีผลกระทบต่ออนาคตของทุกคนทั่วโลก ทุกประเทศมีบทบาทในการช่วยกันลดปัญหาภาวะโลกร้อน สำหรับประเทศไทยตระหนักในปัญหาโลกร้อน ที่อาจมีผลระยะยาวกับผลผลิตทางการเกษตร จึงต้องวางแผนระยะสั้น และระยะยาว ที่เน้นเรื่องการลงทุน และการพัฒนาด้านการขาดแคลนอาหาร แม้ประเทศไทยมีทรัพยากรทางธรรมชาติมากมาย และส่งออกอาหารให้ประเทศอื่นทั่วโลก ก็มีแนวคิดด้านการประหยัดพลังงานและจะร่วมกับประเทศอาเซียนในก่อตั้งกองทุนความร่วมมือเอเชียตะวันออกเฉียงใต้ กับประเทศเกาหลี ว่าด้วยการเปลี่ยนแปลงสภพภูมิอากาศ อย่างไรก็ตาม แม้ที่ประชุมจะมีความแตกต่างเรื่องการเมือง เศรษฐกิจ ก็ขอให้ทุกประเทศให้ความสำคัญกับปัญหาด้านสิ่งแวดล้อมด้วย</p></body>
</news>
