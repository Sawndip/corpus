<teiHeader>
<fileDesc>
<titleStmt>
  <title>ครม.พร้อมระงับทูลเกล้าฯร่างพ.ร.บ.งบ53  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-22 16:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21902  </bibl>
</sourceDesc>
</fileDesc>
</teiHeader>
<news>
<headline>ครม.พร้อมระงับทูลเกล้าฯร่างพ.ร.บ.งบ53</headline>
<lead></lead>
<neck></neck>
<body><p>เมื่อเวลา 13.45 น. วันนี้(22 ก.ย.) ที่ทำเนียบรัฐบาล <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี(ครม.) ว่า สำนักเลขาธิการคณะรัฐมนตรี(สลค.)ได้นำเสนอต่อ ครม.เพื่อทราบกรณีที่ <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย ได้เข้าชื่อเสนอคำร้องต่อประธานรัฐสภาเพื่อขอให้ส่งเรื่องต่อศาลรัฐธรรมนูญวินิจฉัยว่าร่างพ.ร.บ.งบประมาณรายจ่ายประจำปีงบประมาณ 2553 ตราขึ้นโดยไม่ถูกต้องตามรัฐธรรมนูญมาตรา 167 วรรค 1 ซึ่งประธานรัฐสภาได้ทำหนังสือแจ้งต่อนายกรัฐมนตรี ซึ่งกรณีดังกล่าวเป็นกรณีที่ สลค. พิจารณาแล้ว เห็นว่าเมื่อประธานรัฐสภาได้ส่งคำร้องดังกล่าวของ ส.ส.ให้ศาลรัฐธรรมนูญวินิจฉัย จึงต้องระงับการดำเนินการนำร่างพ.ร.บ.ดังกล่าวขึ้นทูลเกล้าฯถวาย จนกว่าศาลรัฐธรรมนูญจะมีคำวินิจฉัยตามกฎหมาย และถ้าร่างพ.ร.บ.งบประมาณรายจ่ายประจำปีงบประมาณ 2553 ออกไม่ทันงบประมาณใหม่ ให้ใช้กฎหมายว่าด้วยการงบประมาณรายจ่ายในปีงบประมาณ 2552 ไปก่อน.
</p></body>
</news>
