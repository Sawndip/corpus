<teiHeader>
<fileDesc>
<titleStmt>
  <title>“พิชา”หวัง ป.ป.ช.อุทธรณ์ พิพากษาทุจริตกล้ายาง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-25 18:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=22527  </bibl>
</sourceDesc>
</fileDesc>
</teiHeader>
<news>
<headline>“<persName>พิชา</persName>”หวัง ป.ป.ช.อุทธรณ์ พิพากษาทุจริตกล้ายาง</headline>
<lead>ระบุ ไม่คาดหวังผลสอบคำพิพากษาคดีกล้ายางพารารั่วไหล</lead>
<neck></neck>
<body><p>วันนี้ (25 ก.ย.) <persName>นายพิชา วิจิตรศิลป์</persName> ประธานชมรมกฎหมายภิวัฒน์แห่งประเทศไทย กล่าวถึง กรณีประธานศาลฎีกาสั่งตั้งกรรมการสอบสวนข้อเท็จจริง กรณีมีกระแสวิพากษ์วิจารณ์ว่า คำพิพากษาคดีกล้ายางพารารั่วไหล ว่า ส่วนตัวก็ไม่คาดหวังอะไรมากอยู่แล้ว เพียงแต่ต้องการทำหน้าที่ให้เป็นไปตามเจตนารมณ์ของชมรมกฏหมายภิวัฒน์ที่ ระบุว่า ”ตรวจสอบ ป้องกันการบังคับใช้กฎหมายโดยมิชอบ” ซึ่งเมื่อมีร้องเรียนประกอบกับผลคำตัดสินออกมาตรงตามข่าว ทั้งที่นำเสนอผ่านสื่อ และคำพูดของ <persName>นายสนธิ ลิ้มทองกุล</persName> แกนนำกลุ่มพันธมิตรฯ ทุกประการ ก็จำเป็นต้องยื่นขอให้ตั้งคณะกรรมการตรวจสอบข้อเท็จจริงอย่างหลีกเลี่ยงไม่ได้ ซึ่งสมมุติว่า มีการรั่วไหลของความลับจริงตามที่ นายสนธิ ระบุถึงพฤติการณ์ของจำเลย และผู้พิพากษาบางท่าน ก็ย่อมมีผลต่อรูปคดี เหมือนที่คำโบราณว่า ไม่มีมูล หมาแมวไม่ขี้</p>
<p><persName>นายพิชา</persName> กล่าวต่อว่า สำหรับกรณีที่ได้ยื่นหนังสือต่อคณะกรรมการป้องกันและปราบปรามการทุจริตแห่งชาติ (ป.ป.ช.) เพื่อขอให้ตรวจสอบบัญชีทรัพย์สิน และหนี้สินขององค์คณะผู้พิพากษา และเจ้าหน้าที่ศาลที่เกี่ยวข้องกับคดีทุจริตจัดซื้อกล้ายางพารานั้น ตามกฎหมายกำหนดให้ผู้พิพากษาต้องยื่นบัญชีทรัพย์สิน และหนี้สินต่อ ป.ป.ช.ทุก 3 ปี แต่กรณีดังกล่าวหากองค์คณะผู้พิพากษาคดีทุจริตกล้ายางพารามีความบริสุทธิ์ใจ ก็สามารถยื่นแสดงบัญชีทรัพย์สิน และหนี้สินต่อ ป.ป.ช.ได้ทันที โดยไม่จำเป็นต้องรอให้ ป.ป.ช.เรียกสอบ นอกจากนี้ หาก ป.ป.ช.มีหลักฐานใหม่เพิ่มเติมก็สามารถยื่นอุทธรณ์ต่อศาลฎีกา เพื่อขอให้พิจารณาคดีทุจริตกล้ายางพาราใหม่ได้ ภายใน 1 เดือนหลังมีคำพิพากษา ซึ่งการวินิจฉัยคดีครั้งใหม่ จะต้องเป็นการประชุมใหญ่ขององค์คณะผู้พิพากษาศาลฎีกาทั้งหมด ส่วนคำวินิจฉัยจะเปลี่ยนแปลงจากไม่ผิดเป็นผิดได้หรือไม่ ขึ้นอยู่กับหลักฐานใหม่เพิ่มเติม.</p></body>
</news>
