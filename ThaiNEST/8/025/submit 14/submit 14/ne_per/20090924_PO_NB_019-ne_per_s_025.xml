<teiHeader>
<fileDesc>
<titleStmt>
  <title>แรงงานจังหวัดสงขลา ร้อง กมธ.แรงงานฯ อ้าง ถูกบริษัทหลอกให้เข้าอบรมเสียเงินกว่า 3 หมื่นบาท แต่ไม่รับเข้าทำงาน  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209240212&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>แรงงานจังหวัดสงขลา ร้อง กมธ.แรงงานฯ อ้าง ถูกบริษัทหลอกให้เข้าอบรมเสียเงินกว่า 3 หมื่นบาท แต่ไม่รับเข้าทำงาน</headline>
<lead></lead>
<neck></neck>
<body><p>โฆษกพรรคเพื่อไทย นำแรงงานจังหวัดสงขลายื่นหนังสือร้องเรียนต่อคณะกรรมาธิการการแรงงานฯ อ้าง ถูกบริษัทติดตั้งฐานแก๊สในอ่าวไทยหลอกให้เข้ารับการอบรมเสียเงินกว่า 3 หมื่นบาท แต่ไม่รับเข้าทำงาน <persName>นายพร้อมพงศ์ นพฤทธิ์</persName> โฆษกพรรคเพื่อไทย นำแรงงานในพื้นที่จังหวัดสงขลาเข้ายื่นหนังสือร้องเรียนต่อ <persName>นายสถาพร มณีรัตน์</persName> รองประธานคณะกรรมาธิการการแรงงาน สภาผู้แทนราษฎร กรณีที่กลุ่มแรงงานได้ทำข้อตกลงทำงานกับบริษัทที่ดำเนินการวางท่อและติดตั้งฐานแก๊สในอ่าวไทยโดยต้องทำงานบนเรือ ซึ่งมีการกำหนดให้แรงงานไทยต้องฝึกอบรมก่อนเริ่มทำงานโดยแรงงานอ้างว่าการอบรม 3 วัน มีค่าใช้จ่าย 37,000 บาท แต่หลังอบรมเสร็จปรากฏว่า บริษัทดังกล่าวได้ใช้แรงงานต่างด้าวเข้าทำงานแทนโดยอ้างว่ามีค่าแรงถูกกว่า ทำให้แรงงานไทยได้รับความเดือดร้อน ทั้งนี้แรงงานดังกล่าวได้เข้าร้องเรียนต่อเลขานุการรัฐมนตรีว่าการกระทรวงแรงงานและผู้อำนวยการกองแรงงานต่างด้าวแล้ว แต่ไม่มีความคืบหน้า จึงต้องมาร้องเรียนต่อคณะกรรมาธิการการแรงงาน ซึ่ง รองประธานคณะกรรมาธิการการแรงงาน ระบุว่า จะนัดให้ตัวแทนแรงงานมาพบกับตัวแทนของหน่วยงานและกระทรวงที่เกี่ยวข้องในสัปดาห์หน้า </p></body>
</news>
