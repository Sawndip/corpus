<teiHeader>
<fileDesc>
<titleStmt>
  <title>รัฐมนตรีประจำสำนักนายกฯ ห่วงการนำพิพากษาของศาลฎีกาคดีในกล้ายางไปบิดเบือนเพื่อเคลื่อนไหวทางการเมือง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220164&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>รัฐมนตรีประจำสำนักนายกฯ ห่วงการนำพิพากษาของศาลฎีกาคดีในกล้ายางไปบิดเบือนเพื่อเคลื่อนไหวทางการเมือง</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ห่วงการนำพิพากษาของศาลฎีกาคดีในกล้ายางไปบิดเบือน เพื่อเคลื่อนไหวทางการเมือง ผู้เกี่ยวข้องจึงจำเป็นต้องเผยแพร่ข้อเท็จจริงแต่ละคดีให้ประชาชนรับทราบ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงกรณีที่ศาลฎีกา แผนกคดีอาญาของผู้ดำรงตำแหน่งทางการเมือง มีคำพิพากษายกฟ้องคดีกล้ายางพารา ว่า ทุกฝ่ายควรเห็นด้วยและเคารพคำพิพากษาของศาล ไม่ควรนำไปเป็นประเด็นเคลื่อนไหวทางการเมือง ซึ่งหากทำเช่นนั้นต้องรับผิดชอบ หากมีการละเมิดอำนาจศาลด้วย นอกจากนี้เห็นว่ายังมีอีกหลายคดีที่คณะกรรมการตรวจสอบการกระทำที่ก่อให้เกิดความเสียหายแก่รัฐ หรือ คตส. ได้ดำเนินการไว้ จึงยังไม่ควรด่วนสรุป และเป็นโอกาสที่ฝ่ายที่เกี่ยวข้องควรหยิบยกข้อเท็จจริงของแต่ละคดีขึ้นมาเสนอต่อสาธารณะให้ประชาชนได้ติดตามด้วย ไม่เช่นนั้นอาจถูกนำไปบิดเบือนไปได้ เพราะหลายเรื่องมีการตรวจสอบมานานแล้ว ส่วนกรณีที่แกนนำพรรคภูมิใจไทยพ้นคดีจะทำให้การต่อรองในรัฐบาลหนักขึ้นหรือไม่ รัฐมนตรีประจำสำนักนายกรัฐมนตรี กล่าวว่า ไม่หนักใจ รัฐบาลก็จะบริหารราชการไปตามปกติ การต่อรองจึงเป็นเพียงการพูดกันไป แต่การตัดสินใจของรัฐบาลอยู่บนพื้นฐานของความถูกต้องและนโยบาย พร้อมยืนยันว่ายังไม่ถึงขั้นต้องปรับคณะรัฐมนตรีในขณะนี้ </p></body>
</news>
