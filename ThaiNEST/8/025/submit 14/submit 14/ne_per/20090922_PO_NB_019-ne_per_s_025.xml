<teiHeader>
<fileDesc>
<titleStmt>
  <title>นายกรัฐมนตรี มอบหมายให้นายอลงกรณ์ พลบุตรแถลงข่าวผ่านระบบ เว็บคอนเฟอเรนท์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209220032&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี มอบหมายให้<persName>นายอลงกรณ์ พลบุตร</persName>แถลงข่าวผ่านระบบ เว็บคอนเฟอเรนท์</headline>
<lead></lead>
<neck></neck>
<body><p>นายกรัฐมนตรี ปราศรัยกับ 40 บริษัทนำเข้าของสหรัฐอเมริกาว่าไทยได้ผ่านจุดต่ำสุดของวิกฤตมาแล้ว และมีตัวเลขชี้วัดทางเศรษฐกิจที่ดีขึ้นทั้งหมด ขณะที่สหรัฐอเมริกา ให้ความสนใจแผนไทยเข้มแข็งของไทย <persName>นายอภิสิทธิ์ เวชชาชีวะ</persName> นายกรัฐมนตรี มอบหมายให้<persName>นายอลงกรณ์ พลบุตร</persName> รัฐมนตรีช่วยว่าการกระทรวงพาณิชย์ แถลงข่าวผ่านระบบเว็บคอนเฟอเรนซ์ ถึงการปาฐกถาเรียกความเชื่อมั่นของนักลงทุนที่สหรัฐอเมริกา โดย<persName>นายอลงกรณ์ พลบุตร</persName> รัฐมนตรีช่วยว่าการกระทรวงพาณิชย์ เปิดเผยผ่านระบบเว็บคอนเฟอเรนซ์จากสหรัฐอเมริกาว่า ได้รับมอบหมายจาก<persName>นายอภิสิทธิ์ เวชชาชีวะ</persName> นายกรัฐมนตรี ให้ทำหน้าที่แถลงข่าวคำปราศรัยกับนักธุรกิจนำเข้าของสหรัฐอเมริกา จำนวน 40 บริษัท โดยนายกรัฐมนตรี กล่าวว่า ขณะนี้ไทยได้ผ่านจุดต่ำสุดของวิกฤตเศรษฐกิจแล้ว และมีตัวเลขชี้วัดทางเศรษฐกิจที่ดีขึ้น ซึ่งภาคธุรกิจของสหรัฐฯ ให้ความสนใจแผนโครงการปฏิบัติการไทยเข้มแข็งของไทย โดยเฉพาะเศรษฐกิจสร้างสรรค์ และการฟื้นตัวของตลาดหลักทรัพย์ไทย โดยในปีหน้า สหรัฐฯ จะมีการนำเข้าสินค้าไทยเพิ่มขึ้นร้อยละ 10 นายอลงกรณ์ ยังกล่าวถึงการชี้แจงปัญหาการเมืองไทยของนายกรัฐมนตรีต่อภาคธุรกิจสหรัฐฯ ว่า นายกรัฐมนตรีได้ชี้แจงการแก้ไขรัฐธรรมนูญและแนวทางสมานฉันท์ ซึ่งนักลงทุนสหรัฐฯ เข้าใจสถานการณ์การชุมนุมของไทยว่า รัฐบาลใช้แนวทางสันติวิธี ส่วนผลตอบรับจากการพบปะกับนักธุรกิจสหรัฐฯ ครั้งนี้ <persName>นายอลงกรณ์</persName> กล่าวว่า นายกรัฐมนตรีได้รับการชื่นชมว่าเป็นผู้นำคนรุ่นใหม่ที่เก่ง มีวิสัยทัศน์ เป็นนักประชาธิปไตย และได้รับความเชื่อมั่นในแนวทางบริหารงาน จะทำให้ไทยฟื้นตัวได้เร็วกว่าที่คิด</p></body>
</news>
