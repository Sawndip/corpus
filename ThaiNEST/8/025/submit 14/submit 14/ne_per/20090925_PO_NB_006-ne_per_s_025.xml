<teiHeader>
<fileDesc>
<titleStmt>
  <title>อดีตรองอธิบดีกรมตำรวจ ชี้ ความพยายามพัฒนาระบบตำรวจมีความล้มเหลว เหตุจากการใช้อำนาจโดยมิชอบ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209250174&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีตรองอธิบดีกรมตำรวจ ชี้ ความพยายามพัฒนาระบบตำรวจมีความล้มเหลว เหตุจากการใช้อำนาจโดยมิชอบ</headline>
<lead></lead>
<neck></neck>
<body><p>อดีตรองอธิบดีกรมตำรวจ ชี้ ความพยายามพัฒนาระบบตำรวจมีความล้มเหลว เหตุจากการประพฤติและใช้อำนาจโดยมิชอบยังมีอยู่อย่างต่อเนื่อง คณะกรรมการป้องกันและปราบปรามการทุจริตแห่งชาติ หรือ ป.ป.ช. จัดงานประชุมวิชาการเพื่อเผยแพร่ผลงานการศึกษามาตรการป้องกัน เพื่อปรับปรุงกระบวนการใช้อำนาจเกินขอบเขต กรณีเจ้าพนักงานตำรวจใช้อำนาจหน้าที่โดยมิชอบ การอภิปราย หัวห้อ มาตรการป้องกันเพื่อปรับปรุงกระบวนการใช้อำนาจเกินขอบเขต กรณีเจ้าพนักงานตำรวจใช้อำนาจหน้าที่โดยมิชอบ ดำเนินรายการโดย<persName>นายวิชา มหาคุณ</persName> กรรมการ ป.ป.ช. โดย<persName>พลตำรวจเอกวสิษฐ เดชกุญชร</persName> อดีตรองอธิบดีกรมตำรวจ และอดีตรัฐมนตรีช่วยว่าการกระทรวงมหาดไทย เห็นว่าความพยายามพัฒนาระบบตำรวจมีความล้มเหลว ซึ่งการประพฤติและใช้อำนาจโดยมิชอบยังมีอยู่อย่างต่อเนื่อง โดยมองว่าเป็นเรื่องปกติที่หากองค์กรใดไม่มีการควบคุมการใช้อำนาจจะมีการใช้อำนาจที่เกินขอบเขต พร้อมทั้งระบุว่าการประพฤติมิชอบของตำรวจเป็นอัปริยธรรม คือการกระทำที่ไม่สมควร จึงต้องมีการฟื้นฟูจริยธรรม รวมถึงปรับปรุงคุณสมบัติของผู้ที่จะเป็นตำรวจ เพื่อให้ได้คนดีเข้ามาทำหน้าที่ ขณะที่<persName>พลตำรวจโทวันชัย ศรีนวลนัด</persName> กรรมการสิทธิมนุษยชนแห่งชาติ เชื่อว่าปัญหาดังกล่าวจะไม่หมดไป เพราะจากอดีตที่ผ่านมาสถิติการประพฤติมิชอบเพิ่มมากขึ้น ทั้งนี้เห็นว่าเป็นเรื่องปกติที่ตำรวจจะเป็นหน่วยงานที่ได้ถูกร้องเรียนเรื่องการละเมิดสิทธิมากที่สุด เนื่องจากงานของตำรวจเป็นงานที่สัมผัสกับประชาชน ซึ่งร้อยละ 95 จะกระทบกับสิทธิของประชาชนโดยตรง ด้าน<persName>นายสุทิน นพเกตุ</persName> ประธานกรรมการสถาบันพิทักษ์และพัฒนาสิทธิมนุษยชนกล่าวว่าควรจะเริ่มต้นการปลูกคุณธรรมตั้งแต่ครอบครัวและสถาบันการศึกษา รวมถึงยกเครื่องกระบวนการศึกษา พัฒนาบุคลากร ปฏิรูปกระบวนการยุติธรรมใหม่ให้สอดคล้องกัน</p></body>
</news>
