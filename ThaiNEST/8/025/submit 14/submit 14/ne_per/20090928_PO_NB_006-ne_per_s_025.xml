<teiHeader>
<fileDesc>
<titleStmt>
  <title>รองนายกฯฝ่ายความมั่นคง  ระบุ จะเข้าไปดูแลแก้ไขปัญหายาเสพติดด้วยตนเองให้มากขึ้น  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209280029&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกฯฝ่ายความมั่นคง  ระบุ จะเข้าไปดูแลแก้ไขปัญหายาเสพติดด้วยตนเองให้มากขึ้น</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ระบุ จะเข้าไปดูแลแก้ไขปัญหายาเสพติดด้วยตนเองให้มากขึ้น และนำเสนอความคืบหน้าต่อประชาชน พร้อมขอความร่วมมือประชาชนและทุกภาคส่วนร่วมแก้ไขปัญหา <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงปัญหาสังคมและปัญหายาเสพติดที่ยังมีอยู่จำนวนมาก ว่า ได้ดูแลและดำเนินการอย่างเต็มที่ ทั้งเรื่องยาเสพติด ปัญหาอาชญากรรม ซึ่งในส่วนของปัญหายาเสพติด รัฐบาลได้ดำเนินการ 2 มาตรการควบคู่กันไป คือ การป้องกันตามนโยบาย 5 รั้ว และการปราบปราม ซึ่งมีผลปราบปรามออกมาชัดเจน เช่น จับกุมผู้ค้า ยึดทรัพย์ผู้เกี่ยวข้อง พร้อมยอมรับปัญหาเศรษฐกิจส่งผลให้ปัญหายาเสพติดมากขึ้น แต่คงไม่จำเป็นต้องปรับแผนการทำงาน เพราะรัฐบาลมีแผนงานที่ชัดเจนอยู่แล้ว แต่จะเดินหน้าต่อไปให้เข้มข้นมากขึ้น และจะเข้าไปติดตามตรวจสอบด้วยตนเองให้มากขึ้น พร้อมขอให้ผู้รับผิดชอบทุกระดับติดตามตรวจสอบรายงานผล เพื่อนำเสนอต่อประชาชนให้รับทราบความคืบหน้า <persName>นายสุเทพ</persName> ยังเชื่อว่า ความสำเร็จของการแก้ไขปัญหายาเสพติดต้องได้รับความร่วมมือจากประชาชน ขณะที่ชุมชน สังคมต้องช่วยกันรณรงค์สร้างค่านิยมที่ถูกต้อง โรงเรียน มหาวิทยาลัยต้องดำเนินโครงการนี้อย่างเต็มที่ ในส่วนของรัฐบาลจะให้ความสนับสนุนหน่วยงานที่เกี่ยวข้อง เร่งรัดจับกุมผู้ค้า บำบัดผู้ติดยาเพื่อลดจำนวนความต้องการลง</p></body>
</news>
