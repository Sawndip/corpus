<teiHeader>
<fileDesc>
<titleStmt>
  <title>พบระเบิดซุกรั้วASTVตร.คาดสร้างสถานการณ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31300/%e0%b8%9e%e0%b8%9a%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b8%8b%e0%b8%b8%e0%b8%81%e0%b8%a3%e0%b8%b1%e0%b9%89%e0%b8%a7ASTV%e0%b8%95%e0%b8%a3.%e0%b8%84%e0%b8%b2%e0%b8%94%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%aa%e0%b8%96%e0%b8%b2%e0%b8%99%e0%b8%81%e0%b8%b2%e0%b8%a3%e0%b8%93%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>พบระเบิดซุกรั้วASTVตร.คาดสร้างสถานการณ์</headline>
<lead></lead>
<neck></neck>
<body><p>เมื่อเวลา 11.30น.วันที่ 5 ตุลาคม  <persName>ร.ต.ท.ชาญชัย จังวัง</persName> พนักงานสอบสวน (สบ 1) สน.ชนะสงคราม รับแจ้งเหตุพบวัตถุต้องสงสัยภายในสวนสันติชัยปราการ ถนนพระอาทิตย์ แขวงชนะสงคราม เขตพระนคร กทม.จึงรายงานเหตุให้ผู้บังคับบัญชาทราบตามลำดับชั้นจากนั้นรุดไปตรวจสอบที่เกิดเหตุพร้อม <persName>พ.ต.ท.สมยศ อุดมรักษาทรัพย์</persName> สว.สส.สน.ชนะสงคราม,<persName>พ.ต.ท.พรศักดิ์ เลารุจิราลัย</persName> สวป.สน.ชนะสงคราม ฝ่ายเจ้าหน้าที่สืบสวน สน.ชนะสงคราม และเจ้าหน้าที่หน่วยเก็บกู้และตรวจพิสูจน์วัตถุระเบิด บก.สปพ.บช.น.
 ที่เกิดเหตุอยู่บริเวณขอบปูนสำหรับปลูกต้นไม้อยู่ติดกับรั้วบ้านเจ้าพระยา สถานที่ตั้งของสถานีโทรทัศน์เอเอสทีวี เจ้าหน้าที่พบถุงพลาสติกใส ภายในมีท่อพีวีซีกับนาฬิกา ต่อสายไฟระโยงระยางออกมา โดยมีเทปกาวสีน้ำตาลอ่อนพันไว้ เจ้าหน้าที่จึงใช้เชือกกั้นบริเวณที่เกิดเหตุโดยรอบ เพื่อกันไม่ให้ผู้ที่ไม่มีส่วนเกี่ยวข้องเข้าไปใกล้ จากนั้น ได้ใช้ปืนฉีดน้ำแรงดันสูง ฉีดน้ำเข้าทำลายวัตถุต้องสงสัยดังกล่าว จนเกิดเสียงระเบิดตูมขึ้นดังสนั่นหวั่นไหว
</p>
<p> หลังสิ้นเสียงระเบิด เจ้าหน้าที่เข้าไปตรวจสอบอีกครั้งพบว่า มีเศษท่อพีวีซี แตกกระจายไปทั่วบริเวณ พร้อมตะปูเข็ม เศษแบตเตอรี่ ชิ้นส่วนสายไป และพลาสติก รวมทั้งชิ้นส่วนนาฬิกา กระจายอยู่ทั่วบริเวณ จึงเก็บรวบรวมเป็นหลักฐาน ก่อนส่งให้เจ้าหน้าที่กองพิสูจน์หลักฐาน ตรวจพิสูจน์ต่อไป เบื้องต้นเจ้าหน้าที่ยังไม่สามารถระบุได้ว่าวัตถุดังกล่าว เป็นระเบิดชนิดไหน ได้แต่ระบุว่า ระเบิดได้ถูกต่อวงจรไว้สมบูรณ์ และพร้อมทำงาน แต่เมื่อใช้ปืนแรงดันสูงยิงทำลาย ปรากฏว่า เกิดระเบิดขึ้นบางส่วน ซึ่งอาจจะเป็นเพราะว่า ระเบิดประกอบไว้ไม่สมบูรณ์ ต้องส่งพิสูจน์อีกครั้ง
</p>
<p><persName>พ.ต.ท.สมยศ</persName> กล่าวว่า จากการสอบสวนพนักงานทำความสะอาดของเขตพระนคร ที่รับผิดชอบดูแลความสะอาดภายในสวนสันติชัยปราการให้การว่า พบเห็นถุงใบดังกล่าว ซุกในพุ่มไม้มาประมาณ 2-3 วันแล้ว แต่ไม่ได้สนใจอะไร กระทั่งวันนี้ มีกลุ่มผู้ชุมนุมเอ็นจีโอ มาตั้งแถวและเมื่อกลุ่มผู้ชุมนุมกลับไป จึงเข้าไปทำความสะอาด และได้ดึงถุงพลาสติกออกมาก็พบท่อพีวีซี และสายไฟโผล่ออกมา จึงแจ้งเจ้าหน้าที่รปภ.ของสวนสันติไชยปราการให้รับแจ้งตำรวจมาตรวจสอบดังกล่าว ทั้งนี้จากการตรวจสอบบริเวณดังกล่าว พบว่ามีกล้องวงจรปิดของสถานีโทรทัศน์เอเอสทีวีอยู่ ซึ่งจะประสานขอภาพจากกล้องวงจรปิดดังกล่าวมาตรวจสอบ ส่วนสาเหตุเบื้องต้น เชื่อว่าน่าจะเป็นการสร้างสถานการณ์
</p></body>
</news>
