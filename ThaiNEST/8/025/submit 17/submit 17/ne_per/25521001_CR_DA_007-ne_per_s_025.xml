<teiHeader>
<fileDesc>
<titleStmt>
  <title>ผช.ผญบ.ตามยิงวัยรุ่นอริลูกชายดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 09:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23561  </bibl>
</sourceDesc>
</fileDesc>
</teiHeader>
<news>
<headline>ผช.ผญบ.ตามยิงวัยรุ่นอริลูกชายดับ</headline>
<lead>ผช.ผญบ.ปืนโหดซิ่ง จยย.ตามยิงวัยรุ่นในพื้นที่ อ.เลาขวัญ ดับสยอง 2 ศพ แค้นเป็นคู่อริลูกชาย ตร.ล็อค 2 วัยรุ่นเค้นสอบ ก่อนรับสารภาพหมดเปลือก</lead>
<neck></neck>
<body><p>เมื่อเวลา 00.30 น. วันที่ 1 ต.ค. <persName>พล.ต.ต.เรวัช กลิ่นเกษร</persName> ผบก.ภ.จว.กาญจนบุรี <persName>พ.ต.อ.ชินภัทร ตันศรีสกุล</persName> รอง ผบก.ภ.จว.กาญจนบุรี <persName>พ.ต.อ.ภูเบศ ภิญโญวิชิต</persName> ผกก.สภ.เลาขวัญ ได้เข้าร่วมประชุมกับชุดสืบสวน เพื่อติดตามตัวคนร้ายที่ใช้อาวุธปืนยิง นายปรีชา คำหอมกุล อายุ 23 ปี และ<persName>นายประสาน หวังวงษ์ษา</persName> อายุ 17 ปี เสียชีวิต กลางถนนเข้าหมู่บ้านสายบ้านโป่งพรหม-บ้านหนองโสน หมู่ 6 ต.หนองโสน อ.เลาขวัญ จ.กาญจนบุรี ขณะขี่รถ จยย.ยี่ห้อยามาฮ่า สีน้ำเงิน ทะเบียน ขธย 581 สุพรรณบุรี มาตามถนนสายดังกล่าว จากนั้นเจ้าหน้าที่ได้เรียก <persName>นายโย</persName> อายุ 19 ปี และ<persName>นายแซน</persName> อายุ 17 ปี (ทั้งคู่นามสมมุติ) มาสอบสวนเครียดนานกว่า 20 นาที ก่อนที่ทั้งคู่จะรับสารภาพว่า ได้ร่วมกับ <persName>นายสงัด แสงดิษฐ์</persName> อายุ 46 ปี ผช.ผญบ. หมู่ 6 ต.หนองโสน อ.เลาขวัญ ใช้อาวุธปืนขนาด .38 มม. ยิง <persName>นายปรีชา</persName> และ<persName>นายประสาน</persName> เสียชีวิต </p>
<p> <persName>พล.ต.ต.เรวัช</persName> กล่าวว่า สาเหตุการก่อเหตุครั้งนี้ มาจากผู้ตายทั้งสองคนมีเรื่องทะเลาะกับบุตรชายของ<persName>นายสงัด</persName>มาก่อน และ<persName>นายปรีชา</persName>ผู้ตายเคยขี่ รถ จยย.มาที่หน้าบ้าน<persName>นายสงัด</persName> แล้วใช้อาวุธปืนยิงขึ้นฟ้าเป็นการท้าทาย เมื่อบุตรชายของ<persName>นายสงัด</persName> เห็น<persName>นายปรีชา</persName> และ<persName>นายประสาน</persName>ขี่รถวนเวียนแถวบ้าน จึงแจ้งให้<persName>นายสกัด</persName>ทราบ ก่อนจะขี่รถ จยย.ไล่ตาม และยิงใส่จนเสียชีวิตทั้งสองศพดังกล่าว.</p></body>
</news>
