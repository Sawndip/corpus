<teiHeader>
<fileDesc>
<titleStmt>
  <title>กระบะซิ่งชนท้ายตาย 2 เจ็บระนาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-05 08:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=24215  </bibl>
</sourceDesc>
</fileDesc>
</teiHeader>
<news>
<headline>กระบะซิ่งชนท้ายตาย 2 เจ็บระนาว</headline>
<lead></lead>
<neck></neck>
<body><p>เมื่อเวลา 16.10 น. วันที่ 4 ต.ค. <persName>พ.ต.ท.อำนวย แย้มมาก</persName> สวส.สภ.เดิมบางนางบวช จ.สุพรรณบุรี รับแจ้งเหตุรถชนกันมีคนเสียชีวิตและบาดเจ็บจำนวนมาก บนถนนสายสุพรรณบุรี-ชัยนาท หมู่ 7 ต.ปากน้ำ จึงรีบไปสอบสวน ที่เกิดเหตุบริเวณกลางสี่แยกไฟแดงพบรถกระบะนิสสันสีดำ ทะเบียน บต 7501 ปทุมธานี สภาพหน้ารถพังยับและรถกระบะมิตซูบิชิ สีบรอนซ์ ทะเบียน กจ 1371 นครปฐม ท้ายรถถูกชนยุบ ในที่เกิดเหตุมีคนได้รับบาดเจ็บ 15 คน นอนร้องโอดโอย จึงรีบนำส่ง รพ.เดิมบางนางบวช ส่วนที่ร่องน้ำข้างทางพบศพ<persName>นายสงกรานต์ โชสกุล</persName> อายุ 26 ปี อยู่บ้านเลขที่ 44 หมู่ 5 ต.บ้านแหลม อ.บ้านแหลม จ.เพชรบุรี และ<persName>นางปราณี คีตาลักษณ์</persName> อายุ 38 ปี จึงนำขึ้นมาตรวจพิสูจน์ พบว่าคอหักทั้งสองศพ</p>
<p>จากการสอบสวนทราบว่าก่อนเกิดเหตุ <persName>นายปาวเรศน์  โชสกุล</persName> อายุ 32 ปี ได้ขับรถกระบะมิตซูบิชิ พาญาติอีก 12 คนจาก จ.สุพรรณบุรี มุ่งหน้าไปธุระที่ อ.สรรคบุรี ถึงจุดเกิดเหตุเป็นสี่แยกไฟแดง ขณะกำลังเลี้ยวขวา มีรถกระบะนิสสันสีดำ มี<persName>นางปรียานุช อ่วมศิลป์</persName> อายุ 43 ปี เป็นคนขับมีผู้โดยสารนั่งมาในรถ 7 คน มุ่งหน้าเข้า จ.สุพรรณบุรี ด้วยความเร็วสูงพุ่งชนท้ายรถของ<persName>นายปาวเรศน์</persName>อย่างแรง เป็นเหตุให้มีคนเจ็บและเสียชีวิตดังกล่าว เจ้าหน้าที่จะได้สอบสวนสาเหตุที่แท้จริงเพื่อดำเนินคดีต่อไป.</p></body>
</news>
