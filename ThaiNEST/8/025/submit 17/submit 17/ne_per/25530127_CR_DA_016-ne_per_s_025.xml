<teiHeader>
<fileDesc>
<titleStmt>
  <title>โจรใต้กดบึ้มชาวบ้านปัตตานีเจ็บ1  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 14:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45289  </bibl>
</sourceDesc>
</fileDesc>
</teiHeader>
<news>
<headline>โจรใต้กดบึ้มชาวบ้านปัตตานีเจ็บ1</headline>
<lead>ระเบิดบนถนนภายในหมู่บ้านบาซาเอ ต.ปิตูมุดี ปัตตานี ชาวบ้านถูกลูกหลงเจ็บ 1 ราย</lead>
<neck></neck>
<body><p>วันนี้ (27 ม.ค.) ผู้สื่อข่าวรายงานว่า <persName>พ.ต.อ.พูนศักดิ์ ประเสริฐเมธ</persName> ผกก.สภ.ยะรัง จ.ปัตตานี รับแจ้งเกิดเหตุระเบิดขึ้นบนถนนภายในหมู่บ้านบาซาเอ ม.4 ต.ปิตูมุดี จึงได้รีบนำกำลังเจ้าหน้าที่ตำรวจ ทหาร และชุดเก็บกู้วัตถุระเบิดเดินทางเข้าไปในที่เกิดเหตุ พร้อมด้วย <persName>พญ.คุณหญิงพรทิพย์ โรจนสุนันท์</persName> ผอ.สถาบันนิติวิทยาศาสตร์</p>
<p> เมื่อไปถึงพบเจ้าหน้าที่ตำรวจตระเวนชายแดนกระจายกำลังคุมเชิงบริเวณที่เกิดเหตุหลังเกิดระเบิดขึ้น จากการตรวจสอบจุดเกิดเหตุอยู่ริมถนน พบหลุมระเบิด พร้อมทั้งพบเหล็กเส้นตัด ชิ้นส่วนกล่องเหล็ก และแผงวงจรมือถือที่ใช้ประกอบระเบิดกระจายไปทั่วบริเวณ เจ้าหน้าที่จึงเก็บไว้เป็นหลักฐาน โดยมีผู้ได้รับบาดเจ็บ 1 ราย เป็นชาวบ้านถูกนำส่ง รพ.ยะรัง ทราบชื่อ <persName>นายซาการียา โฮ</persName> อายุ 47 ปี ถูกสะเก็ดระเบิดบริเวณต้นขาซ้าย แพทย์ได้ช่วยเหลือพ้นขีดอันตรายแล้ว</p>
<p>สอบสวนทราบว่า ขณะที่กำลังตำรวจตระเวนชายแดน จำนวน 12 นาย ใช้รถ จยย. จำนวน 6 คัน เป็นพาหนะ เดินทางกลับมาจากส่งคณะครูที่โรงเรียนบ้านบาซาเอ ซึ่งอยู่ห่างจุดเกิดเหตุประมาณ 500 เมตร ปรากฏว่า ขณะขับขี่รถ จยย.มาตามถนน ได้มีคนร้ายไม่ทราบจำนวนได้กดชนวนระเบิดด้วยโทรศัพท์มือถือ บรรจุอยู่ในกล่องเหล็กห่อด้วยผ้า น้ำหนักประมาณ 5 กิโลกรัม วางไว้ริมถนน ทำให้เกิดการระเบิด </p>
<p>ซึ่งระหว่างนั้น <persName>นายซการียา</persName> ขี่รถ จยย.ผ่านมาพอดี จึงได้รับบาดเจ็บดังกล่าว ส่วนเจ้าหน้าที่ปลอดภัย อย่างไรก็ตาม เจ้าหน้าที่เชื่อเป็นฝีมือแนวร่วมในพื้นที่หวังสังหารเจ้าหน้าที่ เพื่อสร้างสถานการณ์ แต่พลาดถูกชาวบ้านรับเคราะห์แทน.</p></body>
</news>
