<teiHeader>
<fileDesc>
<titleStmt>
  <title>รถแสงสีเสียง'ฝน ธนสุนทร'ซิ่งดับ 2  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 07:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45145  </bibl>
</sourceDesc>
</fileDesc>
</teiHeader>
<news>
<headline>รถแสงสีเสียง'<persName>ฝน ธนสุนทร</persName>'ซิ่งดับ 2</headline>
<lead></lead>
<neck></neck>
<body><p>เมื่อเวลา 11.30 น. วันที่ 26 ม.ค. <persName>พ.ต.ท.สุธน แสนแปง</persName> พงส. (สบ3) สภ.แม่ลาน้อย จ.แม่ฮ่องสอน รับแจ้งอุบัติเหตุรถบรรทุก 6 ล้อ พลิกคว่ำลงข้างทางและมีผู้เสียชีวิต ริมถนนทางหลวง 108 แม่สะเรียง-แม่ฮ่องสอน ระหว่างหลักกิโลเมตรที่ 120-121 บริเวณบ้านแม่เตี๋ย ต.ท่าผาปุ้ม อ.แม่ลาน้อย จึงพร้อมแพทย์ และหน่วยกู้ภัย รีบไปตรวจสอบที่เกิดเหตุพบรถบรรทุกตู้คอนเทเนอร์ ยี่ห้อฮีโน่ ทะเบียน 81-9399  สุพรรณบุรี  ซึ่งภายในรถมีเครื่องดนตรี อุปกรณ์ แสงสีเสียง  พลิกคว่ำอยู่บริเวณทางโค้ง </p>
<p>    ภายในที่เกิดเหตุพบศพผู้เสียชีวิต 2 ศพ คือ <persName>น.ส.ลัดดา บุตรดาเลิศ</persName> อายุ 31 ปี  เสียชีวิตในที่เกิดเหตุ <persName>น.ส.มณฑารัตน์  เก็กฮั้ว</persName> อายุ 15 ปี เสียชีวิตขณะนำส่งโรงพยาบาล ส่วนผู้ได้รับบาดเจ็บคือ <persName>นายนภดล เก็กฮั้ว</persName> อายุ 38 ปี และ<persName>นายมานิตย์ อ่อนอาจ</persName> อายุ 22 ปี ได้รับบาดเจ็บสาหัส จากการสอบสวนทราบว่า รถคันดังกล่าว เป็นรถบริษัทรับจ้างด้านการจัดเวที แสงสีเสียง แห่งหนึ่งใน จ.สุพรรณบุรี โดยได้รับการจ้างจาก อบจ. แม่ฮ่องสอน ให้มาจัดเวทีพร้อมแสงสีเสียง ในการแสดงดนตรีของนักร้องลูกทุ่งสาว     “<persName>ฝน ธนสุนทร</persName>” ในงานฤดูหนาวและงาน  กาชาด จ.แม่ฮ่องสอน ระหว่างวันที่ 16-25 ม.ค. 53 ที่ผ่านมา    </p>
<p>ขณะที่ เมื่อคืนวันที่ 25 ม.ค. เป็นคืนสุดท้ายหลังเสร็จสิ้นงาน เมื่อเวลาประมาณ 03.00 น. เจ้าหน้าที่ได้เก็บข้าวของและออกเดินทางต่อทันที เพื่อไปจัดตั้งเวทีต่อที่ จ.ระยอง โดยมี <persName>นายนภดล</persName> เป็นคนขับรถวิ่งมาด้วยความเร็วสูง เมื่อมาถึงจุดเกิดเหตุ   ซึ่งเป็นเส้นทางโค้งหักศอกและลงเขา ทำให้รถเสียหลักแหกโค้งพลิกคว่ำ จนเป็นเหตุให้ มีคนเสียชีวิตและบาดเจ็บดังกล่าว โดยทาง เจ้าหน้าที่คาดสาเหตุมาจากคนขับอาจจะเกิดอาการหลับใน เพราะอาจพักผ่อนน้อย เนื่องจากต้องเร่งเดินทางไปรับงานต่อ เลยประสบอุบัติเหตุดังกล่าว.</p></body>
</news>
