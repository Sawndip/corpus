<teiHeader>
<fileDesc>
<titleStmt>
  <title>รวบอดีตผู้สื่อข่าวลอบค้ายาเสพติด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 07:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44903  </bibl>
</sourceDesc>
</fileDesc>
</teiHeader>
<news>
<headline>รวบอดีตผู้สื่อข่าวลอบค้ายาเสพติด</headline>
<lead></lead>
<neck></neck>
<body><p>จากกรณี <persName>พล.ร.ท.ธีรวัฒน์ ศรีถาพร</persName> ผอ.ศูนย์ปฏิบัติการต่อสู้เพื่อเอาชนะยาเสพติด ฐานทัพเรือสัตหีบ (ผอ.ศตส.ฐท.สส.) นำกำลังจับกุม<persName>นายอรรคพล เดชเจริญ</persName> อายุ 27 ปี และ<persName>นายอิศรา ยาใจ</persName> อายุ 33 ปี พร้อมของกลางยาบ้า 8,900 เม็ด ภายในห้องพักของโรงแรมซิลเวอร์รีเวอร์ รีสอร์ท หมู่ 5 ต.นาจอมเทียน อ.สัตหีบ และจากการสอบสวนขยายผลผู้ต้องหาให้การรับสารภาพซัดทอดว่า ยาบ้าจำนวนดังกล่าวเป็นของ<persName>นายวีระยุทธ หรือเป้า รวานนท์</persName> อายุ 53 ปี อดีตผู้ สื่อข่าว ลักลอบมาเช่าห้องพักเก็บยาบ้าไว้รอการส่งลูกค้าในพื้นที่อ.สัตหีบ และ อ.บ้านฉาง   จ.ระยอง    </p>
<p>ความคืบหน้าเกี่ยวกับเรื่องนี้ เมื่อวันที่ 25 ม.ค. <persName>นายสมศักดิ์ ทับกลัด</persName> กำนันตำบลนาจอมเทียน ได้รายงานให้ <persName>นายชายชาญ เอี่ยมเจริญ</persName> นายอำเภอสัตหีบ ว่า <persName>นายวีระยุทธ</persName> หรือ<persName>เป้า</persName> เดินทางกลับมาที่บ้านเลขที่ 90/19 หมู่ 5 ต.นาจอมเทียน อ.สัตหีบ จึงประสานขอนำกำลังทหาร และเจ้าหน้าที่ฝ่ายปกครองอ.สัตหีบ พร้อมหมายจับศาลจังหวัดพัทยา เลขที่ จ.40/2553 เข้าตรวจค้นจับกุม    </p>
<p>จากการตรวจค้นพบหนังสือบันทึก จากกองบัญชาการตำรวจนครบาล บช.น.ที่ 19/2552 ลง 19 มี.ค. 52 แต่งตั้งให้ <persName>พ.ต.อ. วีระยุทธ รวานนท์</persName> เป็นคณะกรรมการอำนวยการสัมพันธ์ บัตรสื่อมวลชน พันตำรวจเอก (พิเศษ) ปลอม บัตรในสังกัด กอ.รมน. (กองอำนวยการรักษาความมั่นคงภายใน) จำนวนมาก กระสุนปืนขนาด .38 จำนวนหนึ่ง แต่ไม่พบอาวุธปืน   </p>
<p>นอกจากนี้ <persName>นายวีระยุทธ</persName> ได้นำประวัติตัวเองไปตีพิมพ์ในหนังสือพิมพ์ท้องถิ่นฉบับหนึ่งว่า เป็นรองโฆษกพรรคก้าวหน้า อนุกรรมการรับเรื่องร้องทุกข์ สภากรุงเทพมหานคร ตำแหน่งทางสังคม ประธานชมรมผู้สื่อข่าว-ช่างภาพอาชญากรรม กรรมการบริหารสมาคมนักข่าวแห่งประเทศไทยในพระบรมราชูปถัมภ์ เลขานุการสมาคมผู้สื่อข่าวอาชญากรรมภูธรแห่งประเทศไทย อนุกรรมการสมาคมมหา วิทยาลัยเอกชนแห่งประเทศไทย และที่ปรึกษาสำนักงานกฎหมาย ทนายความและนักสืบชื่อดังแห่งหนึ่ง</p>
<p>จากการสอบสวน <persName>นายวีระยุทธ</persName> หรือ<persName>เป้า</persName> ให้การรับสารภาพว่า รู้จักกับผู้ต้องหาทั้ง 2 คนจริง เพราะเคยมาพบที่บ้านเพื่อเปลี่ยนรถ แต่ปฏิเสธว่าไม่เกี่ยวข้องเรื่องยาเสพติด แต่เจ้าหน้าที่มีพยานหลักฐานชัดเจน จึงแจ้งข้อหา ร่วมกันมียาเสพติดประเภท 1 (ยาบ้า) ไว้ในครอบครองเพื่อจำหน่ายโดยไม่ได้รับอนุญาต ปลอมแปลงเอกสารทางราชการ และมีเครื่องกระสุนปืนไว้ในความครอบครองโดยผิดกฎหมาย พร้อมกับประสานตำรวจปราบปรามยาเสพติดตรวจสอบประวัติอย่างละเอียดอีกครั้ง เพื่อดำเนินการตามกฎหมายต่อไป.</p></body>
</news>
