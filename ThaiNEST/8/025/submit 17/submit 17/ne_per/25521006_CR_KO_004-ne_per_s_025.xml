<teiHeader>
<fileDesc>
<titleStmt>
  <title>มือปืนไล่ประกบยิงอดีตสจ.บ้านค่ายดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091006/31399/%e0%b8%a1%e0%b8%b7%e0%b8%ad%e0%b8%9b%e0%b8%b7%e0%b8%99%e0%b9%84%e0%b8%a5%e0%b9%88%e0%b8%9b%e0%b8%a3%e0%b8%b0%e0%b8%81%e0%b8%9a%e0%b8%a2%e0%b8%b4%e0%b8%87%e0%b8%ad%e0%b8%94%e0%b8%b5%e0%b8%95%e0%b8%aa%e0%b8%88.%e0%b8%9a%e0%b9%89%e0%b8%b2%e0%b8%99%e0%b8%84%e0%b9%88%e0%b8%b2%e0%b8%a2%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>มือปืนไล่ประกบยิงอดีตสจ.บ้านค่ายดับ</headline>
<lead>มือปืนขับรถปิคอัพ ประกบยิง ทนายดังอดีต สจ.บ้านค่าย ดับคารถ เพื่อนสาวที่นั่งมาด้วยรอดหวุดหวิด คาดปมการเมืองท้องถิ่น</lead>
<neck></neck>
<body><p>(6ต.ค.) เวลา 02.00 น. <persName>พ.ต.ท.ผดุงศักดิ์ ซื่อกำเนิด</persName> พนักงานสอบสวนสภ.เมือง จ.ระยอง รับแจ้งจากหน่วยกู้ภัยสว่างพรกุศล จ.ระยอง ว่า มีเหตุยิงกันตายที่ถนนสายแสงจันทร์เนรมิตร เขตเทศบาลตำบลเนินพระ อ.เมือง ระยอง จึงรายงาน <persName>พ.ต.อ.มานะ อินทร์พิทักษ์</persName> ผกก.สภ.เมือง ระยอง ทราบ
 ที่เกิดเหตุ เจ้าหน้าที่ พบรถเก๋ง โตโยต้าคัมรี่ สีดำ เลขทะเบียน สอ 1618 กทม.จอดอยู่ ในหนองน้ำ ห่างจากถนนประมาณ 200 เมตร กระจกด้านข้างคนขับแตก มีรอยกระสุน 3 รู ภายรถที่เบาะทั้ง 2 ด้าน มีคราบเลือดกระจาย ข้างเกียร์ มีปืน ขนาด 11 มม.ออโตเมติก วางอยู่ 1 กระบอก ทราบต่อมาว่ามีผู้บาดเจ็บ คือ <persName>นายประเสริฐ รักเผ่า</persName> อายุ 46 ปี อยู่เลขที่ 38 ม. 6 ต.หนองบัว อ.บ้านค่าย จ.ระยอง เป็นทนายความ เคยเป็น สมาชิกสภาจังหวัดระยอง(สจ.)หลายสมัย แต่มาพ่ายแพ้การเลือกตั้งเมื่อครั้งล่าสุด
</p>
<p>โดย<persName>นายประเสริฐ</persName> ถูกยิงเข้าที่ ศรีษะ 1นัด กระสุนทะลุไหล่และต้นแขนขวาอีก 2 นัด เสียชีวิตที่รพ. กรุงเทพ-ระยอง ตรวจที่เกิดเหตุพบว่าสภาพที่เกิดเหตุพบร่องรอยรถยนต์ของผู้เสียชีวิต พุ่งเข้าชนป้ายโฆษณา ข้างทางจนตกไปจอดอยู่ในหนองน้ำข้างถนน
 สอบสวน <persName>นางสาวธัญพร สายพานทอง</persName> หรือ <persName>กิ่ง</persName> อายุ 22 ปี อยู่บ้านเลขที่ 300/399 หมู่บ้านระยองซิตี้ปาร์ค ต.เชิงเนิน อ.เมือง ระยอง ให้การว่า ตนและผู้ตาย นั่งรถมาด้วยกัน โดยผู้ตายเป็นคนขับ มาถึงที่เกิดเหตุ เป็นช่วงเปลี่ยว ก็ได้ยินเสียงปืนดังขึ้น 3 นัด ผู้ตายได้ใช้มือซ้ายกดหัวตนให้ก้มลง
</p>
<p>จากนั้นรถก็วิ่งชนป้ายข้างทางและพุ่งลงข้างถนน พร้อมเสียงปืนดังตามมาอีกหลายนัด เมื่อเสียงปืนเงียบลง ก็ได้ยินเสียง นายเตี้ย คนขับรถของผู้ตาย ที่ขับรถจยย.ล่วงหน้ามาก่อน ลงมาดูและช่วยให้ตนขึ้นมา จึงเห็นว่า<persName>นายประเสริฐ</persName> ถูกยิงล้มฟุบ จมกองเลือดคาพวงมาลัย จึงรีบนำส่ง โรงพยาบาลกรุงเทพระยอง ซึ่งอยู่ห่างเพียงแค่ 800 เมตร
 <persName>พ.ต.อ.มานะ อินทร์พิทักษ์</persName> ผกก.สภ.เมือง ระยอง กล่าวว่า จากการสอบสวน  ทราบว่า ก่อนเกิดเหตุผู้ตายไปงานศพ เจ้าหน้าที่อบจ. แล้ว ไปเที่ยวต่อที่ มโนราอาบอบนวด ก่อนจะรอรับ<persName>นางสาวธัญพร สายพานทอง</persName> นักร้อง ไปส่งที่บ้าน คาดว่าคนร้ายเฝ้าตามพฤติกรรมของผู้ตายมานาน ขณะเดียวกันคาดว่าผู้ตายเองก็น่าจะรู้ตัว จึงเตรียมปืนไว้ข้างกายไม่ห่าง
</p>
<p>ทั้งนี้จากการสอบสวนทราบว่าคนรายได้ใช้รถกระบะวีโก้ 4ประตู สีบร์อนทอง ตามผู้ตายมาถึงที่เกิดเหตุ ซึ่งเป็นทางเปลี่ยว ก่อนลงมือสาดกระสุนชุดแรก จนรถของผู้ตายพุ่งตกข้างทาง ก่อนจะตามไปยิงซ้ำ จนแน่ใจว่าไม่รอด จึงหลบหนี
 <persName>พ.ต.อ.มานะ</persName> กล่าวว่า จากพฤติกรรมการลงมือของคนร้ายเชื่อว่าน่าจะเป็นมือปืนรับจ้างเนื่องจากกระสุนทุกนัดเข้าเป้า ได้อย่างแม่นยำ ทำให้ <persName>นางสาวธัญพร</persName> ที่นั่งมาข้างๆ ไม่ได้รับบาดเจ็บ แม้แต่น้อย อย่างไรก็ตามจะต้องผ่าเอาหัวกระสุนมาพิสูจน์อีกครั้ง
 เบื้องต้น ตำรวจสันนิษฐานปมสังหารน่ามาจาก เรื่องการเมืองท้องถิ่น เนื่องจากผู้ตายเคยเป็น สจ. มาหลายสมัย แต่ได้พ่ายแพ้ในการเลือกตั้งที่ผ่านมาและกำลังเตรียมจะลงเล่นการเมืองอีกในสมัยหน้า แต่ก็ยังไม่ทิ้งประเด็น ชู้สาวและการทำงานของผู้ตาย ที่เกี่ยวข้องกับคดีสำคัญอยู่หลายคดี ซึ่งต้องรอการผ่าหัวกระสุนพิสูจน์ และสอบพยานแวดล้อมเพิ่มเติมอีก
</p></body>
</news>
