<teiHeader>
<fileDesc>
<titleStmt>
  <title>รับฟ้อง'โอ๋สืบ6'ฟ้องกรรมการป.ป.ช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091002/30945/%e0%b8%a3%e0%b8%b1%e0%b8%9a%e0%b8%9f%e0%b9%89%e0%b8%ad%e0%b8%87%e0%b9%82%e0%b8%ad%e0%b9%8b%e0%b8%aa%e0%b8%b7%e0%b8%9a6%e0%b8%9f%e0%b9%89%e0%b8%ad%e0%b8%87%e0%b8%81%e0%b8%a3%e0%b8%a3%e0%b8%a1%e0%b8%81%e0%b8%b2%e0%b8%a3%e0%b8%9b.%e0%b8%9b.%e0%b8%8a..html  </bibl>
</sourceDesc>
</fileDesc>
</teiHeader>
<news>
<headline>รับฟ้อง'<persName>โอ๋สืบ6</persName>'ฟ้องกรรมการป.ป.ช.</headline>
<lead>ศาลอาญารับฟ้อง"<persName>โอ๋สืบ6</persName>"ฟ้อง"ป.ป.ช."ปฏิบัติหน้าที่มิชอบ ศาลนัดไต่สวน 14 ธ.ค.นี้ ส่วน"สส.สว."ร่วมยื่นฟ้อง ป.ป.ช.ต่อศาลแผนกคดีอาญาผู้ดำรงตำแหน่งทางการเมือง ย้ำ ป.ป.ช.ต้องหยุดปฏิบัติหน้าที่ตาม รัฐธรรมนูญ ม.249 ตั้งแต่ 16 ก.ย.ที่ผ่านมา</lead>
<neck></neck>
<body><p>(2ต.ค.) รายงานข่าวแจ้งว่า <persName>พ.ต.อ.ธนายุตม์ วุฒิจรัสธำรง</persName> หรือชื่อเดิม <persName>พ.ต.อ.ฤทธิรงค์ เทพจันดา</persName> (<persName>โอ๋ สืบ6</persName>) ได้ให้ทนายความยื่นฟ้องคณะกรรมการป้องกันและปราบปรามการทุจริตแห่งชาติ (ป.ป.ช.) และคณะอนุกรรมการ ป.ป.ช. ประกอบไปด้วย <persName>นายวิชา มหาคุณ</persName> กรรมการ ป.ป.ช.และประธานอนุไต่สวน <persName>นายต่อตระกูล ยมนาค</persName> อนุไต่สวน  <persName>พล.ต.ต.ณพรรษ เย็นสุดใจ</persName> อนุไต่สวน <persName>นายโกศล ขำศิริ</persName> อนุไต่สวน  <persName>นายณัฐวุฒ ขมประเสริฐ</persName> อนุไต่สวน ที่ศาลอาญารัชดา กทม. เมื่อวันที่ 21 กันยายน 2552 ตามคดีเลขดำที่ อ.3403/2552 ลง 21 กันยายน 2552 ในข้อหาเป็นเจ้าพนักงานปฏิบัติหรือละเว้นการปฏิบัติหน้าที่โดยมิชอบ อันเป็นความผิดตามประมวลกฎหมายอาญามาตรา 83, 90,91และ157 และเป็นความผิดตาม พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2542 มาตรา 31,125</p>
<p>รายงานข่าวแจ้งว่าต่อมาเมื่อวันที่ 1 ตุลาคม 2552 องค์คณะผู้พิพากษาศาลอาญา ได้มีคำสั่งรับคำฟ้องไว้โดยนัดไต่สวนมูลฟ้องในวันที่ 14 ธันวาคม 2552 เวลา 09.00 น.ที่ศาลอาญาและมีคำสั่งให้สำเนาหมายแจ้งให้จำเลยทั้ง 5 คนทราบ ซึ่งการฟ้องคณะกรรมการ ป.ป.ช.ในครั้งนี้ <persName>พ.ต.อ.ธนายุตม์</persName> ให้เหตุผลว่า เนื่องจากไม่ได้รับความเป็นธรรมจากการไต่สวนของคณะกรรมการ ป.ป.ช.และเพื่อเป็นการปกป้องเกียรติยศศักดิ์ศรีของตนเองและครอบครัว และเป็นการปกป้องศักดิ์ศรีของสำนักงานตำรวจแห่งชาติ ตลอดจนปกป้องเกียรติยศศักดิ์ศรีของข้าราชการตำรวจในภาพรวมทั้งหมดที่ไม่ได้รับความเป็นธรรมจากการไต่สวนและชี้มูลของคณะกรรมการ ป.ป.ช.
</p>
<p>รายงานข่าวแจ้งอีกว่า ในเรื่องเดียวกันนี้สมาชิกสภาผู้แทนราษฏรจำนวน 1ใน 5 ตามที่รัฐธรรมนูญแห่งราชอาณาจักรไทย พ.ศ.2550 ได้ยื่นคำร้องต่อประธานวุฒิสภาเพื่อส่งเรื่องไปยังศาลฏีกาแผนกคดีอาญาผู้ดำรงตำแหน่งทางการเมือง เพื่อไต่สวนดำเนินคดีอาญากับคณะกรรมการ ป.ป.ช.ในข้อหากระทำความผิดฐานทุจริตต่อหน้าที่และกระทำผิดต่อตำแหน่งหน้าที่ราชการตามรัฐธรรมนูญแห่งราชอาณาจักรไทย มาตรา 249 เมื่อวันที่ 16 กันยายน 2552 ซึ่งต่อมาเมื่อวันที่ 25 กันยายน 2552 ประธานวุฒิสภาได้ยื่นเรื่องส่งไปยังศาลฏีกาแผนกคดีอาญาของผู้ดำรงตำแหน่งทางการเมือง ดำเนินการไต่สวนดำเนินคดีอาญากับคณะกรรมการ ป.ป.ช.ทั้งคณะ
</p></body>
</news>
