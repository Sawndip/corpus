<teiHeader>
<fileDesc>
<titleStmt>
  <title>เลื่อนคดี“จาพนม”ยืมเงินสาวโสม1ล.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 18:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44867  </bibl>
</sourceDesc>
</fileDesc>
</teiHeader>
<news>
<headline>เลื่อนคดี“<persName>จาพนม</persName>”ยืมเงินสาวโสม1ล.</headline>
<lead>ศาลสั่งเลื่อนนัดไกล่เกลี่ย “<persName>จาพนม</persName>-สาวโสมขาว” ยืมเงินล้าน ระบุสองฝ่ายยื่นคำให้การเนื้อหาไม่สอดคล้อง ลองคุยอีกที 1 มี.ค.</lead>
<neck></neck>
<body><p>ที่ห้องพิจารณาคดี 713 ศาลแพ่ง ถนนรัชดาภิเษก เมื่อเวลา 13.30 น. วันที่ 25 ม.ค. ศาลนัดพร้อมคู่ความคดีที่ <persName>น.ส.อุน ฮี ปาร์ค</persName> ชาวเกาหลีใต้ โดย <persName>นายธนกร เทวโรทร</persName> ผู้รับมอบอำนาจ เป็นโจทก์ ยื่นฟ้อง <persName>นายพนม</persName> หรือ<persName>จา พนม</persName> หรือ <persName>ทัชชกร ยีรัมย์</persName> อายุ 33 ปี พระเอกนักบู๊ชื่อดังจากภาพยนตร์เรื่ององค์บาก และต้มยำกุ้ง เป็นจำเลย เรื่องผิดสัญญา กู้ยืมเงิน 1 ล้านบาท พร้อมดอกเบี้ยร้อยละ 7.5 กรณีเมื่อวันที่ 4 ก.ค.51 จา พนม ได้ทำสัญญากู้ยืมเงินจากโจทก์ 1 ล้านบาท ซึ่งสัญญาว่า จะชำระเงินคืนให้แก่โจทก์เมื่อภาพยนตร์เรื่ององค์บาก ภาค 2 ถ่ายทำเสร็จ และออกฉายแล้ว แต่เมื่อภาพยนตร์ฉายจนออกจากโรงภาพยนตร์นานแล้ว จำเลยก็ยังไม่ยอมชำระเงินคืน</p>
<p>โดยวันนี้ฝ่ายโจทก์มี <persName>นายจารุพล เรืองเกตุ</persName> ทนายความโจทก์ เดินทางมาศาล ส่วนจำเลยมอบอำนาจให้ทนายความมาศาลแทน อย่างไรก็ตาม มีทนายความเดินทางมาศาลถึง 2 คน โดยคนหนึ่งอ้างว่า ได้รับแต่งตั้งจาก<persName>จา พนม</persName> อีกคนหนึ่งอ้างว่า เป็นทนายความส่วนตัว และประจำ บริษัท ไอยราห์ ฟิล์ม จำกัด บริษัทถ่ายทำภาพยนตร์ ซึ่งทนายความทั้งสองคน ต่างยื่นคำให้การของ<persName>จา พนม</persName> ต่อศาล โดยมีเนื้อหาที่ขัดกัน คือ ทนายความที่อ้างว่า ได้รับแต่งตั้งระบุว่า <persName>จา พนม</persName>ยังค้างชำระเงินกู้อีก 500,000 บาท ส่วนทนายความประจำบริษัทระบุว่า ชำระหนี้หมดแล้ว 1 ล้านบาท ศาลพิจารณาแล้วเห็นว่า การไกล่เกลี่ยคดีต้องให้จำเลยมาศาลด้วย จึงให้เลื่อนนัด และนัดไกล่เกลี่ยคดีนี้อีกครั้งเป็นวันที่ 1 มี.ค.นี้ เวลา 13.30 น.</p></body>
</news>
