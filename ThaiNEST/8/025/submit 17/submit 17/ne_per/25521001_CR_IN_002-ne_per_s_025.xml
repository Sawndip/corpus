<teiHeader>
<fileDesc>
<titleStmt>
  <title>จุลสิงห์ยันอัยการทำงานร่วมหน่วยอื่นได้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-10-01 17:33:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=192256  </bibl>
</sourceDesc>
</fileDesc>
</teiHeader>
<news>
<headline><persName>จุลสิงห์</persName>ยันอัยการทำงานร่วมหน่วยอื่นได้</headline>
<lead>อัยการสูงสุด คนใหม่ ยัน การทำงานต่อไป จะไม่ติงหน่วยงานอื่น แต่เป็นการแสดงความเห็น เชื่อ อัยการ ยังทำงานร่วมกับหน่วยงานที่เกี่ยวข้องได้ดี</lead>
<neck></neck>
<body><p><persName>นายจุลสิงห์ วสันตสิงห์</persName> อัยการสูงสุดคนใหม่ ยืนยัน การทำงานของอัยการต่อไป จะไม่มีการกล่าวตำหนิหน่วยงานอื่นโดยจะเป็นการให้ความเห็นพร้อมเหตุผล และข้อกฎหมายสนับสนุนชัดเจน และสุภาพ ทั้งนี้ ยังเชื่อว่า ขณะนี้ อัยการ ยังทำงานร่วมกับหน่วยงานที่เกี่ยวข้องได้ดี พร้อมระบุ ไม่ได้รู้สึกหนักใจหากต้องพิจารณาสำนวนคดีทุจริตจัดซื้อเครื่องตรวจจับวัตถุระเบิด CTX 9000 ภายในสนามบินสุวรรณภูมิ ซึ่งมี <persName>นายชัยเกษม นิติสิริ</persName> อดีตอัยการสูงสุดตกเป็นผู้ถูกกล่าวหา โดยคดียังอยู่ระหว่างการพิจารณาของคณะทำงานร่วมอัยการ และ คณะกรรมการป้องกันและปราบปรามการทุจริตแห่งชาติ หรือ ป.ป.ช. ซึ่งอัยการได้แจ้งข้อไม่สมบูรณ์หลายประเด็น และ ป.ป.ช. ได้กลับไปพิจารณาสอบสวนเพิ่มเติมร่วมปี แสดงว่าข้อท้วงติงของอัยการเป็นเหตุเป็นผล</p>
<p>นอกจากนี้ อัยการสูงสุด ยังกล่าวถึงการชุมนุมของกลุ่มต่าง ๆ ขณะนี้ว่า ทุกคนมีสิทธิ์แสดงความคิดเห็นตามรัฐธรรมนูญ และต้องไม่ทำให้ประชาชนเดือดร้อน เพราะหมดสมัยแล้วที่จะประท้วงโดยการชุมนุมเพื่อกดดันเจ้าหน้าที่รัฐ ส่วนจะมีการสั่งไม่ฟ้องในคดีการชุมนุมเพื่อความสมานฉันท์หรือไม่ คงไม่สามารถตอบได้ หากยังไม่เห็นสำนวนคดีทั้งหมด แต่ยืนยันว่าจะไม่สั่งคดีโดยอิงกระแส ทุกอย่างต้องเป็นไปตามพยานหลักฐาน</p></body>
</news>
