<teiHeader>
<fileDesc>
<titleStmt>
  <title>บช.น.ประชุมโผ ตร. น. วันนี้ หกโมงเย็น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 10:10:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208098  </bibl>
</sourceDesc>
</fileDesc>
</teiHeader>
<news>
<headline>บช.น.ประชุมโผ ตร. น. วันนี้ หกโมงเย็น</headline>
<lead>บช.น. เตรียมถกโผ ในหน่วยวันนี้ เวลา 18.00 น. ให้หัวหน้างานทุกหน่วย ชี้แจง คุณสมบัติของผู้ได้ปรับโยกย้าย ก่อนปรับแก้โผ ให้ลงตัว แล้วส่ง สตช. ต่อไป</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษก บช.น. กล่าวว่า <persName>พล.ต.ท.สัณฐาน ชยนนท์</persName> ผบช.น. ได้มีบันทึกด่วนที่สุด ถึง รอง ผบช.น. ผบก.น. 1 - 9 และหน่วยที่เกี่ยวข้อง เพื่อทราบ โดยตามที่ตำรวจสั่งหน่วยต่างๆ พิจารณาแต่งตั้งข้าราชการตำรวจระดับ สว. ถึง รอง ผบก. วาระประจำปี 2552 กำหนดให้ออกคำสั่งให้เสร็จสิ้น ภายใน 22 ม.ค. และมีผลโดยพร้อมเพรียงกัน ในวันที่ 16 ก.พ. และ บช.น. มีหนังสือด่วนที่สุด ให้หน่วยต่างๆ ในสังกัด พิจารณาจัดทำบัญชีข้อมูลข้าราชการตำรวจผู้เหมาะสม ได้รับการแต่งตั้งเลื่อนตำแหน่งสูงขึ้น และข้อมูลการแต่งตั้งสับเปลี่ยนหมุนเวียน ซึ่งทุกหน่วยในสังกัด ได้จัดส่งข้อมูลมายัง บช.น. เรียบร้อยแล้วนั้น ดังนั้น เพื่อให้เป็นไปตามระเบียบ และกฎหมายที่เกี่ยวข้อง ตลอดจนเพื่อให้การพิจารณาดำเนินการในส่วนของ บช.น.เป็นไปด้วยความเรียบร้อย ยุติธรรม จึงเชิญเข้าร่วมประชุมในวันที่ 25 ม.ค. เวลา 18.00 น. ณ ห้องประชุมปารุสกวัน 1</p>
<p> อย่างไรก็ตาม โฆษก บช.น. กล่าวว่า การประชุมวันนี้ จะมีการชี้แจงของผู้บังคับบัญชาหน่วยต่างๆ ว่าเหตุผลอะไรจึงแต่งตั้ง และจะมีการปรับแก้โผให้แล้วเสร็จ โดยเร็วที่สุด เพื่อส่งต่อ ผบก. กำลังพล สตช. ต่อไป</p></body>
</news>
