<teiHeader>
<fileDesc>
<titleStmt>
  <title>จับหนุ่มใหญ่สกุลดัง"ปิ่นทอง"ขนพม่าซุกรถ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091007/31665/%e0%b8%88%e0%b8%b1%e0%b8%9a%e0%b8%ab%e0%b8%99%e0%b8%b8%e0%b9%88%e0%b8%a1%e0%b9%83%e0%b8%ab%e0%b8%8d%e0%b9%88%e0%b8%aa%e0%b8%81%e0%b8%b8%e0%b8%a5%e0%b8%94%e0%b8%b1%e0%b8%87%e0%b8%9b%e0%b8%b4%e0%b9%88%e0%b8%99%e0%b8%97%e0%b8%ad%e0%b8%87%e0%b8%82%e0%b8%99%e0%b8%9e%e0%b8%a1%e0%b9%88%e0%b8%b2%e0%b8%8b%e0%b8%b8%e0%b8%81%e0%b8%a3%e0%b8%96.html  </bibl>
</sourceDesc>
</fileDesc>
</teiHeader>
<news>
<headline>จับหนุ่มใหญ่สกุลดัง"ปิ่นทอง"ขนพม่าซุกรถ</headline>
<lead>จับหนุ่มใหญ่นามสกุลดัง � ปิ่นทอง � ลักลอบขนพม่าซุกตู้ลำโพงคารถแวนที่ระนอง</lead>
<neck></neck>
<body><p> เมื่อเวลา 14.30 น. วันที่ 7 ต.ค.52 <persName>พ.ต.อ.อรรถพล เปล่งวิทยา</persName> รอง ผบก.ภ.จว.ระนอง ได้สั่งการให้ตำรวจกลุ่มงานสืบสวนตำรวจภูธรจังหวัดระนอง สกัดจับรถแวนอีซูซุ รุ่นคามิโอ หมายเลขทะเบียน 6 ฮ 0593 กรุงเทพมหานคร หลังจากได้รับแจ้งว่ามีการลักลอบนำพาแรงงานต่างด้าวออกนอกจังหวัดระนอง
<persName> ด.ต.นราธร สัมพันธ์</persName> ผบ.หมู่ฝ่ายสืบสวน ภ.จว.ระนอง นำกำลังนอกเครื่องแบบขับรถไล่สกัดทันที่บริเวณถนนเพชรเกษม หน้าสถานีพัฒนาที่ดินจังหวัดระนอง ต.ราชกรูด อ.เมือง ตรวจค้นในรถพบแรงงานพม่า จำนวน 2 คน นอนซุกอยู่ท้ายรถที่ดัดแปลงเป็นตู้ลำโพงหลังเบาะนั่งแถวหลังคนขับ ทราบชื่อ <persName>นายอ๋าว</persName> อายุ 40 ปี และ<persName>นาง เอ</persName> อายุ 43 ปี สัญชาติพม่า เป็นสามีภรรยากัน ตรวจสอบมีใบเสร็จรับเงินการขอใบอนุญาตทำงานจากสำนักงานจัดหางานจังหวัดชุมพร และบัตรประกันสุขภาพแรงงานต่างด้าวโรงพยาบาลหลังสวน แต่ไม่มีเอกสารการอนุญาตให้เดินทางออกนอกพื้นที่
</p>
<p>จึงควบคุมตัว<persName>นายอภิธาร หรือไชยวัฒน์ ปิ่นทอง</persName> อายุ 49 ปี อยู่บ้านเลขที่ 18/47 ถ.ประชาราษฎร์ ต.ขันเงิน อ.หลังสวน จ.ชุมพร ตรวจค้นในรถมีหมวกตำรวจวางอยู่ 1 ใบ กุญแจมือ 1 ชุด
 จากการสอบสวน <persName>นายอภิธาร</persName>ใ ห้การรับสารภาพว่า ได้ลับลอบขนแรงงานพม่ามานานแล้วโดยจะบรรทุกเที่ยวละ 2 คน ได้ค่าจ้างคนละ 2,000-บาทต่อเที่ยว สัปดาห์ละ 2 เที่ยว โดยจะเลือกแรงงานพม่าที่มีบัตรอนุญาตทำงานที่ต้องการจากเดินทางไปมาระหว่าง อ.หลังสวน กับ จ.ระนอง ได้ดัดแปลงด้านหลังเบาะนั่งเป็นตู้ลำโพง แล้วติดตั้งพัดลมเพื่อระบายอากาศ ให้พม่าที่เข้าไปซ่อนตัวได้หายใจ ที่ผ่านมาสามารถรอดผ่านด่านตรวจไปได้ทุกครั้ง
</p>
<p>ส่วนหมวกตำรวจและกุญแจมือที่อยู่ในรถนั้นเป็นของเพื่อนตำรวจ สภ.หลังสวน ที่ยืมรถไปใช้แล้วลืมไว้ แต่ทางตำรวจเชื่อว่าเป็นการวางไว้เพื่อตบตาเจ้าหน้าที่ประจำด่านตรวจมากกว่า จึงได้ตั้งข้อกล่าวหา นำพา ให้การช่วยเหลือ ซ่อนเร้นด้วยประการใด ๆ ให้บุคคลต่างด้าวรอดพ้นจากการถูกจับกุม ส่วนแรงงานต่างด้าวดำเนินคดีข้อหาเข้าเมืองโดยผิดกฎมาย ส่งร้อยเวร สภ.ราชกรูด ดำเนินคดีต่อไป
</p></body>
</news>
