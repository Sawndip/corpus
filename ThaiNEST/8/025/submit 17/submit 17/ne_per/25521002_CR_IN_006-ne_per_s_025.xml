<teiHeader>
<fileDesc>
<titleStmt>
  <title>ญาติเหยื่อสาวโรงแรม ติดต่อขอรับศพ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-10-02 11:42:12  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=192356  </bibl>
</sourceDesc>
</fileDesc>
</teiHeader>
<news>
<headline>ญาติเหยื่อสาวโรงแรม ติดต่อขอรับศพ</headline>
<lead>ญาติเหยื่อสาวโรงแรม ติดต่อขอรับศพจากนิติเวช ร.พ.ตำรวจ เพื่อไปประกอบพิธีกรรมทางศาสนา ขณะในช่วงเช้าได้มีพิธีอัญเชิญดวงวิญญาณ บริเวณป้ายรถเมล์ หน้าวัดศรีบุญเรือง</lead>
<neck></neck>
<body><p> ญาติของ <persName>น.ส.ศศิประภา วิงวอน</persName> เตรียมเดินทางมาที่สถาบันนิติเวชโรงพยาบาลตำรวจ เพื่อรับศพไปประกอบพิธีกรรมทางศาสนา หลังถูก <persName>นายสุวิทย์ บุญไพโรจน์</persName> ผู้ต้องหาทำร้ายร่างกายจนเสียชีวิตบริเวณป้ายรถเมล์ประจำทางตรงข้ามวัดศรีบุญเรือง เขตบางกะปิเมื่อวานนี้ โดยช่วงเช้าที่ผ่านมา ญาติของ <persName>น.ส.ศศิประภา</persName> ได้เดินทางไปประกอบพิธีเชิญดวงวิญญาณที่เกิดเหตุ โดยเชื่อว่าจะทำให้ดวงวิญญาณไม่ต้องร่อนเร่ และสามารถไปเกิดได้ในพบหน้า</p>
<p>บิดาและมารดาของ <persName>น.ส.ศศิประภา วิงวอน</persName> เดินทางมาที่ สถาบันนิติเวช โรงพยาบาลตำรวจ เพื่อติดต่อขอรับศพ <persName>น.ส.ศศิประภา</persName> บุตรสาว ซึ่งถูก <persName>นายสุวิทย์ บุญไพโรจน์</persName> ผู้ต้องหาทำร้ายร่างกายจนเสียชีวิต บริเวณป้ายรถเมล์ประจำทาง ตรงข้ามวัดศรีบุญเรือง เขตบางกะปิ เมื่อวานนี้ โดยทั้ง 2 อยู่ในอาการโศกเศร้า และร้องไห้ตลอดเวลา ซึ่งบอกว่า ยังทำใจ ไม่ได้ และยังรู้สึกโกรธแค้นผู้ต้องหา เนื่องจาก บุตรสาว ไม่เคยรู้จัก หรือ มีเรื่องบาดหมางกับผู้ต้องหามาก่อน แต่ทำไม ต้องทำร้ายบุตรสาวจนเสียชีวิต</p>
<p> ทั้งนี้มารดา <persName>น.ส.ศศิประภา</persName> ยังเล่าว่า เมื่อวันที่ 30 ก.ย.ที่ผ่านมา บุตรสาวได้โทรไปหา บอกว่าจะไม่กลับบ้านในช่วงปีใหม่ แต่ก็ไม่มีลางสังหรณ์ ว่าจะเกิดเหตุร้ายขึ้น ส่วนสาเหตุแพทย์ ระบุว่า ขาดอากาศหายใจจากการถูกบีบบริเวณลำคอและ สำลักน้ำ สำหรับศพก็จะนำไปบำเพ็ญกุศลที่บ้านเกิด ใน อ.เวียงชัย จ.เชียงราย</p></body>
</news>
