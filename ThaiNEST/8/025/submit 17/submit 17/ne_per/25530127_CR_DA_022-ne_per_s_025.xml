<teiHeader>
<fileDesc>
<titleStmt>
  <title>คุม'บี๋-สวิส'ส่งฟ้องคดีบุกรุก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 21:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45109  </bibl>
</sourceDesc>
</fileDesc>
</teiHeader>
<news>
<headline>คุม'<persName>บี๋</persName>-<persName>สวิส</persName>'ส่งฟ้องคดีบุกรุก</headline>
<lead>ตำรวจสน.โชคชัย คุมตัว<persName>บี๋</persName>-<persName>สวิส</persName> ส่งศาลฟ้องคดีบุกรุก</lead>
<neck></neck>
<body><p>วันนี้ (26 ม.ค.) ที่สำนักงานอัยการศาลแขวงพระนครเหนือ ถนนรัชดาภิเษก พนักงานสอบสวน สน.โชคชัย ได้นำตัว <persName>บี๋</persName>–<persName>สวิส เพชรวิเศษ</persName>  พระเอกหนุ่มและพิธีกรรายการลูกทุ่งเวทีไท ทางช่อง5 มาส่งตัวให้พนักงานอัยการ พร้อมความเห็นสมควรฟ้องในข้อหาบุกรุกในเวลากลางคืน  โดยมี<persName>นายวิสิษฐ์ จันดากูล</persName> ทนายความของ<persName>บี๋ สวิส</persName> เดินทางมาด้วย  โดยอัยการนัดฟังการสั่งคดีวันที่ 9 ก.พ.นี้  เวลา13.30น. <persName>นายวิสิษฐ์</persName> ทนายความ กล่าวว่า คดีนี้ลูกความถูกกล่าวหาว่า เมื่อวันที่ 14 ก.ค.52 ได้บุกเข้าไปใน บ้านของ<persName>น.ส.พัสวี พยัคฆบุตร</persName> เลขที่ 4057 หมู่บ้านลาดพร้าวรามอินทรา ซอยลาดพร้าว 101 เขตวังทองหลาง </p>
<p>สืบเนื่องจากก่อนหน้านี้ <persName>บี๋</persName>-<persName>สวิส</persName> ได้รับการชักชวนจาก<persName>นางช้องมาศ เทพาศักดิ์</persName> และ<persName>น.ส.พัสวี</persName> เข้าร่วมหุ้นทำธุรกิจโควต้าสลากกินแบ่งรัฐบาล แต่ภายหลังเกิดปัญหากันจึงขอรับเงินจำนวน 5 ล้านบาท <persName>นางช้องมาศ</persName> ได้เชิญไปที่บ้านของ<persName>น.ส.พัสวี</persName> ระหว่างนั่งรอ<persName>น.ส.พัสวี</persName> อยู่ภายในบ้านจู่ ๆ ก็มีตำรวจจับตัวข้อหาบุกรุก ทั้งที่เป็นคนรู้จักคุ้นเคยกันบ้านหลังดังกล่าว <persName>บี๋</persName>-<persName>สวิส</persName> ก็เคยเข้าออกมาหลายครั้งแล้ว</p>
<p>อย่างไรก็ตาม <persName>บี๋</persName>-<persName>สวิส</persName> ได้เตรียมยื่นหนังสือร้องขอความเป็นธรรมต่ออัยการสูงสุด ให้สอบสวนพยานฝ่ายผู้ต้องหาเพิ่มเติม กับประเด็นอื่นที่ยังไม่สามารถเปิดเผยได้ และขอให้มีคำสั่งก่อนวันที่ 9 ก.พ. เนื่องจากก่อนหน้านี้ <persName>บี๋</persName>-<persName>สวิส</persName> ได้เป็นโจทก์ยื่นฟ้อง <persName>น.ส.พัสวี</persName> และ<persName>นางช้องมาศ</persName> ข้อหาฉ้อโกงทรัพย์เกี่ยวกับธุรกิจเดียวกันนี้ ทำให้เกิดความเสียหาย 5 ล้านบาท เป็นคดีดำที่2335/52 อันเป็นความผิดส่วนตัวที่ยอมความกันได้ โดยศาลได้ไต่สวนพยานฝ่ายโจทก์ 3ปาก และนัดฟังคำสั่งว่า คดีมีมูลหรือไม่ ในวันที่ 9 ก.พ.นี้ เช่นเดียวกัน.</p></body>
</news>
