<teiHeader>
<fileDesc>
<titleStmt>
  <title>แม่เสียสติคลั่งแทงลูกวัย5เดือนดับอนาถ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091001/30860/%e0%b9%81%e0%b8%a1%e0%b9%88%e0%b9%80%e0%b8%aa%e0%b8%b5%e0%b8%a2%e0%b8%aa%e0%b8%95%e0%b8%b4%e0%b8%84%e0%b8%a5%e0%b8%b1%e0%b9%88%e0%b8%87%e0%b9%81%e0%b8%97%e0%b8%87%e0%b8%a5%e0%b8%b9%e0%b8%81%e0%b8%a7%e0%b8%b1%e0%b8%a25%e0%b9%80%e0%b8%94%e0%b8%b7%e0%b8%ad%e0%b8%99%e0%b8%94%e0%b8%b1%e0%b8%9a%e0%b8%ad%e0%b8%99%e0%b8%b2%e0%b8%96.html  </bibl>
</sourceDesc>
</fileDesc>
</teiHeader>
<news>
<headline>แม่เสียสติคลั่งแทงลูกวัย5เดือนดับอนาถ</headline>
<lead>แม่เสียสติคลั่งคว้ามีดปาดตาลแทงลูกน้อยวัย 5 เดือนดับพรุนสิบแผล เผยมีอาการทางประสาท ถึงขั้นทำร้ายสามีแล้วหลายครั้ง</lead>
<neck></neck>
<body><p> เมื่อเวลา14.00น. วันที่ 1 ตุลาคม 52 <persName>พ.ต.ท.สินธุ ชั้นไพบูลย์</persName> สารวัตรเวรสอบสวน สภ.บางกรวย จ.นนทบุรี รับแจ้งเหตุ มีหญิงสาวเสียสติใช้อาวุธมีดทำร้ายร่างกายลูกสาววัย 5 เดือนจนเสียชีวิต เหตุเกิดที่บ้านเช่าเลขที่ 29 / 1 ม. 2 ต.บางกรวย อ.บางกรวย จ.นนทบุรี หลังรับแจ้งเหตุจึงรุดไปตรวจสอบยังที่เกิดเหตุพร้อมด้วยแพทย์จากสถาบันนิติวิทยาศาสตร์
 ในที่เกิดเหตุภายในห้องเช่าดังกล่าว พบศพ <persName>ด.ญ.เปรมฤทัย สมัครณรงค์</persName> หรือ<persName>น้องการ์ตูน</persName> อายุ 5 เดือน 1 วัน นอนเสียชีวิตในสภาพอนาถ ตามลำตัวมีบาดแผลถูกแทงด้วยมีดปาดตาลขนาด 11 นิ้ว ซึ่งตกอยู่ในเบาะข้างศพ เป็นบาดแผลฉกรรจ์ทั้งข้างหน้าและข้างหลัง 10 แผล เสียชีวิตในที่เกิดเหตุทันที นอกจากนี้ที่บริเวณเบาะนอน ยังพบขวดนมล้มกระจายและสร้อยคอทองคำพร้อมพระเลี่ยมทอง วางอยู่บนหมอนหนุนศรีษะด้วย
</p>
<p>ในที่เกิดเหตุเจ้าหน้าที่ตำรวจพบตัว<persName>นางนภาพร เหยือแสวง</persName> อายุ 29 ปี แม่ของ <persName>ด.ญ.เปรมฤทัย</persName> หรือ <persName>น้องการ์ตูน</persName> ในสภาพมืดเปื้อนเลือด นั่งอยู่ข้าง ๆ ศพของลูกสาวที่เสียชีวิต ในลักษณะตาขวางและพูดจา ให้การกับเจ้าหน้าที่ตำรวจในเบื้องต้นไม่รู้เรื่อง เหมือนคนมีอาการทางประสาท
 เจ้าหน้าที่ตำรวจจึงต้องนำตัวออกมาจากห้องพัก และตามตัว <persName>นายจำนอง สมัครณรงค์</persName> อายุ 39 ปี สามีของ<persName>นางนภาพร</persName> ซึ่งทำงานเป็นลูกจ้างประจำของกรมทางหลวงชนบท มาช่วยในการติตต่อสื่อสาร
 หลังจากที่ <persName>นายจำนอง</persName> เดินทางมาถึงที่เกิดเหตุ เห็นสภาพศพ<persName>น้องการ์ตูน</persName>บุตรสาว ถึงกับร้องไห้ตรงเข้าไปกอดศพด้วยความเสียใจ และหันมาต่อว่า <persName>นางนภาพร</persName> ภรรยา ที่ยืนไม่รู้เรื่องอยู่ข้าง ๆ ว่าทำอะไรลงไป ทำไมทำแบบนี้
</p>
<p> จากนั้น<persName>นายจำนอง</persName> ก็ร้องไห้ฟุบลงไปกอดศพลูกสาวอีก ทางเจ้าหน้าที่ตำรวจต้องคอยยืนประกบ<persName>นายจำนอง</persName>ใกล้ ๆ เพราะเกรงว่า<persName>นายจำนอง</persName> อาจจะเกิดบันดาลโทสะทำร้าย<persName>นางนภาพร</persName> เพราะโกรธแค้นที่ฆ่าลูก ก่อนจะแยกนำตัว<persName>นายจำนอง</persName>ไปสงบสติอารมณ์
 สอบปากคำนายจำนองในเบื้องต้น ให้การว่า ได้อยู่กินกับ<persName>นางนภาพร</persName> มาหลายปีจนเพิ่งมามีลูกด้วยกันเมื่อ 5 เดือนที่ผ่านมา และเพิ่งมาเช่าอยู่อาศัยที่ห้องเช่าแห่งนี้ได้ไม่นาน โดยมีมารดาของตน มาช่วยเลี้ยงลูกสาวในตอนที่ตนเองกับ<persName>นางนภาพร</persName> ออกไปทำงานที่เดียวกัน
 ก่อนเกิดเหตุในวันนี้ตนออกไปทำงานตั้งแต่เช้าเพียงคนเดียว เนื่องจากมารดาของตนไม่ได้เดินทางมาช่วยเลี้ยงลูก ทำให้<persName>นางนภาพร</persName> ภรรยาของตนเองซึ่งมีอาการทางประสาทมานานหลายปี และต้องเข้ารับการรักษาตัวที่โรงพยาบาลประสาทเป็นประจำ ต้องอยู่บ้านเลี้ยงลูกตามลำพัง
</p>
<p> ตนเองไม่ได้คาดคิดมาก่อนว่าจะเกิดเหตุแบบนี้ขึ้น ไม่อย่างนั้นจะยอมหยุดงานเพื่อเลี้ยงลูกเอง และในวันนี้ยังตั้งใจที่จะรีบกลับมาดูแล<persName>นางนภาพร</persName>กับลูกด้วย แต่ก็กลับมาไม่ทัน เพราะก่อนหน้านี้ตนก็ยังถูก<persName>นางนภาพร</persName> คลุ้มคลั่งใช้มีดฟันตามตัวมาแล้ว แต่ก็ไม่ได้โกรธเคืองอะไร เพราะเข้าใจและสงสาร<persName>นางนภาพร</persName> ว่า มีอาการทางประสาทอยู่ เดี๋ยวดีเดี๋ยวร้าย ไม่คิดว่า<persName>นางนภาพร</persName> จะมีอาการหนักจนถึงขั้นลงมือฆ่าลูกตัวเองได้
 สอบปากคำ <persName>นางจิรารัตน์ ธูปเทียน</persName> อายุ 46 ปี เจ้าของบ้านเช่า ให้การว่า ก่อนเกิดเหตุคนข้างห้องได้ยินเสียงเด็กร้องไห้เสียงดัง จากนั้นก็ได้ยินเสียงคล้ายกับเสียงตีเด็กดังขึ้นหลายครั้ง จนเสียงร้องของเด็กเงียบไปอย่างผิดสังเกต คนข้างห้องที่จึงมาเคาะเรียก และเปิดประตูเข้าเจอในสภาพดังกล่าว จึงรีบโทรศัพท์แจ้งเจ้าหน้าที่ตำรวจ
 โดยก่อนหน้านี้<persName>นางนภาพร</persName> มักจะมีเกิดอาการคลุ้มคลั่งไล่ทำร้าย<persName>นายจำนอง</persName> เป็นประจำ เพราะเกิดอาการทางประสาท บางครั้งนั่งกินข้าวอยู่กับ<persName>นายจำนอง</persName> ด้วยกัน แต่กลับต่อว่าด่าทอ<persName>นายจำนอง</persName>ว่า ไม่ให้กินข้าว แอบขโมยข้าวกินคนเดียวหมด จนถึงขั้นทุบทีวีพังกระจายมาแล้ว แต่<persName>นางจำนอง</persName> ก็ไม่เคยโกรธหรือตอบโต้<persName>นางนภาพร</persName>เลย ได้แต่พยายามปลอบจน<persName>นางนภาพร</persName> ใจเย็นลงและกลับมาพูดจารู้เรื่องได้
</p>
<p>เบื้องต้นทางเจ้าหน้าที่ตำรวจสันนิฐานว่า <persName>นางนภาพร </persName> ผู้ก่อเหตุน่าจะเกิดอาการคลุ้มคลั่งทางประสาทขึ้นมาจากการที่ต้องเลี้ยงลูกเอง และรำคาญเสียงเด็กร้อง จึงก่อเหตุลงมือไปโดยไม่รู้ตัว หรือไม่ก็อาจจะเกิดอาการหวาดระแวงว่าจะมีคนมาเอาตัวลูกสาวไป เพราะมีการถอดสร้อยคอห้อยพระวางไว้บนหมอนหนุนหัว เหมือนป้องกันลูกให้พ้นจกอันตราย
 อย่างไรก็ตามในเบื้องต้นทางเจ้าหน้าที่ตำรวจยังไม่ได้แจ้งข้อกล่าวหากับ<persName>นางนภาพร</persName> เนื่องจากต้องควบคุมตัวไปส่งตรวจสภาพจิตและอาการทางประสาทที่สถาบันนิติจิตเวชหรือสถาบันกัลยาราชนครินทร์เสียก่อน ว่า<persName>นางนภาพร</persName>ขณะที่ก่อเหตุมีสติสัมปชัญะสมบูรณ์หรือไม่ จึงจะสามารถสรุปผลคดีได้
</p></body>
</news>
