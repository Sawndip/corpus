<teiHeader>
<fileDesc>
<titleStmt>
  <title>ตามรวบ2อำมหิตฆ่าปาดคอ"แม่ลูก"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 07:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44901  </bibl>
</sourceDesc>
</fileDesc>
</teiHeader>
<news>
<headline>ตามรวบ2อำมหิตฆ่าปาดคอ"แม่ลูก"</headline>
<lead>โชเฟอร์สิบล้อ ร่วมเด็กขนของ ก่อคดีหฤโหด!</lead>
<neck></neck>
<body><p>รวบ 2 คนร้ายทมิฬ สุดอำมหิตเชือดคอแม่-ลูกดับสยอง เป็นโชเฟอร์ 10 ล้อกับเด็กขนของ อ้างซดเหล้า-เสพยาบ้าจนเมามาย บุกเข้าไปบ้านเหยื่อเพื่อชิงทรัพย์ หาเงินเสพยา แต่เหยื่อตื่นมาโวยวายเลยใช้มีดฟัน-เชือดคอสยอง ด้านเด็กขนของยังปากแข็ง ยืนกรานปฏิเสธ คุมตัวโชเฟอร์ 10 ล้อโหดไปทำแผน ขอขมาพี่สาวเหยื่อ</p>
<p>คดีคนร้ายสุดอำมหิต ฆ่าปาดคอ<persName>นางภัทรียา ทองหยดย้อย</persName> อายุ 46 ปี ชาว จ.พิษณุโลก และ <persName>ด.ญ.ศรินทรา ทองหยดย้อย</persName> อายุ 4 ขวบ บุตรสาว ภายในห้องพักของร้านอาหารตามสั่งริมทาง ถนนทางเข้าวัดป่าท่าทราย หมู่ที่ 5 ต.ท่าทราย อ.เมือง จ.สมุทรสาคร เมื่อวันที่ 18 ม.ค.ที่ผ่านมา ต่อมาเมื่อกลางดึกวันที่ 24 ม.ค. ฝ่ายสืบสวนจาก บช.ภ.7 ภ.จว.สมุทรสาคร และ สภ.เมือง ร่วมจับกุมตัวผู้ต้องหาไว้ได้ 2 คน คือ <persName>นายเสกสรร โชติฤทธิรงค์</persName> อายุ 37 ปี ซึ่งให้การรับสารภาพตลอดข้อกล่าวหา ส่วน<persName>นายอิทธิพล เย็นเจริญ</persName> อายุ 33 ปี ยังยืนกรานปฏิเสธ เบื้องต้นคุมตัวไปดำเนินคดีในข้อหาร่วมกันฆ่าผู้อื่นโดยกระทำทารุณโหดร้าย เพื่อปกปิดความผิดของตน หรือหลีกเลี่ยงให้พ้นอาญาในความผิดที่กระทำไว้ ตามข่าวที่นำเสนอไปแล้วนั้น</p>
<p>ความคืบหน้าเมื่อเวลา 08.00 น. วันที่ 25 ม.ค. <persName>พล.ต.ท.พงษ์สันต์ เจียมอ่อน</persName> ผบช.ภ.7 <persName>พล.ต.ต.โสภณ พิสุทธิวงษ์</persName> รอง ผบช. พร้อมด้วยกำลังตำรวจนับร้อยนาย คุมตัวนายเสกสรร ผู้ต้องหารายแรกที่รับสารภาพ มาทำแผนประกอบคำรับสารภาพในที่เกิดเหตุ ท่ามกลางไทยมุงนับพันคนที่มาเฝ้ารอดูฆาตกรโหดรายนี้ โดยต่างส่งเสียงสาปแช่งอย่างอื้ออึง หลังจากทำแผนเสร็จสิ้น เจ้าหน้าที่ให้ผู้ต้องหาไปกราบเท้าขอ ขมา <persName>นางนิภา น้อยเขียว</persName> พี่สาวของผู้ตายซึ่งอโหสิกรรมให้ จากนั้นได้คุมตัวผู้ต้องหาขึ้นรถกลับไปทันที </p>
<p>  <persName>พล.ต.ท.พงษ์สันต์</persName> เปิดเผยว่า หลังเกิดคดีสลดขึ้น เจ้าหน้าที่สืบทราบว่า <persName>นายเสกสรร</persName> ผู้ต้องหาได้หลบหนีไปอยู่ที่ จ.ลำพูน ซึ่งผู้ต้องหารายนี้เคยถูกจับกุมตัว  มาแล้วถึง 2 ครั้ง ในข้อหาลักทรัพย์และชิงทรัพย์ผู้อื่น ส่วนนายอิทธิพล ผู้ต้องหาที่ 2 ได้หลบหนีไปอยู่ที่บ้านพักในหมู่ที่ 5 ต.  ท่าทราย ซึ่งในชั้นนี้ผู้ต้องหาที่ 1 ให้การ  รับสารภาพว่า มูลเหตุที่ก่อเหตุในครั้งนี้ เนื่องจากได้ร่วมกันเสพยาบ้ากับ<persName>นายอิทธิพล </persName> และต้องการเงินไปซื้อยาบ้ามาเสพ จึงได้เข้าไปในบ้านของผู้ตาย แต่เนื่องจากผู้ตายและลูกตื่นมาพอดี จึงได้ใช้อาวุธมีดทำร้ายสองแม่ลูกจนถึงแก่ความตายแล้วหลบหนีไป    </p>
<p>ด้าน<persName>นายเสกสรร</persName> ยอมสารภาพว่า ตนเองเป็นคนงานขับรถบรรทุก 10 ล้อ และเป็นผู้ก่อเหตุฆ่า<persName>นางภัทรียา</persName> ก่อนเกิดเหตุ ตนได้มาจอดรถอยู่ตรงร้านอาหารแผงลอย  จุดเกิดเหตุ รอโรงงานเปิดเพื่อรับกล่อง  กระดาษบรรจุบะหมี่กึ่งสำเร็จรูปยี่ห้อหนึ่งไปส่ง ระหว่างนั้นพบ<persName>นายอิทธิพล</persName> คนงานที่มารอขนของขึ้นรถให้ จึงชักชวนกันนั่งดื่มเหล้าและเสพยาบ้าด้วยกันจนเมามาย ก่อนบุกเข้าไปในบ้านของ<persName>นางภัทรียา</persName>เพื่อชิงทรัพย์เพื่อหาเงินซื้อยาเสพติด แต่ผู้ตายตื่นขึ้นมาเห็น ตนจึงได้คว้ามีดที่อยู่ใกล้ ๆ ปาดคอ<persName>นางภัทรียา</persName>จนเสียชีวิตคามือ ส่วน<persName>นายอิทธิพล</persName>ซึ่งเข้ามาทีหลัง ได้ใช้มีดอีกเล่มเข้าไปปาดคอบุตรสาวผู้ตายที่ตื่นขึ้นมาร้องไห้เสียงดังเสียชีวิตเช่นเดียวกัน หลังก่อเหตุได้แยกย้ายกันหลบหนีไปอย่างรวดเร็วโดยไม่ได้เงินติดตัวไปสักบาท ส่วนในกรณีของ<persName>นายอิทธิพล</persName> ที่ยืนกรานปฏิเสธนั้น ตนขอยืนยันว่า <persName>นายอิทธิพล</persName>มีส่วนร่วมในการก่อเหตุครั้งนี้อย่างแน่นอน.</p></body>
</news>
