<teiHeader>
<fileDesc>
<titleStmt>
  <title>รวบหนุ่มอุดรเมายาดอง บุกงัดบ้านชำเราเด็ก 9 ขวบ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-14 05:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000121729  </bibl>
</sourceDesc>
</fileDesc>
</teiHeader>
<news>
<headline>รวบหนุ่มอุดรเมายาดอง บุกงัดบ้านชำเราเด็ก 9 ขวบ!</headline>
<lead>ตร.เมืองนนท์ ตามรวบหนุ่มอุดรฯ หื่นกาม บุกงัดห้องเพื่อนบ้านชกหน้าเด็กหญิง 9 ขวบบังคับให้อมนกเขา แถมลักทรัพย์แล้วหลบหนี พ่อผู้เสียหายเห็นลูกหน้าตาบวมสอบถามก่อนเข้าแจ้งความพา ตร.จับ เจ้าตัวสารภาพดื่มเหล้าจนเมาแล้วเกิดมีอารมณ์ทางเพศ เห็นเด็กอยู่ตามลำพังจึงก่อเหตุ</lead>
<neck></neck>
<body><p>  วานนี้ (13 ต.ค.) เมื่อเวลา 22.00 น. <persName>พ.ต.ท.สุทัศน พรหมอักษร</persName> สว.สส.สภ.เมืองนนทบุรี <persName>ร.ต.อ.สรชัย กาญจนรุจวัฒน์</persName> รอง สว.สส.และกำลังเจ้าหน้าที่สืบสวนได้จับกุมตัว<persName>นายศิริศักดิ์ วรจักร</persName> อายุ 23 ปี อยู่บ้านเลขที่ 111 หมู่ 8 ต.หนองไผ่ อ.หนองหาน จ.อุดรธานี ข้อหากระทำชำเราเด็กหญิงอายุไม่เกิน 13 ปี และลักทรัพย์ในเวลากลางคืน สามารถจับกุมตัวได้ที่ประชานิเวศน์ 3 ซอย 25 หมู่ 1 ต.ท่าทราย อ.เมืองนนทบุรี                ในการจับกุมดังกล่าว สืบเนื่องจากเมื่อเวลา 12.00 น.วันที่ 13 ต.ค.52 <persName>นายโชคดี กองโล</persName> อายุ 37 ปี พาลูกสาววัย 9 ขวบ เข้าแจ้งความต่อ <persName>ร.ต.ท.สุทธิพงษ์ คำนาน</persName> พงส.สบ.1 สภ.เมืองนนทบุรี สาขารัตนาธิเบศร์ ว่า <persName>ด.ญ.น้อย</persName> ลูกสาวได้ถูก<persName>นายศิริศักดิ์</persName>แอบงัดบ้านเข้าไปทำร้ายชกต่อยที่ใบหน้าลูกสาวแล้วบังคับให้อมนกเขาและใช้นิ้วสอดใส่เข้าไปในอวัยวะเพศจนสำเร็จความใคร่ 1 ครั้ง หลังก่อเหตุได้หยิบเอาเงินจำนวน 700 บาทหลบหนีไปด้วย เหตุเกิดที่ห้องเช่าไม่มีเลขที่ถนนสายเมนประชานิเวศน์ 3 หมู่ 1 ต.ท่าทราย อ.เมืองนนทบุรี แต่ระหว่างเกิดเหตุตนได้ออกไปทำธุระนอกบ้าน ตนเพิ่งมาสังเกตุเห็นตาซ้ายและใบหน้าของลูกสาวบวมตอนเช้าจึงได้สอบถาม จนลูกสาวยอมบอกเรื่องที่เกิดขึ้นให้ฟังก่อนพาลูกสาวเข้าแจ้งความ จนเจ้าหน้าที่ตำรวจสามารถติดตามจับกุมตัวได้</p>
<p>ส่วน<persName>นายศิริศักดิ์</persName>หลังถูกจับให้การรับสารภาพว่า ตนได้เดินทางมาจากบ้านที่จังหวัดอุดรธานี มาพักอาศัยอยู่กับเพื่อนที่บ้านเช่าประชานิเวศน์ 3 ซอย 25 ได้ประมาณ 1 อาทิตย์ เพื่อที่จะมาหางานทำ แต่ยังหางานทำไม่ได้จึงได้ไปนั่งดื่มเหล้าที่ร้านขายเหล้ายาดองหน้าบ้านที่เกิดเหตุ หลังดื่มเหล้าจนเมาตนเกิดมีอารมณ์ทางเพศ เห็นว่าเด็กอยู่บ้านกับน้องชายวัย 5 ขวบ อีกคนตามลำพังจึงได้งัดประตูด้านข้างบ้านเข้าไปทำร้ายเด็กแล้วบังคับให้อมนกเขาให้พร้อมกับใช้นิ้วสอดใส่เข้าไปในอวัยวะเพศของเด็กจนตนสำเร็จความใคร่ไป 1 ครั้ง ก่อนหยิบเอาเงินจำนวน 700 บาทไป พร้อมทั้งข่มขู่ไม่ให้นำเรื่องไปบอกใครถ้า หากนำเรื่องไปบอกจะฆ่าให้ตาย หลังจากสอบสวนแล้วนำตัวส่ง พงส.สภ.เมืองนนทบุรี สาขารัตนาธิเบศร์ ดำเนินคดี</p></body>
</news>
