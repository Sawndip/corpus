<teiHeader>
<fileDesc>
<titleStmt>
  <title>คุก 4 ปี อดีตภารโรง-พ่อค้าของเก่าลักลายพระหัตถ์ ร.5  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=181826  </bibl>
</sourceDesc>
</fileDesc>
</teiHeader>
<news>
<headline>คุก 4 ปี อดีตภารโรง-พ่อค้าของเก่าลักลายพระหัตถ์ ร.5</headline>
<lead></lead>
<neck></neck>
<body><p>ที่ศาลอาญากรุงเทพใต้ ถ.เจริญกรุง วันที่ 5 ต.ค.ศาลมีคำพิพากษาคดีลักลายพระหัตถ์ ที่พนักงานอัยการเป็นโจทก์ยื่นฟ้อง<persName>นายทนงศักดิ์ หรืออี๊ด ฮวดศรี</persName> อายุ 49 ปี นักการภารโรง ประจำหอสมุด<persName>กรมพระยาดำรงราชานุภาพ</persName> และ<persName>นายสกล หรือ เอ ใจสมคม</persName> อายุ 36 ปี อาชีพขายของเก่า ร่วมกันเป็นจำเลยในความผิดฐานลักทรัพย์ในสถานที่ราชการและที่สาธารณะ เอาไปซึ่งเอกสารสิทธิ์ หรือรับของโจร คำฟ้องโจทก์ระบุความผิดสรุปว่า</p>
<p> เมื่อระหว่างเดือน ก.ย.51- 31พ.ค.52 จำเลยกับพวกที่หลบหนี ได้ลักเอาต้นฉบับลายพระหัตถ์ส่วนพระองค์ของ<persName>พระบาทสมเด็จพระจุลจอมเกล้าเจ้าอยู่หัว</persName>รัชกาลที่ 5 ที่ทรงมีไปถึง<persName>กรมพระยาดำรงราชานุภาพ</persName>จำนวนมาก ซึ่งเป็นเอกสารต้นฉบับมีคุณค่าทางประวัติศาสตร์และเป็นมรดกทางวัฒนธรรม ซึ่งกรมศิลปกร ตีราคากลางไว้มูลค่าแผ่นละ 35,000 บาท จากอาคารหอสมุด<persName>กรมพระยาดำรงราชานุภาพ</persName> ถนนสามเสน แขวงวชิรพยาบาล เขตพญาไท กทม</p>
<p> โดยจำเลย ได้นำไปจำหน่ายที่นัดตลาดจตุจักร ตลาดคลองถม และย่านร้านค้าของเก่าบางรัก เมื่อผู้พบเห็นซื้อไปแล้วนำมาแจ้งตำรวจ หรือส่งคืนทางไปรษณีย์ตำรวจจึงเริ่มสืบสวนสอบสวน กระทั่งติดตามแล้วจับกุม<persName>นายทนงศักดิ์</persName>ได้ที่ ห้องสมุด<persName>กรมพระยาดำรงราชานุภาพ</persName> และจับ<persName>นายสกล</persName>ได้ที่ บ้านพัก อ.เมือง จ.ประจวบคีรีขันธ์ ยึดทรัพย์สินที่โจรกรรมมาได้นับร้อยรายการ แต่ยังขาดหายไปอีกหลายร้อยรายการ </p>
<p>   สำหรับบัญชีของกลางมีทั้งต้นฉบับลายพระหัตถ์ รัชกาลที่5 ถึง<persName>กรมพระยาดำรงราชานุภาพ</persName>หลายรายการนอกจากนี้ยังมีลายพระหัถต์ของรัชกาลที่6 และนามบัตรส่วนพระองค์ รูปถ่าย จดหมายมีลายเซ็นของรัชกาลที่ 5 และรัชกาลที่ 6 เป็นต้น </p>
<p>จำเลยทั้งสองให้การรับสารภาพ</p>
<p>ศาลพิเคราะห์แล้ว เห็นว่า จำเลยกระทำผิดตามฟ้องจริง พิพากษาจำคุกคนละ 4 ปี คำรับสารภาพเป็นประโยชน์ต่อการพิจารณา ลดโทษให้กึ่งหนึ่งคงจำคุกไว้คนละ 2 ปี โดยไม่รอลงอาญา และให้รวมโทษจำคุกเดิมของนายสกลฐานลักทรัพย์อีก 2 เดือนคงจำคุก <persName>นายสกล</persName>ไว้ 2 ปี 2 เดือน  </p></body>
</news>
