<teiHeader>
<fileDesc>
<titleStmt>
  <title>“วรพงษ์” คาดลอบบึ้มข้างเอเอสทีวีรายเดียวกับที่ศาล รธน.  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 12:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117779  </bibl>
</sourceDesc>
</fileDesc>
</teiHeader>
<news>
<headline>“<persName>วรพงษ์</persName>” คาดลอบบึ้มข้างเอเอสทีวีรายเดียวกับที่ศาล รธน.</headline>
<lead>นครบาลจัดกำลัง 2 กองร้อย ดูแลความปลอดภัย จราจร พันธมิตรฯ จัดงาน “7 ต.ค.ต้องไม่สูญเปล่า” คาดไม่มีเหตุวุ่นวาย ส่วนวัตถุต้องสงสัยพบข้างเอเอสทีวี คาดคนร้ายรายเดียวกับศาลรัฐธรรมนูญส่งสายสืบติดตาม</lead>
<neck></neck>
<body><p>วันนี้ (6 ต.ค.) ที่กองบัญชาการตำรวจนครบาล (บช.น.) <persName>พล.ต.ท.วรพงษ์ ชิวปรีชา</persName> ผบช.น. กล่าวถึงมาตรการดูแลกลุ่มผู้ชุมนุมพันธมิตรประชาชนเพื่อประชาธิปไตย ในการนัดรวมตัวกันเพื่อจัดงาน “7 ต.ค.ต้องไม่สูญเปล่า” บริเวณลานพระบรมรูปทรงม้า ในวันที่ 7 ต.ค.ว่า ทางนครบาลได้เตรียมมาตรการดูแลกลุ่มผู้ชุมนุม ทั้งเรื่องการอำนวยความสะดวกด้านการจราจร และการรักษาความปลอดภัย โดยกลุ่มผู้ชุมนุมได้แจ้งรายละเอียดให้ทราบแล้วว่าจะมีการขอตั้งเต็นท์ สร้างเวทีเพื่อทำกิจกรรมทำบุญตักบาตรที่บริเวณลานพระบรมรูปทรงม้า โดยเริ่มตั้งแต่เวลา 06.00 น. และรื้อเวทีตอนบ่ายโมง จากนั้นจะมีการเคลื่อนขบวนไปยังอนุสาวรีย์ประชาธิปไตย ซึ่งคาดว่าใช้เวลาไม่นานเพื่อประกาศเจตนารมย์ในการชุมนุม แล้วก็จะเคลื่อนต่อไปยังมหาวิทยาลัยธรรมศาสตร์ เพื่อจัดงานเสวนากัน ซึ่งจากการประเมินสถานการณ์ชุมนุมคงยังไม่มีการปิดการจราจร เพราะได้ประสานกับผู้ชุมนุมให้ใช้ทางคู่ขนานในการเดินขบวน และมีกำลังเจ้าหน้าที่ตำรวจดูแลจำนวน 2 กองร้อย พร้อมตั้งจุดสกัดตรวจอาวุธ วัตถุต้องสงสัยโดยรอบพื้นที่การชุมนุม คาดว่าไม่น่าจะมีเหตุการณ์วุ่นวายอะไร</p>
<p>ผู้สื่อข่าวถามถึงกรณีพบวัตถุต้องสงสัย ที่คนร้ายนำมาซุกข้างกำแพงตึกเอเอสทีวี ติดกับสวนสันติชัยปราการเมื่อวานนี้ (5 ต.ค.) <persName>พล.ต.ท.วรพงษ์</persName> กล่าวว่า ได้ให้ฝ่ายสืบสวนนครบาลหาข่าวแหล่งที่มาของวัตถุต้องสงสัยดังกล่าวแล้ว ระเบิดที่พบที่เอเอสทีวีมี จากการสอบสวนพบว่ามีการพบก่อนหน้านี้แล้ว 2 วัน แต่คนพบไม่ทราบว่าเป็นอะไร จึงมีการเรียกให้ทางตำรวจไปตรวจสอบ เมื่อตรวจสอบพบว่าระบเดที่พบดังกล่าวมีลักษณะเหมือนกับระเบิดที่คนร้ายนำมาวางไว้ที่ศาลรัฐธรรมนูญ คาดว่าคนร้ายน่าจะเป็นกลุ่มดียวกันและนำมาวางไว้พร้อมกัน                ผบช.น.กล่าวว่า สำหรับผู้ชุมนุมพันธมิตรฯที่จะมาร่วมงานเบื้องต้นคาดว่ามีจำนวนประมาณ 1 หมื่นคน โดยจะตั้งขบวนที่ 4 แยกมิสกวัน และเริ่มเคลื่อนในเวลา 09.00 น. เพื่อไปประกาศเจตนารมย์ที่อนุสาวรีย์ประชาธิปไตย คาดว่าใช้เวลาไม่นานแล้วเคลื่อนต่อไปมหาวิทยาลัยธรรมศาสตร์ ก็ขอประชาสัมพันธ์ให้ผู้ใช้รถใช้ถนนหลีกเลี่ยงเส้นทางถนนราชดำเนินในเวลาดังกล่าว</p></body>
</news>
