<teiHeader>
<fileDesc>
<titleStmt>
  <title>หนุ่มรับเหมาก่อสร้างแอบถ่ายใต้กระโปรงนศ.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100126/46112/%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%a3%e0%b8%b1%e0%b8%9a%e0%b9%80%e0%b8%ab%e0%b8%a1%e0%b8%b2%e0%b8%81%e0%b9%88%e0%b8%ad%e0%b8%aa%e0%b8%a3%e0%b9%89%e0%b8%b2%e0%b8%87%e0%b9%81%e0%b8%ad%e0%b8%9a%e0%b8%96%e0%b9%88%e0%b8%b2%e0%b8%a2%e0%b9%83%e0%b8%95%e0%b9%89%e0%b8%81%e0%b8%a3%e0%b8%b0%e0%b9%82%e0%b8%9b%e0%b8%a3%e0%b8%87%e0%b8%99%e0%b8%a8..html  </bibl>
</sourceDesc>
</fileDesc>
</teiHeader>
<news>
<headline>หนุ่มรับเหมาก่อสร้างแอบถ่ายใต้กระโปรงนศ.</headline>
<lead></lead>
<neck></neck>
<body><p>คมชัดลึก :หนุ่มรับเหมาก่อสร้างโรคจิตเห็นนักศึกษาสาวเดินขึ้นบันไดสะพานลอย เดินตามประกบก่อนใช้กล้องดิจิทัลสอดใต้กระโปรง กดชัตเตอร์ไม่ยั้งเหยื่อสาวรู้ตัวร้องให้ช่วย สุดท้ายชาวบ้านช่วยรวบตัวได้ สารภาพทำจริง ตำรวจผงะเปิดกล้องพบรูป นศ.ถูกแอบถ่ายใต้กระโปรงกว่า 60 ภาพ </p>
<p> เหตุการณ์หนุ่มก่อสร้างแอบถ่ายใต้กระโปรงนักศึกษา เปิดเผยเมื่อเวลา 15.00 น. วันที่ 26 มกราคม <persName>ร.ต.อ.สุพล สงทอง</persName> รอง สวป.สภ.สำโรงเหนือ จ.สมุทรปราการ รับแจ้งจากพลเมืองดีว่ามีชายก่อเหตุใช้กล้องดิจิทัลถ่ายใต้กระโปรงนักศึกษาสาวบริเวณสะพานลอยหน้าตลาดสดสำโรง ถนนสุขุมวิท หมู่ 1 ต.สำโรงเหนือ อ.เมือง จ.สมุทรปราการ โดยขณะเกิดเหตุชาวบ้านช่วยกันล้อมจับกุมผู้ก่อเหตุไว้ได้ หลังรับแจ้งจึงนำกำลังรุดไปตรวจสอบทันที</p>
<p> ที่เกิดเหตุบริเวณสะพานลอย หน้าตลาดสดสำโรง ตำรวจพบชาวบ้านกว่า 20 คน ยืนล้อมกรอบชายที่ก่อเหตุ ทราบชื่อ คือ <persName>นายบุญยืน แซ่อึ้ง</persName> อายุ 46 ปี อยู่บ้านเลขที่ 621 ซอยวัดด่าน 42/9 หมู่ 3 ต.สำโรงเหนือ อ.เมือง จ.สมุทรปราการ พร้อมยึดของกลางเป็นกล้องถ่ายรูปดิจิทัล ยี่ห้อแคนนอน รุ่น Powershot A-470 สีบรอนซ์คาดแดง ใกล้กันพบ <persName>น.ส.วรรณ</persName> (นามสมมติ) อายุ 20 ปี นักศึกษาชั้นปีที่ 2 มหาวิทยาลัยรามคำแหง คณะบริหารธุรกิจ ผู้เสียหายยืนรอชี้ตัวผู้ก่อเหตุ<persName>น.ส.วรรณ</persName>ให้การว่า หลังจากกลับจากเรียนหนังสือที่มหาวิทยาลัย และได้ลงรถบริเวณตลาดสดสำโรง เพื่อเดินดูเสื้อผ้า ทั้งนี้ขณะก้าวขึ้นบันไดสะพานลอย เพื่อข้ามฝั่งมาขึ้นรถกลับบ้านย่านบางปู ระหว่างนั้นสังเกตเห็นชายคนหนึ่งพยายามเดินตามมาติดๆ ทางด้านหลัง จากนั้นรู้สึกว่าเหมือนมีคนเอามือมาช้อนเข้าใต้กระโปรง และได้ยินเสียงกดชัตเตอร์กล้องถ่ายรูป จึงรู้ตัวว่าถูกแอบถ่าย ด้วยความตกใจจึงร้องตะโกนสุดเสียงให้คนช่วยจับกุมไว้ได้ ตอนนั้นชายคนที่ก่อเหตุทำท่าจะหลบหนี แต่ชาวบ้านได้ช่วยกันล้อมจับไว้ได้</p>
<p> ขณะที่<persName>นายบุญยืน</persName> ผู้ก่อเหตุให้การว่า ทำงานมีอาชีพเป็นช่างรับเหมาก่อสร้าง ทั้งนี้ยอมรับว่า ก่อเหตุดังกล่าวจริง โดยใช้กล้องถ่ายใต้กระโปรง และที่ผ่านมาก็ใช้กล้องถ่ายรูปหญิงสาวมาหลายครั้ง โดยเฉพาะนักศึกษาสาวที่แต่งกายวาบหวิวเสื้อผ้ารัดรูป ส่วนกล้องถ่ายรูปซื้อมาจากโรงรับจำนำได้ประมาณ 5 เดือน <persName>พ.ต.อ.วรวัฒน์ วัฒน์นครบัญชา</persName> ผกก.สภ.สำโรงเหนือ จ.สมุทรปราการ กล่าวว่า หลังจับกุมเจ้าหน้าที่ตำรวจได้ตรวจสอบภาพถ่ายที่เก็บไว้ในการ์ดความจำของกล้องพบภาพถ่ายใต้กระโปรงของหญิงสาววัยรุ่นจำนวนมากถึง 64 ภาพ ซึ่งคาดว่า<persName>นายบุญยืน</persName>คงก่อเหตุตระเวนถ่ายภาพมาหลายครั้ง เบื้องต้นได้แจ้งข้อกล่าวหา ก่อความเดือดร้อนรำคาญ ก่อนควบคุมตัวส่งพนักงานสอบสวนดำเนินคดีต่อไป</p>
<p> "เหตุการณ์ดังกล่าวเกิดขึ้นมาหลายครั้ง แต่หลังเกิดเหตุผู้ต้องหาไหวตัวทันวิ่งหลบหนี เมื่อเจ้าหน้าที่เดินทางไปถึงก็พบเพียงผู้เสียหายเท่านั้น อย่างไรก็ตามบริเวณจุดเกิดเหตุส่วนใหญ่จะเป็นบันไดทางขึ้นลงสะพานลอย หรือร้านค้าที่ตั้งขายสินค้าอยู่ด้านข้างสะพานลอย ดังนั้นจึงอยากฝากเตือนหญิงสาวให้ระวังตัว และแต่งกายให้มิดชิดก่อนจะออกจากบ้านด้วย" <persName>พ.ต.อ.วรวัฒน์</persName>กล่าว</p></body>
</news>
