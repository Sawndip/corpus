<teiHeader>
<fileDesc>
<titleStmt>
  <title>จับยกแก๊งค้ายาไอซ์ซุกในนิตยสารบันเทิง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011486  </bibl>
</sourceDesc>
</fileDesc>
</teiHeader>
<news>
<headline>จับยกแก๊งค้ายาไอซ์ซุกในนิตยสารบันเทิง!</headline>
<lead>ตำรวจ 191 รวบแก๊งค้ายาไอซ์ซุกในนิตยสารบันเทิง ยึดของกลาง 20 กรัม ปืนพร้อมกระสุนครบมือ รับสารภาพขายส่งนาฬิกาเงินไม่พอกิน เลยไปรับยาจากเอเยนต์แถวฝั่งธนฯ เจาะขายนักท่องราตรี พร้อมกวาดจับนักค้ายาอีกหลายราย ขณะเดียวกันตามรวบตัวหนุ่มหื่นชำเราสาว 15 ควบคุมตัวดำเนินคดีต่อไป</lead>
<neck></neck>
<body><p>วันนี้ (26 ม.ค.) เมื่อเวลา 15.00 น. ที่กองกำกับการสายตรวจ กองบังคับการสายตรวจและปฏิบัติการพิเศษ (กก.สายตรวจ บก.ตปพ.) <persName>พ.ต.อ.ภาณุรัตน์ หลักบุญ</persName> ผกก.1 บก.ตปพ. <persName>พ.ต.ท.วรศักดิ์ พิสิฐบรรณกร</persName> สว.งานสายตรวจ 1 บก.ตปพ. <persName>พ.ต.ต.ดวงโชติ สุวรรณจรัส</persName> สว.งานสายตรวจ 2 บก.ตปพ. <persName>พ.ต.ท.ศรีรัชพล ค้าขาย</persName> สว.งานสายตรวจ 3 บก.ตปพ. ร่วมกันแถลงข่าวจับกุม <persName>น.ส.ชารีณี หรือ พลอย ถุงสุวรรณ</persName> อายุ 21 ปี อยู่บ้านเลขที่ 104/26 ม.5 ต.หนองครก อ.เมือง จ.ศรีสะเกษ <persName>น.ส.กนกวรรณ อุปนันท์</persName> อายุ 22 ปี อยู่บ้านเลขที่ 1990 ม.9 ต.ศรีสะเกษ อ.นาน้อย จ.น่าน <persName>นายนรินทร์ หรือหมู จินตะยะ</persName> อายุ 40 ปี อยู่บ้านเลขที่ 312/11 ต.ปาดัง อ.สะเดา จ.สงขลา และ<persName>นายหาญชัย อ่อนแก้ว</persName> อายุ 37 ปี อยู่บ้านเลขที่ 249/17 ม.9 อยู่บ้านเลขที่ 312/11 ต.ปาดัง อ.สะเดา จ.สงขลา พร้อมของกลางยาไอซ์ 20 กรัม อาวุธปืนสั้น 1 กระบอก พร้อมกระสุน 6 นัด</p>
<p> <persName>พ.ต.อ.ภาณุรัตน์</persName> เปิดเผยว่า การจับกุมครั้งนี้สืบเนื่องจากทางเจ้าหน้าที่ทำการล่อซื้อยาไอซ์ จำนวน 1 กรัม จาก<persName>น.ส.ชาริณี</persName> และ<persName>น.ส.กนกวรรณ</persName> ที่ห้องพักเลขที่ 602 อาคารบ้านวันเอกอพาร์ตเมนต์ เลขที่ 158/33 ถนนช่างอากาศอุทิศ แขวงสีกัน เขตดอนเมือง เบื้องต้นทั้งสองคนรับสารภาพว่ารับยาไอซ์มาจาก<persName>นายนรินทร์</persName> จึงวางแผนทำการล่อซื้อให้<persName>นายนรินทร์</persName>นำยาไอซ์มาส่งให้ที่ห้องดังกล่าว ซึ่งเมื่อถึงเวลานัดหมาย <persName>นายนรินทร์</persName>และ<persName>นายหาญชัย</persName>ได้นำยาไอซ์จำนวน 20 กรัม ซุกซ่อนใส่นิตยสารบันเทิงมาส่งให้เจ้าหน้าที่ ซึ่งเจ้าหน้าที่จึงแสดงตัวเข้าจับกุม ก่อนควบคุมตัวทั้งหมดมาสอบปากคำ</p>
<p> จากการสอบสวน<persName>นายนรินทร์</persName>ให้การรับสารภาพว่า ก่อนหน้านี้มีอาชีพขายส่งนาฬิกา โดยส่งไปขายที่เกาะสมุย จ.สุราษฎร์ธานี แต่เงินไม่พอใช้จึงหันมาค้ายาไอซ์ โดยจะไปรับยามาจากเอเยนต์ย่านฝั่งธนฯ ในราคากรัมละ 2,000 บาท ก่อนจะเอามาขายให้กับนักเที่ยวตามสถานบริการต่างๆ ในราคา 2,700 บาท ซึ่งทำมาแล้ว 6-7 ครั้ง โดยการส่งยาแต่ละครั้งจะใช้วิธีตัดผ่าเล่มนิตยสารบันเทิงต่าง ๆ และซุกซ่อนยาไอซ์ไว้ข้างใน ซึ่งตนไม่เคยถูกตำรวจเรียกตรวจค้น หรือจับกุมแม้แต่ครั้งเดียว</p>
<p>เบื้องต้นเจ้าหน้าที่แจ้งข้อหามียาเสพติดให้โทษประเภท 1 (ยาไอซ์) ไว้ในครอบครอง โดยไม่ได้รับอนุญาต และร่วมกันมีอาวุธปืนและเครื่องกระสุนไว้ในครอบครองโดยไม่ได้รับอนุญาต                <persName>พ.ต.อ.ภาณุรัตน์</persName> กล่าวต่อว่า เจ้าหน้าที่ตำรวจสายตรวจ บก.ตปพ. ยังได้ระดมกวาดล้างอาชญากรรมและยาเสพติดตามจุดต่างๆ 5 จุด ตามนโยบายรัฐบาล สำนักงานตำรวจแห่งชาติ และกองบัญชาการตำรวจนครบาล (บช.น.) ซึ่งสามารถจับกุมผู้ต้องหาได้อีกหลายราย ประกอบด้วย <persName>นายอภิชัย บุญพันธ์</persName> อายุ 30 ปี พร้อมของกลางยาบ้า 1 เม็ด จับกุม<persName>นายแมนรัตน์ กรสวัสดิ์</persName> อายุ 40 ปี พร้อมของกลางยาบ้า 7 เม็ด จับกุม <persName>น.ส.ปิยะธิดา สุขารมณ์</persName> อายุ 27 ปี กับ <persName>น.ส.เลื่อน จันต๊ะคำ</persName> อายุ 39 ปี ในข้อหาเสพยาไอซ์</p>
<p> นอกจากนี้ยังสามารถจับกุมผู้ต้องหาตามหมายจับคดีค้างเก่าได้อีก 2 ราย คือ <persName>นายพลาวุฒิ อินทะมัย</persName> อายุ 22 ปี ผู้ต้องหาตามหมายจับศาลอาญาเลขที่ 2706/2552 ลงวันที่ 17 ก.ย.52 ในข้อหาร่วมกันพรากผู้เยาว์อายุไม่เกิน 15 ปี กระทำชำเราเด็กอายุไม่เกิน 15 ปี และ<persName>นายจักรกริช เกิดสิงห์</persName> อายุ 17 ปี ผู้ต้องหาตามหมายจับศาลเยาวชนและครอบครัวกลาง เลขที่ จ.238/2550 ลงวันที่ 24 เม.ย.50 ในข้อหาร่วมกันลักทรัพย์ในเวลากลางคืน เบื้องต้นเจ้าหน้าที่ได้แจ้งข้อหาให้ทราบก่อนส่งตัวดำเนินคดีตามท้องที่ที่จับกุมต่อไป</p></body>
</news>
