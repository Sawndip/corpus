<teiHeader>
<fileDesc>
<titleStmt>
  <title>จับหนุ่มขนยาเครือข่ายเรือนจำเขาบิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 15:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45075  </bibl>
</sourceDesc>
</fileDesc>
</teiHeader>
<news>
<headline>จับหนุ่มขนยาเครือข่ายเรือนจำเขาบิน</headline>
<lead>เจ้าหน้าที่ร่วมล็อก2หนุ่มลักลอบขนยานรกเครือข่ายเรือนจำเขาบิน</lead>
<neck></neck>
<body><p>วันนี้ (26 ม.ค.) <persName>พล..ต.อ.เพรียวพันธุ์ ดามาพงศ์</persName> รอง ผบ.ตร. <persName>พล.ต.ท.อติเทพ ปัญจมานนท์</persName> ผบช.ปส. <persName>พล.ต.ต.หาญพล นิตย์วิบูลย์</persName> รอง ผบช.ปส. แถลงข่าวการจับกุมตัว <persName>นายศักดิ์ไชย เหลืองสีทอง</persName> อายุ 40 ปีและ<persName>นายทองสุข เหลืองสีทอง</persName> อายุ 32 ปี ซึ่งเป็นพี่น้องกัน ชาว จ.อ่างทอง ได้พร้อมของกลางยาบ้า 400,000 เม็ด รถแท็กซี่โตโยต้า สีชมพูคาดขาว ทะเบียน ทพ-5718 กรุงเทพมหานคร อาวุธปืนขนาด 11 มม.พร้อมเครื่องกระสุน 6 นัดและโทรศัพท์มือถือ 3 เครื่อง โดยจับกุมตัวผู้ต้องหาได้ภายในหมู่บ้านพงษ์เพชรนิเวศน์ ซอยพงษ์เพชรนิเวศน์ แยก 4 แขวง-เขตจตุจักร </p>
<p> <persName>พล.ต.อ.เพรียวพันธุ์</persName> กล่าวว่า การจับกุมในครั้งนี้เป็นผลงานของเจ้าหน้าที่กรมราชทัณฑ์ เจ้าหน้าที่ ป.ป.ส.และเจ้าหน้าที่ตำรวจ บช.ปส. หลังสืบทราบว่าผู้ต้องขังในเรือนจำเขาบิน จ.ราชบุรี มีพฤติกรรมเกี่ยวข้องกับการจำหน่ายยาเสพติด จึงประสานข้อมูลกัน โดยมื่อช่วงเดือน ก.ค.52 เจ้าหน้าที่ บก.ปส.3 สามารถจับกุมตัว <persName>นายเศกสรรค์ คำต่าย</persName> เอเย่นต์ยาบ้ารายใหญ่ในชุมชนพงษ์เพชรนิเวศน์กับพวก 12 คน พร้อมยาบ้า 250,000 เม็ด ซึ่งเมื่อ<persName>นายเศกสรรค์</persName> ถูกส่งไปขังที่เรือนจำเขาบิน ปรากฏว่าได้มอบให้ญาติเข้ามารับช่วงทำธุรกิจค้ายาบ้าต่อ จนกระทั่งเมื่อช่วงเที่ยงวานนี้ (25 ม.ค.) เจ้าหน้าที่ บก.ปส.3 สืบทราบว่าญาติ<persName>นายเศกสรรค์</persName> ได้ว่าจ้างให้ผู้ต้องหาทั้ง 2 ราย เข้ามาขับรถแท๊กซี่ที่มียาบ้าซุกซ่อนอยู่ไปส่งต่อให้ลูกค้า เจ้าหน้าที่จึงเข้าจับกุมดังกล่าว </p>
<p> เบื้องต้นแจ้งข้อหาร่วมกันมียาเสพติดให้โทษประเภท 1 (ยาบ้า) ไว้ในความครอบครองเพื่อจำหน่ายโดยผิดกฎหมาย สำหรับ<persName>นายทองสุข</persName> ถูกแจ้งข้อหามีอาวุธปืนและเครื่องกระสุนปืนโดยไม่ได้รับอนุญาตและพกพาอาวุธปืนและเครื่องกระสุนปืนไปในเมืองหมู่บ้านหรือทางสาธารณะโดยไม่มีเหตุอันควร ส่งดำเนินคดีต่อไป. </p></body>
</news>
