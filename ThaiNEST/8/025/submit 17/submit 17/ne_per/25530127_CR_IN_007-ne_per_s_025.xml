<teiHeader>
<fileDesc>
<titleStmt>
  <title>ศาลแพ่งห้ามหญิงอ้อทำธุรกรรมที่ดินรัชดา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 16:03:41  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208497  </bibl>
</sourceDesc>
</fileDesc>
</teiHeader>
<news>
<headline>ศาลแพ่งห้าม<persName>หญิงอ้อ</persName>ทำธุรกรรมที่ดินรัชดา</headline>
<lead>ศาลแพ่ง สั่ง<persName>หญิงอ้อ</persName> อดีตภรรยา <persName>พ.ต.ท. ทักษิณ</persName> ห้ามจำหน่าย ถ่ายโอน ที่ดินรัชดา จนกว่าคดีจะถึงที่สุด</lead>
<neck></neck>
<body><p> ศาลแพ่งรัชดา มีคำสั่ง คุ้มครองชั่วคราว ในคดีที่กองทุนฟื้นฟู และระบบสถาบันการเงิน ยื่นคำร้องขอให้ศาลมีคำสั่ง ให้<persName>คุณหญิงพจมาน ณ ป้อมเพชร</persName> อดีตภรรยา <persName>พ.ต.ท.ทักษิณ ชินวัตร</persName> อดีตนายกรัฐมนตรี โอนขายที่ดินรัชดาภิเษก มูลค่ากว่า 772 ล้านบาท ที่กองทุนฟื้นฟู ได้ฟ้องเรียกคืนที่ดินดังกล่าวไว้ก่อนหน้านี้ โดยศาลวิเคราะห์แล้วเห็นว่า สภาพบังคับตามคำร้องฟ้องของโจทก์ มีเหตุผล และความจำเป็นเพียงพอ ที่จะนำวิธีการคุ้มครองมาบังคับใช้ ห้ามจำเลยกระทำการจำหน่าย จ่ายโอน ที่ดินรัชดา หรือกระทำพฤติกรรมใดๆ ที่ดินทั้ง 4 แปลง ไว้เป็นการชั่วคราว ส่วนที่ผู้คัดค้าน ขอให้กองทุนฟื้นฟู วางเงินประกัน จำนวน 772 ล้านบาท ไว้ระหว่างที่มีการคุ้มครองชั่วคราว เพื่อเหตุผลที่ว่า จะก่อให้เกิดความเสียหายแก่จำเลยนั้น ศาลเห็นว่า เป็นการคาดเดาของจำเลยเพียงฝ่ายเดียว ยังไม่ปรากฏว่า หากมีความคุ้มครองชั่วคราวแล้ว จำเลยจะเสียหายเพียงใด กรณีมีเหตุจำเป็น ศาลจึงมีคำสั่งคุ้มครองชั่วคราว 
</p></body>
</news>
