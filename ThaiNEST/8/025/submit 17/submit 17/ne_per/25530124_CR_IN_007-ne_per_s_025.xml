<teiHeader>
<fileDesc>
<titleStmt>
  <title>ไฟไหม้ รง.ทำประตูไฟเบอร์คุมเพลิงได้แล้ว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-24 17:51:27  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208021  </bibl>
</sourceDesc>
</fileDesc>
</teiHeader>
<news>
<headline>ไฟไหม้ รง.ทำประตูไฟเบอร์คุมเพลิงได้แล้ว</headline>
<lead>เกิดเหตุเพลิงไหม้ โรงงานผลิตประตูไฟเบอร์ ย่านอ้อมน้อย วอดเกือบครึ่งโรงงาน คนงานหนีตายอุตลุด รถดับเพลิงอ้อมน้อย รุดที่เกิดเหตุ 5 คัน ล่าสุด ควบคุมเพลิงได้แล้ว</lead>
<neck></neck>
<body><p>ได้เกิดเหตุเพลิงไหม้ ขึ้นที่โรงงานผลิตประตูไฟเบอร์ ไม่ทราบชื่อ ในซอยเพชรเกษม 118 ย่านถนนพุทธมณฑลสาย 4 อ. กระทุมแบน จ.สมุทรสาคร โดยต้นเพลิงเกิดขึ้นที่ด้านหลังของโรงงานดังกล่าว แล้วลุกลามมายังด้านหน้า คนงานจำนวนมาก ได้ขนของกันอย่างอลหม่าน เนื่องจาก โรงงานดังกล่าว มีเชื่อเพลิง ที่เป็นสารเคมีจำนวนมาก จึงช่วยกันขนย้ายออกมาได้อย่างปลอดภัย  เบื้องต้น เจ้าหน้าที่ดับเพลิง จากสถานีดับเพลิงอ้อมน้อย จำนวน 5 คัน มาอำนายการดับเพลิง ล่าสุด เพลิงสามารถควบคุมเพลิงไว้ได้แล้ว โดยไม่มีผู้ใด ได้รับบาดเจ็บ หรือเสียชีวิต ซึ่งเจ้าของโรงงาน ได้มายืนดูเหตุการณ์ด้วย ส่วนความคืบหน้า จะนำเสนอต่อไป </p>
<p>คืบหน้า กรณีเพลิงไหม้ โรงงานผลิตประตูไฟเบอร์ ทราบชื่อแล้ว คือ บริษัทยูนิเทคโพรดักส์ จำกัด เลขที่ 128/5 หมู่ 12 ถนนเพชรเกษม 118 แยก 12 ตำบลอ้อมน้อย อำเภอกระทุ่มแบน จังหวัดสมุทรสาคร เจ้า ของคือ <persName>นายมนู ธนเขตไพศาล</persName> และที่เกิดเหตุ ลักษณะเป็นโกดัง เนื้อที่ประมาณ 2 ไร่ มีพนักงานทำงาน 30-40 คน ต้นเพลิงมาจากกองขยะ และลุกลามไปติดกาวหลอม ทำให้ลุกลาม มีรถน้ำดับเพลิง จากเทศบาลอ้อมน้อย จำนวน 3 คัน ฉีดน้ำสกัดเพลิง ซึ่งใช้เวลา กว่า 30 นาที กว่าจะสงบ  <persName>ร.ต.อ.ยุทธศักดิ์ จันทร์เจือ</persName> ร้อยเวร สภ.กระทุ่มแบน เข้าตรวจสอบภายในโรงงานเพิ่มเติมว่า ที่เกิดเหตุเป็นโรงงาน ชั้นเดียว หลังคากระเบื้อง ผลิตเกี่ยวกับประตูไฟเบอร์ เก็บอุปกรณ์ไฟเบอร์ และสารเคมี ที่ใช้ในการประกอบชิ้นส่วน ความเสียหาย ประมาณ 400,000 บาท ส่วนตัวโรงงานเสียหาย 1 ใน 5 ซึ่งเจ้าของกำลังตรวจสอบความเสียหายอยู่ </p></body>
</news>
