<teiHeader>
<fileDesc>
<titleStmt>
  <title>รวบสองกะเทยแสบมอมเหล้าผสมซาแนค-ไวอะกร้า รูดทรัพย์จนตาย  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-02 15:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116158  </bibl>
</sourceDesc>
</fileDesc>
</teiHeader>
<news>
<headline>รวบสองกะเทยแสบมอมเหล้าผสมซาแนค-ไวอะกร้า รูดทรัพย์จนตาย</headline>
<lead>ตร.ท่องเที่ยวจับสองกะเทยแสบ ผสมซาแนค-ไวอะกร้าใส่เหล้า อ้างทำให้เคลิ้ม ก่อนมอม 2 แขกอินเดีย จนสลบแล้วรูดทรัพย์ แต่แขก 1 ใน 2 ที่หมดสติถึงกับเสียชีวิต ก่อนตามรวบตัวได้ทั้งคู่ขณะเตรียมหลบหนี สารภาพที่ผ่านมาไม่เคยมีเหยื่อเสียชีวิต เพิ่งจะมีครั้งนี้เป็นครั้งแรก</lead>
<neck></neck>
<body><p>วันนี้ (2 ก.ย.) เมื่อเวลา 10.30 น.ที่กองบังคับการตำรวจท่องเที่ยว (บก.ทท.) <persName>พล.ต.ท.ไถง ปราศจากศัตรู</persName> ผบช.ก.<persName>พล.ต.ต.อดิศร์ งามจิตสุขศรี</persName> ผบก.ทท. <persName>พ.ต.อ.อาชยนไกรทอง</persName> ผกก.1 บก.ทท. <persName>พ.ต.อ.กฤษณ์ วาฤทธิ์</persName> ผกก.2 บก.ทท. <persName>พ.ต.ท.สุวรรณ์ อุ่นอนันต์</persName> สว.ส.ทท.4 กก.2 บก.ทท.ร่วมกันแถลงข่าวจับกุม <persName>นายพงศกร หรือ “ดิว” สิงห์แก้ว</persName> อายุ 24 ปี อยู่บ้านเลขที่ 68/1 ม.11 ต.แม่นางเติง อ.ปาย จ.แม่ฮ่องสอน และ <persName>นายปรางชมพู หรือ “ปลา” จรุงพันธ์</persName> อายุ 25 ปี อยู่บ้านเลขที่ 27/113 ม.6 ต.หนองปรือ อ.บางละมุง จ.ชลบุรี ผู้ต้องหาตามหมายจับของศาลจังหวัดพัทยา ที่จ.905/2552 และ จ.906/2552 ลงวันที่ 1 ต.ค.2552 ในข้อหาร่วมกันชิงทรัพย์ผู้อื่นจนเป็นเหตุให้มีผู้ได้รับอันตรายแก่กายหรือจิตใจและเป็นเหตุให้มีผู้ถึงแก่ความตาย พร้อมของกลางเงินสดจำนวน 2,800 บาท โทรศัพท์มือถือ ยี่ห้อโนเกียสีดำ และสีบรอนซ์ จำนวน 2 เครื่อง ถุงยางอนามัยจำนวน 10 ชิ้น และรถ จยย.ยี่ห้อ ฮอนด้า รุ่นคลิก สีแดง หมายเลขทะเบียน งธท-445 ชลบุรี จำนวน 1 คัน</p>
<p><persName>พล.ต.ท.ไถง</persName> เปิดเผยว่า การจับกุมในครั้งนี้สืบเนื่องจาก <persName>นายอามิด อันนาด</persName> กับ <persName>นายพาวัน คูมา</persName> สองนักท่องเที่ยวชาวอินเดีย ได้เดินทางมาท่องเที่ยวในเมืองพัทยา จ.ชลบุรี และได้เข้าพักห้องหมายเลข 304 โรงแรมพัทยาซิตี้ ซอยพัทยากลาง 12 ต.หนองปรือ อ.บางละมุง จ.ชลบุรี ตั้งแต่วันที่ 26 ก.ย.ต่อมาในวันที่ 29 ก.ย.ทั้งคู่ได้ไปเที่ยวในเมืองพัทยา ก่อนจะกลับมาโรงแรมช่วงเวลาประมาณ 01.00 น.พร้อมกับสาวประเภทสอง 2 คน โดยเปิดห้องพักเลขที่ 302 เพิ่มอีกห้องหนึ่ง และพากันแยกย้ายเข้าห้อง                แต่หลังจากนั้น สาวประเภทสองทั้งสองคนแอบเอายานอนหลับ “ซาแนค” ผสมในเครื่องดื่ม ทำให้ผู้เสียหายทั้งสองหมดสติ ก่อนที่ทั้งคู่จะรื้อค้นเอาทรัพย์สิน ประกอบด้วย เงินสดจำนวน 3,000 บาท และเงินสดสกุลรูปี จำนวน 14,000 รูปี แล้วพากันหลบหนีไป และ <persName>นายอามิด อันนาด</persName> ก็ได้เสียชีวิตลงภายหลัง ต่อมาเจ้าหน้าที่ได้สืบสวนหาข่าวจนทราบว่า <persName>นายพงศกร</persName> กับ<persName>นายปรางชมพู</persName> คือ คนร้ายที่ลงมือก่อเหตุในครั้งนี้ จึงขออนุมัติหมายจับจากศาลจังหวัดพัทยา ก่อนกระจายกำลังกันออกติดตามจับกุมตัว        </p>
<p><persName>พล.ต.ท.ไถง</persName> กล่าวต่อว่า ต่อมาเจ้าหน้าที่สืบทราบว่า <persName>นายพงศกร</persName> ได้หลบหนีไปอยู่ที่อาคารศิริอพาร์ทเม้นท์ เลขที่ 256 ม.3 ต.บ้านฉาง อ.บ้านฉาง จ.ระยอง จึงนำกำลังเข้าตรวจสอบ ก็พบรถ จยย.ยี่ห้อฮอนด้า คลิก สีแดง หมายเลขทะเบียน งธท 445 ชลบุรี ของ<persName>นายพงศกร</persName> จอดอยู่ที่บริเวณด้านหลัง จึงนำกำลังเข้าตรวจค้นภายในอพาร์ตเมนต์ จนพบว่า <persName>นายพงศกร</persName> ซ่อนตัวอยู่ในห้องพักหมายเลข 211 จึงควบคุมตัวมาสอบปากคำ เบื้องต้น <persName>นายพงศกร</persName> ให้การว่า <persName>นายปรางชมพู</persName> ผู้ต้องหาอีกคนได้หลบหนีมาอยู่ที่ กทม.และกำลังจะหลบหนีไปภาคใต้ จึงจัดกำลังได้กำลังเจ้าหน้าที่เฝ้าอยู่ในสถานีขนส่งสายใต้ใหม่ จนกระทั่งเวลาประมาณ 08.30 น.วันนี้ ก็พบ <persName>นายปรางชมพู</persName> กำลังจะขึ้นรถทัวร์ไป จ.นครศรีธรรมราช จึงจับกุมมาดำเนินคดี                จากการสอบสวนผู้ต้องหาทั้งสองคนให้การรับสารภาพ โดย <persName>นายพงศกร</persName> อ้างว่า ปกติตนเปิดร้านทำผมอยู่ในพัทยา พร้อมกับแอบขายบริการให้นักท่องเที่ยวชาวต่างชาติด้วย และทุกครั้งก่อนจะมีเพศสัมพันธ์กับแขก พวกตนก็จะกินยาซาแนค เพื่อทำให้เคลิบเคลิ้ม และหลอกให้แขกกินด้วย พอแขกสลบ ก็จะฉวยโอกาสขโมยเอาทรัพย์สินหนีไป แต่ทุกครั้งที่ผ่านมาไม่เคยมีเหยื่อตาย เพิ่งจะมีครั้งนี้เป็นครั้งแรก                “วันเกิดเหตุก็หยิบยาขึ้นมากินเพื่อให้เคลิ้มเหมือนเดิม แต่เขาก็ถามว่าเป็นยาอะไร ฉันก็ตอบไปว่า เป็นยาที่กินแล้วทำให้รู้สึกเคลิบเคลิ้ม เขาก็เลยให้เงินออกไปหาซื้อมาเพิ่ม ฉันก็เดินออกซื้อยาร้านขายยาในซอยบัวขาว ก่อนจะเอาไปผสมใส่เหล้าและใส่ยาไวอะกร้าไปด้วย พอพวกเขาทั้งสองคนเมาสลบไปก็ฉวยโอกาสหยิบเงินหนีออกมา พอมารู้ข่าวว่าเขาเสียชีวิตก็เลยแยกย้ายกันหนี แต่ก็มาถูกจับจนได้” <persName>นายพงศกร</persName> กล่าว </p></body>
</news>
