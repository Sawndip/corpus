<teiHeader>
<fileDesc>
<titleStmt>
  <title>จปร.31แถลงตะเพิด'เสธ.แดง'บ่าย2วันนี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100128/46261/%e0%b8%88%e0%b8%9b%e0%b8%a3.31%e0%b9%81%e0%b8%96%e0%b8%a5%e0%b8%87%e0%b8%95%e0%b8%b0%e0%b9%80%e0%b8%9e%e0%b8%b4%e0%b8%94%e0%b9%80%e0%b8%aa%e0%b8%98.%e0%b9%81%e0%b8%94%e0%b8%87%e0%b8%9a%e0%b9%88%e0%b8%b2%e0%b8%a22%e0%b8%a7%e0%b8%b1%e0%b8%99%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>จปร.31แถลงตะเพิด'<persName>เสธ.แดง</persName>'บ่าย2วันนี้</headline>
<lead>แกนนำ จปร.31 เตรียมแถลงข่าวกู้ศักดิ์ศรีผู้นำกองทัพบก ตะเพิด �<persName>เสธ.แดง</persName>� พ้นกองทัพให้ไปเล่นการเมือง อย่าเอาเครื่องแบบทหารไปทำเปอะเปื้อน ลั่นทนไม่ได้เอาเครื่องแบบทหารไปหากิน พร้อมระดมผู้บังคับการกรม และ ผู้บังคับกองพัน 11 กองพัน ในกทม.ตบเท้าร่วมฟังแถลงข่าว จับตา�<persName>อนุพงษ์</persName>� ไปราชการสหรัฐอเมริกา 10 วัน</lead>
<neck></neck>
<body><p>ผู้สื่อข่าวรายงานจากกรมทหารราบที่ 11 รักษาพระองค์ ว่า <persName>พ.อ.อภิรัชต์ คงสมพงษ์</persName> ผู้บังคับการกรมทหารราบที่ 11 รักษาพระองค์ (ร.11รอ.)ในฐานะแกนนำ จปร.31 กล่าวว่า ในวันที่ 28 ม.ค. เวลา 14.00 น. ที่สโมสรนายทหาร ภายใน กรมทหารราบที่ 11 รอ. ตนพร้อมด้วยเพื่อน จปร.31 ที่มีตำแหน่ง ผู้บังคับการกรม ซึ่งเป็นหน่วยกุมกำลังหลักของกองทัพบก อาทิ <persName>พ.อ.นัฐวัฒน์ อัครนิบุตร</persName> ผู้บังคับการกรมทหารราบที่ 1 รักษาพระองค์ (ผบ.ร.1 รอ.) <persName>พ.อ.กฤษณ์ดนัย อิทธิมณฑล</persName> ผู้บังคับการกรมทหารปืนใหญ่ที่ 1 รักษาพระองค์ (ผบ.ป.1 รอ.) <persName>พ.อ.กู้เกียรติ ศรีนาคา</persName> ผู้บังคับการกรมทหารราบที่ 2 รักษาพระองค์ (ผบ.ร.2 รอ.)
และนายทหารระดับผู้บังคับกองพันในพื้นที่กรุงเทพฯและปริมณฑล จำนวนกว่า 11 กองพันจะมารวมตัวกันเพื่อแถลงข่าวในฐานะที่เป็นศิษย์เก่านักเรียนนายร้อย จปร. โดยมีวัตถุประสงค์ที่จำเป็น ต้องกอบกู้ศักดิ์ศรีภาพพจน์ของกองทัพบก ภายหลังที่ผู้บังคับบัญชาระดับสูงถูกดูหมิ่นศักดิ์ศรี โดยเฉพาะกรณีของ”<persName>เสธ.แดง</persName>” <persName>พล.ต. ขัตติยะ สวัสดิผล</persName> ผู้ทรงคุณวุฒิกองทัพบก ที่ออกมากระทำการกล่าวจาบจ้วงดูหมิ่น <persName>พล.อ. อนุพงษ์ เผ่าจินดา</persName> ผบ.ทบ.ในฐานะผู้บังคับบัญชาชั้นสูงของกองทัพบก
 “การเป็นทหารอาชีพควรจะมีสำนึก ไม่สมควรออกมาด่าผู้บังคับบัญชา ความเป็นประชาธิปไตยในหมู่ทหาร สามารถกระทำได้ แต่ไม่สมควรดูหมิ่นดูแคลนผู้บังคับบัญชา ผมอยากขอเรียกร้องให้ พี่แดง (พล.ต.ขัตติยะ ) ลาออกจากราชการทหารไปเล่นการเมือง ไปใส่สูทผูกไท ลงเล่นการเมืองเต็มตัว อย่ามาหากินกับเครื่องแบบทหารอย่างนี้เลย เพราะพวกเราถือว่าเป็นเรื่องของเกียรติและศักดิ์ศรีในอาชีพทหาร อย่ามาทำให้กองทัพต้องเปอะเปื้อนเลย ถ้ายังรักความเป็นทหารอยู่ก็อย่านำกองทัพไปยุ่งเกี่ยวกับการเมือง พวกเราทนไม่ได้และจะไม่ทนอีกต่อไป ถ้าพี่แดงยังมีพฤติกรรมเช่นนี้” <persName>พ.อ.อภิรัชต์</persName> กล่าวเสียงเข้ม</p>
<p><persName>พ.อ.อภิรัชต์</persName> กล่าวอีกว่านอกจากนี้ตนจะชี้แจงถึงมาตรการป้องกันความปลอดภัยบริเวณบ้านพัก ของ<persName>พล.ต.ขัตติยะ</persName> ภายในกองพันทหารม้าที่ 4 รักษาพระองค์ (ม.พัน 4 รอ.) ซึ่งมีความจำเป็นต้องตั้งจุดตรวจบริเวณดักงล่าว เนื่องจากเราเกรงว่า อาจจะมีการสร้างสถานการณ์ หากว่ามีมือที่3 หรือใครก็ตามที่ไม่หวังดีต้องการสร้างสถานการณ์ในช่วงนี้เพราะอาจะเกี่ยวเนื่องกับ<persName>พล.ต.ขัตติยะ</persName> ซึ่งที่ผ่านมารถของ<persName>พล.ต.ขัตติยะ</persName> เคยถูกระเบิดมาครั้งหนึ่ง เมื่อครั้งที่เคยมีเรื่องมีราวกับ <persName>พล.ต.อ. สันต์ ศรุตานนท์</persName> อดีตผบ.ตร. ดังนั้นเพื่อความไม่ประมาทจึงจำเป็นต้องมีมาตรการรักษาความปลอดภัยในพื้นที่ ม.พัน.4 รอ.
 ผู้สื่อข่าวรายงานเพิ่มเติมว่า ในวันพรุ่งนี้ เวลา 15.30 น. ทางมณฑลทหารบกที่ 11 ก็เตรียมที่จะแสดงพลังเพื่อให้กำลังใจ <persName>พล.อ.อนุพงษ์ เผ่าจินดา</persName> ผู้บัญชาการทหารบกด้วย ทั้งนี้มีรายงานว่า <persName>พล.อ.อนุพงษ์</persName> จะเดินทางไปราชการที่ประเทศสหรัฐอเมริการะหว่างวันที่ 4 ก.พ. ถึง 14 ก.พ. 2553 รวมเป็นเวลา 10 วัน โดยจะให้ <persName>พล.อ.ประยุทธ์ จันทร์โอชา</persName> รองผู้บัญชาการทหารบก ทำหน้าที่แทน ผู้บัญชาการทหารบก เป็นเวลา 10 วันด้วย</p></body>
</news>
