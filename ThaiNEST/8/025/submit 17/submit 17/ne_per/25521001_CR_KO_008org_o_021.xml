<teiHeader>
<fileDesc>
<titleStmt>
  <title>ศาลเลื่อนอ่านคำพิพากษาคดีคลองด่าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091001/30869/%e0%b8%a8%e0%b8%b2%e0%b8%a5%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%ad%e0%b9%88%e0%b8%b2%e0%b8%99%e0%b8%84%e0%b8%b3%e0%b8%9e%e0%b8%b4%e0%b8%9e%e0%b8%b2%e0%b8%81%e0%b8%a9%e0%b8%b2%e0%b8%84%e0%b8%94%e0%b8%b5%e0%b8%84%e0%b8%a5%e0%b8%ad%e0%b8%87%e0%b8%94%e0%b9%88%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ศาลเลื่อนอ่านคำพิพากษาคดีคลองด่าน</headline>
<lead>ศาลเลื่อนอ่านคำพิพากษาคดีคลองด่าน พร้อมสั่งให้ออกหมายจับ "<persName>วั ฒนา อัศวเหม</persName> "</lead>
<neck></neck>
<body><p>
(1ต.ค.) ห้องพิจารณาคดีที่ 1 ศาลแขวงดุสิต  เมื่อเวลา 10.00 น. ศาลนัดอ่านคำพิพากษาคดีที่กรมควบคุมมลพิษ กระทรวงทรัพยากรธรรมชาติและสิ่งแวดล้อม เป็นโจทก์ยื่นฟ้อง 1.กิจการร่วมค้า เอ็นวีพีเอสเคจี  2.บริษัทวิจิตรภัณฑ์ก่อสร้าง  3.<persName>นายพิษณุ ชวนะนันท์</persName> กรรมการบริษัทวิจิตรภัณฑ์ก่อสร้าง  4.บริษัทประยูรวิศว์การช่าง  5.<persName>นายสังวรณ์ ลิปตพัลลภ</persName> กรรมการบริษัทประยูรวิศว์การช่าง 6.บริษัทสี่แสงการโยธา(1979)  7.<persName>นายสิโรจน์ วงศ์สิโรจน์กุล</persName> กรรมการบริษัทสี่แสงการโยธา  8.บริษัท กรุงธนเอนยิเนียร์  9.<persName>นายนิพนธ์ โกศัยพลกุล</persName> กรรมการบริษัทกรุงธนเอนยิเนียร์ 
</p>
<p>
10.บริษัทเกตเวย์ดิเวลลอปเมนท์  11.<persName>นายรอยอิศราพร ชุตาภา</persName> กรรมการบริษัทเกตเวย์ดิเวลลอปเมนท์  12.บริษัท คลองด่านมารีน แอนด์ ฟิชเชอรี่ 13.<persName>นายชาลี ชุตาภา</persName> กรรมการบริษัทคลองด่านมารีนฯ 14.<persName>นายประพาส ตีระสงกรานต์</persName> กรรมการบริษัทคลองด่านมารีนฯ 15.<persName>นายชยณัฐ โอสถานุเคราะห์</persName> กรรมการบริษัทคลองด่านมารีนฯ 16.บริษัท ปาล์ม บีช ดิเวลลอปเมนท์ 17.<persName>นางบุญศรี ปิ่นขยัน</persName> กรรมการบริษัท ปาล์ม บีชฯ 18.<persName>นายกว๊อกวา โอเยง</persName>  สัญชาติฮ่องกง ในฐานะผู้แทนบริษัท ปาล์ม บีชฯ และ 19.<persName>นายวัฒนา อัศวเหม</persName> อดีตรัฐมนตรีช่วยว่าการกระทรวงมหาดไทย เป็นจำเลยที่ 1 - 19 ในความผิดฐานฉ้อโกงที่ดิน และฉ้อโกง กรณีร่วมกันทุจริตจัดซื้อที่ดิน อ.คลองด่าน จ.สมุทรปราการ ซึ่งเป็นคลอง ถนนสาธารณะ และป่าชายเลน ก่อสร้างบ่อบำบัดน้ำเสียคลองด่าน
</p>
<p>
 แต่ปรากฏว่าเมื่อถึงเวลามีเพียงจำเลยที่ 1 - 18 พร้อมด้วยทนายความเดินทางมาศาล ส่วน<persName>นายวัฒนา</persName> ไม่ได้เดินทางมาและไม่ได้ส่งทนายมาแจ้งให้ทราบ ศาลพิเคราะห์แล้วเห็นว่าคดีนี้ศาลได้นัดอ่านคำพิพากษาไว้ล่วงหน้าแล้ว แต่จำเลยไม่เดินทาง เห็นว่านายวัฒนา จำเลยมีพฤติการณ์จงใจหลบหนี จึงมีคำสั่งให้ออกหมายจับนายวัฒนา และนัดฟังคำพิพากษาอีกครั้งในวันที่ 12 พ.ย.52 เวลา 10.00 น.
</p></body>
</news>
