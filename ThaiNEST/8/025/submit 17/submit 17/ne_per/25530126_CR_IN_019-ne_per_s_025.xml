<teiHeader>
<fileDesc>
<titleStmt>
  <title>3ผู้ต้องหาปูแดง เข้ามอบตัวต่อ ดีเอสไอ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-26 12:03:51  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208296  </bibl>
</sourceDesc>
</fileDesc>
</teiHeader>
<news>
<headline>3ผู้ต้องหาปูแดง เข้ามอบตัวต่อ ดีเอสไอ</headline>
<lead>ทนายความ บ.เบสท์ 59 นำ 3 ผู้ต้องหา ผลิตปูแดงไคโตซาน เข้ามอบตัว กับ ดีเอสไอ โดยเจ้าหน้าที่ ตั้งวงเงินประกันสูง ถึงคนละ 2 ล้านบาท</lead>
<neck></neck>
<body><p><persName>พ.ต.อ.ณรัชต์ เศวตนันท์</persName> รองอธิบดีกรมสอบสวนคดีพิเศษ เปิดเผยว่า ทนายความ 3 ผู้ต้องหาคดี บริษัท เบสท์ 59 จำกัด ผู้ผลิตปุ๋ยปูแดงไคโตซาน ติดต่อนำผู้ต้องหาทั้ง 3 ราย ที่ถูกหมายจับ ทราบชื่อ <persName>นายธนาพัทธ์ กิจใบ</persName> <persName>นายวิชาญ จำปาขาว</persName> และ<persName>นายสมปอง แซ่ตั้ง</persName> เข้ามอบตัวสู้คดี ที่กรมสอบสวนคดีพิเศษ เมื่อช่วงเช้าที่ผ่านมา ทั้งนี้ กรมสอบสวนคดีพิเศษ ยืนยัน จะให้ความเป็นธรรมกับผู้ต้องหา ขณะที่ ดีเอสไอ ได้ยื่นเงื่อนไขการประกันตัว จำนวน 2 ข้อ คือ จะต้องไม่เข้าไปยุ่งเกี่ยวในพยานหลักฐานของคดี และจะต้องไม่ไปยุยง หรือ ปลุกปั่นสมาชิกให้ก่อม็อบ หรือยื่นหนังสือประท้วง หากไม่สามารถกระทำได้ ก็จะถอนการประกันทันที</p>
<p>อย่างไรก็ตาม <persName>พ.ต.อ.ณรัชต์</persName> ระบุ หลักทรัพย์ที่จะใช้ในการประกันตัวผู้ต้องหา กำหนดจะต้องใช้เป็นเงินสด คนละ 2 ล้านบาท หากเป็นหลักทรัพย์ประเภทโฉนดที่ดิน จะต้องมีมูลค่าประมาณ 5 ล้านบาท ซึ่งจะยื่นประกันตัวได้</p></body>
</news>
