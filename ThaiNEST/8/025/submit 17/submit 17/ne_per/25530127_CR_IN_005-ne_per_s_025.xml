<teiHeader>
<fileDesc>
<titleStmt>
  <title>ชาวบ้านร้องดีเอสไอถูกนายทุนหลอกจำนองที่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 16:59:07  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208510  </bibl>
</sourceDesc>
</fileDesc>
</teiHeader>
<news>
<headline>ชาวบ้านร้องดีเอสไอถูกนายทุนหลอกจำนองที่</headline>
<lead>โฆษกพรรคเพื่อไทย นำชาวบ้าน ร้อง ดีเอสไอ หลังถูกนายทุน อ้าง สามารถส่งไปทำงานที่อิสราเอลได้ สุดท้าย นำที่ไปจำนองเป็นค่าใช้จ่าย แต่ถูกโกงเสียเงินหลายแสน</lead>
<neck></neck>
<body><p><persName>นายพร้อมพงศ์ นพฤทธิ์</persName> โฆษกพรรคเพื่อไทย นำตัวแทนชาวบ้านกว่า 30 คน ใน จ.หนองบัวลำพู จ.อุดรธานี และ จ.เลย เข้าร้องเรียนขอความช่วยเหลือต่อกรมสอบสวนคดีพิเศษ หรือ ดีเอสไอ หลังจาก กลุ่มชาวบ้านดังกล่าว ถูกหลอกจากการไปขอกู้เงินจากนายทุนผู้มีอิทธิพลในพื้นที่ รายละ 2 -3 แสนบาท เพื่อจะนำเงินไปเป็นค่าใช้จ่ายในการเดินทางทำงานที่ประเทศอิสราเอล ผู้เข้าร้องเรียนรายหนึ่ง เล่าว่า ต้องการเดินทางไปทำงานที่ประเทศอิสราเอล จึงนำโฉนดที่ดินไปจำนองกับนายทุน ซึ่งคนในพื้นที่รู้จักดีและด้วยความที่นายทุนคนดัวกล่าว เป็นผู้มีอิทธิพล จึงได้เซ็นกู้ในสัญญา โดยยังไม่ได้ระบุจำนวนเงิน ต่อมาเมื่อถึงวันนัดหมายรับเงิน นายทุนคนดังกล่าว ไม่ยอมนำเงินมามอบให้ กลับบอกว่า ได้ให้เงินไปแล้ว</p>
<p>ทางด้าน <persName>นายธาริต เพ็งดิษฐ์</persName> อธิบดี ดีเอสไอ ได้กล่าวหลังจากพบกับชาวบ้านแล้ว และได้กล่าวว่า จะดำเนินการตรวจสอบเรื่องนี้ให้เร็วที่สุด โดยให้ความเป็นธรรมกับทุกฝ่าย</p></body>
</news>
