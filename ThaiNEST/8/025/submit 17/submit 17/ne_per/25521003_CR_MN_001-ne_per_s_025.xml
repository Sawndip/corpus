<teiHeader>
<fileDesc>
<titleStmt>
  <title>รวบพริตตี้ตั้งตัวเป็นแม่เล้าหลอกเด็กสาว 14 ค้ากาม  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-03 22:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116359  </bibl>
</sourceDesc>
</fileDesc>
</teiHeader>
<news>
<headline>รวบพริตตี้ตั้งตัวเป็นแม่เล้าหลอกเด็กสาว 14 ค้ากาม</headline>
<lead>ตำรวจปากน้ำ รวบพริตตี้แนะนำสินค้าของห้างดังย่านศรีนครินทร์ ก่อเหตุลวงเด็กหญิงวัย 14 ปี ขายบริการทางเพศ ให้ค่าตัวครั้งละ 300-500 ด้านเจ้าตัวขอให้การในชั้นศาล เจ้าหน้าที่จึงแจ้งข้อหาพรากผู้เยาว์และเป็นธุระจัดหา</lead>
<neck></neck>
<body><p> วันนี้ (2 ต.ค.) เมื่อเวลา 11.30 น.<persName>นายชัยนนท์ เตชะสุภากูร</persName> นิติกรประจำสถานคุ้มครองและพัฒนาอาชีพบ้านเกร็ดตระการ จ.นนทบุรี ได้พา <persName>ด.ญ.แนน</persName>( นามสมมติ) และ <persName>ด.ญ.นิด</persName> (นามสมมติ) อายุ 14 ปี เข้าพบ <persName>ร.ต.ท.สุนทราพร จาตูม</persName> พนักงานสอบสวน (สบ1) สภ.เมืองสมุทรปราการ พร้อมร้องเรียนให้ติดตามเรื่อง ในกรณี <persName>น.ส.นฤมล</persName> หรือ <persName>กิ๋ง</persName> (ไม่ทราบนามสกุล) อายุราว 20-25 ปี สาวพริตตี้หน้าตาดี ที่ล่อลวงเด็กหญิงทั้งสองไปค้าบริการทางเพศแล้วหักค่าหัวคิว ก่อนถูกเจ้าหน้าที่จับกุมทั้งสองคน แต่ <persName>น.ส.นฤมล</persName> ยังคงลอยนวล        </p>
<p><persName>ด.ญ.แนน</persName> ลำดับเหตุการณ์ให้ฟังว่า ก่อนหน้านี้ ตน และ <persName>ด.ญ.นิด</persName> ซึ่งเป็นเพื่อนกัน ถูกเจ้าหน้าที่ตำรวจจับกุมในข้อหาเตร็ดเตร่เพื่อการค้าประเวณี หลังถูก <persName>น.ส.นฤมล</persName> ติดต่อเรียกลูกค้าให้มายืนดักรอบริเวณริมฟุตปาท ปากซอยร่มเย็น ต.ปากน้ำ อ.เมือง สมุทรปราการ หลังจับกุมถูกเจ้าหน้าที่แจ้งข้อกล่าวหาดำเนินคดี เมื่อวันที่ 6 มี.ค.2552 ที่ผ่านมา                ซึ่งหลังจากนั้น ได้ถูกนำตัวเข้าฟื้นฟูสภาพจิตใจและอาชีพในสถานคุ้มครองดังกล่าว เป็นเวลาผ่านไปกว่า 7 เดือน หลังจากนั้น ได้รับทราบจากผู้ปกครอง ว่า ตนและเพื่อนถูกจับกุม แต่ <persName>น.ส.นฤมล</persName> ยังคงลอยนวล ไม่ถูกจับกุม ทั้งๆ ที่ตนถูกล่อลวงให้ไปขายบริการทางเพศ จึงได้ให้ข้อมูลกับเจ้าหน้าที่ในสถานคุ้มครองก่อนตัดสินใจเข้าแจ้งความ เพื่อให้เบาะแสเพิ่มเติม</p>
<p> ต่อมา <persName>ร.ต.ท.สุนทราพร</persName> พาผู้เสียหายตรวจสอบบริเวณ ซ.ร่มเย็น ต.ปากน้ำ อ.เมืองสมุทรปราการ ก่อนประสานกำลังฝ่ายสืบสวน เข้าจับกุม <persName>น.ส.นฤมล หรือ กิ๋ง นุตะศิรินันท์</persName> อายุ 22 ปี อยู่บ้านเลขที่ 502/188 ซ.ร่มเย็น ต.ปากน้ำ อาชีพเป็นสาวพริตตี้แนะนำสินค้า ในห้างสรรพสินค้าชื่อดังย่านศรีนครินทร์ โดยมีผู้เสียหายทั้งสองราย ชี้ตัวยืนยัน จึงได้ควบคุมตัวกลับ สภ.เมืองสมุทรปราการ                โดยเบื้องต้น <persName>น.ส.นฤมล</persName> ไม่ขอให้การใดๆ ในชั้นสอบสวน ยืนกรานให้การแต่เพียงในชั้นศาล เจ้าหน้าที่จึงได้แจ้งข้อกล่าวหา พรากผู้เยาว์อายุต่ำกว่า 15 ปี เพื่อการอนาจาร และเป็นธุระจัดหาหรือกระทำการใดๆ อันซึ่งมาเพื่อการค้าประเวณี ดำเนินคดีตามกฎหมาย                <persName>ร.ต.ท.สุนทราพร</persName> กล่าวว่า ก่อนหน้านี้ เจ้าหน้าที่ตำรวจจับกุมตัว <persName>ด.ญ.แนน</persName> และ <persName>ด.ญ.นิด</persName> ในข้อกล่าวหาเตร็ดเตร่เพื่อการค้าประเวณี ดำเนินคดีก่อนส่งตัวฟื้นฟูสภาพจิตใจและอาชีพ แต่ต่อมาในวันนี้ ทั้งสองพร้อมผู้ปกครองและนักกฎหมาย ได้เดินทางเข้าพบพนักงานสอบสวน เพื่อแจ้งความให้เจ้าหน้าที่ตำรวจจับกุมตัว <persName>น.ส.นฤมล</persName> ซึ่งยังไม่ถูกจับกุม หลังกระทำการเป็นนกต่อติดต่อลูกค้าให้แก่หนูน้อยทั้งสอง โดยที่ตนเองนั้นหักค่าหัวคิว จากเงินที่ลูกค้าจ่ายหลังซื้อบริการเด็กทั้งสอง ซึ่งทราบว่า ให้เด็กครั้งละ 300-500 บาท หลังทราบข้อมูลได้ออกติดตามจนพบตัว จึงเชิญตัวสอบสวนแจ้งข้อกล่าวหาดำเนินคดี เบื้องต้นยังให้การปฏิเสธ</p>
<p><persName>นายชัยนนท์ เตชะสุภากูร</persName> นิติกรประจำสถานคุ้มครอง เผยว่า หลังรับเด็กทั้งสองมาดูแลเด็กได้มีโอกาสพูดคุยกับเจ้าหน้าที่และนักจิตวิทยา ก่อนที่จะค่อยๆ เปิดเผยเรื่องราวและรายละเอียดออกมา ซึ่งหลังทราบข้อมูลทางสถานคุ้มครองก่อนได้มีการประสานมายังเจ้าหน้าที่ตำรวจ แต่ก็ยังไม่สามารถติดตามจับกุมตัว <persName>น.ส.นฤมล</persName> ได้จนกระทั่งในวันนี้ทราบเบาะแสจากพลเมืองดีว่า <persName>น.ส.นฤมล</persName> กลับมายังบ้านหลังดังกล่าว จึงได้พาตัวเด็กทั้งสองเข้าพบพนักงานสอบสวน เพื่อขอความเป็นธรรมก่อนจับกุมตัวได้ในที่สุด</p></body>
</news>
