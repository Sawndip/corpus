<teiHeader>
<fileDesc>
<titleStmt>
  <title>ออกหมายจับ “วัฒนา” เบี้ยวฟังคดีโกงคลองด่าน 2 หมื่นล้าน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-01 10:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115301  </bibl>
</sourceDesc>
</fileDesc>
</teiHeader>
<news>
<headline>ออกหมายจับ “<persName>วัฒนา</persName>” เบี้ยวฟังคดีโกงคลองด่าน 2 หมื่นล้าน!</headline>
<lead>ศาลแขวงดุสิตเลื่อนอ่านคำพิพากษาคดีฉ้อโกงโครงการบ่อบำบัดน้ำเสียคลองด่าน ไปเป็นวันที่ 12 พ.ย.นี้ เวลา 09.00 น. พร้อมออกหมายจับ “<persName>วัฒนา อัศวเหม</persName>” จำเลยที่ 19 ฐานฉ้อโกงที่ดินและสัญญา เรียกค่าเสียหายคืนรัฐกว่า 2 หมื่นล้านบาท เนื่องจากไม่มาฟังพิพากษาตามนัด</lead>
<neck></neck>
<body><p> วันนี้ ( 1 ต.ค.) เมื่อเวลา 10.00 น. ที่ห้องพิจารณาคดีที่ 1 ศาลแขวงดุสิต ถ.บรมราชชนนี ศาลนัดอ่านคำพิพากษาคดีที่กรมควบคุมมลพิษ กระทรวงทรัพยากรธรรมชาติและสิ่งแวดล้อม เป็นโจทก์ยื่นฟ้อง 1.กิจการร่วมค้า เอ็นวีพีเอสเคจี 2.บริษัทวิจิตรภัณฑ์ก่อสร้าง 3.<persName>นายพิษณุ ชวนะนันท์</persName> กรรมการบริษัทวิจิตรภัณฑ์ก่อสร้าง 4.บริษัทประยูรวิศว์การช่าง 5.<persName>นายสังวรณ์ ลิปตพัลลภ</persName> กรรมการบริษัทประยูรวิศว์การช่าง 6.บริษัทสี่แสงการโยธา(1979) 7.<persName>นายสิโรจน์ วงศ์สิโรจน์กุล</persName> กรรมการบริษัทสี่แสงการโยธา 8.บริษัท กรุงธนเอนยิเนียร์ 9.นายนิพนธ์ โกศัยพลกุล กรรมการบริษัทกรุงธนเอนยิเนียร์ 10.บริษัทเกตเวย์ดิเวลลอปเมนท์ 11.<persName>นายรอยอิศราพร ชุตาภา</persName> กรรมการบริษัทเกตเวย์ดิเวลลอปเมนท์ 12.บริษัท คลองด่านมารีน แอนด์ ฟิชเชอรี่ 13.<persName>นายชาลี ชุตาภา</persName> กรรมการบริษัทคลองด่านมารีนฯ 14.<persName>นายประพาส ตีระสงกรานต์</persName> กรรมการบริษัทคลองด่านมารีนฯ 15.<persName>นายชยณัฐ โอสถานุเคราะห์</persName> กรรมการบริษัทคลองด่านมารีนฯ 16.บริษัท ปาล์ม บีช ดิเวลลอปเมนท์ 17.<persName>นางบุญศรี ปิ่นขยัน</persName> กรรมการบริษัท ปาล์ม บีชฯ 18.<persName>นายกว๊อกวา โอเยง</persName> สัญชาติฮ่องกง ในฐานะผู้แทนบริษัท ปาล์ม บีชฯ และ 19.<persName>นายวัฒนา อัศวเหม</persName> อดีตรัฐมนตรีช่วยว่าการกระทรวงมหาดไทย เป็นจำเลยที่ 1 - 19 ในความผิดฐานฉ้อโกงที่ดิน และฉ้อโกง กรณีร่วมกันทุจริตจัดซื้อที่ดิน อ.คลองด่าน จ.สมุทรปราการ ซึ่งเป็นคลอง ถนนสาธารณะ และป่าชายเลน ก่อสร้างบ่อบำบัดน้ำเสียคลองด่าน</p>
<p>โดยวันนี้ มีเพียงจำเลยที่ 1 – 18 และทนายความเดินทางมาศาล ส่วน<persName>นายวัฒนา</persName> จำเลยที่ 19 ไม่ได้เดินทางมาและไม่ได้ส่งทนายมาแจ้งให้ศาลทราบ ศาลพิเคราะห์แล้วเห็นว่าคดีนี้ศาลได้นัดอ่านคำพิพากษาไว้ล่วงหน้าแล้วแต่จำเลยที่ 19 ไม่มาและไม่แจ้งเหตุ เห็นว่าจำเลยที่ 19 มีพฤติการณ์จงใจหลบหนี จึงมีคำสั่งให้ออกหมายจับ และนัดฟังคำพิพากษาอีกครั้งในวันที่ 12 พ.ย. นี้ เวลา 10.00 น.</p></body>
</news>
