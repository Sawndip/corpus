<teiHeader>
<fileDesc>
<titleStmt>
  <title>ศาลออกหมายจับมือฆ่าหั่นศพ น.1เชื่อตัวจริง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-14 08:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=25967  </bibl>
</sourceDesc>
</fileDesc>
</teiHeader>
<news>
<headline>ศาลออกหมายจับมือฆ่าหั่นศพ น.1เชื่อตัวจริง</headline>
<lead></lead>
<neck></neck>
<body><p>วันนี้(14ต.ค.)ผู้สื่อข่าวรายงานว่า <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล เปิดเผยในรายการเช้าข่าวข้นคนข่าวเช้า โดยเชื่อว่า<persName>นายสิริพงศ์ กาญจนนิวิฐ</persName> เป็นคนร้ายตัวจริงในคดีฆ่าหญิงสาวที่พบศพย่านบางบัวทองและฆ่าหั่นศพเด็กชาย เมื่อคืนที่ผ่านมานำไปค้นหลักฐานที่บ้านพักก็เจอหลักฐานเพิ่ม แต่ตำรวจยังติดใจในประเด็นมูลเหตุจูงใจ รวมทั้งประเด็นที่บอกว่าไม่ได้ทิ้งศพเด็กชายในบริเวณที่ถูกพบ ส่วนเด็กผู้หญิงที่รอดชีวิตต้องการให้พักผ่อนก่อน จึงยังไม่ได้สอบปากคำใดๆ สิ่งที่ต้องทำต่อคือตามหาทรัพย์สินที่หายไปด้วย ทั้งนี้ประเด็นก่อเหตุนั้นส่วนตัวมองว่าถ้าไม่ถูกกดดันใดๆ ก็อาจประสงค์ต่อทรัพย์สิน เพราะขณะเดินทางไปรับครอบครัวผู้เสียชีวิตก็เตรียมอาวุธปืนไปด้วย ซึ่งรายชื่อบุคคลเข้าประเทศตามคำให้การก็ตรงกัน</p>
<p><persName>พล.ต.ท.วรพงษ์</persName> กล่าวด้วยว่า การตรวจสอบสภาพจิตก็เป็นขั้นตอนหนึ่งที่ต้องตรวจสอบ ส่วนที่ระบุว่าถูกกดดันและดูถูกว่าไม่กล้ายิงสามีชาวญี่ปุ่นของผู้ตายก็คงต้องตรวจสอบต่อไป แต่ดูจากพฤติกรรมเบื้องต้นเชื่อว่าดำเนินการคนเดียว เพราะเหยื่อเป็นผู้หญิงและเด็ก ประวัติอาชญากรรมเบื้องต้นไม่พบ มีอาชีพขับแท็กซี่ สำหรับร่องรอยที่คาดว่าเกิดจากการทรมาณ พบว่าเป็นรอยช้ำซึ่งไม่แน่ใจว่าเกิดก่อนหรือหลังจากเสียชีวิตแล้ว ทั้งนี้ที่มอบตัวกับสื่อเพราะต้องการความปลอดภัย ทั้งนี้จากคำให้การตลอดคืนกับคำบอกเล่ากับสื่อก็ยังตรงกัน ที่ยังติดใจคือประเด็นจูงใจและต้องการชิ้นส่วนศพให้ครบ ขณะนี้ตัดประเด็นแก็งลูกหนูและแก็งต่างชาติทั้งหมดแล้ว</p>
<p>ด้าน <persName>พ.ต.ท.สุกิจ อรุณเลิศถวิล</persName> รอง ผกก.(สส.)สน.ตลิ่งชัน เดินทางไปขอหมายจับจากศาลอาญารัชดา โดยศาลได้อนุมัติหมายจับเลขที่ 2939/2552 ลงวันที่ 14 ตุลาคม ข้อหาฆ่าผู้อื่นโดนไตร่ตรองไว้ก่อน พกพาอาวุธปืน และปกปิดซ่อนเล้นศพหรือสิ่งของศพ หลังจากนั้นในวันเดียวกันเจ้าหน้าที่ตำรวจ จะนำตัวผู้ต้องหาไปทำแผนฆาตรกรรม ีรวมทั้งหมด 14 จุด โดยเริ่มจากจุดแรกที่ท่าอากาศยานสุวรรณภูมิ</p></body>
</news>
