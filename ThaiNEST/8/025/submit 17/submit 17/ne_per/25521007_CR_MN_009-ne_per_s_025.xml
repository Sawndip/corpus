<teiHeader>
<fileDesc>
<titleStmt>
  <title>นศ.สาวแจ้งจับ “หม่อมเอ็กซ์” ลูก “หม่อมเหยิน” มอมเหล้าข่มขืน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-07 00:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118208  </bibl>
</sourceDesc>
</fileDesc>
</teiHeader>
<news>
<headline>นศ.สาวแจ้งจับ “<persName>หม่อมเอ็กซ์</persName>” ลูก “<persName>หม่อมเหยิน</persName>” มอมเหล้าข่มขืน</headline>
<lead>นศ.สาวปี 4 มหา’ลัยดัง แจ้งจับ “<persName>หม่อมเอ็กซ์</persName>” ลูก “<persName>หม่อมเหยิน</persName>” ข่มขืน เหยื่อเผยลูกตลกดังออกอุบายให้คำปรึกษาปัญหาหัวใจ แต่กลับมอมเหล้าก่อนพาไปทำปู้ยี่ปู้ยำแถมโพนทะนาว่าเป็นฝ่ายเริ่มก่อน</lead>
<neck></neck>
<body><p>วันนี้ (6 ต.ค.) เมื่อเวลา 15.30 น. <persName>น.ส.แนน</persName> (นามสมมติ) อายุ 23 ปี นศ.ชั้นปีที่ 4 ของมหาวิทยาลัยชื่อดังแห่งหนึ่งย่านบางเขน พร้อมแฟนหนุ่ม และ<persName>นายสิทธิ์ศักดิ์ ทองศรี</persName> ทนายความ เดินทางเข้าพบ <persName>พ.ต.ท.พิเชษฐ์ ฟูสินไพบูลย์</persName> รอง ผกก.สส.สน.บางเขน เพื่อให้ปากคำเพิ่มเติมหลังจาก <persName>น.ส.แนน</persName> เข้าแจ้งความร้องทุกข์ว่าถูก<persName>นายอัศนัย เทศทะวงศ์</persName> อายุ 29 ปี หรือ “<persName>หม่อมเอ็กซ์</persName>” ลูกชายของ<persName>นายประสิทธิ์ เทศทะวงศ์</persName> หรือ<persName>หม่อมเหยิน</persName> นักแสดงตลกชื่อดัง ล่อลวงไปข่มขืนกระทำชำเรา โดยใช้เวลาสอบปากคำประมาณ 2 ชั่วโมง 30 นาที</p>
<p>ภายหลังเสร็จสิ้นการให้ปากคำ <persName>น.ส.แนน</persName> เปิดเผยว่า ก่อนเกิดเหตุ <persName>นายอัศนัย</persName> หรือ<persName>หม่อมเอ็กซ์</persName> โทร.มาชวนตนออกไปนั่งดื่มเหล้าด้วยกันเพื่อจะปรึกษากันเรื่องตนกับแฟนที่มีปัญหาทะเลาะกัน ซึ่งที่ตนยอมออกไปด้วยก็เพราะรู้จักกันมานานแล้วจึงไว้ใจเหมือนกับพี่ชายคนหนึ่ง โดยตนไปนั่งที่ร้านกับ<persName>นายอัศนัย</persName>เพียงแค่ 2 คน จากนั้น<persName>นายอัศนัย</persName>ก็เข้าไปหยิบเหล้าซึ่งมีไม่เต็มขวดมานั่งดื่มกัน ระหว่างนั้นก็คุยกันเรื่องทั่วไปยังไม่ได้ปรึกษาเรื่องที่ตนทะเลาะกับแฟนดังกล่าว แต่คุยเรื่องทั่วไป                “หลังจากเหล้าหมดก็มีอาการเมา เหมือนไม่มีแรง เลยบอกกับเขาว่าอยากกลับบ้าน จากนั้นก็ขึ้นรถเขาออกไป แต่ก็ไม่รู้ว่าพาไปไหน เพราะหลังขึ้นรถแล้วก็หลับตลอดทาง มาตื่นก็ตอนที่เขาลงไปซื้อของ จากนั้นก็หลับต่อจนถึงห้องที่เขาพาไป ระหว่างนั้นก็รู้สึกสะลึมสะลือตลอด ไม่มีแรงเลย และเห็นว่าเขาหยิบโทรศัพท์ขึ้นมาก็ถามว่าทำอะไร เขาก็บอกว่าถ่ายไว้เล่นๆ จนกระทั่งเกิดเรื่อง” <persName>น.ส.แนน</persName> กล่าว</p>
<p>ด้านแฟนหนุ่มของ <persName>น.ส.แนน</persName> กล่าวว่า วันนี้ได้เดินทางเข้าให้ปากคำตามนัดต่อพนักงานสอบสวน ซึ่งหลังเกิดเหตุ ตนได้ให้แฟนไปตรวจร่างกาย รวมทั้งตรวจเลือด เนื่องจากต้องการทราบว่า<persName>นายอัศนัย</persName>ผสมอะไรลงไปในเหล้าให้แฟนตนดื่มหรือไม่ นอกจากนี้ แพทย์ก็ได้อธิบายรอยเขียวช้ำที่เกิดบริเวณแขนและขาของแฟนตนว่า เกิดจากรอยถูกกดทับ และการบีบ ไม่ได้เกิดจากการถูกกระแทก                “ผมก็พยายามให้โอกาสนายอัศนัยมารับผิดชอบอย่างลูกผู้ชายมาตลอด แต่เขากลับปฏิเสธ และยังใส่ร้ายว่าแฟนผมเป็นคนเริ่มก่อน แต่วันนั้นผมก็รู้ว่าแฟนผมไปหาเขาเพื่อต้องการที่จะขอคำปรึกษาเท่านั้น แต่เขากลับทำกับแฟนผมถึงขนาดนี้ หลังจากเกิดเรื่องผมได้มีคุยกับแฟนแล้ว เขาก็ยอมรับว่าเกิดเรื่องขึ้นจริง แต่เขาไม่ได้เป็นคนเริ่ม” แฟนหนุ่มของ <persName>น.ส.แนน</persName> กล่าว</p>
<p>ขณะที่ <persName>นายสิทธิ์ศักดิ์</persName> ทนายความกล่าวว่า หลังเกิดเหตุ<persName>นายอัศนัย</persName>พยายามโทร.มาไกล่เกลี่ยไม่ให้เอาเรื่อง และให้ยอมความเพราะกลัวจะเสื่อมเสียชื่อเสียง แต่ทางผู้เสียหายยืนยันจะเอาเรื่องให้ถึงที่สุด และจะดำเนินคดีให้ถึงที่สุดด้วย โดยในวันนี้ได้แจ้งความในข้อหาข่มขืนกระทำชำเรา กักขังหน่วงเหนี่ยว และหมิ่นประมาท ที่ต้องแจ้งหมิ่นประมาทเพราะ<persName>นายอัศนัย</persName>เอาเรื่องไปเล่าให้ใครต่อใครฟังว่าไม่ใช่คนผิด แต่ผู้เสียหายเป็นคนเริ่มก่อน ซึ่งทำอย่างนี้ถือว่าไม่ใช่ลูกผู้ชาย ถ้าเป็นลูกผู้ชายจริงขอให้ออกมารับความผิด ส่วนตนมีพยานและหลักฐานครบทั้งหมด ตั้งแต่เริ่มต้นจนจบแต่ยังเปิดเผยไม่ได้ว่าเป็นอะไรบ้าง เพราะจะเสียรูปคดี                ส่วน <persName>พ.ต.ท.พิเชษฐ์</persName> กล่าวว่า เบื้องต้นได้ให้พนักงานสอบสวนสอบปากคำผู้เสียหายไปแล้ว หลังจากนี้ได้รวบรวมพยานหลักฐานเพื่อออกหมายเรียกผู้ที่ถูกกล่าวหามาสอบปากคำ ถึงที่มาที่ไปแล้วเรื่องราวต่างๆ อย่างละเอียด ก่อนดำเนินการตามกฎหมายต่อไป                ผู้สื่อข่าวรายงานว่าก่อนหน้านี้ <persName>นายอัศนัย</persName> หรือ<persName>หม่อมเอ็กซ์</persName> เคยเป็นข่าว มาแล้วหลังเข้าแจ้งความพนักงานสอบสวน สน.โคกคราม ว่า <persName>น.ส.เจสซี</persName> หรือ<persName>เจสซีก้า นิลเพชร</persName> แฟนสาววัย 19 ปี ถูกทหารอุ้มหายไป ต่อมาแฟนสาวรุดไปโรงพักยืนยันว่าไม่ได้ถูกอุ้มหรือได้รับอันตราย ที่หนีไปเพราะทนถูกซ้อมและปาด้วยขวดฉี่ไม่ได้</p></body>
</news>
