<teiHeader>
<fileDesc>
<titleStmt>
  <title>ตามยิงคนงานกรีดยางยะลาดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 11:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23611  </bibl>
</sourceDesc>
</fileDesc>
</teiHeader>
<news>
<headline>ตามยิงคนงานกรีดยางยะลาดับ</headline>
<lead></lead>
<neck></neck>
<body><p>เมื่อเวลา 09.30 น. วันที่ 1 ต.ค. ศูนย์วิทยุ สภ.จะกว๊ะ อ.รามัน จ.ยะลา ได้รับแจ้งว่า เกิดเหตุยิงกันมีผู้เสียชีวิตบนถนนสาย กะพ้อ-รือเสาะ หมู่ 2 ต.ตะโล๊ะหะลอ อ.รามัน จ.ยะลา จึงได้แจ้ง <persName>พ.ต.ต.สมปราชญ์ กรรกานนท์</persName> สว.หัวหน้า สภ.จะกว๊ะ นำกำลังเจ้าหน้าที่ตำรวจ พร้อมประสานตำรวจจากกองวิทยาการเขต 45 ยะลา รุดไปตรวจสอบที่เกิดเหตุทันที </p>
<p>เมื่อมาถึงที่เกิดเหตุ เจ้าหน้าที่พบมีผู้เสียชีวิตนอนอยู่บนถนน ทราบชื่อ คือ <persName>นายสุไลมาน อาแว</persName> อายุ 28 ปี อยู่บ้านเลขที่ 34/2 หมู่ 5 ต.ตะโล๊ะหะลอ อ.รามัน จ.ยะลา มีอาชีพรับจ้างกรีดยาง สภาพศพถูกยิงด้วยอาวุธปืนไม่ทราบขนาดเข้าที่ลำตัว และศีรษะ ข้างศพพบ รถ จยย.ของผู้ตายล้มอยู่ </p>
<p> จากการสอบสวนเบื้องต้นทราบว่า ขณะที่ <persName>นายสุไลมาน</persName> กำลังขี่ จยย.ออกจากสวนยาง เพื่อเดินทางกลับบ้าน เมื่อขี่รถ จยย.มาถึงที่เกิดเหตุ ได้มีคนร้ายไม่ทราบจำนวน ใช้อาวุธปืนยิงใส่ จนเสียชีวิตดังกล่าว ก่อนจะหลบหนีไป เบื้องต้นเจ้าหน้าที่สันนิษฐานว่า เป็นฝีมือของกลุ่มก่อความไม่สงบในพื้นที่ แต่ยังไม่ตัดประเด็นเรื่องส่วนตัว.</p></body>
</news>
