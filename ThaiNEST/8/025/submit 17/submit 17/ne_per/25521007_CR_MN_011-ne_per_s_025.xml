<teiHeader>
<fileDesc>
<titleStmt>
  <title>ศุลกากรแถลงโชว์ผลงานนายใหม่ ยึดของเถื่อนกว่า 10 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-07 13:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118448  </bibl>
</sourceDesc>
</fileDesc>
</teiHeader>
<news>
<headline>ศุลกากรแถลงโชว์ผลงานนายใหม่ ยึดของเถื่อนกว่า 10 ล้าน</headline>
<lead>อธิบดีกรมศุลกากรคนใหม่ แถลงผลการจับกุมไม้ซุง เหล้านอก ฯลฯ มูลค่ากว่า 10 ล้านบาท</lead>
<neck></neck>
<body><p>วันนี้ (7 ต.ค.) เมื่อเวลา 11.30 น. <persName>ดร.สมชัย สัจจพงษ์</persName> อธิบดีกรมศุลกากร แถลงผลงานเจ้าหน้าที่สำนักงานสืบสวนและปราบปราม กรมศุลกากรจับกุมไม้ซุงท่อน, ไม้ท่อนแปรรูป, น้ำยาแอร์ ซึ่งผสมสาร CFC, สุราต่างประเทศ, คอมเพรสเซอร์แอร์รถยนต์ และอุปกรณ์อะไหล่รถจักรยานยนต์ ซึ่งนำเข้ามาภายในราชอาณาจักรอย่างผิดกฎหมาย และเป็นสินค้าต้องห้ามนำเข้า รวมมูลค่ากว่า 10,000,000 บาท</p>
<p><persName> ดร.สมชัย</persName> เปิดเผยว่า เนื่องจากทางกรมศุลกากรมีหน้าที่ที่จะต้องดำเนินการตามนโยบายอย่างต่อเนื่องในการปกป้องสังคมและสิ่งแวดล้อม ตลอดจนการจับกุมสินค้าละเมิดลิขสิทธิ์ และสำแดงเท็จเพื่อหลีกเลี่ยงการเสียภาษีอากร โดยที่ผ่านมาก็ได้มีการจับกุมสินค้าเหล่านี้มาโดยตลอด ตั้งแต่เดือน ก.ค.52 จนถึงปัจจุบัน สามารถจับกุมได้ทั้งสิ้น 131 ราย รวมมูลค่าของกลางประมาณ 373 ล้านบาทแล้ว                “การจับกุมในครั้งนี้ก็เช่นกัน ผมต้องขอชื่นชมเจ้าหน้าที่สำนักสืบสวนปราบปราม กรมศุลกากร ที่ตั้งใจทำงานหนักกันอย่างเสมอต้นเสมอปลาย คอยไปตรวจตราในพื้นที่ต้องสงสัยทั่วประเทศไทย ทำให้สามารถจับกุมสินค้าผิดกฎหมายเหล่านี้มาได้มากมายอย่างต่อเนื่อง ซึ่งหลังจากนี้เจ้าหน้าที่จะได้ยึดของกลางทั้งหมดนำส่งกรมศุลกากรเพื่อดำเนินการตามกฎหมายอย่างเด็ดขาดต่อไป” <persName>ดร.สมชัย</persName> กล่าว</p></body>
</news>
