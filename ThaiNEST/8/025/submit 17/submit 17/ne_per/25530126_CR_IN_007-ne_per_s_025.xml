<teiHeader>
<fileDesc>
<titleStmt>
  <title>ถกโผตำรวจนครบาล ยังไม่ลงตัว ถกต่อวันนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-26 08:10:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208253  </bibl>
</sourceDesc>
</fileDesc>
</teiHeader>
<news>
<headline>ถกโผตำรวจนครบาล ยังไม่ลงตัว ถกต่อวันนี้</headline>
<lead>ถกโผ ตร.นครบาล ระดับรอง ผบก.-สว. ยังไม่มีความคืบหน้า หลังประชุมเครียดนานหลายชั่วโมง คาด วันนี้ คุยต่ออีกรอบ หลังโผไม่ลงตัว ปฏิเสธ รอง ผบช.น. วอล์กเอาท์ ที่ประชุม</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษก บชน. กล่าวว่า หลังจากที่ ผบช.น. ได้เรียกประชุมนายตำรวจ ในสังกัดประชุม เรื่องโผการแต่งตั้งโยกย้าย ระดับ รอง ผบก. - สว. ในหน่วย ซึ่งในที่ประชุมยังไม่สามารถสรุปหลักเกณฑ์ และโผการแต่งตั้งได้ หลังใช้เวลาประชุมนานหลายชั่วโมง โดยเฉพาะ ประเด็นเรื่องเกณฑ์ 2 ปี ของการขึ้นตำแหน่ง โดยคาดว่า ผบช.น. คือ <persName>พล.ต.ท.สัณฐาน ชยนนท์</persName> จะเรียกประชุมอีกครั้งในวันนี้ เพื่อเร่งหาข้อยุติการแต่งตั้งโยกย้ายให้ทันกับกำหนดที่ สตช. ระบุว่า จะต้องพิจารณาแล้วเสร็จ ก่อนวันที่ 30 ม.ค.นี้ </p>
<p>อย่างไรก็ตาม โฆษก บชน. กล่าวอีกว่า ข่าวการวอล์กเอาท์ ของ รอง ผบช.น. 3 นาย ในการประชุมครั้งล่าสุดนั้น ไม่เป็นความจริง บรรยากาศการประชุม เป็นไปได้ด้วยดี เพียงแค่ยังหาข้อสรุปเรื่องโผการแต่งตั้งไม่ได้เท่านั้น</p></body>
</news>
