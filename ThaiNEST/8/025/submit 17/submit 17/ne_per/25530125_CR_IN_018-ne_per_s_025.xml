<teiHeader>
<fileDesc>
<titleStmt>
  <title>รวบสาว24ปีพร้อมยาบ้า6หมื่นเม็ดไอซ์2กก.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 07:34:53  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208058  </bibl>
</sourceDesc>
</fileDesc>
</teiHeader>
<news>
<headline>รวบสาว24ปีพร้อมยาบ้า6หมื่นเม็ดไอซ์2กก.</headline>
<lead>ตำรวจ สน.สายไหม ตรวจค้นแท็กซี่ ขณะตั้งด่าน แยก คปอ. พบ สาววัย 24 ปี ขนยาบ้า 6 หมื่นเม็ด และยาไอซ์อีก 2 กก.</lead>
<neck></neck>
<body><p><persName>จ่าสิบตำรวจาชูชาติ หัสถกิจ</persName> ผู้บังคับหมู่ปราบปราม สน.สายไหม ร่วมกับ <persName>ดาบตำรวจเทพ โสฬส นัยนาถ</persName> ผู้บังคับหมู่จราจร สน.บางเขน ช่วยราชการ สน.สายไหม ตั้งด่านตรวจสกัดเหตุอาชญากรรม บริเวณ แยก คปอ. ถนนพหลโยธิน ขาเข้า แขวงและเขตสายไหม กทม. ขณะขอตรวจค้นรถแท็กซี่สีฟ้า ทะเบียน ทย 2180 กทม. พบ <persName>น.ส.พรภัทรา เจริญทั้งพงศ์ชัย</persName> อายุ 24 ปี อยู่บ้านเลขที่ 239 ซ.จรัญสนิทวงศ์ 91 แขวงบางอ้อ เขตบางพลัด กทม. นั่งอยู่เบาะหลัง โดยมีกระเป๋าสะพายสีเทาดำวางอยู่ข้างๆ จึงขอตรวจค้นพบยาบ้าจำนวน 6 หมื่นเม็ด และยาไอซ์อีก 2 ก.ก. สอบสวนหญิงสาวทราบว่า มีผู้ชายส่งยาให้บริเวณปากซอยพหลโยธิน 64 หน้า ร.พ.บีแคร์ พร้อมระบุว่าให้ไปส่งที่บ้านหลังหนึ่ง ใน ซ.ลาดพร้าว 64 จึงประสานฝ่ายสืบสวนนำตัวไปสอบสวนเพื่อขยายผลต่อไป</p>
<p>ทั้งนี้ จากการสอบสวน <persName>นายแสวง โทแสง</persName> คนขับรถแท็กซี่ อายุ 33 ปี ทราบว่า รับผู้โดยสารสาวคนดังกล่าวมาจาก หน้า ร.พ.บีแคร์ ถ.พหลโยธิน กม.27 บอกให้มาส่งที่แยกสุทธิสาร แต่เมื่อมาถึงแยก คปอ. จึงมาถูกจับกุมได้ก่อน</p></body>
</news>
