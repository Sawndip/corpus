<teiHeader>
<fileDesc>
<titleStmt>
  <title>เมียคว้าค้อนปอนด์ทุบผัวดับสยอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 07:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45152  </bibl>
</sourceDesc>
</fileDesc>
</teiHeader>
<news>
<headline>เมียคว้าค้อนปอนด์ทุบผัวดับสยอง</headline>
<lead></lead>
<neck></neck>
<body><p>เมื่อเวลา 14.00 น. วันที่ 26 ม.ค. <persName>พ.ต.ท.แตรชาย อินทรพุก</persName> สวส.สภ.แกลง จ.ระยอง รับแจ้งมีเหตุเมียฆ่าผัว ในบ่อเลี้ยงกุ้งซอยข้างศาลา หมู่ 9 ต.เนินฆ้อ รุดไปตรวจสอบพร้อมด้วย <persName>พ.ต.อ.เสรี เศษรฐกร</persName> ผกก. <persName>พ.ต.ท.ประทีป ดาวมณี</persName> รอง ผกก.สส. <persName>พ.ต.ท.ทนุเนตร ปิตุเตชะ</persName> รอง ผกก.(ป.) <persName>ร.ต.ท.กิตติพัฒน์ คงผดุง</persName> รอง สว.สส. <persName>นพ.ประภาส พูกดวง</persName> แพทย์เวรจากโรงพยาบาลแกลง และมูลนิธิพุทธศาสน์เมืองแกลง    </p>
<p>ที่เกิดเหตุบริเวณโต๊ะหินอ่อน ข้างบ้านพักปูนชั้นเดียว พบศพ<persName>นายบรรจง วงศ์คงดี</persName> อายุ 37 ปี เจ้าของบ้าน เดิมอยู่บ้านเลขที่ 76 ถนนพลงช้างเผือก ต.ทางเกวียน อ.แกลง มีอาชีพเลี้ยงกุ้ง นอนเสียชีวิตสยดสยองในชุดเสื้อยืดสีดำ กางเกงขาสั้นสีเทา สภาพศพศีรษะโดนตีเป็นแผลฉกรรจ์ เลือดไหลนองพื้น ในที่เกิดเหตุมี<persName>นางอ้อยใจ พูนเกษม</persName> อายุ 35 ปี ภรรยาผู้ตาย เดิมอยู่บ้านเลขที่ 5 หมู่ 8 ต.เนินฆ้อ ยืนรอมอบตัวอยู่ โดยข้างศพมีค้อนปอนด์เปื้อนเลือด อาวุธสังหารตกอยู่ 1 อัน จึงยึดไว้เป็นหลักฐาน</p>
<p>จากการสอบสวน<persName>นางอ้อยใจ</persName>ให้การว่า สามีเป็นคนใจร้อน ก่อนเกิดเหตุตนกับผู้ตาย ได้นั่งคุยกันบนโต๊ะหินอ่อน ระหว่างนั่งพูดคุยกันอยู่ดี ๆ เกิดมีปากเสียงทะเลาะกันเรื่องหึงหวง <persName>นายบรรจง</persName>โมโหเลยคว้าแก้วน้ำบนโต๊ะ ปาศีรษะตน โชคดีหัวตนแข็งไม่แตก แต่แก้วน้ำแตกกระเด็น ตนเลยลุกหยิบค้อนปอนด์ที่วางอยู่ใกล้ ๆ หวดเข้าศีรษะนายบรรจงไป 1 ที จนร่างตกจากเก้าอี้เสียชีวิตดังกล่าว จากนั้นเจ้าหน้าที่นำตัวนางอ้อยใจไปทำแผนประกอบคำรับสารภาพ เพื่อดำเนินคดีต่อไป.</p></body>
</news>
