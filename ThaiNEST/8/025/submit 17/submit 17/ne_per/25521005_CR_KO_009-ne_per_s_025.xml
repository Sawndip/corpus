<teiHeader>
<fileDesc>
<titleStmt>
  <title>ปทีปเยี่ยมนครบาลชมสาธิตปฏิบัติควบคุมม็อบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31306/%e0%b8%9b%e0%b8%97%e0%b8%b5%e0%b8%9b%e0%b9%80%e0%b8%a2%e0%b8%b5%e0%b9%88%e0%b8%a2%e0%b8%a1%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5%e0%b8%8a%e0%b8%a1%e0%b8%aa%e0%b8%b2%e0%b8%98%e0%b8%b4%e0%b8%95%e0%b8%9b%e0%b8%8f%e0%b8%b4%e0%b8%9a%e0%b8%b1%e0%b8%95%e0%b8%b4%e0%b8%84%e0%b8%a7%e0%b8%9a%e0%b8%84%e0%b8%b8%e0%b8%a1%e0%b8%a1%e0%b9%87%e0%b8%ad%e0%b8%9a.  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>เยี่ยมนครบาลชมสาธิตปฏิบัติควบคุมม็อ</headline>
<lead>"<persName>ปทีป</persName>"เดินสายตรวจเยี่ยมนครบาลชมสาธิตปฏิบัติควบสารพัดม็อบ มั่นใจ บช.น. ดูแลผู้ชุมนุมได้ไม่มีปัญหา เน้นย้ำเจตนาเดิมไม่ใช้ความรุนแรง</lead>
<neck></neck>
<body><p>เมื่อเวลา 13.00น.วันที่ 5 ตุลาคม <persName>พล.ต.อ.ปทีป  ตันประเสริฐ</persName>  รักษาราชาการแทนผู้บัญชาการตำรวจแห่งชาติ (รรท.ผบ.ตร.)พร้อมด้วย  <persName>พล.ต.ท.อดุลย์  แสงสิงแก้ว </persName> ผู้ช่วยผู้บัญชาการตำรวจแห่งชาติ และคณะทำงานประกอบด้วยผู้บัญชาการตำรวจภูธรภาค 1 – 9 ผู้บัญชาการตำรวจสอบสวนกลาง  ผู้บัญชาการตำรวจตระเวนชายแดน และรองผู้บัญชาทุกนายที่รับผิดชอบงานด้านความมั่นคง งานจราจร พร้อมตัวแทนหน่วยงานฝ่ายอำนวยการ ตร. กว่า 30  นาย เดินทางมาดูงานด้านการรักษาความปลอดภัยดูแลความสงบเรียบร้อยกลุ่มผู้ชุมนุมและชมการสาธิตการควบคุมฝูงชน 
</p>
<p> การสาธิตการปฏิบัติของชุดอาวุธพิเศษควบคุมฝูงชน  ชุดปราบจราจลหญิง ชุดแอบถ่ายจุดสืบสวนหาข่าวของกองบัญชาการตำรวจนครบาล  พร้อมฟังบรรยายสรุปและชมวิดีทัศน์เกี่ยวกับการเตรียมการรักษาความสงบเรียบร้อยในภารกิจของ บช.น.การสาธิตการสั่งการชุดปจ.ของ บก.น. 1 และการติดตามเหตุการณ์ผ่านระบบ CCTV โดยมีการสาธิตการสั่งการรถเครื่องเสียงสั่งการและอุปกรณ์พิเศษ ( เครื่องกระจายเสียงแอล-แรด ) ภายใต้การนำของ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 ท่ามกลางความสนใจของผู้เข้าร่วมศึกษาดูงาน
</p>
<p><persName>พล.ต.อ.ปทีป</persName>กล่าวว่า  ศูนย์ปฏิบัตินี้ถือเป็นต้นแบบที่อาจนำไปปรับใช้ในกองบัญชาการตำรวจภูธรภาคอื่นๆ เนื่องจากสามารถควบคุมสั่งการปฏิบัติงานกำลังพลในภาพรวมทั้งหมด ไม่เฉพาะการชุมนุม แต่ยังรวมถึงเหตุอาชญากรรมทั่วไปด้วย ส่วนการดูแลความสงบเรียบร้อยการชุมนุมวันที่ 7 ต.ค.นี้ มอบหมายให้กองบัญชาการตำรวจนครบาล เตรียมพร้อมไว้แล้ว โดยเน้นย้ำไม่ใช้ความรุนแรงและเชื่อมั่นว่าตำรวจนครบาลสามารถดูแลการชุมนุมได้ด้วยดีไม่มีปัญหาแต่อย่างใด
</p></body>
</news>
