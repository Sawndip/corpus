<teiHeader>
<fileDesc>
<titleStmt>
  <title>อนาถ! ทิ้งทารกแรกคลอดยัดถุงดำทิ้งถังขยะจนเป็นศพ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-01 15:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115549  </bibl>
</sourceDesc>
</fileDesc>
</teiHeader>
<news>
<headline>อนาถ! ทิ้งทารกแรกคลอดยัดถุงดำทิ้งถังขยะจนเป็นศพ</headline>
<lead>สลด..แม่ใจยักษ์ทิ้งทารกแรกคลอด 2 สัปดาห์ ยัดถุงดำทิ้งขยะหน้าคอนโด ย่านลาดพร้าว 121 เป็นศพเสียชีวิตมาไม่ต่ำกว่า 6 ชม.คนเก็บขยะมาพบก่อนแจ้ง ตร.ทราบ คาด แม่เด็กไม่พร้อมมีลูกนำมาทิ้งจนเสียชีวิต</lead>
<neck></neck>
<body><p>วันนี้ (1 ต.ค.) เมื่อเวลา 08.00 น.วันนี้ (1 ต.ค.) <persName>พ.ต.ท.ดำรงค์ บุญวิลัยวงศ์</persName> พนักงานสอบสวน (สบ2) สน.ลาดพร้าว รับแจ้งพบศพเด็กทารกถูกทิ้งในถังขยะภายในอาคารบางกะปิคอนโดทาวน์ ซอยลาดพร้าว 121 ถนนลาดพร้าว แขวงคลองจั่น เขตบางกะปิ จึงรุดไปตรวจสอบที่เกิดเหตุพร้อมเจ้าหน้าที่มูลนิธิป่อเต็กตึ๊ง                ที่เกิดเหตุเป็นอาคารที่พักอาศัยสูง 9 ชั้น จากการตรวจสอบบริเวณถังขยะใต้ตึก เจ้าหน้าที่พบศพเด็กทารกเพศชาย อายุประมาณ 2 สัปดาห์ สภาพศพไม่สวมเสื้อผ้าถูกห่อด้วยผ้าขนหนู สภาพปากเขียวคล้ำ ตัวซีดขาว ตรวจสอบเบื้องต้นไม่พบบาดแผลหรือร่องรอยถูกทำร้าย เบื้องต้นสันนิษฐานว่า เสียชีวิตมาแล้วไม่ต่ำกว่า 6 ชั่วโมง</p>
<p>จากการสอบสวน <persName>นายเสถียร อันทุ</persName> อายุ 50 ปี พนักงานเก็บขยะของ กทม.ให้การว่า ก่อนเกิดเหตุ ตนกำลังที่เก็บขยะตามปกติ จากนั้นก็ขนขยะจากถังใหญ่ที่ทิ้งจากอาคารใส่ถังเหลืองเพื่อนำไปใส่รถขยะ แต่เห็นถุงสีดำอยุ่ในถังเหลืองจึงแกะออกดูก็เจอศพเด็กทารกจึงแจ้งตำรวจให้มาตรวจสอบ                เบื้องต้นเจ้าหน้าที่สันนิษฐานว่า แม่เด็กอาจเป็นผู้พักอาศัยที่ไม่พร้อมจะมีลูกจึงนำใส่ถุงมาไว้ในถังขยะจนเสียชีวิต ได้ส่งเจ้าหน้าที่ลงหาข่าวตามห้องพักต่างๆ ภายในคอนโดแต่ต้องใช้เวลาเพราะมีถึง 400 กว่าห้อง พร้อมทั้งจะตรวจสอบกล้องวงจรปิดของคอนโดอีกครั้งว่าสามารถจับภาพคนที่นำเด็กใส่ถุงมาทิ้งไว้ได้หรือไม่</p></body>
</news>
