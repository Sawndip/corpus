<teiHeader>
<fileDesc>
<titleStmt>
  <title>“สุรสิทธิ์” โผล่กลับไทย ตม.ล็อกส่งศาลฎีกาฯ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 17:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117903  </bibl>
</sourceDesc>
</fileDesc>
</teiHeader>
<news>
<headline>“<persName>สุรสิทธิ์</persName>” โผล่กลับไทย ตม.ล็อกส่งศาลฎีกาฯ</headline>
<lead>ตม.รวบ "<persName>สุรสิทธิ์ สังขพงศ์</persName>" ส่งศาลฎีกาฯ ฟังคำพิพากษายกฟ้องคดีหวยบนดินตามหมายจับ ส่วน "<persName>สมใจนึก เองตระกูล</persName>" อดีต ปลัดกระทรวงคลัง ดอดเข้ารายงานตัวตามหมายจับฟังคำพิพากษาไปตั้งแต่เมื่อวาน ( 5 ต.ค.)</lead>
<neck></neck>
<body><p>วันนี้ ( 6 ต.ค.) เมื่อเวลา 15.10 น. ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง <persName>พล.ต.ต.สุรสิทธิ์ สังขพงศ์</persName> อดีตผู้อำนายการสำนักงานสลากกินแบ่งรัฐบาล จำเลยที่ 43 ในคดีทุจริตโครงการสลากเลขท้าย 2 และ 3 ตัว (หวยบนดิน) ที่ศาลฎีกาฯ อ่านคำพิพากษาไปเมื่อวันที่ 30 ก.ย. ที่ผ่านมา และมีคำสั่งให้ออกหมายจับ และปรับนายประกันเป็นเงิน 500,000 บาท เนื่องจากหลบหนีไม่มาฟังคำพิพากษา เดินทางกลับจากต่างประเทศ และถูกเจ้าหน้าที่ตำรวจตรวจคนเข้าเมือง ควบคุมตัวขึ้นรถตู้มารายงานตัวต่อศาลฎีกาฯ จากนั้นองค์คณะผู้พิพากษาจำนวน 3 คน ออกนั่งบัลลังก์อ่านคำพิพากษาโดยสรุปให้ฟังว่า ศาลฎีกาฯพิพากษายกฟ้อง และมีคำสั่งให้เพิกถอนหมายจับ โดยใช้เวลาประมาณ 30 นาที                ภายหลัง <persName>พล.ต.ต.สุรสิทธิ์</persName> กล่าวว่า ตั้งใจเดินทางกลับมามอบตัว เพื่อฟังคำพิพากษา ส่วนสาเหตุที่ไม่ได้มาฟังคำพิพากษาตามนัดในครั้งแรกนั้นเนื่องจากอยู่ต่างประเทศและมีอาการป่วย</p>
<p> ผู้สื่อข่าวรายงาน เมื่อวันที่ 5 ต.ค.ที่ผ่านมา <persName>นายสมใจนึก เองตระกูล</persName> อดีตปลัดกระทรวงการคลังและประธานบอร์ดกองสลาก จำเลยที่ 31 ในคดีเดียวกันได้เดินทางเข้ารายงานกับศาลฎีกาฯ เรียบร้อยแล้ว หลังจากถูกออกหมายจับ และปรับนายประกันเป็นเงิน 500,000 บาท โดยศาลฎีกาฯ อ่านคำพิพากษา โดยสรุปว่า <persName>นายสมใจนึก</persName> มีความผิดตาม ป.อาญา ม.157 และ 83 ลงโทษจำคุกเป็นเวลา 2 ปี ปรับ 10,000 บาท โดยโทษจำคุกให้รอการลงโทษไว้มีกำหนด 2 ปี                ผู้สื่อข่าวรายงานด้วยว่า คดีนี้ยังเหลือจำเลยอีก 2 คน คือ <persName>นายอดิศัย โพธารามิก</persName> อดีต รมว.พาณิชย์ จำเลยที่ 21 ที่อ้างว่ารักษาอาการป่วยอยู่ต่างประเทศ และ, <persName>ร.อ.สุชาติ เชาว์วิศิษฐ์</persName> อดีต รมว.คลัง จำเลยที่ 9 ที่ถูกศาลออกหมายจับและปรับนายประกันคนละ 1,000,000 บาท เนื่องจากหลบหนีไม่มาฟังคำพิพากษา แต่ยังไม่เดินทางเข้ารายงานตัว</p>
<p>สำหรับคดีนี้ คณะกรรมการตรวจสอบการกระทำที่ก่อให้เกิดความเสียหายแก่รัฐ (คตส.) โดยคณะกรรมการป้องกันและปราบปรามการทุจริตแห่งชาติ (ป.ป.ช.) ยื่นฟ้อง <persName>พ.ต.ท.ทักษิณ ชินวัตร</persName> อดีตนายกรัฐมนตรี ( ศาลสั่งจำหน่ายคดีออกจากสารบบความชั่วคราวเนื่องจากหนีคดี ) จำเลยที่ 1 , คณะรัฐมนตรี ( ครม.) ชุดรัฐบาล <persName>พ.ต.ท.ทักษิณ</persName> จำเลยที่ 2- 30 และผู้บริหารสำนักงานสลากกินแบ่งรัฐบาล ร่วมเป็นจำเลยที่ 31-47 และให้ร่วมกันชดใช้เงินจำนวน 14,000 ล้านบาทเศษคืนกองสลาก โดยพิพากษาว่า <persName>นายวราเทพ รัตนกร</persName> อดีตรมช.คลัง จำเลยที่ 10 <persName>นายสมใจนึก</persName> ปลัด ก.คลังและประธานบอร์ดกองสลากฯ มีความผิดตามป.อาญา ม.157 และ 83 ให้จำคุก <persName>นายวราเทพ</persName> จำเลยที่ 10 เป็นเวลา 2 ปี ปรับ 20,000 บาท ให้จำคุก<persName>นายสมใจนึก</persName> จำเลยที่ 31 เป็นเวลา 2 ปี ปรับ 10,000บาท ส่วน<persName>นายไชยวัฒน์ พสกภักดี</persName> อดีต ผอ.กองสลาก จำเลยที่ 42 กระทำผิด ป.อาญา 157 และ 86 และ พ.ร.บ.ว่าด้วยความผิดของพนักงานในองค์การหรือหน่วยงานของรัฐฯ ม.11 เป็นความผิดกรรมเดียวต่อกฎหมายหลายบท ให้ลงโทษตาม พ.ร.บ.ว่าด้วยความผิดฯ อันเป็นบทหนักสุดตาม ป.อาญา ม.90 ลงโทษจำคุก 2 ปี ปรับ 10,000 บาท แต่จำเลยทั้งสามไม่เคยกระทำความผิดมาก่อน ประกอบกับพิเคราะห์พฤติการณ์แห่งคดีแล้วเห็นสมควรให้รอการลงโทษจำคุกจำเลย </p></body>
</news>
