<teiHeader>
<fileDesc>
<titleStmt>
  <title>พธูสาวช้ำรัก บอกลาแม่ ดิ่งดาดฟ้าคอนโด 29 ชั้นดับ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 17:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118079  </bibl>
</sourceDesc>
</fileDesc>
</teiHeader>
<news>
<headline>พธูสาวช้ำรัก บอกลาแม่ ดิ่งดาดฟ้าคอนโด 29 ชั้นดับ!</headline>
<lead>สาวน้อยวัย 17 ถูกหนุ่มโฉดหักอกสะบั้น ทำใจไม่ได้ ขึ้นไปบนดาดฟ้าคอนโดฯ สูง 29 ชั้น แล้วโทรศัพท์หาแม่ ระบายความในใจก่อนจะทิ้งตัวลงมาเสียชีวิต</lead>
<neck></neck>
<body><p>วันนี้ (6 ต.ค.) เมื่อเวลา 13.30 น. <persName>ร.ต.ท.ศุภกร เลาหทวีโชค</persName> พนักงานสอบสวน (สบ 1) สน.บางโพงพาง รับแจ้งมีเหตุหญิงพลักตกจากที่สูงเสียชีวิตภายในอาคาร พี.เอส.ที.คอนโด ซิตี้โฮม ตั้งอยู่เลขที่ 128 ซอยนนทรี 14 แขวงช่องนนทรี เขตยานาวา จึงรุดไปตรวจสอบที่เกิดเหตุพร้อมเจ้าหน้าที่กองพิสูจน์หลักฐาน แพทย์นิติเวชจากโรงพยาบาลจุฬาฯ และมูลนิธิป่อเต็กตึ๊ง                ที่เกิดเหตุเป็นอาคารชุดที่พักอาศัยหรู สูง 29 ชั้น บริเวณลานหน้าลิฟท์ชั้น 8 เจ้าหน้าที่พบศพ <persName>น.ส.จันทรา ทรัพย์หัถกิจ</persName> อายุ 17 ปี อยู่บ้านเลขที่ 124 หมู่ 4 ต.พบพระ อ.พบพระ จ.ตาก สภาพศพนอนหงายจมกองเลือด สวมเสื้อยืดสีดำ นุ่งกางเกงขายาวสีดำ ตรวจสอบตามร่างกายพบว่า ศีรษะแตกจนกะโหลกยุบ มันสมองกระจาย นอกจากนี้ จากการตรวจสอบบริเวณดาดฟ้าชั้น 29 พบโทรศัพท์มือถือยี่ห้อซัมซุงของผู้ตายตกอยู่ 1 เครื่อง จึงเก็บรวบรวมไว้เป็นหลักฐาน</p>
<p>จากการสอบสวนเบื้องต้นทราบว่า ผู้ตายทำงานเป็นเด็กส่งอาหารของร้านอาหารตามสั่งภายในคอนโดมิเนียมที่เกิดเหตุ โดยไม่ได้เรียนหนังสือแต่อย่างใด ทั้งนี้ จากการตรวจสอบกล้องวงจรปิดของคอนโดฯ พบว่า กล้องสามารถจับภาพของผู้ตายเอาไว้ได้เมื่อช่วง 12.00 น.ขณะที่กำลังเอาข้าวไปส่งให้ผู้ที่พักอาศัยในชั้น 21 จากนั้นก็ไม่มีใครพบเห็นผู้ตายอีกเลยจนกระทั่งมาเสียชีวิตดังกล่าว                ต่อมาได้มีญาติผู้ตายเดินทางมายังที่เกิดเหตุพร้อมกับให้การต่อเจ้าหน้าที่ว่า ก่อนเกิดเหตุผู้ตายได้โทรศัพท์ไปหาแม่ พร้อมกับบ่นให้ฟังว่าเหงาและเศร้า เพราะเพิ่งถูกแฟนหนุ่มบอกเลิกได้ประมาณ 2 สัปดาห์ เลยอยากตาย มาเดินอยู่ที่ดาดฟ้าของคอนโดฯ แล้ว ซึ่งแม่ผู้ตายก็พยายามปลอบว่าให้ใจเย็นๆ แต่หลังจากนั้นเสียงผู้ตายก็เงียบหายไป เหมือนกับแม่พูดคุยโทรศัพท์อยู่คนเดียว จนกระทั่งมาทราบว่าผู้ตายกระโดดตึกลงมาเสียชีวิตแล้วจึงรีบเดินทางมาทันที                ด้าน <persName>ร.ต.ท.ศุภกร</persName> กล่าวว่า จากการสอบสวนเบื้องต้นทราบว่า ผู้ตายทำงานร้านขายอาหารตามสั่งของคอนโดฯ ที่เกิดเหตุมาได้ประมาณ 1 ปีกว่าแล้ว และไม่ค่อยมีเพื่อนสนิทที่ไหน เพราะผู้ตายมักจะเป็นคนเก็บตัวไม่ค่อยสุงสิงกับใคร จึงยังไม่รู้ว่าผู้ตายพักอยู่ที่ไหน อย่างไรก็ตาม ญาติของผู้ตายไม่ติดใจเรื่องสาเหตุของการเสียชีวิต ซึ่งจะมอบศพให้ญาตินำกลับไปบำเพ็ญกุศลต่อไป</p></body>
</news>
