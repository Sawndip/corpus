<teiHeader>
<fileDesc>
<titleStmt>
  <title>บึ้มสนั่นข้างรั้วเอเอสทีวี ตร.ยังไม่รู้ระเบิดอะไร  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-05 16:08:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117309  </bibl>
</sourceDesc>
</fileDesc>
</teiHeader>
<news>
<headline>บึ้มสนั่นข้างรั้วเอเอสทีวี ตร.ยังไม่รู้ระเบิดอะไร</headline>
<lead>ตำรวจยังไม่รู้วัตถุต้องสงสัยริมรั้วสถานีโทรทัศน์เอเอสทีวีเป็นระเบิดชนิดไหน ต่อวงจรระเบิดไว้พร้อม ระบบยังไม่สมบูรณ์ แต่เมื่อใช้ปืนฉีดน้ำแรงดันสูงฉีดทำลาย ระเบิดตูมดังสนั่นหวั่นไหว เชื่อคนร้ายต้องการสร้างสถานการณ์        </lead>
<neck></neck>
<body><p>วันนี้ (5 ต.ค.) เวลา 11.30 น. <persName>ร.ต.ท.ชาญชัย จังวัง</persName> พนักงานสอบสวน (สบ 1) สน.ชนะสงคราม รับแจ้งเหตุพบวัตถุต้องสงสัยภายในสวนสันติชัยปราการ ถนนพระอาทิตย์ แขวงชนะสงคราม เขตพระนคร กทม. จึงรายงานเหตุให้ผู้บังคับบัญชาทราบตามลำดับชั้น จากนั้นรุดไปตรวจสอบที่เกิดเหตุพร้อม <persName>พ.ต.ท.สมยศ อุดมรักษาทรัพย์</persName> สว.สส. <persName>พ.ต.ท.พรศักดิ์ เลารุจิราลัย</persName> สวป. ฝ่ายสืบสวน และเจ้าหน้าที่หน่วยเก็บกู้และตรวจพิสูจน์วัตถุระเบิด บก.สปพ. บช.น.</p>
<p>ที่เกิดเหตุอยู่บริเวณขอบปูนสำหรับปลูกต้นไม้อยู่ติดกับรั้วบ้านเจ้าพระยา สถานที่ตั้งสถานีโทรทัศน์เอเอสทีวี เจ้าหน้าที่พบถุงพลาสติกใสภายในมีท่อพีวีซีต่อสายไฟระโยงระยางออกมา โดยมีเทปกาวสีน้ำตาลอ่อนพันไว้ และมีนาฬิกาอยู่ภายในถุงด้วย หลังจากตรวจสอบเบื้องต้นแล้ว เจ้าหน้าที่ได้ใช้เชือกกั้นบริเวณที่เกิดเหตุโดยรอบเพื่อกันไม่ให้ผู้ที่ไม่มีส่วนเกี่ยวข้องเข้าไปใกล้ จากนั้นได้ใช้ปืนฉีดน้ำแรงดันสูงฉีดน้ำเข้าทำลายวัตถุต้องสงสัยดังกล่าว จนเกิดเสียงระเบิดตูมขึ้นดังสนั่นหวั่นไหว                หลังสิ้นเสียงระเบิด เจ้าหน้าที่เข้าไปตรวจสอบอีกครั้งพบว่ามีเศษท่อพีวีซีแตกกระจายไปทั่วบริเวณ พร้อมตะปูเข็ม เศษแบตเตอรี่ ชิ้นส่วนหายไป และพลาสติก รวมทั้งชิ้นส่วนนาฬิกา กระจายอยู่ทั่วบริเวณ จึงเก็บรวบรวมเป็นหลักฐานก่อนส่งให้เจ้าหน้าที่กองพิสูจน์หลักฐาน ตรวจพิสูจน์ต่อไป ซึ่งเบื้องต้นเจ้าหน้าที่ยังไม่สามารถระบุได้ว่าวัตถุดังกล่าวเป็นระเบิดชนิดไหน ได้แต่ระบุว่าระเบิดได้ถูกต่อวงจรไว้สมบูรณ์และพร้อมทำงาน แต่เมื่อใช้ปืนแรงดันสูงยิงทำลาย ปรากฏว่าเกิดระเบิดขึ้นบางส่วน ซึ่งอาจจะเป็นเพราะว่าระเบิดประกดอบไว้ไม่สมบูรณ์ ต้องส่งพิสูจน์อีกครั้ง</p>
<p>ด้าน <persName>พ.ต.ท.สมยศ</persName> กล่าวว่า จากการสอบสวนพนักงานทำความสะอาดของเขตพระนคร ที่รับผิดชอบดูแลความสะอาดภายในสวนสันติชัยปราการให้การว่า พบเห็นถุงใบดังกล่าวซุกซ่อนในพุ่มไม้มาประมาณ 2-3 วันแล้ว แต่ไม่ได้สนใจอะไร จนกระทั่งวันนี้มีม็อบเอ็นจีโอมาตั้งแถว และเมื่อม็อบกลับไปจึงเข้าไปทำความสะอาด และได้ดึงถุงพลาสติกออกมาก็พบท่อพีวีซี และสายไฟโผล่ออกมา จึงแจ้งเจ้าหน้าที่ รปภ.ของสวนสันติชัยปราการ ให้รับแจ้งตำรวจมาตรวจสอบดังกล่าว                “ในเบื้องต้นทราบว่าบริเวณดังกล่าวมีกล้องวงจรปิดของสถานีโทรทัศน์เอเอสทีวีอยู่ ซึ่งเราจะประสานขอภาพจากกล้องวงจรปิดดังกล่าวมาตรวจสอบ ส่วนสาเหตุเบื้องต้นเชื่อว่าน่าจะเป็นการสร้างสถานการณ์” <persName>พ.ต.ท.สมยศ</persName> กล่าว                ด้าน <persName>พล.ต.ต.วิชัย สังข์ประไพ ผ</persName>บก.น.1 เปิดเผยถึงกรณีที่พบวัตถุระเบิดบริเวณสวนสันติชัยปราการ ติดกับบ้านพระอาทิตย์ ที่ตั้งของสถานีโทรทัศน์เอเอสทีวีผู้จัดการ ว่า ขณะนี้กำลังให้เจ้าหน้าที่ฝ่ายสืบสวนตรวจสอบว่าเป็นระเบิดชนิดใด เป็นชนิดเดียวกันกับที่พบบริเวณศาลรัฐธรรมนูญหรือไม่ อย่างไรก็ตามตนเชื่อว่าไม่น่าจะเกี่ยวข้องกับวันที่ 7 ตุลาคม ที่จะถึงนี้ ซึ่งอยู่ระหว่างการสืบสวนหาสาเหตุที่แท้จริงอยู่                <persName>พล.ต.ต.วิชัย</persName> กล่าวอีกว่า วันที่ 7 ตุลาคม นี้ จะจัดกำลังเจ้าหน้าที่ ปจ.บก.น.1 กำลังปจ.หญิง และชุดเคลื่อนที่เร็ว เพื่อดูแลในเรื่องการรักษาความปลอดภัย ส่วนที่ <persName>พล.ต.อ.ปทีป ตันประเสริญ</persName> รรท.ผบ.ตร.เดินทางมาดูการซักซ้อมการจัดกำลัง ปจ. ถือว่าเป็นที่น่าพอใจ ซึ่งถือว่าเป็นการซักซ้อมตามปกติอยู่แล้วไม่เกี่ยวกับวันที่ 7 ตุลาคม แต่อย่างใด และ รรท.ผบ.ตร.ก็ไม่ได้กำชับอะไรเป็นพิเศษ เพียงแต่กล่าวให้กำลังใจกับเจ้าหน้าที่ตำรวจในการปฏิบัติหน้าที่เท่านั้น</p></body>
</news>
