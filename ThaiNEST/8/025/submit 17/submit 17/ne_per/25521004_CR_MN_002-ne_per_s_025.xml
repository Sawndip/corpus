<teiHeader>
<fileDesc>
<titleStmt>
  <title>รวบ 3 เอเย่นต์เครือข่ายค้ายาบ้าฝั่งธนฯ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-04 00:15:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116635  </bibl>
</sourceDesc>
</fileDesc>
</teiHeader>
<news>
<headline>รวบ 3 เอเย่นต์เครือข่ายค้ายาบ้าฝั่งธนฯ</headline>
<lead>สืบ 8 บุกรวบ 3 เอเยนต์ค้ายาบ้าย่านฝั่งธนฯ พร้อมของกลางยาบ้า 11 เม็ด ยาไอซ์ 12 กรัม ปืน 2 กระบอก กระสุนอีกจำนวนมาก จับตรวจฉี่พบสีม่วงทั้งหมดคุมตัวสอบขยายผลหาเครือข่าย</lead>
<neck></neck>
<body><p>วานนี้ (3 ต.ค.) เมื่อเวลา 16.00 น. <persName>พ.ต.ท.เมธสิทธิ์ วชิราปัญญานนท์</persName> รอง ผกก.สืบสวน บก.น.8 และกำลังเจ้าหน้าที่ฝ่ายสืบสวน บก.น.8 ร่วมกันแถลงข่าวจับกุมตัว <persName>นายพิพัฒน์ หรือ “โอ้” เสนาสุ</persName> อายุ 30 ปี <persName>นายวรวิทย์ หรือ “เชียง” สกุลวัฒนกิจ</persName> อายุ 32 ปี และ <persName>นายสมชาย แก้วมณี</persName> อายุ 35 ปี พร้อมของกลางยาบ้า 11 เม็ด ยาไอซ์ 12 กรัม อาวุธปืนขนาด .22 จำนวน 1 กระบอก พร้อมเครื่องกระสุน 58 นัด และอาวุธปืนลูกซองสั้นไทยประดิษฐ์ 1 กระบอก พร้อมเครื่องกระสุน 1 นัด โดยจับกุมตัวได้จากการขยายผลแบบเป็นเครือข่าย</p>
<p><persName>พ.ต.ท.เมธสิทธิ์</persName> เปิดเผยว่า การจับกุมในครั้งนี้สืบเนื่องมาจาก <persName>พล.ต.ต.กุลเชษฐ์ สิงหรา ณ อยุธยา</persName> ผบก.น.8 มีนโยบายให้เจ้าหน้าที่ตำรวจในสังกัด บก.น.8 เร่งรัดปราบปรามผู้ค้ายาเสพติดในพื้นที่อย่างต่อเนื่อง จนกระทั่งชุดจับกุมสืบทราบว่า <persName>นายพิพัฒน์</persName> เป็นเอเย่นต์ลักลอบค้ายาบ้าอยู่ในบ้านเลขที่ 209 ถนนตากสิน-เพชรเกษม แขวงบุคคโล เขตธนบุรี กทม.จึงนำกำลังเข้าไปจับกุมได้พร้อมยาบ้า 8 เม็ด ยาไอซ์ 3 กรัม อาวุธปืน 2 กระบอก พร้อมเครื่องกระสุนจำนวนมาก ส่วนนายสมชายนั้นเป็นผู้เสพยาที่ไปนั่งมั่วสุมอยู่บริเวณหน้าบ้านจึงถูกจับกุมมาด้วย เนื่องจากตรวจค้นตามร่างกายพบยาไอซ์ จำนวน 1 กรัม และยาบ้าอีก 3 เม็ด ซุกซ่อนอยู่ในกระเป๋ากางเกง                “จากนั้นชุดจับกุมจึงขยายผลไปจับกุมตัวนายวรวิทย์ที่บริเวณริมถนนตากสิน ได้พร้อมยาไอซ์ จำนวน 6 กรัม ขณะกำลังรอขายของกลางให้ลูกค้า นอกจากนี้ เมื่อตรวจปัสสาวะผู้ต้องหาทั้ง 3 ราย ยังพบว่าเป็นสีม่วงจึงควบคุมตัวส่งพนักงานสอบสวนเพื่อดำเนินคดีต่อไป” <persName>พ.ต.ท.วรสิทธิ์</persName> กล่าว</p></body>
</news>
