<teiHeader>
<fileDesc>
<titleStmt>
  <title>พบศพหญิงวัย 40 ตายอืดปริศนาในหมู่บ้านดัง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 20:06:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208035  </bibl>
</sourceDesc>
</fileDesc>
</teiHeader>
<news>
<headline>พบศพหญิงวัย 40 ตายอืดปริศนาในหมู่บ้านดัง</headline>
<lead>พบศพสาวใหญ่ ตายปริศนา คาบ้านพัก ในหมู่บ้านดัง ขึ้นอืดมา 3 วันแล้ว พบผ้ามัดใบหน้า ไร้ร่องรอยการต่อสู้ และกระเป๋าเงินผู้ตายหายไป พร้อมเงิน ตร.เร่งสืบ หาสาเหตุด่วน</lead>
<neck></neck>
<body><p>รายงาน ข่าวแจ้งว่า เมื่อสักครู่ ที่ผ่านมา พบศพ <persName>น.ส.วรินทร ส้ำเลิศฤทธิ์เจริญ</persName> อายุ 40 ปี นอนเสียชีวิต ในห้องนอนของตนเอง ภายในบ้านพัก ที่ปลูกเป็นบ้านเดี่ยว 2 ชั้น หมู่บ้านศุภาลัยวิลล์ ถนนเลียบคลองถนน สภาพศพเสียชีวิต มาไม่น้อย กว่า 3 วัน ขึ้นอืดส่งกลิ่นเหม็นทั่วบริเวณบ้าน โดยมีผ้ามัดรอบศีรษะเอาไว้ คาดว่า เสียชีวิตจากการขาดอากาศหายใจ แต่ไม่แน่ใจว่า เป็นการฆาตกรรมหรือไม่ จากการสอบสวนญาติ ที่อาศัยอยู่กับผู้ตายทราบว่า ได้เดินทางไปต่างจังหวัด และกลับมาเห็นผิดสังเกต มีกลิ่นเหม็นเน่าโชยมา จึงพังประตูเข้าไป จึงพบศพดังกล่าว จากการตรวจสอบทรัพย์สิน ทราบว่า กระเป๋าเงิน ของผู้ตายหายไป ซึ่งมีจำนวนอยู่จำนวนหนึ่ง แต่ไม่พบร่องรอยการต่อสู้ หรือรื้อค้นสิ่งของ แต่ประตูห้องถูกล็อก ในขณะที่ ประตูหลังบ้านแง้มอยู่ และพบแก้วกาแฟ 1 แก้ว อยู่ในที่เกิดเหตุ ทั้งที่ ผู้ตายไม่ดื่มกาแฟ ตำรวจจึงเก็บไว้เป็นหลักฐาน เพื่อหาลอยนิ้วมือแฝงต่อไป</p></body>
</news>
