<teiHeader>
<fileDesc>
<titleStmt>
  <title>รถทีมงาน'ฝน-ธนสุนทร'ซิ่งแหกโค้งดับ2  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 22:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45114  </bibl>
</sourceDesc>
</fileDesc>
</teiHeader>
<news>
<headline>รถทีมงาน'<persName>ฝน-ธนสุนทร</persName>'ซิ่งแหกโค้งดับ2</headline>
<lead>รถขนเครื่องเสียงทีมงาน'<persName>ฝน-ธนสุนทร</persName>'ซิ่งแหกโค้งพลิกดับสยอง2ศพ</lead>
<neck></neck>
<body><p>วันนี้ (26 ม.ค.) <persName>พ.ต.ท.สุธน แสนแปง</persName> พงส.(สบ.3) สภ.แม่ลาน้อย จ.แม่ฮ่องสอน รับแจ้งอุบัติเหตุรถบรรทุก 6 ล้อ พลิกคว่ำลงข้างทางและมีผู้เสียชีวิต ริมถนนทางหลวง 108 แม่สะเรียง-แม่ฮ่องสอน ระหว่างหลักกิโลเมตรที่ 120-121 บริเวณบ้านแม่เตี๋ย ต.ท่าผาปุ้ม อ.แม่ลาน้อย จึงพร้อมแพทย์ และหน่วยกู้ภัย รีบไปตรวจสอบ ที่เกิดเหตุพบรถบรรทุกตู้คอนเทนเนอร์  ยี่ห้อฮีโน่ ทะเบียน 81-9399  สุพรรณบุรี  ซึ่งภายในรถมีเครื่องดนตรี อุปกรณ์ แสงสีเสียง พลิกคว่ำอยู่บริเวณทางโค้ง ข้างรถพบศพผู้เสียชีวิตทราบชื่อ <persName>น.ส.ลัดดา บุตรดาเลิศ</persName> อายุ 31 ปี ส่วน <persName>น.ส.มณฑารัตน์  เก็กฮั้ว</persName> อายุ 15 ปี เสียชีวิตขณะนำส่งโรงพยาบาล ส่วนผู้ได้รับบาดเจ็บทราบชื่อ<persName>นายนภดล  เก็กฮั้ว</persName> อายุ 38 ปี <persName>นายมานิตย์  อ่อนอาจ</persName> อายุ 22 ปี ได้รับบาดเจ็บสาหัส </p>
<p>จากการสอบสวนทราบว่า รถคันดังกล่าวเป็นรถบริษัทรับจ้างด้านการจัดเวที แสงสีเสียง แห่งหนึ่งใน จ.สุพรรณบุรี โดยได้รับการจ้างจาก อบจ.แม่ฮ่องสอน ให้มาจัดเวทีพร้อมแสงสีเสียง ในการแสดงดนตรีของนักร้องลูกทุ่งสาว “<persName>ฝน-ธนสุนทร</persName>”  ในงานฤดูหนาวและงานกาชาด จ.แม่ฮ่องสอน ระหว่างวันที่ 16-25 ม.ค.53 ที่ผ่านมา ก่อนเกิดเหตุกำลังตีรถไปตั้งเวทีแสดงต่อที่ จ.ระยอง โดยมี<persName>นายนพดล</persName> เป็นคนขับมาด้วยความเร็วสูง  เมื่อมาถึงจุดเกิดเหตุซึ่งเป็นโค้งหักศอกลงเขา ทำให้รถเสียหลักแหกโค้งพลิกคว่ำดังกล่าว เบื้องต้นคาดอาจเกิดจากคนขับหลับใน เนื่องจากต้องเร่งเดินทางไปรับงานแสดงอย่างต่อเนื่อง. </p></body>
</news>
