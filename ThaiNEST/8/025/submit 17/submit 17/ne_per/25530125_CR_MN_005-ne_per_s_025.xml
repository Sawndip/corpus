<teiHeader>
<fileDesc>
<titleStmt>
  <title>ศาลรับฟ้อง “อริสมันต์” หมิ่น “อภิสิทธิ์” กล่าวหาปล้นอำนาจประชาชน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000010609  </bibl>
</sourceDesc>
</fileDesc>
</teiHeader>
<news>
<headline>ศาลรับฟ้อง “<persName>อริสมันต์</persName>” หมิ่น “<persName>อภิสิทธิ์</persName>” กล่าวหาปล้นอำนาจประชาชน</headline>
<lead><persName>นายกฯ มาร์ค</persName> ขึ้นศาลไต่สวนคดีฟ้องหมิ่น “<persName>กี้ร์ อริสมันต์</persName>” กล่าวหาเป็นต้นตอให้ในหลวงทรงพระอาการประชวร ปล้นอำนาจประชาชน ศาลวิเคราะห์เห็นว่าคดีมีมูลประทับรับฟ้อง นัดสอบจำเลย 7 เมษายนนี้</lead>
<neck></neck>
<body><p>วันนี้ (25 ม.ค.) เมื่อเวลา 09.30 น.ที่ห้องพิจารณาคดี 907 ศาลอาญา ถ.รัชดาภิเษก ศาลออกนั่งบัลลังก์ไต่สวนมูลฟ้องโจทก์ในคดีหมายเลขดำที่ อ.4177/2552 ที่ <persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ฟ้อง<persName>นายอริสมันต์ พงศ์เรืองรอง</persName> แกนนำกลุ่มคนเสื้อแดง เป็นจำเลยในความผิดฐานหมิ่นประมาทโดยการโฆษณากรณีปราศรัยบนเวทีคนเสื้อแดงที่อนุสาวรีย์ประชาธิปไตย เมื่อวันที่ 11 ต.ค.52 และทำเนียบรัฐบาล เมื่อวันที่ 17 ต.ค.52 กล่าวหาว่าโจทก์เป็นต้นเหตุทำให้ในหลวงทรงมีพระอาการประชวร เป็นนายกรัฐมนตรีที่มาจากการปล้นอำนาจประชาชน สั่งการให้ฆ่าประชาชน และอื่นๆ</p>
<p>โดยวันนี้ นายกรัฐมนตรีเป็นพยานขึ้นเบิกความด้วยตนเองเพียงปากเดียวสรุปว่า ตนเองเป็นนายกรัฐมนตรีที่มีความจงรักภักดี และปฏิบัติหน้าที่สนองพระราชดำรัสพระบาทสมเด็จพระเจ้าอยู่หัว มาโดยตลอด โดยเฉพาะพระราชดำรัสเมื่อวันที่ 5 ธ.ค.52 ที่ว่า ความสุขความสวัสดีของข้าพระเจ้าจะเกิดขึ้นได้ก็ต่อเมื่อบ้านเมืองมีความปกติสุข ซึ่งหมายถึงบ้านเมืองไม่มีความวุ่นวาย ในเหตุจลาจลของกลุ่มคนเสื้อแดงในเดือนเมษายน 52 ทั้งใน กทม.และพัทยา ซึ่งจำเลยเป็นแกนนำล้มการประชุมอาเซียน โจทก์ได้สั่งการให้ตำรวจหรือทหารเข้าควบคุมสถานการณ์โดยยึดหลักกฎหมายและสิทธิมนุษยชน จนกลุ่มคนเสื้อแดงสลายการชุมนุมไปโดยปราศจากการเสียเลือดเนื้อ ส่วนคลิปเสียงที่จำเลยนำมาเผยแพร่กล่าวอ้างว่าโจทก์สั่งการให้ฆ่าประชาชนนั้น ได้มีการพิสูจน์จากผู้เชี่ยวชาญที่เป็นที่ยอมรับแล้วว่าเป็นการตัดต่อข้อความจากเสียงของโจทก์                <persName>นายอภิสิทธิ์</persName>เบิกความต่อว่า ไม่เคยประวิงเวลาการยื่นฎีกาของพระราชทานอภัยโทษให้ <persName>พ.ต.ท.ทักษิณ ชินวัตร</persName> ของกลุ่มคนเสื้อแดง หากแต่ได้ดำเนินการตามขั้นตอนทางราชการซึ่งจะต้องส่งรายชื่อผู้ถวายฎีกาให้กรมราชทัณฑ์ตรวจสอบความถูกต้อง ซึ่งจำเลยเป็นอดีต ส.ส.ก็ทราบดีถึงขั้นตอนกระบวนการแต่ยังดึงดันยื่นถวายฎีกาทั้งที่กลุ่มนักวิชาการ อธิการบดี 57 มหาวิทยาลัย และข้าราชการระดับปลัดกระทรวงต่างคัดค้านว่าเป็นการกดดันพระมหากษัติริย์</p>
<p>ส่วนที่จำเลยกล่าวหาว่าโจทก์ขึ้นมาดำรงตำแหน่งนายกรัฐมนตรี จาการปล้นอำนาจประชาชนนั้นไม่เป็นความจริงเนื่องจากโจทก์มาดำรงตำแหน่งนายกรัฐมนตรีโดยได้รับความเห็นชอบจากเสียงข้างมากสภาฯตามวิถีทางของประชาธิปไตย ข้อกล่าวหาของจำเลยไม่ได้เป็นการติชมโดยสุจริตแต่เป็นการกล่าวหาโจทก์ให้เสื่อมเสียชื่อเสียถูกดูหมิ่นเกลียดชัง จึงของให้ศาลเรียกจำเลยมาลงโทษตามความผิดด้วย                ภายหลังนายกรัฐมนตรีเบิกความแล้วเสร็จศาลให้รอฟังคำสั่งคดีในวันนี้                ผู้สื่อข่าวรายงานว่า ภายหลังศาลวิเคราะห์แล้วเห็นว่า คดีมีมูลจึงประทับรับฟ้องไว้เพื่อมีคำพิพากษาต่อไป โดยให้นัดสอบคำให้การจำเลยในวันที่ 7 เมษายน 2553 เวลา 09.00 น.</p></body>
</news>
