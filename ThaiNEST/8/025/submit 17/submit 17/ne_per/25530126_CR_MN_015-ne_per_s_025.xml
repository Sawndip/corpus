<teiHeader>
<fileDesc>
<titleStmt>
  <title>ภาค 1 ระดมกวาดล้างจับขี้ยา-นักค้านับพันยัดคุก!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011446  </bibl>
</sourceDesc>
</fileDesc>
</teiHeader>
<news>
<headline>ภาค 1 ระดมกวาดล้างจับขี้ยา-นักค้านับพันยัดคุก!</headline>
<lead>ตร.ภาค1 ดีเดย์ระดมกวาดล้างอาชญากรรมทุกประเภทในพื้นที่จับผู้ต้องหาคดีต่างๆได้สารพัด คดียาเสพติดจับผู้ต้องหาได้ร่วมพันคน และจับกุมอาวุธปืนได้อีก 100 กระบอก ด้าน บช.ภ.1 ลั่นพอใจในผลงานและจะกวาดล้างอย่างต่อเนื่อง</lead>
<neck></neck>
<body><p>วันนี้ (26 ม.ค.) เมื่อเวลา 14.00 น.ที่กองบัญชาการตำรวจภูธรภาค 1 (บช.ภ.1) <persName>พล.ต.ต.คำรณวิทย์ ธูปกระจ่าง</persName> รอง ผบช.ภ.1 พร้อมเจ้าหน้าที่ตำรวจจากทุกหน่วยงานในสังกัด บช.ภ.1 ร่วมกันแถลงข่าวผลการระดมกวาดล้างอาชญกรรมทุกประเภทระหว่างวันที่ 18-24 ม.ค. ผลปรากฏว่าสามารถจับกุมผู้ต้องหาคดีต่างๆ ได้เป็นจำนวนมากประกอบด้วย                คดีฆ่าผู้อื่น 3 ราย ผู้ต้องหา 7 คน คดีทำร้ายร่างกาย 23 ราย คดีข่มขืน 3 ราย คดีชิงทรัพย์ 2 ราย วิ่งราวทรัพย์ 6 ราย ลักทรัพย์ 37 ราย ผู้ต้องหา 59 คน คดีทำให้เสียทรัพย์ 1 ราย รับของโจร 1 ราย คดีโจรกรรมรถยนต์ 2 ราย ผู้ต้องหา 7 คน โจรกรรมรถจักรยานยนต์ 6 ราย ผู้ต้องหา 8 คน คดีข่มขืน 3 ราย คดีวางเพลิง 1 ราย คดีฉ้อโกง 2 ราย คดีอาวุธปืน 92 ราย คดีการพนัน 113 ราย ผู้ต้องหา 482 คน คดียาเสพติด 1,336 ราย ผู้ต้องหา 1,319 คน คดีสถานบริการ 6 ราย และผู้ต้องหาตามหมายจับค้างเก่า 72 ราย ผู้ต้องหา</p>
<p><persName>พล.ต.ต.คำรณวิทย์</persName> เปิดเผยว่า การระดมกวาดล้างในครั้งนี้เป็นนโยบายของ <persName>พล.ต.ท.กฤษฎา พันธุ์คงชื่น</persName> ผบช.ภ.1 เนื่องจากขณะนี้ในท้องที่ บช.ภ.1 เกิดคดีอาชญากรรมต่างๆ ขึ้นมา และมักจะเกี่ยวข้องกับนักการเมืองท้องถิ่น จึงหาวิธีกวาดล้างอาวุธปืนโดยเร่งรัดให้ดำเนินการอย่างจริงจังและต่อเนื่อง จนสามารถจับกุมอาวุธปืนได้กว่า 100 กระบอก และจับกุมผู้ต้องหาคดียาเสพติดได้กว่า 1,000 คน ซึ่งถือว่าเป็นผลที่น่าพอใจ และทาง บช.ภ.1 จะระดมกวาดล้างอย่างต่อเนื่องไปตลอด</p></body>
</news>
