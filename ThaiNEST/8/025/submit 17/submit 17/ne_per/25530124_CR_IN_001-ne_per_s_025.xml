<teiHeader>
<fileDesc>
<titleStmt>
  <title>นักกม.เห็นด้วยก.ตร.ให้นายกฯฟันธง 3 นายพล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-24 19:04:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208029  </bibl>
</sourceDesc>
</fileDesc>
</teiHeader>
<news>
<headline>นักกม.เห็นด้วยก.ตร.ให้นายกฯฟันธง 3 นายพล</headline>
<lead>มติก.ตร. กรณี 3 นายพล ยังไม่มีข้อยุติ ล่าสุด อดีต สสร. ออกมาแย้ง มติป.ป.ช. เสนอนายกฯ ต้องยืนตามมติ ก.ตร. ส่วน พธม.ยื่นหนังสือนายกฯค้านให้ 3 นายพล กลับเข้ารับราชการพรุ่งนี้</lead>
<neck></neck>
<body><p><persName>นายเสรี สุวรรณภานนท์</persName> อดีตสสร. กล่าวว่า กรณีความขัดแย้ง เรื่องมติก.ตร. ที่มีความเห็นสวนทางกับมติป.ป.ช. เรื่อง 3 นายพลตำรวจนั้น ทั้งกฎหมายของป.ป.ช. และกฎหมายของตำรวจเอง ต่างมีความสอดคล้องกัน ที่ให้สิทธิ์ผู้ถูกกล่าวหา มีสิทธิ์ยื่นอุทธรณ์ได้ ก.ตร.จึงมีอำนาจในการพิจารณาอุทธรณ์ ตามคำร้องของ 3 นายพล โดยไม่เป็นการขัดต่อรัฐธรรมนูญ เมื่อ ก.ตร.ได้พิจารณาอุทธรณ์ และได้มีความเห็นว่า นายตำรวจ ที่ถูกกล่าวหา ทั้ง 3 นาย ไม่เป็นความผิดวินัย หรือพยานหลักฐาน ยังฟังไม่ได้ว่า ผู้อุทธรณ์ทำผิดวินัย และให้สั่งยกโทษ จึงต้องให้สำนักงาน ก.ตร. แจ้งให้หน่วยงาน ที่เกี่ยวข้องทราบ หรือดำเนินการ ให้เป็นไปตามมติ ก.ตร. ตามกฎ ก.ตร.ว่าด้วย การอุทธรณ์ และการพิจารณาอุทธรณ์ พ.ศ.2547 ข้อ 23 </p>
<p>ดังนั้น <persName>นายอภิสิทธิ์ เวชชาชีวะ</persName> นายกรัฐมนตรี และ ผู้บัญชาการตำรวจแห่งชาติ จึงควรต้องดำเนินการตามมติ ก.ตร. ที่ให้ยกโทษ นายตำรวจผู้ถูกกล่าวหาดังกล่าว หากไม่ดำเนินการต่อไป ก็จะกลายเป็นปัญหา ทั้งในปัจจุบัน และในอนาคต และจะเป็นปัญหาในลักษณะเช่นนี้ อีกแบบไม่มีที่สิ้นสุด  อย่างไรก็ตาม ในวันพรุ่งนี้ ทางกลุ่มพธม. นำโดย <persName>พล.ต.จำลอง ศรีเมือง</persName> จะยื่นหนังสือแก่นายกฯ เพื่อคัดค้าน มติก.ตร.ดังกล่าว ที่ทำเนียบรัฐบาล ในช่วงเช้า</p></body>
</news>
