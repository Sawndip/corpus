<teiHeader>
<fileDesc>
<titleStmt>
  <title>รุมกระทืบ นศ.ปริญญาโทโยนศพทิ้งข้างถนน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 11:46:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23609  </bibl>
</sourceDesc>
</fileDesc>
</teiHeader>
<news>
<headline>รุมกระทืบ นศ.ปริญญาโทโยนศพทิ้งข้างถนน</headline>
<lead></lead>
<neck></neck>
<body><p>เมื่อเวลา 04.20 น. วันที่ 1 ต.ค. <persName>ร.ต.อ.พิบูลย์  ธนิตกุล</persName> ร้อยเวร สภ.เมืองเชียงราย ได้รับแจ้งมีคนพบศพชายนอนคว่ำหน้าเสียชีวิตอยู่ในร่องริมถนนสาย อ.เมือง-อ.เทิง หมู่ 2 บ้านร่องธาร ต.ท่าสาย จึงรีบเดินทางไปตรวจสอบ ที่เกิดเหตุไม่มีไฟฟ้าส่องแสงสว่าง จึงให้หน่วยกู้ภัยนำศพขึ้นจากร่อง ทราบชื่อ <persName>นายภานุพงศ์ คำมูล</persName> อายุ 29 ปี อยู่บ้านเลขที่ 2/1 หมู่ 7 ต.ท่ากว้าง อ.สารภี จ.เชียงใหม่ ทำงานเป็นเจ้าหน้าที่ตรวจสอบคุณภาพของมันฝรั่งของ บริษัท เบอร์รี่ ยุคเกอร์ ฟู๊ดส์ จำกัด เลขที่ 151 หมู่ 6 ต.ท่าสาย เบื้องต้นพบบาดแผลฟอกช้ำ และรอยถูกตีด้วยของแข็งที่ศีรษะ และใบหน้า ส่วนที่ขอบตามีร่องรอยถูกเหยียบด้วยรองเท้า </p>
<p>จากการสอบสวนเพื่อนร่วมงานผู้ตาย ทราบว่า ผู้ตายจบปริญญาตรี สาขาอุตสาหกรรมอาหาร และกำลังศึกษาปริญญาโท อยู่ที่มหาวิทยาลัยเชียงใหม่ กลางดึกที่ผ่านมาได้ชักชวนเพื่อนร่วมงานอีก 2 คน ไปเลี้ยงฉลองเงินเดือนออกที่บาร์เบียร์เฮาส์แห่งหนึ่ง และมีการพูดจาหยอกล้อกับสาวเชียร์เบียร์ จนเป็นที่เขม่นกับหนุ่มข้างโต๊ะ แต่ไม่มีเรื่องทะเละวิวาทเกิดขึ้น กระทั่งแยกย้ายกันกลับที่พัก และมาทราบว่า ถูกทำร้ายเสียชีวิตดังกล่าว </p>
<p>เบื้องต้นเจ้าหน้าที่สันนิษฐานว่า สาเหตุน่าจะเกิดจากการจีบสาวบาร์เบียร์ จนเกิดความไม่พอใจของกลุ่มวัยรุ่นที่อยู่ภายในร้าน ขณะที่คนตายเดินทางกลับที่พักมาพบกลุ่มคู่อริเข้า และถูกรุมซ้อม กลุ่มคู่อริเกรงกลัวความผิด จึงนำศพคนตายมาทิ้งที่เกิดเหตุ อย่างไรก็ตาม เจ้าหน้าที่จะเร่งติดตามตัวคนร้ายมาดำเนินคดีตามขั้นตอนต่อไป.</p></body>
</news>
