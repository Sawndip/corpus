<teiHeader>
<fileDesc>
<titleStmt>
  <title>ตร.สั่งไม่ฟ้อง “บุญแถม” ขอทานวณิพกพรากผู้เยาว์!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000010022  </bibl>
</sourceDesc>
</fileDesc>
</teiHeader>
<news>
<headline>ตร.สั่งไม่ฟ้อง “<persName>บุญแถม</persName>” ขอทานวณิพกพรากผู้เยาว์!</headline>
<lead>ตำรวจสั่งไม่ฟ้อง “<persName>บุญแถม</persName>” ขอทานวณิพก คดีพรากผู้เยาว์ ศาลอนุญาติให้ปล่อยตัว ขณะที่ “<persName>พงศพัศ</persName>” นำตัวมอบสถานแรกรับคนไร้ที่พึ่งนนทบุรี ดูแลต่อ        </lead>
<neck></neck>
<body><p>วันนี้ ( 23 ม.ค.) เวลา 11.00 น. ที่สถานแรกรับคนไร้ที่พึ่งนนทบุรี <persName>พล.ต.ท.พงศพัศ พงษ์เจริญ</persName> ผู้ช่วยผบ.ตร. และโฆษกสำนักงานตำรวจแห่งชาติ พร้อมด้วย <persName>พล.ต.ต.สัญชัย สุนทรบุระ</persName> ผบก.กองสารนิเทศ และ <persName>พ.ต.อ.ชาญ แก้วท่าไม้</persName> ผกก.สน.บางขุนเทียน ได้นำตัว<persName>นายบุญแถม ศรีสุข</persName> อายุ 22 ปี อยู่บ้านเลขที่ 224 หมู่ 13 ต.โนนหนามแท่ง อ.เมือง จ.อำนาจเจริญ มามอบให้กับ <persName>นางสมจิต ตันติวณิชชานนท์</persName> ผู้ปกครองสถานแรกรับคนไร้ที่พึ่งนนทบุรี หลังจากสถาบันกัลยาราชนครินทร์ ได้ดำเนินการฟื้นฟูสภาพจิตใจเป็นที่เรียบร้อยแล้ว                ทั้งนี้ เพื่อจะได้ดูแลและสงเคราะห์ต่อไป เนื่องจากในขณะนี้<persName>นายบุญแถม</persName>ยังไม่มีที่อยู่อาศัยเป็นหลักแหล่ง และอาจจะต้องออกไปขอทานเร่ร่อนหาเลี้ยงชีพอีก หากไม่ได้รับการดูแลช่วยเหลืออย่างต่อเนื่อง โดยมี <persName>พ.ต.อ.ธวัชชัย นาคฤทธิ์</persName> ผกก.สภ.ปากเกร็ด เดินทางมารับทราบข้อมูลเพื่อให้การดูแลอีกทางหนึ่งด้วย        </p>
<p>โฆษก ตร.กล่าวว่า สำหรับคดีที่<persName>นายบุญแถม</persName> ถูกจับ เมื่อวันที่ 5 พ.ย. 2552 ในข้อหาพราก<persName>น้องอาร์ม</persName>ไปจากแม่ เหตุเกิดท้องที่ สน.บางขุนเทียน นั้น พนักงานสอบสวนได้มีความเห็นสั่งไม่ฟ้อง และศาลได้อนุญาตให้ปล่อยตัว ในระหว่างนี้จึงเป็นเรื่องที่มีความจำเป็นจะต้องช่วยกันดูแล <persName>นายบุญแถม</persName>อย่างใกล้ชิดต่อไป โดยสถานแรกรับฯ จะให้<persName>นายบุญแถม</persName>ช่วยดูแลเด็กๆ และผู้ไร้ที่พึ่งกว่า 300 ชีวิต ที่อยู่ที่สถานแรกรับแห่งนี้ พร้อมกับเล่นดนตรีให้ทุกคนได้ฟังตามที่ตัวเองต้องการด้วย</p>
<p>สำหรับความตั้งใจของ<persName>นายบุญแถม</persName>ที่ต้องการเป็นนักดนตรีต่อไปนั้น โฆษก ตร.กล่าวว่า เป็นเรื่องในอนาคตที่เชื่อว่าหลายฝ่ายคงให้การสนับสนุนเป็นอย่างดี โดยขณะอยู่ที่สถาบันกัลยาราชนครินทร์ <persName>นายบุญแถม</persName>ก็ได้แต่งเพลงขึ้น 2 เพลง ชื่อ “ถึงจะกำพร้า แต่ใจก็ไม่ยอมแพ้” และ “ใจชื่นบาน” ซึ่ง<persName>นายบุญแถม</persName>ก็ได้ร้องให้เด็กๆ ได้ฟังในวันนี้ด้วย โดยเป็นเพลงที่สะท้อนให้เห็นถึงสภาพความเป็นจริงของเด็กกำพร้า แต่ก็สามารถจะดำเนินชีวิตต่อไปได้ หากมีกำลังใจที่ดีและมีคนคอยดูแล                ทางด้าน <persName>นายบุญแถม</persName>กล่าวว่า รู้สึกดีใจที่จะได้เข้ามาพักอาศัย และจะได้ทำประโยชน์ให้กับสังคม โดยเฉพาะการดูแลเด็กๆ ที่กำพร้า เนื่องจากตนเองก็เป็นเด็กกำพร้าเช่นกัน โดยก่อนเดินทางกลับ โฆษก ตร. ได้มอบเงินส่วนตัวให้กับ<persName>นายบุญแถม</persName> จำนวน 5,000 บาท และมอบให้ผู้ปกครองสถานแรกรับอีก 5,000 บาท เพื่อเป็นค่าใช้จ่ายที่จำเป็นในเบื้องต้นด้วย </p></body>
</news>
