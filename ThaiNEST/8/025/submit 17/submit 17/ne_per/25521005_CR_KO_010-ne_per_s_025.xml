<teiHeader>
<fileDesc>
<titleStmt>
  <title>คุก2ปีภารโรงหอสมุดแห่งชาติลักลายพระหัตถ์ร.5  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31314/%e0%b8%84%e0%b8%b8%e0%b8%812%e0%b8%9b%e0%b8%b5%e0%b8%a0%e0%b8%b2%e0%b8%a3%e0%b9%82%e0%b8%a3%e0%b8%87%e0%b8%ab%e0%b8%ad%e0%b8%aa%e0%b8%a1%e0%b8%b8%e0%b8%94%e0%b9%81%e0%b8%ab%e0%b9%88%e0%b8%87%e0%b8%8a%e0%b8%b2%e0%b8%95%e0%b8%b4%e0%b8%a5%e0%b8%b1%e0%b8%81%e0%b8%a5%e0%b8%b2%e0%b8%a2%e0%b8%9e%e0%b8%a3%e0%b8%b0%e0%b8%ab%e0%b8%b1%e0%b8%95%e0%b8%96%e0%b9%8c%e0%b8%a3.5.html  </bibl>
</sourceDesc>
</fileDesc>
</teiHeader>
<news>
<headline>คุก2ปีภารโรงหอสมุดแห่งชาติลักลายพระหัตถ์ร.5</headline>
<lead>พิพากษาจำคุก 4 ปี �ภารโรงหอสมุด<persName>กรมพระยาดำรงราชานุภาพ</persName> - พ่อค้าของเก่า� ร่วมกันลักลายพระหัตถ์ ร.5 หลายร้อยแผ่นปล่อยขายตลาดจตุจักร �ตลาดคลองถม แต่รับสารภาพศาลปรานีลดโทษเหลือคุกคนละ 2 ปี โดยไม่รอลงอาญา</lead>
<neck></neck>
<body><p> ที่ศาลอาญากรุงเทพใต้ ถ.เจริญกรุง 63 วันที่ 5 ต.ค.52 ศาลมีคำพิพากษาคดีลักลายพระหัตถ์ที่พนักงานอัยการเป็นโจทก์ ยื่นฟ้อง <persName>นายทนงศักดิ์ หรืออี๊ด ฮวดศรี</persName> อายุ 49 ปี ภารโรงประจำหอสมุด<persName>กรมพระยาดำรงราชานุภาพ</persName> และ<persName>นายสกล หรือเอ ใจสมคม</persName> อายุ 36 ปี อาชีพขายของเก่า เป็นจำเลยที่ 1-2 ในความผิดฐานลักทรัพย์ในสถานที่ราชการและที่สาธารณะ เอาไปซึ่งเอกสารสิทธิ์ หรือรับของโจร
 คดีนี้โจทก์ยื่นฟ้องและนำสืบสรุปว่าเมื่อระหว่างเดือน ก.ย.51 - 31 พ.ค.52 จำเลยกับพวกที่หลบหนี ได้ลักเอาต้นฉบับลายพระหัตถ์ส่วนพระองค์ของ<persName>พระบาทสมเด็จพระจุลจอมเกล้าเจ้าอยู่หัว</persName> รัชกาลที่5 ที่ทรงมีไปถึง<persName>กรมพระยาดำรงราชานุภาพ</persName>จำนวนมาก ซึ่งเป็นเอกสารต้นฉบับมีคุณค่าทางประวัติศาสตร์และเป็นมรดกทางวัฒนธรรม
</p>
<p> โดย<persName>นายทนงศักดิ์</persName> จำเลยที่ 1 ลักไป 469 แผ่น ส่วน<persName>นายสกล</persName> จำเลยที่ 2 ลักไป 634 แผ่น ซึ่งกรมศิลปากร ตีราคากลางไว้มูลค่า แผ่นละ 35,000 บาท จากอาคารหอสมุด<persName>กรมพระยาดำรงราชานุภาพ</persName> ถ.สามเสน แขวงวชิรพยาบาล เขตพญาไท กทม. โดยจำเลย ได้นำไปจำหน่ายที่นัดตลาดจตุจักร ตลาดคลองถม และย่านร้านค้าของเก่าบางรัก เมื่อผู้พบเห็นซื้อไปแล้วนำมาแจ้งตำรวจ หรือส่งคืนทางไปรษณีย์ตำรวจจึงเริ่มสืบสวนสอบสวน กระทั่งติดตามแล้วจับกุม<persName>นายทนงศักดิ์</persName> จำเลยที่ 1 ได้ที่ ห้องสมุด<persName>กรมพระยาดำรงราชานุภาพ</persName> และจับ<persName>นายสกล</persName> จำเลยที่ 2 ได้ที่บ้านพัก อ.เมือง จ.ประจวบคีรีขันธ์ ยึดทรัพย์สินที่โจรกรรมมาได้นับร้อยรายการ แต่ยังขาดหายไปอีกหลายร้อยรายการ
</p>
<p> สำหรับบัญชีของกลางมีทั้งต้นฉบับลายพระหัตถ์ รัชกาลที่ 5 ถึง<persName>กรมพระยาดำรงราชานุภาพ</persName>เมื่อ ร.ศ.115 เรื่องการเลือกผู้พิพากษา ,ฉบับวันที่ 4 พ.ค.ร.ศ.118 เรื่องผู้พิพากษามณฑลภูเก็ตมีความผิด ,ฉบับวันที่ 15 ธ.ค.ร.ศ.118 เรื่อง<persName>พระนางเจ้าดารารัศมี</persName> บอกว่ามีพระดีที่วัดพระสิงห์ ,ฉบับวันที่3พ.ย.ร.ศ.121เรื่องการจัดทัพไปปราบกบฏเงี้ยว ,ฉบับวันที่3ธ.ค.ร.ศ.121เรื่องเรื่องรบอังกฤษ 2 ลำชื่อ อาลเบียนแอดมิเกล กับ บริตเตนม๊าก จะมาถึงอ่าวไทย ,ฉบับวันที่13มี.ค.ร.ศ.122เรื่อง สัญญาปักปันเขตแดนซึ่งกองทหารฝรั่งเศสไม่ยอมถอนออกไปจากเมืองจันทบุรี เป็นต้น นอกจากนี้ยังมีลายพระหัถต์ของรัชกาลที่6 และนามบัตรส่วนพระองค์ รูปถ่าย จดหมายมีลายเซ็นของรัชกาลที่ 5 และรัชกาลที่ 6 เป็นต้น
</p>
<p> โดยจำเลยทั้งสองให้การรับสารภาพ ศาลพิเคราะห์แล้ว เห็นว่า จำเลยกระทำผิดตามฟ้องจริง พิพากษาจำคุกคนละ 4 ปี คำรับสารภาพเป็นประโยชน์ต่อการพิจารณา ลดโทษให้กึ่งหนึ่งคงจำคุกไว้คนละ 2 ปี โดยไม่รอลงอาญา และให้รวมโทษจำคุกเดิมของ<persName>นายสกล</persName>ฐานลักทรัพย์อีก 2 เดือน รวมจำคุก<persName>นายสกล</persName>ทั้งสิ้น 2 ปี 2 เดือน
</p></body>
</news>
