<teiHeader>
<fileDesc>
<titleStmt>
  <title>อภิสิทธิ์มอบนโยบายปทีปแก้ปัญหาใต้-ยาเสพติด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091001/30870/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%a1%e0%b8%ad%e0%b8%9a%e0%b8%99%e0%b9%82%e0%b8%a2%e0%b8%9a%e0%b8%b2%e0%b8%a2%e0%b8%9b%e0%b8%97%e0%b8%b5%e0%b8%9b%e0%b9%81%e0%b8%81%e0%b9%89%e0%b8%9b%e0%b8%b1%e0%b8%8d%e0%b8%ab%e0%b8%b2%e0%b9%83%e0%b8%95%e0%b9%89%e0%b8%a2%e0%b8%b2%e0%b9%80%e0%b8%aa%e0%b8%9e%e0%b8%95%e0%b8%b4%e0%b8%94.html  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>มอบนโยบาย<persName>ปทีป</persName>แก้ปัญหาใต้-ยาเสพติด</headline>
<lead>นายกฯ � มอบ นโยบาย � <persName>ปทีป</persName> � แก้ปัญหาใต้-ยาเสพติด วอนอย่าผูกเรื่อง � <persName>นิพนธ์</persName> � ลาออกเชื่อมโยงตั้งรักษาการผบ.ตร.ระบุ ไม่เคยรู้จักเป็นการส่วนตัว</lead>
<neck></neck>
<body><p>
(1ต.ค.)ที่รัฐสภา <persName>พล.ต.อ.ปทีป ตันประเสริฐ</persName> รักษาการผบ.ตร.ให้สัมภาษณ์อีกครั้งหลังเข้าพบนายกรัฐมนตรีประมาณ 20 นาที ว่า นายกรัฐมนตรีได้ให้กำลังใจในการทำงาน และบอกว่าให้ทำงานเต็มที่ ส่วนการทำงานนั้นนายกรัฐมนตรีได้กำชับให้ดูแลการแก้ไขปัญหาความไม่สงบในพื้นที่ 3 จังหวัดชายแดนใต้ และการแก้ไขปัญหายาเสพติด นอกจากนั้นตนขอยืนยันว่าภายในการทำงานของตำรวจนั้นไม่ได้มีความแตกแยก และในการทำงานจะต้องมีการพูดคุยกัน หากพูดคุยกันแล้วไม่เชื่อฟังก็ต้องมีบทลงโทษ เมื่อถามว่าจะมีการล้างบางอะไรเกิดขึ้นหรือไม่ <persName>พล.ต.อ.ปทีป</persName> กล่าวปฎิเสธว่า สำนักงานตำรวจล้างมาหลายครั้งแล้วสะอาดดี ที่เป็นอยู่ทุกวันนี้สะอาดแล้ว และยืนยันว่าไม่มีการล้างแล้ว หรือแก้แค้นกัน
</p>
<p>
ผู้สื่อข่าวถามว่านายกฯได้พูดถึงกรอบระยะเวลาในการทำงานในหน้าที่รักษาการผบ.ตร.หรือไม่ <persName>พล.ต.อ.ปทีป</persName> กล่าวว่า นายกฯไม่พูดอะไรถึงเรื่องนี้ เมื่อถามว่ารู้สึกหนักใจหรือไม่ที่เข้ามารับตำแหน่งในช่วงที่สำนักงานตำรวจแห่งชาติมีปัญหาขัดแย้ง <persName>พล.ต.อ.ปทีป</persName> กล่าวว่า ภายในสำนักงานตำรวจแห่งชาติและตัวคนไม่มีความขัดแย้ง รวมทั้งเชื่อว่าไม่มีคลื่นใต้น้ำด้วย อย่างไรก็ตามตำรวจไม่ได้ถูกดึงเป็นเครื่องมือทางการเมือง ตำรวจทำงานตามหน้าที่ ส่วนการทำงานของตนจะได้รับการยอมรับจากข้าราชการตำรวจหรือไม่นั้น คงต้องไปถามข้าราชการตำรวจ ตนตอบแทนไม่ได้ แต่จะใช้ผลงานเป็นเครื่องพิสูจน์การทำงาน และตนจะทำให้สีกากีเป็นสีกากีจริง ๆอย่าไปคิดว่าตำรวจเป็นพวกสีแดงหรือสีเหลือง
</p>
<p>
ผู้สื่อข่าวถามว่ารู้สึกกดดันหรือไม่ว่าการเข้ามารับตำแหน่งครั้งนี้มีแรงกระเพื่อมถึงขั้นที่ว่ามีข่าว<persName>นายนิพนธ์ พร้อมพันธุ์</persName> เลขาธิการนายกฯ ลาออกเนื่องจากไม่พอใจกับการแต่งตั้งครั้งนี้ <persName>พล.ต.อ.ปทีป</persName> กล่าวว่า ตนไม่ทราบว่าเลขาธิการนายกฯจะลาออกหรือไม่ เพราะตนเป็นตำรวจ เรื่องนั้นเป็นเรื่องของฝ่ายการเมือง เมื่อนายกฯตั้งตนเข้ามาทำงานแล้ว ตนก็ทำงานต่อไป อย่าไปเอาสองเรื่องนี้มาเกี่ยวพันกัน มันคนละส่วนกัน และโดยส่วนตัวตนไม่ได้รู้จักอะไรกับเลขาธิการนายกฯ
</p><persName>พล.ต.อ.ปทีป</persName> กล่าวว่า สำหรับการดูแลกลุ่มผู้ชุมนุมโดยเฉพาะกลุ่มคนเสื้อแดงที่ประกาศจะชุมนุมอีกครั้งในวันที่ 17 ต.ค.นี้นั้น เรามีแผนปฏิบัติอยู่แล้ว หากมีปัญหาความเคลื่อนไหวอะไรก็ต้องมาวางแผนกันทุกครั้งที่มีการชุมนุม ตำรวจมีหน้าที่รักษาความสงบเรียบร้อย และเชื่อว่าจะไม่มีเกียร์ว่างใด ๆ ส่วนการดูแลรักษาความปลอดภัยในช่วงการประชุมสุดยอดผู้นำอาเซียนในระหว่างวันที่ 23 - 25 ต.ค.นี้ ที่อ.หัวหิน จ.ประจวบคีรีขันธ์ จะมีคณะกรรมการดูแลรับผิดชอบเรื่องนี้โดยตรง และในวันที่ 2 ต.ค.นี้จะมีการประชุมเตรียมการจัดการประชุมสุดยอดผู้นำอาเซียนที่ทำเนียบรัฐบาล
</p></body>
</news>
