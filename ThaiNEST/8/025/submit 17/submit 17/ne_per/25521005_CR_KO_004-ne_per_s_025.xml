<teiHeader>
<fileDesc>
<titleStmt>
  <title>น้าชายโหดคว้าสปาต้าฟันหลานสาวแขนขาด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31234/%e0%b8%99%e0%b9%89%e0%b8%b2%e0%b8%8a%e0%b8%b2%e0%b8%a2%e0%b9%82%e0%b8%ab%e0%b8%94%e0%b8%84%e0%b8%a7%e0%b9%89%e0%b8%b2%e0%b8%aa%e0%b8%9b%e0%b8%b2%e0%b8%95%e0%b9%89%e0%b8%b2%e0%b8%9f%e0%b8%b1%e0%b8%99%e0%b8%ab%e0%b8%a5%e0%b8%b2%e0%b8%99%e0%b8%aa%e0%b8%b2%e0%b8%a7%e0%b9%81%e0%b8%82%e0%b8%99%e0%b8%82%e0%b8%b2%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>น้าชายโหดคว้าสปาต้าฟันหลานสาวแขนขาด</headline>
<lead>น้าชายโหดคว้าสปาต้ากระหน่ำฟันไม่ยั้ง หลานสาววัย 32 ปี แขนขวาขาด ขณะที่ลูกชายวัย 4 ขวบ มุดมุ้งหนีตายรอดหวุดหวิด</lead>
<neck></neck>
<body><p>เมื่อกลางดึกคืนวันที่ 4 ต.ค.ที่ผ่านมา <persName>พ.ต.ต.นิกร ขำภูเขียว</persName> สารวัตรเวรสภ.ไชโย จ.อ่างทอง รับแจ้งเหตุใช้อาวุธมีดฟันกันมีผู้ได้รับบาดเจ็บแขนขาดเหตุเกิดบริเวณบ้านเลขที่ 40/1 หมู่ที่ 4 ต.คำหยาด อ.โพธิ์ทอง จ.อ่างทอง หลังรับแจ้งจึงไปตรวจสอบพร้อมเจ้าหน้าที่กู้ภัยวีอาร์ จังหวัดอ่างทอง
 ในที่เกิดเหตุพบ<persName>นางน้ำอ้อย ประดิฐศิลป์</persName> อายุ 32 ปี นอนร้องครวญครางอยู่ในมุ้งใต้ถุนบ้าน โดยมีสุนัขนอนเฝ้าอยู่ด้วยภายในมุ้ง เจ้าหน้าที่จึงไล่สุนัขที่เห่าอยู่ตลอดเวลาออกไปก่อนจึงเข้าช่วยเหลือพบว่าบริเวณข้อมือขวาถูกของมีคมฟันจนขาดห้อยรุ่งริ่ง ติดอยู่เพียงหนังเท่านั้น นอกจากนั้นยังพบว่าบริเวณร่างกายถูกฟันหลายแห่ง จึงทำการปฐมพยาบาลเบื้องต้นก่อนนำส่งโรงพยาบาลโพธิ์ทอง
</p>
<p>หลังจากแพทย์โรงพยาบาลโพธิ์ทองรับตัวคนไข้ปรากฏว่า<persName>นางน้ำอ้อย</persName> ถูกมีดฟันเข้าที่ข้อมือขวาจนขาดส่วนตามร่างกายถูกฟันจนเป็นแผลฉกรรจ์กว่า 10 แห่ง ไม่ว่าจะเป็นที่ศรีษะ แขนทั้งสองข้าง หน้าออก ขาทั้งสองข้าง หลังจากทำแผลแล้วจึงนำตัว<persName>นางน้ำอ้อย</persName>ส่งโรงพยาบาลอ่างทอง ซึ่งมีเครื่องมือที่ทันสมัยกว่าและมีแพทย์เฉพาะทางในการต่อข้อมือแต่ปรากฏว่าต้องตัดข้อมือทิ้งเนื่องจากเชลได้ตายหมดแล้ว
 จากการสอบสวน <persName>นางปทุม รักใคร่</persName> อายุ 58 ปี ป้าของ<persName>นางน้ำอ้อย</persName> กล่าวว่า คนร้ายรายนี้คือ <persName>นายสุชาติ ภู่บำเพ็ญ</persName> อายุ 40 ปี เป็นน้าชายแท้ๆของ<persName>นางน้ำอ้อย</persName> สำหรับสาเหตุนั้นทั้งคู่มีเรื่องราวทะเลาะกันอยู่เป็นประจำ
 โดยก่อนหน้านี้<persName>นางน้ำอ้อย</persName> ได้ไปแจ้งความที่โรงพักโพธิ์ทอง ว่า ถูก<persName>นายสุชาติ</persName> ทำร้ายร่างกายแล้วครั้งหนึ่ง และตอนเกิดเหตุตนอยู่บ้านห่างจาก<persName>นางน้ำอ้อย</persName> ประมาณ 2กม.ได้รับโทรศัพท์จากพ่อเลี้ยง <persName>นางน้ำอ้อย</persName>ว่า <persName>นางน้ำอ้อย</persName> ถูกฟันตนจึงรีบมาดู และแจ้งเจ้าหน้าที่มาช่วยเหลือ
</p>
<p> ด้าน <persName>ด.ช.ศราวุธ ประดิฐศิลป์</persName> อายุ 4 ขวบ ลูกชาย<persName>นางน้ำอ้อย</persName> กล่าวด้วยความตกใจว่า ระหว่างที่นอนดูหนังอยู่ในมุ้งกับแม่  <persName>นายสุชาติ</persName> ซึ่งเป็นน้าชายแม่กระโดดเข้ามาในมุ้ง และเอามีดฟันแม่ หนูตกใจจึงรีบออกจากมุ้งวิ่งขึ้นไปหาตาซึ่งเป็นพ่อเลี้ยงของแม่ ให้ไปช่วยแม่แต่ก็ไม่มีใครไปช่วยจนไอ้บราวหมา ที่เลี้ยงไว้เข้าไปเห่าช่วยแม่เอาไว้ได้
 ส่วน<persName>นางน้ำอ้อย</persName> กล่าวว่า ระหว่างที่นอนกับลูกอยู่ในมุ้งใต้ถุนบ้าน <persName>นายสุชาติ</persName> ซึ่งเป็นน้าชายเข้ามาเอามีดสปาต้าตัดมุ้ง และเข้ามาบอกว่าจะฆ่าให้ตาย จากนั้นก็กระหน่ำฟันตนไม้ยั้ง ตนพยายามบอกว่าอย่า เพราะกลัวจะโดนลูกชาย แต่<persName>นายสุชาติ</persName>บอกจะฆ่าทั้งคู่ ตนจึงบอกลูกให้หนีออกไป ลูกชายจึงหนีออกไปได้  จากนั้นไอ้บราวหมา ที่ตนเลี้ยงไว้ได้กระโดดเข้ามาเห่า แต่ก็ไม่รู้ว่าจะกัด<persName>นายสุชาติ</persName>หรือเปล่า จากนั้น<persName>นายสุชาติ</persName>ก็หนีออกไปได้ ส่วนไอ้บราว ก็เข้ามานอนเฝ้าตนจนถึงมีกู้ภัยมาช่วย
 <persName>นางน้ำอ้อย</persName> กล่าวอีกว่า สาเหตุที่ตนถูก<persName>นายสุชาติ</persName> ทำร้ายในครั้งนี้ เนื่องมาจากเมื่อ2 เดือนก่อนหน้านี้ ตนได้มีปากเสียงกับแม่ของตน ซึ่ง<persName>นายสุชาติ</persName> อยู่ในอการเมา โดยมาหาว่าตนด่าเขาจึงเข้ามาตบ และเอามีดฟันแขนตน ตนจึงไปแจ้งความเพื่อบันทึกประจำวันเพื่อไม่ให้<persName>นายสุชาติ</persName>มายุ่งกับตนอี
</p>
<p>จากนั้นเมื่อเย็นที่ผ่านมา น้องชายของตน ได้มามีเรื่องกับตน และทุบตีตน ตนจึงโทรศัพท์ไปแจ้งความและเจ้าหน้าที่ตำรวจก็มา ปรากฏว่า <persName>นายสุชาติ</persName> ได้กล่าวต่อว่าเจ้าหน้าที่ตำรวจ ตำรวจจึงเดินไปหา <persName>นายสุชาติ</persName> ซึ่ง<persName>นายสุชาติ</persName> คงคิดว่าตนให้ตำรวจไปจับจึงแค้น และกลางคืนจึงบุกเข้ามาฟันตน
 ด้าน <persName>พ.ต.ต.นิกร</persName> กล่าวว่า หลังจากทำการสอบสวนทราบว่า <persName>นายสุชาติ</persName> ซึ่งเป็นน้าแท้ๆ เป็นคนลงมือฟัน สำหรับสาเหตุนั้นน่าจะมาจากทั้งคู่มีเรื่องกระทบกระทั้งกันมาตลอด ส่วน<persName>นายสุชาติ</persName> ตอนนี้กำลังหลบหนีอยู่ ซึ่งจะตามจับตัวมาดำเนินคดีต่อไป
 ผู้สื่อข่าวรายงานว่า ระหว่างที่เจ้าหน้าที่กู้ภัยนำร่าง<persName>นางน้ำอ้อย</persName> ส่งโรงพยาบาล <persName>ด.ช.ศราวุธ</persName> ได้วิ่งร้องให้อยู่ตลอดเวลา เพราะสงสารแม่สร้างความเวทนาแก่ผู้ที่พบเห็นอย่างมาก แม้จะส่งตัว<persName>นางน้ำอ้อย</persName> มาที่โรงพยาบาลอ่างทอง <persName>ด.ช.ศราวุธ</persName> ก็ตามมานอนเฝ้าแม่ตลอดเวลา
</p></body>
</news>
