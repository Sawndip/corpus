<teiHeader>
<fileDesc>
<titleStmt>
  <title>วางบึ้มกลางถนน โชคดีกู้ทัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-03 18:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23983  </bibl>
</sourceDesc>
</fileDesc>
</teiHeader>
<news>
<headline>วางบึ้มกลางถนน โชคดีกู้ทัน</headline>
<lead>โจรใต้ยังดุ ลอบวางบึ้มกลางถนนสายยะลา - เบตง หวังสังหารเจ้าหน้าที่ โชคดีกู้ทัน</lead>
<neck></neck>
<body><p>วันนี้ (3 ต.ค.) <persName>พ.ท.ธงชัย มีอนันต์</persName> ผบ.ฉก.ยะลา 16 ประสานชุดเก็บกู้ ทำลายวัตถุระเบิด ตชด.445 เบตง พร้อมกำลังตำรวจ ทหาร เข้าตรวจสอบวัตถุต้องสงสัยบริเวณริมถนนสายยะลา–เบตง บริเวณบ้านบูโละสะนีแย หมู่ 4 ต.แม่หวาด อ.ธารโต จ.ยะลา  จากการตรวจสอบพบมีการขุดดินเป็นหลุมกว้างประมาณ 50 ซ.ม. ลึกเข้าไปกลางถนนพบระเบิดถังแก๊สขนาด  5 กิโลกรัมวางเชื่อมต่อกับสายไฟฟ้า ลากเข้าไปในป่าสวนยางพารายาว 100 เมตร เจ้าหน้าที่จึงเร่งทำลายวงจรทันที </p>
<p>สอบสวนทราบว่าขณะกำลังทหาร 10 นาย ออกลาดตระเวนเดินเท้าโดยใช้เครื่องสแกนวัตถุระเบิดเดินมาถึงจุดเกิดเหตุเครื่องสแกนได้ชี้ไปจุดที่พบวัตถุระเบิด จึงได้รายงานให้ผู้บังคับบัญชาทราบและประสานชุดเก็บกู้เข้าทำลาย ซึ่งบริเวณดังกล่าว  ทหารจะออกเดินลาดตระเวนรักษาความปลอดภัยเส้นทางเป็นประจำ คาดว่าคนร้ายเตรียมรอจุดชนวนระเบิดรถของเจ้าหน้าที่ที่จะลาดตระเวนผ่าน แต่วันนี้เจ้าหน้าที่ได้ปรับแผนเป็นการลาดตระเวนทางเท้าทำให้ไม่ได้รับอันตราย.</p></body>
</news>
