<teiHeader>
<fileDesc>
<titleStmt>
  <title>พริตตี้หวิดเสียโฉม พนง.สนามกอล์ฟรุมตบ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011530  </bibl>
</sourceDesc>
</fileDesc>
</teiHeader>
<news>
<headline>พริตตี้หวิดเสียโฉม พนง.สนามกอล์ฟรุมตบ!</headline>
<lead>พริตตี้สาวพาน้องสาวไปชี้จุดที่จะถูกแคดดี้ชายขืนใจ แต่ถูกพนักงานในสนามกอล์ฟรุมทำร้าย ตบตีกันอุตลุดต่อหน้าต่อตาตำรวจที่ร่วมเดินทางไปด้วยร่วม 10 นาที ต้องแยกดำเนินการเป็น 2 คดี ทั้งคดีพยายามขืนใจ และคดีทำร้ายร่างกาย</lead>
<neck></neck>
<body><p>วันนี้ (26 ม.ค.) เมื่อเวลา 11.00 น. <persName>นางรัชภรณ์ วงศาโรจน์</persName> หรือ<persName>ลูกเกด</persName> กรรมการผู้จัดการและโปรโมเตอร์มวย บริษัท วงศาโรจน์ มีเดีย จำกัด ได้พา <persName>น.ส.รชาดา เจียมบรรจง</persName> อายุ 25 ปี หลานสาวซึ่งเป็นพริตตี้รายการมวย สภาพร่างกายเต็มไปด้วยบาดแผลรอยขีดข่วนเป็นทางยาว มีเลือดไหลทั้งใบหน้า ตามหน้าอก และแขน เข้าแจ้งความต่อ <persName>พ.ต.ท.บุญเลิศ ภิรมย์เอี่ยม</persName> พนักงานสอบสวน (สบ 3) สน.ธรรมศาลา ว่าถูกกลุ่มพนักงานสนามไดรฟ์กอล์ฟท็อปคลาส ย่านถนนกาญจนาภิเษก แขวงศาลาธรรมสพน์ เขตทวีวัฒนา กทม. ทำร้ายร่างกายต่อหน้าเจ้าหน้าที่ตำรวจ หลังจากเดินทางไปดูจุดเกิดเหตุที่ <persName>น.ส.นก</persName> (นามสมมติ) อายุ 17 ปี น้องสาวของ <persName>น.ส.รชาดา</persName> ซึ่งเป็นพนักงานเสิร์ฟอยู่ที่สนามกอล์ฟดังกล่าว ถูกพนักงานแคดดี้สนามบุกเข้าห้องหวังจะข่มขืน</p>
<p><persName>น.ส.รชาดา</persName> กล่าวว่า เมื่อช่วงค่ำวันที่ 25 ม.ค.ที่ผ่านมา ได้พา <persName>น.ส.นก</persName> ผู้เป็นน้องสาวเข้าแจ้งความต่อตำรวจ หลังน้องสาวตนถูก<persName>นายระเบียบ หรือณรงค์ บุญร่วม</persName> อายุ 25 ปี แคดดี้สนามกอล์ฟ บุกเข้าไปในอาคารพักพนักงานสูง 2 ชั้น ที่ชั้น 2 ห้องที่ 2 เพื่อพยายามข่มขืน เหตุเกิดตั้งแต่ 07.00 น.เมื่อวันที่ 21 ม.ค.ที่ผ่านมา ซึ่งเป็นช่วงที่เพื่อนร่วมห้องของน้องสาวออกไปทำงานแล้วไม่ได้ล็อกประตูห้องไว้ โดยน้องสาวตนก็พยายามต่อสู้ขัดขืน พร้อมร้องให้คนช่วยจน<persName>นายระเบียบ</persName>หลบหนีไป หลังจากนั้นน้องสาวพยายามบอก<persName>นายหนึ่ง</persName> ผู้จัดการสนามกอล์ฟให้ช่วยจัดการเรื่อง แต่ก็ได้รับคำตอบว่าหากนำเรื่องไปแจ้งความตัวเองก็จะเสียหาย เพราะเป็นผู้หญิง อย่าเอาเรื่องไปบอกใคร พร้อมย้ายให้ลงมาอยู่ที่ห้องชั้นล่างแทน ส่วน<persName>นายระเบียบ</persName>ก็ยังได้ทำงานตามปกติ               <persName> น.ส.รชาดา</persName> กล่าวต่อว่า หลังจากที่น้องสาวโทร.มาเล่าให้ฟัง จึงได้บอกให้เข้าแจ้งความ จากนั้นเจ้าหน้าที่ตำรวจก็นัดให้ไปดูจุดเกิดเหตุเมื่อช่วง 10.00 น. โดยตนกับป้า และน้องสาวเดินทางไปพร้อมตำรวจ 2 นาย ซึ่งระหว่างตรวจที่เกิดเหตุก็ยังไม่มีเหตุการณ์รุนแรงอะไร กระทั่งกำลังจะกลับมาที่โรงพัก ได้มี<persName>นางรัตนา รอดพ้น</persName> อายุ 30 ปี หัวหน้าแม่ครัว ได้ลงจากรถพร้อมปรี่เข้ามาถามน้องตนว่า “จะแจ้งความใช่มั้ย งั้นกูขอตบก่อนแล้วกัน” ตนจึงเข้าไปช่วยน้องสาวจนถูกรุมตบ โดยมี<persName>นางยุพิน ชูเสนาะ</persName> อายุ 54 ปี แม่ครัวอีกคนเข้ามาช่วยกันรุมทำร้ายตนต่อหน้าเจ้าหน้าที่ตำรวจ กระทั่งเวลาผ่านไป 10 นาที เหตุการณ์จึงสงบลง จึงได้เดินทางมาแจ้งความเพิ่มเติมที่โรงพัก</p>
<p>ด้าน <persName>นางรัตนา</persName> คู่กรณี ได้เดินทางเข้าพบพนักงานสอบสวน พร้อมชี้แจงว่า เรื่องที่เกิดขึ้นนั้นเกิดจากเมื่อช่วงค่ำวันที่ 25 ม.ค. <persName>น.ส.รชาดา</persName> ได้พยายามเดินทางไปทำร้าย<persName>นายระเบียบ</persName>ที่สนามกอล์ฟ โดยพาคนไปประมาณ 7 คน ทำให้เกิดการทะเลาะวิวาทกับพนักงานที่สนาม ซึ่งตนเองพยายามเข้าไปห้ามปราม กระทั่งเมื่อเช้าทางพนักงานสนามโทร.ไปบอกตนเองว่าให้ไปที่โรงพักเพื่อไปเสียค่าปรับ เพราะตนเองไปตบตี <persName>น.ส.นก</persName> (นามสมมติ) ซึ่งตนโมโหมากเพราะยืนยันว่ายังไม่ได้ตบเลย เมื่อมาถึงเลยเดินไปถาม <persName>น.ส.นก</persName> (นามสมมติ) ถึงเรื่องราวที่เกิดขึ้น จึงถามว่า “ไปแจ้งความหาว่ากูตบ งั้นกูตบก่อนแล้วกัน” เนื่องจากคิดว่าไหนๆ จะเสียค่าปรับอยู่แล้ว พอดีพี่สาวของคู่กรณีเข้ามาตบก่อนก็เลยเกิดการทะเลาะวิวาทกันขึ้น</p>
<p> ด้าน <persName>พ.ต.อ.สุทิพย์ ผลิตกุศลธัช</persName> ผกก.สน.ธรรมศาลา กล่าวว่า เบื้องต้นนั้นก็ได้สั่งการให้พนักงานสอบสวนดำเนินคดีอย่างเป็นธรรม โดยแยกออกเป็น 2 ส่วน คือ ส่วนแรกดำเนินคดีต่อ<persName>นายระเบียบ</persName> ซึ่งพยายามเข้าไปข่มขืน <persName>น.ส.นก</persName> (นามสมมติ) ในข้อหากระทำอนาจารหญิงอายุต่ำกว่า 18 ปี และข้อหาบุกรุก ส่วนคดีที่สองดำเนินคดีต่อ<persName>นางรัตนา</persName> และ<persName>นางยุพิน</persName> ในข้อหาร่วมกันทำร้ายร่างกาย                ผู้สื่อข่าวรายงานว่า สำหรับ <persName>น.ส.วรชาดา</persName> และ <persName>น.ส.นก</persName> (นามสมมติ) เป็นหลานสาวของ<persName>นางรัชภรณ์ วงศาโรจน์</persName> หรือ<persName>ลูกเกด</persName> กรรมการผู้จัดการและโปรโมเตอร์มวย บริษัท วงศาโรจน์ มีเดีย จำกัด และยังเป็นหลานของ <persName>ดร.สนั่น อู่ยายโสม</persName> อดีตประธานที่ปรึกษารัฐมนตรีกระทรวงยุติธรรม ปัจจุบันดำรงตำแหน่งนักวิชาการการเมือง โดย <persName>ดร.สนั่น</persName> เป็นญาติฝ่ายภรรยาของ <persName>พล.ต.อ.วิเชียร พจน์โพธิ์ศรี</persName> รอง ผบ.ตร. อีกด้วย</p></body>
</news>
