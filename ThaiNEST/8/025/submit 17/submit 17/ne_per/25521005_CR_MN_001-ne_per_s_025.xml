<teiHeader>
<fileDesc>
<titleStmt>
  <title>จ่อออกภาพสเกตช์โจรฉกกระเป๋าแม่ค้าโชวห่วย เชื่อคนในพื้นที่ลงมือ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-05 16:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117438  </bibl>
</sourceDesc>
</fileDesc>
</teiHeader>
<news>
<headline>จ่อออกภาพสเกตช์โจรฉกกระเป๋าแม่ค้าโชวห่วย เชื่อคนในพื้นที่ลงมือ!</headline>
<lead>ตร.เชื่อคนร้ายฉกกระเป๋าเจ้าของร้านโชวห่วยในตลาดสดสี่แยกทศกัณฐ์ เชิดทรัพย์สินกว่า 2 ล้านหนีลอยนวล น่าจะเป็นคนในพื้นที่ หลังสอบพยาน 5 ปากระบุตรงกันเคยเห็นคนร้ายขับ จยย.มาซื้อของที่ตลาด เตรียมออกภาพสเกตช์ล่าตัวคนร้าย</lead>
<neck></neck>
<body><p> จากกรณี <persName>นางรัชนี ยุพาสวัสดิ์</persName> อายุ 36 ปี เจ้าของร้านโชวห่วย “<persName>เจ๊โอ</persName>” ตลาดสดสี่แยกทศกัณฐ์ ถูกคนร้ายเป็นชายผิวดำ สูงประมาณ 175 ซม.รูปร่างท้วม ทำทีเป็นลุกค้าเข้ามาซื้อของในร้าน แล้วอาศัยจังหวะเผลอ ฉกกระเป๋าสะพาย ซึ่งภายในมีทรัพย์สินจำพวกเครื่องเพชร ทองคำ เงินสด มูลค่า 2 ล้านกว่าบาท ก่อนขี่รถจักรยานยนต์ฮอนด้าซีบีอาร์ สีดำ-แดง ไม่ติดแผ่นป้ายทะเบียน หลบหนีไปอย่างลอยนวลนั้น</p>
<p>วันนี้ (5 ต.ค.) <persName>พ.ต.ท.พิทักษ์ เอียงอุบล</persName> สวป.สน.ศาลาแดง ช่วยราชการฝ่ายสืบสวน เปิดเผยถึงความคืบหน้าว่า จากการตรวจสอบบริเวณตลาดสดที่เกิดเหตุ และบริเวณใกล้เคียงอย่างละเอียดก็ไม่พบว่ามีกล้องวงจรปิดแต่อย่างใด ซึ่งขณะนี้ได้สั่งให้ฝ่ายสืบสวนลงพื้นที่กระจายกำลังหาข่าวเป็นการด่วน เพราะเชื่อว่าคนร้ายที่ก่อเหตุต้องเป็นคนในพื้นที่อย่างแน่นอน เนื่องจากจากผู้เสียหายจำได้ว่าคนร้ายเคยมาซื้อข้าวของเครื่องใช้ภายในตลาดสดดังกล่าวมาก่อน อีกทั้งจากการสอบปากคำพยานแวดล้อมไปแล้ว 5 ปาก ต่างให้การว่าเคยพบเห็นคนร้ายขับขี่รถจยย.มาซื้อของที่ตลาดเช่นกัน</p>
<p> <persName>พ.ต.ท.พิทักษ์</persName> กล่าวต่อว่า นอกจากนี้ได้พาผู้เสียหายไปสเกตช์ภาพคนร้ายที่กองทะเบียนประวัติอาชญากรแล้ว เนื่องจากผู้เสียหายยืนยันว่าสามารถจดจำใบหน้าคนร้ายได้อย่างแม่นยำ โดยหากได้ภาพสเก็ตช์คนร้ายมาแล้วก็จะลงพื้นที่สอบถามข้อมูลจากชาวบ้านในละแวกนั้น และบริเวณใกล้เคียงอย่างละเอียด ส่วนซิปเสื้อแจ๊คเก็ตที่คาดว่าเป็นของคนร้ายที่ทำตกในที่เกิดเหตุนั้น ไม่สามารถทำการตรวจร่องรอยลายนิ้วมือแฝงได้ เนื่องจากวัสดุพื้นผิวไม่เรียบ                “หลังจากนี้จะได้ให้ผู้เสียหายพาช่างกุญแจมาทำการเปิดตู้เซฟ เนื่องจากกุญแจตู้เซฟนั้นติดไปกับกระเป๋าที่ถูกคนร้ายขโมยไป ก่อนนำเอกสารการซื้อขายเครื่องเพชร และทองคำ มาทำการตรวจสอบยืนยันตำหนิรูปพรรณ ก่อนทำการตรวจสอบตามร้านเพชรร้านทอง รวมทั้งโรงรับจำนำต่างๆ ซึ่งจะทำให้ง่ายต่อการติดตามจับกุมคนร้ายมาดำเนินคดี” <persName>พ.ต.ท.พิทักษ์</persName> กล่าว                <persName>พ.ต.ท.พิทักษ์</persName> กล่าวด้วยว่า เหตุการณ์ครั้งนี้เชื่อว่าไม่น่าจะเป็นลักษณะเกลือเป็นหนอนแต่อย่างใด อีกทั้งคนร้ายไม่น่าจะรู้มาก่อนว่าภายในมีทรัพย์สินมากมายขนาดนี้ เพียงแต่คิดว่าภายในน่าจะมีเงินสดอยู่ จึงอาศัยทีเผลอของเจ้าของร้านและลูกจ้างขโมยไป</p></body>
</news>
