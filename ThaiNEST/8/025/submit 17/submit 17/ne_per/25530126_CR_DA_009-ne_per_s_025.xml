<teiHeader>
<fileDesc>
<titleStmt>
  <title>ป้าเช็งท้าพิสูจน์น้ำหมักหยอดตา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 07:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44898  </bibl>
</sourceDesc>
</fileDesc>
</teiHeader>
<news>
<headline><persName>ป้าเช็ง</persName>ท้าพิสูจน์น้ำหมักหยอดตา</headline>
<lead>มีผู้ป่วยใช้ยาคล้ายกัน "แบคทีเรีย"ขึ้นสมอง</lead>
<neck></neck>
<body><p>น้ำหมักมหาบำบัด พ่นพิษ จ่อฟัน “<persName>ป้าเช็ง</persName>” อีก 2 ข้อหาหนัก ผู้การ ปคบ. ชี้ เข้าข่าย โฆษณาเกินจริงและประกอบโรคศิลปโดยไม่ได้รับอนุญาต รอตัวแทนจาก อย.เข้าแจ้งความ แนะ ปชช.เข้าแจ้งความ หากพบผู้เสียหายเกิน 10 คน งัด กม.ยึดทรัพย์ ดำเนินการเด็ดขาด ด้าน “<persName>จุรินทร์</persName>” เผยผลตรวจน้ำหมักมีสภาพเป็นกรด พบแบคทีเรียในน้ำหมัก 2 ชนิด เลขาธิการ อย.ชี้หากหยอดตาเสี่ยงบอด “<persName>ป้าเช็ง</persName>” โต้เดือด ยันตาบอด 40 ปี ใช้ยาหยอดตายังหาย ท้าพิสูจน์ ยกสมบัติหมื่นล้านเป็นเดิมพัน หากเป็นจริง ขอใช้ไม้หน้าสามหวดสักที พร้อมเผยแพร่สูตรน้ำหมักต่อ เผยมีผู้ป่วยเป็นหญิงวัย 69 ปี ใช้ยาลักษณะเดียวกันรักษาอาการมือชา เกิดผลข้างเคียงมีอาการเชื้อแบตทีเรียขึ้นสมอง จนเส้นเลือดโลหิตป่อง หมดสติไม่รู้สึกตัว แพทย์นำเชื้อไปตรวจเปรียบเทียบดูว่าเป็นตัวเดียวกันหรือไม่ </p>
<p>ที่กระทรวงสาธารณสุข เมื่อวันที่ 25 ม.ค. <persName>นายจุรินทร์ ลักษณวิศิษฏ์</persName> รมว. สาธารณสุข กล่าวถึงผลการตรวจทางห้องปฏิบัติการของกรมวิทยาศาสตร์การแพทย์ กรณีน้ำหมักชีวภาพของ <persName>น.ส.ศรวรรณ ศิริ สุนทรินทร์</persName> หรือ <persName>ป้าเช็ง</persName> อายุ 72 ปี ที่มีการโฆษณาชวนเชื่อว่า สามารถรักษาได้ครอบจักรวาลว่า ผลที่ออกมายังไม่ 100% แต่ที่ได้รับรายงานแล้ว คือ ผลการตรวจในน้ำมหาบำบัดขวดละ 1,000 บาท และน้ำเจียระไนเพชร ขวดละประมาณ 100 บาท พบว่า น้ำทั้ง 2 ชนิด มีสภาพเป็นกรด ถ้านำไปหยอดตาจะทำให้แสบร้อน และทำให้เลนส์ตาได้รับผลกระทบได้ นอกจากนี้ยังตรวจพบแบคทีเรียในน้ำทั้ง 2 ขวด ส่วนจะเป็นแบคทีเรียชนิดใดนั้น ขณะนี้อยู่ระหว่างการเพาะเชื้อ คาดว่าในวันที่ 26-27 ก.พ.นี้ จะทราบผล </p>
<p>“จากการตรวจทางห้องปฏิบัติการของกรมวิทยาศาสตร์การแพทย์ ในน้ำ 2 ชนิด ไม่พบว่ามีตัวยาปฏิชีวนะ เพนนิโซโลน และไม่พบตัวยาใด ๆ ทั้งสิ้น ดังนั้นคงไม่รักษาโรคได้ ซึ่งกรณีนี้จะต้องหยุดการดำเนินการใด ๆ โดยสิ้นเชิง ผมได้มอบ  ให้สำนักงานสาธารณสุขจังหวัดปทุมธานี เฝ้าระวังอย่างต่อเนื่อง นอกจากนี้ในส่วนของกระทรวงสาธารณสุขจะรณรงค์เรื่องการคุ้มครองผู้บริโภคให้เข้มข้นขึ้น เพื่อให้ประชาชนไม่หลงเชื่อและตกเป็นเหยื่อของผู้ประกอบการที่ทำผิดกฎหมาย ซึ่งการดำเนินคดีกรณีนี้ คือ ผลิตจำหน่าย และโฆษณาโดยไม่ได้รับอนุญาต นอกจากนี้ยังเข้าข่ายโฆษณาเกินจริงและอาจมีโทษอื่น ๆ อีก ซึ่งคงต้องฟังจากทางเจ้าหน้าที่ตำรวจว่าดำเนินคดีข้อหาใดบ้าง” รมว.สาธารณสุข กล่าว</p>
<p>ด้าน <persName>นพ.พิพัฒน์ ยิ่งเสรี</persName> เลขาธิการคณะกรรมการอาหารและยา (อย.) กล่าวว่า อย.ได้รับการร้องเรียนจากลูกค้าหลายรายของ<persName>ป้าเช็ง</persName>ว่า หยอดตาไปแล้วปวดแสบปวดร้อน ซึ่งหลายคนได้หยุดใช้ไปแล้ว ทั้งนี้หาก    ผู้บริโภครายใดได้รับผลกระทบจากการใช้ น้ำหมักดังกล่าว สามารถร้องเรียนหรือแจ้ง ความดำเนินคดีได้ที่กองบังคับการปราบปรามการกระทำความผิดเกี่ยวกับการคุ้มครองผู้บริโภค (บก.ปคบ.) ได้โดยตรง ในส่วนของผู้กระทำความผิดนั้น หากไม่หยุดการโฆษณาชวนเชื่อจะต้องดำเนินคดีซ้ำอีก ส่วนที่ผู้ต้องหาระบุว่าไม่ได้จำหน่ายแต่ทำเพื่อแจกนั้น คงต้องให้การกับพนักงาน สอบสวนเอง เพราะจากการตรวจค้นพบว่าในเซฟของผู้ต้องหา มีเงินถึง 1.6 ล้านบาท “ขณะนี้กำลังเพาะเชื้อจากน้ำหมักอยู่ว่าเป็นแบคทีเรียชนิดใด แต่แบคทีเรียตัวไหนก็อันตรายทั้งนั้น โดยเฉพาะยาหยอดตาจะทำให้ตาอักเสบ ติดเชื้อ และถึงขั้นตาบอดได้ เนื่องจากแบคทีเรียจะส่งผลต่อเยื่อบุแก้วตา ทำให้เกิดการอักเสบ หากรักษาไม่ทัน ติดเชื้อ มีโอกาสตาบอดสูง หากเตือนแล้วไม่หยุด คิดว่าทางตำรวจคงจะบังคับใช้กฎหมาย อย่างเด็ดขาด ทั้งนี้หากผลการตรวจทางห้องปฏิบัติการออกมาแล้วไม่พบว่าในน้ำหมักมีตัวยาและไม่สามารถรักษาโรคได้ ก็เข้าข่ายหลอกลวงประชาชน”</p>
<p>วันเดียวกัน ที่บก.ปคบ. <persName>พล.ต.ต. จตุรงค์ ภุมรินทร์</persName> ผบก. <persName>พ.ต.อ.พฤทธิพงษ์ ประยูรศิริ</persName> ผกก.4 แถลงถึงความคืบหน้ากรณีการดำเนินคดีกับ <persName>น.ส.ศรวรรณ</persName> หรือ <persName>ป้าเช็ง</persName> อายุ 72 ปี เจ้าของธุรกิจ “น้ำมหาบำบัด” น้ำหมักชีวภาพซึ่งมีการโฆษณาว่าสามารถรักษาได้สารพัดโรค ว่า ในคดีนี้ทาง พนักงานสอบสวนได้แจ้งข้อหากับ <persName>ป้าเช็ง</persName> ไปแล้วในข้อหา ผลิตหรือขายยาโดยไม่ได้ขึ้นทะเบียนตำรับยา ระวางโทษจำคุกไม่เกิน 3 ปี ปรับไม่เกิน 5 พันบาท หรือทั้งจำทั้งปรับ แต่ภายหลังได้รับการประสานจาก อย.ว่า ผลการตรวจสอบน้ำหมักชีวภาพหรือยามหาบำบัดนี้มีจุลินทรีย์เกินกว่าที่กฎหมายกำหนดแล้ว พนักงานสอบสวนก็จะรับ     คำร้องทุกข์ของ อย.และกองประกอบ   โรคศิลปะ เพื่อแจ้งข้อหาเพิ่มเติมอีก 2  ข้อหา คือ โฆษณาเกินกว่าความเป็นจริง ระวางโทษปรับไม่เกิน 100,000 บาท และข้อหาประกอบโรคศิลปะโดยไม่ได้รับอนุญาต โทษจำคุกไม่เกิน 3 ปี ปรับไม่เกิน 30,000 บาท หรือทั้งจำทั้งปรับ คาดว่าทางตัวแทน อย.จะส่งเจ้าหน้าที่มาร้องทุกข์อย่างเป็น ทางการภายใน 2-3 วันนี้ จากนั้นพนักงานสอบสวนก็จะเชิญตัว <persName>น.ส.ศรวรรณ</persName> มา     รับทราบข้อหาเพิ่มเติม คาดว่าในวันที่     27 ม.ค.</p></body>
</news>
