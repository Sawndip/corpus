<teiHeader>
<fileDesc>
<titleStmt>
  <title>“สิริพงศ์” มือฆ่าแม่หั่นศพลูกรับ 3 ข้อหาหลัก อ้างบันดาลโทสะ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000010723  </bibl>
</sourceDesc>
</fileDesc>
</teiHeader>
<news>
<headline>“<persName>สิริพงศ์</persName>” มือฆ่าแม่หั่นศพลูกรับ 3 ข้อหาหลัก อ้างบันดาลโทสะ</headline>
<lead>ตรวจหลักฐานคดีฆ่าหั่นศพ<persName>น้องโช</persName> “<persName>สิริพงศ์</persName> แท็กซี่โหด” สารภาพ ข้อหาฆ่าสองแม่ลูกมาคิโน-ทำลายศพ-พ.ร.บ.อาวุธปืน แต่อ้างบันดาลโทสะ ปฏิเสธพยายามฆ่า-อนาจาร<persName>น้องมิ้นท์</persName>-ลักทรัพย์-กักขังหน่วงเหนี่ยว อัยการโจทก์เตรียมพยานมัด 14 ปาก ส่วนจำเลยทำใจได้แล้ว อ้างตัวเองและอดีตเมียเป็นพยานแค่ 2 ปาก ศาลเริ่มสืบพยาน 24 ส.ค.นี้</lead>
<neck></neck>
<body><p> วันนี้ (25 ม.ค.) เมื่อเวลา 09.30 น.ที่ห้องพิจารณา 814 ศาลอาญา ถ.รัชดาภิเษก ศาลนัดตรวจสอบพยานหลักฐาน คดีหมายเลขดำ อ.4099/2552 ที่พนักงานอัยการฝ่ายคดีอาญา 7 เป็นโจทก์ ยื่นฟ้อง <persName>นายสิริพงศ์ หรือใหญ่ กาญจนนิวิฐ หรือกาญจนชมพู</persName> อายุ 40 ปี อาชีพขับรถแท็กซี่ เป็นจำเลยในความผิดฐานฆ่า <persName>นางสุนันท์ ศรีสุวรรณ หรือมาคิโน</persName> อายุ 38 ปี และ <persName>ด.ช.โช มาคิโน</persName> อายุ 5 ปี โดยไตร่ตรองไว้ก่อน, พยายามฆ่า <persName>ด.ญ.พิชญา หรือน้องมิ้นท์ จงงามวิไล</persName> อายุ 13 ปี บุตรสาว<persName>นางสุนันท์</persName> โดยไตร่ตรองไว้ก่อน, ลักทรัพย์ในเวลากลางคืนโดยมีอาวุธปืน, หน่วงเหนี่ยวหรือกักขังผู้อื่น หรือกระทำด้วยประการใดให้ผู้อื่นปราศจากเสรีภาพในร่างกาย, กระทำอนาจารแก่เด็กอายุไม่เกิน 15 ปี โดยเด็กนั้นไม่ยินยอม, ซ่อนเร้นหรือย้าย ทำลายศพ หรือส่วนของศพเพื่อปิดบังการตาย หรือเหตุแห่งการตาย และพาอาวุธปืนไปในเมือง หมู่บ้าน ทางสาธารณะโดยไม่มีเหตุอันควร โดยไม่ได้รับอนุญาตจากเจ้าพนักงาน</p>
<p> โดยศาลอ่านและอธิบายคำฟ้องให้จำเลยฟังจนเป็นที่เข้าใจแล้วสอบคำให้การ จำเลยให้การับสารภาพข้อหาฆ่า<persName>นางสุนันท์</persName> แต่อ้างว่าเป็นการบันดาลโทสะ และฆ่า <persName>ด.ช.โช</persName> แต่ไม่มีการเตรียมการไตร่ตรองไว้ก่อน ส่วนศพนั้นรับว่าได้มีทำลาย แต่ไม่ได้นำไปซ่อนเร้นตามสถานที่ต่างๆ รวมทั้งรับสารภาพความผิด พ.ร.บ.อาวุธปืน แต่ปฏิเสธข้อหาพยายามฆ่า <persName>ด.ญ.พิชญา</persName> หรือ<persName>น้องมิ้นท์</persName> บุตรสาว<persName>นางสุนันท์</persName> โดยไตร่ตรองไว้ก่อน, ลักทรัพย์ในเวลากลางคืนโดยมีอาวุธปืน, หน่วงเหนี่ยวหรือกักขังผู้อื่น หรือกระทำด้วยประการใดให้ผู้อื่นปราศจากเสรีภาพในร่างกาย และ กระทำอนาจารแก่เด็กอายุไม่เกิน 15 ปี โดยเด็กนั้นไม่ยินยอม                ภายหลังสอบคำให้การจำเลยแล้ว อัยการโจทก์แถลงบัญชีพยานโดยนำส่งพยานเอกสารรวม 66 ฉบับ พร้อมด้วยซีดีจำนวน 4 แผ่น มีพยานบุคคลที่จะนำสืบรวม 14 ปากใช้เวลา 4 นัด ขณะที่<persName>นายหรรษา สีแดง</persName> ทนายความจำเลย แถลงว่า เตรียมพยาน 2 ปาก ใช้เวลา 1 นัด ศาลพิจารณาแล้วอนุญาตคู่ความนำพยานเข้าสืบตามที่แถลง โดยนัดสืบพยานโจทก์ในวันที่ 24-27 ส.ค.นี้ และพยานจำเลยในวันที่ 31 ส.ค.นี้ เวลา 09.00 น.                ขณะที่ <persName>นายหรรษา สีแดง</persName> ทนายความจำเลย เปิดเผยว่า เวลานี้<persName>นายสิริพงษ์</persName>บอกว่าทำใจได้แล้ว สุขภาพจิตก็ปกติดี ซึ่งการสืบพยาน 2 ปากนั้น จะมีตัว<persName>นายสิริพงษ์</persName> และอดีตภรรยาที่จะขึ้นเบิกความ</p></body>
</news>
