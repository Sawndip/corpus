<teiHeader>
<fileDesc>
<titleStmt>
  <title>รวบสาวใหญ่มอมเหยื่อรูดทรัพย์นับ10ล้านบาท  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100126/46040/%e0%b8%a3%e0%b8%a7%e0%b8%9a%e0%b8%aa%e0%b8%b2%e0%b8%a7%e0%b9%83%e0%b8%ab%e0%b8%8d%e0%b9%88%e0%b8%a1%e0%b8%ad%e0%b8%a1%e0%b9%80%e0%b8%ab%e0%b8%a2%e0%b8%b7%e0%b9%88%e0%b8%ad%e0%b8%a3%e0%b8%b9%e0%b8%94%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b8%99%e0%b8%b1%e0%b8%9a10%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>รวบสาวใหญ่มอมเหยื่อรูดทรัพย์นับ10ล้านบาท</headline>
<lead>รวบสาวรุ่นใหญ่ มอมยา-ยาสลบ ทาหัวนมก่อนรูดทรัพย์เหยื่อ ครู ทหาร ตำรวจ โดนเป็นแถว รับสิ้นไส้ ก่อคดีกว่า 30 ครั้ง ขโมยรถยนต์ไปขายรวมมูลค่ากว่า 10 ล้านบาท     g   <   <</lead>
<neck></neck>
<body><p>(26ม.ค.) เหตุการณ์รายนี้ถูกเปิดเผยเมื่อเวลา 12.00 น.วันนี้ <persName>พ.ต.ท.ประกอบ แสงพริ้ง</persName> สารวัตรใหญ่ สภ.ห้วยใหญ่ อ.บางละมุง จ.ชลบุรี <persName>พ.ต.ต.ภาคสุวัฒน์ ชมถนอม</persName> สว.สส.ฯ พร้อมทีมสืบสวน ได้จับกุม<persName>นางสาวพรนภา อู๋อ่อน</persName> อายุ 42 ปี อยู่บ้านเลขที่ 29/1 ม.7 ต.บ้านเชิด อ.พนัสนิคม จ.ชลบุรี หมายจับศาลจังหวัดพัทยา เลขที่ 839 /2552 ตามข้อหา ลักทรัพย์เวลากลางคืน โดยผู้ต้องหารายนี้มีพฤติกรรม หลอกเหยื่อเข้าโรงแรมม่านรูด มอมยา - ขโมยรถยนต์ โดยมีผู้เสียหายตกเป็นเหยื่อเข้าแจ้งความกว่า 15 ราย
 สืบเนื่องมาจาก ตั้งแต่ช่วงต้นปี 2552 ถึงปัจจุบัน มีคนร้าย เป็นม่ายหญิงไทย อายุประมาณ 40 ปี หลอกเหยื่อเข้าโรงแรมม่านรูด แล้ววางยานอนหลับ ในเครื่องดื่มเบียร์ พอเหยื่อหลงดื่มเข้าไป ก็จะน็อกหลับหมดสติอย่างไม่รู้ตัว
</p>
<p>จากนั้นคนร้ายก็จะลงมือฉกทรัพย์ โดยเป้าหมายคือ รถยนต์ของเหยื่อ โดยจะขโมยกุญแจ แล้วขับหนีออกจากโรงแรม นำไปขายกับเอเย่นต์รถผี ย่าน จ.นครนายก ในราคา 1 แสนบาท
 โดยมีผู้เสียหาย ทั้งอาชีพ ครู ทหาร ตำรวจ และ เจ้าของกิจการต่างๆตกเป็นเหยื่อกว่า 30 ราย เข้าแจ้งความกับพนักงานาสอบสวน ในพื้นที่ของ สภ.เมืองพัทยา สภ.นาจอมเทียน สภ.สัตหีบ และ สภ.บ้านฉาง จ.ระยอง โดย 1 ในผู้เสียหาย เป็นญาติกับ ผกก. นายหนึ่ง ในพื้นที่ ภ.จว.ชลบุรี</p>
<p>ต่อมาสภ.ห้วยใหญ่ ได้รับการร้องขอจากผู้เสียหาย ให้ช่วยติดตามคดี เนื่องจากไม่ได้รับความสนใจจากตำรวจท้องที่เกิดเหตุ ตำรวจ สภ.ห้วยใหญ่ จึงทำการแกะรอยคนร้าย จนสามารถสืบทราบว่าคนร้าย คือ <persName>นางสาวพรนภา อู่อ่อน</persName> หรือชื่อเล่นว่า <persName>นัท</persName> , <persName>ปุ๊ก</persName> ม่ายสาวใหญ่ มีแหล่งกบดานอยู่ใน พื้นที่ ต.บางเสร่ อ.สัตหีบ จ.ชลบุรี
 ก่อนจะสามารถจับกุมได้ เมื่อเวลา 08.30 น.วันนี้ ขณะกำลังขับรถไปกับอดีตกิ๊กหนุ่ม บริเวณทางเข้า โรงเรียนจุมพล ทหารเรือ ม.9 ต.บางเสร่ อ.บางละมุง จ.ชลบุรี
</p>
<p><persName>นางสาวพรนภา อู๋อ่อน</persName> หรือชื่อเล่นว่า <persName>นัท</persName>, <persName>ปุ๊ก</persName> ให้การยอมรับสารภาพว่า ก่อคดีมาแล้วไม่ต่ำกว่า 30 ครั้ง โดยเหยื่อส่วนใหญ่รู้กันตามร้านอาหาร, ร้านเซ่เว่นอิเลฟเว่น, และตลาดนัดคลองถม โดยจะทำทีให้เหยื่อเข้าสนใจ ก่อนจะมีการแลกเบอร์โทรศัพท์พูดคุย ก่อนนัดพบกันแล้วพากันเข้าโรงแรมม่านรูด
 จากนั้นจะใช้วิธีการด้วยการใช้ยานอนหลับซึ่งซื้อมาจากร้านขายยาทั่วไป โดยฉวยโอกาสที่เหยื่อเข้าห้องน้ำ ละลายในเครื่องดื่มเบียร์ พอเหยื่อหลงดื่มเข้าไป ก็จะน็อคหลับหมดสติแบบไม่รู้ตัว หากเหยื่อบางรายดื่มแล้วไม่สลบ ก็จะเปลี่ยนมาใช้ยาทาบริเวณหน้าอกและหัวนมแทน
</p>
<p><persName>นางสาวพรนภา อู๋อ่อน</persName> รับสารภาพต่ออีกว่า หลังจากที่เหยื่อหมดสิตไป จากนั้นก็เริ่มฉกทรัพย์ ซึ่งเป้าหมายของเหยื่อส่วนใหญ่จะเป็นรถยนต์ยี่ห้อต่าง ๆ ก่อนจะขับไปขายให้กับ <persName>นางสาวแจง</persName> ไม่ทราบนามสกุล อายุประมาณ 30 ปี ในพื้นที่ จ.นครนายก ในราคาคันละ 1 แสนบาท  ส่วนทรัพย์สินประเภท ทองรูปพรรณ โทรศัพท์มือถือ และ ของมีค่าอื่น ๆ จะนำไปขาย แล้วนำเงินมาใช้ในชีวิตประจำวัน และ บางครั้งก็จะนำเงินไปเล่นพนันที่ฝั่งปอยเปรต อ.อรัญประเทศ จ.สระแก้ว
 <persName>นายไพรัตน์</persName> (สงวนนามสกุล) อาจารย์โรงเรียนเอกชนแห่งหนึ่ง ในเมืองพัทยา ซึ่งเป็น 1ในผู้ตกเป็นเหยื่อ กล่าวว่า ถูกม่ายสาวดังกล่าว เข้ามาตีสนิทพูดคุยว่า ไม่มีครอบครัว จนมีการเริ่มคบหากัน จากนั้นก็พาโรงแรม ซึ่งในวันเกิดเหตุ ได้ไปโรงแรมม่านรูดย่านนาจอมเทียน ตรงข้ามกับโรงแรมเอมบาสเดอร์
</p>
<p> ทั้งนี้ในระหว่างที่ตนก็เข้าไปอาบน้ำ ม่ายสาวได้สั่งเบียร์มาดื่ม พออาบน้ำเสร็จ ได้ดื่มเบียร์ ก่อนหลับไปแบบไม่รู้ตัว ตื่นขึ้นมาพบว่า รถโฟร์วิล 4 ประตู ยี่ห้อ มิตซูบิซิ ไทรทัน สีดำ พร้อมเงินสด และทองคำกว่า 3 หมื่นบาทหายไป จึงมีการแจ้งความดำเนินคดีดังกล่าว
 <persName>พ.ต.ท.ประกอบ แสงพริ้ง</persName> สารวัตร สภ.ห้วยใหญ่ กล่าวว่า คดีนี้มีผู้เสียหายมาแจ้งความไว้กว่า 15 คดี ในพื้นที่ 2 จังหวัด คือชลบุรี และ จ.ระยอง ส่วนทรัพย์สินที่สูญหายไป ส่วนใหญ่จะเป็นรถกระบะ และ รถเก๋ง ยี่ห้อต่าง ๆ ทั้งหมด 15 คัน รวมมูลค่ากว่า 10 ล้านบาท
 ส่วนพฤติกรรมคนร้ายจะวางยานอนหลับเหยื่อในเครื่องดื่ม บางรายหลงดูดหัวนม ก็สลบหมดสติไปแบบไม่รู้ตัว ซึ่งในคดีนี้ ถือว่าเป็นแก๊งมอมยารายใหญ่ ที่ทางการตำรวจกำลังล่าตัวและมาจนมุมตำรวจได้ในสุด</p></body>
</news>
