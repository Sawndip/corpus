<teiHeader>
<fileDesc>
<titleStmt>
  <title>พี่เมียประสาทกำเริบสติแตกคว้ามีดจ้วงแทงน้องเขยดับ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=196669  </bibl>
</sourceDesc>
</fileDesc>
</teiHeader>
<news>
<headline>พี่เมียประสาทกำเริบสติแตกคว้ามีดจ้วงแทงน้องเขยดับ</headline>
<lead></lead>
<neck></neck>
<body><p><persName>พ.ต.ท.ปวรชัย บุรกรณ์</persName> พงส.(สบ2) สน.ดินแดง เข้าตรวจสอบเหตุมีผู้ถูกแทงเสียชีวิตภายในร้านขายของชำ เลขที่ 3764 ซอยโรงหนังจักรวาล แขวงและเขตดินแดง กทม.เมื่อวันที่ 24 มกราคม โดยพบศพ<persName>นายสุเชาว์ พัฒนเจริญ</persName> อายุ 56 ปี สภาพนอนหงายไม่สวมเสื้อ ใส่กางเกงวอร์ม มีบาดแผลถูกมีดแทงเข้าที่กลางหน้าอก แผ่นหลัง ใต้รักแร้ซ้าย ต้นแขนซ้าย มือซ้าย และมีดขนาดยาว 1 ฟุต ปักอยู่ที่คอเสียชีวิตอย่างสยดสยอง โดยมี <persName>นางสุวรรณา แซ่เตีย</persName> อายุ 55 ปี ภรรยาผู้เสียชีวิต ยืนร่ำไห้อยู่ตลอดเวลาก่อนจะเปิดเผยด้วยอาการโศกเศร้าว่า ผู้ที่ลงมือก่อเหตุ คือ <persName>นายวัชระ สถิตย์ธรรมเจริญ</persName> อายุ 60 ปี พี่ชายของตนเอง</p>
<p><persName>นางสุวรรณา</persName> ให้การต่อว่า ตนกับญาติอาศัยอยู่ในบ้านที่เกิดเหตุโดยสามีได้เช่าบ้านอยู่ที่อื่น แต่ทุกวันจะมาช่วยขายของ ช่วงก่อนเกิดเหตุตอนเช้ามืดขณะที่สามี กำลังนั่งรับประทานอาหาร ส่วนตนกำลังเก็บข้าวของในร้านอยู่นั้น <persName>นายวัชระ</persName> ซึ่งมีอาการโรคประสาทอ่อนๆ ได้เกิดอาการกำเริบขึ้นมา และหวาดระแวงคิดว่าสามีตนจะทำร้าย จึงเดินมาหาก่อนจะไปหยิบมีดมาจ้วงแทงใส่สามีตนหลายครั้ง จากนั้นจึงหลบหนีออกจากบ้านไป ทั้งนี้ ตำรวจอยู่ระหว่างเร่งติดตามตัว<persName>นายวัชระ</persName> ซึ่งคาดว่ายังหลบหนีไปได้ไม่ไกลนัก เพื่อควบคุมตัวมาสอบสวนดำเนินคดีต่อไป</p></body>
</news>
