<teiHeader>
<fileDesc>
<titleStmt>
  <title>รุมยำพริตตี้สาวคาสนามไดร์ฟกอล์ฟ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 07:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45146  </bibl>
</sourceDesc>
</fileDesc>
</teiHeader>
<news>
<headline>รุมยำพริตตี้สาวคาสนามไดร์ฟกอล์ฟ</headline>
<lead></lead>
<neck></neck>
<body><p>เมื่อเวลา 11.00 น. วันที่ 26 ม.ค. ขณะที่ <persName>พ.ต.ท.บุญเลิศ ภิรมย์เอี่ยม</persName> พงส. (สบ 3) สน.ธรรมศาลา ปฏิบัติหน้าที่อยู่ มี<persName>นางรัชภรณ์ วงศาโรจน์</persName> หรือ<persName>ลูกเกด</persName> กรรมการ ผู้จัดการ และโปรโมเตอร์หญิง (มวย) บริษัท วงศาโรจน์ มีเดีย จำกัด พา <persName>น.ส.รชาดา เจียมบรรจง</persName> อายุ 25 ปี หลานสาวเป็นพริตตี้รายการมวย สภาพมีบาดแผลยาว เลือดไหลตามใบหน้า หน้าอก และแขน เข้าแจ้งความกรณีถูกกลุ่มพนักงานสนามไดร์ฟกอล์ฟชื่อดังแห่งหนึ่ง ย่านถนนกาญจนาภิเษก ทำร้ายร่างกาย <persName>น.ส.รชาดา</persName> กล่าวว่า เมื่อช่วงค่ำวันที่ 25 ม.ค. ที่ผ่านมา ตนพา <persName>น.ส.บี</persName> (นามสมมุติ) อายุ 17 ปี เข้าแจ้งความกับตำรวจ สน.ธรรมศาลา เรื่องที่น้องสาวตนถูกพนักงานสนามกอล์ฟคนหนึ่งบุกเข้าไปในห้องพักชั้น 2 พยายามข่มขืน เหตุเกิดช่วงเช้าวันเดียวกัน หลังเพื่อนร่วมห้องน้องสาวออกไปทำงาน แล้ว ไม่ได้ล็อกประตูห้องไว้ ทั้งนี้น้องสาวตนได้ต่อสู้ขัดขืนพร้อมร้องให้คนช่วยจนคนร้ายได้หลบหนีไป</p>
<p>ผู้เสียหายกล่าวต่อว่า หลังเกิดเหตุน้องตนพยายามบอกผู้จัดการสนามกอล์ฟให้ช่วยจัดการเรื่อง แต่อีกฝ่ายกลับบอกว่า หากนำเรื่องไปแจ้งความตัวเองจะเป็นฝ่ายเสียหายเพราะเป็นผู้หญิง อย่าเอาเรื่องไปบอกใคร พร้อมย้ายน้องสาวตนให้ลงมาพักที่ห้องชั้นล่างแทน ขณะที่พนักงานคนดังกล่าว ก็ยังทำงานตามปกติเหมือนไม่มีอะไรเกิดขึ้น ซึ่งเมื่อน้องสาวนำเรื่องมาเล่าให้ฟัง ตนก็เลยพามาแจ้งความ โดยตำรวจนัดให้ไปดูจุดเกิดเหตุช่วงสายวันนี้ ตนพร้อมญาติ ๆ และน้องสาวก็ได้เดินทางไปพร้อมตำรวจ 2 นาย ระหว่างตรวจที่เกิดเหตุไม่มีเหตุการณ์อะไรเกิดขึ้น กระทั่งกำลังจะกลับโรงพักจู่ ๆ <persName>นางรัตนา รอดพ้น</persName> อายุ 30 ปี หัวหน้าแม่ครัวกับลูกมืออีกคน เดินปรี่เข้ามาถามน้องตนว่า “จะแจ้งความใช่มั้ย งั้นขอตบก่อนแล้วกัน” ตนเห็นท่าไม่ดีรีบเข้าไปช่วยน้องเลยถูกรุมตบตีต่อหน้าต่อตาตำรวจ กระทั่งผ่านไป 10 นาที เหตุการณ์จึงสงบ ตนจึงต้องมาแจ้งความเพิ่มที่โรงพักดังกล่าว</p>
<p>ด้าน <persName>พ.ต.อ.สุทิพย์ ผลิตกุศลธัช</persName> ผกก. สน.ธรรมศาลา กล่าวว่า เบื้องต้นได้สั่งการให้พนักงานสอบสวนดำเนินคดีอย่างเป็นธรรม โดยแยกออกเป็น 2 ส่วนคือ ส่วนแรกดำเนินคดีกับพนักงานคนดังกล่าว ที่พยายามเข้าไปข่มขืน <persName>น.ส.บี</persName> ข้อหากระทำอนาจารหญิงอายุต่ำกว่า 18 ปี และข้อหาบุกรุก ส่วนที่สองดำเนินคดีกับ<persName>นางรัตนา</persName>และพวกในข้อหาร่วมกันทำร้ายร่างกาย.   </p></body>
</news>
