<teiHeader>
<fileDesc>
<titleStmt>
  <title>ตีนแมวย่องขึ้นบ้านเศรษฐีฉกทรัพย์สินหนี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 10:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23580  </bibl>
</sourceDesc>
</fileDesc>
</teiHeader>
<news>
<headline>ตีนแมวย่องขึ้นบ้านเศรษฐีฉกทรัพย์สินหนี</headline>
<lead></lead>
<neck></neck>
<body><p>เมื่อเวลา 09.30 น. วันที่ 1 ต.ค. <persName>พ.ต.ท.สุบิน หวานแท้</persName> สารวัตรเวร สภ.เมืองตรัง ได้รับแจ้งมีคนร้ายเข้าไปลักทรัพย์ที่บ้านเลขที่ 103 ต.นาตาล่วง อ.เมือง จ.ตรัง จึงรายงานให้ผู้บังคับบัญชาทราบ แล้วเดินทางไปตรวจสอบที่เกิดเหตุ เป็นบ้านปูนชั้นเดียวพบ <persName>นายสมพล แซ่ลี้</persName> อายุ 42 ปี อาชีพพ่อค้ารับซื้อยางรายใหญ่ของ อ.เมืองตรัง เจ้าของบ้านที่เกิดเหตุ จากการตรวจสอบพบร่องรอยคนร้ายงัดเหล็กดัดของหน้าต่างด้านหลังบ้าน แล้วเข้ามารื้อค้นตู้เสื้อผ้า โต๊ะทำงาน และตู้เก็บของภายในห้องนอน พบทรัพย์สินหายไปหลายรายการ ประกอบด้วย เงินสดจำนวน 160,000 บาท แหวนทองน้ำหนัก 1 บาท จำนวน 1 วง มูลค่า 15,000 บาท และจี้ทองน้ำหนัก 1 บาท จำนวน 2 อัน มูลค่า 30,000 บาท รวมมูลค่าทรัพย์สิน 205,000 บาท </p>
<p>สอบถาม <persName>นายสมพล</persName> ทราบว่า ได้เดินทางไปทำธุระติดต่องานเรื่องยางพาราที่โรงงานยางพารา บริษัท ศรีตรังแอร์โกรอินดัสทรี จำกัด ถนนจริงจิตร ต.ทับเที่ยง อ.เมือง จ.ตรัง และลืมล็อคกลอนหน้าต่างด้านหลังบ้าน แต่เมื่อกลับมาถึงบ้านพบว่า ข้าวของภายในบ้านมีการถูกรื้อค้นดังกล่าว อย่างไรก็ตาม เจ้าหน้าที่คาดว่า คนร้ายน่าจะเป็นคนในพื้นที่ และอาศัยช่วงจังหวะเวลาที่ไม่มีใครอยู่ฉวยโอกาสแอบเข้ามาลักทรัพย์ อย่างไรก็ตาม เจ้าหน้าที่ได้เก็บลายนิ้วมือแฝงไว้เป็นหลักฐาน เพื่อติดตามคนร้ายมาดำเนินการตามขั้นตอนต่อไป.</p></body>
</news>
