<teiHeader>
<fileDesc>
<titleStmt>
  <title>ทำแผนเชือดคอแม่ลูกชิงทรัพย์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-23 16:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44856  </bibl>
</sourceDesc>
</fileDesc>
</teiHeader>
<news>
<headline>ทำแผนเชือดคอแม่ลูกชิงทรัพย์</headline>
<lead>10 ล้ออำมหิตรับเมายาเชือดแม่ลูกปิดปาก ขณะบุกชิงทรัพย์บ้านเหยื่อ หาเงินซื้อยาเสพติด</lead>
<neck></neck>
<body><p>วันนี้ (25 ม.ค.) <persName>พล.ต.ท.พงษ์สันต์ เจียมอ่อน</persName> ผบช.ภ.7 <persName>พล.ต.ต.โสภณ พิสุทธิวงษ์</persName> รอง ผบช. พร้อมด้วยกำลังตำรวจนับร้อยนาย คุมตัว <persName>นายเสกสรร โชติฤทธิรงค์</persName> อายุ 37 ปี ผู้ต้องหาฆ่าปาดคอ <persName>นางภัทรียา ทองหยดย้อย</persName> อายุ 46 ปี ชาว จ.พิษณุโลก และ <persName>ด.ญ.ศรินทรา ทองหยดย้อย</persName> อายุ 4 ปี บุตรสาว ภายในห้องพักของร้านอาหารตามสั่งริมทาง ถนนทางเข้าวัดป่าท่าทราย หมู่ที่ 5 ต.ท่าทราย อ.เมือง จ.สมุทรสาคร เมื่อวันที่ 18 ม.ค.ที่ผ่านมา มาทำแผนประกอบคำรับสารภาพในที่เกิดเหตุ ท่ามกลางไทยมุงนับพันคนที่มาเฝ้ารอดูฆาตกรโหดรายนี้ โดยต่างส่งเสียงสาปแช่งอย่างอื้ออึง หลังจากทำแผนเสร็จสิ้น เจ้าหน้าที่ให้ผู้ต้องหาไปกราบเท้าขอขมา <persName>นางนิภา น้อยเขียว</persName> พี่สาวของผู้ตาย ซึ่งอโหสิกรรมให้ จากนั้นได้คุมตัวผู้ต้องหาขึ้นรถกลับไปทันที</p>
<p><persName>พล.ต.ท.พงษ์สันต์</persName> เปิดเผยว่า หลังเกิดคดีสลดขึ้น เจ้าหน้าที่สืบทราบว่า <persName>นายเสกสรร</persName>ผู้ต้องหา ได้หลบหนีไปอยู่ที่ จ.ลำพูน ซึ่งผู้ต้องหารายนี้เคยถูกจับกุมตัวมาแล้วถึง 2 ครั้ง ในข้อหาลักทรัพย์ และชิงทรัพย์ผู้อื่น ส่วน <persName>นายอิทธิพล เย็นเจริญ</persName> อายุ 33 ปี ผู้ต้องหาที่ 2 ได้หลบหนีไปอยู่ที่บ้านพักในหมู่ที่ 5 ต.ท่าทราย ซึ่งในชั้นนี้ผู้ต้องหาที่ 1 ให้การรับสารภาพว่า มูลเหตุที่ก่อเหตุในครั้งนี้เนื่องจากได้ร่วมกันเสพยาบ้ากับ<persName>นายอิทธิพล</persName> และต้องการเงินไปซื้อยาบ้ามาเสพ จึงได้เข้าไปในบ้านของผู้ตาย แต่เนื่องจากผู้ตาย และลูกตื่นมาพอดี จึงได้ใช้อาวุธมีดฟันทำร้ายสองแม่ลูกจนถึงแก่ความตาย แล้วหลบหนีไป </p>
<p><persName>นายเสกสรร</persName> ยอมสารภาพว่า ตนเองเป็นคนงานขับรถบรรทุก 10 ล้อ และเป็นผู้ก่อเหตุฆ่า<persName>นางภัทรียา</persName> ก่อนเกิดเหตุตนได้มาจอดรถอยู่ตรงร้านอาหารแผงลอยจุดเกิดเหตุ รอโรงงานเปิดเพื่อรับกล่องกระดาษบรรจุบะหมี่กึ่งสำเร็จรูปยี่ห้อหนึ่งไปส่ง ระหว่างนั้นพบ<persName>นายอิทธิพล</persName> คนงานที่มารอขนของขึ้นรถให้ จึงชักชวนกันนั่งดื่มเหล้า และเสพยาบ้าด้วยกันจนเมามาย ก่อนบุกเข้าไปในบ้านของ<persName>นางภัทรียา</persName> เพื่อชิงทรัพย์หาเงินซื้อยาเสพติด แต่ผู้ตายตื่นขึ้นมาเห็น ตนจึงได้คว้ามีดที่อยู่ใกล้ ๆ ฟัน<persName>นางภัทรียา</persName>จนเสียชีวิตคามือ ส่วน<persName>นายอิทธิพล</persName>ซึ่งเข้ามาทีหลัง ได้ใช้มีดอีกเล่มเข้าไปฟันบุตรสาวผู้ตายที่ตื่นขึ้นมาร้องไห้เสียงดังเสียชีวิตเช่นเดียวกัน หลังก่อเหตุได้แยกย้ายกันหลบหนีไปอย่างรวดเร็ว โดยไม่ได้เงินติดตัวไปสักบาท ส่วนกรณีของ<persName>นายอิทธิพล</persName>ที่ยืนกรานปฏิเสธนั้น ตนขอยืนยันว่า มีส่วนร่วมในการก่อเหตุครั้งนี้อย่างแน่นอน.</p></body>
</news>
