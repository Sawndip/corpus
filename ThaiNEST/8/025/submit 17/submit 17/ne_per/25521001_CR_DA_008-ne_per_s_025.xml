<teiHeader>
<fileDesc>
<titleStmt>
  <title>'มาร์กี้' เผยนาทีชีวิตรถชนไฟท่วม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-01 08:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23510  </bibl>
</sourceDesc>
</fileDesc>
</teiHeader>
<news>
<headline>'<persName>มาร์กี้</persName>' เผยนาทีชีวิตรถชนไฟท่วม</headline>
<lead></lead>
<neck></neck>
<body><p>นางเอกละครชื่อดัง"<persName>น้องมาร์กี้</persName>-<persName>ราศี</persName>"หวิดดับสยอง หลังขับรถเก๋งกลับจากเอแบคบนทางยกระดับบูรพาวิถี ชนเสยท้ายรถตู้ที่ชนกันอยู่แล้ว 3 คัน รถพังยับ แอร์แบ๊กทำงานแต่ระเบิด เสียก่อน อีกทั้งประตูล็อก “<persName>น้องมาร์กี้</persName>” ต้องตะเกียกตะกายหนีตายออกทางหน้าต่าง โดนไฟไหม้แขนซ้าย เผย ตามตัว หัวเข่า แขนขา เย็บกว่า 20 เข็ม ยังเดินไม่ได้ รออีก 2 วันกลับบ้าน ช่วงนี้มีสอบจำเป็นต้องเลื่อนออกไปก่อนพร้อมกับคิวละครที่ถ่ายอยู่ต้องเลื่อนด้วย     ที่ห้อง 14101 รพ.สมิติเวช ศรีนครินทร์ เมื่อเวลา 14.30 น. วันที่ 30 ก.ย. ผู้สื่อข่าวเดินทางไปพบ<persName>น้องมาร์กี้</persName>-<persName>ราศี บาเลนซิเอก้า</persName> นางเอกสาวชื่อดัง หลังจากทราบว่าประสบอุบัติเหตุทางรถยนต์ได้รับบาดเจ็บและเข้านอนพักรักษาตัวอยู่ โดยไปถึงพบ<persName>น้องมาร์กี้</persName> นอนอยู่บนเตียงคนไข้มีพ่อและแม่ดูแลใกล้ชิด โดย<persName>น้องมาร์กี้</persName> เผยว่า เมื่อเวลาประมาณ  15.00 น. วันที่ 29 ก.ย. ที่ผ่านมา ได้ขับรถเก๋ง ยี่ห้อฮอนด้า ซีวิค สีขาว ทะเบียน ชพ 1221 กรุงเทพมหานคร กลับจากมหาวิทยาลัย อัสสัมชัญ บางนา โดยใช้ทางยกระดับพิเศษบูรพาวิถี มุ่งหน้าบางนา แต่เมื่อมาถึงช่วงห้างเซ็นทรัล บางนา เกิดอุบัติเหตุรถชนกัน 3 คันรวด ตนซึ่งขับรถมาด้วยความเร็วประมาณ 80 กิโลเมตรต่อชั่วโมง เบรกไม่ทันทำให้ชนเข้ากับรถตู้อย่างจังจนด้านหน้ารถยุบเข้ามา     “ตอนนั้นกี้ตกใจมาก ฝุ่นและควันคลุ้งเต็มไปหมดเหมือนในละคร แล้วพอรถอัดกับคันข้างหน้าทำให้ประตูรถล็อกอัตโนมัติ จึงรีบปีนออกมาทางหน้าต่าง เพราะเกรงว่ารถจะ  ระเบิด แล้วก็มีคนนำส่งที่ รพ.ไทยนครินทร์ ขณะที่รถชนแอร์แบ๊กก็ทำงาน แต่ระเบิดพุ่งออกมา กี้เอาแขนซ้ายปิดหน้าไว้เลยทำให้ผิวหนังที่แขนซ้ายลอกไหม้หมด ด้านหัวเข่าขวาก็ไปอัดคอนโซลรถ ทำให้หัวเข่าฉีกเย็บไปกว่าสิบเข็ม และเศษกระจกรถยนต์ก็บาดมือด้านขวา ทำให้นิ้วฉีก เย็บไป 5 เข็ม และมีแผลเล็ก ๆ ตามแขนขวาอีกเล็กน้อย รวมเบ็ดเสร็จเย็บไปประมาณ 20 กว่าเข็มได้ ส่วนเรื่องที่แอร์แบ๊กรถระเบิดนั้น กี้คงต้องรอดูก่อนว่ามันระเบิดเพราะอะไร คงต้องคุยกับทางบริษัทที่ผลิตรถยนต์อีกที” นางเอกสาวชื่อดัง เล่าด้วยความตื่นเต้น</p>
<p><persName>น้องมาร์กี้</persName>-<persName>ราศี</persName> กล่าวต่อว่า ตอนนี้อาการดีขึ้นมาก สามารถเดินได้ แต่หมอยังไม่อยากให้น้ำหนักลงที่ขาขวาเยอะ หมออยากให้เหยียดขาตรงไปก่อน ไม่อยากให้งอเข่า เพราะเดี๋ยวแผลจะเปิด คาดว่าอีก 1 อาทิตย์ก็คงเดินได้ตามปกติ และอีกประมาณ 1 เดือนจะตัดไหม สำหรับการสอบนั้น จริง ๆ วันที่ 1 ต.ค. นี้ ตนก็มีสอบอีก แต่ก็ขอเลื่อนอาจารย์ไปแล้ว แต่วันที่ 5 ต.ค. นี้ ตนมีสอบอีก 1 วิชา ซึ่งคงต้องไปสอบ เพราะไม่อยากเลื่อนสอบเยอะ ในส่วนของเรื่องงานนั้นก็กำลังถ่ายละคร     “หวานใจของนายจอมหยิ่ง” ช่อง 3 คาดว่าพักอีก 1 อาทิตย์ เพราะอีก 2 วันน่าจะออก รพ. ได้แล้ว สำหรับเรื่องคดีนั้นตำรวจยังไม่ได้โทรฯ มาคงต้องรอให้ติดต่อมาก่อน.</p></body>
</news>
