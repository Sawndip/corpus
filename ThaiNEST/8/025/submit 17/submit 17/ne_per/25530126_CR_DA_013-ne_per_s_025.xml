<teiHeader>
<fileDesc>
<titleStmt>
  <title>เครียดเมียหนีปีนแท็งค์น้ำ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 09:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44953  </bibl>
</sourceDesc>
</fileDesc>
</teiHeader>
<news>
<headline>เครียดเมียหนีปีนแท็งค์น้ำ</headline>
<lead>หนุ่มโรงงานเครียดเมียหนีแถมยังถูกพักงานปีนแท๊งค์น้ำหวังตายโชคดีเจ้าหน้าที่ช่วยทัน</lead>
<neck></neck>
<body><p>เมื่อช่วงกลางดึกที่ผ่านมา (26 ม.ค.) <persName>ร.ต.ท.พิทักษ์ เนินแสง</persName> ร้อยเวร สภ.แหลมฉบัง จ.ชลบุรี รับแจ้งว่ามีคนปีนขึ้นไปบนแทงค์น้ำโรงงาน  บริษัท ดีไซน์โปรเจคแอนด์เรียลเอสเตท จำกัด ตั้งอยู่ในบริเวณท่าเรือสยามคอมเมอร์เชียล หมู่ 1 ต.ทุ่งสุขลา อ.ศรีราชา จึงรีบไปตรวจสอบพร้อมเจ้าหน้าที่หน่วยกู้ภัยสว่างประทีปศรีราชา ที่เกิดเหตุเป็นโรงงานเชื่อมชิ้นส่วนเหล็กขยายท่าเรือ พบ<persName>นายพิษณุ เรืองดี</persName> อายุ 26 ปี  ช่างเชื่อมของโรงงานดังกล่าว ปีนอยู่บนแทงค์น้ำที่มีความสูงกว่า 25 เมตร มีท่าทางคล้ายจะกระโดดลงมา เป็นที่น่าหวาดเสียวกับผู้ที่พบเห็น เจ้าหน้าที่จึงนำเบาะลมมาวางอยู่ด้านล่าง </p>
<p>สอบสวนทราบว่า เมื่อ 2 วัน ก่อน <persName>นายพิศนุ</persName> เกิดมีปากเสียงทะเลาะกับ<persName>นางสุกัญญา โมรานอก</persName> อายุ 22 ปี ภรรยา ถึงขั้นลงไม้ลงมือทำร้าย จนภรรยาต้องหอบลูกหนีไปอยู่กับญาติที่พัทยา <persName>นายพิศนุ</persName> จึงเครียดจัด เอาแต่ดื่มสุรา จนถูกพักงาน ก่อนเกิดเหตุก็นั่งดื่มสุรา จากนั้นจึงปีนขึ้นไปบนแทงค์น้ำโรงงาน เพื่อหวังโดดลงมาฆ่าตัวตาย เจ้าหน้าที่จึงตาม<persName>นางสุกัญญา</persName> มาเจราจาเกลี้ยกล่อม แต่ก็ไม่เป็นผล เจ้าหน้าที่จึงตัดสินใจแอบปีนขึ้นไปล๊อคตัว<persName>นายพิศนุ</persName> ตอนเผลอนำตัวใส่รถกระเช้าดับเพลิงจากเทศบาลเมืองพัทยารับลงสู่พื้น ก่อนส่งให้เจ้าหน้าที่โรงพยาบาลอ่าวอุดม นำตัวไปดูแลรักษาต่อไป.  </p></body>
</news>
