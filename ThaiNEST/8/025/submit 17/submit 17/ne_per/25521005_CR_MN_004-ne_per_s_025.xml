<teiHeader>
<fileDesc>
<titleStmt>
  <title>คุก 4 ปี อดีตภารโรง-พ่อค้าของเก่า ลักลายพระหัตถ์ ร.5  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-05 15:09:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117355  </bibl>
</sourceDesc>
</fileDesc>
</teiHeader>
<news>
<headline>คุก 4 ปี อดีตภารโรง-พ่อค้าของเก่า ลักลายพระหัตถ์ ร.5</headline>
<lead>จำคุกคนละ 4 ปี อดีตภารโรงหอสมุด<persName>สมเด็จกรมพระยาดำรงฯ</persName> กับพ่อค้าของเก่าลักลายพระหัตถ์ ร.5 หลายร้อยแผ่นขายจตุจักร, คลองถม รับสารภาพลดคุกคนละ 2 ปี ไม่รอลงอาญา</lead>
<neck></neck>
<body><p>วันนี้ (5 ต.ค.) ที่ศาลอาญากรุงเทพใต้ ถ.เจริญกรุง ศาลออกนั่งบัลลังก์อ่านคำพิพากษาคดีที่พนักงานอัยการเป็นโจทก์ฟ้อง <persName>นายทนงศักดิ์ หรือ อี๊ด ฮวดศรี</persName> อายุ 49 ปี นักการภารโรง ประจำหอสมุด<persName>กรมพระยาดำรงราชานุภาพ</persName> และ <persName>นายสกล หรือ เอ ใจสมคม</persName> อายุ 36 ปี อาชีพขายของเก่า ร่วมกันเป็นจำเลยในความผิดฐานลักทรัพย์ในสถานที่ราชการและที่สาธารณะ เอาไปซึ่งเอกสารสิทธิ์ หรือรับของโจร</p>
<p> คดีนี้โจทก์ฟ้องสรุปว่า ระหว่างเดือน ก.ย.51 - 31 พ.ค.52 จำเลยกับพวกที่ยังหลบหนี ได้ลักเอาต้นฉบับลายพระหัตถ์ส่วนพระองค์ของ<persName>พระบาทสมเด็จพระจุลจอมเกล้าเจ้าอยู่หัว</persName> รัชกาลที่ 5 ที่ทรงมีถึงสมเด็จ<persName>กรมพระยาดำรงราชานุภาพ</persName>จำนวนมาก ซึ่งเป็นเอกสารต้นฉบับมีคุณค่าทางประวัติศาสตร์และเป็นมรดกทางวัฒนธรรม โดย <persName>นายทนงศักดิ์</persName> ลักไปจำนวน 469 แผ่น ส่วน<persName>นายสกล</persName> ลักไปจำนวน 634 แผ่น ซึ่งกรมศิลปากร ตีราคากลางไว้มูลค่าแผ่นละ 35,000 บาท ไปจากอาคารหอสมุด<persName>สมเด็จกรมพระยาดำรงราชานุภาพ</persName> ถนนสามเสน แขวงวชิรพยาบาล เขตพญาไท กทม.ก่อนนำไปจำหน่ายที่นัดตลาดจตุจักร ตลาดคลองถม และย่านร้านค้าของเก่าบางรัก เมื่อผู้พบเห็นซื้อไปแล้วนำมาแจ้งตำรวจ หรือส่งคืนทางไปรษณีย์ตำรวจจึงเริ่มสืบสวนสอบสวน กระทั่งติดตามแล้วจับกุม<persName>นายทนงศักดิ์</persName>ได้ที่ ห้องสมุด<persName>สมเด็จกรมพระยาดำรงราชานุภาพ</persName> และจับ<persName>นายสกล</persName>ได้ที่ บ้านพัก อ.เมือง จ.ประจวบคีรีขันธ์ ยึดทรัพย์สินที่โจรกรรมมาได้นับร้อยรายการ แต่ยังขาดหายไปอีกหลายร้อยรายการ จำเลยทั้งสองให้การรับสารภาพ</p>
<p> ศาลพิเคราะห์พยานหลักฐานประกอบคำรับสารภาพแล้วเห็นว่าจำเลยกระทำผิดตามฟ้องจริง พิพากษาจำคุกคนละ 4 ปี คำสารภาพเป็นประโยชน์ต่อการพิจารณา ลดโทษให้กึ่งหนึ่งคงจำคุกไว้คนละ 2 ปี โดยไม่รอลงอาญา และให้รวมโทษจำคุกเดิมของ<persName>นายสกล</persName>ฐานลักทรัพย์อีก 2 เดือนคงจำคุก <persName>นายสกล</persName>ไว้ 2 ปี 2 เดือน                สำหรับบัญชีของกลางมีทั้งต้นฉบับลายพระหัตถ์ รัชกาลที่ 5 ถึ<persName>งสมเด็จกรมพระยาดำรงราชานุภาพ</persName>เมื่อ ร.ศ.115 เรื่องการเลือกผู้พิพากษา, ฉบับวันที่ 4 พ.ค.ร.ศ.118 เรื่องผู้พิพากษามณฑลภูเก็จมีความผิด, ฉบับวันที่ 15 ธ.ค.ร.ศ.118 เรื่อง<persName>พระนางเจ้าดารารัศมี</persName> บอกว่า มีพระดีที่วัดพระสิงห์, ฉบับวันที่ 3 พ.ย.ร.ศ.121 เรื่องการจัดทัพไปปราบกบฏเงี้ยว, ฉบับวันที่ 3 ธ.ค.ร.ศ.121 เรื่องเรื่องรบอังกฤษ 2 ลำชื่อ อาลเบียนแอดมิเกล กับ บริตเตนม๊าก จะมาถึงอ่าวไทย, ฉบับวันที่ 13 มี.ค.ร.ศ.122 เรื่อง สัญญาปักปันเขตแดน ซึ่งกองทหารฝรั่งเศสไม่ยอมถอนออกไปจากเมืองจันทบุรี เป็นต้น นอกจากนี้ยังมีลายพระหัถต์ของรัชกาลที่ 6 และนามบัตรส่วนพระองค์ รูปถ่าย จดหมายมีลายเซ็นของรัชกาลที่ 5 และรัชกาลที่ 6 เป็นต้น</p></body>
</news>
