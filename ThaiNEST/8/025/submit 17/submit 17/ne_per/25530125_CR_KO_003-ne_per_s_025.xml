<teiHeader>
<fileDesc>
<titleStmt>
  <title>จนท.ดีเอสไอถูกเก๋งตร.ชนดับแจ้งเป็นอุบัติเหตุ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100125/45940/%e0%b8%88%e0%b8%99%e0%b8%97.%e0%b8%94%e0%b8%b5%e0%b9%80%e0%b8%ad%e0%b8%aa%e0%b9%84%e0%b8%ad%e0%b8%96%e0%b8%b9%e0%b8%81%e0%b9%80%e0%b8%81%e0%b9%8b%e0%b8%87%e0%b8%95%e0%b8%a3.%e0%b8%8a%e0%b8%99%e0%b8%94%e0%b8%b1%e0%b8%9a%e0%b9%81%e0%b8%88%e0%b9%89%e0%b8%87%e0%b9%80%e0%b8%9b%e0%b9%87%e0%b8%99%e0%b8%ad%e0%b8%b8%e0%b8%9a%e0%b8%b1%e0%b8%95%e0%b8%b4%e0%b9%80%e0%b8%ab%e0%b8%95%e0%b8%b8.html  </bibl>
</sourceDesc>
</fileDesc>
</teiHeader>
<news>
<headline>จนท.ดีเอสไอถูกเก๋งตร.ชนดับแจ้งเป็นอุบัติเหตุ</headline>
<lead>พนักงานสอบสวนดีเอสไอถูกเก๋ง ตร.ชนเสียชีวิตขณะปฏิบัติหน้าที่ เบื้องต้นรับแจ้งเป็นอุบัติเหตุ เตรียมสั่งทีมสืบสอบเชิงลึกหลังพบปืนหาย รับงานฝ่ายสืบมีความเสี่ยงโดยเฉพาะสวัสดิการเจ้าหน้าที่ไม่มีการปูนบำเหน็จเหมือน ตร.-ทหาร</lead>
<neck></neck>
<body><p> (25ม.ค.) <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ แถลงข่าวการเสียชีวิตของ <persName>พ.ต.ท.สุภิลักษณ์ จิตตะเสนีย์</persName> พนักงานสอบสวนคดีพิเศษ ชำนาญการระดับ 7 ซึ่งปฎิบัติหน้าที่อยู่ในฝ่ายสืบสวนสะกดรอย ได้ถึงแก่กรรมจากการประสบอุบัติเหตุขณะปฏิบัติหน้าที่ เมื่อเวลาประมาณ 01. 3 0 น. ระหว่างที่ <persName>พ.ต.ท.สุภิลักษณ์</persName> ซึ่งพักอยู่กับมารดาที่บ้านได้รับแจ้งทางโทรศัพท์ว่ามีเบาะแสให้ดำเนินการตามจับคนร้ายตามหมายจับของศาลอาญา จึงได้ขี่จักรยานยนต์ซึ่งเป็นรถของดีเอสไอ พร้อมพกชุดพรางตัวและนำอาวุธปืนสั้น 1 กระบอกติดตัวไปด้วยในขณะออกปฏิบัติหน้าที่ดังกล่าวและต่อมาได้ประสบอุบัติเหตุในพื้นที่ของ สภ.บางกรวย จ.นนทบุรี
 <persName>นายธาริต</persName> กล่าวว่า เจ้าหน้าที่ตำรวจได้รับแจ้งเหตุว่าเกิดอุบัติเหตุมีรถชนกัน สืบสวนทราบว่าคู่กรณีคือ <persName>ด.ต.ผดุง เขียวคำรบ</persName> ไม่ทราบสังกัด ได้ขับรถโตโยต้าสีเขียว หมายเลขทะเบียน กท-3744 กทม. และคู่กรณีของผู้เสียชีวิตก็ได้เข้ามอบตัวกับเจ้าหน้าที่ตำรวจ อย่างไรก็ตาม เบื้องต้นเชื่อว่าเป็นอุบัติเหตุตามปกติ ดีเอสไอจึงปล่อยให้เป็นหน้าที่ของเจ้าหน้าที่ตำรวจไปก่อน และหลังจากนี้ดีเอสไอจะทำการสืบสวนในเบื้องลึกอีกครั้ง</p>
<p>ส่วนนที่<persName>พ.ต.ท.สุภิลักษณ์</persName> นำติดตัวไปโดยเก็บไว้ที่ซองปืนข้อเท้าได้หายไปพร้อมกับทรัพย์สินติดตัวจำนวนหนึ่งนั้น <persName>นายธาริต</persName> กล่าวว่า เบื้องต้นได้รับแจ้งว่าเป็นอุบัติเหตุไม่มีเบื้องหน้าเบื้องหลังเกี่ยวกับการทำหน้าที่ ซึ่งดีเอสไอไม่อยากตอบ แต่อยากให้ตำรวจเป็นผู้สอบสวนไปก่อน แต่เรื่องดังกล่าวก็ต้องมีการสอบในเชิงลึกต่อไป
 “ผู้ตายเป็นอดีตตำรวจมือดีของนครบาล และรับหน้าที่ในการสืบสวนสะกดรอย จึงมีความเสี่ยงต่อการทำหน้าที่ โดยปกติจะต้องมีการแต่งตัวพรางตัวหรือเข้าไปแฝงอยู่กับคนร้าย ซึ่งการใช้จักรยานยนต์เป็นพาหนะก็ทำให้เกิดความเสี่ยงมากขึ้น และครั้งนี้เป็นครั้งแรกที่เกิดเหตุการณ์ขึ้นกับพนักงานสอบสวนคดีพิเศษ ซึ่งดีเอสไอได้หารือกับรัฐมนตรีกระทรวงยุติธรรม (นายพีระพันธุ์ สาลีรัฐวิภาค) ในเรื่องการพิจารณาสวัสดิการทางด้านนี้ ซึ่งพนักงานสอบสวนดีเอสไอยังไม่ได้มีการคุ้มครองเหมือนกับทหารและตำรวจจึงจะต้องพิจารณาและดำเนินการในเรื่องนี้ต่อไป สำหรับการช่วยครอบครัวของพ.ต.ท.สุภิลักษณ์ เหลือเบื้องต้นดีเอสไปจะมอบเงินช่วยเหลือการทำศพ เป็นเงินสดให้จำนวนหนึ่ง ” อธิบดีดีเอสไอกล่าว</p></body>
</news>
