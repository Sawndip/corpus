<teiHeader>
<fileDesc>
<titleStmt>
  <title>โปลิศทะเลาะตำรวจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 23:22:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45116  </bibl>
</sourceDesc>
</fileDesc>
</teiHeader>
<news>
<headline>โปลิศทะเลาะตำรวจ</headline>
<lead>แชร์เหล้าเป็นเหตุทำเพื่อนตำรวจด้วยกันต้องทะเลาะถึงขั้นถีบหลังหวิดบานปลาย</lead>
<neck></neck>
<body><p>เมื่อช่วงคำที่ผ่านมา (26 ม.ค.) <persName>ร.ต.ท.พีระวิทย์ เปรมธนารักษ์</persName> ร้อยเวร สน.ทุ่งสองห้อง รับแจ้งเหตุตำรวจทะเลาะวิวาท ภายในแฟลตทุ่งสองห้อง อาคาร 1 แขวงตลาดบางเขน เขตหลักสี่ จึงไปตรวจสอบ ที่เกิดเหตุพบ <persName>ด.ต.ประสูติ ทองสุขงาม</persName> อายุ 42 ปี ผบ.หมู่ งาน (ป.) สน.ทุ่งสองห้อง อยู่ภายในห้องพักเลขที่ 115/234 ชั้น 4 อาคาร 1 แฟลตทุ่งสองห้อง โดยมี <persName>ด.ต.ธนเดช บุญจิต</persName> และชาวบ้านจำนวนหนึ่งยืนต่อว่า <persName>ด.ต.ประสูติ</persName> อยู่ เจ้าหน้าที่ต้องใช้เวลากว่า 1 ชั่วโมง จึงควบคุมสถานการณ์เอาไว้ได้ ก่อนจะนำ <persName>ด.ต.ประสูติ</persName>มาที่โรงพัก</p>
<p>จากการสอบสวน <persName>ด.ต.ประสูติ</persName> ทราบว่า คู่กรณีเคยมีปัญหาฟ้องร้องกันเรื่องแชร์เหล้า เมื่อประมาณ วันที่ 20 พ.ย.52 ซึ่ง <persName>ด.ต.ธนเดช</persName> ยื่นฟ้อง ด.ต.ประสูติ ข้อหาฉ้อโกงประชาชน เรื่องดังกล่าวอยู่ระหว่างชั้นศาล โดยทาง <persName>ด.ต.ประสูติ</persName> ได้ประกันตัวมาสู้คดี แต่ทางคู่กรณียังตามราวีตลอด ก่อนเกิดเหตุ <persName>ด.ต.ประสูติ</persName> ทราบว่าคู่กรณีเข้ามางัดห้องพักที่แฟลตดังกล่าว จึงรีบเดินทางไปดู เลยเกิดมีปากเสียงกันขึ้น จนถูกกระโดดถีบแผ่นหลัง โชคดีที่ตำรวจเข้ามาระงับเหตุไม่ให้บานปลายทัน</p>
<p>เบื้องต้นเจ้าหน้าที่แจ้งข้อหา <persName>ด.ต.ธนเดช</persName> และพวกทำร้ายร่างกายผู้อื่น ซึ่งจะได้เรียกตัวผู้เกี่ยวข้องทั้งหมดมาสอบปากคำอีกครั้ง สำหรับ <persName>ด.ต.ธนเดช</persName> เคยเป็นตำรวจอยู่ สน.ทุ่งสองห้อง ก่อนจะย้ายไปอยู่ที่ สน.วิภาวดี.  </p></body>
</news>
