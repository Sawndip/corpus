<teiHeader>
<fileDesc>
<titleStmt>
  <title>ล่ามือยิงเสี่ยเอเย่นต์เบียร์ดังสงขลา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=181756  </bibl>
</sourceDesc>
</fileDesc>
</teiHeader>
<news>
<headline>ล่ามือยิงเสี่ยเอเย่นต์เบียร์ดังสงขลา</headline>
<lead></lead>
<neck></neck>
<body><P> จากกรณีที่คนร้ายก่อเหตุใช้อาวุธปืนยิง<persName>นายอภินันท์ หรือเสี่ยอู๊ด ศิริโชติ</persName> อายุ 52 ปี เจ้าของ หจก.เมืองใต้พาณิชย์ เอเย่นต์เบียร์ยี่ห้อดังใน จ.สงขลา เสียชีวิตภายในรถยนต์ ทะเบียน กง 9 สงขลา เหตุเกิดเมื่อวันที่ 3 ตุลาคมที่ผ่านมา บริเวณหน้าตลาดนัดคลองเรียน ถนนกาญจนวานิช ต.คอหงส์ อ.หาดใหญ่ จ.สงขลา นั้น ความคืบหน้าเมื่อวันที่ 4 ตุลาคม เจ้าหน้าที่กองวิทยาการสงขลา และตำรวจ สภ.คอหงส์ ได้เข้าตรวจสอบหัวกระสุนที่คนร้ายใช้ก่อเหตุโดยยืนยันว่าเป็นหัวกระสุนขนาด .38</p>
<p>ขณะเดียวกันชุดสืบสวนได้ตรวจสอบภาพจากกล้องวงจรปิดที่พบว่ามีผู้ต้องสงสัยแต่ติดปัญหาที่ภาพในกล้องบันทึกไว้ไม่ชัดเจน นอกจากนี้ได้เชิญตัว<persName>นางศิริลักษณ์ ศิริโชติ</persName> อายุ 54 ปี ภรรยาผู้เสียชีวิตมาสอบปากคำแล้วแต่ก็ไม่พบประเด็นสังหารที่ชัดเจนเนื่องจากผู้เสียชีวิตไม่เคยมีเรื่องโกรธแค้นกับใครและไม่ใช่คนเจ้าชู้ ทั้งนี้ ตำรวจยังคงให้น้ำหนักไปกับเรื่องการขัดผลประโยชน์การค้าเพราะกิจการของผู้เสียชีวิตเริ่มขยายตัวออกไปเรื่อย ๆ อาจทำให้คู่แข่งไม่พอใจจึงลงมือเพื่อสกัดเส้นทางธุรกิจ แต่ก็ยังไม่ตัดทิ้งประเด็นอื่น ๆ ออกไป โดยจะเร่งรวบรวมพยานหลักฐานเพื่อติดตามคนร้ายมาดำเนินคดีต่อไป</p></body>
</news>
