<teiHeader>
<fileDesc>
<titleStmt>
  <title>ควาญพังแสงจันทร์แจ้ง ตร.จับการไฟฟ้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 08:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44709  </bibl>
</sourceDesc>
</fileDesc>
</teiHeader>
<news>
<headline>ควาญพังแสงจันทร์แจ้ง ตร.จับการไฟฟ้า</headline>
<lead></lead>
<neck></neck>
<body><p>จากกรณี “พังแสงจันทร์” วัย 50 ปี ของ<persName>นายอวย ยุยรัมย์</persName> อายุ 61 ปี ถูก กระแสไฟจากเสาไฟฟ้าแรงสูงที่ตั้งอยู่บริเวณด้านหลังแคมป์ช้าง เนินนาจอมเทียน ต.นาจอมเทียน อ.สัตหีบ จ.ชลบุรี รั่วดูดจนเสียชีวิต ส่วน<persName>นายอวย</persName> ที่นั่งอยู่ด้านบนตกลง    มาได้รับบาดเจ็บ เหตุเกิดวันที่ 23 ม.ค. ที่ผ่านมา ความคืบหน้าเมื่อเวลา 10.00 น.</p>
<p>วันที่ 24 ม.ค. <persName>นายอวย</persName> ได้เดินทางเข้าแจ้งความต่อ <persName>ร.ต.ท.อานนท์ อินทร์ฟอง</persName> พงส. (สบ 1) สภ.นาจอมเทียน จ.ชลบุรี เพื่อให้เจ้าหน้าที่สอบสวนดำเนินคดีกับผู้ที่กระทำประมาทเป็นเหตุให้มีกระแสไฟฟ้ารั่วไหล    </p>
<p>โดยให้การว่า เชื่อว่าสาเหตุที่ทำให้ช้างของตนเสียชีวิต น่าจะเกิดจากการถูกกระแสไฟฟ้าช็อตเท่านั้น เนื่องจากก่อนหน้านี้ก็เคยมีช้างกับควาญถูกไฟดูดบริเวณดังกล่าวมาแล้ว ดังนั้นจึงต้องการให้เจ้าหน้าที่สอบสวนหาผู้รับผิดชอบ เพื่อชดใช้เงินค่าเสียหายประมาณ 7 แสนบาท</p>
<p>ด้าน <persName>ร.ต.ท.อานนท์</persName> กล่าวว่า เบื้องต้นได้ลงบันทึกประจำวันไว้ แล้วประสานไปยังการไฟฟ้าส่วนภูมิภาคเขตนาจอมเทียน ซึ่งได้รับการยืนยันว่าจากการตรวจสอบไม่ พบว่ามีกระแสไฟฟ้ารั่วไหลในบริเวณดังกล่าว อย่างไรก็ตาม จะมีการตรวจสอบอย่าง ละเอียดอีกครั้ง เนื่องจากในวันเกิดเหตุผู้ เสียหาย ระบุว่ามีฝนตกลงมา ซึ่งหากพิสูจน์ได้ว่าช้างตายจากไฟดูด จะเรียกทั้ง 2 ฝ่ายมาเจรจาตกลงค่าเสียหาย แต่หากไม่สามารถตกลงกันได้คงจะต้องดำเนินคดีไปตามขั้นตอนต่อไป.</p></body>
</news>
