<teiHeader>
<fileDesc>
<titleStmt>
  <title>ล็อกหนุ่มใหญ่อ้างเดลินิวส์ไถเงินตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 17:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45085  </bibl>
</sourceDesc>
</fileDesc>
</teiHeader>
<news>
<headline>ล็อกหนุ่มใหญ่อ้างเดลินิวส์ไถเงินตร.</headline>
<lead>กองปราบล็อกหนุ่มใหญ่อ้างอยู่เดลินิวส์เดินไถเงินตำรวจ ปคม.</lead>
<neck></neck>
<body><p>วันนี้ (26 ม.ค.) ที่กองบังคับการปราบปราม (บก.ป.) <persName>พ.ต.ท.สุกรี สินเย็น</persName> สว.กก.1 บก.ป. รับแจ้งจาก <persName>พ.ต.อ.ณพวัฒน์ อารยางกูร</persName> ผกก.1 บก.ปคม.ว่า ได้มี<persName>นายทินกร กัณหาทอง</persName> อายุ 56 ปี อยู่บ้านเลขที่ 63/61 หมู่ 7 แขวง-เขตสะพานสูง แอบอ้างเป็นผู้สื่อข่าว น.ส.พ.เดลินิวส์ เข้ามาพบและขอเงินเป็นค่าอาหารและค่ารถ แต่ภายหลังตรวจสอบไปยังบริษัท สี่พระยาการพิมพ์ จำกัด (น.ส.พ.เดลินิวส์) พบว่า<persName>นายทินกร</persName> ไม่ได้เป็นผู้สื่อข่าวหรือมีส่วนเกี่ยวข้องกับ น.ส.พ.เดลินิวส์ แต่อย่างใด ทางบริษัทฯจึงมอบหมายให้<persName>นายสมาน พิมพ์โคตร</persName> อายุ 35 ปี รีไรท์เตอร์ของ น.ส.พ.เดลินิวส์ พร้อมทนายความ นำตัว<persName>นายทินกร</persName> มาถ่ายรูปทำประวัติและลงบันทึกประจำวันไว้เป็นหลักฐาน</p>
<p><persName>นายทินกร</persName> ให้การว่า เมื่อปี 2514 เคยทำงานเป็นผู้สื่อข่าว น.ส.พ.จักรวรรดิ์ไทม์ ซึ่งเป็นหนังสือพิมพ์บันเทิงรายสัปดาห์และเคยส่งข่าวภาพให้กับทาง น.ส.พ.เดลินิวส์ ในสมัยนั้นจริง ต่อมาได้หันมารับงานเป็นที่ปรึกษาบริษัทเอกชนแห่งหนึ่ง ซึ่งประกอบธุรกิจเกี่ยวกับการขนส่งสินค้ามีหน้าที่อบรมพนักงานขับรถเครนและรถ 18 ล้อ ขนสินค้าใส่ตู้คอนเทนเนอร์ ส่วนกรณีที่เดินทางมาที่ บก.ปคม.นั้น เพราะเคยมาหลายครั้งแล้วตั้งแต่สมัยที่ยังเป็นที่ตั้งของกองทะเบียน ทั้งไม่ได้รู้จักกับ <persName>พ.ต.อ.ณพวัฒน์</persName> เป็นการส่วนตัว เพียงแต่อยากรู้จักนายตำรวจไว้ เผื่อว่าจะสามารถช่วยเหลืองานราชการได้ ทั้งนี้เมื่อประมาณ 2-3 เดือนก่อน ก็เคยเข้าพบ <persName>พ.ต.อ.ณพวัฒน์</persName> มาแล้วครั้งหนึ่ง แต่ก็ยังจำกันไม่ได้ ซึ่งครั้งนั้นได้เงินมา 200 บาท ยืนยันว่าไม่ได้เอ่ยปากขอ แต่ทาง ผกก.มีน้ำใจมอบให้เอง สำหรับในวันนี้ก็ได้มาเพียง 100 บาทเท่านั้น. </p></body>
</news>
