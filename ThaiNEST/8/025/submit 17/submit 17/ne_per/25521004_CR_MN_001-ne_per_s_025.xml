<teiHeader>
<fileDesc>
<titleStmt>
  <title>รวบ 21 ผีพนันคาบ่อนไพ่ป๊อกย่านบางแค  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-04 00:08:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116633  </bibl>
</sourceDesc>
</fileDesc>
</teiHeader>
<news>
<headline>รวบ 21 ผีพนันคาบ่อนไพ่ป๊อกย่านบางแค</headline>
<lead>นักพนันวิ่งหนีกระเจิง! หลัง บก.น.9 นำหมายศาลบุกค้นบ้านย่านบางแคที่ลักลอบเปิดเป็นบ่อนพนันไพ่ป๊อก 8-9 ตามรวบได้ 21 คน พร้อมของกลางและชิปจำนวนมาก</lead>
<neck></neck>
<body><p>วานนี้ (3 ต.ค.) เมื่อเวลา 15.30 น. <persName>พล.ต.ต.กรีรินทร์ อินทร์แก้ว</persName> ผบก.น.9 พ.ต.อ.อนุชา อ่วมเจริญ ผกก.สน.เพชรเกษม และ <persName>พ.ต.ท.นครินทร์ งามถ้อย</persName> สว.สส.สน.เพชรเกษม นำกำลังเจ้าหน้าที่ฝ่ายสืบสวน พร้อมหมายค้นศาลแขวงธนบุรี เลขที่ ค.39/2552 ลงวันที่ 3 ต.ค.52 บุกเข้าตรวจค้นบ้านเลขที่ 73/50 หมู่ 6 ซอยเพชรเกษม 51 แขวงและเขตบางแค กทม. หลังมีพลเมืองแจ้งว่าที่บ้านหลังดังกล่าวมีกลุ่มคนจำนวนมากเข้าไปลักลอบเล่นการพนัน        </p>
<p>จากการตรวจสอบพบว่า บ้านหลังดังกล่าวลักลอบเปิดเป็นบ่อนการพนันไพ่ป๊อกแปด-เก้า มีนักพนันกลุ่มใหญ่กำลังนั่งลุ้นไพ่อย่างหน้าดำคร่ำเครียด เจ้าหน้าที่จึงนำกำลังบุกเข้าจับกุมทำให้นักพนันต่างวิ่งกระเจิงไปคนละทิศละทาง โดยเจ้าหน้าที่สามารถรวบตัวนักพนันชาย-หญิงได้ทั้งสิ้น 21 คน พร้อมของกลาง ไพ่ป๊อก 1 สำรับ, เงินสด 200 บาท, ชิปแลกเงินสด 206 อัน รวมมูลค่า 354,500 บาท, โต๊ะปิงปองดัดแปลงสำหรับเล่นการพนัน 1 ตัว, ผ้าปูโต๊ะ 1 ผืน และ เก้าอี้อีก 15 ตัว โดยผู้ต้องหากลุ่มนี้มี <persName>นางชนิตา รุจนกนกนาฎ</persName> อายุ 52 ปี รับเป็นเจ้าของบ้าน และ <persName>น.ส.ลลิตา ยินพิกุล</persName> อายุ 26 ปี รับเป็นเจ้ามือ</p>
<p>   เบื้องต้นเจ้าหน้าที่จึงได้ควบคุมตัวนักพนันทั้ง 21 ราย ส่งพนักงานสอบสวน สน.เพชรเกษม เพื่อดำเนินคดีในข้อหา “ร่วมกันกับพวกที่ยังหลบหนีลักลอบเล่นการพนัน และพนันเอาทรัพย์สินกันโดยไม่ได้รับอนุญาต” ก่อนนำตัวส่งฟ้องศาลต่อไป  </p></body>
</news>
