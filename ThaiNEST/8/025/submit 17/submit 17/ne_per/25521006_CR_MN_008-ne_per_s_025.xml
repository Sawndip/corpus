<teiHeader>
<fileDesc>
<titleStmt>
  <title>รวบพนักงานส่งเอกสารค้ายาบ้า อ้างหาเงินเลี้ยงลูก!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 16:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117965  </bibl>
</sourceDesc>
</fileDesc>
</teiHeader>
<news>
<headline>รวบพนักงานส่งเอกสารค้ายาบ้า อ้างหาเงินเลี้ยงลูก!</headline>
<lead>ตำรวจห้วยขวาง รวบพนักงานส่งเอกสารค้ายาบ้า ยึดของกลาง 1,400 เม็ด ยอมรับว่าค้ายาโทษหนักถึงประหาร แต่หลงผิดและอยากได้เงินมาเลี้ยงดูครอบครัว</lead>
<neck></neck>
<body><p>มื่อเวลา 23.45 น.วานนี้ (5 ต.ค.) <persName>พ.ต.อ.อนุรักษ์ นาคพนม</persName> ผกก.สน.ห้วยขวาง พร้อมด้วย <persName>พ.ต.ต.จิริพันธ์ แป้นทอง</persName> สว.สส.สน.ห้วยขวาง <persName>ร.ต.อ. สมพล เหลืองพิพัฒน์ชัย</persName> รอง สว.สส ร่วมกันแถลงข่าวจับกุม <persName>นายศุภชัย ศรีประภา</persName> หรือ<persName>กอล์ฟ</persName> อายุ 25 ปี อยู่บ้านเลขที่ 109/472 หมู่ 1 ตำบลลำผักกูด อ.ธัญบุรี จ.ปทุมธานี พร้อมยาบ้าชนิดสีส้ม จำนวน 1,400 เม็ด<p>
<p>การจับกุมครั้งนี้ สืบเนื่องจากเจ้าหน้าที่ฝ่ายสืบสวนได้สืบทราบมาว่า ที่บริเวณซอยรัชดาภิเษก ซอย 10 แยก 13 แขวงและเขตห้วยขวาง มีการลักลอบจำหน่ายยาบ้า จึงนำกำลังไปตรวจสอบก่อนจับกุม<persName>นายอนุสรณ์ โอรทัต</persName> ผู้ค้ารายย่อย เบื้องต้นเจ้าตัวรับสารภาพว่าซื้อยาบ้ามาจาก<persName>นายจตุรเมศ เฮมสมัน</persName> อายุ 29 ปี เจ้าหน้าที่จึงนำกำลังเข้าตรวจค้นภายในห้องพักเลขที่ 32 อาคารสุขสบายแมนชั่น พบยาบ้า จำนวน 50 เม็ด ซุกซ่อนอยู่ในตู้เสื้อผ้า โดยนายจตุรเมศ รับสารภาพว่ารับยาบ้าทั้งหมดมาจาก<persName>นายศุภชัย</persName>อีกทอดหนึ่ง เจ้าหน้าที่ตำรวจจึงบุกเข้าค้นที่ห้องพักของ<persName>นายศุภชัย</persName> เลขที่ 1208 เอสเอ็มอี แมนชั่น ภายในซอยสถานทูตลาว แขวงและเขตวังทองหลาง พบยาบ้าอีก 1,350 เม็ด จึงควบคุมตัวทั้งหมดมาสอบปากคำที่ สน.ห้วยขวาง                จากการสอบสวน<persName>นายศุภชัย</persName> ให้การว่า ตนเองเป็นพนักงานส่งเอกสารของบริษัทแห่งหนึ่ง โดยก่อนหน้านี้ได้รู้จักกับนายแป๊ะไม่ทราบนามสกุล แนะนำให้ตนส่งยาบ้าให้ลูกค้าย่านรังสิต ได้รับค่าจ้างครั้งละ 13,000 บาท ต่อครั้ง ตนเห็นว่ามีรายได้ดีประกอบกับตนต้องหาเงินไปเลี้ยงลูก เลยตัดสินใจทำเรื่อยมา                “ผมรู้ดีว่าการค้ายาบ้ามีโทษถึงประหารชีวิต เพราะเห็นข่าวเป็นประจำ ความจริงก็รู้สึกกลัว แต่อยากได้เงินมาจุนเจือครอบครัว จึงหลงผิดไป ผมก็ขอฝากไปยังผู้ที่คิดจะทำว่าอย่าคิดทำเลย เพราะไม่ดีกับชีวิต” <persName>นายศุภชัย</persName>กล่าว                เบื้องต้นเจ้าหน้าที่แจ้งข้อหามียาเสพติดให้โทษประเภท 1 ไว้ในครอบครองเพื่อจำหน่ายโดยผิดกฎหมาย ก่อนควบคุมตัวทั้งหมดไปดำเนินคดีต่อไป</p></body>
</news>
