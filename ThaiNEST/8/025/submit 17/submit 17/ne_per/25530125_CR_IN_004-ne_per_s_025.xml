<teiHeader>
<fileDesc>
<titleStmt>
  <title>อธิบดีกรมพินิจแถลงช่วยสาว17อุ้มลูกขโมยนม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 18:03:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208180  </bibl>
</sourceDesc>
</fileDesc>
</teiHeader>
<news>
<headline>อธิบดีกรมพินิจแถลงช่วยสาว17อุ้มลูกขโมยนม</headline>
<lead>อธิบดีกรมพินิจ และคุ้มครองเด็ก และเยาวชน ยัน ให้ความช่วยเหลือ หญิงสาว วัย 17 อุ้มลูกขโมยนม และผ้าอ้อมในห้าง พร้อมเสนอเรื่อง ไปยังอัยการเขต ให้สั่งไม่ฟ้อง</lead>
<neck></neck>
<body><p><persName>นายธวัชชัย ไทยเขียว</persName> อธิบดีกรมพินิจ และคุ้มครองเด็ก และเยาวชน กล่าวถึง การให้ความช่วยเหลือ หญิงสาววัย 17 ปี ที่ อุ้มลูกวัย 3 เดือน ขโมยนมผง และผ้าอ้อม ในห้างสรรพสินค้า เมื่อวันที่ 23 ม.ค. ที่ผ่านมา และตำรวจแจ้งข้อหาลักทรัพย์ และนำหญิงสาววัย 17 ปี ก่อนจะนำไปที่บ้านปราณี ส่วน ลูกวัย 3 เดือน เจ้าหน้าที่ ส่งไปยังศูนย์แรกรับเด็กอ่อนพญาไท อ.ปากเกร็ด จ.นนทบุรี ซึ่งในเรื่องนี้ ทางกรมพินิจ ได้ประสาน ให้นำเด็ก มามาอยู่กับแม่ ที่บ้านปราณี แล้ว เนื่องจาก บ้านปราณี มีความพร้อม เรื่องสถานแรกรับเด็กอ่อน ซึ่งทางกรมพินิจเห็นว่า ควรจะให้แม่ลูกได้อยู่ด้วยกัน ส่วนความช่วยเหลือทางด้านคดี นั้น ได้ติดต่อผู้ปกครองของหญิงสาว วัย 17 ปีแล้ว และจากการตรวจสอบประวัติ ไม่พบว่า เคยกระทำความผิด มาก่อน อีกทั้ง ทางห้างก็ไม่ติดใจเอาความ เพราะต้องการให้โอกาสเด็ก ดังนั้น กรณีที่เด็กหรือ เยาวชน กระทำความผิด ที่มีอัตราโทษจำคุก ไม่เกิน 5 ปี และไม่เคยกระทำผิดมาก่อน ก็จะเข้าข่ายการเข้าสู่กระบวนการฟื้นฟู แต่ตัวเด็กต้องสมัครใจ หลังจากนี้ไป ทางสถานพินิจฯ จะเสนอเรื่องไปยัง อัยการเขต เพื่อขอให้ศาล มีคำสั่งไม่ฟ้อง
</p></body>
</news>
