<teiHeader>
<fileDesc>
<titleStmt>
  <title>โจรอ้วนดำฉกเงิน 2 ล้านลอยนวล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-05 07:58:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=24212  </bibl>
</sourceDesc>
</fileDesc>
</teiHeader>
<news>
<headline>โจรอ้วนดำฉกเงิน 2 ล้านลอยนวล</headline>
<lead></lead>
<neck></neck>
<body><p>เมื่อเวลา 13.00 น. วันที่ 4 ต.ค. <persName>พ.ต.ต.สุขวัฒน์ เพ่งพินิจ</persName> พนักงานสอบสวน (สบ 2) สน.ศาลาแดง รับแจ้งเหตุคนร้ายเข้าไปลักทรัพย์ ได้ทรัพย์สินเป็นเครื่องเพชร เครื่องทอง และเงินสด มูลค่ากว่า 2 ล้านบาท เหตุเกิดภายในร้านขายของ “<persName>เจ๊โอ</persName>” ตั้งอยู่ที่ตลาดสดสี่แยกทศกัณฑ์ ถนนบางแวก แขวงบางไผ่ เขตบางแค ไปตรวจสอบพร้อม <persName>พ.ต.อ.ชาตรี เสวตรัตน์</persName> ผกก. <persName>พ.ต.ท.พิทักษ์ เอียงอุบล</persName> สวป.และเจ้าหน้าที่ ฝ่ายสืบสวน ที่เกิดเหตุเป็นร้านขายสินค้าโชห่วย พบ<persName>นางรัชนี ยุพาสวัสดิ์</persName> อายุ 36 ปี อยู่บ้านเลขที่ 29/331 หมู่บ้านวรารมย์ ซอยเพชรเกษม 81 ถนนเพชรเกษม แขวงและเขตบางบอน เจ้าของร้าน นั่งรอเจ้าหน้าที่ด้วยสภาพหมดอาลัยตายอยาก    </p>
<p><persName>นางรัชนี</persName>ให้การด้วยน้ำเสียงสั่นเครือว่า ตนทำกิจการเขียงหมูที่ตลาดสดแห่งนี้มากว่า 10 ปี เพิ่งจะหันมาเปิดร้านขายของโชห่วยเมื่อปีเศษที่ผ่านมา หลายวันมานี้ได้นำกระเป๋าผ้าสะพายใบใหญ่แบบสตรี ภายในมีเครื่องเพชรเครื่องทองที่สะสมมากว่า 20 ปี มีแหวนเพชร 10 วง สร้อยข้อมือเพชร 10 เรือน ทองคำหนัก 40 บาท กับเงินสดอีก 2 แสนบาท รวมแล้วกว่า 2 ล้านบาท ติดตัวมาด้วย โดยเงินสดจะต้องนำไปซื้อของมาขายภายในร้าน ส่วนเครื่องเพชรเครื่องทองความจริงจะเก็บไว้ที่บ้าน แต่ช่วงนี้บ้านพักกำลังปรับปรุงซ่อมแซม จึงไม่อยากเก็บไว้ที่บ้านเกรงจะถูกโขย ซึ่งตนหอบสมบัติติดตัวมาที่ร้านเป็นวันที่ 3 แล้ว แต่ไม่ได้บอกใครแม้กระทั่งญาติหรือเพื่อนสนิท โดยจะวางกระเป๋าไว้ใต้โต๊ะทำงานทุกวัน</p>
<p>เถ้าแก่เนี้ยโชห่วยให้การต่อว่า ก่อน เกิดเหตุขณะนั่งทำบัญชีอยู่ มีคนร้ายเป็นชายอายุประมาณ 40 ปี ผิวดำ สูงประมาณ 175 เซนติเมตร รูปร่างท้วม ๆ ไว้ผมรองทรงสั้น สวมเสื้อแจ๊กเกตสีดำ กางเกงยีนสีน้ำตาล ทำทีเข้ามาซื้อขนมและน้ำผลไม้ แต่ไม่ได้เอะใจอะไร กระทั่งตนออกไปถอยรถกระบะขนของ เพื่อจะไปซื้อของเข้าร้าน โดยไม่ได้เอากระเป๋าที่ใส่ทรัพย์สินติดตัวไปด้วย แต่วางไว้ใต้โต๊ะทำงาน ภายในร้านมีคนร้ายซื้อขนมอยู่กับลูกจ้างของตน พอกลับเข้ามาจะเอากระเป๋า ก็ต้องตกใจสุดขีด เมื่อกระเป๋าที่ใส่ทรัพย์สินจำนวนมากสูญหายไปแล้ว เมื่อถามลูกจ้างก็บอกว่าคนร้ายไม่ได้ซื้ออะไรเลย แต่ขี่รถ จยย.ออกไปแล้ว โดยเจ้าหน้าที่ได้เก็บซิปรูดเสื้อแจ๊ก เกต คาดว่าเป็นของคนร้ายทำตกไว้ภายในร้านได้ จึงเก็บไว้เป็นหลักฐาน</p>
<p>เบื้องต้นเจ้าหน้าที่คาดว่า รถจักร ยานยนต์ที่คนร้ายใช้ก่อเหตุ ฮอนด้าซีบีอาร์ 150 ซีซี สีดำ-แดง คนร้ายน่าจะเป็นคนในพื้นที่ตั้งใจมาลักทรัพย์ แต่ไม่น่าจะทราบว่าภายในมีทรัพย์สินมากมาย ขณะที่ทีมสืบสวนได้ลงพื้นที่ตรวจสอบอย่างเร่งด่วนแล้ว โดยจะตรวจสอบประวัติอาชญากรรมคนร้าย และประสานขอภาพวงจรปิดจากห้างร้าน บริเวณใกล้เคียงเพื่อตรวจสอบดูว่าคนร้ายที่ก่อเหตุหลบหนีไปเส้นทางใดต่อไป.   </p></body>
</news>
