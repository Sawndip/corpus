<teiHeader>
<fileDesc>
<titleStmt>
  <title>“วัชรพล” ลาออกโฆษก ตร.อ้างมารยาท นายใหม่ทีมใหม่  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-01 14:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115474  </bibl>
</sourceDesc>
</fileDesc>
</teiHeader>
<news>
<headline>“<persName>วัชรพล</persName>” ลาออกโฆษก ตร.อ้างมารยาท นายใหม่ทีมใหม่</headline>
<lead>“<persName>วัชรพล</persName>” แสดงสปิริตทิ้งตำแหน่งโฆษก ตร. อ้าง “<persName>พัชรวาท</persName>” เป็นผู้ตั้งเมื่อเกษียณ ตามมารยาทเปลี่ยนหัวหน้าทีมก็ต้องยื่นหนังสือลาออก อีกทั้งงาน ผบ.ตร.มีภารกิจอยู่มาก นอกจากนี้ยังลาออกเป็นเลขานุการ ก.ต.ช.ด้วยเหตุผลเดียวกัน ระบุเรื่องลาออกไม่เกี่ยวกับการกดดันหรือจากฝ่ายการเมือง</lead>
<neck></neck>
<body><p>วันนี้ (1 ต.ค.) ที่สำนักงานตำรวจแห่งชาติ (ตร.) <persName>พล.ต.อ.วัชรพล ประสารราชกิจ</persName> รองผู้บัญชาการตำรวจแห่งชาติ (รอง ผบ.ตร.) กล่าวว่า เมื่อเช้านี้ตนได้ยื่นหนังสือลาออกจากการเป็นโฆษก ตร.ต่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ ในฐานะ รรท.ผบ.ตร.แล้ว โดยมองว่าโฆษกต้องมีความใกล้ชิดกับ ผบ.ตร.ต้องทำงานร่วมกันตลอด ซึ่งสำหรับตนนั้น <persName>พล.ต.อ.พัชรวาท วงษ์สุวรรณ</persName> อดีต ผบ.ตร.เป็นผู้ตั้งเป็นโฆษก ตร. ดังนั้น โดยมารยาทเมื่อมี รรท.ผบ.ตร.ใหม่ตนก็ขอลาออกจากตำแหน่ง ซึ่งมีผลทันที เบื้องต้นแม้รองโฆษก ตร.และทีมงานยังไม่ลาอออก แต่ก็ถือว่ามาด้วยกัน โฆษกตรเป็นผู้เลือกทีมงานขึ้นมา ดังนั้น ก็คงออกเหมือนกัน การลาออกเป็นเรื่องของมารยาท อีกทั้งตนเป็นรอง ผบ.ตร.มีภารกิจมากมาย</p>
<p><persName>พล.ต.อ.วัชรพล</persName> กล่าวว่า โฆษก ตร.คนใหม่ขึ้นอยู่กับ รรท.ผบ.ตร.จะพิจารณา ซึ่งตนมั่นใจว่าจะมาช่วยกันทำงาน และเป็นคนที่เก่งกว่าตน อย่างไรก็ตาม ในสถานการณ์เช่นนี้คนที่ทำหน้าที่โฆษกต้องเป็นตัวกลางในการนำข้อเท็จจริงข้อมูลข่าวสารต่างๆ ข้อกฎหมายต่างๆ เสนอประชาชน ตนคิดว่ายังมีปัจจัยอย่างอื่นที่เกี่ยวกับบุคลิกภาพ เรื่องอื่นๆ ซึ่งยืนยันว่า ตร.จะมีโฆษกที่เก่งกว่าตนมาทำหน้าที่ ซึ่งมีหลายคนที่มีความเหมาะสม ซึ่งมองว่าผลงานการทำงานของคนที่จะขึ้นมาเป็นโฆษกจะได้รับเสียงสะท้อนกลับมาว่าได้รับการยอมรับจากตำรวจหรือไม่ ซึ่งต้องให้โอกาสในการทำงานด้วย ซึ่งเชื่อว่าทุกอย่างจะปรับปรุงแก้ไขจนงานโฆษก ตร.เดินไปได้                <persName>พล.ต.อ.วัชรพล</persName> กล่าวด้วยว่า นอกจากนี้ตนได้ยื่นหนังสือต่อ รรท.ผบ.ตร.เพื่อขอลาออกจากการเป็นเลขานุการคณะกรรมการนโยบายตำรวจแห่งชาติ (ก.ต.ช) ด้วยเหตุผลเดียวกันเนื่องจาก ตำแหน่งนี้ทำงานใกล้ชิดกับหัวหน้าองค์กร ดังนั้น ด้วยมารยาทตนต้องทบทวนตัวเอง คนที่เป็นหัวหน้าองค์กรที่เสนอแนะแต่งตั้งตนทำหน้าที่ได้พ้นหน้าที่ไป ตนก็ต้องลาออกเพื่อให้หัวหน้าองค์กรคนใหม่ได้พิจารณาบุคคลที่ทำงานใกล้ชิดไปทำงาน ซึ่งผลการลาออกนั้นมีผลเมื่อประธาน ก.ต.ช.อนุมัติ เบื้องต้นตนลาออกเพียงคนเดียว ส่วนผู้ช่วยเลขาอีก 2 ท่าน คือ <persName>พล.ต.ท.สุวัฒน์ จันทร์อิทธิกุล</persName> ผู้ช่วย ผบ.ตร.และ <persName>พล.ต.ท.จิโรจน์ ไชยชิต</persName> ผู้บัญชาการกองบัญชาการศึกษา ยังไม่ลาออก                “เรื่องนี้ไม่มีประเด็นอะไร เป็นมารยาททางการทำงานเท่านั้นเอง เมื่อครบเทอมมีการเปลี่ยนหัวหน้าทีม โดยมารยาทผู้ปฏิบัติงานในทีมก็ต้องยื่นหนังสือลาออก ไม่มีการกดดันจากใคร หรือจากฝ่ายการเมืองให้ลาออก เรื่องนี้ไม่มีประเด็นอะไรทั้งสิ้น เดี๋ยวกลายเป็นประเด็นใหญ่ เป็นมารยาททางการทำงานที่ทุกคนปฏิบัติกัน ซึ่งการประชุม ก.ต.ช.ครั้งหน้าจะไม่มีปัญหา มีระบบที่ทำให้งานเดินได้อยู่ ทั้งนี้ขึ้นกับผู้บังคับบัญชา ซึ่งผมทำหน้าที่ของผม เมื่อครบเทอมผมก็แสดงสปิริต” <persName>พล.ต.อ.วัชรพล</persName> กล่าว</p></body>
</news>
