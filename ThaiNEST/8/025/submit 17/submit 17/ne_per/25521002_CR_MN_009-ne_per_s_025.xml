<teiHeader>
<fileDesc>
<titleStmt>
  <title>จยย.เสื้อแดงร้อง “ปทีป” ปราบผู้มีอิทธิพลตั้งวินเถื่อน!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-02 14:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116062  </bibl>
</sourceDesc>
</fileDesc>
</teiHeader>
<news>
<headline>จยย.เสื้อแดงร้อง “<persName>ปทีป</persName>” ปราบผู้มีอิทธิพลตั้งวินเถื่อน!</headline>
<lead>จยย.รับจ้างเสื้อแดง กว่า 300 คนบุก สำนักงานตำรวจแห่งชาติ ร้อง “<persName>ปทีป</persName>” ช่วยปราบผู้มีอิทธิพลตั้งวิน จยย.เถื่อน ไม่อยู่ในหลักเกณฑ์ของสำนักงานเขตกรุงเทพฯ ทำให้มีรถผีวิ่งเกลื่อน แจง มี ตร.นอกแถว ร่วมมือกับผู้มีอิทธิพลรับส่วยโดยเฉพาะ สน.ดินแดง</lead>
<neck></neck>
<body><p> วันนี้ (2 ต.ค.) เมื่อเวลา 11.00 น.ที่สำนักงานตำรวจแห่งชาติ (ตร.) ผู้สื่อข่าวรายงานว่า มีกลุ่มรถจักรยานยนต์รับจ้างจากวินต่างๆ ทั่ว กทม.ประมาณ 300 คน รวมตัวชุมนุมกันบริเวณหน้าสำนักงานตำรวจแห่งชาติ ถ.พระราม 1 แขวงและเขตปทุมวัน กทม.เพื่อต้องการยื่นหนังสือถึง <persName>พล.ต.อ.ปทีป ตันประเสริฐ</persName> รรท.ผบ.ตร.และเรียกร้องให้เจ้าหน้าที่ตำรวจปราบปรามจับกุมกลุ่มผู้มีอิทธิพลตั้งวิน จยย.เถื่อน ไม่อยู่ในหลักเกณฑ์และกฎระเบียบของสำนักงานเขตกรุงเทพฯ ทำให้มีรถ จยย.ที่ไม่ได้จดทะเบียนสาธารณะรับผู้โดยสารจำนวนมาก และแก้ปัญหาเจ้าหน้าที่ตำรวจรับส่วย</p>
<p><persName>นายวิเชียร ชุ่มชื่น</persName> แกนนำรถ จยย.รับจ้าง และประธานชมรมจักรยานยนต์รับจ้างทั่วกรุงเทพฯและปริมณฑล กล่าวว่า ขณะนี้ผู้ประกอบอาชีพรถ จยย.รับจ้างได้รับความเดือดร้อนมาก จึงต้องการให้เจ้าหน้าที่ตำรวจบังคับใช้กฎหมายมาตรา 23/1 ห้ามมิให้บุคคลใดนำรถ จยย.รับจ้างที่ไม่ได้จดทะเบียนสาธารณะมารับส่งผู้โดยสาร และให้ผู้บังคับบัญชามีคำสั่งให้เจ้าหน้าที่ตำรวจที่อยู่นอกแถวและตำรวจที่ร่วมมือกับผู้มีอิทธิพลในพื้นที่หยุดพฤติกรรมดังกล่าว โดยเฉพาะเจ้าหน้าที่ตำรวจ สน.ดินแดง ที่รับส่วยจากผู้มีอิทธพล                “พวกผมยอมรับว่า พวกผมเป็นกลุ่มเสื้อสีแดง และต้องการเรียกร้องให้นำรัฐธรรมนูญปี 40 กลับมาใช้ใหม่ เพราะรัฐธรรมนูญฉบับนี้สามารถจัดการกับกลุ่มผู้มีอิทธิพลได้ และรัฐบาลสมัยทักษิณ ก็สามารถแก้ปัญหาพวกนี้ให้ตนได้ แต่เมื่อการเมืองเปลี่ยนขั้วก็เริ่มมีรถเถื่อนเข้ามา แต่ก็อยากให้รัฐบาลชุดนี้ และตำรวจรับทราบปัญหาของพวกผมว่าผู้มีอิทธิพลกลับมาแล้ว ซึ่งส่วนใหญ่ก็เป็นทหารและตำรวจ” <persName>นายวิเชียร</persName> กล่าว                <persName>นายวิเชียร</persName> กล่าวต่อว่า กลุ่มของพวกตนจะรอฟังคำตอบจากสำนักงานเขตต่างๆ ทุก 15 วัน หากไม่มีการแก้ปัญหาให้พวกตนยืนยันว่าจะรวมกันอีกครั้งที่สำนักงานเขตลาดพร้าว หรือบางกะปิ เนื่องจากเป็นพื้นที่ที่มีปัญหามากที่สุด</p></body>
</news>
