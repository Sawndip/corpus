<teiHeader>
<fileDesc>
<titleStmt>
  <title>ปส.-ตร.ภาค5จับยาบ้า-ไอซ์มูลค่า190ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091007/31669/%e0%b8%9b%e0%b8%aa.%e0%b8%95%e0%b8%a3.%e0%b8%a0%e0%b8%b2%e0%b8%845%e0%b8%88%e0%b8%b1%e0%b8%9a%e0%b8%a2%e0%b8%b2%e0%b8%9a%e0%b9%89%e0%b8%b2%e0%b9%84%e0%b8%ad%e0%b8%8b%e0%b9%8c%e0%b8%a1%e0%b8%b9%e0%b8%a5%e0%b8%84%e0%b9%88%e0%b8%b2190%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ปส.-ตร.ภาค5จับยาบ้า-ไอซ์มูลค่า190ล้าน</headline>
<lead>ตำรวจปส.ร่วมภาค 5 จับยาบ้า-ยาไอซ์ รายใหญ่ ได้ผู้ต้องหา 4 ราย ของกลางยาบ้ากว่า 4 แสนเม็ด ยาไอซ์ 18 กก. มูลค่ากว่า 190 ล้านบาท</lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง <persName>พล.ต.อ.ปทีป ตันประเสริฐ</persName> รักษาราชแทน ผบ.ตร. <persName>พล.ต.อ.จุมพล มั่นหมาย</persName> รองผบ.ตร. <persName>พล.ต.ท.วุฒิ ลิปตพัลลภ</persName> ผบช.ปส. <persName>พล.ต.ท.สมคิด บุญถนอม</persName> ผบช.ภ. 5 <persName>พล.ต.ต.อติเทพ ปัญจมานนท์</persName> รองผบช.ปส. พร้อมด้วยเจ้าหน้าที่ตำรวจ บช.ปส. ร่วมกันแถลงข่าว จับกุมเครือข่ายค้ายาเสพติดรายใหญ่ในภาคกลาง มีผู้ต้องหา 4 รายคือ <persName>นายบุญศรี บุญสม</persName> อายุ 35 ปี อยู่บ้านเลขที 5 ม.2 ต.เกาะช้าง อ.แม่สาย จ.เชียงราย <persName>นายอุดม อินทร</persName> อายุ 52 ปี อยู่บ้านเลขที่ 6 ม.2 ต.เกาะช้าง อ.แม่สาย จ.เชียงราย <persName>น.ส.สุวารีย์ ปันวารี</persName> อายุ 28 ปี อยู่บ้านเลขที่ 85/110 ม.2 ต.สำนักขาม อ.สะเดา จ.สงขลา และ<persName>นายเสน่ห์ แซ่ลี้</persName> อายุ 35 ปี อยู่บ้านเลขที่ 104/1 ม.8 ต.หนองฝึ้ง อ.สารภี จ.เชียงใหม่ พร้อมของกลาง ยาบ้า 430,000 เม็ด และ ยาไอซ์ 18 กก. หากแพร่กระจายไปจะมีมูลค่าถึง 190 ล้านบาท
</p>
<p><persName>พล.ต.ต.อติเทพ</persName> กล่าวว่า สืบเนื่องจากเจ้าหน้าที่ตำรวจ ปส.จับกุม เครือขายยาบ้ารายใหญ่ในภาคกลาง ที่มี<persName>นายมานะ หรือ นะ อภิเรืองฤทธิ์</persName> ชาวเกาะช้าง อ.แม่สาย จ.เชียงราย เป็นหัวหน้า จำนวน 1.7 ล้านเม็ด เมื่อเดือนส.ค. 2551 ที่ผ่านมา เมื่อขยายผลไปพบว่า มีกลุ่มของ<persName>นายบุญศรี</persName> แบ่งหน้าที่กันทำงานโดย<persName>นายบุญศรี</persName> และ<persName>นายอุดม</persName> จะเป็นคนติดต่อยาเสพติดมาจากชาวไทยใหญ่ทางชายแดน จ.เชียงราย ซึ่งมีแม่น้ำขนาดเล็กกั้นพรมแดน จำนวน 4 แสนเม็ด ก่อนลำเลียงยามาทางรถยนต์มาพักยาไว้ที่โรงแรมสุภาพ ย่านสะพานควาย โดยมี<persName>น.ส.สุวารีย์</persName> เป็นผู้ดำเนินการ จากนั้นจะนัดให้<persName>นายเสน่ห์</persName> ผู้ต้องหาที่ 4 ที่ห้างฟิวเจอร์ปาร์ค รังสิต โดยเจ้าหน้าที่ตำรวจได้สะกดรอยอย่างใกล้ชิด พบว่า<persName>นายเสน่ห์</persName> เตรียมขนยาซึ่งเป็นของกลางทั้งหมดไปให้สายลับที่ห้างโลตัส พระราม 2 เจ้าหน้าที่จึงจับกุมตัวไว้ได้ พร้อมตรวจค้นห้องพักเลขที่ 210 ตึก 10 โครงการพาร์คแลนด์ ถ.บางนาตราด แขวงและเขตบางนา ของ<persName>นายเสน่ห์</persName> พบยาบ้าอีก 30 ,000 เม็ด
</p>
<p> ส่วน<persName>นายบุญศรี</persName> เจ้าหน้าที่จับกุมได้หน้าบ้านเลขที่ 118/ 1 ซ.มหาวิทยาลัยหอการค้า แขวงและเขตดินแดง และประสานหน่วยปราบปรามยาเสพติดสุวรรณภูมิ จับกุม<persName>นายอุดม</persName>และ<persName>น.ส.สุวารีย์</persName> ขณะกำลังเดินทางกลับภาคเหนือ ได้ที่อาคารผู้โดยสารขาออกภายในประเทศ โดยทั้งหมดถูกแจ้งข้อหา ร่วมกันมียาเสพติดประเภท 1 ไว้ในครอบครองเพื่อจำหน่ายโดยไม่ได้รับอนุญาต ส่วนนายมานะ ขณะนี้ยังหลบหนี หากใครพบเห็นสามารถแจ้งเบาะแสได้ที่ บช.ปส. สายด่วน 1688
</p>
<p> <persName>นายสุเทพ</persName> กล่าวว่า รู้สึกพอใจกับผลงานของ ตำรวจบช.ปส. และพิสูจน์ได้ว่าแม้ไม่มีผบ.ตร.ตัวจริงเจ้าหน้าที่ตำรวจก็สามารถทำงานได้ตามปกติ เพราะเป็นตำรวจต้องรู้หน้าที่ของตนเองดีอยู่แล้ว และขอให้ทราบว่าหากตำรวจเขาไปเกี่ยวข้องกับยาเสพติดย่อมมีโทษหนักกว่าประชาชนทั่วไป ซึ่งทางรัฐบาลเตรียมสร้างขวัญกำลังใจให้ตำรวจในการทำงาน ให้มีรายได้เพียงพอต่อการดำรงชีวิต จะได้ไม่เข้าไปเกี่ยวข้องกับอบายมุขต่าง ๆ ทั้งนี้ รัฐบาลยังคงมองว่ายาเสพติดเป็นปัญหาสำคัญของประเทศ ขณะนี้ตำรวจและรัฐบาลจะร่วมกันทำงานป้องกันปราบปรามยาเสพติดตามแผน 5 รั้วป้องกันอย่างเต็มที่
</p></body>
</news>
