<teiHeader>
<fileDesc>
<titleStmt>
  <title>191โชว์ล้างอาชญากรรม-จับยานรก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 23:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45115  </bibl>
</sourceDesc>
</fileDesc>
</teiHeader>
<news>
<headline>191โชว์ล้างอาชญากรรม-จับยานรก</headline>
<lead>เจ้าหน้าที่ตำรวจ191ระดมกวาดล้างอาชญากรรม-ยาเสพติด</lead>
<neck></neck>
<body><p>วันนี้ (26 ม.ค.) ที่กองกำกับการสายตรวจ กองบังคับการสายตรวจและปฏิบัติการพิเศษ (กก.สายตรวจ บก.ตปพ.) <persName>พ.ต.อ.ภาณุรัตน์ หลักบุญ</persName> ผกก.1 บก.ตปพ. <persName>พ.ต.ท.วรศักดิ์ พิสิฐบรรณกร</persName> สว.งานสายตรวจ 1 บก.ตปพ. แถลงข่าวจับกุม <persName>น.ส.ชารีณี ถุงสุวรรณ</persName> อายุ 21 ปี <persName>น.ส.กนกวรรณ อุปนันท์</persName> อายุ 22 ปี <persName>นายนรินทร์  จินตะยะ</persName> อายุ 40 ปี และ<persName>นายหาญชัย อ่อนแก้ว</persName> อายุ 37 ปี พร้อมของกลางยาไอซ์ 20 กรัม อาวุธปืนสั้น 1 กระบอก พร้อมกระสุน 6 นัด   สืบเนื่องจากทางเจ้าหน้าที่ทำการล่อซื้อยาไอซ์ จำนวน 1 กรัม จาก <persName>น.ส.ชาริณี</persName> และ<persName>น.ส.กนกวรรณ</persName> ที่ห้องพักเลขที่ 602 อาคารบ้านวันเอกอพาร์ตเมนต์ เลขที่ 158/33 ถนนช่างอากาศอุทิศ แขวงสีกัน เขตดอนเมือง เบื้องต้นทั้งสองคนรับสารภาพว่ารับยาไอซ์มาจาก<persName>นายนรินทร์</persName> จึงวางแผนทำการล่อซื้อให้<persName>นายนรินทร์</persName>นำยาไอซ์มาส่งให้ที่ห้องดังกล่าว เมื่อถึงเวลานัดหมาย <persName>นายนรินทร์</persName>และ<persName>นายหาญชัย</persName>ได้นำยาไอซ์จำนวน 20 กรัม ซุกซ่อนใส่นิตยสารบันเทิงมาส่ง เจ้าหน้าที่จึงแสดงตัวเข้าจับกุมได้ดังกล่าว</p>
<p>จากการสอบสวนผู้ต้องหาให้การรับสารภาพ  เบื้องต้นแจ้งข้อหามียาไอซ์ไว้ในครอบครองเพื่อจำหน่าย และร่วมกันมีอาวุธปืนและเครื่องกระสุนไว้ในครอบครองโดยไม่ได้รับอนุญาต ทั้งนี้เจ้าหน้าที่ตำรวจสายตรวจ บก.ตปพ. ยังระดมกวาดล้างอาชญากรรมแ ละยาเสพติดตามจุดต่างๆ 5 จุด จับกุมผู้ต้องหาได้อีกหลายราย ประกอบด้วย <persName>นายอภิชัย บุญพันธ์</persName> อายุ 30 ปี ยาบ้า 1 เม็ด <persName>นายแมนรัตน์ กรสวัสดิ์</persName> อายุ 40 ปี ยาบ้า 7 เม็ด  <persName>น.ส.ปิยะธิดา สุขารมณ์</persName> อายุ 27 ปี และ<persName>น.ส.เลื่อน จันต๊ะคำ</persName> อายุ 39 ปี ข้อหาเสพยาไอซ์ และคดีค้างเก่าอีก 2 ราย คือ <persName>นายพลาวุฒิ อินทะมัย</persName> อายุ 22 ปี ข้อหาร่วมกันพรากผู้เยาว์อายุไม่เกิน 15 ปี กระทำชำเราเด็กอายุไม่เกิน 15 ปี และ<persName>นายจักรกริช</persName> (ขอสงวนนามสกุล) อายุ 17 ปี ผู้ต้องหาตามหมายจับศาลเยาวชนและครอบครัวกลาง ข้อหาร่วมกันลักทรัพย์ในเวลากลางคืน.  </p></body>
</news>
