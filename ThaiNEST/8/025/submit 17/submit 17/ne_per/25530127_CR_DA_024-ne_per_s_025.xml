<teiHeader>
<fileDesc>
<titleStmt>
  <title>อย.ลุยแจ้งจับป้าเช็ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 23:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45106  </bibl>
</sourceDesc>
</fileDesc>
</teiHeader>
<news>
<headline>อย.ลุยแจ้งจับ<persName>ป้าเช็ง</persName></headline>
<lead>เภสัชชำนาญการพิเศษรับมอบอำนาจอย.แจ้งความจับ<persName>ป้าเช็ง</persName></lead>
<neck></neck>
<body><p>วันนี้ (26 ม.ค.) ที่กองบังคับการปราบปรามการกระทำผิดเกี่ยวกับการคุ้มครองผู้บริโภค (บก.ปคบ.) <persName>นายอภิชัย หุ่นจำลอง</persName> เภสัชกรชำนาญการพิเศษ กองควบคุมยา องค์การอาหารและยา (อย.) รับมอบอำนาจจากเลขาธิการ อย. เดินทางเข้าพบ <persName>พล.ต.ต.จตุรงค์ ภุมรินทร์</persName> ผบก.ปคบ. เพื่อร้องทุกข์ให้ดำเนินคดีเพิ่มเติมกับ “<persName>ป้าเช็ง</persName>” ที่มีการโฆษณาผ่านรายการ “ซุปเปอร์เช็ง” ทางเคเบิลทีวี ว่า สามารถรักษาได้สารพัดโรค ข้อหาโฆษณาขายยาทางวิทยุโทรทัศน์โดยไม่ได้รับอนุมัติข้อความ เสียง หรือภาพที่ใช้ในการโฆษณาจากผู้อนุญาต และข้อหาโฆษณาขายยาที่แสดงสรรพคุณยาว่า สามารถบำบัด บรรเทา รักษา หรือป้องกันโรค หรืออาการของโรค ที่รัฐมนตรีประกาศห้าม ตาม พ.ร.บ.ยา พ.ศ.2510</p>
<p>ด้าน <persName>นายชาตรี พินใย</persName> นิติกรชำนาญการ กองการประกอบโรคศิลป กองสนับสนุนบริการสุขภาพ กระทรวงสาธารณสุข ก็เดินทางเข้าพบพนักงานสอบสวน บก.ปคบ.แจ้งความดำเนินคดีกับ<persName>ป้าเช็ง</persName> ข้อหาประกอบโรคศิลปโดยไม่ได้ขึ้นทะเบียน และรับอนุญาต และประกอบกิจการและดำเนินการสถานพยาบาลโดยไม่ได้รับอนุญาต </p>
<p>โดย <persName>พล.ต.ต.จตุรงค์</persName> กล่าวว่า ได้สั่งการให้พนักงานสอบสวนรับเรื่อง และสอบปากคำผู้แทน อย. และกองการประกอบโรคศิลปไว้แล้ว โดยวันที่ 27 ม.ค.นี้ จะพิจารณาออกหมายเรียก<persName>ป้าเช็ง</persName>มารับทราบข้อกล่าวหาเพิ่มเติม พร้อมกันนี้จะประสานเชิญทางเลขาธิการ อย.ร่วมสอบสวนดำเนินคดีด้วย.</p></body>
</news>
