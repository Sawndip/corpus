<teiHeader>
<fileDesc>
<titleStmt>
  <title>DSIประสานตร.สากลล่ามือฆ่านักการฑูตซาอุฯ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100126/46044/DSI%e0%b8%9b%e0%b8%a3%e0%b8%b0%e0%b8%aa%e0%b8%b2%e0%b8%99%e0%b8%95%e0%b8%a3.%e0%b8%aa%e0%b8%b2%e0%b8%81%e0%b8%a5%e0%b8%a5%e0%b9%88%e0%b8%b2%e0%b8%a1%e0%b8%b7%e0%b8%ad%e0%b8%86%e0%b9%88%e0%b8%b2%e0%b8%99%e0%b8%b1%e0%b8%81%e0%b8%81%e0%b8%b2%e0%b8%a3%e0%b8%91%e0%b8%b9%e0%b8%95%e0%b8%8b%e0%b8%b2%e0%b8%ad%e0%b8%b8%e0%b8%af.html  </bibl>
</sourceDesc>
</fileDesc>
</teiHeader>
<news>
<headline>DSIประสานตร.สากลล่ามือฆ่านักการฑูตซาอุฯ</headline>
<lead>ดีเอสไอส่งหมายจับ อาบู อาลี ผู้ต้องหาคดีฆาตกรรม 4 นักการฑูตให้อินเตอรโพลช่วยล่า เผย ซาอุฯอยากให้ขยายอายุความ แต่จนใจขัดหลักกฎหมายไทย</lead>
<neck></neck>
<body><p>(26ม.ค.) <persName>พ.ต.อ.ณรัชต์ เศวตนันทน์</persName> รองอธิบดีกรมสอบสวนคดีพิเศษ(ดีเอสไอ) ในฐานะโฆษกดีเอสไอ เปิดเผยความคืบหน้าคดีฆ่ากรรมนักการทูต หลังจากที่ดีเอสไอได้สรุปสำนวนการสอบสวนส่งอัยการและอัยการมีความเห็นให้ดีเอสไอออกหมายจับ<persName>นายอาบู อาลี</persName> ชาวอาหรับ ส่งฟ้องศาลเมื่อเดือนธันวาคมที่ผ่านมาว่า ในคืนนี้(26ม.ค)ตนและคณะพนักงานสอบสวนดีเอสไอจะเดินทางไปกรุงริยอง ประเทศฝรั่งเศส เพื่อนำหมายจับและภาพสเก็ตตำหนิรูปพรรณสัณฐานของ<persName>นายอาบู อาลี</persName> ที่ได้จากการสอบพยานบุคคลไปมอบให้กับสำนักเลขาธิการตำรวจสากล หรืออินเตอร์โพลเพื่อประสานให้ช่วยเผยแพร่หมายจับดังกล่าวไปยังประเทศสมาชิกมากกว่า 190 ประเทศทั่วโลก เพื่อติดตามตัวผู้ต้องหา แม้ว่าคดีดังกล่าวจะหมดอายุความในวันที่ 1 กุมภาพันธ์นี้
 <persName>พ.ต.อ.ณรัชต์</persName> กล่าวว่า ทางการซาอุฯมีความประสงค์ให้ยกเว้นการจำกัดอายุความตามสนธิสัญญากรุงเวียนนาซึ่งสามารถให้การคุ้มครองการขยายอายุความต่อไปได้ เนื่องจากผู้เสียชีวิตทั้ง 4 ราย เป็นเจ้าหน้าที่นักการฑูต แต่ตามหลักกฎหมายไทยคดีอาญาทุกประเภทจะต้องมีอายุความ ดังนั้นนำหลักฐานที่ดีเอสไอมีอยู่ไปให้กับตำรวจสากลเพื่อต้องการแสดงความจริงใจให้รัฐบาลซาอุดิอาระเบียเห็นว่า ฝ่ายทางไทยไม่ได้นิ่งนอนใจกับเรื่องดังกล่าว
</p>
<p>“คดีดังกล่าวเกิดขึ้นนานเกือบ 20 ปีแล้ว หลักฐานที่มีเป็นเพียงภาพสเกตซ์ตามที่ตำรวจเคยสเกตซ์ไว้ แม้ว่าจะได้หลักฐานจากพยานบุคคลที่เคยมาให้การไว้ และสามารถพยานสำคัญบางคนกลับมาได้ แต่ข้อมูลนายอาบู อาลีที่เรามีอยู่ก็ไม่มีความชัดเจนมากนัก และขณะนี้ยังไม่มีหน่วยงานใดทราบว่านายอาบู อาลี มีชื่อสกุลจริงอย่างไร ” โฆษกดีเอสไอ กล่าว</p></body>
</news>
