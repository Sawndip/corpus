<teiHeader>
<fileDesc>
<titleStmt>
  <title>เจ้าของทัวร์ผีตุ๋น"ไทยเที่ยวไทย" นัดคืนเงินเหยื่อ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011051  </bibl>
</sourceDesc>
</fileDesc>
</teiHeader>
<news>
<headline>เจ้าของทัวร์ผีตุ๋น"ไทยเที่ยวไทย" นัดคืนเงินเหยื่อ</headline>
<lead>เจ้าของทัวร์ตุ๋นงาน “ไทยเที่ยวไทย” นัดคืนเงินค่าจองแพกเกจทัวร์ให้ผู้เสียหาย ทนายความเผยถูกผู้ไม่หวังดีนำชื่อบริษัทไปแอบอ้าง-เปิดบูท ยันไม่ได้ฉ้อโกง เนื่องจากได้แจ้งปิดบริษัทฯและขอยกเลิกใบอนุญาตไปนานแล้ว ส่วนข้อหาฉ้อโกงประชาชนให้ดำเนินการตามกฎหมาย</lead>
<neck></neck>
<body><p>กรณีมีกลุ่มผู้เสียหายเข้าแจ้งความ ที่ สน.ลุมพินี ว่าถูกผู้ประกอบการธุรกิจนำเที่ยวบริษัท เซาเธิร์น พลัส เทรเวล จำกัด หลอกลวงจากการเปิดจองแพกเกจทัวร์ล่วงหน้ากับบริษัทฯ ในงาน “ไทยเที่ยวไทย” ณ ศูนย์การประชุมแห่งชาติสิริกิตติ์ หลังจากนั้นก็ปิดบริษัทหลบหนีไปและไม่สามารถติดต่อได้ ทำให้ผู้เสียหายไม่ได้เดินทางไปเที่ยวหรือเข้าพักตามโรงแรมต่างๆ จากการจองล่วงหน้า กระทั่งเมื่อวันที่ 22 ม.ค.ที่ผ่านมา ตำรวจท่องเที่ยวสามารถจับกุม <persName>น.ส.สุรัชวดี โยงราช</persName> อายุ 41 ปี อยู่บ้านเลขที่ 356/455 ถนนพุทธบูชา แขวงบางมด เขตทุ่งครุ กรรมการบริษัทฯ มาดำเนินคดีในข้อหาฉ้อโกงประชาชนฯ แต่เจ้าตัวยังให้การปฏิเสธ โดยอ้างว่าได้ขอยกเลิกใบอนุญาตประกอบธุรกิจนำเที่ยวกับทาง ททท.ภูเก็ต ไปตั้งแต่วันที่ 9 ก.ย.52 แล้ว แต่ถูกคนอื่นแอบอ้างไปเปิดบูทตามงานต่างๆ โดยยินดีที่จะคืนเงินให้กับกลุ่มผู้เสียหาย ตามข่าวที่เสนอไปแล้วนั้น        </p>
<p>ความคืบหน้าเมื่อเวลา 19.30 น.วันนี้ (25 ม.ค.) <persName>นายยงยุทธ บุญทงแก้ว</persName> ทนายความตัวแทนของ <persName>น.ส.สุรัชวดี</persName> ได้นัดกลุ่มผู้เสียหายกว่า 20 ราย มาพบที่ สน.ลุมพินี เพื่อนำเงินค่าจองแพกเกจ จำนวน 250,000 บาท มาเฉลี่ยคืนให้ โดยมี <persName>ร.ต.ท.ธีระภพ ล้วนเส็ง</persName> พนักงานสอบสวน (สบ 1) สน.ลุมพินี เป็นพยาน                <persName>นายยงยุทธ</persName>เปิดเผยว่า ในวันนี้ได้นำเงินค่าจองแพ็คเก็จมาคืนให้กลับกลุ่มผู้เสียหายเพื่อแสดงความบริสุทธิ์ใจว่า บริษัท เซาเธิร์น พลัส เทรเวล ไม่ได้ฉ้อโกง แต่ในส่วนข้อหาฉ้อโกงประชาชนนั้น ก็คงให้เป็นไปตามกฎหมายเนื่องจากยอมความไม่ได้ ทั้งนี้ <persName>น.ส.สุรัชวดี</persName> จะรับผิดชอบค่าเสียหายเพียงแค่สิ้นเดือนสิงหาคม 2552 เท่านั้น เนื่องจากได้ขอยกเลิกใบอนุญาตประกอบธุรกิจนำเที่ยวไปแล้ว แต่ถูก<persName>นายณพัฒน์ ศรีมาเสริม</persName> หุ้นส่วนของบริษัทฯ นำชื่อไปแอบอ้างทำธุรกิจหลอกลวงประชาชนต่อ ซึ่งในวันนี้ผู้เสียหายที่จะได้รับเงินคืนก็จะต้องผ่านการคัดกรองของพนักงานสอบสวน ตามหลักเกณฑ์ที่บริษัทกำหนดไว้ด้วย</p>
<p>ผู้สื่อข่าวรายงานว่า ในวันนี้มีผู้เสียหายเพียงส่วนหนึ่งที่ได้รับเงินค่าจองแพกเกจคืนกลับไป ส่วนผู้เสียหายที่อยู่นอกหลักเกณฑ์ของบริษัทนั้นคือ จองแพกเกจทัวร์หลังจากที่ <persName>น.ส.สุรัชวดี</persName> ยกเลิกใบอนุญาตประกอบธุรกิจนำเที่ยวไปแล้วก็ต้องไปดำเนินการร้องเรียนต่อไป</p></body>
</news>
