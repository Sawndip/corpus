<teiHeader>
<fileDesc>
<titleStmt>
  <title>แทงยับดับชีพสาวผมทองคาป่าช้า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-09 07:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45523  </bibl>
</sourceDesc>
</fileDesc>
</teiHeader>
<news>
<headline>แทงยับดับชีพสาวผมทองคาป่าช้า</headline>
<lead></lead>
<neck></neck>
<body><p>เมื่อเวลา 11.00 น. วันที่ 28 ม.ค. <persName>พ.ต.ท.สมหมาย ชนะพะเนาว์</persName> สวส.สภ.ศรีราชา จ.ชลบุรี รับแจ้งพบศพผู้หญิงไทยอยู่ในสุสานกังเฮ่ บ้านเขาฉลาก หมู่ 4 ต.บางพระ รีบไปตรวจสอบที่เกิดเหตุบริเวณลานดินข้างฮวงซุ้ย พบศพผู้หญิงนิรนาม อายุ 20-25 ปี ผมสีทอง สวมเสื้อยืดคอกลม สี ขาว กางเกงยีน มีบาดแผลถูกแทงตามลำตัว และท่อนขารวมกัน 17 แผล ห่างไปเล็กน้อยมีถุงบรรจุยาไอซ์หนักประมาณ 3 กรัม กุญแจรถจักรยานยนต์ตกอยู่ เจ้าหน้าที่จึงเก็บไว้เป็น หลักฐาน</p>
<p>จากการตรวจสอบในตัวผู้ตายไม่พบหลักฐานระบุว่าเป็นใครมาจากไหน เบื้องต้นเจ้าหน้าที่สันนิษฐานว่า ผู้ตายอาจนัดหมายคนร้ายมาเพื่อเสพยาไอซ์ในบริเวณที่เกิดเหตุซึ่งเป็นที่เปลี่ยวห่างไกลบ้านผู้คน ระหว่างเสพยา อาจเกิดมีปากเสียงทะเลาะกันอย่างรุนแรง ประกอบกับฤทธิ์ยาเป็นผลให้คนร้ายใช้มีด  กระหน่ำแทงผู้ตายไม่ยั้งจนเสียชีวิตก่อนหลบหนีไป ทั้งนี้เจ้าหน้าที่จะได้ตรวจสอบอย่างละเอียดว่าผู้ตายเป็นใคร เพื่อเป็นแนวทางในการติดตามตัวคนร้ายมาดำเนินคดีตามกฎหมายต่อไป</p></body>
</news>
