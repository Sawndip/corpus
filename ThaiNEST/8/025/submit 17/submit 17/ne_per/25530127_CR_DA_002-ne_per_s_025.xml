<teiHeader>
<fileDesc>
<titleStmt>
  <title>รวบพันจ่าตุ๋นยัดเข้าโรงเรียน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 22:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45105  </bibl>
</sourceDesc>
</fileDesc>
</teiHeader>
<news>
<headline>รวบพันจ่าตุ๋นยัดเข้าโรงเรียน</headline>
<lead>ตะครุบพันจ่าตุ๋นเหยื่อรับวิ่งเต้นยัดเด็กเข้าโรงเรียนช่างฝีมือทหาร</lead>
<neck></neck>
<body><p>วันนี้ (26 ม.ค.) <persName>พ.ต.อ.สมชาย สุนทวนิค</persName> ผกก.สภ.สัตหีบ จ.ชลบุรี ได้รับการประสานจาก <persName>พล.ร.ต.ธนกาญจน์ ใคร่ครวญ</persName> ผู้บัญชาการโรงเรียนช่างฝีมือทหาร สถาบันวิชาการป้องกันประเทศ กองบัญชาการกองทัพไทย กระทรวงกลาโหม กรุงเทพฯ ว่า ได้รับการร้องเรียนจากผู้ปกครองว่า มีบุคคลซึ่งเป็นข้าราชการทหารเรือ อยู่ในพื้นที่ อ.สัตหีบ นำชื่อไปแอบอ้างว่า สามารถวิ่งเต้นช่วยเหลือบุตรหลานให้เข้ารับการศึกษาในโรงเรียนช่างฝีมือทหารได้ โดยเสียค่าใช้ค่ายเป็นเงิน 2 แสนบาท จึงมอบหมายให้ <persName>พ.ต.ท.เชษฐา กีชวรรณ์</persName> รอง ผกก.(ป.) <persName>พ.ต.ท.สยามรัฐ รุ่งเรือง</persName> รอง ผกก.(สส) นำกำลังร่วมกับคณะผู้บริหารโรงเรียนช่างฝีมือทหาร ทำการวางแผนโดยให้เจ้าหน้าที่โทรศัพท์ติดต่อกับบุคคลดังกล่าว ทราบชื่อภายหลังคือ <persName>พ.จ.อ.สันติภาพ อินทรประเสริฐ</persName> อายุ 44 ปี ตำแหน่ง ผบ.หมู่ปืนส่วนยิง พันปืนใหญ่กลางกระสุนวิถีโค้ง กรมทหารปืนใหญ่ กองพลนาวิกโยธิน </p>
<p>โดยนัดคุยตกลงกันภายในร้านอาหารป๋าอู๊ด ซอยบ่อนไก่ หมู่ 6 ต.สัตหีบ อ.สัตหีบ หลังจากได้มีการตกลงกัน <persName>พ.จ.อ.สันติภาพ</persName> ได้เรียกเป็นเงินสด 50,000 บาท เป็นค่ามัดจำงวดแรก เจ้าหน้าที่ได้ถ่ายภาพวีดีโอ และบันทึกเสียงการคุยโทรศัพท์ของทั้งคู่ไว้เป็นหลักฐาน ก่อนแสดงตัวเข้าทำการจับกุม</p>
<p>สอบสวน<persName>พ.จ.อ.สันติภาพ</persName> ให้การรับสารภาพว่า การกระทำดังกล่าวมีนายทหารชั้นผู้ใหญ่อยู่เบื้องหลัง ตนเป็นเพียงตัวเชื่อมในการประสานติดต่อ หากเด็กคนไหนสอบผ่านจะได้รับค่านายหน้าในการติดต่อเป็นเงิน 50,000 บาท ส่วนที่เหลืออีก 150,000 บาท นายทหารชั้นผู้ใหญ่จะเป็นผู้รับทั้งหมด แต่หากเด็กสอบไม่ผ่าน เงินที่เรียกเก็บมาจะคืนให้กับผู้ปกครองทั้งหมด เจ้าหน้าที่จึงควบคุมตัวส่ง <persName>ร.ต.ท.เรวัตร พิษโสระ</persName> พนักงานสอบสวน สภ.สัตหีบ ดำเนินคดีในข้อหาหลอกหลวงให้ผู้อื่นหลงเชื่อ ฉ้อโกง และหมิ่นประมาท ดำเนินคดีต่อไป.</p></body>
</news>
