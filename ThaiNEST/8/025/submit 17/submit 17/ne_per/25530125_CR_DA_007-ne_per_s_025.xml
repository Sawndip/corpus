<teiHeader>
<fileDesc>
<titleStmt>
  <title>'น้องฆ่าพี่'แค้นตีแม่ปืนยิงดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 07:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44705  </bibl>
</sourceDesc>
</fileDesc>
</teiHeader>
<news>
<headline>'น้องฆ่าพี่'แค้นตีแม่ปืนยิงดับ</headline>
<lead></lead>
<neck></neck>
<body><p>ทนเห็นพี่ชายทุบตีแม่ไม่ไหว น้องสุดทนคว้าลูกซองสั้นสับไกระเบิดสมองพี่ดับอนาถ อ้างป้องกันตัว เพราะพี่คว้าไม้หน้าสามจะมาทำร้าย ด้านแม่ร่ำไห้น้ำตาแทบเป็นสายเลือด เผยลูกชายที่ตายเคยติดยาเสพติด ชอบทุบตีทำร้ายตัวเอง สุดเสียใจ เพราะต้องเสียลูกชายทั้งสองคนในคราวเดียว</p>
<p>เมื่อเวลา 14.30 น. วันที่ 24 ม.ค. <persName>พ.ต.ท.จักรกรินทร์ ทั่วสุภาพ</persName> สวส.สภ.บางละมุง จ.ชลบุรี ได้รับแจ้งเหตุยิงกันตายภายในบ้านเลขที่ 223/1 หมู่ 6 ต.หนองปรือ จึงพร้อมด้วย <persName>พ.ต.อ.สมนึก จันทร์เกตุ </persName>  ผกก. <persName>พ.ต.ท.นิตย์ วิธินันทกิตต์</persName> สว.สส. นำกำลังชุดสืบสวน และหน่วยกู้ภัยมูลนิธิสว่างบริบูรณ์เมืองพัทยา รีบไปตรวจสอบที่เกิดเหตุเป็นบ้านชั้นเดียว บริเวณห้องโถงพบศพ<persName>นายมนตรี แซ่เล้า</persName> อายุ 37 ปี ลูกชายเจ้าของบ้าน นอนหงายจมกองเลือด สภาพศพสวมเสื้อยืดสีขาว กางเกงขาสั้นสีน้ำตาล ถูกอาวุธปืนลูกซองแบบไทยประดิษฐ์ เบอร์ 12 ยิงเข้าที่หน้าผาก 1 นัด ภายใน ที่เกิดเหตุยังพบ <persName>นายกำพล แซ่เล้า</persName> อายุ 32 ปี น้องชาย ถือปืนลูกซองยืนรอมอบตัว โดยมี<persName>นางวันเพ็ญ แซ่เล้า</persName> อายุ 63 ปี มารดา นั่งร่ำไห้ด้วยความเสียใจ</p>
<p>จากการสอบสวน <persName>นายกำพล</persName> คอตกรับสารภาพว่าก่อนเกิดเหตุได้ยินเสียงร้องขอความช่วยเหลือจาก<persName>นางวันเพ็ญ</persName> มารดา  จึงรีบวิ่งมาดู พบ<persName>นายมนตรี</persName> ซึ่งเป็นพี่ชายใช้กำลังทุบตีแม่ จึงรีบเข้าไปห้ามแต่กลับถูก<persName>นายมนตรี</persName>วิ่งไปคว้าไม้หน้าสามและพยายามจะวิ่งมาตี ด้วยความโมโหจึงวิ่งไปเอาอาวุธปืนที่อยู่ในห้องนอนออกมายิงเพื่อป้องกันตัว แต่คมกระสุนถูกจุดสำคัญจนถึงแก่ความตายดังกล่าว    </p>
<p>   ส่วน<persName>นางวันเพ็ญ</persName> ให้การว่า <persName>นายมนตรี</persName> ลูกชายเคยติดยาบ้า มักจะลงมือทำร้ายร่างกายตนอยู่เป็นประจำ แต่ด้วยความรักลูกจึงไม่ได้เข้าแจ้งความกับเจ้าหน้าที่ตำรวจสักครั้ง อย่างไรก็ตาม เหตุการณ์ในครั้งนี้ตนเสียใจเป็นอย่างมาก เพราะลูกชายอีกคนต้องตาย ส่วนอีกคนก็ต้องติดคุก  ในเบื้องต้น เจ้าหน้าที่ตำรวจได้ลงบันทึกประจำวันไว้เป็นหลักฐาน ก่อนคุมตัว<persName>นายกำพล</persName> ไปดำเนินคดีตามกฎหมายต่อไป.   </p></body>
</news>
