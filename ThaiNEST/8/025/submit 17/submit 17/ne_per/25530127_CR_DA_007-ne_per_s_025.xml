<teiHeader>
<fileDesc>
<titleStmt>
  <title>สาวตกตึกโรงแรมย่านทองหล่อดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 09:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45192  </bibl>
</sourceDesc>
</fileDesc>
</teiHeader>
<news>
<headline>สาวตกตึกโรงแรมย่านทองหล่อดับ</headline>
<lead>สาววัย 24 ปี ตกตึกโรงแรมซิทาดีนซ์ ย่านทองหล่อ ดับ เตรียมเรียกคนใกล้ชิดสอบ หาสาเหตุการตาย</lead>
<neck></neck>
<body><p>ผู้สื่อข่าวรายงานว่า เมื่อเวลา 05.00 น. วันนี้ (27 ม.ค.) <persName>ร.ต.ท.ธีรพัฒน์ พงศ์โรจน์</persName> ร้อยเวร สน.ทองหล่อ รับแจ้งมีหญิงตกตึกเสียชีวิตที่บริเวณด้านข้างโรงแรมซิทาดีนซ์ ซ.สุขุมวิท 16 แขวงและเขตคลองเตย กรุงเทพฯ จึงรายงานให้ <persName>พ.ต.อ.สุทิน ทรัพย์พ่วง</persName> ผกก. ทราบ และเดินทางไปตรวจสอบที่เกิดเหตุพร้อมด้วยเจ้าหน้ามูลนิธิร่วมกตัญญู เจ้าหน้าที่พิสูจน์หลักฐาน และแพทย์นิติเวช รพ.จุฬาฯ ที่เกิดเหตุเป็นช่องทางเดินด้านข้างของโรงแรมซิทาดีนซ์สูง 8 ชั้น พบศพ <persName>น.ส.ทฤษศรา โมเรียรติ</persName> อายุ 24 ปี อยู่บ้านเลขที่ 415/52 ซ.สุขุมวิท 101/1 แขวงบางจาก เขตพระโขนง กรุงเทพฯ สภาพศพสวมเสื้อกล้าสีเขียวและสวมเสื้อคลุมสีดำทับอีกชั้น สวมกลางเกงยีนส์ขายาวสีดำ นอนคว่ำหน้า แขนขาหัก มันสมองแตกกระจาย ข้างตัวมีหมวกไหมพรมถักตกอยู่</p>
<p><persName>พ.ต.อ.สุทิน พ่วงทรัพย์</persName> กล่าวว่า จากการตรวจสอบและสอบถามผู้เห็นเหตุการณ์เบื้องต้นทราบว่า ผู้ตายมาเช่าห้องพักที่โรงแรมแห่งนี้ที่ชั้น 8 ห้องเลขที่ 813 ได้ประมาณเกือบ 2 เดือนแล้ว โดยพักอาศัยอยู่คนเดียว ก่อนเกิดเหตุทางเจ้าหน้าที่ รปภ. ของโรงแรม กำลังปฏิบัติหน้าที่ดูแลผู้พักอาศัยเข้าออกที่ชั้น 1 ก็เห็นผู้ตายกลับมาที่ห้องพักช่วงเวลาประมาณ 03.00 น. จากนั้นช่วงเวลาประมาณ 05.00 น. รปภ.ก็ได้ยินเสียงกระแทกพื้นอย่างดังบริเวณทางเดินข้างโรงแรม จึงรีบวิ่งไปดู พบร่างของ น.ส.ธาริซ่า นอนเสียชีวิตแล้ว เบื้องต้นทางเจ้าหน้าที่ยังไม่ทราบสาเหตุที่แน่ชัดว่าผู้ตายพลัดตกตึกเองหรือว่าตั้งใจฆ่าตัวตาย ทั้งนี้ ทางเจ้าหน้าที่จะเรียกญาติของผู้ตายมาสอบ เพื่อหาข้อเท็จจริงของการตายในครั้งนี้ต่อไป.</p></body>
</news>
