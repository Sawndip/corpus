<teiHeader>
<fileDesc>
<titleStmt>
  <title>ป.ใจเย็นรอ"เสธ.แดง"มอบตัว-ซ่าไม่เลิกไล่ตะเพิด สห.  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011008  </bibl>
</sourceDesc>
</fileDesc>
</teiHeader>
<news>
<headline>ป.ใจเย็นรอ"<persName>เสธ.แดง</persName>"มอบตัว-ซ่าไม่เลิกไล่ตะเพิด สห.</headline>
<lead>ตำรวจรอ "<persName>เสธ.แดง</persName>" เข้ารับทราบข้อกล่าวหา ขีดเส้นพ้น 1 ก.พ. ไม่มา ออกหมายเรียกซ้ำ ถ้ายังไม่มาอีกเจอหมายจับแน่ ยันไม่ได้กลั่นแกล้งทุกอย่างทำตามกฎหมาย ขณะที่ "<persName>เสธ.แดง</persName>" ไล่ สห.ตามควบคุมตัว ยังโวช่วงถูกพักราชการเดินสายฟุ้งความรู้ประชาธิปไตย แค้นนายขู่ทำร้าย "<persName>อนุพงษ์</persName>" ถึงหน้าบ้าน</lead>
<neck></neck>
<body><p>วันนี้ (25 ม.ค.) ที่ กองปราบปราม <persName>พ.ต.อ.สุพิศาล ภักดีนฤนาท</persName> รรท.ผบก.ป. เปิดเผยว่า คดีนี้ได้รับรายงานจาก<persName>พ.ต.อ.นัยวัฒน์ ผะเดิมชิต</persName> รองผบก.ป. ที่ดูแลคดีนี้ ว่า ได้เรียกคณะพนักงานสอบสวนของคดีนี้เข้าประชุม ซึ่งทุกอย่างเตรียมพร้อมไว้แล้ว เหลือเพียงแค่<persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก หรือ<persName>เสธ.แดง</persName> มารับทราบข้อกล่าวหาเท่านั้น แต่ถึงขณะนี้ยังไม่มีการติดต่อมา ซึ่งต้องรอไปจนถึงกำหนดเวลาที่พนักงานสอบสวนกำหนดไว้ โดยในวันที่ 1 ก.พ. หลังจากนั้น ถ้าผู้ต้องหายังไม่เดินทางมาพบอีก ตามกฎหมายจะต้องออกหมายเรียกเป็นครั้งที่ 2 ถ้ายังไม่มาอีกต้องออกหมายจับต่อไป ซึ่งคิดว่าไม่น่ามีปัญหาอะไร ทุกอย่างดำเนินการไปตามกฎหมาย ไม่ได้เป็นการกลั่นแกล้ง</p>
<p> ผู้สื่อข่าวรายงานว่า เมื่อช่วงเช้าที่ผ่านมา <persName>พล.ต.ขัตติยะ</persName> ได้ออกจากบ้านพักภายใน ม.พัน 4 เพื่อเดินทางไปยังจังหวัดพิษณุโลก ขณะที่ออกจากบ้านพัก ผู้สื่อข่าวที่ไปดักรออยู่ได้พยายามเข้าไปสัมภาษณ์ แต่ได้มีนายทหารของ ม.พัน 4 ห้ามไว้ และเชิญให้ <persName>เสธ.แดง</persName> ออกมาสัมภาษณ์นอกกองพัน เมื่อ<persName>เสธ.แดง</persName> ออกมานอกกองพันแล้ว ก็ยังมีนายทหารระดับ ร้อยโท จนถึง พันโท จำนวน 4-5 นาย มายืนคุมเชิงอีกด้วย        ผู้สื่อข่าวรายงานอีกว่า ขณะที่ <persName>พล.ต.ขัตติยะ</persName> ยืนให้สัมภาษณ์อยู่ ได้มี สารวัตรทหาร จำนวนหนึ่ง จะเข้ามาควบคุมตัว<persName>พล.ต.ขัตติยะ</persName>จาก ทางด้านหลัง เมื่อ<persName>พล.ต.ขัตติยะ</persName> หันไปเห็น จึงตะโกนถามด้วยนำเสียงดุดัน “มากันทำไม มาจับใคร ไอ้พวกทหารไม่เคยรบ” ทำให้นายทหารที่ยืนอยู่ ไล่ สห.ที่จะเข้ามาควบคุมตัว<persName>เสธ.แดง</persName> กลับเข้ากองพันไป กลุ่ม สห. ดังกล่าว จึงรีบหันหลังเดินกลับเข้ากองพันไป</p>
<p>หลังจากนั้น<persName>พล.ต.ขัตติยะ</persName> กล่าวว่า วันนี้ได้รับหมายเรียกให้เข้าพบพนักงานสอบสวน ของกองปราบปราม ภายในวันที่ 1 ก.พ. จึงมีเวลาอีกหลายวัน และตนจะไม่มีทนายในวันที่ไปพบพนักงานสอบสวนด้วย                ส่วนอาวุธปืนที่เจอในบ้านนั้นมีทะเบียน ระเบิดไม่ใช่ของตน ไม่รู้ใครเอามายัดไว้ คดีนี้เมื่อเข้าสู่กระบวนการยุติธรรมแล้ว เชื่อว่าจะไม่แพ้ เพราะเจ้าหน้าที่เข้าค้นบ้านโดยมิชอบ หมายค้นไม่มี เจ้าของบ้านไม่อยู่ การจับทหารใส่กุญแจมือ ก็เป็นการผิดข้อตกลงระหว่าง กระทรวงกลาโหม กับสำนักงานตำรวจแห่งชาติ ด้วย</p>
<p>  <persName>พล.ต.ขัตติยะ</persName> กล่าวต่อว่า ขณะนี้ตนถูกพักราชการ มีเวลาว่าง จึงออกเดินสายบรรยายให้ความรู้ประชาธิปไตย และประวัติศาสตร์การทหาร ระยะนี้จะตระเวนทางภาคเหนือก่อน ส่วนกลุ่มผู้ฟังก็ไม่ใช่กลุ่มเสื้อแดง กลุ่มเดียว ยังมีชาวบ้าน ที่อยากรู้ข้อเท็จจริง มาร่วมฟังด้วย                "เรื่องที่มีผู้ใช้อาวุธปืน เอ็ม 79 ยิงเข้าไปยัง บก.ทบ. นั้น จะยิงกันเองหรือใครยิงก็ไม่ทราบ เพราะ ผบ.ทบ. มีศัตรูหลายกลุ่ม มีคนจองกฐินไว้แล้ว เรื่องนี้สร้างความอับอายให้กับกองทัพบก เสียเกียรติภูมิกองทัพที่สะสมกันมาหลายปี ไม่เคยมีเรื่องแบบนี้มาก่อน ดังนั้นจึงขอให้ พล.อ.อนุพงศ์ ออกคำสั่ง ให้ผมกลับเข้ารับราชการ ภายใน 1 เดือน มิฉะนั้น อีก 7 เดือน เมื่อเกษียณราชการไปแล้ว จะมีคนตามกระทืบท่าน ตั้งแต่หน้าบ้าน ไปยันหน้าปากซอย” <persName>พล.ต.ขัตติยะ</persName> กล่าว</p></body>
</news>
