<teiHeader>
<fileDesc>
<titleStmt>
  <title>จ่อหมายจับผู้บงการฆ่า!ไฮโซสุนัทที  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 07:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44699  </bibl>
</sourceDesc>
</fileDesc>
</teiHeader>
<news>
<headline>จ่อหมายจับผู้บงการฆ่า!ไฮโซ<persName>สุนัทที</persName></headline>
<lead></lead>
<neck></neck>
<body><p>จ่อออกหมายจับจอมบงการ คดีฆ่าโหด"<persName>สุนัทที</persName>"หลังจากทีมสืบสวนนครบาล-กองปราบฯจับมือกันแกะรอยไล่ล่ามานานกว่า 1 เดือน ล่าสุดได้หลักฐานสำคัญมาส่วนหนึ่ง เหลือผู้ต้องสงสัยอยู่แค่ 2 กลุ่ม พุ่งเป้าปมดับจากประเด็นอสังหาริมทรัพย์ พบสูญเสียผลประโยชน์มหาศาล ถึงขั้นเล่นงานขู่ฆ่าเอาชีวิต เชื่อมือปืนยังกบดานอยู่ในเมืองไทย ขณะที่ “<persName>ภาณุพงศ์</persName>-<persName>อัศวิน</persName>” นัดประชุมทันควัน กระซิบสื่อรอลุ้นฟังข่าวดี     </p>
<p>ที่ บช.น. เมื่อวันที่ 24 ม.ค. ผู้สื่อข่าวรายงานความเคลื่อนไหวการสืบสวนสอบ สวนคลี่คลายคดี มือปืนประกบยิง<persName>นางสุนัทที เนื่องจำนงค์</persName> ประธานกรรมการ และกรรมการ ผู้อำนวยการใหญ่ กลุ่มบริษัท ไพร์ม เนเจอร์ กรุ๊ป จำกัด และเป็นภรรยาของ <persName>พล.ต.ต. ปิยะชาติ เนื่องจำนงค์</persName> อดีตรอง ผบช.น. เสียชีวิตอย่างเหี้ยมโหดคารถเก๋ง ช่วงเย็นวันที่ 29 พ.ย. 51 ในพื้นที่ สน.อุดมสุข โดยภายหลังจากมีการระดมทีมสืบสวนนครบาล   กองปราบปราม ลงพื้นที่รวบรวมพยานหลัก  ฐานแกะรอยปมสังหาร กลุ่มมือปืนที่ลงมือ และผู้บงการอยู่เบื้องหลังอยู่นานกว่า 1 เดือนคดีคืบหน้าไปพอสมควร    </p>
<p>จากการสืบสวนรวบรวมพยานหลักฐานสำคัญบางส่วนได้แล้วทำให้เชื่อว่าน่าจะสามารถนำไปสู่การออกหมายจับผู้จ้างวานและผู้เกี่ยวข้องได้ โดยแนวทางการสืบสวนนั้นตำรวจยอมรับว่า ได้เดินมาถูกทางแล้ว  เหลือประเด็นที่คาดว่าเป็นความขัดแย้งปมสังหารใน 2 เรื่อง ซึ่งพบผู้ต้องสงสัยอยู่เบื้องหลังใน 2 กลุ่ม คือกลุ่มที่เสียผลประโยชน์มหาศาลจากการทำธุรกิจอสังหาริมทรัพย์ที่มีการขู่ฆ่าเอาชีวิต และกลุ่มที่อยู่ในความขัดแย้งมรดกกงสี อย่างไรก็ดี บรรดาบุคคลใกล้ชิดคนสนิทของผู้ตายยังให้การคลุมเครือที่ไม่เป็นประโยชน์ต่อรูปคดีมากนัก ขณะที่<persName>นายประโยชน์ เนื่องจำนงค์</persName> พ่อสามีของผู้ตายก็ยังให้ข้อมูลอะไรได้ไม่มากนัก เนื่องจากสุขภาพไม่ค่อยดีและอยู่ในอาการป่วย</p>
<p><persName>พล.ต.ต.สุเมธ เรืองสวัสดิ์</persName> รอง ผบช.น. รับผิดชอบงานด้านการสืบสวน เปิดเผยว่า หาก<persName>นายประโยชน์</persName> หายดีแล้วพนักงานสอบสวนจะเข้าสอบปากคำลงลึกในรายละเอียดอีกครั้ง ตอนนี้ทุกหน่วยงานที่รับผิดชอบยังเดินหน้าสืบสวนรวบรวมพยานหลักฐานอย่างเต็มที่และทำมาโดยตลอด มุ่งเน้นในประเด็นที่มีน้ำหนักน่าจะมาจากเรื่องขัดแย้งทางธุรกิจมูลค่านับพันล้าน ตอนนี้ตำรวจกำลังพยายามหาหลักฐานเพิ่มเติมให้ได้มากที่สุด พร้อมจับตาซุ้มมือปืนเป้าหมาย อยู่คาดว่าจะมีข่าวดีในเร็ว ๆ นี้</p>
<p><persName>พล.ต.ต.สุเมธ</persName> ยอมรับว่า คดีนี้เป็นคดียากคดีหนึ่งนี้ต้องใช้เวลาในการรวบรวมพยานหลักฐานซึ่งตอนนี้มีเพิ่มขึ้นเรื่อย ๆ ซึ่งเจ้าหน้าที่ตำรวจไม่ได้นิ่งนอนใจ <persName>พล.ต.อ. ภาณุพงศ์ สิงหรา ณ อยุธยา</persName> ที่ปรึกษา สบ 10 ได้เร่งรัดคดีโดยตลอดทั้งนครบาล, บช.ก. และกองปราบปราม และตำรวจท้องที่เกิดเหตุ ส่วนคนร้ายที่ลงมือนั้นคาดว่า ยังคงอยู่ภายในประเทศ ยังไม่มีการหลบหนีไปประเทศ เพื่อนบ้านแต่อย่างใด</p>
<p>ด้าน <persName>พล.ต.ต.สมวุฒิ วรรณพิรุณ</persName> ผบก.น.4 กล่าวว่า วันที่ 25 ม.ค. เวลา 10.00 น. ทีมสืบสวนสอบสวนทุกหน่วยที่ได้รับมอบหมายให้สืบสวนรวบรวมพยานหลักฐานจะนำข้อมูลที่ได้ทั้งหมดเข้ารายงานในที่ประชุมใหญ่ สำนักงานตำรวจแห่งชาติ โดยมี <persName>พล.ต.อ.ภาณุพงศ์</persName> ที่ปรึกษา สบ 10 พร้อมด้วย <persName>พล.ต.ท.อัศวิน ขวัญเมือง</persName> ผู้ช่วย ผบ.ตร.เป็นประธาน ส่วนจะมีการออกหมายจับใครเพิ่มเติมหรือไม่นั้นเป็นความลับใน ทางคดี ให้สื่อมวลชนรอฟังข่าวดีเอาเอง.</p></body>
</news>
