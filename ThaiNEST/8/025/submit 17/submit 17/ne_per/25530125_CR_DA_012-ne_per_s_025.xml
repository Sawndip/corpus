<teiHeader>
<fileDesc>
<titleStmt>
  <title>เจ้าหน้าที่ออกวางกับดักล่าเสือ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 08:03:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44710  </bibl>
</sourceDesc>
</fileDesc>
</teiHeader>
<news>
<headline>เจ้าหน้าที่ออกวางกับดักล่าเสือ</headline>
<lead></lead>
<neck></neck>
<body><p>กรณีมีชาวบ้านในพื้นที่ หมู่ 1 ต.โพธิ์รังนก อ.โพธิ์ทอง จ.อ่างทอง ได้รับความเดือดร้อน เนื่องจากสุนัขและไก่ที่เลี้ยงไว้ ถูกสัตว์ทำร้ายกัดกินไปจำนวนมาก จนต้องประสานเจ้าหน้าที่ชุดปฏิบัติการด้านสัตว์ป่า สำนักบริหารพื้นที่อนุรักษ์ที่ 1 สาขาสระบุรี นำปืนยิงยาสลบมาตรวจสอบค้นหา เพราะชาวบ้านคาดว่าน่าจะเป็นเสือหรือสุนัขขนาดใหญ่  ตามที่นำเสนอไปแล้วนั้น    </p>
<p>    ความคืบหน้าเมื่อเวลา 15.30 น.   วันที่ 24 ม.ค. <persName>พ.ต.อ.มนต์ชัย ตั้งมั่น</persName> ผกก.สภ.โพธิ์ทอง จ.อ่างทอง นำกำลังไปยังบ้านเลขที่ 15 หมู่ 1 ต.โพธิ์รังนก อ.โพธิ์ทอง ของ <persName>นายพนม สุวรรณแก้ว</persName> อายุ 55 ปี ซึ่งเป็นจุดที่แจ้งว่ามีการพบเห็นสัตว์ตัวดังกล่าว โดยจากการตรวจสอบโดยรอบพบร่องรอยเท้าสัตว์และกลิ่นสาบของซากสัตว์ แต่ไม่พบตัว ด้าน<persName>นายเบ็งจะ ตรีสาร</persName> หน.ชุดปฏิบัติการด้านสัตว์ป่า สำนักบริหารพื้นที่อนุรักษ์ที่ 1 สาขาสระบุรี กล่าวว่า ในคืนนี้จะนำกำลังออกวางกับดัก เพื่อจับสัตว์ตัวดังกล่าว เพื่อความสบายใจของบรรดาชาวบ้านที่อาศัยอยู่โดยรอบ เพราะมั่นใจว่ารอยเท้าที่พบไม่น่าจะเป็นของสัตว์เลี้ยงประเภทสุนัขอย่างแน่นอน.</p></body>
</news>
