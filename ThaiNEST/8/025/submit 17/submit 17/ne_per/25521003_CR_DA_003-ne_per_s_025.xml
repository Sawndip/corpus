<teiHeader>
<fileDesc>
<titleStmt>
  <title>ดาวสามสิบยังแจ๋วเซ็งโดนฉกกระเป๋า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-03 23:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23993  </bibl>
</sourceDesc>
</fileDesc>
</teiHeader>
<news>
<headline>ดาวสามสิบยังแจ๋วเซ็งโดนฉกกระเป๋า</headline>
<lead>พิธีกรสาวแห่งรายการสามสิบยังแจ๋วเซ็งถูกฉกกระเป๋าเงินหายเกลี้ยงหลังไปเป็นพิธีกรในห้างดัง</lead>
<neck></neck>
<body><p>เมื่อเวลา 21.30 น.วันที่ 3 ต.ค.52  ที่ สน.ลาดพร้าว <persName>นางอภิสรา จุตยกุล</persName> หรือ<persName>ดาว</persName> อายุ 31 ปี อยู่ที่บ้านเลขที่ 9 หมู่ 3 ถนนพระรามสอง ซอย 20 แขวงบางมด เขตจอมทอง ผู้ประกาศข่าวและพิธีกรรายการ 30 ยังแจ๋ว ทางช่อง 3 เดินหน้ามุ่ยเข้าแจ้ง <persName>พ.ต.อ.บุญส่ง นามกรณ์</persName> ผกก.สน.ลาดพร้าว ว่าถูกคนร้ายขโมยกระเป๋าถือไป เหตุเกิดบริเวณชั้นที่ 4 โซนสวนสนุก ของห้างสรรพสินค้าชื่อดังย่านบางกะปิ เมื่อเวลาประมาณ 17.00 น.ที่ผ่านมา    </p>
<p>    <persName>นางอภิสรา</persName> กล่าวว่า ก่อนเกิดเหตุเมื่อช่วงบ่ายที่ผ่านมา ได้รับเชิญไปเป็นพิธีการให้กับงานโปรโมทสินค้าสำหรับเด็กยี่ห้อหนึ่ง ที่ห้างดังกล่าว หลังมาถึงงานได้ฝากกระเป๋าสะพายแบบสตรี ยี่ห้อหลุยส์ วิคตอง สีน้ำตาล ลายสก็อต ไว้กับผู้ชายคนหนึ่ง ซึ่งเป็นทีมงานที่เจ้าของผลิตภัณฑ์จ้างมา โดยภายในมีเงินสด 20,000 บาท เอกสาร บัตรพนักงานและกุญแจรถ หลังจากนั้นผู้ชายคนดังกล่าวก็เอากระเป่าคล้องแขนไว้ จากนั้นก็บอกกับตนว่าจะต้องไปทำงาน จึงได้ฝากประเป๋าของตนไว้กับผู้หญิงอีกคนหนึ่ง ซึ่งน่าจะเป็นทีนงานที่มาด้วยกัน จากนั้นหญิงคนดังกล่าวก็นำกระเป๋าของตนใส่กล่องกระดาษแล้ววางไว้ใต้โต๊ะอุปกรณ์เครื่องควบคุมเสียง ที่อยู่ด้านขวาของเวที ส่วนตนขึ้นไปทำหน้าที่พิธีกร</p>
<p>“หลังเสร็จงานตนก็เดินลงมาจึงรีบไปหากระเป๋าก็พบว่าหายไปแล้ว จากนั้นตนจึงให้ทีมงานช่วยกันหากระเป๋าก็ไม่พบ จนกระทั่งทีมงานคนหนึ่งเดินไปเจอถุงผ้าลายเสือ ซึ่งตนจำได้ว่าเป็นของตนจึงเปิดออกดูก็พบว่ามีเอกสาร บัตรต่าง ๆ และกุญแจรถ ของตนอยู่ภายในส่วนเงินสด กระเป๋าสตางค์และกระเป๋าสะพายหายไปแล้ว นอกจากนี้ยังพบกระเป๋าเปล่าของคนที่มาออกร้านในห้างถูกนำมาวางทิ้งไว้เช่นกัน จึงแจ้งกับเจ้าหน้าที่ของห้างให้รับทราบ หลังจากนั้นตนจึงรีบไปอีกงานต่อ” <persName>นางอภิสรา</persName> กล่าวอย่างหัวเสีย</p>
<p>ด้าน <persName>พ.ต.อ.บุญส่ง</persName> กล่าวว่า เบื้องต้นจะรับแจ้งความไว้ พร้อมทั้งให้เจ้าหน้าที่ฝ่ายสืบสวนออกหาข่าว พร้อมทั้งหารายชื่อเจ้าหน้าที่และทีมงานที่จัดงานโปรโมทสินค้าทั้งหมดมาสอบปากคำ เพื่อใช้เป็นเบาะแสในการติดตามจับกุมคนร้ายรายนี้มาดำเนินคดีตามกฎหมายต่อไป.</p></body>
</news>
