<teiHeader>
<fileDesc>
<titleStmt>
  <title>“ภาณุพงศ์” จ่อหมายจับทีมฆ่า “สุนัทที” รับรองคดีนี้ไม่ผิดหวัง  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 18:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011524  </bibl>
</sourceDesc>
</fileDesc>
</teiHeader>
<news>
<headline>“<persName>ภาณุพงศ์</persName>” จ่อหมายจับทีมฆ่า “<persName>สุนัทที</persName>” รับรองคดีนี้ไม่ผิดหวัง</headline>
<lead>“<persName>ภาณุพงศ์ สิงหรา ณ อยุธยา</persName>” ยืนยันคดีสังหารโหด “<persName>สุนัทที เนื่องจำนงค์</persName>” คืบหน้า เตรียมออกหมายจับมือปืนและผู้จ้างวานฆ่าเร็วๆ นี้ พร้อมรับรองคดีนี้จะไม่ผิดหวัง</lead>
<neck></neck>
<body><p>วันนี้ (26 ม.ค.) ที่สำนักงานตำรวจแห่งชาติ (ตร.) <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ 10) ทำหน้าที่รองผู้บัญชาการตำรวจแห่งชาติ ฝ่ายป้องกันปราบปรามอาชญากรรม (รอง ผบ.ตร.ปป.) เรียกประชุมชุดสืบสวนในคดีสังหาร<persName>นางสุนัทที เนื่องจำนงค์</persName> เจ้าของไพร์มเนเจอร์ เปิดเผยว่าตั้งแต่เกิดเหตุเมื่อวันที่ 29 พฤศจิกายน จนถึงวันนี้ ประมาณ 1 เดือนเศษ ทุกอย่างชัดเจนทั้งหมดแล้ว ทั้งสาเหตุ สถานที่เกิดเหตุ กลุ่มมือปืน รวมถึงผู้จ้างวาน คดีมีความคืบหน้าไปมาก ซึ่ง <persName>พล.ต.อ.ปทีป ตันประเสริฐ</persName> รรท.ผบ.ตร.ก็กำชับให้ทำงานอย่างรอบคอบโดยให้จับคนร้ายและผู้บงการให้ได้ “อยากให้เชื่อมั่นใจการทำงานของตำรวจ ทั้ง พล.ต.ท.อัศวิน ขวัญเมือง ผู้ช่วยผบ.ตร.พล.ต.ต.สุเมธ เรืองสวัสดิ์ รองผบช.น.ก็เดินหน้าทำงานและได้ข้อมูลเพิ่มขึ้นเรื่อยๆ ทั้งหลักฐานที่เป็นประจักษ์พยาน วัตถุพยาน ซึ่งหลักฐานทั้งหมดต้องสอดคล้องกัน” <persName>พล.ต.อ.ภาณุพงศ์</persName> กล่าว</p>
<p> ผู้สื่อข่าวถามว่าจะสามารถออกหมายจับได้ในเร็ววันนี้หรือไม่ <persName>พล.ต.อ.ภาณุพงศ์</persName> กล่าวว่า ในที่ประชุมจะหารือกัน โดยต้องตรวจสอบพยานหลักฐานที่ได้มาทั้งหมดให้ชัดเจน หากที่ประชุมให้หาหลักฐานเพิ่มก็ต้องหาหลักฐานเพิ่ม อย่างไรก็ตาม การทำงานของชุดสืบสวนจะไม่ปกปิด หากออกหมายจับเมื่อไหร่ จะแจ้งสื่อให้ทราบด้วย ทั้งนี้ ต้องทำงานให้มีประสิทธิภาพ สำหรับสาเหตุตามที่สื่อเคยเสนอข่าวไปแล้ว จับผู้ต้องหาได้เมื่อไหร่ก็จะรู้เองว่าทำกันเป็นขบวนการหรือไม่อย่างไร รับรองว่าคดีนี้ไม่ผิดหวัง เพราะขณะนี้มีความคืบหน้าไปมากแล้ว ถ้าพยานหลักฐานพร้อมเมื่อไหร่ก็ดำเนินการตามขั้นตอนกฎหมายทันที และตอนนี้ชุดสืบสวนก็มีภาพผู้ต้องสงสัยส่วนหนึ่งปรากฏขึ้นมา ซึ่งต้องมาดูอีกว่าใครเกี่ยวข้องบ้าง ถ้าไม่เกี่ยวก็ตัดออกไป ทั้งนี้หากจะออกหมายจับก็จะแจ้งข้อหาร่วมกันฆ่าผู้อื่นแก่มือปืน ส่วนผู้จ้างวานจะแจ้งข้อหาจ้างวานฆ่า</p>
<p> เมื่อถามว่าจะใช้เวลาอีกนานเท่าไหร่ ที่ปรึกษา (สบ 10) กล่าวว่า ครั้งที่แล้วขอไว้ 30 วัน แต่พยานหลักฐานบางส่วนไม่ได้ ถ้าคราวนี้จะมาพูดเรื่องเงื่อนเวลาอีกแล้วทำไม่ได้ก็ถูกตำหนิ จึงไม่อยากกำหนดเงื่อนเวลา แต่เชื่อมั่นว่าจะคลี่คลายคดีนี้ได้                ถามว่าเหตุที่ทำให้คดีสะดุดเพราะเป็นช่วงแต่งตั้งโยกย้ายหรือไม่ <persName>พล.ต.อ.ภาณุพงศ์</persName> กล่าวว่า มันไม่เกี่ยวกัน ใครมีหน้าที่ทำงานก็ยังต้องทำไป</p></body>
</news>
