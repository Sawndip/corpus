<teiHeader>
<fileDesc>
<titleStmt>
  <title>ดีเอสไอร้องตร.สากลไล่ตัวมือฆ่านักการทูตซาอุฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 07:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45130  </bibl>
</sourceDesc>
</fileDesc>
</teiHeader>
<news>
<headline>ดีเอสไอร้องตร.สากลไล่ตัวมือฆ่านักการทูตซาอุฯ</headline>
<lead></lead>
<neck></neck>
<body><p>วันนี้( 27 ม.ค.) ผู้สื่อข่าวรายงานว่า <persName>พ.ต.อ.ณรัชต์ เศวตนันทน์</persName> รองอธิบดีดีเอสไอ พร้อมด้วย <persName>พ.ต.อ.มโนช ตันตระเธียร</persName> รองผู้บังคับการกองการต่างประเทศ สำนักงานตำรวจแห่งชาติ ให้สัมภาษณ์กับผู้สื่อข่าวสำนักข่าวไทย ที่ท่าอากาศยานสุวรรณภูมิ ว่า นำหนังสือเวียนจากสำนักงานอินเตอร์โพลในไทย ที่สำนักงานตำรวจแห่งชาติเป็นสมาชิก ร้องขอต่อตำรวจสากล ที่สำนักงานอินเตอร์โพล เมืองลีออง ประเทศฝรั่งเศส เพื่อให้ 190 ประเทศสมาชิกสากล ติดตามตัว<persName>นายอาบู อาลี</persName> ผู้ต้องหาชาวอาหรับ ในคดีฆ่านักการทูตซาอุดีอาระเบีย ซึ่งคดีจะหมดอายุความในวันที่ 1 ก.พ.นี้ </p>
<p>อย่างไรก็ตาม หากตำรวจสากลมีเบาะแสและแจ้งกลับดีเอสไอ หลังวันที่ 1 ก.พ.นี้ แม้ไม่สามารถดำเนินคดีในไทยได้ เพราะคดีขาดอายุความ ดีเอสไอก็จะประสานข้อมูลไปยังซาอุดีอาระเบีย เพื่อติดตามจับกุมต่อไป ทั้งนี้ พนักงานสอบสวนจะเดินทางกลับประเทศไทย ในวันที่ 30 ม.ค.นี้ เวลา 07.00 น.</p></body>
</news>
