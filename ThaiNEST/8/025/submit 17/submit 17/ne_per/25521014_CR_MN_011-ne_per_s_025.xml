<teiHeader>
<fileDesc>
<titleStmt>
  <title>คุมตัวมือฆ่าหั่นทำแผน ตร.มุ่งปมโยงฆ่าตามใบสั่ง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-14 13:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000121793  </bibl>
</sourceDesc>
</fileDesc>
</teiHeader>
<news>
<headline>คุมตัวมือฆ่าหั่นทำแผน ตร.มุ่งปมโยงฆ่าตามใบสั่ง!</headline>
<lead>ออกหมายจับ-คุมตัวมือยิงฆ่าหั่นศพสองแม่ลูกไปทำแผนประกอบคำรับสารภาพ 14 จุด เจ้าตัวยังคงมีสีหน้าราบเรียบ ยันเป็นคนลงมือฆ่ากิ๊กสาวใหญ่จริง แต่ไม่ได้ตั้งใจ เกิดจากโทสะที่ถูกบังคับให้ไปฆ่าสามีเก่าชาวญี่ปุ่น ขณะที่ตำรวจยังไม่ปักใจเชื่อ มุ่งประเด็นไปที่รอยสักของคนร้าย อาจเกี่ยวโยง “แก๊งยามามูจิ” ฆ่าตามใบสั่งขัดแย้งทางธุรกิจ</lead>
<neck></neck>
<body><p>วันนี้(14 ต.ค.) เมื่อเวลา 04.00 น. <persName>พ.ต.ท.สุกิจ อรุณฤกษ์ถวิล</persName> รองผกก.สส.สน.ตลิ่งชัน <persName>พ.ต.ท.ประเสริฐ สีตลาศัย</persName> พนักงานสอบสวน (สบ 3) <persName>พ.ต.ท.ธนพล บินทปัญญา</persName> พนักงานสอบสวน (สบ 3) สน.ตลิ่งชัน ได้เดินทางไปศาลอาญารัชดา เพื่อขออนุมัติหมายจับ<persName>นายศิริพงษ์ กาญจนนิวิฐ</persName> อายุ 40 ปี ที่รับสารภาพว่าเป็นผู้ลงมือฆ่า<persName>นางสุนันท์ ศรีสุวรรณ หรือมาคิโน</persName> อายุ 38 ปี ภรรยา และ<persName>เด็กชายโชว์ มาคิโน</persName> ลูกชายวัย 5 ขวบของ<persName>นางสุนันท์</persName> อีกทั้งกระสุนพลาดไปถูก <persName>ด.ญ.พิชยา</persName> หรือ<persName>น้องมิ้นท์</persName> อายุ 13 ปี ได้รับบาดเจ็บพักรักษาตัวอยู่โรงพยาบาลพระราม 9 โดยศาลอาญารัชดา อนุมัติหมายจับเลขที่ จ. 2939/2552 ลงวันที่ 14 ต.ค.52 ข้อหาฆ่าผู้อื่นโดยไตร่ตรองไว้ก่อน พกพาอาวุธปืน และซ่อนเร้น ย้ายหรือทำลายศพ หรือส่วนของศพเพื่อปิดบังการตาย                ผู้สื่อข่าวรายงานด้วยว่า ในวันนี้เจ้าหน้าที่ตำรวจจะนำตัว<persName>นายศิริพงษ์</persName>ไปทำแผนประกอบการรับสารภาพตามจุดต่างๆ ที่ลงมือก่อเหตุ รวมทั้งสิ้น 14 จุด โดยจะเริ่มตั้งแต่จุดแรกคือสนามบินสุวรรณภูมิ ที่<persName>นายศิริพงษ์</persName>ไปรับ<persName>นางสุนันท์</persName>ที่เดินทางกลับมาจากประเทศญี่ปุ่น จากนั้นก็เรื่อยไปตั้งแต่ถนนวงแหวนตะวันตก ไปบ้านพักที่บางบัวทอง ย้อนกลับไปลาดหลุมแก้วแล้วจึงวกกลับไปบ้านพักที่บางบัวทอง ก่อนมาตามถนนราชพฤกษ์ที่นำชิ้นส่วนของ<persName>น้องโชว์</persName>มาทิ้งที่หมู่บ้านพิมาน ซึ่งเป็นหมู่บ้านร้าง โดยจะมีการคุ้มกันอย่างเต็มที่เนื่องจากเกรงว่าประชาชนจะรุมประชาทัณฑ์                ด้าน <persName>นายศิริพงษ์</persName> กล่าวผ่านห้องขังด้วยสีหน้าราบเรียบว่า ตนเองเคยมีครอบครัวมาก่อน แต่เลิกรากับภรรยาไปกว่า 10 ปีแล้ว โดยมีลูกทั้งหมด 3 คน คนโตเป็นผู้หญิงอายุ 18 ปี คนกลางผู้หญิง 13 ปี เท่า<persName>น้องมิ้นท์</persName> และคนเล็กเป็นผู้ชายอายุ 10 ปี ขณะนี้ถือศีลอยู่กับแม่ที่วัดเกตุม ย่านสมุทรสาคร ก่อนจะมาพบกับ<persName>นางสุนันท์</persName> ส่วนสาเหตุที่ตนเองฆ่า<persName>นางสุนันท์</persName>นั้น ยืนยันว่าไม่ได้ตั้งใจ แต่เกิดจากอารมณ์โมโห ที่<persName>นางสุนันท์</persName>พยายามบังคับให้ตนเองไปฆ่าสามีเก่าชาวญี่ปุ่น แล้วตนเองพยายามสอบถามว่ามีเรื่องอะไรกัน แต่น<persName>างสุนันท์</persName>ไม่ยอมเล่าให้ฟัง</p>
<p><persName>นายศิริพงษ์</persName>กล่าวต่อว่า หลังจากนั้นตนก็มารู้ว่า <persName>นางสุนันท์</persName>ได้ไปมีแฟนใหม่ทราบเพียงชื่อเล่นว่า “<persName>ทูล</persName>” อยู่ย่านนครปฐม ซึ่งตนเองบังเอิญได้ยินผ่านทางโทรศัพท์มือถือขณะที่<persName>นางสุนันท์</persName>พยายามวางสายตนเอง แต่เกิดผิดพลาดเป็นการคุย 3 สายเข้า ทำให้ตนได้ยินว่า<persName>นางสุนันท์</persName>ปรึกษากับ<persName>นายทูล</persName>ว่าจะลงมือฆ่าตน จึงทำให้เกิดความระแวงมาตลอด อีกทั้งเมื่ออยู่ที่บ้านพักก็มักมีสายจากชายลึกลับโทร.เข้ามาข่มขู่ตลอด จนเมื่อ 2 เดือนก่อนต้องเดินทางไปแจ้งความไว้ที่ สภ.ย่อยบางบัวทอง ตรงด้านหน้าวัดละหาน เพื่อลงบันทึกประจำวันไว้เป็นหลักฐาน เมื่อ<persName>นางสุนันท์</persName>เดินทางกลับมาจากประเทศญี่ปุ่น จากเมืองนางิตะ แล้วให้ตนเองไปรับที่สนามบิน จึงกลัวว่าจะมีคนลอบทำร้าย เลยนำปืนพกติดตัวไปด้วย ระหว่างทางมีปากเสียงกันเรื่องเดิมๆ คือบังคับให้ไปฆ่าคน ทำให้ตนเกิดอารมณ์ชั่ววูบ ลั่นไกกลับหลังโดยไม่ได้มอง จนเกิดเหตุสลดในที่สุด                รายงานข่าวแจ้งว่า เจ้าหน้าที่ตำรวจยังไม่ปักใจเชื่อ โดยการสืบสวนทางลับขณะนี้ ได้ให้ความสนใจไปที่รอยสักบริเวณแขนทั้ง 2 ข้าง ที่สีสันฉูดฉาดสะดุดตา และลวดลายมีความละเอียดอ่อน ซึ่งผู้ต้องหาอาจจะเคยเป็นหนึ่งในอดีตแก๊ง "ยามามูจิ" แก๊งยากูซ่าชื่อดังที่ประเทศญี่ปุ่น ที่มีการแพร่ขยายเข้ามาหากินในประเทศไทย โดยมีพฤติกรรมเหี้ยมโหดคอยเรียกค่าคุ้มครองรีดไถ่ หรือ ค่าผ่านทาง กับบุคคลที่เข้ามาทำธุรกิจในประเทศไทย ทั้งย่าน สีลม บางรัก และย่านธุรกิจอื่นๆ แต่ถ้านักธุรกิจไม่จ่ายค่าคุ้มครองให้ ทางแก๊งใหญ่ประเทศต้นสังกัดก็จะทำการลักพาตัวคนครอบครัวของนักธุรกิจเหล่านี้เพื่อเป็นการข่มขู่ และแก๊งนี้เมื่อมีการก่อเหตุแล้ว ก็จะเดินทางกลับประเทศเพื่อหลบหนีการจับกุม โดยจะมีอีกกลุ่มเข้ามาเพื่อทำงานแทน โดยแก๊งนี้จะมีหัวหน้าแก๊งเป็นชาวญี่ปุ่นจำนวน 3 คน และสมาชิกแก๊งจะมีสัญลักษณ์ของแก๊งเป็นการสักด้วยลวดลายที่ซับซ้อน ที่บริเวณลำตัว ท่อนแขน                รายงานข่าวแจ้งอีกว่า เจ้าหน้าที่อยู่ระหว่างการสืบสวนว่าจะมีการเกี่ยวโยงกับแก๊งดังกล่าวหรือไม่ เพราะอาจเป็นไปได้ว่าอาจจะมีใบสั่งจากแก๊งดังกล่าวให้ฆ่า<persName>นางสุนันท์</persName> เนื่องจากขัดผลประโยชน์ธุรกิจ เพราะก่อนหน้านี้<persName>นางสุนันท์</persName>เคยไปทำงานที่เมืองนางิตะที่ร้านอาหารแห่งหนึ่ง และมีการไปกลับประเทศญี่ปุ่นอยู่เสมอ                ต่อมาเวลา 09.00 น.วันนี้ (14 ต.ค.) เจ้าหน้าที่ตำรวจได้เบิกตัว<persName>นายศิริพงษ์ กาญจนนิวิฐ</persName> ออกจากห้องควบคุมผู้ต้องหาขึ้นไปที่ห้องประชุม ชั้น 3 ของโรงพัก เพื่อทำการสอบปากคำเพิ่มเติม โดยมี<persName>พล.ต.ต.ไพศาล เชื้อรอต</persName> ผบก.น. 7 <persName>พ.ต.อ.สุธีฐ์ เนรกัณฐี</persName> รอง ผบก.น. 7 พร้อมชุดพนักงานสอบสวนร่วมทำการสอบ บางประเด็นที่พนักงานสอบสวนยังสงสัยอยู่                ต่อมาเวลา 10.00 น. <persName>พล.ต.ต.อำนวย นิ่มมะโน</persName> รองผบช.น. ได้เดินทางมาที่ สน.ตลิ่งชัน พร้อมเปิดเผยกับผู้สื่อข่าวว่า ขณะนี้ทาง <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทนผบ.ตร .ได้ทำหนังสือตั้งชุดเฉพาะกิจเพื่อทำงานในคดีดังกล่าวโดยเป็นการร่วมมือกันระหว่าง บช.น.และ บช.ภ.1 ซึ่งจากการสอบสวนเชื่อว่า ผู้ต้องหาให้การที่เป็นความจริง เนื่องจากมามอบตัวพร้อม <persName>ด.ญ.พิชยา</persName> หรือ<persName>น้องมิ้นต์</persName> ซึ่งเป็นพยานและผู้ได้รับบาดเจ็บและเห็นเหตุการณ์มาโดยตลอด และจากการสอบสวน<persName>น้องมิ้นต์</persName> ก็ยังให้การสอดคล้องกับผู้ต้องหา จึงเชื่อว่า<persName>นายศิริพงษ์</persName>เป็นคนร้ายตัวจริง               <persName> พล.ต.ต.อำนวย</persName> กล่าวต่อไปว่า ส่วนประเด็นที่นักข่าวบอกว่าคดีนี้ คนร้ายมอบตัวเป็นเรื่องโชคดีของเจ้าหน้าที่ตำรวจ ตนขอบอกว่าไม่โชคดีอย่างเดียว แต่เป็นฝีมือของเจ้าหน้าที่ตำรวจด้วย เนื่องจากได้รวบรวมคดีฆ่าหั่นศพ ท้องที่สน.ตลิ่งชัน กับคดีฆ่าหญิงนิรนามที่สภ.ลาดหลมแก้ว รวมเป็นคดีเดียวกัน ทำให้เข้าใกล้ตัวคนร้ายมากขึ้น และมีการกดดันจนคนร้ายก็ได้เกิดความเครียด จึงไปปรึกษา แม่ที่ไปปฏิบัติธรรมอยู่ที่วัดแห่งหนึ่ง พร้อมเล่าเรื่องดังกล่าวให้กับพี่สาวของอดีตภรรยาฟัง ซึ่งก็ทั้งสองคนก็ได้แนะนำให้เข้ามอบตัวกับทางเจ้าหน้าที่ตำรวจ ผู้ต้องหาจึงฝากลูกให้พี่สาวได้ดูแล ก่อนที่จะเดินทางเข้ามอบตัว                <persName>พล.ต.ต.อำนวย</persName> กล่าวต่อว่า ทางเจ้าหน้าที่จะทำการสอบปากคำผู้ต้องหาเพิ่มเติมในประเด็นเรื่องทรัพย์สินของผู้ตายที่สูญหาย เนื่องจาก<persName>นางสุนันท์</persName> เพิ่งเดินทางมาจากต่างประเทศ จึงน่าที่จะมีทรัพย์สินติดตัวมาบ้าง ซึ่งทางเจ้าหน้าที่คงต้องหาทรัพย์สินของกลางของผู้ตาย เนื่องจากเป็นประเด็นที่ต้องติดตามว่า การสังหารเกิดจากสาเหตุใดกันแน่ นอกจากนี้ยังมีประเด็นที่คนขับรถแท๊กซี่ทั่วไปแล้วจะไม่มีใครพกปืน เนื่องจากขณะนี้เจ้าหน้าที่ตั้งด่านตรวจเป็นจำนวนมาก แต่ผู้ต้องหารายนี้กลับพกปืนไปรับผู้ตายที่สุวรรณภูมิจึงเป็นการแสดงออกถึงเจตนาที่จะไปก่อเหตุ ซึ่งคำให้การของผู้ต้องหาก็ยังให้การขัดแย้งในประเด็นที่อ้างว่า กระสุนที่ใช้เป็นกระสุนที่ใช้ซ้อมยิงไม่ได้ต้องการให้ถึงกับชีวิต ส่วนการยิงเด็กจนเสียชีวิตนั้น เป็นการยิงพลาดไปโดน ก็เป็นประเด็นที่น่าสงสัย                ส่วนหลักฐานที่ต้องทำการตรวจสอบขณะนี้คือ รอยนิ้วมือที่ติดอยู่ภายในแท็กซี่ ยี่ห้อโตโยต้า อัลติส สีชมพู หมายเลขทะเบียน ทล-5979 กทม. ของสหกรณ์แท็กซี่ไทยจำกัด ซึ่งจากการตรวจสอบสภาพของรถแท๊กซี่คันดังกล่าวพบว่า มีรูกระสุนอยู่ภายในรถ และคราบเลือด ส่วนปืนของกลางขณะนี้ได้ครบแล้ว และคิดว่าเป็นผู้ก่อเหตุเป็นตัวจริงไม่ใช่แพะ แต่จะมีผู้ร่วมก่อเหตุเพิ่มขึ้นหรือไม่นั้น อยู่ระหว่างการตรวจรอยนิ้วมือ และวิธีกระสุน               <persName> พล.ต.ต.อำนวย</persName> กล่าวอีกว่า ส่วน <persName>ด.ญ.พิชยา</persName> หรือ <persName>น้องมิ้นต์</persName> ผู้บาดเจ็บนั้น ขณะนี้ยังพักรักษาตัวอยู่ที่โรงพยาบาลพระราม 9 และจะทำการย้ายตัวไปที่โรงพยาบาลตำรวจ เนื่องจาก<persName>น้องมิ้นต์</persName> มีสภาพจิตใจที่ไม่ค่อยดี และมีภาวะเครียด ซึ่งตำรวจต้องประสานงานกับทางเจ้าหน้าที่ของโรงพยาบาลดูแลอย่างใกล้ชิด โดยทางเจ้าหน้าที่ตำรวจอยากให้เด็กได้พักสักระยะ ก่อนถึงจะมีการสอบถามเพิ่มเติม ส่วนในเบื้องต้นทางเจ้าหน้าที่ได้แจ้งข้อหากับ<persName>นายศิริพงษ์</persName> 3 ข้อหา คือ ฆ่าผู้อื่นโดยเจตนา และพยายามฆ่าผู้อื่น และเจตนาซ่อนเร้นอำพรางศพ                ส่วนในช่วงบ่ายของวันนี้จะนำผู้ต้องหาไปทำแผนประกอบคำรับสารภาพ ตั้งแต่จุดแรก คือสนามบินสุวรรณภูมิ ที่ไปรับผู้ตาย และเด็กอีกสองคน รวมถึงจุดที่ทิ้งศพ ที่ ลาดหลุมแก้ว และจุดที่ทิ้งศพเด็กที่หมู่บ้านร้าง ในพื้นที่สน.ตลิ่งชัน ประมาณ 14 จุด ซึ่งในวันพรุ่งนี้(15 ต.ค.) จะนำตัว<persName>นายศิริพงษ์</persName> ไปฝากขังที่ ศาลจังหวัดตลิ่งชันต่อไป                ต่อมาเวลา 11.30 น. เจ้าหน้าที่ได้คุมตัว<persName>นายศิริพงษ์</persName> มาทำแผนประกอบคำรับสารภาพบางส่วนก่อน โดยเริ่มจากภายในรถแท็กซี่ผู้ต้องหาอ้างว่าใช้ก่อเหตุผู้ตายทั้ง 2 คน จากนั้นใช้ตำรวจหญิงนั่งเบาะหลังทางด้านขวาแทน<persName>นางสุนันท์</persName> และใช้ตุ๊กตาหมีสีชมพูกับสีเหลือง 2 ตัว แทน ด.ช.โช มาคิโน กับ <persName>ด.ญ.พิชยา</persName> หรือ<persName>น้องมิ้นต์</persName> ส่วน<persName>นายศิริพงษ์</persName> นั่งเบาะหน้าฝั่งคนขับ โดย<persName>นายศิริพงษ์</persName> ใช้มือขวาหยิบอาวุธปืน .357 ซึ่งซ่อนอยู่ใต้ที่พรมวางเท้า ขึ้นมาแล้วสอดปืนเข้าใต้แขนซ้าย เอี้ยวไปทางด้านหลังที่ผู้ตายนั่งอยู่ โดยไม่ให้ผู้ตายรู้ตัว ก่อนจะเหนี่ยวไกไปจำนวน 7 นัด จนผู้ตายแน่นิ่งไป หลังจากนั้น<persName>นายศิริพงษ์</persName> ก็เปลี่ยนลูกโม่ อีกชุดเข้าไปก่อนจะเหนี่ยวไกอีก 7 นัด แต่กระสุนยิงออกเพียง 4 นัด หลังจากนั้นก็ขับรถไปที่บ้านย่านบางบัวทอง ก่อนจะจัดการกับศพและนำไปทิ้ง โดยตลอดเวลาการทำแผนประกอบคำรับสารภาพในจุดนี้นั้น <persName>นายศิริพงษ์</persName> ยังมีอาการนิ่งเฉย ไม่มีอาการเคร่งเครียดแต่อย่างใด                จากนั้น <persName>พล.ต.ต.อำนวย</persName> เปิดเผยว่า เมื่อช่วงเช้าที่ผ่านมา ได้สอบปากคำผู้ต้องหาในประเด็นที่ยังสงสัยอยู่ ขณะเดียวกันได้ให้ทางเจ้าหน้าที่อีกชุดไปทำการสอบปากคำแม่ของผู้ต้องหาที่บวชชีอยู่ที่วัดแห่งหนึ่ง เพื่อดูว่าทั้งคู่จะให้การสอดคล้องตรงกันหรือไม่ ส่วนประเด็นทรัพย์สินของผู้ตายนั้นขณะนี้ยังหาไม่เจอ นอกจากนี้เจ้าหน้าที่จะต้องตรวจสอบกล้องวงจรปิดที่สนามบินสุวรรณภูมิที่ <persName>นางสุนันท์</persName> ผู้ตายลงจากเครื่องบิน จนกระทั่งขึ้นรถแท๊กซี่ เพื่อเป็นหลักฐานในคดีให้ชัดเจนมากยิ่งขึ้นและจะพยายามที่จะให้สรุปสำนวนคดีโดยเร็ว อย่างไรก็ตามยืนยันได้ว่า คนร้ายคนนี้เป็นตัวจริง เพราะวันมอบตัวก็ไปมอบตัวที่ช่อง 9 และก็มีนักข่าว ช่อง 9 ได้ให้การเป็นพยาน และคำให้การ 90 % ของ<persName>นายศิริพงษ์</persName>นั้น ให้การตรงกับ <persName>ด.ญ.พิชยา</persName> หรือ<persName>น้องมินต์</persName> ส่วนข่าวเรื่องที่ผู้ต้องหาเป็นแก๊งยากูซ่านั้น ไม่ทราบว่ามาจากไหน ให้ไปถามคนที่ให้ข่าวเอง</p></body>
</news>
