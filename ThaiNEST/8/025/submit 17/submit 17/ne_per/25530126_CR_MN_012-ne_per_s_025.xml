<teiHeader>
<fileDesc>
<titleStmt>
  <title>ปคบ.จับร้านจัดฟันแฟชั่นเถื่อน ย่านตลาดรังสิต  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011019  </bibl>
</sourceDesc>
</fileDesc>
</teiHeader>
<news>
<headline>ปคบ.จับร้านจัดฟันแฟชั่นเถื่อน ย่านตลาดรังสิต</headline>
<lead>ปคบ.จับร้านจัดฟันแฟชั่นเถื่อน ภายในตลาดรังสิตได้ผู้ต้องหา 2 ราย พร้อมอุปกรณ์ที่มีสารปนเปื้อนโลหะหนักและไม่ได้มาตรฐาน เป็นอันตรายต่อผู้บริโภค เบื้องต้นแจ้งข้อหากระทำผิด พ.ร.บ.คุ้มครองผู้บริโภค ระวางโทษจำคุกไม่เกิน 5 ปี ปรับไม่เกิน 5 แสนบาท      </lead>
<neck></neck>
<body><p> วันนี้ (25 ม.ค.) เมื่อเวลา 11.00 น.<persName>พล.ต.ต.จตุรงค์ ภุมรินทร์</persName> ผบก.ปคบ.สั่งการให้ <persName>พ.ต.อ.กฤศ โบสุวรรณ</persName> รอง ผบก.ปคบ. <persName>พ.ต.อ.การุณย์ บัวเผื่อน</persName> ผกก.1 บก.ปคบ.พร้อมกำลัง ร่วมกับ <persName>นายนพปฎล เมฆเมฆา</persName> รองเลขาธิการคณะกรรมการคุ้มครองผู้บริโภค เข้าตรวจค้นร้านบริการจัดฟันแฟชั่น ภายในตลาดรังสิต เขตเทศบาลเมืองรังสิต จ.ปทุมธานี ภายหลังได้รับแจ้งว่ามีการลักลอบจัดฟันแฟชั่นที่อาจเกิดอันตรายต่อผู้ใช้บริการภายในตลาดดังกล่าว        </p>
<p> ทั้งนี้ เจ้าหน้าที่ได้เข้าจับกุม<persName>นายเลิศพงศ์ พลเรืองฤทธิ์</persName> อายุ 55 ปี และ<persName>นายนิธิโรจน์ พลเรืองฤทธิ์</persName> บุตรชาย<persName>นายเลิศพงศ์</persName> เจ้าของร้านการ์ตูน 2 ตั้งอยู่เลขที่ 589 เลขที่ 26 และ 28 ตลาดรังสิต พร้อมลวดดัดฟันแฟชั่น และอุปกรณ์การผลิตลวดจัดฟันดังกล่าวอีกจำนวนหนึ่ง เบื้องต้นได้แจ้งข้อหาผลิตสินค้าที่คณะกรรมการคุ้มครองผู้บริโภคมีคำสั่งห้ามขายเพราะอาจเป็นอันตรายแก่ผู้บริโภค ระวางโทษจำคุกไม่เกิน 5 ปี หรือปรับไม่เกิน 500,000 บาท หรือทั้งจำทั้งปรับ ตาม พ.ร.บ.คุ้มครองผู้บริโภค พ.ศ.2522 มาตรา 56 ก่อนควบคุมตัวผู้ต้องหาทั้งสองมาดำเนินคดีที่ บก.ปคบ.</p>
<p><persName>พล.ต.ต.จตุรงค์</persName> กล่าวว่า ตนอยากฝากเตือนผู้ที่ไปรับบริการดัดฟันแฟชั่นว่าไม่ควรไปใช้บริการเพราะอาจเกิดอันตรายเนื่องจากลวดจัดฟันมีการตรวจพิสูจน์แล้วว่ามีการปนเปื้อนโลหะหนัก เช่น ตะกั่ว พลวง โครเมี่ยม และสารหนู ซึ่งเป็นอันตรายต่อร่างกาย นอกจากนี้วัสดุที่ใช้ก็ไม่มีมาตรฐานการครอบใส่ฟันโดยไม่มีการดูแลรักษาที่ถูกต้องอาจส่งผลเสียต่อสุขอนามัยในช่องปากได้  </p></body>
</news>
