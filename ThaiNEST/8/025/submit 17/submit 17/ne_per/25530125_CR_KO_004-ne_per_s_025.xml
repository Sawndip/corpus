<teiHeader>
<fileDesc>
<titleStmt>
  <title>ทีมทนายแม้วชี้ไม่ยื่นหลักฐานใหม่อุทธรณ์คดียึดทรัพย์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100125/45943/%e0%b8%97%e0%b8%b5%e0%b8%a1%e0%b8%97%e0%b8%99%e0%b8%b2%e0%b8%a2%e0%b9%81%e0%b8%a1%e0%b9%89%e0%b8%a7%e0%b8%8a%e0%b8%b5%e0%b9%89%e0%b9%84%e0%b8%a1%e0%b9%88%e0%b8%a2%e0%b8%b7%e0%b9%88%e0%b8%99%e0%b8%ab%e0%b8%a5%e0%b8%b1%e0%b8%81%e0%b8%90%e0%b8%b2%e0%b8%99%e0%b9%83%e0%b8%ab%e0%b8%a1%e0%b9%88%e0%b8%ad%e0%b8%b8%e0%b8%97%e0%b8%98%e0%b8%a3%e0%b8%93%e0%b9%8c%e0%b8%84%e0%b8%94%e0%b8%b5%e0%b8%a2%e0%b8%b6%e0%b8%94%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ทีมทนาย<persName>แม้ว</persName>ชี้ไม่ยื่นหลักฐานใหม่อุทธรณ์คดียึดทรัพย์</headline>
<lead>"ทีมทนาย<persName>ทักษิณ</persName>"ยันไม่คิดยื่นหลักฐานใหม่อุทธรณ์ศาลฎีกาชุดใหญ่ อ้างไม่คิดก่อนรู้คำตัดสินคดียึดทรัพย์</lead>
<neck></neck>
<body><p>(25ม.ค.) แหล่งข่าวจากทีมทนายตระกูลชินวัตรกล่าวถึงกระแสข่าวว่า <persName>พ.ต.ท.ทักษิณ ชินวัตร</persName> อดีตนายกรัฐมนตรีเตรียมสั่งทีมทหนายความข้อมูลเพื่อยื่นอุทธรณ์ต่อศาลฎีกาแผนกคดีอาญาของผู้ดำรงตำแหน่งทางการเมืองคดียึดทรัยพ์ 7.6 หมื่นล้านบาทที่ศาลฎีกาจะตัดสินในวันที่ 26 ว่า ยืนยันว่า<persName>พ.ต.ท.ทักษิณ</persName>ยังไม่มีคำสั่งให้ทีมทนายความเตรียมยื่นหลักฐานใหม่เพื่อร้องอุทธรณ์ตามกระบวนการภายหลังศาลฎีกาฯ ตัดสินคดียึดทรัพย์เรียบร้อยแล้ว และจากการสอบถาม<persName>พ.ต.ท.ทักษิณ</persName>ระบุว่ายังไม่มีแนวคิดที่ยื่นหลักฐานเพื่อขออุทธรณ์ เพราะขณะนี้ศาลยังไม่มีคำตัดสินออกมา หากดำเนินการก็เท่ากับรู้คำตัดสินของศาลฎีกาฯล่วงหน้า
 อีกทั้งยังเป็นกระบวนการที่อยู่ภายหลังการพิพากษาของศาลฯ แม้ตามกระบวนการจะมีช่องที่หากมีหลักฐานใหม่ก็สามารถยื่นต่อศาลฎีกาชุดใหญ่ได้ภายใน 30 วันนับแต่มีคำพิพากษาออกมา ซึ่งขณะนี้ในส่วนของ<persName>พ.ต.ท.ทักษิณ</persName>และครองครัวถือว่าจบแล้ว และรอฟังคำตัดสินซึ่งทางครอบครัวคาดหวังจะได้รับความเป็นธรรม เพราะได้ให้ทีมทนายนำร่างคำแถลงปิดคดีไปยื่นต่อศาลฯตั้งแต่วันศุกร์ 22 ม.ค.แล้ว</p></body>
</news>
