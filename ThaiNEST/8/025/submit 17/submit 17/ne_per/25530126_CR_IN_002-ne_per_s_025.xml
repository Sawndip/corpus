<teiHeader>
<fileDesc>
<titleStmt>
  <title>พนง.สอบสวนDSIเสียชีวิตขณะปฏิบัติหน้าที่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-26 07:30:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208232  </bibl>
</sourceDesc>
</fileDesc>
</teiHeader>
<news>
<headline>พนง.สอบสวนDSIเสียชีวิตขณะปฏิบัติหน้าที่</headline>
<lead>อธิบดีดีเอสไอ เชื่อ การเสียชีวิตของ <persName>พ.ต.ท.สุทธิรักษ์ จิตเสนีย์</persName> เป็นอุบัติเหตุ พร้อมเตรียมหาสวัสดิการ กรณีเจ้าหน้าที่เสียชีวิตขณะปฏิบัติหน้าที่</lead>
<neck></neck>
<body><p><persName>นายธาริต เพ็งดิษฐ์</persName> อธิบดีกรมสอบสวนคดีพิเศษ หรือ ดีเอสไอ กล่าวถึง กรณีที่ <persName>พ.ต.ท.สุทธิรักษ์ จิตเสนีย์</persName> พนักงานสอบสวนระดับชำนาญการ ประสบอุบัติเหตุเสียชีวิต ขณะปฏิบัติหน้าที่ เมื่อเวลา 01.30 น. วันที่ 25 มกราคม ในพื้นที่ สถานีตำรวจภูธรอำเภอบางกรวย ว่า จากการตรวจสอบ เบื้องต้นเชื่อว่า เป็นอุบัติเหตุไม่เกี่ยวข้องกับกรณีที่ <persName>พ.ต.ท.สุทธิรักษ์</persName> สอบสวนและสะกดรอยผู้ต้องหาในคดีฉ้อโกง ส่วนการสอบสวนมารดาของ <persName>พ.ต.ท.สุทธิรักษ์</persName> พบว่า อาวุธปืนที่ <persName>พ.ต.ท.สุทธิรักษ์</persName> ใช้ขณะปฏิบัติหน้าที่หายไป 1 กระบอก ขณะที่คู่กรณี คือ <persName>ด.ต.ผดุง เขียวคำรพ</persName> รอมอบตัวต่อเจ้าหน้าที่ โดยจะต้องตรวจสอบต่อไปว่าปืนที่หายไปขณะนี้อยู่ที่ใคร และดาบตำรวจคนดังกล่าว เกี่ยวข้องกับ <persName>พ.ต.ท.สุทธิรักษ์</persName> อย่างไร </p>
<p><persName>นายธาริต</persName> ยังยอมรับว่า ดีเอสไอ ไม่มีสวัสดิการ รวมถึง การปูนบำเหน็จให้กับเจ้าหน้าที่ หากเสียชีวิตขณะปฏิบัติหน้าที่ สำหรับกรณีของ<persName>พ.ต.ท.สุทธิรักษ์</persName> ถือเป็นรายแรกจึงจะนำไปพิจารณา เพื่อจัดหาสวัสดิการให้ เพราะเป็นงานที่มีความเสี่ยงสูง</p></body>
</news>
