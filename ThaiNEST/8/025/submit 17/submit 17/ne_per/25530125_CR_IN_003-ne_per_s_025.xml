<teiHeader>
<fileDesc>
<titleStmt>
  <title>สห.บุกม.พัน4รอ.จะล็อกเสธ.แดงแต่โดนไล่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 18:20:26  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208187  </bibl>
</sourceDesc>
</fileDesc>
</teiHeader>
<news>
<headline>สห.บุกม.พัน4รอ.จะล็อก<persName>เสธ.แดง</persName>แต่โดนไล่</headline>
<lead>สารวัตรทหาร จ่อล็อก <persName>เสธ.แดง</persName> หน้า ม.พัน.4 รอ. ถูกสวนกลับถอยกลับเข้ากองพัน ด้านรักษาการผู้บังคับการกองปราบ ยัน หากออกหมายเรียก 2 ครั้ง <persName>เสธ.แดง</persName> ยังไม่มาพบพนักงานสอบสวนตำรวจเตรียมขอศาลออกหมายจับ</lead>
<neck></neck>
<body><p><persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก เปิดเผยสำนักข่าว ไอ.เอ็น.เอ็น. ถึงกรณี สารวัตรทหาร จะเข้ามาล็อกตัว ที่หน้ากองพันทหารม้าที่ 4 รักษาพระองค์ ว่า ขณะที่กำลังจะออกจากบ้านพัก หน้า ม.พัน 4 รอ. เพื่อเดินทางไปยังจังหวัดพิษณุโลก ได้มีผู้สื่อข่าวที่ไปดักรอสัมภาษณ์ แต่นายทหารของ ม.พัน 4 ได้ห้ามไว้ และขอให้ <persName>เสธ.แดง</persName> ออกไปให้สัมภาษณ์นอกกองพัน เมื่อออกมานอกกองพันแล้วก็ยังมีนายทหารระดับ ร้อยโท จนถึง พันโท จำนวน 5-10 นาย มายืนคุมเชิงอีกด้วย และขณะที่ ยืนให้สัมภาษณ์อยู่นั้น ก็ได้มีสารวัตรทหาร จำนวนหนึ่ง จะเข้ามาควบคุมตัวตน จาก ทางด้านหลัง ตนก็ตะโกนกลับไปอย่างโมโห พร้อมยังถามว่า "มากันทำไม มาจับใคร ไอ้พวกทหารไม่เคยรบ" ทำให้นายทหารที่ยืนอยู่ ไล่กลุ่ม สห. ที่จะเข้ามาควบคุมตัว กลับเข้ากองพันไป </p>
<p>จากนั้น <persName>พล.ต.ขัตติยะ</persName> ให้สัมภาษณ์ต่อ ถึงการเข้าตรวจค้น บ้านพักตนเองภายใน ม.พัน 4 โดยระบุว่า กรณีการค้นพบอาวุธนั้น ตนเองเชื่อว่าบ้านพักทหารที่เคยออกรบมาก่อน หากมีอาวุธ ไม่ถือว่าเป็นเรื่องแปลก เพราะโดยธรรมเนียมแล้วทหารส่วนใหญ่ ถือว่า เป็นของที่ระลึกจากสงคราม ที่ตนเองร่วมรบทั้งสิ้น ซึ่งอาจจะ มีเพียงบ้านพัก <persName>พล.อ.อนุพงษ์</persName> เท่านั้น ที่ไม่มีอาวุธ ที่ระลึกจากสงคราม </p>
<p>ด้าน<persName>พ.ต.อ.สุพิศาล ภักดีนฤนาถ</persName> รักษาการผู้บังคับการ กองปราบปราม เปิดเผยว่า กล่าวถึงความคืบหน้ากรณีที่ พนักงานสอบสวนออกหมายเรียก <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก ว่า ได้รับรายงานจาก <persName>พ.ต.อ.นัยวัฒน์ ผะเดิมชิต</persName> รองผู้บังคับการ กองปราบปราม ที่ดูแลคดีนี้ ว่า ได้เรียกคณะพนักงานสอบสวน ที่รับผิดชอบคดีนี้ เข้าประชุม และเตรียมพร้อมไว้แล้ว เหลือเพียงแค่<persName>พล.ต.ต.ขัตติยะ</persName> มารับทราบข้อกล่าวหาเท่านั้น แต่จนถึงขณะนี้ยังไม่มีการติดต่อมา แต่อย่างใด ก็ต้องรอไปจนถึงกำหนดเวลา ที่พนักงานสอบสวนกำหนดไว้ คือ ในวันที่ 1 ก.พ.  หลังจากนั้น หาก ผู้ต้องหายังไม่ เดินทางมาพบอีก ตามกฎหมายก็จะต้องออกหมายเรียก เป็นครั้งที่ 2 ถ้ายังไม่มาอีก ก็ต้อง ยืนต่อศาลขออนุมัติ ออกหมายจับกุมต่อไป คิดว่าไม่น่ามีปัญหาอะไร ทุกอย่างเราดำเนินการ ไปตามกฎหมาย ไม่ได้เป็นการกลั่นแกล้ง</p></body>
</news>
