<teiHeader>
<fileDesc>
<titleStmt>
  <title>“ปทีป” นัดรอง ผบ.ตร ถกแนวทางปราบยาเสพติดพรุ่งนี้!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 17:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118084  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” นัดรอง ผบ.ตร ถกแนวทางปราบยาเสพติดพรุ่งนี้!</headline>
<lead>“<persName>ปทีป</persName>” เรียกรอง ผบ.ตร.และนายตำรวจระดับสูง ประชุมหามาตรการแก้ปัญหายาเสพติด-ปราบปรามอบายมุขให้เกิดศักยภาพในบ่ายพรุ่งนี้ (7 ต.ค.)</lead>
<neck></neck>
<body><p> วันนี้ (6 ต.ค.) ที่สำนักงานตำรวจแห่งชาติ (ตร.) <persName>พล.ต.ท.พงศพัศ พงษ์เจริญ</persName> ผู้ช่วยผู้บัญชาการตำรวจแห่งชาติ (ผู้ช่วย ผบ.ตร.) ในฐานะโฆษก ตร.กล่าวว่า ระหว่างนี้มีปัญหาอาชญากรรมที่กระทบต่อความปลอดภัยในชีวิตและทรัพย์สินของประชาชนเกิดขึ้นบ่อยครั้ง ขณะที่รัฐบาลต้องการแก้ไขปัญหายาเสพติดและอบายมุขให้มีผลเป็นรูปธรรม <persName>พล.ต.อ.ปทีป ตันประเสริฐ</persName> จเรตำรวจแห่งชาติ รักษาราชการแทนผู้บัญชาการตำรวจแห่งชาติ (รรท.ผบ.ตร.) จึงนัดประชุมเร่งรัดการป้องกันปราบปรามอาชญากรรมขึ้น ในวันพุธที่ 7 ตุลาคม เวลา 14.00 น. ที่ห้องประชุม 1 อาคาร 1 ตร. โดยมี <persName>พล.ต.อ.เพรียวพันธ์ ดามาพงศ์</persName> รอง ผบ.ตร, <persName>พล.ต.อ.จุมพล มั่นหมาย</persName> รอง ผบ.ตร., <persName>พล.ต.อ.จงรัก จุฑานนท์</persName> รอง ผบ.ตร.และ <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. ซึ่งกำกับดูแลอาชญากรรม รวมทั้ง ผบช.น., ผบช.ก., ผบช.ภ.1-9, ผบช.ศชต., ผบช.ตชด. และ ผบช.ปส. เข้าร่วมประชุมด้วย ซึ่งในที่ประชุมจะมีการพิจารณากำหนดมาตรการในการปฏิบัติ รวมทั้งการสั่งการกำชับเร่งรัดการปราบปรามอาชญากรรมในทุกพื้นที่ รวมถึงการประเมินผลการปฏิบัติของข้าราชการตำรวจในทุกหน่วยงานที่เกี่ยวข้องด้วย</p></body>
</news>
