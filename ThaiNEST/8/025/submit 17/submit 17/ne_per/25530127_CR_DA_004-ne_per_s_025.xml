<teiHeader>
<fileDesc>
<titleStmt>
  <title>รวบคนขับรถยิงแพทย์ตำบลดับปมชู้สาว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 18:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45315  </bibl>
</sourceDesc>
</fileDesc>
</teiHeader>
<news>
<headline>รวบคนขับรถยิงแพทย์ตำบลดับปมชู้สาว</headline>
<lead>จับคนขับรถพามือปืนฆ่าแพทย์ตำบลท่าพลับ จ.ฉะเชิงเทรา ปมเรื่องชู้สาว</lead>
<neck></neck>
<body><p>วันนี้ (27 ม.ค.) ผู้สื่อข่าวรายงานว่า ที่ สภ.บ้านโพธิ์ จ.ฉะเชิงเทรา <persName>พล.ต.ต.มณฑล มีอนันต์</persName> ผบก.ภ.จ.ฉะเชิงเทรา <persName>พ.ต.ท.ชัยวัฒน์ แป้นสุวรรณ</persName> รักษาการ ผกก.สภ.บ้านโพธิ์ ร่วมกันแถลงข่าวจับกุม <persName>นายศิริ สิทธิเลิศ</persName> อายุ 51 ปี อยู่บ้านเลขที่ 2 หมู่ 2 ต.ท่าพลับ อ.บ้านโพธิ์ ผู้ต้องหาร่วมกันใช้อาวุธปืนลูกซองยิง <persName>นายประสิทธิ์ เพ็ชรดี</persName> อายุ 59 ปี แพทย์ประจำตำบลท่าพลับ จนเสียชีวิตคารถกระบะอีซูซุ ทะเบียน บต 2316 ฉะเชิงเทรา ขณะกลับจากเข้าร่วมประชุมกำนัน ผู้ใหญ่บ้าน ที่บริเวณถนนสายหนองบัวหมู่ 3 ต.หนองบัว หลังจากก่อนหน้านี้ชุดสืบสวน สภ.บ้านโพธิ์ จับกุม <persName>นายประสิทธิ์ วันทนา</persName> อายุ 61 ปี มือปืน อยู่บ้านเลขที่ 52/2 หมู่ 13 ต.ศาลาแดง อ.บางน้ำเปรี้ยว จ.ฉะเชิงเทรา และขยายผลทราบว่า <persName>นายศิริ</persName>เป็นคนขับรถพามือปืนไปก่อเหตุ</p>
<p>สอบสวน<persName>นายศิริ</persName> ให้การรับสารภาพว่า วันเกิดเหตุได้ขอยืมรถจากเพื่อนพา<persName>นายประสิทธิ์</persName>มือปืนไปลอบสังหาร<persName>นายประสิทธิ์</persName>จนเสียชีวิต ส่วนสาเหตุมาจากเรื่องชู้สาว </p>
<p>เบื้องต้นจึงแจ้งข้อหาร่วมกันฆ่าผู้อื่นโดยไตร่ตรองไว้ก่อน นำตัวดำเนินคดีต่อไป</p></body>
</news>
