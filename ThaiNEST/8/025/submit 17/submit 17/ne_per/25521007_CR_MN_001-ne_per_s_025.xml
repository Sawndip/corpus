<teiHeader>
<fileDesc>
<titleStmt>
  <title>ฎีกาแก้โทษ! คุก 1 ปี 6 เดือน ไอ้หื่นอนาจารเด็ก  8 ขวบ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-07 12:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118372  </bibl>
</sourceDesc>
</fileDesc>
</teiHeader>
<news>
<headline>ฎีกาแก้โทษ! คุก 1 ปี 6 เดือน ไอ้หื่นอนาจารเด็ก  8 ขวบ</headline>
<lead>ศาลฎีกาแก้โทษ จำคุก 1 ปี 6 เดือน หนุ่มหื่นฉุดเด็ก ป.2 วัย 8 ขวบ อนาจารในห้องน้ำชายของโรงเรียน</lead>
<neck></neck>
<body><p>วันนี้ (7 ต.ค.) ที่ห้องพิจารณาคดี 614 ศาลอาญา ถ.รัชดาภิเษก ศาลออกนั่งบัลลังก์อ่านคำพิพากษาศาลฎีกาในคดีที่พนักงานอัยการฝ่ายคดีอาญา 3 เป็นโจทก์ฟ้อง<persName>นายกฤษณะ พานพฤกษา</persName> อายุ 36 ปี เป็นจำเลยในความผิดฐานกระทำอนาจารเด็กหญิงอายุต่ำกว่า 15 ปี โดยใช้กำลังประทุษร้าย ตามประมวลกฎหมายอาญา มาตรา 279</p>
<p>คดีนี้โจทก์ฟ้องว่า เมื่อวันที่ 13 มิ.ย.2548 เวลากลางวัน จำเลยได้บังอาจกระทำอนาจาร<persName>เด็กหญิงน้ำชา</persName> (นามสมมติ) อายุ 8 ปี นักเรียนชั้น ป.2 โรงเรียนแห่งหนึ่งย่านราชวิถี กทม.โดยใช้กำลังประทุษร้าย โดยฉุดเอาเด็กหญิงผู้เสียหายเข้าไปในห้องน้ำชาย แล้วกระทำอนาจารทางเพศ โดยผู้เสียหายไม่ยินยอมแต่อยู่ในภาวะที่ไม่สามารถขัดขืนได้ เหตุเกิดที่แขวงทุ่งพญาไท เขตราชเทวี กรุงเทพมหานคร จำเลยให้การรับสารภาพทั้งในชั้นจับกุมและชั้นพิจารณา                คดีนี้ศาลชั้นต้นลงโทษจำคุก 3 ปี จำเลยอุทธรณ์ ศาลอุทธรณ์พิพากษายืน จำเลยยื่นฎีกา                ศาลฎีกาประชุมปรึกษาหารือกันแล้วเห็นว่า ที่จำเลยยื่นฎีกาขอให้ลงโทษสถานเบา และรอลงอาญานั้น การกระทำของจำเลยได้กระทำอนาจารต่อเด็กหญิงอายุเพียง 8 ปี ทั้งเหตุเกิดในโรงเรียนของผู้เสียหาย นับว่าเป็นพฤติกรรมร้ายแรง กระทำในสถานที่ซึ่งเด็กย่อมได้รับความคุ้มครอง ที่ศาลล่างลงโทษจำเลย 3 ปีนั้น ศาลฎีกาเห็นพ้องด้วย แต่คดีมีพฤติการณ์เพิ่มเติมมาว่า เมื่อเด็กหญิงผู้เสียหายร้องห้ามว่าจะเอาเรื่องไปฟ้องครูผู้ปกครอง จำเลยก็ปล่อยตัวเด็กทั้งที่ หากจะกระทำชำเราก็สามารถกระทำได้ ฎีกาของจำเลยฟังขึ้นบางส่วนพิพากษาแก้ลงโทษให้จำคุกจำเลยไว้ 1 ปี 6 เดือน</p></body>
</news>
