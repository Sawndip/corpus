<teiHeader>
<fileDesc>
<titleStmt>
  <title>จำเลยหวยบนดินรอดคุก-รอลงอาญา ปรับแค่ 2 หมื่น!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-01 22:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000114867  </bibl>
</sourceDesc>
</fileDesc>
</teiHeader>
<news>
<headline>จำเลยหวยบนดินรอดคุก-รอลงอาญา ปรับแค่ 2 หมื่น!</headline>
<lead>ครม.<persName>ทักษิณ</persName> 1 จำเลยหวยบนดินมาพร้อมหน้า เข้าฟังคำพิพากษา ขาด “<persName>อดิศัย</persName>-<persName>สุรสิทธิ์</persName>” ตร.วางกำลังเข้มดูแลความปลอดภัย เสื้อแดงหยิบมือโผล่ให้กำลังใจ “<persName>คุณหญิงหน่อย</persName>” โดยศาลได้อ่านคำพิพากษาแล้ว ชี้ว่า มติ ครม.ที่ให้มีการออกหวยบนดินขัดต่อ พ.ร.บ.สลากกินแบ่งรัฐบาล "<persName>วราเทพ</persName>-<persName>สมใจนึก</persName>-<persName>ชัยวัฒน์</persName>"ผิด ม.157 โทษจำคุกคนละ 2 ปี ปรับคนละ 1-2 หมื่นบาท โดยโทษจำคุกให้รอลงอาญาไว้ก่อน</lead>
<neck></neck>
<body><p>วันนี้(30 ก.ย.)ที่ศาลฎีกาแผนกคดีอาญาของผู้ดำรงตำแหน่งทางเมือง สนามหลวง เวลา 15.45 น. <persName>นายสบโชค สุขารมณ์</persName> รองประธานศาลฎีกา เจ้าของสำนวนคดีทุจริตโครงการออกสลากเลขท้าย 2 ตัว 3 ตัว (หวยบนดิน) พร้อมองค์คณะผู้พิพากษารวม 9 คน ออกนั่งบัลลังก์อ่านคำพิพากษาคดีหมายเลขคดีดำที่ อม.1/2551 ที่คณะกรรมการป้องกันและปราบปรามการทุจริตแห่งชาติ ( ป.ป.ช.) เป็น โจทก์ ยื่นฟ้อง <persName>พ.ต.ท.ทักษิณ ชินวัตร</persName> อดีตนายกรัฐมนตรี ( ศาลสั่งจำหน่ายคดีออกจากสารบบความชั่วคราวเนื่องจากหนีคดี ) จำเลยที่ 1 , คณะรัฐมนตรี ( ครม.) ชุดรัฐบาล <persName>พ.ต.ท.ทักษิณ</persName> จำเลยที่ 2- 30 และผู้บริหารสำนักงานสลากกินแบ่งรัฐบาล ร่วมเป็นจำเลยที่ 31-47 ในความผิดฐาน ผู้ใดเป็นเจ้าพนักงาน มีหน้าที่ซื้อ หรือจัดการทรัพย์ ได้เบียดบังทรัพย์นั้นเป็นของตน หรือเป็นของผู้อื่นโดยทุจริต ( ยักยอกทรัพย์ ) , ผู้ใดเป็นเจ้าพนักงาน มีหน้าที่จัดการดูแลกิจการ เข้าไปมีส่วนได้ส่วนเสียเพื่อประโยชน์สำหรับตนเองหรือผู้อื่น , ผู้ใดเป็นเจ้าพนักงาน มีหน้าที่จ่ายทรัพย์เกินกว่าที่ควรจ่ายเพื่อประโยชน์สำหรับตนเองหรือผู้อื่น , ผู้ใดเป็นเจ้าพนักงาน มีหน้าที่แสดงว่ามีหน้าที่เรียกเก็บหรือตรวจสอบภาษีอากร โดยทุจริตเรียกเก็บหรือละเว้นไม่เรียกเก็บภาษีอากร และผู้ใดเป็นเจ้าพนักงาน ปฏิบัติหรือละเว้นการปฏิบัติโดยมิชอบเพื่อให้เกิดความเสียหายแก่ผู้หนึ่งผู้ใด ประมวลกฎหมายอาญา มาตรา147,152,153,154 ,157 ประกอบมาตรา 83,84,86,90,91 และ ความผิดตามพ.ร.บ.ว่าด้วยความผิดของพนักงานในองค์การหรือหน่วยงานของรัฐพ.ศ.2502 มาตา 3,4,8,910 ,11 กรณีที่ร่วมกันมีมติ คณะรัฐมนตรี ( ครม.) เมื่อวันที่ 8 ก.ค. 46 ให้ดำเนินการออกสลากหวยบนดินตั้งแต่งวดวันที่ 1 ส.ค.46 – พ.ย.49</p>
<p>โดย ป.ป.ช.ขอให้ศาล ฯพิพากษาลงโทษจำเลยทั้ง 47 คน ตามกฎหมาย พร้อมทั้งขอให้ศาลมีคำสั่งให้จำเลยทั้งหมด ร่วมกันคืน หรือใช้ทรัพย์ที่จำเลยทั้งหมดร่วมกันมีมติอนุมัติให้จ่ายเงินซึ่งเป็นเงินรายได้จากการออกสลากของสำนักงานสลาก ฯที่เป็นผู้เสียหาย รวมจำนวน 14,862,254,865.94 บาท และขอให้นับโทษ <persName>พ.ต.ท.ทักษิณ</persName> จำเลยที่ 1 ต่อจากคดีทุจริตซื้อขายที่ดินรัชดาภิเษกคดีหมายเลขดำที่ อม.1/2550 ของศาลด้วย</p></body>
</news>
