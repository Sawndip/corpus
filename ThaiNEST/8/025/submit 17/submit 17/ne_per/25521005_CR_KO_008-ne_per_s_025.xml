<teiHeader>
<fileDesc>
<titleStmt>
  <title>กลางวันเป็นพระกลางคืนเป็นโยมขโมยรถแลกยา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31323/%e0%b8%81%e0%b8%a5%e0%b8%b2%e0%b8%87%e0%b8%a7%e0%b8%b1%e0%b8%99%e0%b9%80%e0%b8%9b%e0%b9%87%e0%b8%99%e0%b8%9e%e0%b8%a3%e0%b8%b0%e0%b8%81%e0%b8%a5%e0%b8%b2%e0%b8%87%e0%b8%84%e0%b8%b7%e0%b8%99%e0%b9%80%e0%b8%9b%e0%b9%87%e0%b8%99%e0%b9%82%e0%b8%a2%e0%b8%a1%e0%b8%82%e0%b9%82%e0%b8%a1%e0%b8%a2%e0%b8%a3%e0%b8%96%e0%b9%81%e0%b8%a5%e0%b8%81%e0%b8%a2%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>กลางวันเป็นพระกลางคืนเป็นโยมขโมยรถแลกยา</headline>
<lead>วงการสงฆ์เสื่อม ตำรวจพิษณุโลกรวบ 2 เดนคุก กลางวันเป็นพระ จำวัดที่วัดสว่างอารมณ์ พอตกกลางคืนแต่งฆราวาสออกขโมยรถแลกยาบ้า</lead>
<neck></neck>
<body><p>เมื่อเวลา 13.30 น.วันที่ 5 ต.ค.<persName>พล.ต.ต.ธรรมนูญ เพชรบุรีกุล</persName> ผบก.ภ.จว.พิษณุโลก <persName>พ.ต.อ.ประเสริฐ กาฬรัตน์</persName> รองผบก.ภ.จว.พิษณุโลก แถลงข่าวจับกุมผู้ต้องหาลักทรัพย์รถจักรยานยนต์ 2 คน ที่บวชเป็นพระแต่กลับไม่ซึ้งในรสพระธรรม กลางวันปฏิบัติตัวเป็นพระที่วัดสว่างอารมณ์ ต.ท่าทอง อ.เมืองพิษณุโลก พอตกดึกแต่งกายเป็นฆราวาส ออกตระเวนขโมยรถจักรยานยนต์ในเขตตัวเมือง เพื่อนำไปแลกยาบ้ามาเสพ
 สำหรับผู้ต้องหาทั้งสองประกอบด้วย <persName>นายมานิตย์ เปรมโพธิ์</persName> อายุ 46 ปี อยู่บ้านเลขที่ 17 ม.1 ต.ท่าทอง อ.เมือง จ.พิษณุโลก และ<persName>นายมานพ หรืออ้อ เหียงแก้ว</persName> อายุ 30 ปี อยู่บ้านเลขที่ 93/1 ม .6 ต.ท่าทอง อ.เมือง จ.พิษณุโลก ผู้ต้องหาทั้งสองคน สึกเองโดยอัตโนมัติ เพราะถูกจับกุมได้ขณะแต่งกายเป็นฆราวาส สวมเสื้อยืดกางเกงยีน ขณะตระเวนออกลักทรัพย์ เมื่อเวลา 00.10 น.วันที่ 5 ต.ค.ที่บริเวณหน้าห้องน้ำมัน ปั๊มปตท. สาขาสี่แยกวัดคูหาสวรรค์ ต.ในเมือง อ.เมือง จ.พิษณุโลก พร้อมของกลาง รถจักรยานยนต์ยามาฮ่า ฟีโน่สีแดง ทะเบียน ขฉษ -722 พิษณุโลก ที่ผู้ต้องหาร่วมกันลักมา รถจักรยายนยนต์ ยามาฮ่า วีอาร์ สีแดง ทะเบียน กกม .-38 พิษณุโลก เป็นรถจักรยายนต์ที่ผู้ต้องหาใช้กระทำผิด อาวุธปืนลูกซองไทยประดิษฐ์ พร้อมกระสุนเบอร์ 20 จำนวน 2 นัด เหล็กหกแฉบ ขนาดความยาว 12.5 ซม . คีมตัดสายไฟ 1 อัน ไขควง 1 อัน
</p>
<p>ในการจับกุมครั้งนี้ ตำรวจชุดจับกุมสืบทราบว่ามีแก๊งค์ลักจักรยายนต์ ที่บวชเป็นพระอยู่วัดสว่างอารมณ์ มีพฤติกรรมแต่งกายฆราวาสในเวลากลางคืน ออกตระเวนลักรถจักรยานยนต์ โดยนำมาแลกกับยาบ้า กระทั่งวางแผนนำกำลังไปซุ่มจับได้ ผู้ต้องหาให้การรับสารภาพว่าร่วมกันลกรถจักรยายนต์ เพื่อนำไปแลกยาบ้ากับ<persName>นายห้อย</persName> โดยก่อเหตุครั้งแรกเมื่อวันที่ 20 กันยายน 2552 ขโมยรถจักรยายนต์ยามาฮ่า ฟีโน่ สีชมพู ที่ร้านเซเว่น อีเลฟเว่น หลังมหาวิทยาลัยนเรศวร แลกยาบ้าได้จำนวน 17 เม็ด ครั้งที่สองบริเวณแยกต้นหว้า ต.ท่าทอง เมื่อวันที่ 4 ตุลาคม 2552 กำลังขี่มาส่งมอบแต่ถูกจับกุมได้ก่อน
</p>
<p>ผู้ต้องหาทั้งสองรับว่า ติดยาบ้า กลางวันก็ปฏิบัติกิจของสงฆ์ทั่วไป ออกบิณฑบาตรกวาดลานวัด พอตกดึกช่วงประมาณ 23.00 น.ก็แอบแต่งกายเป็นฆราวาส ใช้รถจักรยานยนต์ของ<persName>นายมานพ</persName>ออกขโมยรถจักรยานยนต์ในเขตตัวเมือง โดยเลือกคันที่ไม่ได้ล็อคคอ แล้วใช้วิธีต่อไฟตรง ขับหลบหนีไปส่งให้<persName>นายห้อย</persName> เพื่อแลกกับยาบ้ามาเสพ ครั้งแรกได้ 17 เม็ด แบ่งกันเสพในกุฏิหมดภายใน 2 วัน จึงก่อเหตุครั้งที่สองเพื่อแลกกับยาบ้ามาเสพอีก โดยระหว่างบวชและออกมาขโมย พระที่วัดสว่างอารมณ์ไม่มีผู้ใดรู้เรื่องที่หนีออกมาก่อเหตุ
</p></body>
</news>
