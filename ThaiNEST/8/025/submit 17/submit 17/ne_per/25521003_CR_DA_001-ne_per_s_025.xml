<teiHeader>
<fileDesc>
<titleStmt>
  <title>ซิวหนุ่มแสบชิงทรัพย์สาวท้อง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-03 23:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23992  </bibl>
</sourceDesc>
</fileDesc>
</teiHeader>
<news>
<headline>ซิวหนุ่มแสบชิงทรัพย์สาวท้อง</headline>
<lead>เจ้าหน้าที่ตำรวจเมืองอุดรโชว์รวบหนุ่มแสบชิงทรัพย์แล้วพยายามขืนใจสาวท้อง</lead>
<neck></neck>
<body><p>วันนี้ (3 ต.ค.) <persName>พ.ต.อ.ชวิช ศรีจันทร์</persName> ผกก.สภ.เมืองอุดรธานี แถลงข่าวการจับกุม<persName>นายนรินทร์ ทองคำ</persName> อายุ 22 ปี ผู้ต้องหาในคดีชิงทรัพย์และทำอนาจาร สืบเนื่องจากเมื่อกลางดึกวันที่ 25 ก.ย.ที่ผ่านมา ผู้ต้องหาได้ก่อเหตุถีบรถ จยย.ของ<persName>นางฉันทกานต์ ปรุกระโทก</persName> อายุ 27 ปี ขณะขี่ผ่านหน้าโรงเรียนบ้านท่าตูม ต.หมูม่น อ.เมือง เพื่อชิงกระเป๋าที่วางอยู่ในตะกร้าหน้ารถได้โทรศัพท์มือถือ 1 เครื่อง จากนั้นยังลากตัวผู้เสียหายเข้าไปในป่าละเมาะข้างถนน พยายามจะข่มขืน แต่ผู้เสียหาย ไหว้ร้องขอ เพราะกำลังตั้งครรภ์อยู่ คนร้ายจึงเปลี่ยนใจขี่รถหลบหนีไป </p>
<p> ต่อมาเจ้าหน้าที่สืบสวนกระทั่งทราบว่าคนร้ายรายนี้คือ<persName>นายนรินทร์</persName> ซึ่งทำงานอยู่ที่ร้านจำหน่ายเหล็กแห่งหนึ่งใกล้ที่เกิดเหตุ สอบสวนผู้ต้องหาให้การรับสารภาพว่า คืนเกิดเหตุฉลองวันเกิดจนเมา ระหว่างทางกลับบ้านเห็นผู้เสียหายขี่รถมาคนเดียว จึงก่อเหตุดังกล่าว เบื้องต้นเจ้าหน้าที่นำตัวดำเนินคดีต่อไป.  </p></body>
</news>
