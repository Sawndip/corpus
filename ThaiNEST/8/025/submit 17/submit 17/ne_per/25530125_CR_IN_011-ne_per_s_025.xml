<teiHeader>
<fileDesc>
<titleStmt>
  <title>สตช. ขอบคุณ ผู้บริจาคเลือดช่วยตำรวจทล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 12:25:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208125  </bibl>
</sourceDesc>
</fileDesc>
</teiHeader>
<news>
<headline>สตช. ขอบคุณ ผู้บริจาคเลือดช่วยตำรวจทล.</headline>
<lead>โฆษก สตช. ขอบคุณ ผู้บริจาคเลือดกรุ๊ปบีลบ ช่วยชีวิตตำรวจทางหลวง เหยื่อเมาแล้วขับ ด้านแพทย์เตรียมผ่าตัดขาขวา อีกครั้ง</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษกตำรวจแห่งชาติ เปิดเผยความคืบหน้ากรณี <persName>ด.ต.อนุศักดิ์ ขมิ้นทอง</persName> ตำรวจทางหลวง ถูกรถชนได้รับบาดเจ็บสาหัสและได้ประชาสัมพันธ์ให้ประชาชนที่มีเลือดกรุ๊ปบีลบ ช่วยบริจาค ซึ่งปรากฏว่า ตลอดคืนที่ผ่านมา มีประชาชนเดินทางเข้ามาบริจาค กว่า 50 ราย แต่มี 15 ราย ที่สามารถใช้ได้ ขณะนี้ ได้จัดเก็บไว้ในสต๊อกอย่างเพียงพอแล้ว  นอกจากนี้ ยังมีประชาชนที่ประสาน เข้ามาบริจาคอีก 25 ราย ซึ่งก็ได้จัดเก็บรายชื่อไว้ หากไม่เพียงพอก็พร้อมประสานได้ทันที ทั้งนี้ ในวันนี้ แพทย์ จะทำการผ่าตัดขาขวาอีกครั้ง เพื่อดูอาการ</p>
<p>ด้าน แพทย์ศัลยกรรม ที่รักษาอาการ กล่าวว่า แพทย์ ได้ตัดขาซ้ายทิ้ง เนื่องจากใช้การไม่ได้ ในส่วนของขาขวา พบว่า กระดูก 2 ท่อนหัก เส้นเลือดเสีย 2 เส้น ยังคงต้องเฝ้าดูอาการ ส่วนเหยื่อหุ้มลำไส้อักเสบ ก็ได้ทำการหยุดเลือดไว้ได้แล้ว ด้าน สภาพจิตใจ ก็ต้องเฝ้าระวัง ทุกคนต้องช่วยกันดูแลให้เขารู้สึกว่า แม้ขาไม่มี ก็ยังคงเป็นคนที่มีค่า</p></body>
</news>
