<teiHeader>
<fileDesc>
<titleStmt>
  <title>จับหนุ่มปืนโหดกระหน่ำยิงคู่อริพลาดโดนสาวดับ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-05 16:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117421  </bibl>
</sourceDesc>
</fileDesc>
</teiHeader>
<news>
<headline>จับหนุ่มปืนโหดกระหน่ำยิงคู่อริพลาดโดนสาวดับ!</headline>
<lead>รวบมือยิงโหดคู่อริเจ็บ กระสุนพลาดโดนเหยื่อสาวดับปากซอยเทอดไท ขณะย่ามใจย้อนกลับมาพื้นที่ปากซอยปานขำย่านภาษีเจริญ พยานชี้ตัวยืนยันชัดเจนเป็นคนก่อเหตุจริง</lead>
<neck></neck>
<body><p>วันนี้ (5 ต.ค.) เมื่อเวลา 08.00 น. <persName>พล.ต.ต.กรีรินทร์ อินทร์แก้ว</persName> ผบก.น.9 สั่งการให้ <persName>พ.ต.อ.ชาญ แก้วท่าไม้</persName> ผกก.สน.บางขุนเทียน <persName>พ.ต.ต.ไกรวิทย์ อุณหก้องไตรภพ</persName> สว.สส.สน.บางขุนเทียน และ <persName>ร.ต.อ.ภีรชาติ คุ้มสังข์</persName> รอง สว.สส.สน.บางขุนเทียน นำกำลังเจ้าหน้าที่ฝ่ายสืบสวนเข้าจับกุมตัว <persName>นายจตุรณต์ หรือ “ราม” ตั้งจิตสันติสุข</persName> อายุ 30 ปี ผู้ต้องหาคดีร่วมกันฆ่าผู้อื่นและพยายามฆ่าผู้อื่นโดยไตร่ตรองไว้ก่อน, มีอาวุธปืนและเครื่องกระสุนปืนไว้ในครบครองโดยไม่ได้รับอนุญาต, พาอาวุธปืนติดตัวเข้าไปในเมืองโดยไม่ได้รับอนุญาต</p>
<p><persName>พ.ต.ต.ไกรวิทย์</persName> เปิดเผยว่า การจับกุมในครั้งนี้สืบเนื่องจากเมื่อเวลา 00.30 น.วันที่ 9 ส.ค.ที่ผ่านมา เกิดเหตุกลุ่มวัยรุ่นใช้อาวุธปืนยิงใส่กันที่บริเวณปากซอยเทอดไท 56/2 แขวงบางหว้า เขตภาษีเจริญ ทำให้มีผู้ได้รับบาดเจ็บหลายราย และยังทำให้ <persName>น.ส.จุไรพร หลักเพชร</persName> อายุ 23 ปี ถูกกระสุนลูกหลงเสียชีวิต ซึ่งจากการสอบสวนพยานที่เห็นเหตุการณ์ทราบว่า คนร้ายที่ก่อเหตุเป็นชาย 2 คน ใช้รถ จยย.เป็นยานพาหนะ โดยเจ้าหน้าที่สามารถจับกุม<persName>นายศักดิ์พงศ์ หรือ “จ๋า” สุโพธานนท์</persName> อายุ 28 ปี ผู้ขับขี่รถ จยย.เอาไว้ได้ในเวลาต่อมา เจ้าตัวยอมรับว่า มือปืนยิงใส่กลุ่มผู้เสียหาย คือ <persName>นายจตุรณต์</persName></p>
<p> ต่อมาเจ้าหน้าที่ฝ่ายสืบสวนได้ข้อมูลว่า <persName>นายจตุรณต์</persName> ได้ย้อนกลับมาในพื้นที่อีกครั้ง ในบริเวณปากซอยปานขำ แขวงบางหว้า เขตภาษีเจริญ จึงรีบรายงานให้ผู้บังคับบัญชาทราบ แล้วนำกำลังไปควบคุมตัวมาสอบปากคำที่ สน.บางขุนเทียน โดยมีพยานที่เห็นเหตุการณ์เดินทางมาชี้ตัวยืนยันได้อย่างถูกต้อง ซึ่งหลังจากนี้จะนำตัว <persName>นายจตุรณต์</persName> ส่งพนักงานสอบสวนเพื่อดำเนินคดีต่อไป</p></body>
</news>
