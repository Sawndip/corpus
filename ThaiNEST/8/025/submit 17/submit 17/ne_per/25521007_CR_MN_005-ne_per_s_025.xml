<teiHeader>
<fileDesc>
<titleStmt>
  <title>รวบ จ.ส.ต.สุดโหดกดบึ้มหวังฆ่ากำนันล้างหนี้ เมียรับแทนลูกสาวเจ็บ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-07 13:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118457  </bibl>
</sourceDesc>
</fileDesc>
</teiHeader>
<news>
<headline>รวบ จ.ส.ต.สุดโหดกดบึ้มหวังฆ่ากำนันล้างหนี้ เมียรับแทนลูกสาวเจ็บ!</headline>
<lead>“<persName>จงรัก</persName>” โผล่แจมแถลงจับ จ.ส.ต.โรงพักโคกสำโรง ก่อเหตุวางระเบิดใส่บ้านกำนัน ต.ยางราก จ.ลพบุรี หวังปลิดชีพแต่ภรรยากำนันมารับเคราะห์แทนเสียชีวิตแถมลูกสาวได้รับบาดเจ็บ หนำซ้ำยังยิงเฒ่าวัย 80 ปี ที่ผ่านมาเห็นเหตุการณ์ดับอีกหนึ่ง ตร.ตั้งปมปัญหาหนี้สินและการเมืองท้องถิ่น พร้อมสั่งให้ จ.ส.ต.ออกจากราชการทันที</lead>
<neck></neck>
<body><p>วันนี้ (7 ต.ค.) เมื่อเวลา 09.30 น. <persName>พล.ต.อ.จงรัก จุฑานนท์</persName> รอง ผบ.ตร. <persName>พล.ต.ต.วันชัย ถนัดกิจ</persName> รอง ผบช.ภ.1 (รรท.ผบช.ภ.1) <persName>พล.ต.ต.ราเชนทร์ รื่นกมล</persName> รอง ผช.ภ.1 <persName>พล.ต.ต.กิตติ รุ่งเรืองวงษ์</persName> ผบก.ภ.จว.ลพบุรี <persName>พ.ต.อ.สมิธิ มุกดาสนิท</persName> รองผบก.ภ.จว.ลพบุรี ร่วมกันแถลงข่าวตำรวจศสส.ภ.1 จว.ลพบุรี และ สภ.โคกเจริญ จับกุมตัว <persName>จ.ส.ต.อดุลย์ รัตนตรัยมณี</persName> อายุ 35 ปี อยู่บ้านเลขที่ 13หมู่ 8 ต.เพนียด อ.โคกสำโรง จ.ลพบุรี เจ้าหน้าที่ ผบ.หมู่(ป.) สภ.โคกสำโรง ผู้ต้องหาตามหมายจับศาลจังหวัดชัยบาดาล ที่จ.85/2552 ลงวันที่ 6 ต.ค.2552 ในข้อหา ฆ่าผู้อื่นโดยไตร่ตรองไว้ก่อน โดยจับกุมตัวได้ที่ สภ.โคกสำโรง พร้อมรถจยย.ของกลางที่ใช้ก่อเหตุ</p>
<p><persName>พล.ต.อ.จงรัก</persName> กล่าวว่า การจับกุมครั้งนี้สืบเนื่องมาจาก เมื่อวันที่ 5 ต.ค.เวลาประมารณ 15.00 น.ได้มีคนร้ายใช้ระเบิดแสวงเครื่องวางระเบิดที่บ้านเลขที่ 21 หมู่ 7 ต.ยางราก อ.โคกเจริญ ซึ่งเป็นบ้านของ<persName>นายเว้ง ใจหาญ</persName> กำนัน ต.ยางราก เป็นเหตุให้<persName>นางธนพร ชุมมาตร</persName> อายุ 44 ปี ภรรยาเสียชีวิต และ <persName>ด.ญ.วรปัชญ์ ใจหาญ</persName> อายุ 5 ปี ได้รับบาดเจ็บจากสะเก็ดระเบิด นอกจากนี้ยังสืบทราบว่าผู้ต้องหาได้ลงมือฆ่า<persName>นายคลอง บุญช่วย</persName> อายุ 80 ปี ซึ่งเป็นคนเลี้ยงวัวที่ผ่านมาเห็นเหตุการณ์ โดยนำศพไปทิ้งไปทิ้งไว้ในคลอง ซึ่งเจ้าหน้าที่เพิ่งจะพบศพเมื่อช่วงเช้าที่ผ่านมา</p>
<p>ด้าน <persName>พล.ต.ต.กิตติ</persName> กล่าวว่า ช่วงเกิดเหตุไม่มีใครอยู่ในบ้าน ผู้ต้องหาได้ใช้ระเบิดทีเอ็นทีนำมาดัดแปลงแล้วไปฝังไว้ในบ้าน โดยจะจุดชนวนด้วยรีโมท ระหว่างรอก็ทำทีรื้อค้นข้าวของในบ้านเพื่อเบี่ยงเบนประเด็นให้เป็นการฆ่าลักทรัพย์ จังหวะนั้น<persName>นายคลอง</persName>ผ่านมาเห็นจึงถูกฆ่าปิดปาก ต่อมาภรรยาและลูกสาวของ<persName>นายเว้ง</persName>ได้เดินทางกลับมาที่บ้าน ผู้ต้องหาจึงใช้รีโมทกดระเบิด แต่ผู้ตายยังไม่เสียชีวิต ผู้ต้องหาจึงใช้ปืนยิงซ้ำส่วนลูกสาวได้รับบาดเจ็บ ก่อนที่ผู้ต้องหาจะหลบหนีไป                “ภายหลังจากเกิดเหตุได้ทำการสืบสวนสอบสวน โดยพบหลักฐานทางนิติวิทยาศาสตร์ และยังมีพยานบุคคลทำให้ทราบว่า <persName>จ.ส.ต.อดุลย์</persName> เป็นผู้ก่อเหตุจึงอนุมัติออกหมายจับและไปจับกุมตัวได้ที่ สภ.โคกเจริญ สำหรับสาเหตุการสังหารในครั้งนี้ได้ตั้งประเด็นส่วนตัวเรื่องหนี้สิน และเรื่องการเมืองท้องถิ่น ซึ่งผู้องหาใหการรับสารภาพแต่ยังไม่ซัดทอดถึงผู้ใด ซึ่งเชื่อว่าน่าจะมีผู้อยู่เบื้องหลังเนื่องจากจ.ลพบุรี มีการแข่งขันกันสูงในเรื่องการเมืองท้องถิ่น อาจจะมีผู้จ้างวานให้ลงมือโดยจะล้างหนี้ให้กับผู้ต้องหา” <persName>พล.ต.ต.กิตติ</persName> กล่าว                “ผู้ต้องหามีหนี้สินกว่าล้านบาท โดยมีหนี้สินจากการกู้ธนาคารมาประมาณ 800,000 บาท อีกทั้งยังพบว่าผู้ต้องหามีความสัมพันธ์ในเชิงชู้สาว กับกลุ่มนักการเมืองที่อยู่ฝ่ายตรงข้ามกับผู้ตาย น่าจะเป็นฉนวนเหตุสำคัญที่ทำให้ลงมือก่อเหตุ ในเบื้องต้นได้มีคำสั่งให้อกจากราชการไว้ก่อนแล้ว หากพยานและหลักฐานสาวไปถึงใครก็จะติดตามตัวมาดำเนินคดีต่อไป” <persName>พล.ต.ต.กิตติ</persName> กล่าว</p></body>
</news>
