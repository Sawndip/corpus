<teiHeader>
<fileDesc>
<titleStmt>
  <title>บิ๊ก ตร.แย้มรอฟังข่าวดีคดีสุนัทที  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 21:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45104  </bibl>
</sourceDesc>
</fileDesc>
</teiHeader>
<news>
<headline>บิ๊ก ตร.แย้มรอฟังข่าวดีคดี<persName>สุนัทที</persName></headline>
<lead>“<persName>ภาณุพงศ์</persName>” แย้มคดีสังหาร “<persName>สุนัทที</persName>” ใกล้ออกหมายจับแล้ว</lead>
<neck></neck>
<body><p>วันนี้ (26 ม.ค.) ที่สำนักงานตำรวจแห่งชาติ พ<persName>ล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ10) ทำหน้าที่ รอง ผบ.ตร.(ปป.) เรียกประชุมชุดสืบสวนในคดีสังหาร <persName>นางสุนัทที เนื่องจำนงค์</persName> ประธานกรรมการ และกรรมการผู้อำนวยการใหญ่กลุ่ม บริษัท ไพร์ม เนเจอร์ กรุ๊ป จำกัด เสียชีวิตอย่างเหี้ยมโหดคารถเก๋ง ในพื้นที่ สน.อุดมสุข </p>
<p>ทั้งนี้ <persName>พล.ต.อ.ภาณุพงศ์</persName> กล่าวว่า ตั้งแต่เกิดเหตุเมื่อวันที่ 29 พ.ย.52 จนถึงวันนี้ ทุกอย่างชัดเจนทั้งหมดแล้ว ทั้งสาเหตุ สถานที่เกิดเหตุ กลุ่มมือปืน รวมถึงผู้จ้างวาน คดีมีความคืบหน้าไปมาก ซึ่ง <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร.จึงกำชับให้ทำงานอย่างรอบคอบ โดยให้จับคนร้าย และผู้บงการให้ได้</p>
<p><persName>พล.ต.อ.ภาณุพงศ์</persName> กล่าวต่อว่า อยากให้เชื่อมั่นการทำงานของตำรวจ ทั้ง <persName>พล.ต.ท.อัศวิน ขวัญเมือง</persName> ผู้ช่วย ผบ.ตร. <persName>พล.ต.ต.สุเมธ เรืองสวัสดิ์</persName> รอง ผบช.น.เดินหน้าทำงาน และได้ข้อมูลเพิ่มขึ้นเรื่อย ๆ ทั้งหลักฐานที่เป็นประจักษ์พยาน วัตถุพยาน แต่หลักฐานทั้งหมดต้องสอดคล้องกัน อย่างไรก็ตาม การทำงานของชุดสืบสวนจะไม่ปกปิด หากออกหมายจับเมื่อใดจะแจ้งสื่อมวลชนให้ทราบด้วย รับรองว่าไม่ผิดหวัง ตอนนี้ชุดสืบสวนก็มีภาพผู้ต้องสงสัยส่วนหนึ่งปรากฏขึ้นมา หากจะออกหมายจับก็จะแจ้งข้อหาร่วมกันฆ่าผู้อื่นแก่มือปืน ส่วนผู้จ้างวานจะแจ้งข้อหาจ้างวานฆ่าต่อไป.</p></body>
</news>
