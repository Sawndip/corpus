<teiHeader>
<fileDesc>
<titleStmt>
  <title>จับผีขนุนวัยโจ๋เร่ขายตัวสารภาพยายให้หาเงิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091007/31654/%e0%b8%88%e0%b8%b1%e0%b8%9a%e0%b8%9c%e0%b8%b5%e0%b8%82%e0%b8%99%e0%b8%b8%e0%b8%99%e0%b8%a7%e0%b8%b1%e0%b8%a2%e0%b9%82%e0%b8%88%e0%b9%8b%e0%b9%80%e0%b8%a3%e0%b9%88%e0%b8%82%e0%b8%b2%e0%b8%a2%e0%b8%95%e0%b8%b1%e0%b8%a7%e0%b8%aa%e0%b8%b2%e0%b8%a3%e0%b8%a0%e0%b8%b2%e0%b8%9e%e0%b8%a2%e0%b8%b2%e0%b8%a2%e0%b9%83%e0%b8%ab%e0%b9%89%e0%b8%ab%e0%b8%b2%e0%b9%80%e0%b8%87%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>จับผีขนุนวัยโจ๋เร่ขายตัวสารภาพยายให้หาเงิน</headline>
<lead>ตร.ภ.4 ตระเวนรวบ "ผีขนุน" ขายตัวริมถนนกลางเมืองโจ๋งครึ่ม ตะลึง!!! เป็นวัยโจ๋เพียบ นร.-นศ.อื้อ บางรายสารภาพยายให้มาหาเงินจุนเจือครอบครัว เผยยอมทำเพราะเคยถูกข่มขืนขณะเรียน ม.2 ตร.กันไว้เป็นพยาน ดำเนินคดีแม่เล้า-เจ้าของห้องเช่า</lead>
<neck></neck>
<body><p>เจ้าหน้าที่ตำรวจภูธรภาค 4 บุกเข้าจับกุมผู้ค้าประเวณีและเจ้าของห้องเช่าสำหรับให้บริการทางเพศ ในพื้นที่ตัวเมืองขอนแก่น เมื่อเวลา 00.30 น. วันที่ 7 ตุลาคม นำโดย <persName>พล.ต.ต.สุวิระ ทรงเมตตา</persName> รอง ผบช.ภ.4 ซึ่งสืบทราบว่า ภายในบริเวณสวนรัชดานุสรณ์ และบริเวณริมถนนเทพารักษ์ เขตเทศบาลนครขอนแก่น มีหญิงสาววัยรุ่น นักเรียน นักศึกษา ลักลอบขายบริการทางเพศเป็นจำนวนมาก จึงพร้อมด้วย <persName>พ.ต.ท.อนุศักดิ์ ศักดาวัชรานนท์</persName> สว.ผอ.8 บก.อก.ภ.4 และเจ้าหน้าที่ชุดเฉพาะกิจป้องกันปราบปรามการละเมิดสิทธิเด็กและสตรี ตำรวจภูธรภาค 4 นำกำลังเข้าตรวจค้นและจับกุม
</p>
<p>ในการจับกุมเจ้าหน้าที่แบ่งกำลังออกเป็นสองชุด ชุดแรกเข้าตรวจค้นบ้านพักของ<persName>นายประดิษฐ์ เห็งฟู</persName> อายุ 65 ปี หรือ ร้านลุงดิษฐ์ อาหารตามสั่ง เลขที่ 98/41 หมู่ 16 ชุมชนเทพารักษ์ 5 เขตเทศบาลนครขอนแก่น ซึ่งเจ้าหน้าที่สืบทราบว่า ร้านแห่งนี้เปิดขายอาหารตามสั่ง ชั้นบนใช้เป็นที่พักอาศัย ชั้นล่างแบ่งเป็นห้องเล็กๆ สำหรับให้หญิงและชายขายบริการที่ติดต่อกับลูกค้าจากข้างนอกเข้ามาเปิดห้องชั่วคราว โดยเสียค่าบริการครั้งละ 50 บาท แถมถุงยางอนามัย 1 อัน
</p>
<p> จากการตรวจสอบของเจ้าหน้าที่ตำรวจพบหญิงสาวอายุ 15-19 ปี 5 คน ให้บริการแขกอยู่ภายในห้อง ซึ่งแบ่งเป็นห้องเล็กๆ มีทั้งหมด 8 ห้อง แต่ละห้องแบ่งกั้นด้วยสังกะสี นอกจากนี้ยังพบถุงยางอนามัยที่แล้วจำนวนมากตกอยู่ที่พื้น และถุงยางอนามัยที่ยังไม่ได้ใช้อีกจำนวนหนึ่ง จึงควบคุมตัวหญิงสาวทั้งหมด รวมทั้ง<persName>นายประดิษฐ์</persName> เจ้าของร้าน และ<persName>นายพลพีร์ คำปุนเจียม</persName> อายุ 23 ปี คนดูต้นทาง ไปสอบสวนและดำเนินคดี
 ส่วนกำลังเจ้าหน้าที่ตำรวจชุดที่ 2 ได้ไปที่บริเวณริมถนนเทพรักษ์ จุดที่อยู่ฝั่งตรงข้ามที่ทำการไปรษณีย์เทพารักษ์ และอยู่ใกล้กับศาลากลางจังหวัดขอนแก่น จากนั้นได้ล่อซื้อและจับกุม <persName>น.ส.ประพิษ จันเกสร</persName> อายุ 46 ปี และ<persName>นายคีตภัทร จงเห็นจิตต์</persName> อายุ 31 ปี แม่เล้า-พ่อเล้า พร้อมหญิงวัยรุ่นขายบริการอีก 2 คน คือ <persName>น.ส.ณี</persName> (นามสมมติ) อายุ 18 ปี และ <persName>น.ส.ปุ๊ก</persName> (นามสมมติ) อายุ 16 ปี ทั้งสองเป็นนักเรียนระดับ ปวช.ในสถาบันแห่งหนึ่ง
</p>
<p> เบื้องต้น <persName>น.ส.ปุ๊ก</persName> ให้การต่อเจ้าหน้าที่ตำรวจว่า พ่อแม่เลิกกันไปหลายปีแล้ว เมื่อ 2 ปีที่ผ่านมาแม่เสียชีวิตจากโรคมะเร็งตับ จึงต้องอาศัยอยู่กับยายอายุ 56 ปี เพียงสองคน ต่อมายายตกงานทำให้ชีวิตความเป็นอยู่ลำบากมาก ยายจึงบอกให้ไปทำงานกับเพื่อนคนหนึ่งที่ขายประเวณีอยู่บริเวณสวนรัชดานุสรณ์ ด้วยความที่ตนเคยถูกข่มขืนในขณะยังเรียนอยู่ ม.2 จึงตัดสินใจไปขายประเวณี เงินที่หามาได้จะมอบให้ยายไว้เป็นค่าใช้จ่ายต่างๆ ภายในบ้านส่วนตนเองจะได้เงินไปเรียนหนังสือวันละ 100 บาท
<persName> พล.ต.ต.สุวิระ</persName>กล่าวว่า การขายบริการทางเพศมีอยู่ในทุกจังหวัด ส่วนใหญ่จะนิยมใช้บริการกับเด็กหญิงอายุ 13-15 ปี โดยเฉพาะในเมืองใหญ่ๆ เช่น จ.ขอนแก่น มีนักเรียน นักศึกษา เข้ามาเช่าหอพัก เพื่อเรียนหนังสือกันมาก บางครั้งเด็กเหล่านี้จะถูกชักชวนให้ค้าประเวณี เพื่อนำเงินไปซื้อเสื้อผ้า และเที่ยวเตร่ แต่งตัวตามแฟชั่น การขายบริการทางเพศในปัจจุบันมีทั้งเด็กหญิงและเด็กชาย ส่วนเอเย่นต์ พ่อเล้า แม่เล้า มีทั้งนักเรียน นักศึกษา
</p>
<p>กรณีของ <persName>น.ส.ปุ๊ก</persName> หลังสอบสวนแล้ว เจ้าหน้าที่ตำรวจได้ว่ากล่าวตักเตือน และแนะนำให้ไปหางานใหม่ทำ อย่ายึดอาชีพเป็นหญิงขายบริการทางเพศอีก ส่วน<persName>นายประดิษฐ์</persName> <persName>นายพลพีร์</persName> <persName>นายคีตภัทร</persName> และ <persName>น.ส.ประพิษ</persName> ได้ควบคุมตัวดำเนินคดีที่ สภ.เมืองขอนแก่น ในข้อหาร่วมกันเป็นธุระจัดหา ล่อไป หรือชักพาไปเพื่อการค้าประเวณี นอกจากนี้ นักเรียน นักศึกษาที่ถูกจับกุมในครั้งนี้ เจ้าหน้าที่ตำรวจได้กันไว้เป็นพยาน พร้อมทั้งว่ากล่าวตักเตือน ก่อนแจ้งให้ผู้ปกครองมารับตัวกลับไป
</p></body>
</news>
