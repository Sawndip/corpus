<teiHeader>
<fileDesc>
<titleStmt>
  <title>DSI ลั่นไม่เคยยึดปุ๋ยปูแดงแต่ห้ามขายตรง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 11:10:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208108  </bibl>
</sourceDesc>
</fileDesc>
</teiHeader>
<news>
<headline>DSI ลั่นไม่เคยยึดปุ๋ยปูแดงแต่ห้ามขายตรง</headline>
<lead>ดีเอสไอ ลั่น ไม่เคย ยึดปุ๋ยปูแดง แต่ห้ามขายตรง พร้อมระบุ 3 ผู้บริหาร ถูกออกหมายจับ ยังล่องหน</lead>
<neck></neck>
<body><p><persName>พ.อ.ปิยะวัฒก์ กิ่งเกตุ</persName> ผู้บัญชาการสำนักคดีอาญาพิเศษ กรมสอบสวนคดีพิเศษ หรือ ดีเอสไอ เปิดเผยความคืบหน้า การติดตามจับกุม ผู้บริหาร บริษัท เบสท์ 59 จำกัด ที่จำหน่ายปุ๋ย ปูแดงไคโตซาน ว่า ขณะนี้ ผู้บริหารทั้ง 3 ที่ถูกออกหมายจับกุม ก็ยังไม่ติดต่อมอบตัว อยู่ระหว่างการหลบหนี ซึ่งชุดสืบสวน ดีเอสไอ ได้กระจายกำลังติดตาม และประสานตำรวจตรวจคนเข้าเมือง ช่วยตรวจสอบอีกทาง กันผู้ต้องหาหลบหนีออกนอกประเทศ ส่วนเส้นทางการเงินของทั้งสามคน ก็ยังถูกอายัดไว้ เนื่องจาก ต้องตรวจสอบเส้นทางการเงิน และในวันนี้จะทราบผลการประกอบการของบริษัท ทั้งหมดว่า เป็นมาอย่างไร และยอดเท่าไร ส่วนกรณีที่ตัวแทนบริษัทเข้าแจ้งความว่า ถูก ดีเอสไอ อายัดสินค้า ไม่สามารถขายต่อได้นั้น <persName>พ.อ.ปิยะวัฒก์</persName> ยืนยันว่า ทาง ดีเอสไอ และ สคบ. ไม่ได้มีการอายัดสินค้า แต่ ห้ามจำหน่ายในระบบขายตรง และขึ้นทะเบียนพานิชย์ ก็สามารถขายได้ ไม่มีการยึดสินค้าใดๆ ทั้งสิ้น ส่วนสินค้านั้น หากตรวจสอบพบว่า มีสารเจือปนต้องห้าม ก็จะต้องตรวจสอบ เรื่องการขึ้นทะเบียนด้วย หากไม่มีการขึ้นทะเบียน ก็ต้องถูกดำเนินคดีเพิ่มอีก </p>
<p>อย่างไรก็ตาม <persName>นายสาธิต แดงจันทร์</persName> อายุ 36 ปี ตัวแทนกลุ่มสมาชิกผู้ได้รับความเดือดร้อน เชื่อว่า การจับกุม ครั้งนี้ ต้องถูกกลั่นแกล้งอย่างแน่นอน เพราะสินค้าที่ของปูแดง ขายได้เป็นอย่างดี มีสมาชิกมาก รวมถึงสินค้าได้มาตราฐาน ไม่เคยเอาเปรียบประชาชน</p></body>
</news>
