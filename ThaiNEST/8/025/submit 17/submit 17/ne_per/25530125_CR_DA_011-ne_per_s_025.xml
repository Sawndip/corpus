<teiHeader>
<fileDesc>
<titleStmt>
  <title>รวบสาวขนยานรกกว่า 10 ล้านคาด่าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 08:08:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44713  </bibl>
</sourceDesc>
</fileDesc>
</teiHeader>
<news>
<headline>รวบสาวขนยานรกกว่า 10 ล้านคาด่าน</headline>
<lead></lead>
<neck></neck>
<body><p>วันนี้(25ม.ค.)กลางดึกที่ผ่านมา ขณะที่ <persName>พ.ต.ท.ชัยอนันท์ สุขชาญวิทย์</persName> สวป. สน.สายไหม พร้อมกำลังสายตรวจตั้งด่านตรวจบริเวณ สี่แยกคปอ.(กรมควบคุมการปฏิบัติทางอากาศ) ถนนพหลโยธิน แขวง-เขตสายไหม พบรถแท็กซี่มิเตอร์โตโยต้า สีฟ้า ทะเบียน ทย 2180 กท. มี<persName>น.ส.พรภัทรา เจริญทั้งพงศ์ชัย</persName> อายุ 23 ปี อยู่บ้านเลขที่239 ซอยจรัลสนิทวงศ์ 91 แขวงบางอ้อ เขตบางพลัด เป็นผู้โดยสารนั่งอยู่บนด้านหลัง เมื่อเห็นทางตำรวจส่องไฟตรวจเข้าไปภายในรถก็แสดงท่าทางมีพิรุธอย่างเห็นได้ชัด</p>
<p><persName>พ.ต.ท.ชัยอนันท์</persName> เห็นอาการผิดปกติของ<persName>น.ส.พรภัทรา</persName> จึงขอตรวจค้นกระเป๋าเสื้อผ้าที่วางอยู่ข้างตัว เมื่อเปิดออกมาถึงกับตะลึง เจอยาบ้าห่อมาอย่างดีหลายสิบมัด นอกจากนี้ยังเจอยาไอซ์ อีก 2 ถุงใหญ่จึงคุมตัวลงลงมาตรวจค้นอย่างละเอียด นับยาบ้าได้ 6 หมื่นเม็ด ส่วนยาไอซ์น้ำหนัก 2 กก. รวมมูลค่าของกลางประมาณ 10 ล้านบาท จึงรีบรายงานผู้บังคับบัญชา จากนั้น<persName>พ.ต.อ.เจริญ ศรีศศลักษณ์</persName> รอง ผบก.น.2 พร้อมด้วย<persName>พ.ต.อ.ชูศักดิ์ เตชะรักษ์พงษ์</persName> ผกก.สน.สายไหม เดินทางมาร่วมสอบสวนขยายผล เบื้องต้น<persName>น.ส.พรภัทรา</persName> ซึ่งอ้างว่าทำงานอยู่ที่บริษัทจัดหางานแห่งหนึ่ง ยังคงให้การแบ่งรับแบ่งสู้ว่ามีคนจ้างให้นำกระเป๋าไปส่งที่ย่านลาดพร้าว 64 แต่ตำรวจยังไม่ค่อยปักใจเชื่อ เตรียมนำตัวไปตรวจสอบที่ห้องพัก ขณะที่<persName>นายแสวง</persName> (ของสงวนนามสกุล) อายุ 33 ปี โชเฟอร์แท็กซี่ ให้การว่า ก่อนเกิดเหตุวิ่งรับผู้โดยสารตามปกติ เมื่อมาถึงปากซอยพหลโยธิน 64 ใกล้ รพ.บีแคร์ฯ เห็น<persName>น.ส.พรภัทรา</persName> เพิ่งลงมาจากรถเก๋งสีดำ ไม่ทราบยี่ห้อและทะเบียน แล้วโบกให้จอดเรียกไปส่งปลายทางลาดพร้าว 64 เมื่อขับมาได้ประมาณ 1 กม.ก็เจอด่านตำรวจจึงจอดให้ตรวจค้นดังกล่าว  </p></body>
</news>
