<teiHeader>
<fileDesc>
<titleStmt>
  <title>ล็อกหนุ่มหื่นแอบถ่ายใต้กระโปรง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 18:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45098  </bibl>
</sourceDesc>
</fileDesc>
</teiHeader>
<news>
<headline>ล็อกหนุ่มหื่นแอบถ่ายใต้กระโปรง</headline>
<lead>ตำรวจเมืองปากน้ำล็อกหนุ่มก่อสร้างหื่นกามยื่นกล้องแอบถ่ายใต้กระโปรงนักศึกษาสาว</lead>
<neck></neck>
<body><p>วันนี้ (26 ม.ค.) ขณะ <persName>ร.ต.อ.สุพล สงทอง</persName> รอง สวป.สภ.สำโรงเหนือ จ.สมุทรปราการ ออกตรวจพื้นที่ รับแจ้งว่ามีพลเมืองสามารถควบคุมตัวชายที่ใช้กล้องดิจิตอลถ่ายใต้กระโปรงนักศึกษาไว้ได้ บริเวณสะพานลอย หน้าตลาดสดสำโรง ถนนสุขุมวิท หมู่ 1 ต.สำโรงเหนือ อ.เมือง จึงรีบตรวจสอบพบชาวบ้านกว่า 20 คน ยืนล้อมกรอบชายดังกล่าวทราบชื่อ <persName>นายบุญยืน แซ่อึ้ง</persName> อายุ 46 ปี อยู่บ้านเลขที่ 621 ซ.วัดด่าน 42/9 หมู่ 3 ต.สำโรงเหนือ อ.เมือง จ.สมุทรปการ พร้อมของกลาง กล้องถ่ายรูปดิจิตอล ยี่ห้อ แคนนอน รุ่น Powershot A-470 สีบอรนซ์ คาดแดง โดยมี <persName>น.ส.ทราย</persName> (นามสมมติ) อายุ 20 ปี นักศึกษาชั้นปีที่ 2 คณะบริหารธุรกิจ มหาวิทยาลัยชื่อดีงแห่งหนึ่ง ยืนร้องห่มร้องไห้พร้อมชี้ให้จับกุม</p>
<p><persName>น.ส.ทราย</persName> ให้การว่า หลังเลิกเรียนก็แวะเดินดูเสื้อผ้าในตลาด จากนั้นเดินข้ามสะพานลอย เพื่อไปขึ้นรถกลับบ้าน ระหว่างก้าวขึ้นบันไดสังเกตเห็น<persName>นายบุญยืน</persName> พยายามเดินตามติดแล้วใช้มือช้อนเข้าใต้กระโปรง ทั้งยังได้ยินเสียงกดชัตเตอร์ดัง จึงตะโกนร้องสุดเสียงให้คนช่วยจับกุมไว้ได้</p>
<p>ด้าน <persName>นายบุญยืน</persName> ให้การว่า เป็นช่างรับเหมาก่อสร้าง แล้วเป็นผู้แอบถ่ายรูปใต้กระโปรงหญิงสาวจริง โดยเลือกเฉพาะนักศึกษาสาวที่แต่งกายวาบหวิวเสื้อผ้ารัดรูป ส่วนกล้องดังกล่าวซื้อมือสองมาจากโรงรับจำนำ ซึ่งจากการตรวจสอบพบภาพถ่ายใต้กระโปรงถึง 64 ภาพเบื้องต้นเจ้าหน้าที่แจ้งข้อหาก่อความเดือดร้อนรำคาญ คุมตัวส่งพนักงานสอบสวนดำเนินคดีต่อไป. </p></body>
</news>
