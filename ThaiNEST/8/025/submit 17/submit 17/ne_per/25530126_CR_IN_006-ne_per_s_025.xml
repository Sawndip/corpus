<teiHeader>
<fileDesc>
<titleStmt>
  <title>อธิบดีฯขู่เด็กบ้านกรุณาคุมยากส่งเรือนจำ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-26 09:52:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208274  </bibl>
</sourceDesc>
</fileDesc>
</teiHeader>
<news>
<headline>อธิบดีฯขู่เด็กบ้านกรุณาคุมยากส่งเรือนจำ</headline>
<lead>อธิบดีกรมพินิจ สั่งสอบ เด็กบ้านกรุณาตะลุมบอน ขู่ ทำผิดจริง ส่งตัวคุมในเรือนจำตามกฎ พร้อมระบุ จำนวนเด็กทำผิดเพิ่มมากขึ้น เกินกำลังควบคุม</lead>
<neck></neck>
<body><p><persName>นายธวัชชัย ไทยเขียว</persName> อธิบดีกรมพินิจและคุ้มครองเด็กและเยาวชน เปิดเผย ความคืบหน้ากรณี เด็กในบ้านกรุณายกพวกทำร้ายร่างกายกัน ได้รับบาดเจ็บจำนวนมาก ว่าล่าสุด ยอดผู้บาดเจ็บ มีทั้งสิ้น 89 คน โดยขณะนี้ ยังพักรักษาตัว ในโรงพยาบาล 4 คน ซึ่งเรื่องที่เกิดขึ้นนั้น ยอมรับว่า มีจุดอ่อนหลายเรื่อง ทั้งจำนวนเจ้าหน้าที่ ที่ดูแล ที่ไปอบรม รวมทั้ง จำนวนเด็กที่มีจำนวนมากจากเดิม ที่สามารถรองรับเด็กได้ ไม่เกิน 350 คน แต่ขณะนี้ มีสูงถึง 700 คน แล้ว และเหตุที่เกิดขึ้น ก็มีการตั้งกรรมการสอบสวน ว่าเหตุที่เกิดขึ้น เป็นเพราะการทะเลาะวิวาท 2 ฝ่าย และใครเป็นต้นเหตุ หากพบว่า ฝ่ายหนึ่งตะลุมบอนอีกฝ่ายที่ไม่ขอสู้ แต่ก็ยังทำร้ายร่างกาย ก็จะถูกแจ้งข้อหาเพิ่ม แต่หากร่วมกันทั้งสองฝ่าย ก็จะมีการลงโทษตามกฎ อาจสั่งให้ทำงานบำเพ็ญประโยชน์เป็นต้น ส่วนสาเหตุจากการตรวจสอบ เบื้องต้นพบว่า เป็นเพราะการที่คนหมู่มาก มาอยู่รวมกัน ก็มีพรรคพวก ทำให้เกิดการเบ่งเขม่นกัน ซึ่งที่ผ่านมา ทางสถานพินิจ ก็มีการแก้ปัญหานี้มาตลอด แต่เนื่องจาก จำนวนเด็กที่เพิ่มมากขึ้น คนใหม่เข้ามาก็เกิดปัญหาตามมาอีก และหากเด็กรายใด ที่ก่อเหตุและสถานพินิจไม่สามารถควบคุมได้ ก็จะส่งไปควบคุมที่เรือนจำได้ตามกฎหมาย  อย่างไรก็ตาม จำนวนเยาวชนที่ก่อคดี มีจำนวนเพิ่มมากขึ้น ซึ่งจากสถิติสถานพินิจ ที่ดูแลเยาวชนดังกล่าวนั้น พบว่า ที่บ้านกรุณา และสถานพินิจ จ.นครสวรรค์ มีเยาวชน ถูกควบคุมจำนวนมาก ซึ่งสะท้อนให้เห็นว่า ปัจจุบันเยาวชนกลายเป็นผู้ก่อเหตุมากขึ้น</p>
<p>ขณะที่ เยาวชนบ้านกรุณา ซึ่งบาดเจ็บจากการยกพวกถล่มกัน เพราะปัญหาแย่งยาฉุน ถูกนำตัวออกจากโรงพยาบาล กลับเข้าคุมตัวที่สถานพินิจแล้ว</p></body>
</news>
