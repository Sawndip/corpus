<teiHeader>
<fileDesc>
<titleStmt>
  <title>ประหารหนุ่มเมืองคอนยิง ตร.มักกะสัน ดับ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-02 14:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116075  </bibl>
</sourceDesc>
</fileDesc>
</teiHeader>
<news>
<headline>ประหารหนุ่มเมืองคอนยิง ตร.มักกะสัน ดับ!</headline>
<lead>ประหารชีวิตหนุ่มเมืองคอน ยิงตำรวจมักกะสันดับ ขณะเข้าระงับเหตุวิวาทกลางลานเบียร์ สารภาพศาลปรานีลดเหลือคุกตลอดชีวิต</lead>
<neck></neck>
<body><p>วันนี้ (2 ต.ค.) เมื่อเวลา 09.30 น.ที่ห้องพิจารณาคดี 807 ศาลอาญา ถ.รัชดาภิเษก ศาลออกนั่งบัลลังก์อ่านคำพิพากษาในคดีหมายเลขดำ 0.4002/2551 ที่พนักงานอัยการฝ่ายคดีอาญา 9 เป็นโจทก์ฟ้อง <persName>นายศาสตรา แก้วกระจ่าง</persName> อายุ 23 ปี ชาว จ.นครศรีธรรมราช เป็นจำเลยฐานฆ่าเจ้าพนักงานตำรวจขณะปฏิบัติหน้าที่ และ พ.ร.บ.อาวุธปืน อย่างไรก็ดี คดีนี้ศาลได้ออกหมายจับจำเลย ซึ่งหลบหนี และยังไม่ได้ตัวมาในวันนี้ศาลจึงอ่านคำพิพากษาลับหลังจำเลย</p>
<p> คดีนี้ฟ้องโจทก์สรุปว่าเมื่อวันที่ 12 เม.ย.2551 เวลากลางวัน จำเลยได้บังอาจใช้อาวุธปืนพกสั้นออโตเมติก (Glock) ขนาด 9 มม.ทะเบีน กท.420343 ของ <persName>ส.ต.อ.พรชัย เอียดล้วน</persName> เจ้าหน้าที่ตำรวจ สน.ดินแดง ช่วยราชการสืบสวน สน.ประเวศ ยิงใส่ <persName>ส.ต.อ.ณัฐพงษ์ ลูกจันทร</persName> เจ้าหน้าที่ตำรวจ สน.มักกะสัน จำนวน 5 นัด เสียชีวิต ขณะเข้าระงับเหตุทะเลาะวิวาทระหว่างกลุ่มของจำเลย กับ กลุ่ม<persName>นายจตุพร คงเจริญ</persName>คู่กรณี เหตุเกิดบริเวณหน้าลานเบียร์โรงแรมมรกต ถ.เพชรบุรีตัดใหม่ แขวงบางกะปิ เขตห้วยขวาง กทม.หลังเกิดเหตุจำเลยหลบหนีโดยนำอาวุธปืนไปฝากไว้กับเพื่อน ก่อนจะถูกเจ้าหน้าที่ตำรวจจับกุมตัวได้ที่ขนส่งสายใต้ใหม่                จำเลยให้การรับสารภาพว่าใช้ปืนยิงผู้ตาย แต่อ้างว่าไม่ทราบว่าเป็นผู้ตายเป็นเจ้าหน้าที่ตำรวจ และขณะเกิดเหตุมีความชุลมุนมาก ผู้ตายถือที่ช็อตไฟฟ้าจะเข้าทำร้าย จึงต้องใช้ปืนยิงใส่ เพื่อเป็นการป้องกันตัว</p>
<p>ศาลพิเคราะห์พยานหลักฐานนำสืบทั้งสองฝ่ายแล้ว เห็นว่า ขณะเกิดเหตุจำเลยทะเลาะวิวาทกับคู่กรณีแล้วผู้ตายเข้ามาระงับเหตุ ผู้ตายได้แสดงบัตรประจำตัวเจ้าพนักงานตำรวจ และบอกว่าเป็นตำรวจ ก่อนเข้าแยกกลุ่มของจำเลย กับกลุ่มคู่กรณี และยังทำให้ปืนพกของ <persName>ส.ต.อ.พรชัย</persName> ตกลงพื้น เมื่อจำเลยเก็บได้จำเลยย่อมรับทราบอยู่แล้วว่า ผู้ตายเป็นตำรวจ มีอำนาจระงับเหตุ แต่จำเลยกลับใช้อาวุธปืนยิงใส่ผู้ตายทั้งกระสุนยังพลาดไปถูก <persName>นายจตุพร</persName> ได้รับบาดเจ็บบริเวณข้อศอกอันเป็นการเจตนาฆ่า ข้ออ้างของจำเลยไม่มีน้ำหนักหักล้างพยานหลักฐานโจทก์ได้จึงมีความผิดตามฟ้อง                พิพากษาว่า ให้ประหารชีวิตจำเลยฐานฆ่าเจ้าพนักงานขณะปฏิบัติหน้าที่โดยเจตนา คำรับสารภาพ ในชั้นจับกุมและนำสืบเป็นประโยชน์แก่การพิจารณา ลดโทษให้ 1 ใน 3 คงจำคุกจำเลยไว้ตลอดชีวิต</p>
<p>ผู้สื่อข่าวรายงานว่า คดีนี้ ศาลอาญา อนุญาตให้ประกันตัวจำเลยไปหลังจากถูกฟ้อง แต่จำเลยไม่ยอมมาฟังคำพิพากษา เมื่อวันที่ 25 ส.ค.ที่ผ่านมา ศาลจึงมีคำสั่งให้ออกหมายจับจำเลย พร้อมกับปรับนายประกัน โดยเลื่อนมาอ่านคำพิพากษาในวันนี้ แต่ก็ยังไม่ได้ตัวจำเลยมาฟังคำพิพากษาอีก ศาลจึงอ่านคำพิพากษาลับหลังในทันที </p></body>
</news>
