<teiHeader>
<fileDesc>
<titleStmt>
  <title>คุก3ปีแท็กซี่ข่มขืน-ฉกมือถือไกด์สาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31342/%e0%b8%84%e0%b8%b8%e0%b8%813%e0%b8%9b%e0%b8%b5%e0%b9%81%e0%b8%97%e0%b9%87%e0%b8%81%e0%b8%8b%e0%b8%b5%e0%b9%88%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%89%e0%b8%81%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad%e0%b9%84%e0%b8%81%e0%b8%94%e0%b9%8c%e0%b8%aa%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>คุก3ปีแท็กซี่ข่มขืน-ฉกมือถือไกด์สาว</headline>
<lead>ศาลพิพากษาจำคุก 6 ปี แท็กซี่ข่มขืน-ฉกมือถือ "ไกด์สาว� จำเลยสารภาพปรานีเหลือ 3 ปี</lead>
<neck></neck>
<body><p>เมื่อวันที่ 5 ตุลาคม ที่ศาลอาญา ถนนรัชดาภิเษก ศาลสอบคำให้การจำเลย ในคดีที่พนักงานอัยการฝ่ายคดีอาญา เป็นโจทก์ ยื่นฟ้อง<persName>นายทองมี ค้อนจตุรัส</persName> อายุ 37 ปี อาชีพขับรถแท็กซี่รับจ้าง อยู่บ้านเลขที่ 57/1 หมู่ 4 อ.สีคิ้ว จ.นครราชสีมา เป็นจำเลย ในความผิดฐานข่มขืนกระทำชำเราผู้อื่นโดยข่มขู่ด้วยประการใดๆ โดยผู้นั้นไม่อยู่ในสภาวะที่จะขัดขืนได้และลักทรัพย์
</p>
<p>ตามฟ้องโจทก์ เมื่อวันที่ 2 ตุลาคม 2552 ระบุความผิดสรุปว่า เมื่อระหว่างวันที่ 7-8 กรกฎาคม 2552 เวลากลางคืน จำเลยได้กระทำผิดกฎหมายหลายบทด้วยการขับรถแท็กซี่ ยี่ห้อโตโยต้า สีชมพูคาดฟ้า ทะเบียน ทน 1772 กรุงเทพมหานคร รับ <persName>น.ส.หน่อย</persName> (นามสมมติ) อาชีพมัคคุเทศก์ (ไกด์) ผู้เสียหาย จากหน้าศูนย์การค้ายูเนียนมอลล์ สาขาลาดพร้าว ไปถนนพัฒนาการ ซึ่งผู้เสียหายไม่รู้จักเส้นทาง จากนั้นจำเลยได้ใช้กลอุบายหลอกลวงผู้เสียหายและขับรถออกนอกเส้นทาง ไปตามถนนสายบางบัวทอง-สุพรรณบุรี แล้วเลี้ยวรถไปจอดในซอยส่งเสริมพระพุทธศาสนา ต.หน้าไม้ อ.ลาดหลุมแก้ว จ.ปทุมธานี ใช้กำลังบังคับข่มขืนผู้เสียหายจนสำเร็จความใคร่ 2 ครั้ง ระหว่างนี้จำเลยได้ใช้โทรศัพท์มือถือถ่ายภาพใบหน้า และหน้าอกผู้เสียหายไว้ และลักเอาโทรศัพท์มือถือของผู้เสียหาย ยี่ห้อไอโฟน ราคา 5,000 บาท หลบหนีไป ต่อมาวันที่ 9 กรกฎาคม เจ้าหน้าที่ตำรวจติดตามจับกุมจำเลยส่งพนักงานสอบสวนดำเนินคดี
</p>
<p>ศาลอ่านและอธิบายคำฟ้องแล้ว จำเลยให้การรับสารภาพโดยตลอด ในวันเดียวกันจึงได้มีคำพิพากษา โดยศาลพิเคราะห์แล้วเห็นว่า จำเลยกระทำผิดกฎหมายหลายบทตามฟ้องจริง ให้ลงโทษทุกกรรมพิพากษา ฐานข่มขืนกระทำชำเรา อันเป็นบทหนักสุดจำคุก 5 ปี และฐานลักทรัพย์เวลากลางคืนจำคุก 1 ปี รวมจำคุก 6 ปี แต่จำเลยรับสารภาพ เห็นควรลดโทษให้กึ่งหนึ่งคงจำคุกจำเลย 3 ปี
</p></body>
</news>
