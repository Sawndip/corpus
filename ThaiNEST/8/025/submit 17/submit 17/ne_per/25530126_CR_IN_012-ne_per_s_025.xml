<teiHeader>
<fileDesc>
<titleStmt>
  <title>เสื้อแดงบุก สตช.ทวงคดีพธม.ยึดสนามบิน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-26 13:45:13  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208319  </bibl>
</sourceDesc>
</fileDesc>
</teiHeader>
<news>
<headline>เสื้อแดงบุก สตช.ทวงคดีพธม.ยึดสนามบิน</headline>
<lead>เสื้อแดง กว่า 20 คน นำโดย <persName>หมอเหวง</persName> บุก สตช. ทวงความคืบหน้า คดี พธม.บุกยึดสนามบิน หลังคดีอืด ล่วงมา 1 ปี ยังเงียบ โดยมีกำลัง ตร.ปราบจลาจล ตรึงกำลัง กว่า 50 นาย</lead>
<neck></neck>
<body><p>บรรยากาศที่สำนักงานตำรวจแห่งชาติ หรือ สตช. ขณะนี้ ได้มีเจ้าหน้าที่ตำรวจชุดปราบจลาจล จากกองบัญชาการตำรวจนครบาล 6 จำนวน กว่า 50 นาย ตรึงกำลังเข้ม อยู่บริเวณทางเข้าด้านหน้าสำนักงานตำรวจแห่งชาติ เนื่องจาก ได้มีกลุ่มสมาพันธ์ประชาธิปไตย นำโดย <persName>น.พ.เหวง โตจิราการ</persName> กรรมการสมาพันธ์ จำนวนกว่า 20 คน เดินทางมายังสำนักงานตำรวจแห่งชาติ เพื่อขอเข้าพบ <persName>พล.ต.อ.ปทีป ตันประเสริฐ</persName> รักษาราชการแทน ผบ.ตร. เพื่อทวงถามความคืบหน้า กรณี ได้เรียกร้องให้มีการดำเนินคดี กับ กลุ่มพันธมิตรประชาชนเพื่อประชาธิปไตย กรณีบุกยึดสนามบินสุวรรณภูมิ และสนามบินดอนเมือง เมื่อวันที่ 26 พ.ย. ถึงวันที่ 2 ธ.ค.51 ที่ผ่านมา  หลังได้ไปดำเนินการตั้งแต่ วันที่ 3 ธ.ค.ที่กองบังคับการปราบปราม และเมื่อวันที่ 9 ธ.ค.51 ที่สำนักงานตำรวจแห่งชาติ ซึ่งเวลาผ่านมา กว่า 1 ปี 1 เดือนแล้ว แต่เห็นว่า ยังไม่มีความคืบหน้าในการดำเนินคดี ทั้งนี้ เจ้าหน้าที่ตำรวจได้ปิดประตูทางเข้าไว้ โดยไม่ยอมให้กลุ่มผู้ชุมนุมเข้ามาภายในสำนักงานตำรวจแห่งชาติแต่อย่างใด</p>
<p>ขณะที่ <persName>น.พ.เหวง โตจิราการ</persName> กรรมการสมาพันธ์ประชาธิปไตย หรือ แกนนำกลุ่มคนเสื้อแดง เปิดเผยว่า เรื่องนี้ ตนเห็นว่าหลังจาก ที่ <persName>พล.ต.ท.สมยศ พุ่มพันธ์ม่วง</persName> ผช.ผบ.ตร.ในฐานะหัวหน้าพนักงานสอบสวน เข้ามาดูแลรับผิดชอบคดี โดยให้มีการสั่งให้รวบรวมพยานหลักฐานใหม่ทั้งหมดนั้น ตนเห็นว่าเป็นการซื้อเวลาให้ยาวนานขึ้น ทั้งๆ ที่เรื่องนี้ สร้างความเสียหายต่อประเทศชาติเป็นอย่างมาก ซึ่งแตกต่างจากการดำเนินคดีของกลุ่มคนเสื้อแดง ที่บุกไปยังกระทรวงมหาดไทย และการ ประชุมสุดยอดอาเซียน ซัมมิท ที่พัทยา ซึ่งใช้ระยะเวลา เพียง 2-3 เดือน เรื่องก็ส่งฟ้องศาลเรียบร้อยแล้ว  อย่างไรก็ตาม ยืนยันว่า การเดินทางมาครั้งนี้ เป็นการดำเนินการตามขั้นตอนทุกประการ เพื่อประกาศให้ชัดเจนว่า รัฐบาล ชุดนี้ ดำเนินการอย่าง 2 มาตรฐาน เป็นอย่างไร ด้าน <persName>พล.ต.ต.รัฐพงษ์ ยิ้มใหญ่</persName> เลขานุการตำรวจแห่งชาติ ได้เป็นตัวแทน เข้ารับหนังสือดังกล่าว จากตัวแทนสมาพันธ์ประเทศไทย </p></body>
</news>
