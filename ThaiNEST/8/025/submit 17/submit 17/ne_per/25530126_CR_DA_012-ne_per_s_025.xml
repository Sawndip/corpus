<teiHeader>
<fileDesc>
<titleStmt>
  <title>ดีเอสไอวานตำรวจสากลช่วยล่าอาบูอาลี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 13:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45064  </bibl>
</sourceDesc>
</fileDesc>
</teiHeader>
<news>
<headline>ดีเอสไอวานตำรวจสากลช่วยล่า<persName>อาบูอาลี</persName></headline>
<lead>ดีเอสไอเดินหน้าวานอินเตอร์โพลช่วยล่า<persName>อาบูอาลี</persName>แสดงความจริงใจต่อซาอุฯ</lead>
<neck></neck>
<body><p>วันนี้ (26 ม.ค.) ที่กรมสอบสวนคดีพิเศษ (ดีเอสไอ) <persName>พ.ต.อ.ณรัชต์ เศวตนันทน์</persName> รองอธิบดีดีเอสไอและโฆษกดีเอสไอ เปิดเผยความคืบหน้าคดีฆาตกรรมนักการทูต หลังจากที่ดีเอสไอได้สรุปสำนวนการสอบสวนส่งอัยการและอัยการมีความเห็นให้ดีเอสไอออกหมายจับ<persName>นายอาบู อาลี</persName> ส่งฟ้องศาลเมื่อเดือน ธ.ค.ที่ผ่านมา ว่า ในคืนนี้ (26 ม.ค) ตนพร้อมคณะพนักงานสอบสวนจะเดินทางไปกรุงริยอง ประเทศฝรั่งเศส เพื่อนำหมายจับและภาพสเก็ตตำหนิรูปพรรณของ<persName>นายอาบู อาลี</persName> ที่ได้จากการสอบพยานบุคคลไปมอบให้กับสำนักตำรวจสากล (อินเตอร์โพล) ให้ช่วยเผยแพร่หมายจับดังกล่าวไปยังประเทศสมาชิกมากกว่า 190 ประเทศทั่วโลก เพื่อติดตามตัวผู้ต้องหามาดำเนินคดี แม้ว่าคดีดังกล่าวจะหมดอายุความในวันที่ 1 ก.พ.นี้ก็ตาม โดยทางการซาอุดิอาระเบีย มีความประสงค์ให้ยกเว้นการจำกัดอายุความตามสนธิสัญญากรุงเวียนนา ซึ่งสามารถให้การคุ้มครองการขยายอายุความต่อไปได้ เนื่องจากผู้เสียชีวิตทั้ง 4 ราย เป็นเจ้าหน้าที่นักการฑูต แต่ตามหลักกฎหมายไทยคดีอาญาทุกประเภทจะต้องมีอายุความ ดังนั้นจึงต้องนำหลักฐานที่ดีเอสไอมีอยู่ ไปมอบให้กับทางตำรวจสากลเพื่อแสดงความจริงใจให้รัฐบาลซาอุดิอาระเบีย เห็นว่าทางฝ่ายไทยไม่ได้นิ่งนอนใจกับเรื่องดังกล่าว.</p></body>
</news>
