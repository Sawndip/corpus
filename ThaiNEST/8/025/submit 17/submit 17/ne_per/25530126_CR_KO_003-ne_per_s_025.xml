<teiHeader>
<fileDesc>
<titleStmt>
  <title>เสธ.แดงโผล่สุโขทัยอัดอนุพงษ์ลืมตัวลืมเพื่อน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20100126/45935/%e0%b9%80%e0%b8%aa%e0%b8%98.%e0%b9%81%e0%b8%94%e0%b8%87%e0%b9%82%e0%b8%9c%e0%b8%a5%e0%b9%88%e0%b8%aa%e0%b8%b8%e0%b9%82%e0%b8%82%e0%b8%97%e0%b8%b1%e0%b8%a2%e0%b8%ad%e0%b8%b1%e0%b8%94%e0%b8%ad%e0%b8%99%e0%b8%b8%e0%b8%9e%e0%b8%87%e0%b8%a9%e0%b9%8c%e0%b8%a5%e0%b8%b7%e0%b8%a1%e0%b8%95%e0%b8%b1%e0%b8%a7%e0%b8%a5%e0%b8%b7%e0%b8%a1%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><persName>เสธ.แดง</persName>โผล่สุโขทัยอัด<persName>อนุพงษ์</persName>ลืมตัวลืมเพื่อน</headline>
<lead>�<persName>อนุพงษ์</persName>�ไม่กลัวโดนกระทืบหลังเกษียณตามคำขู่ ยันไม่เคยเป็นเพื่อนกับ�<persName>เสธ.แดง</persName>�ชี้ผลสอบยิงทบ. โยนให้ตร. ย้ำเหตุระเบิดทหารรู้จากเว็บ<persName>เสธ.แดง</persName> ปัดไม่ได้ส่ง�ร.อ.�หน้าห้องยัดลูกระเบิดตามที่ถูกอ้าง ย้ำกองทัพบกยังมั่นคงทำทุกอย่างให้ชาติสงบได้</lead>
<neck></neck>
<body><p>กลายเป็นประเด็นที่ทำให้กองทัพต้องเกิดความระส่ำเกี่ยวกับเหตุการณ์คนร้ายยิงระเบิดเอ็ม 79 ใส่ตึกกองบัญชาการกองทัพบก โดยหลังเกิดเหตุการณ์ดังกล่าว ตำรวจได้พุ่งเป้าไปที่ <persName>พล.อ.ขัตติยะ สวัสดิผล</persName> หรือ<persName>เสธ.แดง</persName> ผู้ทรงคุณวุฒิกองทัพบก พร้อมออกหมายเรียกให้มาพบพนักงานสอบสวน ซึ่งเรื่องดังกล่าว <persName>เสธ.แดง</persName> ออกมายืนยันว่า ถูกบิ๊กทหารด้วยกันใส่ร้าย จากนั้นได้เตือน <persName>พล.อ.อนุพงษ์ เผ่าจินดา</persName> ผู้บัญชาการทหารบกว่า หากเกษียณราชการเมื่อใดจะถูกกลุ่มคนเสื้อแดง และศัตรูตามเช็กบิลอย่างแน่นอน</p>
<p>"<persName>อนุพงษ์</persName>"เผยปล่อยให้ตร.จัดการ ล่าสุดเมื่อเวลา 11.00 น.วันที่ 25 มกราคม ที่สถานีวิทยุโทรทัศน์กองทัพบกช่อง 5 (ททบ.5) <persName>พล.อ.อนุพงษ์ เผ่าจินดา</persName> ผู้บัญชาการทหารบก ให้สัมภาษณ์สื่อมวลชนถึงการดำเนินการกับ <persName>พล.ต.ขัตติยะ</persName> หลังจากที่ตำรวจไปค้นบ้านพักพบอาวุธสงครามเป็นจำนวนมากว่า เรื่องเดิมที่ทางกระทรวงกลาโหมได้สั่งพักราชการ ขณะนี้ศาลอาญาทหารกำลังดำเนินการสอบสวนอยู่ และเท่าที่ทราบจากคณะกรรมการจะต้องรอให้  <persName>พล.ต.ขัตติยะ</persName> มาให้การกับคณะกรรมการ อย่างไรก็ตามถ้าเจ้าตัวยังไม่มาให้การภายในปลายเดือนนี้ หากไม่มีปัญหาอะไรก็สามารถสรุปเรื่องนี้ส่งให้กระทรวงกลาโหมได้ ส่วนเรื่องคดีอาญาเกี่ยวกับการครอบครองอาวุธเป็นเรื่องของเจ้าหน้าที่ตำรวจ</p>
<p>เมื่อถามว่า <persName>พล.ต.ขัตติยะ</persName> อ้างว่า มีนายทหารยศร้อยเอก ซึ่งเป็นทหารหน้าห้องของ<persName>พล.อ.อนุพงษ์</persName> เป็นคนยัดลูกระเบิดระหว่างการค้นบ้านของ<persName>พล.ต.ขัตติยะ</persName> นั้น <persName>พล.อ.อนุพงษ์</persName> กล่าวว่า ไม่ทราบ เพิ่งทราบจากสื่อมวลชน ทั้งนี้ยืนยันว่า ไม่เคยส่งเจ้าหน้าที่ไป แต่เป็นเจ้าหน้าที่ของสารวัตรทหาร และตำรวจไปทำ ทหารไม่เห็นเหตุผลจะต้องไปทำแบบนั้น ไม่น่าที่จะเป็นไปได้</p>
<p> ส่วนที่ถามว่าเหตุการณ์คนร้ายยิงเอ็ม 79 เข้าไปยังสำนักงานผู้บัญชาการทหารบก ทำไมถึงพุ่งเป้าไปที่ <persName>พล.ต.ขัตติยะ</persName>นั้น <persName>พล.อ.อนุพงษ์</persName> กล่าวว่า เป็นหน้าที่ของตำรวจที่จะต้องดำเนินการ เพราะการแก้ไขปัญหาเรื่องนี้จะต้องดำเนินการตามกฎหมาย ทั้งนี้ได้ให้เจ้ากรมข่าวทหารบกไปเรียนชี้แจงแล้วว่า หน้าที่ของการรักษาความปลอดภัยของกองบัญชาการกองทัพบกเป็นอย่างไร เรื่องนี้ต้องให้สื่อมวลชนช่วยสื่อให้สังคมเข้าใจ กองทัพไม่ใช่องค์กรของบุคคลใดบุคคลหนึ่ง แต่เป็นหน่วยราชการตามกฎหมาย ทหารมีหน้าที่ดูแลพื้นที่ไม่ให้ใครเข้ามาเอาเอกสาร ไม่ให้ใครบุกรุกเข้ามาได้ในพื้นที่กองบัญชาการกองทัพบก สิ่งนี้คือหน้าที่ในการรักษาความปลอดภัยของทหาร ส่วนหน้าที่เกิดจากการกระทำข้างนอกเป็นหน้าที่ของตำรวจตามปกติ</p>
<p>ปัดตอบเรื่องกลุ่มผู้ก่อเหตุ เมื่อถามว่า เวลานี้มูลเหตุที่ตึกกองบัญชาการกองทัพบกถูกยิงด้วยอาวุธปืนเอ็ม 79 คืออะไร <persName>พล.อ.อนุพงษ์</persName> กล่าวว่า ไม่ทราบเลย แต่รู้อย่างเดียวว่า บ้านเมืองจะต้องอยู่ภายใต้กรอบของกฎหมาย ไม่ว่าใครจะยิงใคร หรือยิงในเมืองหลวงไม่ได้ทั้งนั้น และใครจะประเมินว่า จะให้ออกจากปากโดยที่ประเมินเอาเองคงไม่ถูก เอาเป็นว่าให้ตำรวจสืบสวนสอบสวนได้หรือไม่ได้อย่างไร ส่วนที่ถามว่า ตอนนี้ในใจคิดว่ามีกี่กลุ่มที่สามารถก่อเหตุได้ในลักษณะแบบนี้ เรื่องนี้ขอตอบว่า คิดในใจไม่รู้เรื่อง ไม่รู้จะตอบอย่างไร หากคิดในใจก็ตอบในใจ</p>
<p> "ส่วนที่ถามว่าสิ่งที่เกิดขึ้นหลายคนมองว่าเป็นการท้าทายอำนาจของผู้บัญชาการทหารบกนั้น เรื่องนี้อยากเรียนว่า  องค์กรกองทัพบกไม่ได้เป็นภาพอย่างที่ท่านถามผม เพราะไม่ใช่องค์กรของผม แต่เป็นสถาบันหลักของประเทศชาติบ้านเมือง ใครมาอยู่ตรงนี้ก็จะต้องทำไปตามกฎตามระเบียบที่มี ผมเรียนไปแล้วว่าจุดยืนของเราไม่ได้อยู่ฝ่ายใดฝ่ายหนึ่ง การที่จะทำเช่นนั้น ผมไม่เห็นเกิดประโยชน์กับสังคม ผมไม่ทราบว่าเจตนาเพื่ออะไร หรือกลุ่มใดก็น่าจะเป็นผลทางด้านลบมากกว่าไม่ว่าจะเป็นกลุ่มไหนเป็นคนทำก็ไม่น่าจะดีทั้งนั้น แต่ทั้งหมดจะต้องขึ้นอยู่กับผลการสอบสวน” ผบ.ทบ. กล่าว</p>
<p>ย้ำไม่กลัวใครกระทืบหลังเกษียณ เมื่อถามว่า ในฐานะที่เป็นผู้บังคับบัญชาโดยตรงของ<persName>พล.ต.ขัตติยะ</persName> จะพูดกันอย่างไรเพื่อหาทางออก <persName>พล.อ.อนุพงษ์</persName> กล่าวว่า อย่างที่ทราบ ผู้ใต้บังคับบัญชาของตนทั้งกองทัพบกก็มีผู้บังคับบัญชารองลงไป ส่วนท่านผู้บังคับบัญชาของ <persName>พล.ต.ขัตติยะ</persName> ก็มีสำนักงานเลขานุการกองทัพบก (สลก.ทบ.) ก็คุยกันตลอดเวลา นอกจากนั้นกระแสของเพื่อนในรุ่นก็มีการไปพูดคุยอย่างที่ทราบแล้ว เรื่องนี้ไม่อยากจะถาม หรือจะตอบว่า จะต้องคุยหรือไม่ต้องคุย เพราะมีกลไกทำกันอยู่</p>
<p> ผบ.ทบ.ตอบข้อถามผู้สื่อข่าวกรณีกลัวหรือไม่ที่จะถูกลอบทำร้ายว่า ไม่เคยกลัวเลย ไม่รู้จะกลัวทำไม ส่วนที่ถามว่า <persName>พล.ต.ขัตติยะ</persName> ขู่ว่าหลังจากเกษียณอายุราชการไปแล้ว อาจจะเจอกลุ่มคนเสื้อแดงรุมกระทืบนั้น "ไม่เป็นไร ผมมีค่าเหมือนกับสื่อ เหมือนกับประชาชนคนหนึ่ง จะไม่ตั้งตัวเป็นมาเฟียสร้างกำลัง กองกำลังของตัวเองไม่มี เกษียณไปก็เหมือนประชาชนคนหนึ่ง ประเทศชาติก็จะต้องดูแลผม ถ้าจะทำอะไรแบบที่ว่า บ้านป่าเมืองเถื่อนขนาดนั้น สื่อมวลชนพูดกับคนได้มากกว่าผม”</p>
<p>ยันเหตุระเบิดรู้จากเว็บ<persName>เสธ.แดง</persName> ส่วนที่ถามว่าจากนี้ไปความสัมพันธ์ส่วนตัวของ ผบ.ทบ. กับ <persName>พล.ต.ขัตติยะ</persName> จะเป็นอย่างไรนั้น  ผบ.ทบ. กล่าวว่า ไม่รู้ เพราะได้เรียนสื่อไปหลายครั้งแล้ว ในชีวิตไม่เคยเรียนร่วมกับ<persName>พล.ต.ขัตติยะ</persName> และไม่เคยได้เป็นเพื่อนวิ่งเล่นอะไรกัน ไม่เคยไปเรียนกวดวิชากับ<persName>พล.ต.ขัตติยะ</persName> และไม่ทราบว่า <persName>พล.ต.ขัตติยะ</persName> ไปรู้จักกับใครที่ไหนมา ยืนยันว่า ไม่เคยเป็นอะไรที่พิเศษ แต่ปกติก็เป็นผู้ใต้บังคับบัญชาเหมือนกับกำลังพลคนหนึ่ง เมื่อทำผิดก็ว่าไปตามกฎหมาย หากถามว่าโกรธแค้นส่วนตัวหรือไม่นั้น ไม่มี</p>
<p> นอกจากนี้ <persName>พล.อ.อนุพงษ์</persName> ยังตอบคำถามผู้สื่อข่าวที่ตั้งข้อสังเกตว่ากองทัพปิดข่าวเหตุยิงระเบิดเอ็ม 79 ในกองบัญชาการกองทัพบกว่า ไม่มี สื่อพูดเอาเอง ไม่มีใครรู้เรื่อง ความจริงเจ้าหน้าที่ไปเห็นตั้งแต่วันที่ 14 มกราคมที่ผ่านมา แต่ไม่คิดว่า เป็นการถูกยิงระเบิดเข้ามา แต่ไปรู้อีกทีเพราะดูจากเว็บไซต์<persName>เสธ.แดง</persName>ดอทคอม เจ้าหน้าที่จึงไปทบทวน ทำให้รู้ว่าเกิดอะไรขึ้น เรื่องนี้ไม่มีใครรู้ ไม่ได้มีอะไรอย่างที่สื่อนึเมื่อถามว่า <persName>พ.ต.ท.ทักษิณ ชินวัตร</persName> อดีตนายกรัฐมนตรี กับคนเสื้อแดงออกมาระบุว่าจะมีการปฏิวัติ <persName>พล.อ.อนุพงษ์</persName> กล่าวว่า  พูดมาจนไม่รู้จะพูดอย่างไรแล้ว เพราะพูดมาหลายสิบหนแล้ว</p>
<p><persName>เสธ.แดง</persName>ท้าลุย-จะไปมอบตัวตีสาม  ส่วนความเคลื่อนไหวของ<persName>พล.ต.ขัตติยะ</persName>นั้น วันเดียวกัน <persName>พล.ต.ขัตติยะ</persName>เดินทางออกจากบ้านพักภายใน ม.พัน.4 ร.อ. เพื่อเดินทางไปยัง จ.พิษณุโลก โดยก่อนออกเดินทาง <persName>พล.ต.ขัตติยะ</persName> ออกมาให้สัมภาษณ์บริเวณนอกกองพัน เนื่องจากมีคำสั่งของผู้บังคับบัญชาห้ามไว้ว่า ได้รับหมายเรียกพนักงานสอบสวนให้ไปรับทราบข้อกล่าวหาภายในวันที่ 1 กุมภาพันธ์ ยังมีเวลาอีกหลายวัน ส่วนคดีนี้เมื่อเข้าสู่กระบวนการยุติธรรมแล้วเชื่อว่า จะไม่แพ้เพราะเจ้าหน้าที่เข้าค้นบ้านโดยมิชอบ หมายค้นไม่มี เจ้าของบ้านก็ไม่อยู่ อีกทั้งยังจับพลทหารใส่กุญแจมือ ซึ่งผิดข้อตกลงระหว่างกระทรวงกลาโหมกับสำนักงานตำรวจแห่งชาติ</p>
<p> "จะไปมอบตัวแน่นอน โดยจะเดินทางไปประมาณตี 3-4 เพราะเป็นยุทธศาสตร์ ถอยร่นแล้วค่อยรุกต่อ และมั่นใจว่าศาลจะให้ความเป็นธรรมไม่ออกหมายจับเพราะผมไม่เคยคิดหนี หากจะรวบตัวสามารถทำได้ เพราะเดินทางไปที่ใดจะบอกจุดหมด อย่างเช่นวันที่ 25 มกราคมจะเดินทางไปพบคนเสื้อแดงที่ จ.สุโขทัย" </p>
<p>ยันตอบโต้กองทัพไม่เกี่ยว<persName>แม้ว</persName> <persName> พล.ต.ขัตติยะ</persName> กล่าวด้วยว่า ขณะนี้ยังอยู่ระหว่างพักราชการทำให้มีเวลาว่าง จึงออกเดินสายบรรยายให้ความรู้เรื่องประชาธิปไตย และประวัติศาสตร์การทหาร ส่วนเรื่องเอ็ม 79 นั้นจะยิงกันเอง หรือใครยิงไม่ทราบ เพราะผบ.ทบ. มีคนจองกฐินหลายคน ทำให้กองทัพเสียเกียรติภูมิ จึงขอให้ <persName>พล.อ.อนุพงษ์</persName> ออกคำสั่ง ให้กลับเข้ารับราชการภายในหนึ่งเดือน  เพราะอีก 7 เดือนเมื่อเกษียณราชการไปแล้วจะมีคนตามกระทืบ ตั้งแต่หน้าบ้านไปยันหน้าปากซอย</p>
<p> อย่างไรก็ตามยืนยันว่า การเคลื่อนไหวตอบโต้กองทัพนั้น ไม่ได้เกี่ยวข้องกับ<persName>พ.ต.ท.ทักษิณ ชินวัตร</persName> อดีตนายกรัฐมนตรี เพราะไม่ได้ติดต่อกันนานแล้ว ส่วนการคาดการณ์ของรัฐบาลที่ระบุว่า 19-26 กุมภาพันธ์อาจเกิดความรุนแรงนั้น ไม่รู้ และยืนยันหากเกิดอะไรขึ้นก็ไม่เกี่ยวกัน เพราะทิศทางการชุมนุมขึ้นอยู่กับ 3 แกนนำ นปช. <persName>เสธ.แดง</persName>ทำได้เพียงอารักขาความปลอดภัยให้ประชาชนที่มาชุมนุม   </p>
<p> ผู้สื่อข่าวรายงานว่า ระหว่างที่ <persName>เสธ.แดง</persName>ให้สัมภาษณ์อยู่นั้นได้มีนายทหารระดับร้อยโทถึงพันโท จำนวน 4-5 นาย มายืนคุมเชิง นอกจากนี้ยังมีสารวัตรทหารอีกจำนวนหนึ่งทำทีจะเข้ามาควบคุมตัว <persName>พล.ต.ขัตติยะ</persName> แต่ <persName>พล.ต.ขัตติยะ</persName> เห็นเข้าพอดีจึงตะโกนถามด้วยอย่างดุดันว่า “มากันทำไม มาจับใคร ไอ้พวกทหารไม่เคยรบ” ทำให้นายทหารที่ยืนอยู่ไล่ ส.ห.ที่จะเข้ามาประชิดตัว <persName>พล.ต.ขัตติยะ</persName>กลับเข้ากองพันไปก่อน</p>
<p><persName>เสธแดง</persName>โผล่สุโขทัยพบแดงยันไม่คิดหนี  เมื่อเวลา 16.45 น. วันที่ 25 ม.ค. ที่สนามบินสุโขทัย <persName>พล.ต.ขัตติยะ</persName>เดินทางด้วยเครื่องบินสายการบินบางกอกแอร์เวย์เที่ยวบินที่ พีจี 213 โดยมี<persName>นายประดิษฐ์ สุนันต๊ะ</persName> แกนนำคนเสื้อแดงจังหวัดสุโขทัย พร้อมสมาชิก รวม 50 คน มารอต้อนรับ โดยให้สัมภาษณ์ สั้น ๆ ว่า ตนเองมายังจังหวัดสุโขทัยในครั้งนี้เพื่อมาชี้แจงพบปะพูดคุยกับสมาชิกเสื้อแดงในพื้นที่ โดยมีกำหนดการจะพบปะสมาชิกเสื้อแดงในค่ำวันนี้ และในส่วนของการรายงานตัวตามหมายเรียกนั้น กำหนดให้รายงานตัวในวันที่ 1 กุมภาพันธ์ ที่จะถึงนี้ เพราะฉะนั้นเป็นความกรุณาของศาลยุติธรรม ที่ทำให้ตนยังได้เดินทางพบปะพลพรรคเสื้อแดงได้ ที่</p>
<p> ทั้งนี้ในช่วงค่ำวันนี้ <persName>พล.ต.ขัตติยะ</persName> มีกำหนดพบปะแกนนำและสมาชิกเสื้อแดง ที่วัดบ้านป่ากล้วย ต.ท่าชัย อ.ศรีสัชนาลัย จ.สุโขทัย โดยมีแกนนำและสมาชิกเสื้อแดงจากจังหวัดสุโขทัย , พิษณุโลก ,กำแพงเพชร และ อุตรดิตถ์ เดินทางเข้าร่วมงาน</p>
<p>ม.พัน4 ยันไม้ได้ส่งสห.ล็อคตัว"<persName>เสธ.แดง</persName>”
<persName> พ.ท.ชินสรณ์  เรืองศุข</persName> ผู้บังคับกองพันทหารม้าที่ 4 รักษาพระองค์ ( ผบ.ม.พัน 4 รอ.) กล่าวถึงกระแสข่าวว่า มีสารวัตรทหารบก (สห.ทบ.)ไปควบคุมตัว<persName>พล.ต.ขัตติยะ</persName> ภายในบ้านพักม.พัน 4 รอ.ว่า ยืนยันว่า ไม่มีสารวัตรทหารบก (สห.ทบ. )ไปล็อคตัวหรือจับตัว<persName>พล.ต.ขัตติยะ</persName> ตามที่เป็นข่าว เพราะไม่มีหมายจับ และเราไม่มีอำนาจไปจับ<persName>พล.ต.ขัตติยะ</persName>ได้ เรื่อง คือ ตนเห็นมีนักข่าวเข้ามาสัมภาษณ์<persName>พล.ต.ขัตติยะ</persName> ตนจึงเข้ามาดูความเรียบร้อยเท่านั้น ยืนยันว่า ไม่มีอะไรทั้งสิ้น</p>
<p> <persName>พล.ต.ขัตติยะ สวัสดิผล</persName> ผู้ทรงคุณวุฒิกองทัพบก กล่าวว่า เมื่อช่วงบ่ายของวันที่ 25 ม.ค.ที่ผ่านมา ตนได้ไล่ตะเพิด สห. ประมาณ 20 นายที่ถูกส่งมาฝังตัวใน ม.พัน. 4 รอ. เพราะพวกนี้ทำทีจะมาบอกให้ตนไม่ให้สัมภาษณ์บริเวณด้านหน้าค่ายทหาร ซึ่งตนจึงได้ขยับไปสัมภาษณ์ด้านหน้ากรมการขนส่งทหารบก (ขส.ทบ.) จากนั้นมีสห.เดินตามตนมา ตนจึงก็ไล่ สห.ที่ตามมา จึงทำให้สห.พากันวิ่งหนีกระเจิงเข้าไปใน ม.พัน 4 รอ.</p>
<p> “ผมบอกผู้พันม.พัน 4 รอ. ที่เขาสังเกตการณ์ว่า เป็นทหารต้องรู้จักทำเพื่อบ้านเมือง ไม่ใช่ทำแต่สนองการเมือง แต่เขาก็ทำตามหน้าที่รู้ดีว่าเขาเป็นเด็กพล.อ.ประวิตร วงษ์สุวรรณ รมว.กลาโหม น้องเขาก็ไม่ได้มาทำอะไร ไม่ได้มารวบตัว มาดูเท่านั้น ส่วน สห. ก็ทำไปตามหน้าที่ เขาไม่รู้เรื่อง วัน ๆ มีหน้าที่รับแขก แจกของ ร้องเพลง มาดูความเรียบร้อยเท่านั้นไม่ได้มาล็อคตัวแต่อย่างใด ” <persName>พล.ต.ขัตติยะ</persName> กล่าว</p>
<p><persName> พล.ต.ขัตติยะ</persName> กล่าวว่า ส่วนกรณีที่<persName>พล.อ. อนุพงษ์ เผ่าจินดา</persName> ผู้บัญชาการทหารบก ปฏิเสธว่า ไม่เคยเป็นเพื่อนนั้น เป็นเรื่องปกติเพราะเป็นคนลืมตัว จำเพื่อนไม่ได้ เพื่อนร่วมรุ่นโรงเรียนกวดวิชาอโณชายืนยันได้ว่า ตนและ <persName>พล.อ.อนุพงษ์</persName> เรียนรุ่นเดียวกันหรือไม่ แต่ <persName>พล.อ.อนุพงษ์</persName> สอบติดโรงเรียนเตรียมทหารก่อนตนหนึ่งรุ่น นอกจากนั้น ในช่วงรับราชการ ดำรงตำแหน่ง ผู้พัน ม.พัน 30 รอ. ขึ้นตรงกับ พล.ร. 2 รอ. ก็เคยเจอ <persName>พล.อ.อนุพงษ์</persName> ซึ่งขณะนั้นยังไม่ได้เป็นผู้บังคับกองพัน ยังคุยกู มึงกันเพราะเป็นเพื่อนกัน</p>
<p>“ถึงวันนี้ทำเป็นจำไม่ได้ เป็นธรรมดาของพวกที่ลืมตัว และไม่เคยรู้จักชีวิต จิตใจและความรู้สึกทหารแท้ ๆ ไม่รู้ว่าทหารที่ไปรบมานั้น การมีปืน หรือ ระเบิด เป็นของที่ระลึกอยู่บ้าง เป็นเรื่องที่คนเป็นทหารก็รู้กันอยู่ มีแต่ทหารที่มีอำนาจบางคนเท่านั้นที่ไม่มีของพวกนี้ มีแต่ของสะสม เป็น วาสลีน และ เครื่องดนตรี เพราะชอบแต่ตีกลอง เล่นดนตรี รบก็ไม่ไหว แถมตอนฝึกคนที่อยู่ ในกรมทหารราบที่ 21 รักษาพระองค์ (ร.21 รอ.) เขาจำกันได้ ใครที่โดนด่า เพราะหนีการฝึก ส่วนหมายเรียก ผมจะไปตามหมายเรียกของตำรวจในอีก 7 วันข้างหน้าและถ้าไม่พบว่าผมเกี่ยวโยงกับการยิงกองทัพบกจะมีการฟ้องร้องคนที่มีคำสั่งให้ไปค้นบ้านตนเอง”<persName>พล.ต.ขัตติยะ</persName>กล่าว</p>
<p>เสื้อแดงฮือไล่ <persName>พล.ต.ท.สมคิด </persName>
 ด้านความเคลื่อนไหวของกลุ่มคนเสื้อแดง หลังจากก่อนหน้านี้ได้ชุมนุมกันที่เขาสอยดาว จ.จันทบุรี เพื่อตอบโต้การใช้กฎหมายสองมาตรฐานของรัฐบาลกรณีการบุกรุกป่าสงวนแห่งชาติเขาสอยดาว ล่าสุดกลุ่มคนเสื้อแดง กลุ่มรักเชียงใหม่ได้มารวมตัวเพื่อประท้วงขับไล่ <persName>พล.ต.ท.สมคิด บุญถนอม</persName> ผบช.ภ.5 ที่ด้านหน้ากองบัญชาการตำรวจภูธรภาค 5 ถนนมหิดล อ.เมือง จ.เชียงใหม่ กรณีรัฐบาลเพิกเฉยไม่มีคำสั่งให้ออกจากราชการหลังตกเป็นผู้ต้องหาคดีฆ่า<persName>นายโมฮัมเหม็ด อัลรูไวลี่</persName>นักธุรกิจชาวซาอุดีอาระเบีย พระญาติของกษัตริย์ไฟซาลแห่งซาอุดีอาระเบีย</p>
<p>  เมื่อเวลา 10.30 น. กลุ่มคนเสื้อแดงรักเชียงใหม่ 51 กว่า 100 คน นำโดย<persName>นางกัญญาภัค มณีจักร</persName> หรือ<persName>ดีเจอ้อม</persName> <persName>นายอภิชาติ สอนดี</persName> หรือ<persName>ดีเจอ้วน</persName> และ<persName>นายภูมิใจ ไชยา</persName> หรือ<persName>ดีเจต้อม</persName> รวมตัวประท้วงด้วยการนำรถหกล้อบรรทุกโลงศพออกเดินทางจากโรงแรมวโรรส แกรนด์พาเลซ หลังวัดพระสิงห์วรมหาวิหาร อ.เมือง จ.เชียงใหม่ แห่ไปตามถนน มุ่งหน้าไปชุมนุมปักหลักตั้งเต็นท์ประท้วงขับไล่ <persName>พล.ต.ท.สมคิด</persName> ที่ด้านหน้ากองบัญชาการตำรวจภูธรภาค 5 ถนนมหิดล อ.เมือง จ.เชียงใหม่  หลังจากตกเป็นผู้ต้องหาคดีฆ่านักธุรกิจชาวซาอุดีอาระเบีย</p>
<p>นำโลงศพติดรูปประท้วง
 ทั้งนี้ทันทีที่กลุ่มคนเสื้อแดงเดินทางไปถึงพบว่ามีเจ้าหน้าที่ตำรวจประมาณ 50 นายพร้อมโล่กำบังยืนตั้งแถวใช้กำแพงลวดหนามตรึงกำลังปิดกั้นทางเข้าออกประตูด้านหน้าและทุกด้านเอาไว้ โดยฝ่ายแกนนำกลุ่มคนเสื้อแดงได้พาผู้ชุมนุมรวมตัวเผชิญหน้ากับตำรวจ จากนั้นนำโลงศพไปตั้งไว้บนแผงลวดหนามโดยนำภาพถ่าย <persName>พล.ต.ท.สมคิด</persName> ไปแปะวางไว้ที่หน้าโลง พร้อมกับแผ่นกระดาษที่เขียนข้อความไว้ว่า "สมคิดออกไป" "หยุดปฏิบัติหน้าที่ซะสมคิด"</p>
<p> จากนั้น<persName>ดีเจอ้อม</persName>ได้สลับกับแกนนำคนอื่นๆ ใช้เครื่องขยายเสียงกล่าวปราศรัยโจมตี <persName>พล.ต.ท.สมคิด</persName>ว่า ถูกอัยการสั่งฟ้องตกเป็นผู้ต้องหากระทำผิดฆ่า<persName>นายโมฮัมเหม็ด อัลรูไวลี่</persName> นักธุรกิจชาวซาอุดีอาระเบีย ซึ่งเกี่ยวเนื่องกับคดีเพชรซาอุตาย ดังนั้นควรต้องหยุดปฏิบัติราชการและย้ายตัวออกไปจากการเป็น ผบช.ภ.5 และเชิญชวนชาวเชียงใหม่ร่วมประกอบพิธีเผาโลงศพที่หน้ากองบัญชาการตำรวจภูธรภาค 5 ในเวลา 15.00 น. จากนั้นกลุ่มคนเสื้อแดงได้พากันโห่ร้องตะโกนขับไล่อย่างต่อเนื่อง</p>
<p> ระหว่างการชุมนุมกลุ่มคนเสื้อแดงยังได้นำเทปบันทึกเสียง<persName>พล.ต.ท.สมคิด</persName> ที่เคยกล่าวต่อหน้ากลุ่มคนเสื้อแดงเชียงใหม่ว่า "หากทำไม่ดีจะออกจากพื้นที่ไปทันทีโดยไม่ต้องให้ใครมาขับไล่" มาเปิดสลับเป็นระยะ และมีการจุดบั้งไฟท้องตัน ซึ่งใช้สำหรับพิธีเผาศพของทางภาคเหนือมาจุดขึ้นฟ้า สลับกับการกล่าวโจมตีรัฐบาลว่าดำเนินการแบบสองมาตรฐานคือ สั่งพักราชการ <persName>พล.ต.ขัตติยะ</persName> แม้จะยังไม่ถูกออกหมายจับ แต่กรณี <persName>พล.ต.ท.สมคิด</persName> แม้อัยการจะสั่งฟ้องคดีแต่กลับยังไม่ถูกพักราชการ ปะทะตำรวจปาหมามุ่ยใส่จนท.</p>
<p> ทั้งนี้บรรยากาศการชุมนุมเริ่มตึงเครียดมากขึ้น โดยกลุ่มคนเสื้อแดงพยายามฝ่าแผงกั้นบุกเข้าไปภายใน ทำให้เกิดการปะทะกัน ระหว่างนั้นกลุ่มคนเสื้อแดงได้สาดหมามุ่ยผสมน้ำเข้าใส่ตำรวจชุดปราบจลาจล อีกทั้งยังปาก้อนหิน และประทัดยักษ์เข้าใส่เจ้าหน้าที่ด้วย ทำให้เกิดความชุลมุนประมาณ  20 นาที ตำรวจสามารถควบคุมสถานการณ์ไว้ได้โดยจับกุมสมาชิกกลุ่มเสื้อแดงได้ 3 คน คือ <persName>สามเณรอนุวัน เขมะชะ</persName> จากวัดเวียงด้ง อ.หางดง <persName>นายกองแก้ว วังทุน</persName> อายุ 49 ปี ชาวบ้านสบเปิง อ.แม่แตง และ<persName>นายเทพ</persName> ไม่ทราบนามสกุล อายุ 23 ปี พร้อมทั้งยึดรถ และรื้อเต็นท์ของกลุ่มคนเสื้อแดงที่ตั้งขวางทางเข้า-ออกสำนักงานกองบัญชาการตำรวจภูธรภาค อย่างไรก็ตามจากเหตุการณ์ดังกล่าวทำให้ทั้งสองฝ่ายได้รับบาดเจ็บ โดยผู้ชุมนุมถูกโล่ 3-4 คนเป็นรอยแผล บางรายมีเลือดออกที่ขาและหัวโน ฝ่ายตำรวจก็มีแผลเป็นรอยไหม้ที่ขาจากการถูกประทัดยักษ์กางเกงขาด รวมทั้งคันจากการถูกหมามุ่ยปาไปหลายราย</p>
<p> ระหว่างนั้นกลุ่มรักเชียงใหม่ 51 ระบุว่า มีสามเณรถูกทำร้ายได้รับบาดเจ็บสาหัส จากนั้น<persName>นายเพชรวรรต</persName> ได้เป็นตัวแทนเข้าเจรจา ก่อนออกมาชี้แจงกลุ่มผู้ชุมนุมว่า กลุ่มคนเสื้อแดงที่ถูกจับกุมปลอดภัยดีไม่ได้รับบาดเจ็บใดๆ โดยตำรวจมีเงื่อนไขว่า จะไม่มีการประชุมพิจารณาโยกย้ายนายตำรวจในพื้นที่ และจะส่งตัวผู้ที่ถูกจับออกมา ส่วนการยุติบทบาทของ <persName>พล.ต.ท.สมคิด</persName> จะยุติต่อเมื่อมีคำสั่งจากส่วนกลางเท่านั้น แต่กลุ่มเสื้อแดงไม่ยอมทำตาม พร้อมระบุว่า <persName>พล.ต.ท.สมคิด</persName> ต้องยุติบทบาทภายในวันนี้ รวมถึงต้องคืนรถที่ถูกยึด และปล่อยคนที่ถูกจับกุม ไม่เช่นนั้นจะแจ้งความข้อหากักขังหน่วงเหนี่ยว และข้อหาลักทรัพย์ และจะปักหลักประท้วงต่อไปที่หน้าสำนักงานดังกล่าว</p>
<p> รายงานข่าวแจ้งว่าระหว่างการชุมนุมในวันนี้ <persName>พล.ต.ท.สมคิด</persName>ยังคงปฏิบัติหน้าที่อยู่ที่สำนักงาน โดยมีกำหนดเป็นประธานการประชุมพิจารณาแต่งตั้งโยกย้ายข้าราชการตำรวจภูธรในพื้นที่ 8 จังหวัดภาคเหนือตอนบนในเวลา 10.00 น. แต่เมื่อเสื้อแดงมาชุมนุมจึงได้เลื่อนการจัดประชุมออกไปเป็นเวลา 15.00 น.วันเดียวกัน โดยแกนนำกลุ่มคนเสื้อแดงได้ประกาศปักหลักชุมนุมจนถึงเที่ยงคืนจนกว่า ผบช.ภ.5 จะย้ายออกไป</p>
<p>เสื้อแดงแจ้งจับตำรวจใช้ความรุนแรงกับสามเณร      หลังเกิดเหตุกลุ่มผู้ชุมนุมจากกลุ่มรักเชียงใหม่ 51 ปะทะกับตำรวจปราบจราจล ขณะพยายามฝ่าแนวกั้นของตำรวจบริเวณกองบัญชาการตำรวจภูธรภาค 5 จ.เชียงใหม่ ในช่วงบ่ายที่ผ่านมา โดยกลุ่มผู้ชุมนุมได้ขว้างปาผงหมามุ่ยผสมน้ำ ก้อนหินและประทัดยักษ์ จนได้รับบาดเจ็บทั้งสองฝ่าย กระทั่งในช่วงเย็นตำรวจยอมปล่อยตัว  <persName>สามเณรอนุวัน เขมะชะ</persName> , <persName>นายกองแก้ว วังทุน</persName> อายุ 49 ปี และ <persName>นายเทพ</persName> ไม่ทราบนามสกุล อายุ 23 ปี ซึ่งถูกควบคุมตัวไว้ก่อนหน้านี้</p>
<p>ช่วงเย็นวันเดียวกัน หลังถูกปล่อยตัว <persName>นายเพชรวรรต วัฒนพงษ์ศิริกุล</persName> แกนนำกลุ่มรักเชียงใหม่  51 ได้พา<persName>สามเณรอนุวัน เขมะชะ</persName> , <persName>นายกองแก้ว วังทุน</persName> อายุ 49 ปี และ <persName>นายเทพ</persName> ไม่ทราบนามสกุล อายุ 23 ปี เข้าแจ้งความที่ สภ.แม่ปิง จ.เชียงใหม่ ให้ดำเนินคดีกับตำรวจที่ใช้ความรุนแรงกับสามเณร  โดยอ้างว่ามีหลักฐานภาพถ่ายขณะตำรวจทำร้ายสามเณรและผู้ชุมนุม</p>
<p>  ล่าสุดเวลา 20.00 น. กลุ่มผู้ชุมนุมยังคงปักหลักขับไล่ <persName>พล.ต.ท.สมคิด บุญถนอม</persName> ผบช.ภาค 5 โดยแกนนำได้ผลัดเปลี่ยนขึ้นเวทีกล่าวโจมตี ผบช.ภาค 5 อย่างดุเดือด ขณะที่<persName>นายประแสง มงคลสิริ</persName> แกนนำ นปช. ได้ขึ้นเวทีกล่าวโจมตีรัฐบาล โดยท้าทายให้มีการปฏิวัติ พร้อมระบุว่ากระแสข่าวการปฏิวัติในกรุงเทพฯ กำลังแรง และหากมีการปฏิวัติกำลังของคนเสื้อแดงก็พร้อมที่ยึดเชียงใหม่เป็นมหานคร และขอขอบคุณผู้ที่จะตั้งรัฐบาลพลัดถิ่นไปพร้อมกัน </p>
<p> รายงานแจ้งว่า การชุมนุมดังกล่าวได้มีการถ่ายทอดสดผ่านสถานีวิทยุชุมชนคนรักเชียงใหม่ โดยปลุกระดมมวลชนให้ร่วมชุมนุม โดยตั้งแต่ช่วงเย็นเริ่มมีคนเสื้อแดงจากอำเภอรอบนอกทยอยเข้าร่วม ขณะที่กำลังตำรวจชุดปราบจราจลกว่า  3 กองร้อย ประมาณ 300 นาย ยังคงตรึงกำลังรักษาความสงบเรียบร้อยและรักษาสถานที่ราชการอย่างเข้มงวด โดยบรรยากาศเริ่มผ่อนคลายหลังจากที่ตึงเครียดในช่วงบ่าย</p></body>
</news>
