<teiHeader>
<fileDesc>
<titleStmt>
  <title>อ้างตัวเป็นนักข่าวเดลินิวส์ขอเงิน ตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 07:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45150  </bibl>
</sourceDesc>
</fileDesc>
</teiHeader>
<news>
<headline>อ้างตัวเป็นนักข่าวเดลินิวส์ขอเงิน ตร.</headline>
<lead>ค่าอาหาร-ค่ารถ </lead>
<neck></neck>
<body><p>หนุ่มใหญ่บุกกองปราบฯ แอบอ้างตัวเป็นนักข่าว"เดลินิวส์"ขอค่ารถ-ค่าอาหาร โปลิศตรวจสอบพบเป็นสื่อเทียมจับลงบันทึกประจำวันทันที เผยเข้ามาป้วนเปี้ยนที่ ป.หลายครั้งแล้ว ตร.ยังเคยให้เงินไปด้วยซ้ำ ยันไม่ได้เอ่ยปากขอ แต่เป็นน้ำใจมอบให้เอง</p>
<p>ที่กองบังคับการปราบปราม (บก.ป.) วันที่ 26 ม.ค. <persName>พ.ต.ท.สุกรี สินเย็น</persName> สว.กก.1 บก.ป. รับแจ้งจาก <persName>พ.ต.อ.ณพวัฒน์ อารยาง กูร</persName> ผกก.1 บก.ปคม. ว่ามี<persName>นายทินกร กัณหาทอง</persName> อายุ 56 ปี แอบอ้างตัวเป็นผู้สื่อข่าว นสพ.เดลินิวส์ เข้ามาพบและขอเงินเป็นค่าอาหาร และค่ารถ แต่ภายหลังตรวจสอบไปยังบริษัท สี่พระยาการพิมพ์ จำกัด (นสพ.เดลินิวส์) ทราบว่า <persName>นายทินกร</persName> ไม่ได้เป็นผู้สื่อข่าว หรือมีส่วนเกี่ยวข้องกับ นสพ.เดลินิวส์ แต่อย่างใด ทางบริษัทฯจึงมอบหมายให้<persName>นายสมาน พิมพ์โคตร</persName> อายุ 35 ปี รีไรเตอร์ นสพ.เดลินิวส์ พร้อมทนายความ นำตัว<persName>นายทินกร</persName> มาถ่ายรูปทำประวัติ และลงบันทึกประจำวันไว้เป็นหลักฐาน    </p>
<p><persName>นายทินกร</persName> กล่าวว่า ตนเคยทำงานเป็นผู้สื่อข่าว นสพ.จักรวรรดิ์ไทม์ ซึ่งเป็น หนังสือพิมพ์บันเทิงรายสัปดาห์ เมื่อประมาณ ปี 2514 กระทั่งต่อมาเมื่อปี 2518 หลังจาก นสพ.ที่ตนทำอยู่เลิกกิจการไป ตนจึงหันมารับงานเป็นที่ปรึกษาบริษัทเอกชนแห่งหนึ่ง ซึ่งประกอบธุรกิจเกี่ยวกับการขนส่งสินค้ามีหน้าที่อบรมพนักงานขับรถเครนและรถ 18 ล้อ ขนสินค้า ใส่ตู้คอนเทเนอร์ ส่วนกรณีที่เดินทางมา ที่ บก.ปคม.นั้น ตนเคยมาหลายครั้งแล้วตั้งแต่สมัยที่ยังเป็นที่ตั้งของกองทะเบียน และไม่ได้รู้จักกับ <persName>พ.ต.อ.ณพวัฒน์</persName> ซึ่งจริง ๆ แล้วตนไม่ได้เจาะจงว่าจะมาพบใครโดยเฉพาะ เพียงแต่อยากรู้จักนายตำรวจเอาไว้เผื่อว่าจะสามารถช่วยเหลืองานราชการของตำรวจได้    </p>
<p><persName>นายทินกร</persName> กล่าวต่อว่า เมื่อประมาณ 2-3 เดือนก่อนหน้านี้ก็เคยเข้าพบ <persName>พ.ต.อ. ณพวัฒน์</persName> มาแล้วครั้งหนึ่ง แต่ยังจำกันไม่ได้ ซึ่งครั้งนั้นได้เงินมา 200 บาท และยืนยันว่าตนไม่ได้เอ่ยปากขอ แต่ทาง ผกก.มีน้ำใจมอบให้เอง ส่วนวันนี้ก็ได้มาอีก 100 บาท เป็นค่าข้าวและค่ารถ ทั้งนี้ในช่วงที่ ผกก.มอบเงินให้ก็มีตำรวจอยู่ในห้องเห็นเหตุการณ์ตลอดว่าตนไม่ได้ขอเงินแต่อย่างใด.</p></body>
</news>
