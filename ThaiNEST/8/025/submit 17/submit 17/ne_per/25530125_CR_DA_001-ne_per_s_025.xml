<teiHeader>
<fileDesc>
<titleStmt>
  <title>เมาขับพุ่งชนตำรวจขาขาด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 12:05:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44827  </bibl>
</sourceDesc>
</fileDesc>
</teiHeader>
<news>
<headline>เมาขับพุ่งชนตำรวจขาขาด</headline>
<lead>อุบัติเหตุสยองซ้ำซ้อน ด.ต.ช่วยผู้ประสบเหตุ ถูกหนุ่มเมาสุราควบปิกอัพไม่รู้อีโหน่อีเหน่พุ่งชนขาขาดหวิดดับ</lead>
<neck></neck>
<body><p>วันนี้ (25 ม.ค.) <persName>ร.ต.ท.เดชา รัตนภักดี</persName> ร้อยเวร สภ.วังน้อย จ.พระนครศรีอยุธยา รับแจ้งเหตุรถยนต์ตกถนนบริเวณหน้าโรงไฟฟ้าวังน้อย ถนนพหลโยธิน กม.72-73 ต.สนับทึบ อ.วังน้อย จึงเดินทางไปตรวจสอบที่เกิดเหตุ พร้อมด้วยรถวิทยุตำรวจทางหลวง มี <persName>ด.ต.อนุศักดิ์ ขมิ้นทอง</persName> และ <persName>ด.ต.พิสิทธิ์ ปัญญาทอง</persName> ผบ.หมู่รถตรวจการณ์ สทล.1 กก.1 ประตูน้ำพระอินทร์ </p>
<p>ที่เกิดเหตุพบรถนิสสัน เทียร์น่า ทะเบียน ศฎ8735 กรุงเทพฯ ตกร่องกลางถนน มีผู้บาดเจ็บติดอยู่ภายใน จึงร่วมกับหน่วยกู้ภัยให้การช่วยเหลือ ระหว่างนั้นรถปิกอัพ โตโยต้า วีโก้ สีบอรนซ์ ทะเบียน ณอ975 กรุงเทพฯ ได้ขับมาด้วยความเร็ว และพุ่งเข้าชน <persName>ด.ต.อนุศักดิ์</persName> ที่ยืนอำนวยความสะดวกการจราจรอยู่จนขาซ้ายขาด ขาขวาหัก เจ้าหน้าที่ได้รีบช่วยนำตัวส่ง รพ.ตำรวจ </p>
<p>ส่วน <persName>นายชาญ นายสอง</persName> อายุ 54 ปี คนขับรถคู่กรณี พนักงานสอบสวนได้แจ้งข้อหาเมาแล้วขับ และกระทำการโดยประมาทจนทำให้ผู้อื่นได้รับบาดเจ็บสาหัส ก่อนยื่นหลักทรัพย์ประกันตัวออกไป.</p></body>
</news>
