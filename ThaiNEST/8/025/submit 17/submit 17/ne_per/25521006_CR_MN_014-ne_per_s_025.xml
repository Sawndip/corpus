<teiHeader>
<fileDesc>
<titleStmt>
  <title>โจรบุกนครบาลฉกกล้องวิดีโอของสื่อจากห้องผู้สื่อข่าว!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 13:30:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117835  </bibl>
</sourceDesc>
</fileDesc>
</teiHeader>
<news>
<headline>โจรบุกนครบาลฉกกล้องวิดีโอของสื่อจากห้องผู้สื่อข่าว!</headline>
<lead>กล้องวิดีโอยี่ห้อโซนี่ รุ่นวีดีดี มูลค่าเกือบ 2 หมื่น หายจ้อยจากห้องผู้สื่อข่าวประจำ บช.น. ในวันที่สื่อทุกแขนงเดินทางไปทำข่าว “<persName>ปทีป ตันประเสริฐ</persName>” ตรวจเยี่ยมนครบาล ขณะที่ “<persName>วรพงษ์</persName>” เผยปกติวางใจมีกล้องวงจรปิดจับภาพในบริเวณอยู่แล้ว แต่วันเกิดเหตุกล้องดันเสีย สั่งเจ้าหน้าที่ บช.น.วางมาตรการเข้มรักษาความปลอดภัยมากขึ้น</lead>
<neck></neck>
<body><p> วันนี้ (6 ต.ค.) ที่กองบัญชาการตำรวจนครบาล (บช.น.) <persName>พล.ต.ท.วรพงษ์ ชิวปรีชา</persName> ผบช.น. กล่าวถึงกรณีคนร้ายเข้ามาลักทรัพย์กล้องวิดีโอ ยี่ห้อโซนี่ รุ่นวีดีดี ของสื่อมวลชนภายในห้องผู้สื่อข่าว บช.น.ว่า ในส่วนนี้สั่งการให้ฝ่ายสืบสวน บก.น.1 เร่งตรวจสอบติดตามแล้ว ปกติก็วางใจว่ามีกล้องวงจรปิดอยู่บริเวณ บช.น.อยู่ แต่ตนมาทราบภายหลังว่ากล้องวงจรปิดภายใน บช.น.เสีย ซึ่งได้กำชับให้ผู้เกี่ยวข้องวางมาตรการในการรักษาความปลอดภัยให้มากขึ้นแล้ว        </p>
<p>ผู้สื่อข่าวรายงานว่า เมื่อวันที่ 5 ตุลาคมที่ผ่านมา <persName>นายฐากูร คงมิ่ง</persName> อายุ 34 ปี สังกัดหนังสือพิมพ์พิมพ์ไทย ได้แจ้งความต่อพนักงานสอบสวน สน.ดุสิต ว่ากล้องวิดีโอยี่ห้อโซนี่ รุ่นวีดีดี ราคาประมาณ 18,000-19,000 บาท ได้หายพร้อมกระเป๋า ภายหลังวางไว้ที่ห้องสื่อมวลชน บช.น. และกลับจากการทำข่าว <persName>พล.ต.อ.ปทีป ตันประเสริฐ</persName> จตช. รรท.ผบ.ตร. มาตรวจเยี่ยมดูงานที่ บช.น. โดยได้กลับมาที่ห้องผู้สื่อข่าวเวลา 14.00 น. ปรากฏว่ากล้องหายไปแล้ว                ผู้สื่อข่าวรายงานอีกว่า หลังเกิดเหตุ สำนักงาน ผบช.น.ได้ประสานให้ฝ่ายสืบสวน บก.น.1 และ สน.ดุสิต มาสอบปากคำผู้เสียหาย พร้อมเร่งตรวจสอบหาหลักฐานถึงคนร้ายแล้ว อย่างไรก็ตาม ช่วงเวลาที่ผ่านมามีผู้สื่อข่าวหลายสำนักเข้ามาที่ บช.น.จำนวนมาก จึงทำให้การรักษาความปลอดภัยเป็นไปอย่างยากลำบาก </p></body>
</news>
