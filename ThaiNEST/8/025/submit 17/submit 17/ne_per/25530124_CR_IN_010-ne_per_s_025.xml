<teiHeader>
<fileDesc>
<titleStmt>
  <title>สมาชิกปูแดงแจ้งความเอาผิดดีเอสไอทั่วกรุง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-24 15:55:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208012  </bibl>
</sourceDesc>
</fileDesc>
</teiHeader>
<news>
<headline>สมาชิกปูแดงแจ้งความเอาผิดดีเอสไอทั่วกรุง</headline>
<lead>สมาชิกปูแดง เดินสายปูพรม แจ้งความตร.ทั่วกรุง เอาผิด ดีเอสไอ ขอความเป็นธรรม กรณี ถูกสั่งปิดบริษัท จนทำให้เกิดความเสียหาย ชี้ จนท.ทำเกินกว่าเหตุ</lead>
<neck></neck>
<body><p><persName>นายสาธิต แดงจันทร์</persName> แกนนำสมาชิก บริษัทเบสท์ 59 จำกัด ผู้จำหน่ายปูแดงไคโตซาน ซึ่งประกอบธุรกิจ เกี่ยวกับการขายตรงปุ๋ย พร้อมกลุ่มสมาชิก เดินทางเข้าลงบันทึกประจำวัน กับพนักงานสอบสวนตำรวจนครบาลทุ่งสองห้อง จากกรณี กรมสอบสวนคดีพิเศษ หรือ ดีเอสไอ นำกำลังเข้าตรวจค้นบริษัท เมื่อวันที่ 19 ม.ค. ที่ผ่านมา โดยจะมาชี้แจง ว่า ดีเอสไอ ทำเกินกว่าเหตุ และตั้งข้อหารุนแรง เกินความจริง เนื่องจาก ไม่มีผู้เสียหาย เข้าร้องทุกข์แต่อย่างใด แต่ดีเอสไอ เข้าตรวจค้น และยึดทรัพย์สิน ทำให้กลุ่มสมาชิก ได้รับความเสียหาย</p>
<p>ขณะที่สำนักงานคณะกรรมการคุ้มครองผู้บริโภค ได้เพิกถอนใบอนุญาต การขายสินค้า เนื่องจาก เป็นการลวงขายสินค้า โดยมีแกนนำ ระดมทุน ซึ่งแกนนำกลุ่มมองว่า ไม่ถูกต้อง  นอกจากนี้ ทางสมาชิกของกลุ่มดังกล่าว ยังระบุด้วยว่า สมาชิกได้ ไปลงบันทึกประจำวันไว้แล้ว กว่า 40 แห่ง และจะทยอยลงบันทึกประจำวัน ให้ครบทุกสถานีตำรวจนครบาล เพื่อขอความเป็นธรรม</p></body>
</news>
