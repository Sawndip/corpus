<teiHeader>
<fileDesc>
<titleStmt>
  <title>กระบะเฉี่ยวจยย.ล้มก่อนทัวร์เหยียบซ้ำดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 16:36:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208159  </bibl>
</sourceDesc>
</fileDesc>
</teiHeader>
<news>
<headline>กระบะเฉี่ยวจยย.ล้มก่อนทัวร์เหยียบซ้ำดับ</headline>
<lead>รถกระบะซิ่งเฉี่ยว จยย.ล้มคว่ำ ก่อนรถทัวร์สาย กทม- นครศรีฯ เหยียบซ้ำ ตายคาที่ ส่วนคู่กรณีหลบหนีทันที หลังก่อเหตุ</lead>
<neck></neck>
<body><p>เจ้าหน้าที่ตำรวจร้อยเวร สน.ตลิ่งชัน ได้รับแจ้งว่า มีเหตุรถทัวร์เฉี่ยวชน กับรถ จยย. ทำให้มีผู้เสียชีวิตคาที่ 1 ศพ บริเวณถนนบรมราชชนนี ซ.อัศวพิเชษฐ์ หน้าหมู่บ้านภาณุแลนด์จากการเข้าตรวจสอบ พบรถทัวร์ สีฟ้า-ขาว หมายเลขทะเบียน 14-0531 กทม วิ่งระหว่าง กรุงเทพ-นครศรีธรรมราช ชนกับรถจักรยานยนต์ยามาฮ่า ฟีโน่ สีดำ-แดง หมายเลขทะเบียน วฉย-309 กทมโดยรถ จยย.สภาพเสียหลักพลิกคว่ำอยู่กลางถนน ได้รับความเสียหาย ใกล้กับรถจยย. พบศพของชายไม่ทราบชื่อ อายุประมาณ 20 ปี สวมเสื้อ แขนยาวลายทาง สีเขียวขาวน้ำเงิน นุ่งกางเกงขาสั้น สีน้ำตาล นอนจมกองเลือดอยู่เลนกลาง 1 ราย ซึ่งจากการสอบถามพยานแวดล้อม ทราบว่า ขณะเกิดเหตุ ได้มีรถกระบะเฉี่ยวชน กับรถจยย.ของผู้ตาย จนกระเด็นเข้าเลนกลาง และล้มคว่ำลง เป็นจังหวะที่รถทัวร์ ที่วิ่งมาในเลนดังกล่าว อย่างกระชั้นชิด ได้ชนซ้ำ และเหยียบผู้ขับขี่รถจยย. จนเสียชีวิตคาที่ ส่วนรถกระบะคู่กรณี ได้ซิ่งหลบหนีไปอย่างรวดเร็ว</p>
<p>อย่างไรก็ตาม หลังเหตุการณ์ดังกล่าวเกิดขึ้น ทำให้รถในเส้นทางบรมราชชนนี ขัดอย่างหนัก ขณะนี้ อยู่ระหว่างการระบายการจราจร ของเจ้าหน้าที่ตำรวจ </p></body>
</news>
