<teiHeader>
<fileDesc>
<titleStmt>
  <title>สืบ4จับเสี่ยเต็นท์รถขายยาฟอกเงิน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 17:38:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208523  </bibl>
</sourceDesc>
</fileDesc>
</teiHeader>
<news>
<headline>สืบ4จับเสี่ยเต็นท์รถขายยาฟอกเงิน</headline>
<lead>ชุดสืบนครบาล 4 รวบเสี่ยเต็นท์รถ แอบขายยาเสพติดทุกชนิดตระเวนขายนักท่องราตรี พบเอี่ยวเครือข่ายรายใหญ่</lead>
<neck></neck>
<body><p><persName>นายกรกฎ โชติผนัง</persName> หรือ <persName>โบ้ วัชรพล</persName> อายุ 35 ปี เจ้าของเต็นท์รถกรกฎ ฟันนี่คาร์ ย่านสายไหม ถูกตำรวจปราบปรามยาเสพติดกองบังคับการตำรวจนครบาล 4 จับกุมได้ ภายในบ้านเลขที่ 77/722 หมู่บ้านชลลดา ซอยสายไหม 34 แขวงและเขตสายไหม พร้อมของกลางเป็นยาเสพติดและรถยนต์จำนวนมาก ตำรวจทำการติดตามพฤติกรรมของ <persName>นายกรกฎ</persName>มานานกว่า 3 ปี พบว่าพฤติกรรมเกี่ยวข้องกับการค้าเสพติด และทำการฟอกเงิน หรือ พฤติการณ์ คือจะรับซื้อยาเสพติดประเภทยาบ้า ยาไอซ์ กัญชา มาจากเพื่อนชาวต่างชาติ จากนั้น จะเช่าห้องพักไว้ตามสถานที่ต่างๆ เพื่อเป็นแหล่งพักยาเสพติดก่อนจะนำไปจำหน่ายให้กับนักท่องเที่ยวย่านห้วยขวาง แขวงรัชดา RCA บางนา วัชรพล และนำเงินที่ได้ จากการค้ายาเสพติดไปฟอกเงิน โดยการซื้อรถยนต์มือ 2 นำไปประกาศขายผ่านเว็บไซต์พันธุ์ทิพย์ </p>
<p>โดยผู้ต้องหาให้การรับสารภาพ ว่า ทำการฟอกเงินในลักษณะนี้มากว่า 3 ปีแล้ว นอกจากนี้ยังปล่อยเงินกู้นอกระบบด้วย ส่วนยาเสพติดเจ้าหน้าที่ตรวจพบภายในตู้นิรภัย ที่อยู่ภายในห้องนอนนั้น ตนนำมาเก็บเพื่อใช้เสพกับเพื่อนในกลุ่ม อย่างไรก็ตามเจ้าหน้าที่สืบสวนทราบว่า นายกรกฎ อยู่ในเครือข่ายนักค้ายาเสพติดรายใหญ่ ซึ่งได้ทำการสืบสวนขยายผล เพื่อจับกุมผู้เข้าร่วมขบวนการต่อไป</p></body>
</news>
