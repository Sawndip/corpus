<teiHeader>
<fileDesc>
<titleStmt>
  <title>ไฟไหม้ตู้ไฟช็อต”เอ็นบีที”ทำออนแอร์สะดุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-14 12:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=26045  </bibl>
</sourceDesc>
</fileDesc>
</teiHeader>
<news>
<headline>ไฟไหม้ตู้ไฟช็อต”เอ็นบีที”ทำออนแอร์สะดุด</headline>
<lead></lead>
<neck></neck>
<body><p>วันนี้ (14 ต.ค.) เจ้าหน้าที่ตำรวจ สน.สุทธิสาร รับแจ้งเกิดเหตุเพลิงไหม้ห้องควบคุมระบบไฟสำรองสถานีวิทยุโทรทัศน์แห่งประเทศไทย ช่อง 11 ถนนวิภาวดีรังสิต กทม. ทำให้ไม่สามารถออกอากาศรายการได้ จึงพร้อมรถดับเพลิงรีบไปตรวจสอบที่เกิดเหตุ พบกลุ่มควันพวยพุ่งออกจากห้องควบคุมระบบไฟสำรอง อาคารสำนักข่าวกรมประชาสัมพันธ์ ทำให้ตู้ควบคุมระบบไฟสำรองเสียหาย 1 ตู้ ไฟฟ้าดับทั้งอาคาร จนสถานีต้องหยุดออกอากาศประมาณ 30 นาที ก่อนที่จะแก้ไข โดยให้สถานีเครือข่ายที่ จ.สุราษฎร์ธานี และขอนแก่นสลับการส่งรายการของภูมิภาคออกอากาศแทน และล่าสุดเจ้าหน้าที่ดับเพลิงควบคุมเพลิงไว้ได้แล้ว  สอบสวน <persName>น.ส.รัตนา เจริญศักดิ์</persName> ผู้อำนวยการสถานีวิทยุโทรทัศน์แห่งประเทศไทย ช่อง 11 กล่าวว่า ยังไม่สามารถระบุว่า จะต้องใช้เวลาแก้ปัญหาเพื่อให้รายการออกอากาศตามปกติได้เมื่อใด โดยขณะเกิดเหตุกำลังออกอากาศรายการของรัฐสภา และมั่นใจไม่ใช่การลอบวางเพลิง แต่เป็นเพราะตู้ไฟสำรองเก่า ทำให้กระแสไฟลัดวงจรจนเกิดไฟไหม้ขึ้น.</p></body>
</news>
