<teiHeader>
<fileDesc>
<titleStmt>
  <title>ควงระเบิดชิงเงินแบงค์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 15:52:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44853  </bibl>
</sourceDesc>
</fileDesc>
</teiHeader>
<news>
<headline>ควงระเบิดชิงเงินแบงค์</headline>
<lead>เกิดเหตุหนุ่มมอญควงระเบิดเอ็ม 26 บุกปล้น ธ.กรุงไทย สาขาพุนพิน กวาดเงินกว่าครึ่งแสน แต่หนีไม่รอดถูก ตร.ยิงเจ็บ</lead>
<neck></neck>
<body><p>วันนี้ (25 ม.ค.) ขณะ <persName>ร.ต.ท.กู้เกรียติ หนูนิล</persName> รอง สวป.สภ.พุนพิน จ.สุราษฎร์ธานี รับแจ้งมีเหตุคนร้ายชิงทรัพย์ในธนาคารกรุงไทย สาขาเมืองพุนพิน ใกล้สถานีรถไฟสุราษฎร์ธานี เขตเทศบาลท่าข้าม จึงนำกำลังไปตรวจสอบ เมื่อไปถึงเป็นจังหวะเดียวกับที่ชายฉกรรจ์ สวมเสื้อคลุมลายพราง กางเกงขาสั้น สะพายเป้ เปิดประตูเดินออกมาพอดี ซึ่งเมื่อเห็นเจ้าหน้าที่ตำรวจชายคนดังกล่าวก็ชูระเบิดสังหารแบบเอ็ม 26 และเอ็มเค 2 อย่างละลูก ตะโกนขู่เจ้าหน้าที่ไม่ให้เข้าใกล้ เจ้าหน้าที่จึงค่อย ๆ ไล่ต้อนให้ชายคนร้ายเดินออกห่างแหล่งชุมชน ระหว่างนั้นคนร้ายขว้างระเบิดใส่เจ้าหน้าที่ 1 ลูก เคราะห์ดีระเบิดไม่ทำงาน </p>
<p> กระทั่งต้อนมาถึงสะพานจุลจอมเกล้าที่อยู่ห่างจากธนาคารประมาณ 100 เมตร จึงตัดสินใจยิงเข้าใส่ 1 นัด กระสุนถูกสะโพก ส่งผลให้คนร้ายล้มลง ระเบิดหลุดมือระเบิดเสียงดังสนั่นทันที สะเก็ดระเบิดกระจายถูกร่างคนร้ายบริเวณหน้าท้อง แผ่นหลัง และตามลำตัว อาการสาหัส จึงเข้าควบคุมตัว</p>
<p>สอบถามทราบเพียงว่า เป็นคนมอญชื่อ<persName>อ๊อด</persName>เท่านั้น จากนั้นเร่งนำส่ง รพ.สุราษฎร์ธานี ค้นในกระเป๋าเป้พบเงินสด 54,000 บาท รายละเอียดจะรายงานให้ทราบต่อไป.</p></body>
</news>
