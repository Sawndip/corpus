<teiHeader>
<fileDesc>
<titleStmt>
  <title>บึ้ม!! สนั่นกลางกรุง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-23 10:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44735  </bibl>
</sourceDesc>
</fileDesc>
</teiHeader>
<news>
<headline>บึ้ม!! สนั่นกลางกรุง</headline>
<lead>คนร้ายขว้างเอ็ม 26 ใส่วงเหล้าพนักงาน บ.บริษัททรูคอร์เปอร์เรชั่น เจ็บ4ราย โชคดีระเบิดทำงานแค่ลูกเดียว</lead>
<neck></neck>
<body><p>วันนี้(25ม.ค.)กลางดึกที่ผ่านมา <persName>พ.ต.ต.สะอาด ดัดธุยะวัตร์</persName> พงส.(สบ2)สน.ตลิ่งชัน รับแจ้งมีเหตุระเบิดบริเวณหน้าร้านขายของชำเลขที่ 18/58 ซอยชุมชนวัดช่างเหล็ก แขวงฉิมพลี เขตตลิ่งชัน ไปตรวจสอบที่เกิดเหตุพร้อมด้วย <persName>พ.ต.ท.มนตรี แป้นเจริญ</persName> รอง ผกก.ป.สน.เพชรเกษม รักษาราชการแทนผกก.สน.ตลิ่งชัน <persName>พ.ต.ท.สุกิจ อรุณฤกษ์ถวิล</persName> รองผกก.สส.สน.ตลิ่งชัน <persName>พ.ต.ท.นิกร ด้วงฉุน</persName> สว.สส. เจ้าหน้าที่เก็บกู้วัตถุระเบิด และกองพิสูจน์หลักฐาน</p>
<p>ที่เกิดเหตุเป็นทาวเฮ้าส์สองชั้นปลูกติดกันหลายหลัง พบแคร่ไม้ มีขวดเหล้า เบียร์ และกับแกล้มวางอยู่เกลื่อน บริเวณพื้นถนนมีเศษกระจกรถแตกกระจาย ใกล้กันพบรถยนต์ที่จอดอยู่ถูกสะเก็ดระเบิดได้รับความเสียหาย นอกจากนี้ยังพบวัตถุระเบิดแบบลูกเกลี้ยง เอ็ม 26 สภาพพร้อมใช้งานตกอยู่บนพื้นถนนใกล้บ้านเกิดเหตุ เจ้าหน้าที่จึงเก็บกู้ไว้เป็นหลักฐาน </p>
<p>เบื้องต้นมีผู้ได้รับบาดเจ็บจากการถูกสะเก็ดระเบิดจำนวน 4 คนคือ <persName>น.ส.ศิรินทร์ญา บุญเจริญ</persName> อายุ 21 ปี <persName>นางโสภา แก้วสุพรรณ์</persName> อายุ 46 ปี <persName>นางชมธร ถิ่นวงษ์แย</persName> อายุ 39 ปี  และ<persName>นายเกษตร วรเพียง</persName> อายุ 40 ปี เจ้าหน้าที่ บริษัททรูคอร์เปอร์เรชั่น ทั้งหมดได้รับบาดเจ็บเล็กน้อยจากการถูกสะเก็ดระเบิดและเศษกระจกเจ้าหน้าที่นำตัวส่ง รพ.ศรีวิชัย 1.</p></body>
</news>
