<teiHeader>
<fileDesc>
<titleStmt>
  <title>สาทิตย์สั่งเข้มเคเบิลโอเวอร์เคลมสินค้า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 20:50:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208542  </bibl>
</sourceDesc>
</fileDesc>
</teiHeader>
<news>
<headline><persName>สาทิตย์</persName>สั่งเข้มเคเบิลโอเวอร์เคลมสินค้า</headline>
<lead>รมต.ประจำสำนัก สั่งสคบ. กวดขันเคเบิลดาวเทียม โฆษณาโอเวอร์เคลมสินค้า ที่มีเต็มเมือง หลังจัดการป้าเช็ง และปูแดง ไปก่อนหน้าน</lead>
<neck></neck>
<body><p><persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี เปิดเผย ภายหลังเป็นประธานการประชุมคณะกรรมการคุ้มครองผู้บริโภค ว่า ได้สั่งการให้สำนักงานคณะกรรมการคุ้มครองผู้บริโภค ตั้งทีมงานตรวจสอบ และติดตามการโฆษณา ผ่านทีวีดาวเทียมทั่วประเทศ หลังเกิดกรณี ของ <persName>ป้าเช็ง</persName> หรือ <persName>นางสาวศรวรรณ ศิริสุนทรินทร์</persName> เจ้าของสถานีโทรทัศน์เคเบิลทีวี ซูเปอร์เช็ง ที่ผลิตยาหยอดตา จำหน่าย ทั้งที่ไม่มีสำนักงานคณะกรรมการอาหารและยา รับรอง หากพบดำเนินการไม่ถูกต้อง ให้ดำเนินการตามกฎหมายได้ทันที การตรวจสอบดังกล่าว จะครอบคลุมไปถึง เรื่องการดูหมอด้วย นอกจากนี้ ยังสั่งการให้ สคบ. ประสานกรมวิชาการเกษตร เพื่อนำสินค้า บริษัทเบสท์ 59 ผู้จำหน่ายสินค้าทางการเกษตร ตราปูแดง มาตรวจสอบว่า เป็นปุ๋ยจริงหรือไม่ ภายใน 2 สัปดาห์ เพื่อนำข้อมูล ไปประชาสัมพันธ์ต่อไป</p>
<p>ด้าน <persName>นายนิโรธ เจริญประกอบ</persName> เลขาธิการ สคบ. กล่าวว่า ขณะนี้ สคบ.ได้เพิกถอนใบอนุญาตธุรกิจขายตรง ของบริษัทเบสท์ 59 แล้ว เนื่องจาก ดำเนินธุรกิจ ไม่ตรงตามที่จดทะเบียนไว้กับ สคบ. แต่บริษัทยังสามารถขายสินค้า ในระบบขายปลีกได้ตามปกติ ส่วนการตรวจสอบโฆษณาขายสินค้า ผ่านโทรทัศน์ผ่านดาวเทียม จะขอให้กรมประชาสัมพันธ์ ตรวจสอบสถานีดาวเทียมต่างๆ โดยขอเทปบันทึกการออกอากาศ ไว้เป็นหลักฐาน 
</p></body>
</news>
