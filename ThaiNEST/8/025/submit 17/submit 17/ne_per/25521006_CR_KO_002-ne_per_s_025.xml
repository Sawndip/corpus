<teiHeader>
<fileDesc>
<titleStmt>
  <title>4วัยโจ๋ฉุดนร.สาวม.3 ข่มขืนกลางทุ่งนา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091006/31420/4%e0%b8%a7%e0%b8%b1%e0%b8%a2%e0%b9%82%e0%b8%88%e0%b9%8b%e0%b8%89%e0%b8%b8%e0%b8%94%e0%b8%99%e0%b8%a3.%e0%b8%aa%e0%b8%b2%e0%b8%a7%e0%b8%a1.3%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%81%e0%b8%a5%e0%b8%b2%e0%b8%87%e0%b8%97%e0%b8%b8%e0%b9%88%e0%b8%87%e0%b8%99%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>4วัยโจ๋ฉุดนร.สาวม.3 ข่มขืนกลางทุ่งนา</headline>
<lead>4 วัยรุ่นฉุด นักเรียนหญิง ม.3 เรียงคิวข่มขืนกลางทุ่งนา หลังทำร้ายเพื่อนเหยื่อบาดเจ็บ ตำรวจตามลากคอได้ 1 อายุแค่ 15 ปี สารภาพก่อนเกิดเหตุร้ายชักชวนกันดมกาว</lead>
<neck></neck>
<body><p>(6ต.ค.) เวลา 00.30 น. <persName>ร.ต.ท.เดชา รันตภักดี</persName> ร้อยเวร ส ภ.วังน้อย จ.พระนครศรีอยุธยา รับแจ้งจาก<persName>นายสถาพร พรหมจันทร์</persName> ผู้ ใหญ่บ้าน ม.3 ต.หันตะเภา อ.วังน้อย ว่ามีชาวบ้านแจ้งว่ามีเด็กวัยรุ่นฉุดเด็กผู้หญิงไปข่มขืนที่กลางทุ่งนา ริมถนนทางเข้าหมู่บ้านจึงราย งานผู้บังคับบัญชา พร้อมกำลังชุดสายตรวจไปยังทีเกิดเหตุ
 บริเวณกลางทุ่งนาได้ยินเสียงเด็กผู้หญิงร้องไห้ ขอความช่วยเหลือ เมื่อเข้าไปดูพบ <persName>ด.ญ.สา</persName> (นามสมมุติ) อายุ 15 ปี นักเรียน ม.3 โรงเรียนแห่งหนึ่งใน อ.วังน้อย สวมเสื้อผ้าชุดนักเรียน เสื้อผ้าหลุดรุ่ย จึงช่วยกันนำตัวไปยังโรงพยาบาลวังน้อย ขณะเดียวกันเจ้าหน้าที่สายตรวจและชาวบ้าน สามารถจับกุมตัววัยรุ่นก่อเหตุได้ 1 คน ทราบชื่อว่า<persName>ด.ช.โอ๋</persName> (นามสมมุติ) อายุ 15 ปี นักเรียน โรงเรียนมัธยมในกรุง เทพ ส่วนเพื่อนๆอีก 3 คนวิ่งหลบหนีไปได้
</p>
<p><persName>ด.ญ.สา</persName> ให้การว่า ก่อนหน้าที่จะเกิดเหตุได้ซ้อนท้ายจักรยานยนต์ของ <persName>ด.ช.เอ</persName> (นามสมมติ)อายุ 15 ปี เพื่อนนักเรียน ไปตามถนนในหมู่บ้านเพื่อที่จะไปหาซื้อขนม เนื่องจากมีเพื่อนๆมาจากกรุงเทพ เมื่อมาถึงที่เกิดเหตุ มีวัยรุ่น 4 คนนั่งอยู่ในศาลาที่พักคนเดินทางที่อยู่ริมถนน วิ่งออกมาขวางหน้ารถ จากนั้นก็พยายามเข้ามาลวนลามตน <persName>นายเอ</persName> เพื่อนของตนจึงเร่งรถหนี แต่ถูกวัยรุ่นขี่จักรยานยนต์ติดตาม แล้วถีบจนรถที่ตนนั่งมาล้มลง แล้วทำร้ายเพื่อนจนบาดเจ็บ จากนั้นวัยรุ่นทั้งหมด ช่วยกันฉุดกระชากลากตนลงไปกลางทุ่งนา ที่อยู่ริมถนน แล้วลงมือข่มขืนจนสำเร็จความใคร่ แล้วทั้งหมดก็พยายามที่จะข่มขืนอีก แต่ปรากฎว่าเพื่อนของตนวิ่งไปตามชาวบ้านมาช่วย ผู้ก่อเหตุจึงพากันวิ่งหนีไปคนละทิศละทาง
</p>
<p> จากการสอบสวน<persName>นายโอ๋</persName> หนึ่งในวัยรุ่นที่ก่อเหตุ ยอมรับสารภาพว่าได้ก่อเหตุจริง โดยก่อนหน้านั้นเพิ่งเดินทางกลับมาเยี่ยมญาติที่ วังน้อย และพบเพื่อนเก่า จึงนัดมาพบกันที่ศาลาแล้วก็ดมกาว จนเกิดอาการมึนเมา เป็นจังหวะเดียวกับที่มีจักรยานยนต์ผ่านมา เห็นมีผู้หญิงนั่งซ้อนท้ายมาด้วยจึงเกิดอารมณ์ เข้าไปฉุดข่มขืน
</p></body>
</news>
