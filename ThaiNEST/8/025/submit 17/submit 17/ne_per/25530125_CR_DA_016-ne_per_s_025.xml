<teiHeader>
<fileDesc>
<titleStmt>
  <title>2วันรู้ผล“หญิงอ้อ”โอนขายที่ดินรัชดาฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-25 17:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44860  </bibl>
</sourceDesc>
</fileDesc>
</teiHeader>
<news>
<headline>2วันรู้ผล“<persName>หญิงอ้อ</persName>”โอนขายที่ดินรัชดาฯ</headline>
<lead>ศาลนัดฟังคำสั่ง “กองทุนฟื้นฟูฯ” ขอคุ้มครองชั่วคราว ห้าม “<persName>หญิงอ้อ</persName>” โอนขายที่ดินรัชดาฯ หลังฟ้องเรียกคืนที่ดิน 27 ม.ค.นี้</lead>
<neck></neck>
<body><p>วันนี้ (25 ม.ค.) ที่ห้องพิจารณาคดี 412 ศาลแพ่ง ถ.รัชดาภิเษก ศาลนัดไต่สวนคำร้องคุ้มครองชั่วคราว ที่กองทุนเพื่อการฟื้นฟูและพัฒนาระบบสถาบันการเงิน ขอให้ศาลห้าม <persName>คุณหญิงพจมาน ณ ป้อมเพชร หรือดามาพงศ์</persName> อดีตภริยา <persName>พ.ต.ท.ทักษิณ ชินวัตร</persName> อดีตนายกรัฐมนตรี จำหน่าย จ่าย โอน ที่ดินย่านรัชดาภิเษก จำนวน 4 แปลง รวม 33 ไร่เศษ มูลค่า 772 ล้านบาท หลังจากที่กองทุนฟื้นฟูฯ ยื่นฟ้อง<persName>คุณหญิงพจมาน</persName>เป็นจำเลย คดีหมายเลขดำที่ 5379/2552 เรื่องโมฆะกรรม ให้สัญญาจะซื้อจะขายที่ดินรัชดาฯ เป็นโมฆะ และให้ศาลสั่งเพิกถอนการจดทะเบียนที่<persName>คุณหญิงพจมาน</persName>เป็นผู้ครอบครองกรรมสิทธิ์ที่ดินดังกล่าว และให้<persName>คุณหญิงพจมาน</persName>ส่งมอบที่ดินคืนให้กองทุนฟื้นฟูฯ ด้วย</p>
<p>โดยวันนี้ทนายความของ<persName>คุณหญิงพจมาน</persName>นำพยานเข้าไต่สวน 1 ปาก หลังจากที่ก่อนหน้านี้กองทุนฟื้นฟูฯ โจทก์ ได้นำพยานเข้าไต่สวนไปแล้วเมื่อวันที่ 21 ธ.ค.52 ที่ผ่านมา ภายหลังสืบพยานไต่สวนคำร้องคุ้มครองชั่วคราวเสร็จสิ้นแล้ว ศาลนัดฟังคำสั่งในวันที่ 27 ม.ค.นี้ เวลา 13.30 น.</p>
<p>ขณะที่การพิจารณาคดีที่กองทุนฟื้นฟูฯ ยื่นฟ้องเรียกคืนที่ดินจาก<persName>คุณหญิงพจมาน</persName>นั้น วันนี้อัยการผู้รับมอบอำนาจฝ่ายกองทุนฯ แถลงมีพยานนำสืบรวม 7 ปาก 5 นัด ส่วนทนายความ<persName>คุณหญิงพจมาน</persName> จำเลย เตรียมพยานนำสืบสู้คดี 24 ปาก ใช้เวลา 12 นัด โดยศาลนัดสืบพยานครั้งแรกวันที่ 2 มิ.ย.นี้ เวลา 09.00 น.</p></body>
</news>
