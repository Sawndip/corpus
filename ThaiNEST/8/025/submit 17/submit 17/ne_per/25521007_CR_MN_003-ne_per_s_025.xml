<teiHeader>
<fileDesc>
<titleStmt>
  <title>“เทือก” แถลงจับยาบ้ากว่า 4 แสนเม็ด ยาไอซ์ 18 กก.  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-07 18:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118710  </bibl>
</sourceDesc>
</fileDesc>
</teiHeader>
<news>
<headline>“<persName>เทือก</persName>” แถลงจับยาบ้ากว่า 4 แสนเม็ด ยาไอซ์ 18 กก.</headline>
<lead>รองนายกรัฐมนตรี ฝ่ายความมั่นคง ชัดติดใจการแถลงข่าวการจับกุมของตำรวจ ร่วมแถลงผลงานจับกุมยาบ้า 4 แสนเม็ด และยาไอซือีก 17 กก.มีบิ๊ก ตร.ร่วงแถลงกันพรึบ</lead>
<neck></neck>
<body><p>วันนี้ (7 ต.ค.) เมื่อเวลา 15.30 น.ที่สำนักงานตำรวจแห่งชาติ (ตร.) <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง พร้อมด้วย <persName>พล.ต.อ.ปทีป ตันประเสริฐ</persName> รรท.ผบ.ตร. <persName>พล.ต.อ.จุมพล มั่นหมาย</persName> รอง ผบ.ตร. <persName>พล.ต.ท.วุฒิ ลิปตพัลลภ</persName> ผบช.ปส. <persName>พล.ต.ท.สมคิด บุญถนอม</persName> ผบช.ภ.5 <persName>พล.ต.ต.อติเทพ ปัญจมานนท์</persName> รอง ผบช.ปส.พร้อมด้วยเจ้าหน้าที่ตำรวจ บช.ปส.ร่วมกันแถลงข่าว จับกุมเครือข่ายค้ายาเสพติดรายใหญ่ในภาคกลาง มีผู้ต้องหา 4 ราย ประกอบด้วย <persName>นายบุญศรี บุญสม</persName> อายุ 35 ปี อยู่บ้านเลขที 5 ม.2 ต.เกาะช้าง อ.แม่สาย จ.เชียงราย <persName>นายอุดม อินทร</persName> อายุ 52 ปี อยู่บ้านเลขที่ 6 ม.2 ต.เกาะช้าง อ.แม่สาย จ.เชียงราย <persName>น.ส.สุวารีย์ ปันวารี</persName> อายุ 28 ปี อยู่บ้านเลขที่ 85/110 ม.2 ต.สำนักขาม อ.สะเดา จ.สงขลา และ<persName>นายเสน่ห์ แซ่ลี้</persName> อายุ 35 ปี อยู่บ้านเลขที่ 104/1 ม.8 ต.หนองผึ้ง อ.สารภี จ.เชียงใหม่ พร้อมของกลาง ยาบ้า 430,000 เม็ด และ ยาไอซ์ 18 กก.หากแพร่กระจายไปจะมีมูลค่าถึง 190 ล้านบาท</p>
<p><persName>พล.ต.ต.อติเทพ</persName> กล่าวว่า สืบเนื่องจากเจ้าหน้าที่ตำรวจ ปส.จับกุม เครือขายยาบ้ารายใหญ่ในภาคกลาง ที่มี <persName>นายมานะ หรือ นะ อภิเรืองฤทธิ์</persName> ชาวเกาะช้าง อ.แม่สาย จ.เชียงราย เป็นหัวหน้า จำนวน 1.7 ล้านเม็ด เมื่อเดือน ส.ค.2551 ที่ผ่านมา เมื่อขยายผลไป พบว่า มีกลุ่มของ<persName>นายบุญศรี</persName> แบ่งหน้าที่กันทำงาน โดย<persName>นายบุญศรี</persName> และ<persName>นายอุดม</persName> จะเป็นคนติดต่อยาเสพติดมาจากชาวไทยใหญ่ทางชายแดน จ.เชียงราย ซึงมีแม่น้ำขนาดเล็กกั้นพรมแดน จำนวน 4 แสนเม็ด ก่อนลำเลียงยามาทางรถยนต์มาพักยาไว้ที่โรงแรมสุภาพ ย่านสะพานควาย โดยมี <persName>น.ส.สุวารีย์</persName> เป็นผู้ดำเนินการ จากนั้นจะนัดให้ <persName>นายเสน่ห์</persName> ผู้ต้องหาที่ 4 ที่ ห้างฟิวเจอร์พาร์ค รังสิต โดยเจ้าหน้าที่ตำรวจได้สะกดรอยอย่างใกล้ชิด พบว่า <persName>นายเสน่ห์</persName> เตรียมขนยาซึ่งเป็นของกลางทั้งหมดไปให้สายลับที่ห้างโลตัส พระราม 2 เจ้าหน้าที่จึงได้จับกุมตัวไว้ได้พร้อมของกลาวบยาบ้าทั้ง 4 แสนเม็ด และยาไอซ์อีก 18 กก.จากนั้นเข้าตรวจค้นห้องพักเลขที่ 210 ตึก 10 โครงการพาร์คแลนด์ ถ.บางนาตราด แขวงและเขตบางนา ของ<persName>นายเสน่ห์</persName> พบยาบ้าอีก 30,000 เม็ด ซุกซ่อนอยู่</p>
<p> ด้าน <persName>นายบุญศรี</persName> เจ้าหน้าที่จับกุมได้หน้าบ้านเลขที่ 118/1 ซ.มหาวิทยาลัยหอการค้า แขวงและเขตดินแดง และประสานหน่วยปราบปรามยาเสพติดสุวรรณภูมิ จับกุม<persName>นายอุดม</persName>และ<persName>น.ส.สุวารีย์</persName> ขณะกำลังเดินทางกลับภาคเหนือ ได้ที่อาคารผู้โดยสารขาออกภายในประเทศ โดยทั้งหมดถูกแจ้งข้อหา ร่วมกันมียาเสพติดประเภท 1 ไว้ในครอบครองเพื่อจำหน่ายโดยไม่ได้รับอนุญาต ส่วน<persName>นายมานะ</persName> ขณะนี้ยังหลบหนี หากใครพบเห็นสามารถแจ้งเบาะแสได้ที่ บช.ปส. สายด่วน 1688                ด้าน <persName>นายสุเทพ</persName> กล่าวว่า รู้สึกพอใจกับผลงานของ ตำรวจ บช.ปส.และพิสูจน์ได้ว่าแม้ไม่มี ผบ.ตร.ตัวจริงเจ้าหน้าที่ตำรวจก็สามารถทำงานได้ตามปกติ เพราะเป็นตำรวจต้องรู้หน้าที่ของตนเองดีอยู่แล้ว และขอให้ทราบว่าหากตำรวจเขาไปเกี่ยวข้องกับยาเสพติด ย่อมมีโทษหนักกว่าประชาชนทั่วไป ซึ่งทางรัฐบาลเตรียมสร้างขวัญกำลังใจให้ตำรวจในการทำงาน ให้มีรายได้เพียงพอต่อการดำรงชีวิต จะได้ไม่เข้าไปเกี่ยวข้องกับอบายมุขต่างๆ ทั้งนี้ รัฐบาลยังคงมองว่ายาเสพติดเป็นปัญหาสำคัญของประเทศ ขณะนี้ตำรวจและรัฐบาลจะร่วมกันทำงานป้องกันปราบปรามยาเสพติดตามแผน 5 รั้วป้องกันอย่างเต็มที่</p></body>
</news>
