<teiHeader>
<fileDesc>
<titleStmt>
  <title>“จา พนม” ส่งทนายยื่นไกล่เกลี่ยคดีกู้เงินสาวเกาหลีทำหนัง 1 ล้าน  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000010814  </bibl>
</sourceDesc>
</fileDesc>
</teiHeader>
<news>
<headline>“<persName>จา พนม</persName>” ส่งทนายยื่นไกล่เกลี่ยคดีกู้เงินสาวเกาหลีทำหนัง 1 ล้าน</headline>
<lead>“<persName>จา พนม</persName>” ส่ง 2 ทนาย ยื่นคำให้การพร้อมไกล่เกลี่ยคดี ถูก “สาวเกาหลี” ฟ้องเรียกเงิน 1 ล้านที่กู้ไปทำหนัง องค์บาก 2 แต่คำให้การกลับยังขัดกันเอง ศาลจึงเลื่อนนัดไกล่เกลี่ยออกไป 1 มี.ค.นี้ พร้อมสั่ง “<persName>จา พนม</persName>” มาศาลเพื่อยืนยันคำให้การอีกครั้ง</lead>
<neck></neck>
<body><p> วันนี้ (25 ม.ค.) เมื่อเวลา 13.30 น.ที่ห้องพิจารณาคดี 713 ศาลแพ่ง ถ.รัชดาภิเษก ศาลนัดพร้อมคู่ความในคดีที่ <persName>น.ส.อุน ฮี ปาร์ค</persName> ชาวเกาหลีใต้ โดย <persName>นายนายธนกร เทวโรทร</persName> ผู้รับมอบอำนาจ เป็นโจทก์ฟ้อง <persName>นายพนม</persName> หรือ<persName>จา พนม</persName> หรือ<persName>ทัชชกร ยีรัมย์</persName> อายุ 33 ปี พระเอกภาพยนตร์แนวแอ๊คชั่นชื่อดัง “องค์บาก และต้มยำกุ้ง” เป็นจำเลยเรื่องผิดสัญญากู้ยืมเงิน จำนวน 1 ล้านบาท โดยเมื่อวันที่ 4 ก.ค.51 จา พนม ได้ทำสัญญากู้ยืมเงินจากโจทก์ 1 ล้านบาท ซึ่งสัญญาว่าจะชำระเงินคืนให้แก่โจทก์เมื่อภาพยนตร์เรื่อง “องค์บาก ภาค 2” ถ่ายทำเสร็จและออกฉายแล้ว แต่เมื่อภาพยนตร์เรื่องดังกล่าวออกฉายมานานแล้ว แต่จำเลยยังไม่ชำระเงินคืน</p>
<p>โดยวันนี้ ฝ่ายโจทก์มี<persName>นายจารุพล เรืองเกตุ</persName> ทนายความโจทก์ เดินทางมาศาล ส่วนจำเลย <persName>นาย จา พนม</persName> ไม่ได้เดินทางมาศาล แต่มอบอำนาจให้ทนายความมาศาลแทน ขณะที่ปรากฏทนายความเดินทางมาศาลถึง 2 คน คนหนึ่งอ้างว่าได้รับแต่งตั้งจาก<persName>จา พนม</persName> อีกคนหนึ่งอ้างว่าเป็นทนายความส่วนตัวและประจำบริษัท ไอยราห์ ฟิล์ม บริษัทถ่ายทำภาพยนตร์ของ<persName>จา พนม</persName> ซึ่งทนายความทั้งสองคน ดังกล่าว ต่างยื่นคำให้การของ<persName>จา พนม</persName> ส่งต่อศาลโดยมีเนื้อหาที่ขัดกัน คือ ทนายความที่อ้างว่าได้รับแต่งตั้งระบุว่ายังค้างชำระเงินกู้อีก 500,000 บาท ส่วนทนายความประจำบริษัทระบุว่าชำระหนี้หมดแล้ว 1 ล้านบาท แต่ทนายความทั้งสองระบุว่า <persName>จา พนม</persName> ประสงค์จะไกล่เกลี่ยคดี</p>
<p>  ศาลเห็นว่า การไกล่เกลี่ยต้องให้จำเลยมาศาลด้วย และเพื่อศาลสอบถามว่าจำเลยแต่งตั้งทนายความคนใดแน่ และจะยื่นคำให้การอย่างไร เพราะคำให้การที่ยื่นวันนี้ยังขัดกัน ศาลจึงเลื่อนนัดพร้อมและนัดไกล่เกลี่ยคดีนี้อีกครั้งวันที่ 1 มี.ค.นี้ เวลา 13.30 น.</p></body>
</news>
