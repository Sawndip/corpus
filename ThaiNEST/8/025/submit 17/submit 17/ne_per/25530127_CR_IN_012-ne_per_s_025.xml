<teiHeader>
<fileDesc>
<titleStmt>
  <title>ป.ป.ส. ยัน เครื่องตรวจสารเสพติดได้ผลจริง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 13:59:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208492  </bibl>
</sourceDesc>
</fileDesc>
</teiHeader>
<news>
<headline>ป.ป.ส. ยัน เครื่องตรวจสารเสพติดได้ผลจริง</headline>
<lead>ป.ป.ส. ยัน เครื่องตรวจหาสารเสพติดระยะไกล ใช้ได้ผลจริง ระบุมีทั้งหมด 15 เครื่อง ยันไม่เหมือนกับเครื่อง จีที 200 ออกมาชี้แจงสังคมกันความสับสน</lead>
<neck></neck>
<body><p><persName>พล.ต.ท.กฤษณะ ผลอนันต์</persName> เลขาธิการสำนักงานคณะกรรมการป้องกันและปราบปรามยาเสพติด หรือ ป.ป.ส. แถลงยืนยันถึง ประสิทธิภาพของเครื่องมือตรวจหาสารเสพติดระยะไกล หรือ อัลฟ่า 6 ที่ ป.ป.ส. ได้จัดซื้อจัดจ้าง ด้วยระบบ อี-ออกชั่น เมื่อปี 2551 จำนวน 15 เครื่อง มูลค่าเครื่องละ 400,000 บาท มีประสิทธิภาพ เพราะเป็นเครื่องมือตรวจหาสารเสพติดจำนวน 6 ชนิด และมีผลงานการจับกุมที่ผ่านมา เป็นน่าพอใจ</p>
<p>และเจ้าหน้าที่ ที่ใช้เครื่องมือดังกล่าวให้การยอมรับว่า เป็นเครื่องมือที่มีประสิทธิภาพ ทั้งนี้ เจ้าหน้าที่ ที่ใช้เครื่องมือดังกล่าว ผ่านการฝึกอบรมและมีสภาพร่างกายที่พร้อม โดยยืนยันว่า อัลฟ่า 6 เป็นเครื่องมือคนละชนิดกับเครื่อง จีที 200 และ เอดีอี แต่ว่าผลิตจากประเทศอังกฤษ เหมือนกัน ซึ่งการออกมาแถลงข่าววันนี้ เพื่อต้องการชี้แจง และทำความเข้าใจไม่ให้เกิดความสับสน  อย่างไรก็ตาม ในระหว่างการแถลงข่าว เจ้าหน้าที่ได้สาธิตถึงวิธีการทำงานของเครื่อง อัลฟ่า 6 ให้สื่อมวลชนดูด้วย</p></body>
</news>
