<teiHeader>
<fileDesc>
<titleStmt>
  <title>ยิงทิ้งสท.เมืองสระบุรี-เพื่อนรวม 5ศพ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091003/31047/%e0%b8%a2%e0%b8%b4%e0%b8%87%e0%b8%97%e0%b8%b4%e0%b9%89%e0%b8%87%e0%b8%aa%e0%b8%97.%e0%b9%80%e0%b8%a1%e0%b8%b7%e0%b8%ad%e0%b8%87%e0%b8%aa%e0%b8%a3%e0%b8%b0%e0%b8%9a%e0%b8%b8%e0%b8%a3%e0%b8%b5%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99%e0%b8%a3%e0%b8%a7%e0%b8%a15%e0%b8%a8%e0%b8%9e.html  </bibl>
</sourceDesc>
</fileDesc>
</teiHeader>
<news>
<headline>ยิงทิ้งสท.เมืองสระบุรี-เพื่อนรวม 5ศพ</headline>
<lead>คนร้ายยิงทิ้ง"สท.เมืองสระบุรี" พร้อมกับเพื่อนรวม 5 ศพ</lead>
<neck></neck>
<body><p>(3ต.ค.) ผู้สื่อข่าวรายงานว่า เมื่อช่วงเช้า <persName>พ.ต.ท.จักกฤษย์ วีระเดช</persName> รอง ผกก.สภ.หน้าพระลาน จ.สระบุรี รับแจ้งมีเหตุยิงกันเสียชีวิต 5 ศพ ภายในบ้านเลขที่ 149 บ้านวังเลน หมู่ 4 ต.พุแค อ.เฉลิมพระเกียรติ จ.สระบุรี จึงรุดไปตรวจสอบที่เกิดเหตุ เป็นบ้านเดี่ยวหลังใหญ่มีรั้วรอบขอบชิด ตรวจสอบภายในบ้านพบศพผู้เสียชีวิตทั้งหมด 5 ราย สภาพนอนเกลื่อนทั่วบ้านถูกยิงเข้าที่ศรีษะและลำตัว ทราบชื่อ 2 คน คือ <persName>นายเชาวฤทธิ์ พุกสยะเศวต</persName> และ<persName>นายอารมณ์</persName> (ไม่ทราบนามสกุล) ซึ่งเป็นสท.พื้นที่อ.เมืองทั้งคู่รวมอยู่ด้วย นอกจากนี้ที่เกิดเหตุพบปืนขนาด .38 และกระสุนตกอยู่ภายในบ้าน
</p>
<p>สอบสวนเบื้องต้นทราบว่า เจ้าของบ้านหลังดังกล่าวประกอบธุรกิจรถบรรทุก 10 ล้อ และผู้เสียชีวิตทั้ง 5 คน เป็นเพื่อนสนิท มักจะเดินทางไปมาหาสู่กันบ่อยครั้ง และชอบยิงปืนลองมือกันภายในบ้านอยู่ประจำ และเมื่อคืนที่ผ่านมาเวลาประมาณ 03.00 น. ได้ยินเสียงปืนดังติดต่อกันหลายนัดภายในบ้าน แต่ชาวบ้านไม่สนใจคิดว่าเป็นการลองปืนตามปกติ แต่ทราบว่าทั้งหมดถูกยิงเสียชีวิตเมื่อเช้าตรู่ อย่างไรก็ตามเจ้าหน้าที่กองพิสูจน์หลักฐานต่อไป
</p></body>
</news>
