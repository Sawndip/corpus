<teiHeader>
<fileDesc>
<titleStmt>
  <title>ตร.เล็งเปิดเว็บบอร์ดสีกากีเปิดช่องสื่อกับปชช.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091001/30876/%e0%b8%95%e0%b8%a3.%e0%b9%80%e0%b8%a5%e0%b9%87%e0%b8%87%e0%b9%80%e0%b8%9b%e0%b8%b4%e0%b8%94%e0%b9%80%e0%b8%a7%e0%b9%87%e0%b8%9a%e0%b8%9a%e0%b8%ad%e0%b8%a3%e0%b9%8c%e0%b8%94%e0%b8%aa%e0%b8%b5%e0%b8%81%e0%b8%b2%e0%b8%81%e0%b8%b5%e0%b9%80%e0%b8%9b%e0%b8%b4%e0%b8%94%e0%b8%8a%e0%b9%88%e0%b8%ad%e0%b8%87%e0%b8%aa%e0%b8%b7%e0%b9%88%e0%b8%ad%e0%b8%81%e0%b8%b1%e0%b8%9a%e0%b8%9b%e0%b8%8a%e0%b8%8a..html  </bibl>
</sourceDesc>
</fileDesc>
</teiHeader>
<news>
<headline>ตร.เล็งเปิดเว็บบอร์ดสีกากีเปิดช่องสื่อกับปชช.</headline>
<lead>ยกเครื่องศผข.ตร.ใหม่ ทันสมัยไอที เล็งเปิดเว็บบอร์ดสีกากี เปิดช่องทางสื่อสารกับประชาชน</lead>
<neck></neck>
<body><p>ที่สำนักงานตำรวจแห่งชาติ(ตร.) เมื่อเวลา 11.00น. วันที่  1 ตุลาคม <persName>พล.ต.อ.วัชรพล ประสารราชกิจ</persName> รองผู้บัญชาการตำรวจแห่งชาติ (รองผบ.ตร.) เป็นประธานในการเปิดศูนย์ผลิตรายการและข่าว กองสารนิเทศ ตร.(ศผข.ตร.)แห่งใหม่ โดยมี <persName>พล.ต.ท.เรืองศักดิ์ จริตเอก</persName> จเรตำรวจ(สบ8) <persName>พล.ต.ต.จิรโรจน์ กี่ศิริ</persName> รองผบช.ประจำสง.ผบ.ตร. <persName>พล.ต.ต.วรเทพ เมธาวัฒน์</persName> รองผบช.สง.ผบ.ตร. <persName>พล.ต.ต.สัญชัย สุนทรบุระ</persName> ผบก.สท. ร่วมเปิดงาน
</p>
<p> <persName>พล.ต.อ.วัชรพล</persName> กล่าวว่า ตร.ได้ปรับปรุง ศผข.ตร.ใหม่ ทั้งปรับปรุงสถานที่และจัดหาอุปกรณ์ในการผลิตโดยเทคโนโลยีที่ทันสมัย โดยตร.เห็นว่าข้อมูลข่าวสารมีควาสำคัญกับการทำงานของตำรวจมาก ซึ่งตร.มีสถานีวิทยุ 44 แห่งทั่วประเทศ เป็นช่องทางการสื่อสารระหว่างกับประชาชนและตำรวจในด้านการบริการและป้องกันปราบปรามอาชญากรรม
 ทั้งนี้ตร.กำลังจัดประกวดทำเว็บไซต์สำนักงานตำรวจแห่งชาติ เพื่อให้ทันสมัยและมีประโยชน์ในการใช้งาน ขณะที่จะมีการเปิดเว็บบอร์ดตร. เป็นช่องทางการสื่อสารแบบ2 ทางให้ประชาชนสามารถสื่อสารกับตำรวจได้อย่างเต็มที่ เพื่อตำรวจจะได้รับรู้ความคิดเห็นต้องการของประชาชนมาเพื่อปรับปรุงพัฒนาการทำงานให้สอดคล้องกับความต้องการที่แท้จริง ขณะเดียวกันก็จะได้ให้ข้อมูลความรู้บริการ ข่าวสารของตำรวจที่ชัดเจนถูกต้องแก่ประชาชนด้วย
</p></body>
</news>
