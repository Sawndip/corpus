<teiHeader>
<fileDesc>
<titleStmt>
  <title>ตร.รวบญาติอีก1ข่มขืนสาวพิการท้อง8เดือน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091001/30865/%e0%b8%95%e0%b8%a3.%e0%b8%a3%e0%b8%a7%e0%b8%9a%e0%b8%8d%e0%b8%b2%e0%b8%95%e0%b8%b4%e0%b8%ad%e0%b8%b5%e0%b8%811%e0%b8%82%e0%b9%88%e0%b8%a1%e0%b8%82%e0%b8%b7%e0%b8%99%e0%b8%aa%e0%b8%b2%e0%b8%a7%e0%b8%9e%e0%b8%b4%e0%b8%81%e0%b8%b2%e0%b8%a3%e0%b8%97%e0%b9%89%e0%b8%ad%e0%b8%878%e0%b9%80%e0%b8%94%e0%b8%b7%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ตร.รวบญาติอีก1ข่มขืนสาวพิการท้อง8เดือน</headline>
<lead>ตำรวจสระบุรีรวบเพิ่มอีก 1 ราย หลังร่วมข่มขืนสาวพิการซ้ำซ้อนตั้งท้อง พบที่แท้เป็นลูกพี่ลูกน้องกัน แต่ยังให้การปฏิเสธ ขณะที่ ตร.ยันหลักฐานแน่น พร้อมค้านประกันตัว</lead>
<neck></neck>
<body><p> เมื่อวันที่ 1 ตุลาคม <persName>พ.ต.อ.กฤษณะ คุณากร</persName> ผกก.สภ.บ้านหมอ จ.สระบุรี <persName>พ.ต.ท.นที  สิริวรวัชร์</persName> รอง.ผกก.ปป. <persName>พ.ต.ท.ไพบูลย์ ประเสริฐกุล</persName> สวป. พร้อมกำลังนำหมายจับศาลจังหวัดสระบุรี ลงวันที่ 1 ตุลาคม 2552 เข้าจับกุม<persName>นายอนุสรณ์ คำภาพักตร์</persName> หรือจง อายุ 19 ปี โดยจับได้ขณะนอนอยู่ในบ้านเลขที่ 65/2 หมู่ 3 ต.หรเทพ อ.บ้านหมอ ท่ามกลางสายฝนที่โปรยลงมาไม่ขาดสาย หลังตกเป็นผู้ต้องหาข่มขืน <persName>น.ส.เอ</persName> (นามสมมติ) สาวพิการซ้ำซ้อน จนตั้งท้อง 8 เดือนก่อนหน้านี้
</p>
<p>
 อย่างไรก็ตาม <persName>นายอนุสรณ์</persName>ให้การว่า เป็นลูกพี่ลูกน้องกับ <persName>น.ส.เอ</persName> แต่ยังคงให้การปฏิเสธว่าไม่ได้ข่มขืนสาวพิการซ้ำซ้อนแต่อย่างใด
 ในทางกลับกัน แม้ผู้ต้องหาจะยังให้การปฏิเสธก็ตาม แต่ก่อนหน้าที่ตำรวจจะเข้าจับกุม<persName>นายนพดล ศรีนุช</persName> กับ<persName>นายอานุช วงษ์เหมือน</persName> ผู้ต้องหาที่ก่อเหตุข่มขืนแล้วถ่ายคลิปไว้ แล้วให้การซัดทอดว่า ก่อนจะให้<persName>นายอานุช</persName>ข่มขืนน้องสาวนั้น ยังถูก<persName>นายอนุสรณ์</persName>ข่มขืนก่อนหน้าไปหลายครั้งแล้ว ขณะเดียวกัน ตำรวจยังมีพยานแวดล้อมเพิ่มเติมที่ระบุว่า เคยเห็น<persName>นายอนุสรณ์</persName>เดินลงมาจากบ้านของ<persName>น.ส.เอ</persName> ช่วงที่ไม่มีคนอยู่บ้านบ่อยครั้ง 
</p>
<p>
เบื้องต้นตำรวจได้ตั้งข้อกล่าวหาว่า ร่วมกันข่มขืนกระทำชำเรา หญิงอื่นที่ไม่ใช่ภรรยาของตน โดยขู่เข็ญด้วยประการใดๆ โดยผู้อื่นอยู่ในฐานะที่ไม่สามารถขัดขืนได้ พร้อมคัดค้านการประกันตัว เพราะเกรงว่าหากได้รับการประกันตัวจะทำให้เสียรูปคดี เพราะเป็นคดีที่เกิดในเครือญาติกันทั้งหมด
</p></body>
</news>
