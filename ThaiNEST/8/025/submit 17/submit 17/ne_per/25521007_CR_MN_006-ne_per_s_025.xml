<teiHeader>
<fileDesc>
<titleStmt>
  <title>สืบ 4 ตามจับคนขับรถเจ้านายฉกทรัพย์นับแสน เขย่าไฮโลเกลี้ยง!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-07 13:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000118451  </bibl>
</sourceDesc>
</fileDesc>
</teiHeader>
<news>
<headline>สืบ 4 ตามจับคนขับรถเจ้านายฉกทรัพย์นับแสน เขย่าไฮโลเกลี้ยง!</headline>
<lead>ตำรวจสืบ 4 ตามจับกุมหนุ่มอุดรฯ คนขรับรถของรองกรรมการเอพีฮอนด้า ย่องเข้าฉกทรัพย์สินทั้งต่างหูเพชร กำไล แหวน บัตรเครดิต และเชิดรถของเจ้านายไปหลายครั้ง เพื่อนำไปขายเอาเงินไปเขย่าไฮโลจนหมด สุดท้ายหนีไปกบดานที่บ้านเกิด ตำรวจตามจับกุมได้        </lead>
<neck></neck>
<body><p>วันนี้ (7 ต.ค.) เมื่อเวลา 08.00 น. <persName>พ.ต.ท.สุเทพ ภูยานนท์</persName> รอง ผกก.สส.บก.น.4 พร้อมเจ้าหน้าที่ฝ่ายสืบสวน กก.สส.บก.น.4 ร่วมกันแถลงการจับกุม <persName>นายเรืองวุฒิ อุไร</persName> อายุ 25 ปี อยู่บ้านเลขที่ 162 หมู่ 6 ต.จองศรี อ.เพ็ญ จ.อุดรธานี ซึ่งเป็นผู้ต้องหาตามหมายจับศาลอาญากรุงเทพใต้ ที่ 683/2552 ลงวันที่ 24 ก.ย.52 ในควมผิดฐานลักทรัพย์ในเวลากลางคืนหรือรับของโจร ปลอมหรือใช้เอกสารสิทธิปลอม เอาไปเสียซึ่งเอกสาร (บัตรเครดิต) ในการที่น่าจะก่อให้เกิดความเสียหายต่อผู้อื่นหรือประชาชนและบัตรอิเล็กทรอนิคส์ที่ผู้ออกได้ออกให้แก่ผู้มีผู้มีสิทธิใช้เพื่อประโยชน์ในการชำระสินค้าหนี้อื่นแทนการชำระด้วยเงินสด โดยสามารถจับกุมผู้ต้องหาได้ที่หมู่บ้านยามกาน้อย ต.บ้านธาตุ อ.เพ็ญ จ.อุดรธานี เมื่อเวลาประมาณ 19.00น.วันที่ 6 ต.ค.ที่ผ่านมา</p>
<p>การจับกุมครั้งนี้สืบเนื่องมาจากเมื่อประมาณปลายเดือน ม.ค.52 เวลาประมาณ 10.00 น. ผู้ต้องหาซึ่งเป็นคนขับรถของ<persName>นายอารักษ์ พรประภา</persName> รองกรรมการบริหาร บริษัท เอ.พี.ฮอนด้า จำกัด ซึ่ง<persName>นายอารักษ์</persName>ได้ให้ผู้ต้องหารออยู่ที่สวนเพชรคอนโดมิเนียม เลขท่ 18 ห้อง 8 บี 3 ซอยสุขุมวิท 39 แขวงคลองตันเหนือ เขตวัฒนา กทม. จากนั้นผู้ต้องหาได้เข้าไปในห้องนอนของ <persName>นายอารักษ์</persName> แล้วขโมยต่างหูเพชร 1 คู่ ซึ่งวางอยู่ในลิ้นชักภายในห้อง แล้วนำไปจำนำที่โรงรับจำนำปากซอยทองหล่อ ได้เงินมาประมาณ 110,000 บาท ก่อนจะนำเงินไปเล่นการพนันไฮโลจนหมด                ต่อมาเมื่อประมาณเดือน มี.ค.52 ผู้ต้องหาได้เข้าไปในห้องนอนของ<persName>นายอารักษ์</persName> แล้วลักเอาแหวนเพชร 1 วง พร้อมกับจี้เพชรลักษณะคล้ายต่างหู 1 คู่ รวมทั้งกำไลทอง 1 วง ก่อนนำทรัพย์สิดังกลาวไปจำนำที่ย่านบ่อนไก่ ได้เงินมาประมาณ 200,000 บาท หลังจากนั้นเมื่อประมาณเดือน พ.ค.ที่ผ่านมา ผู้ต้องหาได้นำกำไลทองไปขายที่ร้านทองหลังห้างสรรพสินค้าเซ็นทรัล สาขาพระราม 3 ได้เงินมาประมาณ 20,000 บาท ก่อนนำเงินไปเล่นไฮโลจนหมด ครั้งที่ 3 ผู้ต้องหาได้นำรถยนต์ยี่ห้อฮอนด้า รุ่นซีอาร์-วี สีแดง หมายเลขทะเบียน 9944 กทม.ของ <persName>นายอารักษ์</persName> ไปจำนำไว้กับ <persName>นายอั๋น</persName> ไม่ทราบชื่อและนามสกุล ในราคา 30,000 บาท ก่อนจะนำเงินไปเล่นการพนันจนหมด                ครั้งสุดท้ายเมื่อวันที่ 7 ก.ย.ที่ผ่านมา เวลาประมาณ 19.00 น.ผู้ต้องหาได้เข้าไปในห้องนอนของ <persName>นายอารักษ์</persName>อีกครั้ง และลักเอาเงินสดจำนวน 19,000 บาท และบัตรเครดิตจำนวน 2 ใบ หลังจากนั้นผู้ต้องหาก็ได้ขับรถยนต์ยี่ห้อฮอนด้า รุ่นแอคคอร์ท หมายเลขทะเบียน ธค-9966 กทม.ซึ่งเป็นของ <persName>นายอารักษ์</persName> นำบัตรเครดิตไปรูดซื้อทองคำหนัก 2 บาท ที่ร้านทองในห้างสรรพสินค้าคาร์ฟูร์ สาขาพระราม 4 เมื่อเจ้าของร้านให้ลงลายมือชื่อกลับปรากฏว่าผู้ต้องหาเขียนไม่ตรงกับลายมือของ <persName>นายอารักษ์</persName> จากนั้นเจ้าของร้านดังกล่าวก็ได้ถามว่าบัตรเป็นของผู้ต้องหาหรือไม่ ผู้ต้องหาก็บอกว่าเป็นของตนเอง เจ้าของร้านทองจึงขอดูบัตรประชาชน ผู้ต้องหาก็บอกว่าบัตรอยู่ในรถ ก่อนที่ผู้ต้องหาจะเดินกลับมาที่รถแล้วขับหลบหนีไป                จากนั้นผู้ต้องหาก็ได้ขับรถไปจอดที่คอนโดของ<persName>นายอารักษ์</persName> แล้วลางานกับ <persName>นายสุชาติ ฮี้เกษม</persName> หัวหน้างาน ตั้งแต่วันที่ 7-16 ก.ย.และขอลาต่ออีกในวันที่ 17-26 ก.ย.ก่อนจะหลบหนีไปอยู่บ้านเช่าเยื้องกับค่าย ตชด.บ้านเนาพะเนา อ.เมือง จ.หนองคาย และนำบัตรเครดิตไปทิ้งไว้ที่บริเวณที่ว่าการอำเภอเพ็ญ เพื่อทำลายหลักฐาน ต่อมาเมือวานนี้ (6 ต.ค.) เจ้าหน้าที่สืบทราบได้ว่าผู้ต้องหากำลังขับรถจักรยานยนต์ไปหาเพื่อนที่หมู่บ้านยามกาน้อย จึงเข้าไปตรวจสอบก็พบผู้ต้องหาเดินอยู่บริเวณร้านค้าในหมู่บ้านดังกล่าว จึงแสดงตัวเข้าจับกุม เบื้องต้นเจ้าหน้าที่ได้ควคบุมตัวผู้ต้องหาส่ง พนักงานสอบสวน สน.ทองหล่อ ซึ่งเป็นที่ท้องที่ที่เกิดหตุดำเนินคดีตามกฎหมายต่อไป </p></body>
</news>
