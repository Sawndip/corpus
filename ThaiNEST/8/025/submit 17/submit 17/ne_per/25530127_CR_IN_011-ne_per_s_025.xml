<teiHeader>
<fileDesc>
<titleStmt>
  <title>ชายฉกรรจ์เล็งรื้อแผงตลาดปัฐวิกรณ์ตร.เข้ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 10:46:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208450  </bibl>
</sourceDesc>
</fileDesc>
</teiHeader>
<news>
<headline>ชายฉกรรจ์เล็งรื้อแผงตลาดปัฐวิกรณ์ตร.เข้ม</headline>
<lead>ชายฉกรรจ์ กว่า 50 บุก ตลาดปัฐวิกรณ์ เตรียมลุย หากนายสั่ง หลังเครือญาติเจ้าของ มีปัญหาเรื่องครอบครองที่ดิน</lead>
<neck></neck>
<body><p>เกิดเหตุ กลุ่มชายฉกรรจ์ ที่อ้างตัวเป็นนายทหารนอกเครื่องแบบ 50 นาย บุกเข้ามาภายในตลาดปัฐวิกรณ์ ถนนนวมินทร์ ซอย 70 เพื่อกดดันการค้าขายของกลุ่มผู้ค้า แต่ยังไม่มีการปะทะ หรือ เหตุการณ์รุนแรงใด ๆ เกิดขึ้น โดย <persName>พ.ต.อ.อำนาจ อินทรประสาท</persName> ผกก.สน.บึงกุ่ม พร้อมกำลังเจ้าหน้าที่ตำรวจในพื้นที่ กว่า 10 นาย ได้เข้ามากระจายกำลังดูแลความเรียบร้อยอยู่ทั่วบริเวณตลาดปัฐวิกรณ์ ป้องกันการก่อเหตุของกลุ่มคนต่าง ๆ โดย <persName>พ.ต.อ.อำนาจ</persName> กล่าวว่า ปัญหาภายใน ตลาดปัฐวิกรณ์ เกิดขึ้นยืดเยื้อยาวนาน เป็นเรื่องของสัญญาสัมปทาน การบริหารตลาด ระหว่างบริษัทตลาดปัฐวิกรณ์ กับ บริษัทโชคชัยทรัพย์ทวี ซึ่งเป็นพี่น้องกัน แต่อ้างสิทธิ์ในการเป็นผู้บริหารตลาด โดยศาลมีคำสั่งให้ บริษัทโชคชัยทรัพย์ทวี บริหารตลาดบางส่วน ในบริเวณพื้นที่ที่มีเต็นท์สีขาว แต่ในพื้นที่ที่ในส่วนของอาคาร ยังเป็นที่ร่วมกันระหว่างตลาดปัฐวิกรณ์ และบริษัทโชคชัยทรังพย์ทวี ซึ่งพื้นที่ทับซ้อนตรงจุดนี้ เกิดปัญหาขึ้นมาโดยตลอดและเมื่อช่วงเช้าก็มีกลุ่มชายฉกรรจ์ดังกล่าว เข้ามากดดัน และเป็นปัญหาแบบเดิม ๆ อย่างไรก็ตาม ในเรื่องของกิจการบริหารตลาด ขณะนี้ยังอยู่ระหว่างการพิจารณาของศาลในชั้นฎีกา  ด้าน <persName>พ.ต.ต.เกณฑ์ชยะ สกลชัย</persName> สารวัตรสืบสวน สน.บึงกุ่ม เปิดเผย เหตุการณ์ ชายฉกรรจ์บุกตลาดปัฐวิกรณ์ ว่าเรื่องดังกล่าวนั้น จากการตรวจสอบพบว่า มีกลุ่มชายฉกรรจ์กลุ่มดังกล่าว ยังไม่ได้ก่อเหตุรื้อตลาด หรือทำลายข้าวของ สืบเนื่องจาก จุดเกิดเหตุเป็นพื้นที่ ที่เคยมีปัญหาระหว่างเจ้าของตลาด กับญาติพี่น้อง เรื่องการครอบครองพื้นที่ดังกล่าว และเกิดเหตุการพูดจากระทบกระทั่งกันเกิดขึ้น จึงมีการนำชายฉกรรจ์ดังกล่าว มาคุ้มกัน หากเกิดเหตุรุนแรง โดยขณะนี้ เจ้าหน้าที่ได้ทำการสอบสวนแล้ว และ ทั้ง 2ฝ่าย ก็เป็นญาติพี่น้องกัน ซึ่งทาง <persName>พ.ต.อ.อำนาจ อินทรประสาท</persName> ผกก สน.บึงกุ่ม ได้นัดคู่กรณีทั้งสองฝ่าย เจรจา เพื่อหาข้อยุติปัญหาดังกล่าว เนื่องจากพื้นที่ ที่เกิดปัญหาบางส่วน ยังอยู่ระหว่างการพิจารณาของกรมบังคับคดีด้วย</p>
<p>อย่างไรก็ตาม ก่อนเกิดเหตุนั้น มีรายงานว่า ช่วงเช้ามืดที่ผ่านมา ชาวบ้านพบเห็น ชายฉกรรจ์ จำนวนมาก เข้ามา ภายในตลาดปัฐวิกรณ์ และเกรงว่า จะเกิดเหตุการณ์ความรุนแรงขึ้น จึงรีบแจ้งเจ้าหน้าที่มาตรวจสอบ ซึ่งจุดดังกล่าวนั้น เคยมีปัญหากันมาแล้ว แต่ก็ยังเกิดปัญหาตามมาซ้ำอีก   ทั้งนี้ สายตรวจของ สน.บึงกุ่ม เข้าประชาสัมพันธ์ให้กลุ่มผู้ค้าและประชาชนทั่วไป ที่อยู่บริเวณตลาดปัฐวิกรณ์ ออกจากพื้นที่ก่อน เพราะตำรวจจะเข้าตรวจค้นอาวุธ ยาเสพติด และสิ่งผิดกฎหมายทุกชนิด ซึ่งได้ทำการประชาสัมพันธ์แล้ว กลุ่มชายฉกรรจ์ ที่อยู่ในพื้นที่ตลาดบางส่วน ก็ได้เดินออกจากตลาดไปเป็นกลุ่ม แต่ยังมีบางส่วน ยืนคุมเชิงและสังเกตการณ์อยู่ตามจุดต่างๆในพื้นที่ ขณะที่ <persName>พ.ต.อ.อำนาจ อินทรประสาท</persName> ผกก.สน.บึงกุ่ม กล่าวว่า ขณะนี้ กำลังตำรวจของพื้นที่ มีอยู่ประมาณ 30 นาย ซึ่งกำลังประสานกับ <persName>พล.ต.ต.สมวุฒิ วรรณพิรุณ</persName> ผู้บังคับการตำรวจนครบาล 4 เพื่อขอกำลังเสริมในการเข้าตรวจค้นพื้นที่ตลาดปัฐวิกรณ์  สำหรับ บรรยากาศภายในตลาดปัฐวิกรณ์ ขณะนี้ ยังมีกลุ่มผุ้ค้า จับกลุ่มวิพากษ์วิจารณ์ภายในตลาดและพร้อมให้ความร่วมมือกับเจ้าหน้าที่ ในการเข้าตรวจค้นสิ่งผิดกฎหมาย </p></body>
</news>
