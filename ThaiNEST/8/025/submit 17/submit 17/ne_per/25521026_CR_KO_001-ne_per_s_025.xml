<teiHeader>
<fileDesc>
<titleStmt>
  <title>ใต้เดือดยิงชาวบ้านดับ-ก่อนจุดไฟเผา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091004/31082/%e0%b9%83%e0%b8%95%e0%b9%89%e0%b9%80%e0%b8%94%e0%b8%b7%e0%b8%ad%e0%b8%94%e0%b8%a2%e0%b8%b4%e0%b8%87%e0%b8%8a%e0%b8%b2%e0%b8%a7%e0%b8%9a%e0%b9%89%e0%b8%b2%e0%b8%99%e0%b8%94%e0%b8%b1%e0%b8%9a%e0%b8%81%e0%b9%88%e0%b8%ad%e0%b8%99%e0%b8%88%e0%b8%b8%e0%b8%94%e0%b9%84%e0%b8%9f%e0%b9%80%e0%b8%9c%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>ใต้เดือดยิงชาวบ้านดับ-ก่อนจุดไฟเผา</headline>
<lead>คนร้ายยิงชาวบ้านหาของป่า ก่อนจุดไฟเผาศพ-จยย. เจ้าหน้าที่ตรวจที่เกิดเหตุไฟยังลุกไหม้อยู่ ตรวจสอบไม่พบหลักฐานคนตาย</lead>
<neck></neck>
<body><p>(4ต.ค.) เวลา 04.12 น. <persName>ร.ต.ท.อรรถวุฒิ เพชรแก้ว</persName> ร้อยเวรสอบสวน สภ.บาเจาะ จ.นราธิวาส รับแจ้งมีชาวบ้านถูกฆ่าแล้วเผาที่บริเวณถนนสาย 42 เส้นทางระหว่างนราธิวาส-ปัตตานี บริเวณบ้านยะลูตง หมู่ 5 ต.กาเยาะมาตี อ.บาเจาะ จ.นราธิวาส จึงพร้อมด้วย <persName>พ.ต.อ.โชติ ชวาลวิวัฒน์</persName> รอง.ผบก.ภจว.นราธิวาส <persName>พ.ต.ท.ธนาพล มีชัย</persName> รอง.ผกก.สภ.บาเจาะ <persName>พ.ต.ท.จันที แจ่มจันทร์</persName> สารวัตรกองวิทยาการพิสูจน์หลักฐาน <persName>นาวาตรีอมร ควรหาเวช</persName> รอง ผบ.ฉก.นราธิวาสที่ 32 กองทัพเรือ นำกำลังเจ้าหน้าที่ตำรวจและทหารตรวจสอบ
</p>
<p> ในที่เกิดเหตุพบไฟกำลังลุกไหม้จักรยานยนต์และศพอยู่ จึงประสานขอรถดับเพลิงของ อบต.กาเยาะมาตีมาช่วยดับไฟ หลังไฟดับพบว่าศพชายไทยไม่ทราบชื่อถูกไฟไหม้ดำเป็นตอตะโกพร้อมจักรยานยนต์ยี่ห้อซูซูกิสีแดง เลขทะเบียน กนษ 879 ปัตตานี ถูกเผาเสียหายทั้งคัน ในที่เกิดเหตุไม่พบเอกสารหลักฐานว่าผู้ตายเป็นใคร ซึ่งเป็นชายไทยยังไม่ทราบชื่อ อายุประมาณ 30-35 ปีสภาพถูกเผาดำเป็นตอตะโก และมีรองรอยถูกยิงด้วยอาวุธปืนลูกซองเข้าที่ท้ายทอย 1 นัด ที่เกิดเหตุเจ้าหน้าที่พบ หมูสัง 1 ตัว นอนตายอยู่ข้างซากจักรยานยนต์และ ปลอกกระสุนปืนลูกซองตกอยู่ 1 ปลอก ขวดพลาสติกบรรจุน้ำมันเชื้อเพลิง 1 ขวด จึงเก็บไว้เป็นหลักฐาน
</p>
<p>จากการสอบสวนเบื้องต้นพบว่าผู้ตายพร้อมกับเพื่อนประมาณ 4 คนขับขี่จักรยานยนต์ 2 คัน เพื่อไปหาของป่าเทือกเขาในพื้นที่ อ.บาเจาะ หลังได้หมูสังแล้วจึงพากันเดินทางกลับบ้านพัก เมื่อมาถึงที่เกิดเหตุมีคนร้ายขับจักรยานยนต์ตามหลังมาพร้อมใช้อาวุธปืนลูกซองยิงใส่ผู้ตายเป็นเหตุให้จักรยานยนต์ล้มลงเสียชีวิต จากนั้นคนร้ายได้เดินลงจากรถ ขโมยอาวุธปืนลูกซองยาวของผู้ตายไปด้วย 1 กระบอก ก่อนจะใช้น้ำมันเชื้อเพลิงลาดใส่ผู้ตายและจักรยานยนต์พร้อมกับจุดไฟเผาอย่างโหดเหี้ยม
 ต่อมาเจ้าหน้าที่ได้ตรวจสอบหมายเลขทะเบียนจักรยานยนต์ของผู้ตายทราบว่าเป็นของ<persName>นายเพิก แก้วศรี</persName> อยู่บ้านเลขที่ 22/1 หมู่ 7 ต.แป้น อ.สายบุรี จ.ปัตตานี เจ้าหน้าที่จึงได้ประสานให้ญาติมาดูศพผู้ตายว่าเป็นคนเดียวกันหรือไม่
</p></body>
</news>
