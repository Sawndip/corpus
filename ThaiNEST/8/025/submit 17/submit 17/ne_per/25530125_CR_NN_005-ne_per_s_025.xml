<teiHeader>
<fileDesc>
<titleStmt>
  <title>ตระเวนข่าวทั่วไทย ประจำวันที่ 25 มกราคม 2553  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=196666  </bibl>
</sourceDesc>
</fileDesc>
</teiHeader>
<news>
<headline>ตระเวนข่าวทั่วไทย ประจำวันที่ 25 มกราคม 2553</headline>
<lead></lead>
<neck></neck>
<body><p>สมาชิก"ปูแดง"แจ้งดำเนินคดีจนท.   ผู้สื่อข่าวรายงานเมื่อวันที่ 24 มกราคม ว่า สมาชิกบริษัท เบสท์ 59 จำกัด หรือ "ปูแดง ไคโตซาน" กว่า 100 คน ได้เข้าแจ้งความ ที่ สน.ทุ่งสองห้อง เพื่อดำเนินคดีกับเจ้าหน้าที่กรมสอบสวนคดีพิเศษ (ดีเอสไอ.) และสำนักงานคุ้มครองผู้บริโภค (สคบ.) โดยอ้างว่าไม่ได้รับความเป็นธรรมกรณีเจ้าหน้าที่ทั้งสองหน่วยงานเข้าตรวจค้นบริษัทดังกล่าว พร้อมสั่งระงับการซื้อขายทำให้ได้รับความเดือดร้อน ขณะที่ <persName>นายธาริต เพ็งดิษฐ์</persName> อธิบดีกรมสอบสวนคดีพิเศษ กล่าวว่า การดำเนินการทั้งหมดถูกต้องตามกฎหมายและขณะนี้อยู่ระหว่างรวบรวมพยานหลักฐานดำเนินคดีกับผู้ต้องหาต่อไป</p>
<p>สลดแม่คลอดลูกจับโยนทิ้งคลอง   <persName>พ.ต.ท.ชูเกียรติ ทัศนัย</persName> สารวัตร สภ.หนองแค จ.สระบุรี รับแจ้งพบศพทารกแรกเกิดที่คลองส่งน้ำ หลังสนามกีฬาเทศบาล ต.หนองแค เมื่อวันที่ 24 มกราคม จึงรุดเข้าตรวจสอบ ที่เกิดพบถุงพลาสติกสีขาว มีผ้าถุงและเสื้อสีดำห่อมัดไว้แน่น ภายในพบศพทารกแรกเกิดสภาพอวัยวะครบไม่ทราบเพศแน่ชัดเนื่องจากเสียชีวิตมาหลายวัน ทั้งนี้ เจ้าหน้าที่คาดว่าน่าจะเป็นฝีมือของสาววัยรุ่น หรือสาวฉันทนาที่ตั้งครรภ์ไม่พึงประสงค์จึงลงมือทำแท้ง ก่อนโยนศพทารกทิ้งลงคลองเพื่ออำพรางคดี ซึ่งตำรวจอยู่ระหว่างเร่งสืบสวนสอบสวนติดตามตัวผู้กระทำความผิดมาดำเนินคดีต่อไป</p>
<p>หนุ่มเคราะห์ร้ายเหล็กเสียบขาเจ็บ    เหตุหนุ่มเคราะห์ร้ายตกท่อถูกเหล็กเสียบขาครั้งนี้ เปิดเผยขึ้นเมื่อเวลา 11.30 น.วันที่ 24 มกราคม โดยเจ้าหน้าที่กู้ภัยได้เข้าช่วยเหลือ <persName>นายชัชนันท์ พุทธเจริญ</persName> อายุ 29 ปี ที่บ้านเลขที่ 9/252 หมู่บ้านสังข์สิทธิ์ แยก 5 ถนนโชคชัย 4 ซอย 50 เขตลาดพร้าว กทม.ขณะกำลังจะล้างกรงสุนัขแต่เกิดลื่นพลัดตกท่อระบายน้ำจนข้อเท้าขวาถูกตระแกรงเหล็กเสียบได้รับบาดเจ็บ โดยเจ้าหน้าที่ได้ใช้เครื่องตัดถ่าง ทำการตัดเหล็กโดยใช้เวลาประมาณ 20 นาที จึงสามารถตัดออกได้ ก่อนรุดนำตัวผู้บาดเจ็บส่ง รพ.เมโย เพื่อรักษาโดยผู้ประสบเหตุอาการปลอดภัยแล้ว</p>
<p>น.1เด้งผกก.ห้วยขวางผิดซ้ำซาก   ผู้สื่อข่าวรายงานเมื่อวันที่ 24 มกราคม ว่า <persName>พล.ต.ท.สัณฐาน ชยนนท์</persName> ผบช.น.ได้มีคำสั่งย้าย <persName>พ.ต.อ.อนุรักษ์ นาคพนม</persName> ผกก.สน.ห้วยขวาง มาช่วยราชการที่ บช.น.ทันทีหลังจากปล่อยให้เจ้า หน้าที่จากหน่วยอื่นตรวจค้นจับกุมผับ "ทวิตเตอร์" ย่านรัชดาภิเษกซอย 6 ซึ่งพบการกระทำผิดหลายข้อหา พร้อมกันนั้นได้ตั้งคณะกรรมการสอบสวนข้อเท็จจริงว่า เป็นความบกพร่องของตำรวจท้องที่หรือไม่ โดยให้ <persName>พ.ต.อ.ทรงพล วัธนะชัย</persName> รอง ผบก.อก.บช.น.รักษาราชการแทน ผกก.สน.ห้วยขวาง</p></body>
</news>
