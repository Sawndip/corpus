<teiHeader>
<fileDesc>
<titleStmt>
  <title>วอนบริจาคเลือดกรุ๊ปB- ช่วยตร.น้ำใจดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-24 13:29:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=207996  </bibl>
</sourceDesc>
</fileDesc>
</teiHeader>
<news>
<headline>วอนบริจาคเลือดกรุ๊ปB- ช่วยตร.น้ำใจดี</headline>
<lead>ตำรวจทางหลวง วอน บริจาคเลือดกรุ๊ปบีลบ ช่วยชีวิต <persName>ดาบอนุศักดิ์</persName> หลังช่วยรถประสบอุบัติเหตุ แต่ถูกขี้เมาขับรถพุ่งชน ขาขาด</lead>
<neck></neck>
<body><p> เจ้าหน้าที่ตำรวจทางหลวงอยุธยา ขอประชาสัมพันธ์ ผู้ใจบุญที่มีเลือดกรุ๊ป บีอาร์เอช เนกาทีฟ ช่วยบริจาคให้ <persName>ดาบตำรวจอนุศักดิ์ ขมิ้นทอง</persName> เจ้าหน้าที่ตำรวจทางหลวง ที่ประสบอุบัติเหตุ ถูกรถกระบะพุ่งชน ขณะเข้าช่วยเหลือรถที่ประสบอุบัติเหตุ โดยเหตุการณ์ดังกล่าวเกิดขึ้น เมื่อเวลาประมาณ 01.00 น. ที่ผ่านมา  ขณะที่ <persName>ดาบตำรวจอนุศักดิ์</persName> ซึ่งประจำทางหลวง ช่วง อ.วังน้อย จ.พระนครศรีอยุธยา ได้เข้าช่วยเหลือ รถเก๋งที่ประสบอุบัติเหตุ พลิกคว่ำลงข้างทาง และขณะที่นำร่างผู้ติดภายในรถออกมา ก็มีรถกระบะ วีโก้ไม่ทราบหมายเลขทะเบียน ขับมาอย่างเร็ว และพุ่งเข้าชนร่าง <persName>ดาบตำรวจอนุศักดิ์</persName> จนขาข้างซ้ายขาดกระเด็น บาดเจ็บสาหัส ส่วนขาขวา ถูกแรงกระแทกเละแหลกเหลว เจ้าหน้าที่ จึงนำส่งโรงพยาบาลตำรวจทำการรักษา และพยายามต่อเส้นปราสาท ที่ขาขวาช่วยเหลือ และ</p>
<p>ขณะนี้ทีมแพทย์ อยู่ระหว่างการผ่าตัดช่วยต่อปลายประสาท โดยเข้าห้องผ่าตัดไปตั้งแต่เช้ามืดที่ผ่านมาแล้ว เกิดปัญหา ขาดเลือดกรุ๊ปดังกล่าว เนื่องจาก มีในคลังน้อย และจำเป็นต้องช่วยเหลือเป็นการด่วน  จึงขอประชาสัมพันธ์ ผู้ที่มีกรุ๊ปเลือดดังกล่าว ช่วยบริจาคเป็นการด่วน โดยไปที่โรงพยาบาลตำรวจ หรือสภากาชาดไทย และแจ้งจะบริจาคเลือด กรุ๊ปดังกล่าวให้ <persName>ดาบตำรวจอนุศักดิ์</persName> อย่างไรก็ตาม ทางด้านชายที่ขับรถพุ่งชน <persName>ดาบตำรวจอนุศักดิ์</persName> นั้น ถูกเจ้าหน้าที่ตำรวจ สภ.วังน้อยควบคุมตัวดำเนินคดี โดยจากการจับกุม ก็พบว่า มีอาการเมาสุรา อย่างหนัก </p>
<p>ทางด้าน <persName>พ.ต.อ.พินิต มณีรัตน์</persName> รองผบก.ทล.ในฐานะโฆษกบก.ทล. กล่าวว่า กรณีที่ <persName>ดาบตำรวจอนุศักดิ์ ขมิ้นทอง</persName> ตร.ทล.วังน้อย ถูกรถกระบะ ที่มีผู้ขับขี่เมาชนจนขา 1 ข้าง ขาดกระเด็น และอีกข้างห้อยร่องแร่ง โดยนำส่งรักษาที่ ร.พ.ตร.อย่างเร่งด่วน ซึ่งขณะนี้ ทางจนท.ตร.ทล. และ ปชช.ที่ใจบุญได้ทยอยมาบริจาคเลือด จนล่าสุด  ขณะนี้ สามารถมีจำนวนเพียงพอ ต่อการผ่าตัดเรียบร้อยแล้ว แต่ก็ยังเปิดรับบริจาคอยู่ เนื่องจาก อาจจะมีการผ่าตัดเพิ่มเติมอีก ก็เป็นได้ หากว่าการผ่าตัดครั้งแรกไม่เรียบร้อย ซึ่งอาการล่าสุด ทาง<persName>ดาบอนุศักดิ์</persName> ยังไม่ได้สติ และยังรักษาในห้องไอซียู ส่วนการปูนบำเหน็จตามระเบียบ ของทางราชการนั้น ยืนยันว่า จะดูแลเต็มที่ และหาก<persName>ดาบอนุศักดิ์</persName> หายดีแล้ว ก็ยังจะสามารถรับราชการได้เหมือนเดิม </p>
<p>อย่างไรก็ตาม ในทางคดี ขณะนี้ ผู้ต้องหา ที่ขับรถชน<persName>ดาบอนุศักดิ์</persName> ได้รับการประกันตัวออกไปแล้ว ซึ่งทางตร.ได้แจ้งข้อหา เมาแล้วขับ และกระทำการโดยประมาท จนทำให้ผู้อื่นได้รับบาดเจ็บสาหัส</p></body>
</news>
