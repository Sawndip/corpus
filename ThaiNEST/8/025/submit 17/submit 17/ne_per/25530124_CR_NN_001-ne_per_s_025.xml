<teiHeader>
<fileDesc>
<titleStmt>
  <title>น้องชักปืนยิงพี่ชายดับ เหตุชอบทำร้ายแม่บังเกิดเกล้า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2553-01-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=196639  </bibl>
</sourceDesc>
</fileDesc>
</teiHeader>
<news>
<headline>น้องชักปืนยิงพี่ชายดับ เหตุชอบทำร้ายแม่บังเกิดเกล้า</headline>
<lead></lead>
<neck></neck>
<body><p> เมื่อเวลา 15.00 น.<persName>พ.ต.ท.จักรกรินทร์ ทั่วสุภาพ</persName> พนักงานสอบสวน สภ.บางละมุง จ.ชลบุรี ได้รับแจ้งเหตุยิงกันตายภายในบ้านเลขที่ 223/1 หมู่ 6 ต.หนองปรือ อ.บางละมุง จ.ชลบุรี หลังรับแจ้งจึงพร้อมด้วย <persName>พ.ต.อ.สมนึก จันทร์เกตุ</persName> ผกก. <persName>พ.ต.ท.นิตย์ วิธินันทกิตต์</persName> สว.สส. นำกำลังชุดสืบสวน และหน่วยกู้ภัยมูลนิธิสว่างบริบูรณ์ฯ พัทยา รีบรุดไปตรวจสอบ</p>
<p>ที่เกิดเหตุเป็นบ้านชั้นเดียว พบศพ<persName>นายมนตรี แซ่เล้า</persName> อายุ 37 ปี ลูกชายเจ้าของบ้าน นอนหงายจมกองเลือดอยู่ภายในห้องโถง สภาพศพสวมเสื้อยืด กางเกงขาสั้น ถูกอาวุธปืนลูกซองแบบไทยประดิษฐ์ เบอร์ 12 ยิงเข้าที่หน้าผาก 1 นัด ภายในที่เกิดเหตุยังพบ <persName>นายกำพล แซ่เล้า</persName> อายุ 32 ปี น้องชายแท้ๆ ถือปืนลูกซองยืนรอมอบตัวอยู่ โดยมี<persName>นางวันเพ็ญ แซ่เล้า</persName> อายุ 63 ปี มารดา ร่ำไห้ด้วยความเสียใจที่ลูกชายทั้งสองคนต้องมาฆ่ากันเอง</p>
<p>สอบปากคำ<persName>นายกำพล</persName> ให้การรับสารภาพว่า สาเหตุที่ตนใช้อาวุธปืนยิงพี่ชายตาย เป็นเพราะเกิดความแค้นที่<persName>นายมนตรี</persName> พี่ชาย มักจะลงมือทำร้ายร่างกายแม่จนได้รับบาดเจ็บอยู่เป็นประจำ ก่อนเกิดเหตุได้ลงมือซ้อมบุพการีของตัวเองต่อหน้าต่อตา พอเข้าไปห้ามกลับคว้าอาวุธไม้จะทำร้ายตนเอง ด้วยความโมโหตนจึงวิ่งไปเอาอาวุธปืนที่อยู่ในห้องนอน มายิงใส่พี่ชายตนตายคาที่ดังกล่าว    ภายหลังการสอบสวนเจ้าหน้าที่ตำรวจได้ลงบันทึกประจำวันไว้เป็นหลักฐาน ก่อนคุมตัว<persName>นายกำพล</persName> ไปดำเนินคดีตามกฎหมายต่อไป</p></body>
</news>
