<teiHeader>
<fileDesc>
<titleStmt>
  <title>หนุ่มดวงซวยล้างกรงหมาพลาดล้มถูกเหล็กเสียบขาเจ็บ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000010272  </bibl>
</sourceDesc>
</fileDesc>
</teiHeader>
<news>
<headline>หนุ่มดวงซวยล้างกรงหมาพลาดล้มถูกเหล็กเสียบขาเจ็บ</headline>
<lead>หนุ่มสหยูเนี่ยน เคราะห์ร้ายเดินไปล้างกรงสุนัข เกิดลื่นขาเข้าไปติดกับตะแกรงท่อระบายน้ำ เจอเหล็กเสียบที่ข้อเท้าแผลลึก 1 ซม. เจ้าหน้าที่ใช้เวลา 20 นาที ตัดเหล็กออกก่อนส่งโรงพยาบาล</lead>
<neck></neck>
<body><p> วันนี้ (24 ม.ค.) เมื่อเวลา 11.30 น.เจ้าหน้าที่มุลนิธิร่วมกตัญญูได้รับแจ้งว่ามีชายเดินตกท่อถูกเหล็กเสียบ เหตุเกิดภายในบ้านเลขที่ 9/252 หมู่บ้านสังข์สิทธิ์ แยก 5 ถนนโชคชัย 4 ซอย 50 เขตลาดพร้าว กทม.จึงรุดไปตรวจสอบเจ้าหน้าที่มุลนิธิร่วมกตัญญูและทีมแพทย์กู้ชีพ รพ.เมโย</p>
<p> ที่เกิดเหตุเป็นบ้านเดี่ยวสูง 2 ชั้น ครึ่งตึกครึ่งไม้ ปลูกอยู่บนเนื้อที่ประมาณ 50 ตารางวา จากการตรวจสอบบริเวณด้านข้างบ้านติดกับกำแพงเจ้าหน้าที่พบ <persName>นายชัชนันท์ พุทธเจริญ</persName> อายุ 29 ปี พนักงานบริษัท สหยูเนี่ยน จำกัด และเป็นเจ้าของบ้านหลังดังกล่าว สภาพขาขวาตกช่วงข้อเท้าตกลงไปในท่อระบายน้ำ และถูกเหล็กตระแกรงเสียบเข้าที่ข้อเท้า ลึกเข้าไปประมาณ 1 ซม.ร้องของความช่วยเหลือด้วยความเจ็บปวด เจ้าหน้าที่จึงได้ใช้เครื่องมือตัดถ่าง เข้าทำการช่วยเหลือเพื่อตัดเหล็กที่เสียบออก โดยใช้เวลาประมาณ 20 นาที จึงสามารถตัดเหล็กออกได้ ก่อนนำตัวผู้บาดเจ็บส่ง รพ.เมโย เพื่อทำการรักษา                จากการสอบถามผู้บาดเจ็บทราบว่า ก่อนเกิดเหตุตนกำลังเดินเข้าไปที่หลังบ้านเพื่อจะไปล้างกรงสุนัข ระหว่างนั้นเกิดลื่นและขาเข้าไปติดกับเหล็กตะแกรง ซึ่งมีสภาพเก่าและผุ จึงถูกเหล็กเสียบเข้าอย่างจัง จากนั้นตนจึงตะโกนบอกภรรยา เพื่อให้เรียกคนมาช่วยก่อนที่เจ้าหน้าทีมูลนิธิร่วมกตัญญูจะเดินทางมาให้ความช่วยเหลือดังกล่าว </p></body>
</news>
