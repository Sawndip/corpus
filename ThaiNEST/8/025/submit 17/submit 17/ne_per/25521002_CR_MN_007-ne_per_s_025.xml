<teiHeader>
<fileDesc>
<titleStmt>
  <title>ตร.แกะรอยรองเท้ารวบตีนแมวย่องถอดหลังคาโรยตัวยกเค้า!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-02 16:23:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116219  </bibl>
</sourceDesc>
</fileDesc>
</teiHeader>
<news>
<headline>ตร.แกะรอยรองเท้ารวบตีนแมวย่องถอดหลังคาโรยตัวยกเค้า!</headline>
<lead>รวบสองผัวเมียตีนแมวช่างต่อเติมบ้าน อาศัยจำช่องทางย้อนกลับเข้ามาลักทรัพย์ หลังถูกว่าจ้างให้ไปซ่อมแซมบ้าน โดยกลับมาถอดกระเบื้องหลังคาออก ก่อนโรยตัวรื้อค้นทรัพย์ในบ้าน แล้วหยิบหลังคามาปิดไว้ตามเดิม ทำมาแล้ว 2 ครั้ง กะซ้ำครั้งที่ 3 แต่เจ้าของบ้านกลับมาเจอเลยเผ่นหนี เหยื่อจำรองเท้าได้ว่าเป็นคนงานเคยมาต่อเติมบ้าน ตำรวจตามจับได้พร้อมของกลาง        </lead>
<neck></neck>
<body><p>วันนี้ (2 ต.ค.) เมื่อเวลา 14.00 น.ที่ สน.พญาไท <persName>พล.ต.ต.วิชัย สังข์ประไพ</persName> ผบก.น.1 <persName>พ.ต.อ.วีรวิทย์ จันทร์จำเริญ</persName> รอง ผบก.น.1 <persName>พ.ต.อ.จิรภัทร โพธิ์ชนะพันธุ์</persName> ผกก.สน.พญาไท <persName>พ.ต.ต.กฤษณะ สุกันทะ</persName> สว.สส.สน.พญาไท พร้อมเจ้าหน้าที่ฝ่ายสืบสวน สน.พญาไท ร่วมกันแถลงข่าวจับกุม <persName>นายสายชน หรือ ตี๋ สอนสุภาพ</persName> อายุ 35 ปี อยู่บ้านเลขที่ 70 หมู่ 4 ต.นาอาน อ.เมือง จ.เลย และ <persName>นางศิริวรรณ หรือ ตั๊ก สอนสุภาพ</persName> อายุ 31 ปี อยู่บ้านเลขที่ 1 หมู่ 5 ต.ควนปริง อ.เมือง จ.ตรัง สองสามีภรรยา พร้อมของกลางโทรศัพท์มือถือ พระเครื่อง นาฬิกา ต่างหู ทองรูปพรรณ เครื่องประดับ และของกลางอีกหลายรายการ มูลค่าแสนบาท</p>
<p> <persName>พล.ต.ต.วิชัย</persName> กล่าวว่า การจับกุมครั้งนี้สืบเนื่องจากเมื่อวันที่ 19 ก.ย.ที่ผ่านมา <persName>นางละเอียด โฮ่วรังกูร</persName> ผู้เสียหายได้เข้าแจ้งความที่ สน.พญาไท ว่า ถูกคนร้ายบุกเข้าไปลักทรัพย์สิน ภายในบ้านพักของตนเองเลขที่ 119/423 ซอยเฉลิมลาภ แขวงถนนเพชรบุรี เขตราชเทวี มีทรัพย์สินถูกขโมยไปจำนวน 21 รายการ มูลค่า 413,500 บาท จากนั้นเจ้าหน้าที่จึงได้ลงพื้นที่หาข่าวจนพบหลักฐานว่า <persName>นายสายชน</persName> น่าจะเป็นคนร้ายที่เข้ามาลักทรัพย์ จึงได้เฝ้าติดตามสังเกตพฤติกรรมตลอด                <persName>พล.ต.ต.วิชัย</persName> กล่าวต่อไปว่า จนกระทั่งเมื่อเวลา 08.00 น.วันนี้ เจ้าหน้าที่พบ <persName>นางศิริวรรณ</persName> ภรรยาของ<persName>นายสายชน</persName> เดินถือโทรศัพท์มือถือรุ่นตรงกับที่ผู้เสียหายแจ้งไว้ ออกมาจากบ้านเลขที่ 119/44 ซอยเฉลิมลาภ แขวงถนนเพชรบุรี เขตราชเทวี จึงได้เข้าไปขอตรวจสอบ พบว่า เป็นโทรศัพท์ของผู้เสียหายจริง ระหว่างนั้น <persName>นายสายชล</persName> ได้เดินออกมาจากบ้านพอดี และที่นิ้วมือ โดยนิ้วนางข้างซ้ายมีแหวนของผู้เสียหายสวมอยู่ จากนั้นเจ้าหน้าที่จึงได้เข้าไปตรวจค้นภายในบ้านก็พบทรัพย์สินของกลางอีกจำนวนมาก จึงยึดไว้ตรวจสอบก่อนควบคุมตัวทั้ง 2 คน มาสอบปากคำที่ สน.พญาไท</p>
<p> จากการสอบสวน <persName>นายสายชน</persName> ให้การรับสารภาพว่า ตนทำงานเป็นพนักงานส่งของอยู่ที่บริษัทแห่งหนึ่งย่านสามเสน และรับจ้างต่อเติมบ้านเป็นอาชีพเสริม เมื่อมีลูกค้ามาว่าจ้างตนให้เข้าไปซ่อมแซม หรือต่อเติมบ้าน ตนก็จะคอยดูลาดเลา และจำทางหนีทีไล่ไว้ หลังจากนั้น ก็จะมาแอบปีนเข้าบ้าน เพื่อเข้าไปขโมยของ โดยเฉลี่ยจะทำเดือนละ 2 ครั้ง                “ส่วนบ้านของผู้เสียหายเลขที่ 119/423 นั้น ผมเคยเข้าไปต่อเติมด้านหลังบ้านเอาไว้ ก็เลยปีนขึ้นไปบนหลังคาช่วงที่เป็นคนต่อเติมเองแล้วถอดกระเบื้องหลังคาออก ก่อนจะโรยตัวลงมาแล้วรื้อค้นทรัพย์ในบ้าน จากนั้นก็หยิบหลังคามาปิดไว้ตามเดิม ซึ่งทำสำเร็จมาแล้วสองครั้ง ในวันที่ 30 ส.ค.กับวันที่ 14 ก.ย.ได้ทรัพย์สินไปหลายรายการโดยที่เจ้าของบ้านเขาไม่รูตัว แต่ครั้งล่าสุดเมื่อวันที่ 19 ก.ย.เจ้าของบ้านกลับมาพอดี เลบรีบหนีออกมาโดยไม่รู้ว่า เจ้าของบ้านจำรองเท้าที่ผมถอดวางไว้บนหลังคาได้ ทำให้ถูกตามจับในที่สุด” <persName>นายสายชน</persName> กล่าว</p>
<p>ด้าน <persName>พ.ต.ต.กฤษณะ</persName> กล่าวว่า วันที่ 19 ก.ย.ที่ผ่านมา <persName>นายสายชน</persName> ได้ปีนขึ้นไปบนหลังคาชั้นที่ 2 แล้ว ถอดรองเทาทิ้งไว้บนหลังคา ระหว่างนั้นผู้เสียหายได้กลับเข้ามาที่บ้านพอดี แล้วขึ้นไปบนชั้นที่ 3 ของตัวบ้าน ก็มองเห็นรองเท้าของคนร้ายวางอยู่พอดี จึงรีบวิ่งลงมา แล้ววิ่งไปตามเพื่อนบ้านมาช่วย แต่เมื่อกลับมาผู้ต้องหาก็หลบหนีไปแล้ว พร้อมกับรองเท้าและทรัพย์สิน แต่ผู้เสียหายสามารถจดจำรองเท้าได้ ว่า เป็นของ<persName>นายสายชน</persName> ที่เคยใส่มาซ่อมแซมต่อเติมบ้าน เจ้าหน้าที่จึงลงพื้นที่สืบสวนจนกระทั่งสามารถจับกุมได้ดังกล่าว เบื้องต้นได้แจ้งข้อหา ร่วมกันลักทรัพย์หรือรับของโจร ก่อนนำตัวไปดำเนินคดีต่อไป</p></body>
</news>
