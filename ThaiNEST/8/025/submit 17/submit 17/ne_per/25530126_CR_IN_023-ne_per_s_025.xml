<teiHeader>
<fileDesc>
<titleStmt>
  <title>รมว.พม.เยี่ยมด.ต.ทางหลวงถูกรถชนขาขาด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-26 16:29:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208359  </bibl>
</sourceDesc>
</fileDesc>
</teiHeader>
<news>
<headline>รมว.พม.เยี่ยมด.ต.ทางหลวงถูกรถชนขาขาด</headline>
<lead>รัฐมนตรีว่าการกระทรวงการพัฒนาสังคมและความมั่นคงของมนุษย์ เข้าเยี่ยม ดาบตำรวจทางหลวง ที่ประสบอุบัติเหตุ ถูกรถกระบะพุ่งชน จนขาขาด ขณะปฏิบัติหน้าที่</lead>
<neck></neck>
<body><p><persName>นายอิสสระ สมชัย</persName> รัฐมนตรีว่าการกระทรวงการพัฒนาสังคมและความมั่นคงของมนุษย์ เดินทางเข้าเยี่ยม <persName>ดาบตำรวจ อนุศักดิ์ ขมิ้นทอง</persName> อายุ 51 ปี ผู้บังคับการหมู่ ตำรวจทางหลวง 1 จ.พระนครศรีอยุธยา หลังประสบอุบัติเหตุ ถูกรถกระบะชน จนได้รับบาดเจ็บสาหัส ขาซ้ายขาดกระเด็น ทั้งนี้ รัฐมนตรีว่าการกระทรวงการพัฒนาสังคมและความมั่นคงของมนุษย์ กล่าวว่า รู้สึกเสียใจ กับเหตุการณ์ที่เกิดขึ้น กับ<persName>ดาบตำรวจ อนุศักดิ์</persName> และครอบครัว เป็นอย่างมาก ทั้งนี้ สำหรับแนวทางการให้ความช่วยเหลือนั้น ได้เข้าไปให้นักสังคมสงเคราะห์ ติดตามดูแล ในเรื่องของการครองชีพ การฟื้นฟูสภาพจิตใจ ถึงแม้ว่า ปัจจุบันมีสวัสดิการของการตำรวจ ในการให้ความช่วยเหลืออยู่แล้วก็ตาม ส่วนเรื่องการจดทะเบียนคนพิการ และการใช้สิทธิรับเบี้ยความพิการ เดือนละ 500 บาท นั้น ได้กำชับให้นักสังคมสงเคราะห์ เร่งประสานงาน กับญาติของ <persName>ดาบตำรวจ อนุศักดิ์</persName> เพื่อเร่งดำเนินการ ให้แล้วเสร็จ ภายใน 30 ม.ค.นี้ เพื่อให้ได้รับเบี้ยความพิการ ในเดือนเมษายน</p></body>
</news>
