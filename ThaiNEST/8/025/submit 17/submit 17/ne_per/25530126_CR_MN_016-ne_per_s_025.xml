<teiHeader>
<fileDesc>
<titleStmt>
  <title>จับนักข่าวผี อ้างสังกัดหัวสีบานเย็นไถเงิน ผกก.ปคม.  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011664  </bibl>
</sourceDesc>
</fileDesc>
</teiHeader>
<news>
<headline>จับนักข่าวผี อ้างสังกัดหัวสีบานเย็นไถเงิน ผกก.ปคม.</headline>
<lead>รวบหนุ่มใหญ่อ้างเป็นนักข่าวเดลินิวส์ บุกพบ ผกก.ปคม.ถึงที่ทำงานขอเงินค่ารถค่าข้าว เจ้าตัวรับเคยส่งข่าวให้ นสพ.สีบานเย็นจริง ตร.จึงทำประวัติพร้อมบันทึกประจำวันเป็นหลักฐานก่อนปล่อยตัวไป        </lead>
<neck></neck>
<body><p>วันนี้ (26 ม.ค.) ที่กองปราบปราม เมื่อเวลา 12.30 น.<persName>พ.ต.ท.สุกรี สินเย็น</persName> สว.กก.1 บก.ป.รับแจ้งจาก <persName>พ.ต.อ.ณพวัฒน์ อารยางกูร</persName> ผกก.1 บก.ปคม.ว่า ได้ควบคุมตัว <persName>นายทินกร กัณหาทอง</persName> อายุ 56 ปี อยู่บ้านเลขที่ 63/61 หมู่ 7 แขวงและเขตสะพานสูง กทม.หลังแอบอ้างเป็นผู้สื่อข่าว นสพ.เดลินิวส์ เข้ามาพบและขอเงินเป็นค่าอาหารและค่ารถ แต่ภายหลังตรวจสอบไปยังบริษัท สี่พระยาการพิมพ์ จำกัด (หนังสือพิมพ์เดลินิวส์) พบว่า <persName>นายทินกร</persName>ไม่ได้เป็นผู้สื่อข่าวหรือมีส่วนเกี่ยวข้องกับ นสพ.เดลินิวส์ แต่อย่างใด จึงประสานไปยัง<persName>นายสมาน พิมพ์โคตร</persName> อายุ 35 ปี รีไรเตอร์ของ นสพ.เดลินิวส์ พร้อมทนายความ นำตัว<persName>นายทินกร</persName>มาถ่ายรูปทำประวัติและลงบันทึกประจำวันไว้เป็นหลักฐาน        </p>
<p> <persName>นายทินกร</persName>ให้การว่า เคยทำงานเป็นผู้สื่อข่าว นสพ.จักรวรรดิ์ไทม์ ซึ่งเป็นหนังสือพิมพ์บันเทิงรายสัปดาห์ เมื่อประมาณ พ.ศ.2514 และเคยส่งข่าวและภาพให้กับทาง นสพ.เดลินิวส์ ในสมัยนั้นจริง กระทั่งต่อมาเมื่อประมาณ พ.ศ.2518 หลังจากหนังสือพิมพ์ฉบับดังกล่าวเลิกกิจการไปแล้ว ตนได้หันมารับงานเป็นที่ปรึกษาบริษัทเอกชนแห่งหนึ่ง ซึ่งประกอบธุรกิจเกี่ยวกับการขนส่งสินค้ามีหน้าที่อบรมพนักงานขับรถเครนและรถ 18 ล้อ ขนสินค้าใส่ตู้คอนเทนเนอร์ ส่วนกรณีที่เดินทางมาที่ บก.ปคม.นั้น ตนเคยมาหลายครั้งแล้วตั้งแต่สมัยที่ยังเป็นที่ตั้งของกองทะเบียน และไม่ได้รู้จักกับ <persName>พ.ต.อ.ณพวัฒน์</persName> ซึ่งจริงแล้วตนไม่ได้เจาะจงว่าจะมาพบใครโดยเฉพาะ เพียงแต่อยากรู้จักนายตำรวจเอาไว้เผื่อว่าจะสามารถช่วยเหลืองานราชการของตำรวจได้                “เมื่อ 2-3 เดือนก่อนหน้านี้ก็เคยเข้าพบ พ.ต.อ.ณพวัฒน์ มาแล้วครั้งหนึ่งแต่ก็ยังจำกันไม่ได้ ซึ่งครั้งนั้นได้เงินมา 200 บาท และยืนยันว่าผมไม่ได้เอ่ยปากขอแต่ทาง ผกก.มีน้ำใจมอบให้เอง ส่วนในวันเดียวกันนี้ก็ได้มาอีก 100 บาท เป็นค่าข้าวและค่ารถ ในช่วงที่ ผกก.มอบเงินให้ก็มีตำรวจอยู่ในห้องเห็นเหตุการณ์ตลอดว่าผมไม่ได้ขอเงินแต่อย่างใด” <persName>นายทินกร</persName>กล่าว </p></body>
</news>
