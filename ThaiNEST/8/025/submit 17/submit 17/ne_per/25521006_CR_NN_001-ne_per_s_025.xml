<teiHeader>
<fileDesc>
<titleStmt>
  <title>ผู้ว่าฯ รฟท.ระบุ เหตุรถไฟตกราง เกิดจากคนขับหลับใน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2552-10-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=181948  </bibl>
</sourceDesc>
</fileDesc>
</teiHeader>
<news>
<headline>ผู้ว่าฯ รฟท.ระบุ เหตุรถไฟตกราง เกิดจากคนขับหลับใน</headline>
<lead></lead>
<neck></neck>
<body><p>ความคืบหน้ากรณีอุบัติเหตุขบวนรถไฟตกรางที่สถานีเขาเต่า จ.ประจวบคีรีขันธ์ วันนี้(6ต.ค.) นายยุทธนา ทัพเจริญ ผู้ว่าการการรถไฟแห่งประเทศไทย(รฟท.) แถลงว่า  เกิดจากพนักงานขับรถหลับใน ทำให้ไม่สามารถตอบสนองกับพนักงานที่เป็นนายสถานีทั้ง 2 สถานี ระหว่างสถานีเขาเต่า และสถานีวังพง จนเกิดการฝ่าอาณัติสัญญาณด้วยความเร็วถึง 105 - 110 กิโลเมตรต่อชั่วโมง ซึ่งจากเดิมต้องลดความเร็วเหลือที่ 20 กิโลเมตรต่อชั่วโมง จนเกินการพลิกคว่ำบริเวณจุดเปลี่ยนสับราง</p>
<p>ทั้งนี้ การรถไฟแห่งประเทศไทยออกมาตรการเพื่อแก้ไขปัญหาในระยะสั้น 3 ข้อ 1.เสนอ ครม.บรรจุนักเรียนวิศวกรรมการรถไฟ 400 คน ทำงานที่รฟท.แก้ปัญหาบุคลากรไม่เพียงพอ 2.ตั้งคณะกรรมการฝ่ายช่าง ฝ่ายเดินรถ พนักงานแขวง เขตเดินรถทั่วประเทศลงไปตรวจสอบอุปกรณ์การรถไฟ ไม้หมอนรางรถไฟทั่วประเทศ ในการซ่อมบำรุง และ3.จัดอบรมเรื่องจิตสำนึกของความปลอดภัยให้กับพนักงาน</p></body>
</news>
