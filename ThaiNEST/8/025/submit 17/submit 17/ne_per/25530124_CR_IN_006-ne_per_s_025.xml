<teiHeader>
<fileDesc>
<titleStmt>
  <title>สลด!น้องชายยิงเบ้าตาพี่ชายประสาทดับอนาถ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-24 17:28:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208020  </bibl>
</sourceDesc>
</fileDesc>
</teiHeader>
<news>
<headline>สลด!น้องชายยิงเบ้าตาพี่ชายประสาทดับอนาถ</headline>
<lead>สุดสลด น้องชายสุดทนพี่ชายประสาทกำเริบ หลัง หนีออกจากร.พ.ศรีธัญญา ไล่ทุบตีแม่บังเกิดเกล้า คว้าลูกซองยิงเบ้าตา ดับอนาถ</lead>
<neck></neck>
<body><p><persName>พ.ต.ท.จักรกรินทร์ ทั่วสุภาพ</persName> พนักงานสอบสวน (สบ.3) สภ.บางละมุง รับแจ้งเหตุใช้อาวุธปืน ยิงกันตาย ภายในบ้านเลขที่ 223/1 ม. 6 ต.หนองปรือ อ.บางละมุง จ.ชลบุรี จึงไปตรวจสอบพร้อมด้วย <persName>พ.ต.อ.สมนึก จันทร์เกตุ</persName> ผู้กำกับการ สภ.บางละมุง และเจ้าหน้าที่ผู้เกี่ยวข้อง ที่เกิดเหตุ เป็นบ้านเดี่ยว ชั้นเดียว ครึ่งปูนครึ่งไม้ ภายในห้องโถงหลังบ้าน พบศพ <persName>นายมนตรี แซ่เล้า</persName> อายุ 40 ปี มีบาดแผล ยิงด้วยอาวุธปืนลูกซองสั้น ที่เบ้าตาข้างขวา 1 นัด ใกล้กันมีปืนลูกซองสั้น แบบไทยประดิษฐ์ ขนาดเบอร์ 100 และมีกระสุนคาอยู่ในลำกล้อง 1 นัด ตกอยู่  สอบสวน <persName>นางวันเพ็ญ แซ่เล้า</persName> อายุ 64 ปี แม่ของผู้ตาย ให้การว่า ลูกมีอาการทางประสาท เพิ่งหนีออกมาจากโรงพยาบาลศรีธัญญา เมื่อต้นเดือน ม.ค.ที่ผ่าน ก่อนเกิดเหตุ เกิดอาการคลุ้มคลั่ง ไล่ทำร้ายทุบตีตน จนได้รับบาดเจ็บ และอาละวาด ทำลายข้าวของ ทำให้<persName>นายกำพล แซ่เล้า</persName> อายุ 37 ปี ลูกชายคนเล็กโมโห และใช้อาวุธปืน ที่ตกอยู่ในที่เกิดเหตุ ยิงพี่ชายเสียชีวิต</p>
<p>ด้าน <persName>นายกำพล</persName> รอมอบตัวต่อเจ้าหน้าที่ ให้การรับสารภาพ ว่า ทนพฤติกรรมพี่ชาย ซึ่งเป็นโรคประสาทไม่ได้ ทางบ้านพาไปรักษาตัว แต่หนีออกจากโรงพยาบาล แล้วมีพฤติกรรมทุบตีแม่ และทำลายข้าวของ ก่อนเกิดเหตุ พี่ชายอาการกำเริบอีก ไล่ทุบตีแม่ และทำลายข้าวของ ด้วยความโกรธ และเกิดบันดาลโทสะ จึงยิงพี่ชายเสียชีวิต เบื้องต้น เจ้าหน้าที่แจ้งข้อหาฆ่าผู้อื่น พร้อมจะเร่งสืบสวนสอบสวน และดำเนินคดีตามกฎหมายต่อไป</p></body>
</news>
