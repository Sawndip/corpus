<teiHeader>
<fileDesc>
<titleStmt>
  <title>จำคุก6ด.ปรับ2หมื่นบาท'สนธิ'หมิ่น'นพดล'  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2552-10-02 10:39:52  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=192346  </bibl>
</sourceDesc>
</fileDesc>
</teiHeader>
<news>
<headline>จำคุก6ด.ปรับ2หมื่นบาท'<persName>สนธิ</persName>'หมิ่น'<persName>นพดล</persName>'</headline>
<lead>ศาลอาญา พิพากษาจำคุก 6 เดือน ปรับ 2 หมื่นบาท <persName>สนธิ</persName> ฐานหมิ่นประมาท นพดล ขณะเจ้าตัว เตรียมยื่นอุทธรณ์</lead>
<neck></neck>
<body><p>ศาลอาญาถนนรัชดาภิเษก พิพากษาจำคุก <persName>นายสนธิ ลิ้มทองกุล</persName> แกนนำพันธมิตรฯ เป็นเวลา 6 เดือน พร้อมปรับ บริษัท ไทยเดย์ ดอท คอม และบริษัท เมเนเจอร์ มีเดียกรุ๊ป จำกัด (มหาชน) 20,000 บาท ในความผิดหมิ่นประมาท ด้วยการโฆษณา จากกรณีที่ <persName>นายสนธิ</persName> ได้กล่าวหา <persName>นายนพดล ปัทมะ</persName> อดีตรัฐมนตรีว่า การกระทรวงการต่างประเทศ ในรายการเมืองไทยรายสัปดาห์ที่สวนลุมพินี เมื่อวันที่ 19 ก.ค. 2550 ในทำนองว่า <persName>นายนพดล</persName> ทรยศต่อทุนหลวง เนื่องจากศาลพิเคราะห์พยานหลักฐานแล้ว เห็นว่าแม้โจทก์จะเป็นทนายความของ <persName>พ.ต.ท.ทักษิณ ชินวัตร</persName> อดีตนายก รัฐมนตรี ที่มีพฤติกรรมจาบจ้วง สถาบันมหากษัตริย์ ก็ไม่อาจรับฟังได้ว่า <persName>นายนพดล</persName> ต้องมีพฤติกรรมจาบจ้วงสถาบันด้วย ส่วนการได้รับทุนอานันทมหิดล แม้โจทก์จะไม่ได้รับทุนจริง แต่ทุนดังกล่าวไม่ได้มีเงื่อนไขให้ ต้องกลับมาทำงานตอบแทน พยานหลักฐานของจำเลยไม่อาจหักล้างไปยังโจทก์ได้ จึงได้พิพากษาจำคุกและปรับดังกล่าว พร้อมให้ทำลายและยึดภาพ และเสียงในโปรมแกรมคอมพิวเตอร์ ที่มีการกล่าวหาดังกล่าวทั้งหมด พร้อมทั้งให้เผยแพร่คำพิพากษาลงในหนังสือพิมพ์ 3 ฉบับ ติดต่อกัน 7 วัน ขณะที่ <persName>นายสนธิ</persName> กล่าวว่าพร้อมน้อมรับคำพิพากษา แต่ขอใช้สิทธิ์ที่ไม่เห็นด้วย ซึ่งตนจะอุทธรณ์ และฎีกาต่อไป ทั้งนี้เห็นว่าคำชี้มูลของ ป.ป.ช. ในคดีเขาพระวิหารจะยืนยันได้ว่าตนเองไม่ได้พูดเกินความจริง</p></body>
</news>
