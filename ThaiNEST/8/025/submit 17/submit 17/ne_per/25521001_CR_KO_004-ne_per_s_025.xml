<teiHeader>
<fileDesc>
<titleStmt>
  <title>รถตู้เนาวรัตน์กวีซีไรท์เสยกระบะเจ็บ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091001/30847/%e0%b8%a3%e0%b8%96%e0%b8%95%e0%b8%b9%e0%b9%89%e0%b9%80%e0%b8%99%e0%b8%b2%e0%b8%a7%e0%b8%a3%e0%b8%b1%e0%b8%95%e0%b8%99%e0%b9%8c%e0%b8%81%e0%b8%a7%e0%b8%b5%e0%b8%8b%e0%b8%b5%e0%b9%84%e0%b8%a3%e0%b8%97%e0%b9%8c%e0%b9%80%e0%b8%aa%e0%b8%a2%e0%b8%81%e0%b8%a3%e0%b8%b0%e0%b8%9a%e0%b8%b0%e0%b9%80%e0%b8%88%e0%b9%87%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>รถตู้<persName>เนาวรัตน์</persName>กวีซีไรท์เสยกระบะเจ็บ</headline>
<lead>รถตู้�<persName>เนาวรัตน์</persName>�กวีซีไรท์เสยท้ายกระบะบาดเจ็บ ขณะเดินทางไปเป็นวิทยากรพิเศษเมืองกาญจน์</lead>
<neck></neck>
<body><p>เมื่อเวลา 11.20 น. วันที่ 1 ตุลาคม <persName>พ.ต.ท.บุญรัตน์ เพลินคู่ธรรม</persName> สารวัตรเวร สภ.ไทรโยค อ.ไทรโยค จ.กาญจนบุรี ได้รับแจ้งเหตุรถยนต์ตู้ชนท้ายกับรถยนต์กระบะ มีผู้ได้รับบาดเจ็บ 5 ราย บริเวณ ถนนสายกาญจนบุรี-ไทรโยค หมู่ที่ 5 ต.สิงห์ ในที่เกิดเหตุ พบรถยนต์ตู้โตโยต้าสีบรอนซ์ หมายเลขทะเบียน ฮก. 9281 กทม. สภาพด้านหน้าซ้ายพังยับเยิน มีผู้ภายใน ต้องใช้เครื่องตัดถ่างเพื่อช่วยเหลือออกมา โดยด้านหน้ารถยนต์ตู้พบรถยนต์กระบะยี่ห้อโตโยต้าสีบรอนซ์ทอง หมายเลขทะเบียน บพ 3883 นครปฐม สภาพกันชนและกระบะด้านหลังยุบ
 ต่อมาทราบว่า มีผู้ได้รับบาดเจ็บที่อาศัยมากับรถยนต์ตู้ ซึ่งเป็นเจ้าหน้าที่ วิทยากรและนักเขียน 6 ราย คือ <persName>นายอภิเดช จิรโสภิณ</persName> อายุ 28 ปี เป็นเจ้าหน้าที่ของ บริษัทเจริญโภคภัณฑ์ ขาด้านซ้ายท่องล่างหัก <persName>นายวีรศักดิ์ จันทร์ส่องแสง</persName> อายุ 35 ปี นักเขียนสารคดี ฟกช้ำที่ตา ถูกส่งต่อเข้ารับการรักษาตัวใน กทม. ส่วนรายที่เหลือ ประกอบด้วย <persName>นางกรองกาญจน์ ถนอมพล</persName> ครูจาก ร.ร.สายปัญญา <persName>นางพัชรี ลินิฐฎา</persName> ครูจาก ร.ร.สายปัญญา <persName>นางนิภาพรรณ ธาราสันติสุข</persName> จาก ร.ร.สตรีวัดระฆัง บาดเจ็บเพียงเล็กน้อย ถูกนำส่ง รพ.ไทรโยค
</p>
<p>ขณะที่ผู้ได้รับบาดเจ็บอีกราย คือ <persName>นายเนาวรัตน์ พงษ์ไพบูลย์</persName> กวีซีไรท์ ที่นั่งอยู่ทางด้านหลังคนขับ กระแทกกับเบาะมีอาการบาดเจ็บภายใน ซึ่งได้ติดต่อญาติมารับตัว ส่งไปตรวจร่างกายที่กทม. 
 จากการสอบสวนทราบว่า ผู้ได้รับบาดเจ็บทั้งหมด ออกเดินทางจาก กทม. ตั้งแต่ช่วงเช้าของวันเกิดเหตุกำลังจะเดินทางไปเป็นวิทยากร ค่ายกล้าวรรณกรรม ซึ่งเป็นโครงการของบริษัท เจริญโภคภัณฑ์ มีนักศึกษาจากสถาบันทั่วประเทศกว่า 100 คน ที่ รร.แควริเวอร์ไซท์ อ.ไทรโยค ตั้งแต่วันที่ 1- ตุลาคม ซึ่งขณะเกิดเหตุ มีฝนตกถนนลื่น ขณะที่รถยนต์ตู้กำลังขึ้นเนิน รถยนต์กระบะคันดังกล่าว ที่มี<persName>นางบุญธรรม บุญวงศ์</persName> อายุ 58 ปี อยู่บ้านเลขที่ 116 หมู่ที่ 2 ต.หนองโพธิ์ อ.โพธาราม จ.ราชบุรี เป็นผู้ขับขี่ โดย <persName>นางบุญธรรม</persName> กล่าวว่า ขณะที่ตนกำลังเปลี่ยนเกียร์ตอนขึ้นเนิน แต่ไม่สามารถเปลี่ยนเกียร์ได้ รถจึงเริ่มหยุดและถอยหลังลงเนินอย่างเร็ว ขณะเดียวกันรถยนต์ตู้ที่มี <persName>นายสมจิต จันทร์ประยงค์</persName> อายุ 52 ปี อยู่บ้านเลขที่ 15/115 ถ.จรัลสนิทวงศ์ เขตตลิ่งชัน กทม. เป็นผู้ขับขี่ ซึ่งไม่ได้รับบาดเจ็บ ไม่สามารถหักหลบทางขวาได้ เนื่องจากมีรถขับสวนทางมา จึงได้ขับพุ่งชนจนมีผู้ได้รับบาดเจ็บดังกล่าว
</p></body>
</news>
