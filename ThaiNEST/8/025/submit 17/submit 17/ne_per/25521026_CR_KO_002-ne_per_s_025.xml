<teiHeader>
<fileDesc>
<titleStmt>
  <title>ปวีณาควงอิสระนำตร.ค้นหอพักติดกล้องแอบถ่าย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090915/28655/%e0%b8%9b%e0%b8%a7%e0%b8%b5%e0%b8%93%e0%b8%b2%e0%b8%84%e0%b8%a7%e0%b8%87%e0%b8%ad%e0%b8%b4%e0%b8%aa%e0%b8%a3%e0%b8%b0%e0%b8%99%e0%b8%b3%e0%b8%95%e0%b8%a3.%e0%b8%84%e0%b9%89%e0%b8%99%e0%b8%ab%e0%b8%ad%e0%b8%9e%e0%b8%b1%e0%b8%81%e0%b8%95%e0%b8%b4%e0%b8%94%e0%b8%81%e0%b8%a5%e0%b9%89%e0%b8%ad%e0%b8%87%e0%b9%81%e0%b8%ad%e0%b8%9a%e0%b8%96%e0%b9%88%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><persName>ปวีณา</persName>ควง<persName>อิสระ</persName>นำตร.ค้นหอพักติดกล้องแอบถ่าย</headline>
<lead>ตำรวจบุกค้นหอพักติดกล้องแอบถ่ายห้อง 2 นศ.ชาย เจอสายเอวีเชื่อมสัญญาณถึงห้องสำนักงาน ยึดกัญชา-ด้ามปืน เล็งออกหมายเรียกเจ้าของ ขณะที่<persName>ปวีณา</persName> ควง รมว.พัฒนาสังคม ลุยตรวจ ชี้ผิด พ.ร.บ.ควบคุมหอพัก หลายข้อ ส่อโดนฟันอ่วมแน่</lead>
<neck></neck>
<body><p>ความคืบหน้าคดี 2 หนุ่มนักศึกษาชั้นปีที่ 3 มหาวิทยาลัยแห่งหนึ่ง แจ้งความไว้ที่ สน.บางเขน กล่าวหาเจ้าของหอพักแอบติดตั้งกล้องในห้องพัก และร้องเรียนต่อมูลนิธิ<persName>ปวีณา หงสกุล</persName> เพื่อเด็กและสตรี ล่าสุดเมื่อเวลา 11.00 น. วันที่ 15 กันยายน <persName>ร.ต.ท.กฤษชนะ คำพันธ์</persName> พนักงานสอบสวน สน.บางเขน พร้อมด้วย <persName>พ.ต.อ.พัฒนา เพศยนาวิน</persName> ผู้กำกับการ (ผกก.) สน.บางเขน เจ้าหน้าที่ฝ่ายสืบสวน และเจ้าหน้าที่กองพิสูจน์หลักฐาน นำหมายศาลเข้าตรวจค้นหอพักเลขที่ 195/7 ถนนพหลโยธิน ซอย 53 แยก 12 แขวงอนุสาวรีย์ เขตบางเขน กรุงเทพฯ
</p>
<p> ที่เกิดเหตุเป็นอาคารพาณิชย์สูง 4 ชั้นครึ่ง แบ่งเป็นห้องให้เช่า จากการตรวจสอบห้องพักเลขที่ 119 อยู่ชั้นล่าง พบร่องรอยการติดตั้งกล้องที่มุมผนังด้านบนขวา เพื่อแอบถ่ายอิริยาบถต่างๆ ของผู้พักขณะอยู่ในห้องนอน ส่วนในห้องน้ำบริเวณฝ้าเพดานมีการติดตั้งกล้องแอบถ่ายขนาดเล็กไว้ด้วย โดยเจาะผนังห้องน้ำเพื่อโยงสายเอวีไปยังห้องสำนักงานที่อยู่ข้างหน้า นอกจากนี้ สายเอวีดังกล่าวยังถูกเชื่อมไปยังส่วนอื่นของอาคาร คาดว่ามีการติดตั้งกล้องลักษณะนี้ในอีกหลายห้อง
</p>
<p><persName>พ.ต.อ.พัฒนา</persName>กล่าวว่า เบื้องต้นพนักงานสอบสวนจะตั้งข้อหาบุกรุกในเคหสถาน แต่ยังไม่แจ้งข้อหากับใคร ต้องเรียกเจ้าของหอพักมาให้ปากคำอย่างละเอียดก่อน รวมถึงการหาพยานหลักฐานว่าใครเป็นคนติดตั้งกล้องแอบถ่ายดังกล่าว ขณะเดียวกันเจ้าหน้าที่อยู่ระหว่างตรวจสอบเครื่องคอมพิวเตอร์และอุปกรณ์อื่นๆ ภายในห้องสำนักงาน เพื่อตรวจสอบดูว่ามีการบันทึกภาพแอบถ่ายไว้หรือไม่ ถ้ามีจะแจ้งข้อหาละเมิดสิทธิเสรีภาพส่วนบุคคลเพิ่มอีกหนึ่งข้อหา แต่ขณะนี้ยังไม่พบภาพที่บันทึกไว้จึงไม่สามารถตั้งข้อหากับใครได้ ทั้งนี้ เตรียมเรียกตัว <persName>นายสมชัย เทพบัญชาพร</persName> อายุ 40 ปี เจ้าของอาคารดังกล่าวมาให้ปากคำ
</p>
<p> ผู้สื่อข่าวรายงานว่า การตรวจค้นที่ห้องสำนักงานของอาคารดังกล่าว เจ้าหน้าที่พบกัญชาห่อเล็ก 1 ห่อ ซองใส่ปืน กล่องใส่ปืน และด้ามปืนขนาด 9 มม. เก็บไว้ที่โต๊ะทำงาน จึงเก็บไว้เป็นหลักฐาน เพื่อตรวจสอบว่ากัญชาเป็นของใคร และปืนมีทะเบียนถูกต้องหรือไม่
 วันเดียวกัน เมื่อเวลา 19.00 น. <persName>นายอิสสระ สมชัย</persName> รัฐมนตรีว่าการกระทรวงการพัฒนาสังคมและความมั่นคงของมนุษย์ <persName>นางปวีณา หงสกุล</persName> ประธานมูลนิธิ<persName>ปวีณาฯ</persName> และ <persName>พ.ต.ท.พิเชษฐ์ ฟูสินไพบูลย์</persName> รอง ผกก.สส.สน.บางเขน ไปตรวจหอพักดังกล่าว
</p>
<p><persName>นายอิสสระ</persName>กล่าวว่า หอพักแห่งนี้ประกอบธุรกิจโดยผิดกฎหมายตาม พ.ร.บ.ควบคุมหอพัก กล่าวคือ ไม่มีการขึ้นชื่อป้ายหอพัก และปล่อยให้มีการกระทำละเมิดสิทธิส่วนบุคคลของผู้เช่า รวมทั้งเข้าข่ายบุกรุกสถานที่ทั้งกลางวันและกลางคืน รบกวนสิทธิการอยู่อาศัยอย่างสงบสุขของผู้อื่น
 "เชื่อว่ามีการทำลักษณะนี้มานานแล้ว และอาจมีอีกหลายห้องที่โดนล่วงละเมิด ฝากให้หอพักอื่นๆ เฝ้าระวังด้วย" <persName>นายอิสสระ</persName>กล่าว
</p></body>
</news>
