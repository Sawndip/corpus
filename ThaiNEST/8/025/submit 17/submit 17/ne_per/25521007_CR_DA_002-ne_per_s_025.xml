<teiHeader>
<fileDesc>
<titleStmt>
  <title>พบเบาะแสทีมบึ๊มเมืองสุไหงโก-ลก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-07 10:49:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=24684  </bibl>
</sourceDesc>
</fileDesc>
</teiHeader>
<news>
<headline>พบเบาะแสทีมบึ๊มเมืองสุไหงโก-ลก</headline>
<lead>มีด้วยกันไม่ต่ำกว่า 6 คนปะปนกับชาวบ้านเข้าสังเกตการณ์ ด้าน '<persName>สุเทพ</persName>' จ่อลงใต้ขันน๊อตทหาร-ตร.</lead>
<neck></neck>
<body><p>วันนี้ (7ต.ค.)ผู้สื่อข่าวรายงานความคืบหน้า เหตุคนร้ายลอบวางระเบิดคาร์บอมบ์หน้าร้านขายเครื่องสำอางตรงข้ามโรงแรมเมอร์ลิน เขตเทศบาลเมืองสุไหงโก-ลก จ.นราธิวาส ทำให้มีผู้เสียชีวิต 1 ราย บาดเจ็บอีก 25 คน ว่า <persName>พ.ต.ท.มงคล บัวจันทร์</persName> พนักงานสอบสวนเจ้าของคดีได้เตรียมเรียกพยานบุคคลที่เห็นเหตุการณ์กว่า 10 คน มาให้ปากคำ เบื้องต้นทราบว่าส่วนใหญ่จดจำใบหน้าคนร้ายได้แม่นยำ ซึ่งมีด้วยกันไม่ต่ำกว่า 6 คน และวางแผนไว้ล่วงหน้ามาอย่างดี โดยคนร้ายที่ร่วมก่อเหตุในครั้งนี้พยานบางคนยืนยันว่า เห็นเดินปะปนกับชาวบ้าน ในลักษณะสังเกตการณ์ –ใช้โทรศัพท์มือถือบันทึกภาพผลงานเอาไว้ด้วย ขณะที่ภาพจากกล้องวงจรปิดที่ติดตั้งไว้ตามเสาไฟฟ้า 5-6 จุดนั้น เจ้าหน้าที่ชุดสืบสวน สภ.สุไหงโก-ลก ตรวจสอบแล้ว พบว่า ส่วนใหญ่ใช้การไม่ได้เนื่องจากถูกฟ้าผ่าใช้ช่วงฝนตกหนักเมื่อ ประมาณ 1 สัปดาห์ที่ผ่านมา </p>
<p>'<persName>สุเทพ</persName>' ลงใต้ขันน๊อตทหาร-ตร. </p>
<p>ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี กล่าวถึงเหตุการณ์ความไม่สงบในพื้นที่สามจังหวัดชายแดนภาคใต้หลังเกิดคาร์บอมใน จ.นราธิวาส ว่า  รู้สึกแปลกใจว่าเหตุดังกล่าวเกิดขึ้นได้อย่างไร แต่ก็เห็นใจเจ้าหน้าที่ เพราะต้องรับผิดชอบพื้นที่กว้างมาก เมื่อถามว่าเป็นฝีมือของกลุ่มไหนกันแน่ <persName>นายสุเทพ</persName> กล่าวว่า เป็นกลุ่มเดิมที่พยายามสร้างสถานการณ์ก่อเหตุรุนแรงเพื่อให้เห็นว่าพวกเขายังมีอิทธิพลอยู่ ซึ่งเจ้าหน้าที่ต้องพยายามตามให้ทัน </p></body>
</news>
