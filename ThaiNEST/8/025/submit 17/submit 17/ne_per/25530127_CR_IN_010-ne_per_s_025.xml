<teiHeader>
<fileDesc>
<titleStmt>
  <title>กองทัพไม่พร้อมให้ตรวจที่เกิดเหตุยิงM79  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-27 10:27:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208446  </bibl>
</sourceDesc>
</fileDesc>
</teiHeader>
<news>
<headline>กองทัพไม่พร้อมให้ตรวจที่เกิดเหตุยิงM79</headline>
<lead>ประธานคณะกรรมาธิการการทหาร สภาผู้แทนราษฎร เผย กองทัพบก ปัด ไม่พร้อมให้เข้าตรวจสอบ ที่เกิดเหตุยิงระเบิด M79 ขอส่งตัวแทน ชี้แจงใหม่ พรุ่งนี้</lead>
<neck></neck>
<body><p><persName>พ.ต.ท.สมชาย เพศประเสริฐ</persName> ในฐานะประธานคณะกรรมาธิการการทหารสภาผู้แทนราษฎร เปิดเผยกับ สำนักข่าวไอ.เอ็น.เอ็น. ถึงการขอเข้าตรวจสอบที่เกิดเหตุ กรณีที่มีผู้ยิงระเบิด M79 เข้าไปในกองบัญชาการกองทัพบก และกระทรวงกลาโหมในวันนี้ว่า ล่าสุดมีหนังสือแจ้งมาจากกองบัญชาการกองทัพบก แล้วว่า ยังไม่พร้อมที่จะให้เข้าตรวจสอบสถานที่เกิดเหตุ ซึ่งจะส่งตัวแทนมาชี้แจงคณะกรรมาธิการในวันพรุ่งนี้แทน ซึ่งเมื่อวันจันทร์ที่ผ่านมา กองทัพบก ก็ส่งตัวแทนมาแล้วครั้งหนึ่ง แต่ไม่สามารถให้ความกระจ่างได้ ซึ่งส่วนตนเองนั้นมองว่า เรื่องนี้น่าจะเป็นเรื่องที่ต้องให้ความกระจ่าง แต่การอ้างว่า ไม่พร้อมตนเองไม่ทราบว่า อยู่ระหว่างการซ่อมแซมหรืออย่างไร </p>
<p>ขณะที่ กรณีของ <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> นั้น <persName>พ.ต.ท.สมชาย</persName> กล่าวว่า เรื่องของ <persName>เสธ.แดง</persName> เรื่องอยู่ในวาระที่จะต้องพูดคุยด้วยเช่นกัน แต่คงเป็นสัปดาห์หน้า ซึ่งกรรมาธิการคงจะเชิญผู้บริหารฝ่ายพระธรรมนูญ หรือ ฝ่ายกฎหมายของทหาร มาให้ข้อมูลเรื่องการพักราชการนายทหารระดับนายพล ด้วยเช่นกัน</p></body>
</news>
