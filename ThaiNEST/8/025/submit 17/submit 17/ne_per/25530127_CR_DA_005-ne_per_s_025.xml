<teiHeader>
<fileDesc>
<titleStmt>
  <title>หาก ป.ป.ช.ไทยชี้มูล"จุฑามาศ"ต้องส่งกลับไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 19:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45318  </bibl>
</sourceDesc>
</fileDesc>
</teiHeader>
<news>
<headline>หาก ป.ป.ช.ไทยชี้มูล"<persName>จุฑามาศ</persName>"ต้องส่งกลับไทย</headline>
<lead>อธิบดีอัยการต่างประเทศชี้หาก ป.ป.ช.ไทยชี้มูลความผิดการขอส่งตัวอดีตผู้ว่า ททท.ต้องมีเงื่อนไขส่งกลับมาไทยด้วย</lead>
<neck></neck>
<body><p>วันนี้ (27 ม.ค.) ผู้สื่อข่าวรายงานว่า <persName>นายศิริศักดิ์ ติยะพรรณ</persName> อธิบดีอัยการฝ่ายต่างประเทศ กล่าวถึง การส่งตัว <persName>นางจุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย (ททท.) และบุตรสาว คดีรับเงินสินบนจากสามีภรรยาผู้อำนวยการสร้างภาพยนตร์ชาวสหรัฐ เพื่อจัดงานเทศกาลภาพยนตร์บางกอก อินเตอร์เนชั่นแนล ฟิล์ม เฟสติวัล 2007 ที่กรุงเทพฯ ว่า หากอัยการสหรัฐฯ ยื่นเอกสารมาให้อัยการไทย <persName>นายจุลสิงห์ วสันตสิงห์</persName> อัยการสูงสุด ในฐานะผู้ประสานงานกลางตาม พ.ร.บ.ส่งผู้ร้ายข้ามแดน พ.ศ.2551 และความร่วมมือดำเนินคดีอาญาระหว่างประเทศ ต้องตรวจสอบรายละเอียดเกี่ยวกับข้อกล่าวหาที่อัยการสหรัฐฯ มีความเห็นสั่งฟ้อง ตามขั้นตอนอีกครั้ง</p>
<p>ส่วนการดำเนินคดีของไทยที่คณะกรรมการป้องกันและปราบปรามการทุจริตแหง่ชาติ (ป.ป.ช.) กำลังไต่สวนรวบรวมพยานหลักฐานนั้น ยังต้องรอผลการวินิจฉัยชี้มูลว่า <persName>นางจุฑามาศ</persName>มีความผิดหรือไม่ ถ้าหากจะถูกชี้มูลความผิด ก็ต้องดูว่า ลักษณะข้อกล่าวหาเป็นไปลักษณะกับข้อกล่าวหาที่อัยการสหรัฐจะดำเนินคดีหรือไม่ เพราะถ้าความผิดที่ ป.ป.ช. จะชี้มูลเป็นความผิดคนละเรื่องกัน หากอัยการสหรัฐฯ จะขอส่งตัว<persName>นางจุฑามาศ</persName>ไปดำเนินคดีเรื่องรับสินบนที่สหรัฐฯ เราอาจจะต้องพิจารณาเงื่อนไขการส่งตัวเป็นผู้ร้ายข้ามแดนว่า เมื่อส่งไปแล้วหากทางการไทยจะดำเนินคดี<persName>นางจุฑามาศ</persName>ตามกฎหมายไทย สหรัฐฯ ต้องส่งตัวกลับด้วย แต่ถ้าความผิดที่ ป.ป.ช.ชี้มูลเป็นไปในลักษณะเดียวกัน ถ้าเราพิจารณาแล้วว่า ความผิดที่จะดำเนินคดีในต่างประเทศมีประโยชน์มากกว่า เราจะพิจารณาส่งตัวให้ได้.</p></body>
</news>
