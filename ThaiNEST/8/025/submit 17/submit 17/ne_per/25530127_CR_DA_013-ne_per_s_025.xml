<teiHeader>
<fileDesc>
<titleStmt>
  <title>ปส.รวบเครือข่ายยาบ้าเรือนจำเขาบิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-27 07:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45151  </bibl>
</sourceDesc>
</fileDesc>
</teiHeader>
<news>
<headline>ปส.รวบเครือข่ายยาบ้าเรือนจำเขาบิน</headline>
<lead></lead>
<neck></neck>
<body><p>เมื่อเวลา 10.00 น. วันที่ 26 ม.ค. <persName>พล.ต.อ.เพรียวพันธ์ ดามาพงศ์</persName> รอง ผบ.ตร. <persName>พล.ต.ท.อติเทพ ปัญจมานนท์</persName> ผบช.ปส. แถลงข่าวจับกุม<persName>นายศักดิ์ไชย เหลืองสีทอง</persName> อายุ 40 ปี และ<persName>นายทองสุข เหลืองสีทอง</persName> อายุ 32 ปี สองพี่น้อง พร้อมของกลางยาบ้ารวม 400,000 เม็ด รถแท็กซี่โตโยต้า สีชมพู-ขาว ทะเบียน ทพ 5718 กรุงเทพมหานคร ปืน 11 มม. เครื่องกระสุน 6 นัด โทรศัพท์มือถืออีก 3 เครื่อง ได้ภายในหมู่บ้านพงษ์เพชรนิเวศน์ ซอยพงษ์เพชรนิเวศน์ แยก 4 แขวง-เขตจตุจักร กรุงเทพฯ <persName>พล.ต.อ.เพรียวพันธ์</persName> กล่าวว่า การจับกุมในครั้งนี้เป็นผลงานของเจ้าหน้าที่กรมราชทัณฑ์, ป.ป.ส.และตำรวจ บช.ปส. หลังสืบทราบ ว่าผู้ต้องขังในเรือนจำเขาบิน จ.ราชบุรี มีพฤติกรรมเกี่ยวข้องกับการค้ายาเสพติด จึงประสานข้อมูลและทำงานร่วมกันมาตลอด กระทั่งนำมาซึ่งการขยายผลจับกุมผู้ต้องหาเพิ่มเติมได้ในที่สุด    </p>
<p>ด้าน <persName>พล.ต.ท.อติเทพ</persName> กล่าวว่า  ช่วงเดือน ก.ค. 52 เจ้าหน้าที่จับกุม<persName>นายเศกสรรค์ คำต่าย</persName> เอเย่นต์รายใหญ่ในชุมชนพงษ์เพชรนิเวศน์ พร้อมพวกอีก 12 คน ข้อหาค้ายาบ้า 250,000 เม็ด เมื่อ<persName>นายเศกสรรค์</persName> ถูกดำเนินคดีและโดนส่งตัวไปขังที่เรือนจำเขาบิน ปรากฏว่าได้มอบให้<persName>นางธิดาภรณ์ หรือยีน จิเมฆ</persName> พี่สะใภ้เข้ามารับช่วงทำธุรกิจค้ายาบ้าต่อ กระทั่งช่วงเที่ยงวันที่ 25 ม.ค. ที่ผ่านมา เจ้าหน้าที่ บก.ปส.3 สืบทราบว่า<persName>นางธิดาภรณ์</persName> ว่าจ้างให้ผู้ต้องหาทั้ง 2 ขับรถกระบะเดินทางมาที่ชุมชนพงษ์เพชรนิเวศน์ เพื่อขับรถแท็กซี่ของกลางซึ่งมียาบ้า 400,000 เม็ด ซุกซ่อนอยู่ไปส่งให้ลูกค้าจึงถูกรวบตัวได้พร้อมของกลางดังกล่าว ขณะที่<persName>นางธิดาภรณ์</persName> ไหวตัวทันหลบหนีไปได้</p>
<p>จากการสอบสวน<persName>นายทองสุข</persName>รับสารภาพว่า ตนและพี่ชายเคยรับจ้างขนยา บ้าให้<persName>นางธิดาภรณ์</persName>มาแล้ว 5 ครั้ง ได้เงินครั้งละ 50,000-100,000 บาท ล่าสุดได้รับคำสั่งให้ขับรถแท็กซี่ไปส่งยาบ้าให้ลูกค้าย่านรัตนาธิเบศร์ แต่ถูกตำรวจล้อมจับกุมตัวได้  เสียก่อน สำหรับปืนที่ตำรวจยึดได้เป็นของตน ซื้อมาพกไว้เพื่อป้องกันตัวเท่านั้นเบื้องต้นแจ้งข้อหาร่วมกันมียาบ้าไว้ในความครอบครองเพื่อจำหน่าย และแจ้งข้อหาเพิ่มเติมแก่นายทองสุขมีอาวุธปืนและเครื่องกระสุนปืนโดยไม่ได้รับอนุญาต และพกพาอาวุธปืนและเครื่องกระสุนปืนไปในเมือง หมู่บ้าน  และทางสาธารณะโดยไม่มีเหตุอันควร คุมตัวดำเนินคดี    </p>
<p>ที่ทำเนียบรัฐบาล เย็นวันเดียวกัน <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี แถลงหลังการประชุมคณะรัฐมนตรี  (ครม.) ว่า ที่ประชุม ครม.มีมติอนุมัติการให้ความช่วยเหลือทุนการศึกษารายปีต่อเนื่อง และเงินยังชีพรายเดือนแก่บุตรเจ้าหน้าที่ของรัฐที่ปฏิบัติหน้าที่ในการรักษาความมั่นคง การรักษาความสงบเรียบร้อยและการปราบปรามยาเสพติดทั่วประเทศที่เสียชีวิต หรือทุพพลภาพจากการปฏิบัติหน้าที่ นอกจากนี้ที่ประชุม ครม.ยังอนุมัติงบกลางรายการเงินสำรองจ่ายเพื่อกรณีฉุกเฉินหรือจำเป็นจำนวน 10 ล้านบาท เพื่อเป็นค่าใช้จ่ายในการช่วยเหลือตามหลักเกณฑ์และวิธีการ โดยระยะยาวได้มอบหมายให้กระทรวงการคลังพิจารณาออกระเบียบ เพื่อให้การช่วยเหลือต่อไป.</p></body>
</news>
