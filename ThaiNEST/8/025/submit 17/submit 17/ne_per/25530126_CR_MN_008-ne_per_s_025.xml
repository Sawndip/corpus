<teiHeader>
<fileDesc>
<titleStmt>
  <title>ตร.สั่งฟ้อง “บี๋ สวิส” บุกรุกบ้านหุ้นส่วนธุรกิจหวย  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000011429  </bibl>
</sourceDesc>
</fileDesc>
</teiHeader>
<news>
<headline>ตร.สั่งฟ้อง “<persName>บี๋ สวิส</persName>” บุกรุกบ้านหุ้นส่วนธุรกิจหวย</headline>
<lead>ตำรวจโชคชัย ส่งสำนวนสั่งฟ้องอดีตพระเอกดัง “<persName>บี๋ สวิส</persName>” ฐานบุกรุก ทนายยันลูกความถูกหลอกไปรับเงิน 5 ล้านที่บ้านหุ้นส่วนธุรกิจหวย แต่กลับถูกจับเตรียมยื่นร้องขอความเป็นธรรม อัยการนัดสั่งคดี 9 ก.พ.นี้</lead>
<neck></neck>
<body><p>วันนี้ (26 ม.ค.) ที่สำนักงานอัยการศาลแขวงพระนครเหนือ ถ.รัชดาภิเษก พนักงานสอบสวน สน.โชคชัย นำตัว<persName>นายสวิส เพชรวิเศษ</persName> หรือ<persName>บี๋ สวิส</persName> พิธีกรรายการเวทีไทย อดีตพระเอกละครชื่อดัง พร้อมความเห็นสมควรสั่งฟ้องในข้อหาบุกรุกในเวลากลางคืน มาส่งมอบให้พนักงานอัยการโดยอัยการนัดฟังคำสั่งคดีในวันที่ 9 ก.พ.นี้ เวลา 13.30 น.</p>
<p> <persName> นายวิสิษฐ์ จันดากูล</persName> ทนายความ <persName>บี๋ สวิส</persName> กล่าวว่า คดีนี้ลูกความของตนถูกกล่าวหาว่า เมื่อวันที่ 14 ก.ค.52 ได้บุกรุกเข้าไปใน บ้านเลขที่ 4057 หมู่บ้านลาดพร้าวรามอินทรา ซอยลาดพร้าว101 เขตวังทองหลาง กทม.ของ <persName>น.ส.พัสวี พยัคฒบุตร</persName> ซึ่งก่อนหน้านี้ ร่วมกับ <persName>นางช้องมาศ เทพาศักดิ์</persName> ชักชวนลูกความของตนร่วมทำธุรกิจโควตาสลากกินแบ่งรัฐบาล แต่เกิดปัญหากัน หลังจากนั้น <persName>บี๋ สวิส</persName> จึงขอรับเงินคืน 5 ล้านบาท โดยทั้งคู่นัดให้ไปรับเงินที่บ้านหลังดังกล่าวแต่เมื่อไปถึงกลับไม่พบใคร และยังถูกเจ้าหน้าที่ตำรวจจับกุมฐานบุกรุกทั้งที่ถูกเชิญไปที่บ้าน และเคยเข้าออกบ้านหลังดังกล่าวหลายครั้งแล้ว</p>
<p>“ทนายความเตรียมยื่นหนังสือร้องขอความเป็นธรรมต่อพนักงานอัยการในประเด็นสำคัญที่ยังไม่สามารถเปิดเผยได้ โดยขอให้อัยการมีคำสั่งก่อนวันที่ 9 ก.พ.นี้ ซึ่งศาลแขวงพระนครเหนือนัดฟังคำสั่งคดีว่าจะประทับรับฟ้องหรือไม่ ในคดีหมายเลขดำที่ 2335/2552 ที่ บี๋ สวิส ยื่นฟ้อง น.ส.พัสวี และนางช้องมาศ ฐานฉ้อโกงจากการทำธุรกิจร่วมกัน” <persName>นายวิสิษฐ์</persName> กล่าว</p></body>
</news>
