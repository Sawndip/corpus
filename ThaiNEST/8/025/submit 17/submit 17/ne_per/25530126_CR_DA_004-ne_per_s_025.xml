<teiHeader>
<fileDesc>
<titleStmt>
  <title>พริตตี้แจ้งโดนตบหวิดเสียโฉม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 18:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=45092  </bibl>
</sourceDesc>
</fileDesc>
</teiHeader>
<news>
<headline>พริตตี้แจ้งโดนตบหวิดเสียโฉม</headline>
<lead>พริตตี้สาวจูงน้องสาวแจ้งความหลังโดนตบต่อหน้าตำรวจหวิดเสียโฉม</lead>
<neck></neck>
<body><p>วันนี้ (26 ม.ค.) <persName>นางรัชภรณ์ วงศาโรจน์</persName> หรือ<persName>ลูกเกด</persName> กรรมการผู้จัดการ และโปรโมเตอร์หญิง(มวย) บริษัท วงศาโรจน์ มีเดีย จำกัด พา <persName>น.ส.รชาดา เจียมบรรจง</persName> อายุ 25 ปี หลานสาวเป็นพริตตี้รายการมวย สภาพมีบาดแผลยาว เลือดไหลตามใบหน้า หน้าอก และแขน เข้าแจ้งความกับ<persName>พ.ต.ท.บุญเลิศ ภิรมย์เอี่ยม</persName> พงส.(สบ 3) สน.ธรรมศาลา เพื่อต้องการให้ดำเนินคดีกับกลุ่มพนักงานสนามไดฟ์กอล์ฟชื่อดังแห่งหนึ่ง ย่านถนนกาญจนาภิเษก โดย <persName>น.ส.รชาดา</persName> ให้การว่า น้องสาวตนทำงานเป็นพนักงานเสริฟ์ที่สนามไดฟ์กอล์ฟดังกล่าว โดยเมื่อช่วงค่ำวันที่ 25 ม.ค.ที่ผ่านมา ตนเองกับ <persName>น.ส.นุ่น</persName> (นามสมมุติ) อายุ 17 ปี น้องสาว เข้าแจ้งความกับตำรวจ สน.ธรรมศาลา ว่าในช่วงเช้าน้องสาวตนถูก<persName>นายระเบียบหรือณรงค์ บุญร่วม</persName> อายุ 25 ปี พนักงานสนามกอล์ฟ บุกเข้าไปในห้องพักชั้น 2 พยายามข่มขืนหลังเพื่อนร่วมห้องน้องสาวออกไปทำงาน แล้วไม่ได้ล็อคประตูห้องไว้ เคราะห์ดีที่น้องสาวพยายามต่อสู้ขัดขืน ร้องให้คนช่วย จนคนร้ายตกใจวิ่งหลบหนีไป</p>
<p>ผู้เสียหาย กล่าวต่อว่า หลังเกิดเหตุน้องตนพยายามบอกผู้จัดการสนามกอล์ฟให้ช่วยจัดการเรื่อง แต่อีกฝ่ายกลับบอกว่า หากนำเรื่องไปแจ้งความตัวเองจะเป็นฝ่ายเสียหายเพราะเป็นผู้หญิง อย่าเอาเรื่องไปบอกใคร พร้อมย้ายน้องสาวตนให้ลงมาพักที่ห้องชั้นล่างแทน ขณะที่<persName>นายระเบียบ</persName> ก็ยังทำงานตามปกติเหมือนไม่มีอะไรเกิดขึ้น ซึ่งเมื่อน้องสาวนำเรื่องมาเล่าให้ฟัง ตนก็เลยพามาแจ้งความ โดยทางตำรวจนัดให้ไปดูจุดเกิดเหตุช่วงสายวันนี้ ตนพร้อมญาติ ๆ และน้องสาวก็ได้เดินทางไปพร้อมตำรวจ 2 นาย ระหว่างตรวจที่เกิดเหตุไม่มีเหตุการณ์อะไรเกิดขึ้น กระทั่งกำลังจะกลับโรงพัก จู่ ๆ <persName>นางรัตนา รอดพ้น</persName> อายุ 30 ปี หัวหน้าแม่ครัวกับลูกมืออีกคน เดินปรี่ปเข้ามาถามน้องตนว่า “จะแจ้งความใช่มั้ย งั้นขอตบก่อนแล้วกัน” ตนเห็นถ้าไม่ดีรีบเข้าไปช่วยน้อง เลยถูกรุมตบตีต่อหน้าต่อตาตำรวจ หลังจากนั้นจึงต้องมาแจ้งความเพิ่มเติม </p>
<p>ด้าน <persName>พ.ต.อ.สุทิพย์ ผลิตกุศลธัช</persName> ผกก.สน.ธรรมศาลา กล่าวว่า เบื้องต้นได้สั่งการให้พนักงานสอบสวนดำเนินคดีอย่างเป็นธรรม โดยแยกออกเป็น 2 ส่วนคือ ส่วนแรกดำเนินคดีกับนายระเบียบที่พยายามเข้าไปข่มขืน <persName>น.ส.นุ่น</persName> ข้อหากระทำอนาจารหญิงอายุต่ำกว่า 18 ปี และข้อหาบุกรุก ส่วนที่สองดำเนินคดีกับนางรัตนาและพวกในข้อหาร่วมกันทำร้ายร่างกาย </p>
<p> ผู้สื่อข่าวรายงานเพิ่มเติมว่า สำหรับ<persName>น.ส.รชาดา</persName> และ<persName>น.ส.นุ่น</persName> นอกจากจะเป็นหลานสาว<persName>นางรัชภรณ์</persName>หรือ<persName>ลูกเกด</persName> แล้วยังเป็นหลานของ <persName>ดร.สนั่น อู่ยายโสม</persName> อดีตประธานที่ปรึกษารัฐมนตรีกระทรวงยุติธรรม ปัจจุบันดำรงตำแหน่งนักวิชการการเมือง โดย <persName>ดร.สนั่น</persName> เป็นญาติฝ่ายภรรยากับนายตำรวจระดับสูงในสำนักงานตำรวจแห่งชาติด้วย.  </p></body>
</news>
