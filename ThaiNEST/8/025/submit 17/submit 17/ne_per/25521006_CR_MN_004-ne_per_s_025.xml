<teiHeader>
<fileDesc>
<titleStmt>
  <title>สลด! เด็กชาย 5 ขวบ ตื่นมาไม่เจอพ่อ ปีนระเบียงพลัดตกลงมาดับ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-06 16:21:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000117987  </bibl>
</sourceDesc>
</fileDesc>
</teiHeader>
<news>
<headline>สลด! เด็กชาย 5 ขวบ ตื่นมาไม่เจอพ่อ ปีนระเบียงพลัดตกลงมาดับ</headline>
<lead>อุทาหรณ์เตือนสติพ่อแม่ ปล่อยเด็กไว้เพียงลำพัง เด็กชาย 5 ขวบ ตื่นขึ้นมาไม่เจอพ่อ ปีนระเบียงชั้น 7 ตกมาดับอนาถ</lead>
<neck></neck>
<body><p>วันนี้ (6 ต.ค.) เมื่อเวลา 06.30 น. <persName>พ.ต.ท.ปรีชา จิตร์โศภิษฐ์</persName> พงส.(สบ 3) สน.เพชรเกษม รับแจ้งเหตุเด็กพลัดตกจากที่สูงเสียชีวิต เหตุเกิดบริเวณลานจอดรถหลังตึก R อาคารนิรันดร์ซิตี้ ภายในซอยหนองใหญ่ ถนนกาญจนา แขวงและเขตบางแค กรุงเทพฯ จึงรุดไปตรวจสอบพร้อม <persName>พ.ต.อ.อนุชา อ่วมเจริญ</persName> ผกก.สน.เพชรเกษม แพทย์นิติเวช รพ.ศิริราช มูลนิธิร่วมกตัญญู                ที่เกิดเหตุเป็นอาคารสูง 9 ชั้น เจ้าหน้าที่พบศพ<persName>เด็กชายธนกฤษ ประยงค์ระวิกุล</persName> อายุ 5 ขวบ นอนคว่ำหน้าเสียชีวิต ศีรษะด้านขวากระแทกพื้นกะโหลกยุบ เลือดไหลนอง สวมเสื้อยืดแขนสั้น กางเกงขาสั้น โดยพลัดตกลงมาจากระเบียงหลังห้อง 705 ชั้นที่ 7 ลงมาเสียชีวิตที่ลานจอดรถ ท่ามกลางการมุงดูของผู้ที่พักอาศัยในอาคารดังกล่าวเป็นจำนวนมาก</p>
<p> จากการสอบสวน <persName>นายไพโรจน์ ประยงค์ระวิกุล</persName> อายุ 32 ปี ชาวจังหวัดมุกดาหาร อาชีพค้าขาย ผู้เป็นพ่อของเด็กชายดังกล่าวให้การว่า ก่อนเกิดเหตุตนเองพักอาศัยอยู่ภายในห้องกับลูกชายเพียง 2 คน ส่วนภรรยา คือ <persName>นางกิ่งกาญจน์ ประยงค์ระวิกุล</persName> ได้เดินทางกลับบ้านที่จังหวัดมุกดาหารกับลูกสาวคนเล็ก ช่วงเวลา 05.30 น. <persName>นางกิ่งกาญจน์</persName>ได้เดินทางกลับมากรุงเทพฯ โดยมาลงรถที่สถานีขนส่งหมอชิต และได้โทรศัพท์ให้ตนเองไปรับ จึงได้ออกไปรับในตอน 06.00 น. โดยปล่อยให้ลูกชายนอนหลับอยู่ในห้องเพียงลำพัง แต่ก็ได้ล็อคประตูหน้าห้องเอาไว้อย่างเรียบร้อย               <persName> นายไพโรจน์</persName>กล่าวต่อว่า หลังจากเดินทางไปรับภรรยาอยู่นั้นก็ได้รับโทรศัพท์โดยปลายสายแจ้งว่า ลูกชายได้ตกลงมาเสียชีวิต ทำให้ตนเองตกใจมาก ทำอะไรไม่ถูกวนรถกลับมาดู ก็ต้องมาเจอกับภาพบาดใจ เพราะก่อนออกไปคิดว่าไปไม่นาน เมื่อรับภรรยากลับมาแล้ว ลูกชายยังไม่น่าจะตื่น แต่ดันมาเกิดเรื่องไม่คาดฝันขึ้นมาก่อน                ด้าน <persName>พ.ต.อ.อนุชา</persName> กล่าวว่า เบื้องต้นทราบว่าเด็กที่เสียชีวิตนั้นจะติดพ่อเป็นอย่างมาก จึงคาดว่าเมื่อตื่นนอนขึ้นมาแล้วไม่เจอผู้เป็นพ่อ จึงทำให้ทำอะไรไม่ถูก ประตูหน้าห้องก็เปิดไม่ได้ ด้วยความรู้เท่าไม่ถึงการณ์ทำให้ปีนระเบียง ซึ่งมีขอบกั้นระเบียงสูงประมาณ 80 ซม. จนพลัดตกลงมาเสียชีวิตในที่สุด อย่างไรก็ตามจะได้ส่งศพไปชันสูตรอย่างละเอียดอีกครั้งที่นิติเวชโรงพยาบาลศิริราช เพื่อหาสาเหตุการตายที่แท้จริงต่อไป </p></body>
</news>
