<teiHeader>
<fileDesc>
<titleStmt>
  <title>จับยกแก๊งค้ายาบ้ารายใหญ่ย่านบ้านแพ้ว!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-02 18:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116315  </bibl>
</sourceDesc>
</fileDesc>
</teiHeader>
<news>
<headline>จับยกแก๊งค้ายาบ้ารายใหญ่ย่านบ้านแพ้ว!</headline>
<lead>รวบแก๊งค้ายาบ้ารายใหญ่ย่านบ้านแพ้ว ยึดของกลาง 10,000 เม็ด รับสารภาพกำลังจะนำยาบ้าทั้งหมดไปแบ่งให้ผู้ร่วมลงทุนค้ายาที่บ่อกุ้ง สมุทรสงคราม โดยรับยามาจากจังหวัดหนองคาย เขตติดต่อชายแดนลาว</lead>
<neck></neck>
<body><p> วันนี้ (2 ต.ค.) เมื่อเวลา 13.30 น. <persName>พ.ต.อ.วัชระ ทิพย์มงคล</persName> ผกก.1 บก.ปส.4 <persName>พ.ต.ท.รุ่งโรจน์ อำมาตย์โยธิน</persName> รอง ผกก.1 บก.ปส.4 <persName>พ.ต.ต.พิชญุตม์ เกียรติกิตติคุณ</persName> สว.กก.1 บก.ปส.4 ได้ร่วมกันจับกุมตัว <persName>นายไม้เอก มีแค</persName> อายุ 49 ปี อยู่บ้านเลขที่ 91 ม.2 ต.โพหัก อ.บางแพ จ.ราชบุรี <persName>นายพรชัย บุญบำรุง</persName> อายุ 21 ปี อยู่บ้านเลขที่ 35/2 ม.5 ต.เกษตรพัฒนา อ.บ้านแพ้ว จ.สมุทรสาคร พร้อมของกลางยาบ้า จำนวน 10,000 เม็ด โดยจับกุมตัวได้ที่บริเวณบ่อกุ้ง ม.5 ต.แพรกหนามแดง อ.อัมพวา จ.สมุทรสงคราม</p>
<p> <persName>พ.ต.อ.วัชระ</persName> กล่าวว่า การจับกุมครั้งนี้สืบเนื่องมาจากเมื่อเวลาประมาณ 07.00 น.เจ้าหน้าที่ตำรวจ นปส.สามพราน ได้รับแจ้งจากสาย ว่า จะมีการส่งมอบยาบ้ากันที่บริเวณบ่อกุ้ง ม.5 ต.แพรกหนามแดง อ.อัมพวา จ.สมุทรสงคราม ในช่วงเวลาประมาณ 09.00 น.โดยใช้รถยนต์นิสสันรุ่นทีด้าสีดำหมายเลขทะเบียน ฌถ 6175 กทม.หลังจากได้รับรายงาน จึงสั่งการให้เจ้าหน้าที่ชุดจับกุม เรียกกำลังเจ้าหน้าที่ชุดสืบสวนประชุมพร้อมกับสาย จากนั้นได้นำกำลังเดินทางไปจุดที่ได้รับแจ้งดังกล่าว ปรากฏว่า พบรถยนต์นิสสัน สีดำ ทะเบียน ฌถ 6175 กทม. จอดอยู่ที่บริเวณดังกล่าว แต่ไม่มีคนอยู่ภายในรถยนต์คันดังกล่าว และสายได้ชี้ยืนยันว่ารถยนต์คันดังกล่าวเป็นรถยนต์ที่นำยาบ้ามาส่งให้กับลูกค้าในพื้นที่               <persName> พ.ต.อ.วัชระ</persName> กล่าวต่อไปว่า จากนั้นเจ้าหน้าที่ตำรวจได้วางกำลังซุ่มอำพรางอยู่บริเวณใกล้เคียง จนกระทั่งได้มีผู้ชายจำนวน 2 คน เดินมาเปิดประตูรถยนต์ และเข้าไปภายในรถยนต์คันดังกล่าว ซึ่งเจ้าหน้าที่ที่ซุ่มอยู่ ได้แสดงตัวเข้าจับกุม แต่ <persName>นายพรชัย บุญบำรุง</persName> ไหวตัววิ่งหลบหนีไปโดยมีเจ้าหน้าที่ตำรวจวิ่งติดตามไปและควบคุมตัวไว้ได้ห่างจากที่เกิดเหตุไปประมาณ 200 เมตร ส่วน<persName>นายไม้เอก</persName> สามารถควบคุมตัวไว้ได้ที่รถยนต์คันดังกล่าว</p>
<p>จากนั้นเจ้าหน้าที่ตำรวจ ได้นำตัว <persName>นายไม้เอก</persName> และ <persName>นายพรชัย</persName> มาที่รถยนต์ เพื่อทำการตรวจค้นปรากฏว่า พบยาบ้าจำนวน 5 มัด ซุกซ่อนอยู่ในกระเป๋าสะพายลายพรางทหาร ซึ่งอยู่ภายในรถยนต์ที่ <persName>นายพรชัย</persName> เป็นผู้ขับมา ส่วน <persName>นายไม้เอก</persName> นั่งมาด้วยกัน                จากการสอบสวนในเบื้องต้น ผู้ต้องหาทั้ง 2 ให้การรับสารภาพว่า ยาบ้าจำนวน 5 มัด ตนทั้ง 2 จะนำมาแบ่งให้กับ <persName>นายชัชวาลย์ หรือ จุ่น ทองอรุณ</persName> อยู่ที่บ่อกุ้ง ซึ่งเป็นผู้ร่วมกันลงทุนในครั้งนี้ โดยตนทั้ง 2 ขึ้นไปรับยาบ้ามาจาก จ.หนองคาย ซึ่งเป็นเขตติดต่อชายแดนประเทศลาว และจะนำมาแบ่งกันขายในพื้นที่ จ.สมุทรสงคราม                ต่อมาเจ้าหน้าที่ได้แบ่งกำลังออกเป็น 2 ชุด โดยชุดแรกนำตัว<persName>นายไม้เอก</persName> ทำการตรวจค้น ที่บ้านเลขที่ 91 ม.2 ต.โพหัก อ.บางแพ จ.ราชบุรี ผลการตรวจค้นพบยาบ้าจำนวนครึ่งเม็ดอยู่ในกล่องพลาสติกสี่เหลี่ยม ซุกซ่อนอยู่ในตู้เสื้อผ้าภายในบ้านของนายไม้เอก และกำลังชุดที่สองได้นำตัว <persName>นายพรชัย</persName> ไปทำการตรวจค้นยังบ้านเลขที่ 35/2 ม.5 ต.เกษตรพัฒนา อ.บ้านแพ้ว จ.สมุทรสงคราม แต่ไม่พบสิ่งของผิดกฎหมายแต่อย่างใด        </p>
<p>  เบื้องต้นเจ้าหน้าที่ได้แจ้งข้อหา ร่วมกันมียาเสพติดให้โทษประเภท 1 (ยาบ้า) ไว้ในครอบครอง เพื่อจำหน่ายโดยผิดกฎหมายก่อนนำตัวผู้ต้องหาพร้อมของกลางทั้งหมดส่งพนักงานสอบสวน บก.สส.บช.ปส.ดำเนินคดีตามกฎหมายต่อไป</p></body>
</news>
