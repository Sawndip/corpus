<teiHeader>
<fileDesc>
<titleStmt>
  <title>ฆ่าโหดฝรั่งฟันหัว7แผลศพเผานั่งยาง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091007/31664/%e0%b8%86%e0%b9%88%e0%b8%b2%e0%b9%82%e0%b8%ab%e0%b8%94%e0%b8%9d%e0%b8%a3%e0%b8%b1%e0%b9%88%e0%b8%87%e0%b8%9f%e0%b8%b1%e0%b8%99%e0%b8%ab%e0%b8%b1%e0%b8%a77%e0%b9%81%e0%b8%9c%e0%b8%a5%e0%b8%a8%e0%b8%9e%e0%b9%80%e0%b8%9c%e0%b8%b2%e0%b8%99%e0%b8%b1%e0%b9%88%e0%b8%87%e0%b8%a2%e0%b8%b2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ฆ่าโหดฝรั่งฟันหัว7แผลศพเผานั่งยาง</headline>
<lead>ชาวต่างชาติวัย 30 ปีกลายเป็นศพอยู่ในป่าอ้อย คนร้ายใช้ของมีคมฟันที่ศีรษะ จนเป็นแผลฉกรรจ์ ก่อนนำยางรถยนต์มาเผาร่าง</lead>
<neck></neck>
<body><p>เมื่อเวลา   09.00 น. วันที่ 7  ต.ค. 52      เจ้าหน้าที่ตำรวจสถานีตำรวจภูธรบ่อทอง  จังหวัดชลบุรี     ได้รับแจ้งเหตุจาก<persName>นายธนเดช  มีจริง </persName> ผู้ใหญ่บ้านหมู่ 3  ต.ธาตุทอง   อ.บ่อทอง  จ.ชลบุรี      ว่าพบศพถูกนำมาเผานั่งยาง       หลังรับแจ้ง       <persName>พ.ต.อ. ปกรณ์  มณีปกรณ์</persName>  ผู้กำกับการสถานีตำรวจภูธรบ่อทอง  นำเจ้าหน้าที่ตรวจสอบที่เกิดเหตุ    ภายในป่าอ้อย  ถนนเนินโมก - ทับร้าง หมู่ 7 ต.ธาตุทอง  อ.บ่อทอง  จ.ชลบุรี     จากการตรวจสภาพศพ  พบว่าเป็นชาวต่างชาติ อายุไม่เกิน 30 ปี    สูงประมาณ  175 เซ็นติเมตร 
</p>
<p>สภาพตามร่างกายถูกเผาโดยใช้ยางรถยนต์ 5 เส้นเป็นเชื้อเพลิง   บริเวณศรีษะถูกห่อด้วยผ้าขนหนู  เมื่อเปิดออกพบว่าบริเวณศรีษะถูกฟันด้วยของมีคม  เป็นแผลฉกรรจ์ถึง 7 แผล              จากการสอบถามชาวบ้านที่พบศพได้ความว่า   เมื่อช่วงเช้าขณะกำลังเดินออกไปทำไร่  พบเห็นเปลวไฟอยู่ภายในไร่อ้อย จึงเข้ามาดูพบว่ามีศพถูกเผาอยู่จึงเรียกชาวบ้านมาช่วยกันดับ และรีบแจ้งผู้ใหญ่บ้านทันที
</p>
<p> <persName>พ.ต.อ. ปกรณ์  มณีปกรณ์</persName>   เปิดเผยว่า   คนร้ายน่าจะมีไม่ต่ำกว่า  2 คน  และคงจะเป็นมืออาชีพโดยเหตุที่ใช้ผ้าขนหนูพันรอบศรีษะไว้  ก็เพื่อแสดงผลงานในการไปรับเงินจากผู้จ้างวาน โดยอ้างอิงรอยเลือยและบาดแผลที่ปรากฏบนผ้าขนหนู ที่มีอยู่อีกชุดหนึ่งที่คนร้ายเอาไปด้วย ซึ่งผู้จ้างวานคงจะมีเรื่องโกรธแค้นกับผู้ตายมาก จึงได้สั่งการอย่างเหี้ยมโหดเช่นนี้    และจะได้ติดตามสืบสวนว่าผู้เสียชีวิตเป็นใครเพื่อเป็นแนวทางในการคลี่คลายคดีต่อไป
</p></body>
</news>
