<teiHeader>
<fileDesc>
<titleStmt>
  <title>นายกฯขึ้นเบิกความฟ้องอริสมันต์หมิ่น9โมง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 08:03:16  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208080  </bibl>
</sourceDesc>
</fileDesc>
</teiHeader>
<news>
<headline>นายกฯขึ้นเบิกความฟ้อง<persName>อริสมันต์</persName>หมิ่น9โมง</headline>
<lead>ศาลอาญาประทับรับฟ้อง คดี นายกฯฟ้อง <persName>กี้ อริสมันต์</persName> หมิ่นประมาท กล่าวหาสั่งฆ่าประชาชน กรณี สลายการชุมนุมกลุ่มเสื้อแดงเมื่อเดือนเมษายน</lead>
<neck></neck>
<body><p> ศาลรับฟ้อง<persName>อริสมันต์</persName>หมิ่นนายกฯฆ่าปชช.หน่วงฎีกาก๊วนแดงนัดแรก7เมย.  
ศาลอาญารัชดา นัดไต่สวนมูลฟ้อง คดีที่ <persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ยื่นฟ้อง<persName>นายอริสมันต์ พงศ์เรืองรอง</persName> แนวร่วมประชาธิปไตยต่อต้านเผด็จการแห่งชาติ หรือ นปช. เป็นจำเลยในความผิดฐานหมิ่นประมาทด้วยการโฆษณา จากกรณีเมื่อวันที่ 11 และ 17 ต.ด. 2552 จำเลยได้กล่าวปราศรัยให้ประชาชนทั่วไปที่ฟังและชมการถ่ายทอดสด ทางสถานีโทรทัศน์ People Channel โดยมีคำพูดพาดพิงถึงโจทก์ต่อสถาบันโดยมิบังควร พร้อมทั้งกล่าวหาโจทก์ว่า หน่วงเหนี่ยวคำร้องฎีกาขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี และกล่าวหาโจทก์เป็นผู้สั่งฆ่า ประชาชน ในเหตุการณ์ชุมนุมช่วงเดือนเมษายน 2552 ซึ่งคำปราศรัยของจำเลย ล้วนเป็นเท็จ ทำให้โจทก์ได้รับความเสียหายเสื่อมเสียชื่อเสียง โดยในวันนี้ นายกรัฐมนตรี จะเดินทางมาเป็นพยานขึ้นเบิกความด้วยตนเอง ในช่วงเวลา 09.00 น.  ขณะที่ <persName>นายอภิสิทธิ์ เวชชาชีวะ</persName> นายกรัฐมนตรี เตรียมเดินทางออกจากบ้านพักแล้วเพื่อขึ้นเบิกความแล้ว และในช่วงบ่าย นายกรัฐมนตรี จะปาฐกถาในหัวข้อ นโยบายการปฏิรูปของรัฐบาลที่ มหาวิทยาลัยรังสิต จากนั้นจะประชุมคณะกรรมการส่งเสริมการส่งทุน หรือ BOI ที่ทำเนียบรัฐบาล ท่ามกลางการจับตา กรณีการแก้ไขรัฐธรรมนูญที่พรรคชาติไทยพัฒนาและพรรคกิจสังคม และพรรคร่วมใจไทยชาติพัฒนา หารือกันในวันนี้ รวมถึง กรณี M79 ด้วย </p>
<p><persName>นายอภิสิทธิ์ เวชชาชีวะ</persName> นายกรัฐมนตรี เดินทางไปที่ศาลอาญา ถนนรัชดา ซึ่งศาลได้นัดไต่สวนมูลฟ้อง กรณีนายกรัฐมนตรีเป็นโจทก์ฟ้อง<persName>นายอริสมันต์ พงษ์เรืองรอง</persName> แกนนำ นปช.เป็นจำเลย ข้อหาหมิ่นประมาท เนื่องจากได้โฆษณาชวนเชื่อและกล่าวปราศรัยผ่านสถานีโทรทัศน์เคเบิลทีวี ทำให้โจทก์ได้รับความเสียหาย ด้วยการกล่าวหาว่าโจทก์เป็นผู้สั่งฆ่าประชาชน และหน่วงเหนี่ยวการถวายฎีกาของกลุ่มคนเสื้อแดง ที่ขอพระราชทานอภัยโทษให้กับอดีตนายกรัฐมนตรี ซึ่งคดีดังกล่าวได้ฟ้อง<persName>นายจตุพร พรหมพันธุ์</persName> ส.ส.เพื่อไทย ไปแล้ว  การเดินทางมาศาลของนายกรัฐมนตรีวันนี้มีเจ้าหน้าที่ตำรวจจาก สน.พหลโยธิน กว่า 20 นาย มาดูแลความสงบเรียบร้อย ซึ่งเหตุการณ์ก็เป็นไปด้วยความปกติ</p>
<p>นายกฯปัดสั่งฆ่าปชช.หน่วงเหนี่ยวฎีกา<persName>ทักษิณ</persName>   <persName>นายอภิสิทธิ์ เวชชาชีวะ</persName> นายกรัฐมนตรี ขึ้นเบิกความต่อศาลในฐานะพยานโจทก์ที่ยื่นฟ้อง <persName>นายอริสมันต์ พงศ์เรืองรอง</persName> แนวร่วมประชาธิปไตยต่อต้านเผด็จการแห่งชาติ หรือ นปช. เป็นจำเลยในความผิดฐานหมิ่นประมาทด้วยการโฆษณา โดยนายกรัฐมนตรี กล่าวยืนยันว่าไม่เคยสั่งการให้ทหาร หรือ ตำรวจ ฆ่าประชาชน ในเหตุการณ์ชุมนุมของกลุ่มคนเสื้อแดง ในช่วงเดือนเมษายน 2552 ซึ่งตนได้สั่งการให้ทหารตำรวจ เข้าควบคุมสถานการณ์โดยปฏิบัติหน้าที่ภายใต้กรอบของกฎหมายและเคารพสิทธิ์ของประชาชนเป็นหลัก ส่วนกรณีคลิปเสียงที่แกนนำ นปช. อ้างว่าคลิปเสียงของโจทก์ที่สั่งการให้ทหารฆ่าประชาชนนั้น ได้มีการนำไปตรวจสอบทางด้านนิติสิทยาศาสตร์ และตรวจสอบกันทางด้านตำรวจสันติบาลมีความเห็นไปในแนวทางเดียวกัน คือเป็นคลิปเสียงของโจทก์จริงแต่ได้ถูกตัดต่อขึ้น  อย่างไรก็ตาม นายกรัฐมนตรี ยังกล่าวยืนยันต่อศาลอีกว่า ตนไม่ได้หน่วงเหนี่ยวฎีกาขอพระราชทานอภัยโทษ <persName>พ.ต.ท.ทักษิณ ชินวัตร</persName> อดีตนายกรัฐมนตรี เพราะขณะนี้กรมราชทัณฑ์ได้ทำการตรวจสอบอย่างต่อเนื่องอยู่แล้ว </p>
<p>ศาลรับฟ้อง<persName>อริสมันต์</persName>หมิ่นนายกฯฆ่าปชช.หน่วงฎีกาก๊วนแดงนัดแรก7เมย.   ศาลอาญารัชดา มีคำสั่งประทับรับฟ้องในคดีที่<persName>นายอภิสิทธิ์ เวชชาชีวะ</persName> นายกรัฐมนตรี เป็นโจทก์ยื่นฟ้องร้อง <persName>นายอริสมันต์ พงศ์เรืองรอง</persName> แนวร่วมประชาธิปไตยต่อต้านเผด็จการแห่งชาติ หรือ นปช. เป็นจำเลยในความผิด ฐานหมิ่นประมาทด้วยการโฆษณา จากกรณีเมื่อวันที่ 11 และ 17 ต.ด. 2552 จำเลยได้กล่าวปราศรัย บนเวทีที่อนุสาวรีย์ประชาธิปไตย และ ทำเนียบรัฐบาล โดยกล่าวว่า โจทก์และรัฐบาลสั่งทหารฆ่าประชาชนที่ร่วมชุมนุมในช่วงเดือนเมษายน 2552 และ หน่วงเหนี่ยวคำร้องฎีกา ขอพระราชทานอภัยโทษให้กับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ซึ่งหลังจากนายกรัฐมนตรีขึ้นเบิกความเป็นพยานด้วยตนเองในวันนี้กว่า 1 ช.ม. ศาลวิเคราะห์คำเบิกความของโจทก์แล้วเห็นว่าคดีมีมูลจึงมีคำสั่งประทับรับฟ้องโดยนัดสืบพยานโจทก์ปากแรกในวันที่ 17 เม.ย. นี้เวลา 09.00 น. </p></body>
</news>
