<teiHeader>
<fileDesc>
<titleStmt>
  <title>จยย.โดนกระบะชนคว่ำ รถทัวร์ตามหลังเบรกไม่ทันทับหัวดับ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2553-01-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000010880  </bibl>
</sourceDesc>
</fileDesc>
</teiHeader>
<news>
<headline>จยย.โดนกระบะชนคว่ำ รถทัวร์ตามหลังเบรกไม่ทันทับหัวดับ</headline>
<lead>โจ๋ควบ จยย.ฟีโน่รุ่นฮิตโดนกระบะเฉี่ยวจนล้มคว่ำ รถทัวร์สายใต้ขับตามหลังมาระยะประชิดหักหลบ และเบรกไม่ทันล้อหลังทับศีรษะเสียชีวิต ตำรวจ ยังไม่แจ้งข้อหาใคร รอสอบพยานแวดล้อมพร้อมคนขับรถทัวร์อย่างละเอียดอีกครั้ง</lead>
<neck></neck>
<body><p>วันนี้ (25 ม.ค.) เมื่อเวลา 15.00 น. <persName>พ.ต.ท.มนต์ชัย อรุณส่องแสงดี</persName> พนักงานสอบสวน (สบ 3) สน.ตลิ่งชัน รับแจ้งมีอุบัติเหตุรถทัวร์ทับคนเสียชีวิต บริเวณปากซอยอัศวพิเชษฐ์ ถนนบรมราชชนนี ขาออก แขวงฉิมพลี เขตตลิ่งชัน จึงรุดไปตรวจสอบที่เกิดเหตุ พร้อมแพทย์นิติเวช โรงพยาบาลศิริราช และมูลนิธิร่วมกตัญญู</p>
<p>ที่เกิดเหตุเจ้าหน้าที่พบศพ<persName>นายคมกริช วงษ์สวัสดิ์</persName> อายุ 20 ปี สภาพศพนอนตะแคงจมกองเลือด สวมเสื้อโปโลแขนยาวลายขาวดำ นุ่งกางเกงขาสามส่วนสีน้ำตาล ตรวจสอบตามร่างกายพบว่า กะโหลกศีรษะแตกละเอียด มันสมองกระจัดกระจาย ใกล้กันพบรถจักรยานยนต์ยี่ห้อยามาฮ่า ฟีโน่ สีแดงดำ ทะเบียน วฉย-309 กทม.ล้มคว่ำอยู่ ในสภาพสีถลอกเล็กน้อย ห่างไปประมาณ 10 เมตร มีรถทัวร์ปรับอากาศชั้น 2 สาย 981-6 วิ่งระหว่างกรุงเทพฯ-นครศรีธรรมราช หมายเลขทะเบียน 14-0531 กทม.จอดอยู่ข้างทาง โดยมี<persName>นายสุวิรัช จันทร์รัศมี</persName> อายุ 54 ปี ยืนรอให้การอยู่</p>
<p>จากการสอบสวนทราบว่า ก่อนเกิดเหตุผู้ตายขี่รถจักรยานยนต์ผ่านมาในช่องทางซ้ายสุด โดยมีส่วนรถทัวร์คันดังกล่าวขับตามมากระชั้นชิดที่ช่องทางกลาง จากนั้นมีรถกระบะไม่ทราบรุ่นและทะเบียนเฉี่ยวชนรถจักรยานยนต์ผู้ตายจนล้มคว่ำ รถทัวร์ที่ตามหลังมาพยายามหักหลบแต่ไม่ทันทำให้ล้อหลังทับศีรษะของผู้ตายจนเสียชีวิตดังกล่าว                ด้าน <persName>พ.ต.ท.มนต์ชัย</persName> กล่าวว่า เบื้องต้นเจ้าหน้าที่ตำรวจยังไม่แจ้งข้อหาใคร โดยจะทำการสอบปากคำพยานแวดล้อมที่เห็นเหตุการณ์ รวมทั้งตัวผู้ขับขี่รถทัวร์อย่างละเอียดก่อน แต่จากการสอบถามผู้เห็นเหตุการณ์ที่ยืนรอรถประจำทางที่ป้ายรถนั้น ต่างให้การตรงกันว่าเห็นรถกระบะชนจักรยานยนต์ผู้ตายจนเสียหลักไปโดนรถทัวร์ทับ ซึ่งน่าจะเป็นเหตุสุดวิสัยมากกว่า</p></body>
</news>
