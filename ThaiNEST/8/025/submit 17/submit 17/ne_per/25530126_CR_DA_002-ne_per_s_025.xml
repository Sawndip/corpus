<teiHeader>
<fileDesc>
<titleStmt>
  <title>ผอ.โรงเรียนดังซิ่งปิกอัพตกสะพาน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-01-26 21:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=44881  </bibl>
</sourceDesc>
</fileDesc>
</teiHeader>
<news>
<headline>ผอ.โรงเรียนดังซิ่งปิกอัพตกสะพาน</headline>
<lead>เกิดอุบัติเหตุ ผอ.โรงเรียนราชกรูด จ.ระนอง ซิ่งปิกอัพตกสะพานสูง 6 เมตร รถพังยับ โชคดีต้นไม้ช่วยชีวิตจึงแค่เจ็บ คาดยาลดไข้ทำพิษหลับใน</lead>
<neck></neck>
<body><p>วันนี้ (25 ม.ค.) <persName>พ.ต.ท.จิตร ยิ่งขำ</persName> สารวัตรเวร สภ.ราชกรูด จ.ระนอง รับแจ้งเกิดอุบัติเหตุรถปิกอัพพุ่งตกสะพานห้วยทรายขาว หมู่ 3 ต.ราชกรูด อ.เมือง จึงรุดไปตรวจสอบพร้อมด้วยกำลังจำนวนหนึ่ง และหน่วยกู้ภัย ที่เกิดเหตุพบรถปิกอัพอีซูซุ ดีแม็คซ์ ทะเบียน บจ2223 ระนอง ตกลงไปในคลองลึกประมาณ 6 เมตร สภาพหงายท้อง เสียหายทั้งคัน ภายในพบร่างของ <persName>นายสุพิศ พูลเขาล้าน</persName> อายุ 57 ปี ผอ.โรงเรียนบ้านราชกรูด นอนหมดสติอยู่ จึงรีบนำตัวส่งโรงพยาบาลระนอง</p>
<p>สอบสวนทราบว่า ก่อนเกิดเหตุ<persName>นายสุพิศ</persName> ไปร่วมประชุมเตรียมความพร้อมการสอบโอเน็ต และเอเน็ต ที่โรงเรียนบ้านนกงาง ขากลับกินยาลดไข้ ก่อนขับรถเดินทางกลับบ้าน จึงอาจเกิดหลับในพุ่งชนราวสะพาน ก่อนตกลงไปในคลอง แต่โชคดีด้านล่างมีต้นไม้ และกอไผ่จำนวนหนึ่งช่วยรับแรงกระแทกเอาไว้ ทำให้รอดชีวิตมาได้.</p></body>
</news>
