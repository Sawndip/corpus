<teiHeader>
<fileDesc>
<titleStmt>
  <title>ดีเอสไอจ่อจับอุ้มฆ่านักธุรกิจซาอุฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-14 07:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=25939  </bibl>
</sourceDesc>
</fileDesc>
</teiHeader>
<news>
<headline>ดีเอสไอจ่อจับอุ้มฆ่านักธุรกิจซาอุฯ</headline>
<lead></lead>
<neck></neck>
<body><p>ที่กรมสอบสวนคดีพิเศษ (ดีเอสไอ) วันที่ 13 ต.ค. <persName>พ.ต.อ.ณรัชต์ เศวตนันท์ </persName> รองอธิบดีดีเอสไอ เปิดเผยว่า เมื่อช่วงบ่ายวันนี้ <persName>พ.ต.อ.สุชาติ วงศ์อนันตชัย</persName> รองอธิบดีดีเอสไอ และคณะได้รับมอบหมายจาก <persName>พ.ต.อ.ทวี สอดส่อง</persName> รองปลัดกระทรวงยุติธรรม ให้เดินทางไปยื่นคำร้องต่อศาลอาญา ขอให้ศาลออกหมายจับข้าราชการและอดีตข้าราชการตำรวจรวม 5 นาย ซึ่งได้หรือน่าจะได้กระทำความผิดอาญาร้ายแรงซึ่งมีอัตราโทษจำคุกอย่างสูงเกิน 3 ปี (กรณีการหายตัวไปของ<persName>นายมูฮัมหมัด อัลรูไวลี่</persName> นักธุรกิจชาวซาอุดีอาระเบีย เมื่อปี พ.ศ. 2533)</p>
<p>คดีนี้สืบเนื่องจากคณะกรรมการคดีพิเศษ (กคพ.) มีมติรับคดีฆาตกรรมเจ้าหน้าที่ทูตซาอุดีอาระเบีย และกรณีการหายตัวไปของนักธุรกิจชาวซาอุดีอาระเบีย เป็นคดีพิเศษที่ 4/2547 เนื่องจากเป็นคดีสำคัญที่มีผลกระทบต่อความสัมพันธ์ระหว่างประเทศ คณะพนักงานสอบสวนคดีพิเศษได้ร่วมกับ พนักงานอัยการประกอบด้วย<persName>นายธนพิชญ์ มูลพฤกษ์</persName> อธิบดีอัยการฝ่ายคดีพิเศษ, <persName>นายสนอง แก่นแก้ว</persName> อัยการอาวุโส และ<persName>นายรุจ เขื่อนสุวรรณ</persName> อัยการพิเศษฝ่ายคดีพิเศษ ทำการสอบสวนและรวบรวมพยานหลักฐานมาโดยตลอด กระทั่งได้ข้อเท็จจริงเป็นที่ยุติ และรับฟังได้ว่าสามารถดำเนินคดีกับกลุ่มบุคคลดังกล่าว ในความผิดฐานร่วมกันฆ่าผู้อื่นเพื่อปกปิดความผิดอื่นของตน หรือเพื่อหลีกเลี่ยงให้พ้นอาญาในความผิดอื่นที่ตนได้กระทำไว้ ตามประมวลกฎหมายอาญามาตรา 83 และ 289 (7) เห็นควรออกหมายจับกุมตัวมาดำเนินคดี จึงได้เดินทางไปยื่นคำร้องต่อศาล     ทั้งนี้ศาลพิเคราะห์พยานหลักฐานของผู้ร้องแล้วเห็นว่าปัจจุบันกลุ่มผู้ที่ถูกยื่นคำร้องให้ออกหมายจับยังคงรับราชการตำรวจ มีตำแหน่งเป็นข้าราชการชั้นผู้ใหญ่ และมี  ที่อยู่แน่นอน ประกอบกับพนักงานสอบสวนก็ยังไม่ได้ออกหมายเรียกผู้ต้องหา จึงให้ ออกหมายเรียกผู้ต้องหามารับทราบข้อกล่าว  หาก่อน.</p></body>
</news>
