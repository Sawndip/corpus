<teiHeader>
<fileDesc>
<titleStmt>
  <title>ขว้างบึ้ม2ลูกใส่บ้านหลังสน.ตลิ่งชันเจ็บ4  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-25 07:29:03  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=208053  </bibl>
</sourceDesc>
</fileDesc>
</teiHeader>
<news>
<headline>ขว้างบึ้ม2ลูกใส่บ้านหลังสน.ตลิ่งชันเจ็บ4</headline>
<lead>เกิดเหตุ คนขว้างระเบิดเข้าไปภายในบ้านทาวน์เฮาส์ ซ.วัดช่างเหล็ก ถ.ฉิมพลี หลัง สน.ตลิ่งชัน มีผู้ได้รับบาดเจ็บ 4 ราย และรถกระบะและรถเก๋ง เสียหาย รวม 2 คัน</lead>
<neck></neck>
<body><p>เกิดเหตุขว้างระเบิด ใส่บ้านเลขที่ 18/58 ซอยวัดช่างเหล็ก ถนนฉิมพลี หลัง สน.ตลิ่งชัน ซึ่งบ้านหลังดังกล่าวเป็นทาวน์เฮาส์ 2 ชั้น ขณะกำลังกินเลี้ยงสังสรรค์กันอยู่ กลับมีระเบิดขว้างใส่ที่หน้าบ้าน จำนวน 2 ลูก โดยระเบิดไป 1 ลูก แรงระเบิดทำให้กระจกหน้าบ้านแตก เศษกระจก มีผู้ได้รับบาดเจ็บเป็นหญิง 3 ราย ทราบชื่อ <persName>น.ส.ศิรินทร์ญา บุญเจริญ</persName> อายุ 24 ปี <persName>นางโสภา แก้วสุวรรณ</persName> อายุ 46 ปี และ<persName>นางชมธร ถิ่นวงศ์แย</persName> อายุ 34 ปี และชายอีก 1 ราย ทราบชื่อ <persName>นายเกษตร วรเพียง</persName> อายุ 40 ปี รวมทั้งรถกระบะ ที่จอดอยู่ใกล้เคียงเสียหายอีกรวม 2 คัน โดย รถกระบะ ไมท์ตี้ เอ็กซ์ ทะเบียน ยล 8126 กทม.กระจกแตก ยางรั่ว ส่วนรถกระบะมิซูบิชิ สตราด้า ทะเบียน บร 8023 กทม. ได้รับความเสียมาก ระเบิดกลิ้งไปใต้ท้องรถและเกิดระเบิดขึ้น ทำให้บริเวณใต้ท้องรถเป็นหลุมลึก 2 ซ.ม. กว้าง 4 ซ.ม. ยางด้านซ้ายรั่ว ถังน้ำมันรั่วไหลออกมา ส่วนระเบิดอีก 1 ลูก เป็นชนิด M-26 ไม่ทำงาน ตำรวจ สน.ตลิ่งชัน สอบสวนเบื้องต้น พบว่า <persName>นางโสภา</persName> เคยเป็นท้าวแชร์ แต่ถูกโกง จึงต้องไปกู้หนี้นอกระบบและถูกทวงหนี้หลายครั้ง อย่างไรก็ตาม ตำรวจตั้งประเด็นทวงหนี้ แต่ยังไม่ทิ้งประเด็นชู้สาว </p>
<p>ความคืบหน้า ระเบิดทาวน์เฮาส์ หลัง สน.ตลิ่งชัน โดย <persName>พ.ต.ท.มนตรี แป้นเจริญ</persName> รอง.ผกก.ป.สน.เพชรเกษม ทำหน้าที่รักษาราชการแทนผู้กำกับการ สน.ตลิ่งชัน เปิดเผยหลังเดินทางตรวจสอบที่เกิดเหตุ ทราบว่า เป็นเหตุคนร้ายได้ขว้างระเบิดลูกเกลี้ยง ชนิด M 26 จำนวน 2 ลูก เข้าใส่บ้านเลขที่ 18/58 เป็นอาคารทาวน์เฮาท์ 2 ชั้น เปิดเป็นร้านขายของชำ อยู่ภายในชุมชน ใน ซ.วัดช่างเหล็ก ซึ่งขณะเกิดเหตุได้มีเจ้าของบ้านและเพื่อนๆ ได้ตั้งวงดื่มสุรากันอยู่หน้าบ้าน 4 คน คนร้ายขว้าง ระเบิดข้ามาจากกำแพงด้านหน้าบ้าน 2 ลูก แต่ระเบิดทำงานเพียงลูกเดียว แรงระเบิดทำให้กระจกแตก ทำให้ทั้ง 4 คน ถูกเศษกระจกบาดได้รับบาดเจ็บ นำส่ง ร.พ.ศรีวิชัย 1 ส่วนระเบิดอีก 1 ลูก ไม่ทำงาน เนื่องจาก ไม่ได้มีการถอกสลักออก ส่วนสาเหตุมุ่งประเด็นไปที่เรื่องส่วนตัว โดยคาดว่าคงจะมีใครคนใดคนหนึ่งในกลุ่ม ไปมีเรื่องทะเลาะวิวาทและอาจถูกคู่กรณีตามมาแก้แค้น  สำหรับ ผู้บาดเจ็บทั้ง 4 คน ทราบชื่อ <persName>น.ส.ศิริยา บุญเจริญ</persName> อายุ 22 ปี <persName>นางชมธร ถิ่นวงแย</persName> อายุ 39 ปี <persName>นางโสภา แก้วสุพรรณ</persName> อายุ 47 ปี <persName>นายเกษตร วงเทียน</persName> อายุ 40 ปี</p></body>
</news>
