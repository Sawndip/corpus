<teiHeader>
<fileDesc>
<titleStmt>
  <title>พ่อแม่ร่ำไห้รับศพลูกสาวเหยื่อคนเมา  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-02 14:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000116090  </bibl>
</sourceDesc>
</fileDesc>
</teiHeader>
<news>
<headline>พ่อแม่ร่ำไห้รับศพลูกสาวเหยื่อคนเมา</headline>
<lead>พ่อ แม่ ร่ำไห้รับศพลูกสาว เหยื่อคนเมาฆ่าชิงทรัพย์ป้ายรถเมล์หน้าวัดศรีบุญเรือง แพทย์ระบุ สาเหตุการเสียชีวิตมาจากการขาดอากาศหายใจ ถูกบีบที่บริเวณลำคอ และสำลักน้ำ แม่เผย แฝดน้องอยู่ตุรกี หลังแม่โทร.บอก แจ้งแม่มีอาการไม่สบาย และเหมือนรับรู้ได้ว่าเกิดเหตุร้ายกับแฝดพี่</lead>
<neck></neck>
<body><p>วันนี้ (2 ต.ค.) เมื่อเวลา 11.00 น.ที่สถาบันนิติเวชวิทยา สำนักงานตำรวจแห่งชาติ <persName>นายบุญภพ วิงวอน</persName> อายุ 50 ปี และ <persName>นางแสงดาว วิงวอน</persName> อายุ 48 ปี บิดาและมารดา ของ <persName>น.ส.ศศิประภา วิงวอน</persName> อายุ 30 ปี ที่ถูกคนร้ายฆ่าชิงทรัพย์ เหตุเกิดที่ป้ายรถเมล์หน้าวัดศรีบุญเรือง ย่านรามคำแหง พร้อมด้วยเพื่อนร่วมงานและบรรดาญาติ เดินทางมารับศพที่สถาบันนิติเวช ท่ามกลางบรรยากาศที่เป็นไปด้วยความโศกเศร้า</p>
<p> เบื้องต้นผลการผ่าพิสูจน์ศพโดย <persName>พ.ต.อ.พัฒนา กิจไกรลาศ</persName> นายแพทย์ (สบ4) ระบุสาเหตุการเสียชีวิตมาจากการขาดอากาศหายใจ ถูกบีบที่บริเวณลำคอ และสำลักน้ำ ซึ่งจากการตรวจสอบเบื้องต้น พบร่องรอยการข่มขืน พบอสุจิในช่องคลอดของผู้ตาย ซึ่งเจ้าหน้าที่จะเปรียบเทียบกับดีเอ็นเอของคนร้ายต่อไป                ผู้สื่อข่าวรายงานว่า <persName>นางแสงดาว</persName> อยู่ในอาการเศร้าโศกร้องไห้อยู่ตลอดเวลา พร้อมกับอุ้มตุ๊กตาหมีสีน้ำตาลตัวโปรดของ <persName>น.ส.ศศิประภา</persName> อยู่ตลอดเวลา โดยทันทีที่เห็นศพก็ร่ำไห้อย่างน่าเวทนา พร้อมเปิดเผยทั้งน้ำตา ว่า ตนเองมีลูกสาวสองคนเป็นฝาแฝด ผู้ตายเป็นแฝดพี่ ที่ผ่านมา ลูกสาวเป็นเด็กดี เรียบร้อย ซึ่งเมื่อวันที่ 30 กันยายน ได้คุยกับลูกสาวครั้งสุดท้ายลูกสาวพูดเป็นลาง ว่า ปีใหม่ปีนี้ไม่ได้กลับบ้าน เพราะแลกเวรไม่ได้ ซึ่งตอนนั้นก็ไม่ได้คิดอะไร ส่วนลูกสาวคนน้องขณะนี้อยู่ที่ประเทศตุรกี ตนเองได้โทรศัพท์ไปแจ้งเรื่องการเสียชีวิตของพี่สาว ซึ่งลูกคนเล็กบอกว่ามีอาการไม่สบาย และเหมือนรับรู้ได้ว่าเกิดเหตุร้ายกับพี่สาว เพราะเป็นฝาแฝดกัน                “อยากให้ลูกสาวเป็นรายสุดท้าย ตนเองไม่สามารถอโหสิกรรมให้คนร้ายได้ เพราะลูกสาวถูกกระทำ ทั้งที่ไม่รู้จัก และไม่มีสาเหตุโกรธเคืองกับคนร้ายมาก่อน แต่มาทำแบบนี้กับลูกรู้สึกทำใจไม่ได้ อยากบอกคนร้ายว่า หากเหตุการณ์แบบนี้เกิดขึ้นกับครอบครัวเขา คนที่เขารัก เขาจะรู้สึกอย่างไร” <persName>นางแสงดาว</persName> กล่าวและว่า ก่อนหน้านี้ ตนเองกับลูกจะคุยกันเรื่องการแต่งงานของลูกกับแฟนหนุ่มในสัปดาห์นี้ แต่มาเกิดเรื่องร้ายเสียก่อน หลังจากนี้ จะนำศพไปบำเพ็ญกุศลที่สุสานบ้านพรรณราย ต.เวียงเหนือ อ.เวียงชัย จ.เชียงราย</p></body>
</news>
