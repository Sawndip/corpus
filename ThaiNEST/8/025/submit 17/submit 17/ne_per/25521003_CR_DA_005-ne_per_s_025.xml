<teiHeader>
<fileDesc>
<titleStmt>
  <title>หนุ่มโดดให้รถเมล์ทับดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2552-10-03 20:08:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=23987  </bibl>
</sourceDesc>
</fileDesc>
</teiHeader>
<news>
<headline>หนุ่มโดดให้รถเมล์ทับดับ</headline>
<lead>หนุ่มนิรนามถูกรถเมล์สาย 545 ชนดับสยอง จนท.คาดน่าจะถูกรถเฉี่ยว หรือไม่ก็จงใจกระโดดให้รถเมล์ทับ</lead>
<neck></neck>
<body><p>วันนี้ (3 ต.ค.) <persName>ร.ต.ท.เอกพร เอี่ยมสะอาด</persName> ร้อยเวร สน.หัวหมาก รับแจ้งมีรถประจำทางชนคนเสียชีวิตบนถนนรามคำแหงช่วงระหว่างซอย 28-30 หน้าบริษัทโอสถสภา จำกัด แขวงหัวหมาก เขตบางกะปิ จึงไปตรวจสอบพบรถประจำทางปรับอากาศสาย 545 วิ่งระหว่างนนทบุรี-สำโรง เลขข้างรถ 93-169 ทะเบียน 12-2439 กรุงเทพมหานคร ใกล้กันพบศพชายอายุประมาณ 25-35 ปี สูงประมาณ 160-170 เซนติเมตร สวมเสื้อยืด กางเกงยีนส์ สภาพกระโหลกแตกมันสมองปนเลือดกระจายเปรอะถนน ในตัวไม่พบเอกสาร ระบุว่าผู้ตายเป็นใคร สอบสวน<persName>นายทองสุข จันทเลิศ</persName> อายุ 45 ปี คนขับรถ ให้การว่า ก่อนเกิดเหตุ ก็ขับรับผู้โดยสารมาตามปกติ แต่กลับถูกเจ้าหน้าที่ตำรวจจราจร ตามมาจับที่หน้าห้างบิ๊กซี รามคำแหง เบื้องต้นเจ้าหน้าที่คาดว่าผู้ตายถูกรถประจำทางเฉี่ยวทับ หรือจงใจกระโดดให้รถทับเอง ซึ่งอยู่ระหว่างติดตามญาติมาสอบปากคำ เพื่อหาสาเหตุต่อไป.</p></body>
</news>
