<teiHeader>
<fileDesc>
<titleStmt>
  <title>สั่งตั้งกก.สอบรถไฟตกรางหัวหิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2552-10-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20091005/31233/%e0%b8%aa%e0%b8%b1%e0%b9%88%e0%b8%87%e0%b8%95%e0%b8%b1%e0%b9%89%e0%b8%87%e0%b8%81%e0%b8%81.%e0%b8%aa%e0%b8%ad%e0%b8%9a%e0%b8%a3%e0%b8%96%e0%b9%84%e0%b8%9f%e0%b8%95%e0%b8%81%e0%b8%a3%e0%b8%b2%e0%b8%87%e0%b8%ab%e0%b8%b1%e0%b8%a7%e0%b8%ab%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>สั่งตั้งกก.สอบรถไฟตกรางหัวหิน</headline>
<lead>ผู้ว่าฯรถไฟ สั่งตั้งคณะกรรมการสอบสาเหตุรถไฟตกรางที่ อ.หัวหิน จ.ประจวบคีรีขันธ์ และให้รายงานผลภายใน 5 วัน</lead>
<neck></neck>
<body><p>(5ต.ค.) <persName>นายยุทธนา ทัพเจริญ</persName> ผู้ว่าการการรถไฟแห่งประเทศไทย กล่าวถึงอุบัติเหตุรถไฟตกรางที่ อ.หัวหิน จ.ประจวบคีรีขันธ์ ว่า เบื้องต้นได้สั่งให้ตั้งคณะกรรมการตรวจสอบ และรายงานผลถึงสาเหตุภายใน 5 วัน ส่วนขบวนรถที่ตกรางและกีดขวางการเดินรถไฟสายใต้ น่าจะใช้เวลามากกว่า 1 วัน ในการแก้ไข แต่การรถไฟฯจะพยายามให้รถสายใต้เปิดเดินรถได้เร็วที่สุด สำหรับผู้โดยสารที่จองตั๋วเดินทางล่วงหน้า แต่ไม่สามารถเดินทางได้วันนี้ สามารถติดต่อขอคืนตั๋วได้ตามสถานีที่ซื้อตั๋ว หรือมีเหตุขัดข้อง สามารถสอบถามข้อมูลเดินรถได้ที่ 1690
 ก่อนหน้านั้น เมื่อเวลา 04.45 น.วันเดียวกัน <persName>พ.ต.ต.อุดม ใจนุ่ม</persName> สารวัตรเวร สภ.อ.หัวหิน จ.ประจวบคีรีขันธ์ ได้รับแจ้งเกิดอุบัติเหตุรถ ไฟ วิ่งจากกันตัง เข้ากรุงเทพ เมื่อวิ่งถึงสถานีรถไฟ เขาเต่า อ.หัวหิน จ.ประจวบคีรีขันธ์ เกิดฝนตกอย่างหนัก เป็นเหตุให้รถไฟขบวนดังกล่าวตกราง มีผู้ได้รับบาดเจ็บจำนวนมาก โดยเจ้าหน้าที่เข้าตรวจพื้นที่อุบัติเหตุพบผู้เสียชีวิตแล้ว 7 ศพ และบาดเจ็บ 45 ราย  
</p>
<p><persName>พ.ต.ท.อุดม ใจนุ่ม</persName> พนักงานสืบสวนสอบสวน สภ.อ.หัวหิน กล่าวว่า ขณะนี้ตัวเลขล่าสุดมีผู้ได้รับบาดเจ็บและเสียชีวิตจากอุบัติเหตุมีผู้เสียชีวิตแล้ว 7คน เป็นหญิงล้วน โดยส่วนใหญ่สาเหตุร่องรอยถูกตะแกรงกระแทกภายในโบกี้ ส่วนผู้ได้รับบาดเจ็บตัวเลขที่ส่งโรงพยาบาลทั้งหมด 45 คน    ด้าน<persName>นายพรสุทธ์ ทองสาด</persName> ผู้อำนวยการศูนย์ประจำการรถไฟด้านความปลอดภัย กล่าวว่า ขณะนี้ผู้ได้รับบาดเจ็บได้ถูกลำเลียงส่งโรงพยาบาลหมดแล้ว นอกจากนี้ได้ส่งรถกู้รถไฟที่ตกรางไปแล้ว คาดว่าจะสามารถกู้ และเปิดเดินรถได้ประมาณเที่ยงคืนของวันนี้ ผู้โดยสารที่ไม่สามารถเดินทางได้ ก็สามารถคืนตั๋วได้ในอัตรา100%

</p>
<p><persName>นายทนงศักดิ์ พงษ์ประเสริฐ</persName> ผอ.ศูนย์ภาคใต้การรถไฟแห่งประเทศไทย เปิดเผยว่า หลังขบวนรถไฟตรัง-กรุงเทพฯ ตกรางที่สถานีรถไฟบ้านเขาเต่า อ.หัวหิน จ.ประจวบคีรีขันธ์ ขณะนี้เจ้าหน้าที่กำลังอยู่ระหว่างตรวจสอบและประเมินความเสียหาย แต่เป็นไปได้สูงว่าการให้บริการรถด่วนและรถเร็วเส้นทางขาขึ้นจากสถานีสุไหงโก-ลก,ยะลา,หาดใหญ่ ปลายทาง กรุงเทพฯ 4 ขบวน ที่จะออกเดินทางในช่วงบ่ายวันนี้อาจต้องหยุดให้บริการ
 ขอให้ผู้โดยสารที่จะเดินทางด้วยขบวนรถดังกล่าวติดต่อสอบถามความคืบหน้าการเดินรถไฟได้ที่สถานีรถไฟทุกแห่ง หรือหากขอคืนตั๋วเดินทางทางการรถไฟก็จะจ่ายเงินให้เต็มจำนวน อย่างไรก็ตามเหตุรถไฟตกรางที่เกิดขึ้นไม่กระทบกับการให้เดินรถไฟขบวนท้องถิ่นในพื้นที่ภาคใต้ ขบวนรถจากสถานีหาดใหญ่ไปยังภาคใต้ถึงจ.ชุมพร และ3 จังหวัดชายแดนภาคใต้ยังคงให้บริการตามปรกติทุกขบวน
</p></body>
</news>
