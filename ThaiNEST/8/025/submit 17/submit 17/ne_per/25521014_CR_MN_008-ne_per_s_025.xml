<teiHeader>
<fileDesc>
<titleStmt>
  <title>ค้นห้องมือฆ่าหั่นศพหลักฐานชัด - ชิ้นส่วนมือเด็กยังหาไม่พบ!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-14 03:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000121723  </bibl>
</sourceDesc>
</fileDesc>
</teiHeader>
<news>
<headline>ค้นห้องมือฆ่าหั่นศพหลักฐานชัด - ชิ้นส่วนมือเด็กยังหาไม่พบ!</headline>
<lead>ตำรวจคุมตัวมือฆ่าหั่นศพเด็ก 5 ขวบ ไปชี้จุดทิ้งศพ พร้อมระดมกำลังหาค้นหามือ “<persName>น้องโชว์</persName>” ที่หายไปแต่ไม่พบ ก่อนนำตัวผู้ต้องหาค้นห้องพักย่านบางบัวทอง พบรองเท้าเปื้อนเลือด เสื้อผ้าเด็ก มีดปังตอที่ใช้หั่นศพ ปลอกกระสุนปืนที่คนร้ายใช้ยิง รวมถึงตรวจสอบรถแท็กซี่ที่ใช้ก่อเหตุ พบคราบเลือดและรูกระสุน ก่อนยึดหลักฐานทั้งหมดนำตัวผู้ต้องหามาสอบต่อที่ สน.ตลิ่งชัน</lead>
<neck></neck>
<body><p> วานนี้ (13 ต.ค.) เมื่อเวลา 23.30 น. <persName>พล.ต.ต.อำนวย นิ่มมะโน</persName> รองผู้บัญชาการตำรวจนครบาล (รอง ผบช.น.) <persName>พ.ต.อ.สุธีร์ เนรกัณฐี</persName> รองผู้บังคับการตำรวจนครบาล 7 (รอง ผบก.น 7) เจ้าหน้าที่ชุดสืบสวน บก.น.7 สน.ตลิ่งชัน กองปราบปราม และเจ้าหน้าที่กองพิสูจน์หลักฐาน ได้ควบคุมตัว<persName>นายศิริพงษ์ กาญจนนิวิฐ</persName> ผู้ต้องหาก่อเหตุฆ่าหั่นศพ <persName>ด.ช.โชว์ อาคิโน</persName> อายุ 5 ขวบ และ<persName>นางสุนันท์ ศรีสุวรรณ</persName> มารดา ไปชี้จุดทิ้งชิ้นส่วนศพของ<persName>น้องโชว์</persName> อายุ 5 ขวบ ที่ริมถนนราชพฤกษ์ แขวงและเขตตลิ่งชัน กทม.ซึ่งเจ้าหน้าที่ก็พยายามค้นหามือของ<persName>น้องโชว์</persName> ที่ใส่ในถุงพลาสติกของร้านเซเว่นอีเลฟเว่น ที่หายไป แต่ล่าสุดยังหาไม่พบ                จากนั้นค้นห้องพักของ<persName>นายศิริพงษ์</persName> ภายในแฟลตเอื้ออาทร โครงการบางบัวทอง 1 เลขที่ 353/33 อาคาร 48 ม.2 ต.บางบัวทอง อ.บางบัวทอง จ.นนทบุรี ท่ามกลางบรรยากาศชาวบ้านที่ทราบข่าวต่างมามุงดูเหตุการณ์จำนวนมาก                จากการตรวจค้นภายในห้องพัก พบรองเท้าผ้าใบสีขาวเปื้อนเลือด 1 คู่ เสื้อผ้าเด็กและเสื้อผ้าของ<persName>นางสุนันท์</persName> มีดปังตอ 1 เล่ม มีดปอกผลไม้ปลายแหลม 1 เล่ม ซึ่งใช้ในการหั่นศพ<persName>น้องโชว์</persName> หนังสือเดินทางของ<persName>นางสุนันท์</persName>ที่มีการฉีกทำลายหลักฐานทิ้งลงในถังขยะ กระเป๋าเดินทาง 3 ใบ กระสุนปืนลูกซ้อมขนาด .38 จำนวน 36 นัด ปลอกกระสุนปืนใช้แล้ว 12 ปลอก เช็คเงินมูลค่า 6 แสนบาท ถุงดำอีกจำนวนหลายใบ ส่วนบริเวณข้างตึกพบหัวกระสุนซ้อมยิงขนาด .38 จำนวน 1 นัด เจ้าหน้าที่จึงเก็บของทั้งหมดไว้เป็นหลักฐาน                นอกจากนี้ เจ้าหน้าที่ยังพบรถแท็กซี่สีชมพู ยี่ห้อโตโยต้า อัลติส หมายเลขทะเบียน ทล 5979 กทม. จอดอยู่ที่ลานจอดรถด้านข้างอาคาร ตรวจสอบเบื้องต้นพบคราบเลือด บริเวณเบาะด้านซ้ายมีรูกระสุนบริเวณเบาะด้านหลัง 2 รู ซึ่งเจ้าหน้าที่พิสูจน์หลักฐานจะทำการตรวจสอบอย่างละเอียดอีกครั้งจากนั้นเจ้าหน้าที่จึงควบคุมตัว<persName>นายศิริพงษ์</persName> พร้อมหลักฐานที่ยึดได้มาสอบสวนที่ สน.ตลิ่งชัน</p></body>
</news>
