<teiHeader>
<fileDesc>
<titleStmt>
  <title>สลด! แม่เพี้ยนคลุ้มคลั่งกระหน่ำแทงลูกน้อยวัย 5 เดือนดับ  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2552-10-01 18:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115709  </bibl>
</sourceDesc>
</fileDesc>
</teiHeader>
<news>
<headline>สลด! แม่เพี้ยนคลุ้มคลั่งกระหน่ำแทงลูกน้อยวัย 5 เดือนดับ</headline>
<lead>แม่อาการทางประสาทกำเริบ โวยวายคลุ้มคลั่งใช้มีดปาดตาลแทงลูกสาววัย 5 เดือน หลังก่อเหตุยิ่งเพี้ยนหนักอุ้มลูกเพ้อจะมีคนมาเอาวิญญาณ ไม่ยอมให้ใครเข้าใกล้ สามีกล่อมจนคลายเครียด แกะผ้าที่ห่อตัวลูกออกต้องตะลึงลูกน้อยถูกแทงทั่วตัวไส้ทะลัก ขณะที่ สามี เผย ภรรยามีอาการทางประสาทต้องบำบัดด้วยยาของ รพ.ศรีธัญญา‏</lead>
<neck></neck>
<body><p>วันนี้ (1 ต.ค.) เมื่อเวลา 13. 30 น.<persName>พ.ต.ท.สินธุ ชั้นไพบูลย์</persName> สารวัตรเวร สภ.บางกรวย จ.นนทบุรี รับแจ้งเหตุแม่ฆ่าลูกภายในบ้านเลขที่ 29/1 ม.2 ต.บางกรวย อ.บางกรวย จ.นนทบุรี จึงพร้อมด้วยมูลนิธิป่อเต็กตึ้ง แพทย์จากสถาบันนิติวิทยาศาสตร์ รีบรุดไปยังที่เกิดเหตุ                ที่เกิดเหตุพบว่า เป็นบ้าน 2 ชั้น ครึ่งตึกครึ่งไม้ บริเวณห้องนอนของบ้านดังกล่าว เจ้าหน้าที่ตำรวจพบ <persName>นางนภาพร เหลืองแสวง</persName> อายุ 26 ปี กำลังอุ้มลูกสาว คือ <persName>ด.ญ.เปรมฤทัย หรือ น้องเปรม สมัครณรงค์</persName> วัย 5 เดือน อยู่ในอ้อมอก โดยมีผ้าอ้อมสีชมพู-ขาว ห่อหุ้มรอบตัว ส่วน<persName>นางนภาพร</persName> อยู่ในสภาพพูดจาพร่ำเพ้อต่างๆ นานา ว่า จะมีคนมาเอาวิญญาณลูกสาว ลูกสาวยังไม่ตายต้องอยู่กับตน โดยไม่ยอมให้เจ้าหน้าที่ตำรวจหรือใครเข้าใกล้                ต่อมา <persName>นายจำนอง สมัครณรงค์</persName> อายุ 39 ปี สามีของ <persName>นางนภาพร</persName> ซึ่งทำงานอยู่ที่ทางหลวงชนบท ได้เดินทางกลับมาที่บ้านเกิดเหตุ และได้พูดเกลี้ยกล่อมภรรยาให้หายเครียด จน<persName>นางนภาพร</persName> ใจอ่อน ยอมส่งลูกสาวให้กับ<persName>นายจำนอง</persName> ซึ่งเมื่อแกะผ้าอ้อมที่พันตัว<persName>น้องเปรม</persName> ออก พบว่า <persName>น้องเปรม</persName> มีบาดแผลถูกอาวุธมีดปาดตาลแทงตามลำตัว และหน้าท้องจำนวนหลายแห่งจนไส้ทะลักเป็นที่น่าอนาถใจกับผู้ที่อยู่ในเหตุการณ์ ส่วนบริเวณที่นอนพบมีดปาดตาลสีดำเปื้อนเลือดขนาดใหญ่วางซุกอยู่ริมข้างฝา</p>
<p>  สอบสวนเบื้องต้นทราบว่า <persName>นายจำนอง</persName> กับ <persName>นางนภาพร</persName> อยู่กินกันมาหลายปีจนมีพยานรัก คือ<persName>น้องเปรม</persName> เป็นทายาทคนแรก ส่วน <persName>นางนภาพร</persName> เคยทำงานเป็นคนงานก่อสร้าง แต่มีอาการเครียดทางประสาท จึงออกมาอยู่ที่บ้านรักษาตัวและกินยาของ รพ.ศรีธัญญา อยู่เป็นประจำ จนอาการดีขึ้นจึงได้หยุดยา ก่อนเกิดเหตุเพื่อนบ้านข้างเคียงได้ยินเสียง<persName>นางนภาพร</persName> ตะโกนโหวกเหวกโวยวายเหมือนคนคลุ้มคลั่งเสียงดังอยู่ภายในบ้าน ซึ่งเกรงว่าจะมีเหตุร้าย จึงได้แจ้งเจ้าหน้าที่ตำรวจมาตรวจสอบ และพบว่า <persName>นางนภาพร</persName> ใช้อาวุธมีดปาดตาลฆ่าบุตรสาวเสียชีวิต                เบื้องต้นทางเจ้าหน้าที่ตำรวจยังไม่ได้ตั้งข้อหาอะไรกับ<persName>นางนภาพร</persName> เพราะยังไม่อยู่ในสภาพที่จะสอบปากคำได้ แต่ได้ประสานไปทาง รพ.นิติจิตเวช เพื่อส่งตัว<persName>นางนภาพร</persName> ไปรักษาตัวก่อนเสนอผู้บังคับบัญชา เพื่อสั่งการพิจารณาต่อไป</p></body>
</news>
