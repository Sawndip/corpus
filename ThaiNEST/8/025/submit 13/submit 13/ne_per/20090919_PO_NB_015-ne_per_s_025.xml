<teiHeader>
<fileDesc>
<titleStmt>
  <title>เหตุการณ์การชุมนุมของกลุ่มคนเสื้อแดงบริเวณพระราชวังดุสิต ยังไม่น่าเป็นห่วง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190048&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เหตุการณ์การชุมนุมของกลุ่มคนเสื้อแดงบริเวณพระราชวังดุสิต ยังไม่น่าเป็นห่วง</headline>
<lead></lead>
<neck></neck>
<body><p>เหตุการณ์การชุมนุมของกลุ่มคนเสื้อแดงบริเวณพระราชวังดุสิต ยังไม่น่าเป็นห่วง พร้อมขอความร่วมมือกลุ่มผู้ชุมนุมใช้ถ้อยคำที่สุภาพ เพราะอยู่ในเขตพระราชฐาน <persName>พลตำรวจตรีปิยะ อุทาโน</persName> รองผู้บังคับการอำนวยการกองบัญชาการตำรวจนครบาล ในฐานะโฆษกศูนย์ปฏิบัติการส่วนหน้าดูแลความสงบเรียบร้อยรักษาความปลอดภัยการชุมนุมกลุ่มคนเสื้อแดง กล่าวภายหลังการประชุมประเมินสถานการณ์ ว่า ขณะนี้กลุ่มผู้ชุมนุมบริเวณหน้าพระราชวังดุสิต ยังไม่มีอะไรน่าเป็นห่วง มีเพียงร้านค้าที่มาตั้งร้านขายของบริเวณโดยรอบกว่า 500 ร้านค้า ซึ่งเชื่อว่าในเวลาประมาณ 13.00 น. จะมีผู้ชุมนุมทยอยเดินทางเข้าร่วมชุมนุมบริเวณลานพระราชวังดุสิตมากขึ้น ตามที่ได้ประเมินสถานการณ์ไว้ 30,000 คน ทั้งนี้ ขอความร่วมมือผู้ชุมนุม ใช้ถ้อยคำที่สุภาพและชุมนุมอย่างสงบ เนื่องจากพื้นที่ดังกล่าวเป็นส่วนหนึ่งของเขตพระราชฐาน โดยเฉพาะพื้นที่วังสวนอัมพร ซึ่งทางเจ้าหน้าที่ได้ประสานกองบัญชาการตำรวจนครบาลและทุกหน่วยงาน จัดทำแผนถวายการรักษาความปลอดภัย เพื่อรักษาพื้นที่ต่างๆ ที่เป็นพื้นที่ประทับหรือตำหนัก เป็นกรณีพิเศษแล้ว  </p></body>
</news>
