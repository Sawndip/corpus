<teiHeader>
<fileDesc>
<titleStmt>
  <title>นายกฯ ระบุ วันพุธนี้นัดประชุม ก.ต.ช. โดยตำแหน่งเท่านั้น  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140269&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุ วันพุธนี้นัดประชุม ก.ต.ช. โดยตำแหน่งเท่านั้น</headline>
<lead></lead>
<neck></neck>
<body><p>นายกรัฐมนตรี ระบุ วันพุธนี้นัดประชุมคณะกรรมการนโยบายตำรวจแห่งชาติ โดยตำแหน่งเท่านั้น ขณะที่ รองเลขาธิการนายกรัฐมนตรี เผย อาจมีการสรรหาผู้บัญชาการตำรวจแห่งชาติคนใหม่ <persName>นายอภิสิทธิ์ เวชชาชีวะ</persName> นายกรัฐมนตรี ปฏิเสธที่จะตอบคำถามกรณีมีการส่งหนังสือเวียนเรียกประชุมคณะกรรมการนโยบายตำรวจแห่งชาติ หรือ ก.ต.ช.ในวันพุธที่ 16 กันยายนนี้ ที่รัฐสภา เพื่อเลือกผู้บัญชาการตำรวจแห่งชาติคนใหม่ โดยระบุเพียงว่า เป็นการนัดประชุม ก.ต.ช.โดยตำแหน่งเท่านั้น ขณะที่ <persName>นายปณิธาน วัฒนายากร</persName> รองเลขาธิการนายกรัฐมนตรี เปิดเผยว่า ขณะนี้ได้ส่งหนังสือเวียนนัดประชุม ก.ต.ช.ให้กับ กรรมการ กตช. ครบทุกคนแล้ว โดยคาดว่าจะมีการสรรหาผู้บัญชาการตำรวจแห่งชาติคนใหม่ทันที แม้ว่า <persName>พล.ต.อ.สุเทพ ธรรมรักษ์</persName> กรรมการ ก.ต.ช.ผู้ทรงคุณวุฒิ จะลาออกก็ไม่ส่งผลต่อการประชุม เพราะหากมีเสียงเกินกึ่งหนึ่งก็ถือว่าครบองค์ประชุม </p></body>
</news>
