<teiHeader>
<fileDesc>
<titleStmt>
  <title>นายกฯ เร่งหน่วยงานที่เกี่ยวข้องทำความเข้าใจกับประชาชนที่จะออกมาเคลื่อนไหว กรณีเขาพระวิหาร  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180076&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เร่งหน่วยงานที่เกี่ยวข้องทำความเข้าใจกับประชาชนที่จะออกมาเคลื่อนไหว กรณีเขาพระวิหาร</headline>
<lead></lead>
<neck></neck>
<body><p>นายกรัฐมนตรี เร่งหน่วยงานที่เกี่ยวข้องทำความเข้าใจกับประชาชนที่จะออกมาเคลื่อนไหว กรณีปราสาทพระวิหาร เพื่อระมัดระวังไม่ให้เกิดความสูญเสียโดยไม่จำเป็น พร้อมยืนยันวิธีที่ดีทีสุดคือยึดข้อตกลงและการเจรจา <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงการเคลื่อนไหวของกลุ่มพันธมิตรประชาชนเพื่อประชาธิปไตย ที่บริเวณปราสาทพระวิหารว่า สามาถทำได้ที่จะแสดงออกถึงการหวงแหนดินแดนหรืออธิปไตย แต่ต้องระมัดระวังถึงวิธีการป้องกันที่จะไม่ให้เกิดความสูญเสียโดยไม่จำเป็น ซึ่งรัฐบาลและหน่วยงานที่เกี่ยวข้อง เห็นแล้วว่าแนวทางที่ดีที่สุดที่จะรักษาสิทธิของไทยคือ ผ่านกระบวนการเจรจาและยึดข้อตกลงที่ได้ทำกันไว้ ซึ่งถือว่าเป็นแนวทางที่ดีที่สุด ในส่วนของรัฐบาลกับรัฐบาล ต้องให้ความมั่นใจซึ่งกันและกันว่า ทั้ง 2 ประเทศมีความตั้งใจที่จะแก้ไขปัญหานี้ แม้บางครั้งประชาชนหรือมวลชนอาจจะมีการเคลื่อนไหวได้ ขณะที่หน่วยงานที่เกี่ยวข้องควรเร่งทำความเข้าใจกับประชาชนในเรื่องนี้ เพื่อไม่ให้เกิดการปะทะระหว่างกัน</p></body>
</news>
