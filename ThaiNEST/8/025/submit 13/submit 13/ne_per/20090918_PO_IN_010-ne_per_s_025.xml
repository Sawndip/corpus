<teiHeader>
<fileDesc>
<titleStmt>
  <title>นายกฯเตรียมเข้าประเมินสถานการณ์แดงชุมนุม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 08:07:21  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190252  </bibl>
</sourceDesc>
</fileDesc>
</teiHeader>
<news>
<headline>นายกฯเตรียมเข้าประเมินสถานการณ์แดงชุมนุม</headline>
<lead>นายกรัฐมนตรี เตรียมเข้าประเมินสถานการณ์เสื้อแดงชุมนุม ที่ กอ.รมน. พร้อมเตรียมเปิดงานไทยสามัคคีในช่วงเย็นขณะเจ้าหน้าที่รักษาการเข้มทำเนียบ หลังประกาศใช้ พ.ร.บ.ความมั่นคง วันแรก</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ออกเดินทางจากบ้านพักในซอยสุขุมวิท 31 มายังทำเนียบรัฐบาลแล้วโดยมีภารกิจใน เวลา 10.30 น. จะเดินทางไปตรวจ กองอำนวยการรักษาความมั่นคงภายในราชอาณาจักรหรือ กอ.รมน. ที่ ถนนราชสีมา เพื่อประเมินสถานการณ์การชุมนุมของกลุ่มคนเสื้อแดงในวันพรุ่งนี้ และในเวลา 17.30 น. นายกรัฐมนตรี จะเป็นประธานเปิดงานโครงการไทยสามัคคี ไทยเข้มแข็ง ที่ตึกสันติไมตรี ทำเนียบรัฐบาล โดยงานดังกล่าว ในเวลา 18.00 น. จะมีการร้องเพลงชาติไทย พร้อมกับประชาชนทั่วประเทศด้วย ส่วนบรรยากาศภายในทำเนียบรัฐบาลขณะนี้ มีทหารประจำการพร้อมกับเจ้าหน้าที่ตำรวจทุกประตู พร้อมกับมีการนำบังเกอร์รูปแบบแท่งปูน มาติดตั้งบริเวณทางเข้าทุกด้าน ขณะที่ประตูฝั่งสะพานอรทัย มีการทำประตูเหล็กดัดขึ้นมาใหม่ที่มีความสูงมากกว่าเดิม อย่างไรก็ตาม ต้องติดตามสถานการณ์การชุมนุมของกลุ่มคนเสื้อแดงในวันพรุ่งนี้ว่าจะมีเหตุการณ์ความรุนแรงเกิดขึ้นหรือไม่
</p></body>
</news>
