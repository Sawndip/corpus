<teiHeader>
<fileDesc>
<titleStmt>
  <title>"สาทิตย์" พิจารณาแผนพัฒนาฯ พื้นที่ภาคใต้ ให้สอดคล้องกับปรัชญาเศรษฐกิจพอเพียง และการพัฒนาเศรษฐกิจเชิงสร้างสรรค์  </title>
  <author>ณัชชา พรหมอินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210050&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" พิจารณาแผนพัฒนาฯ พื้นที่ภาคใต้ ให้สอดคล้องกับปรัชญาเศรษฐกิจพอเพียง และการพัฒนาเศรษฐกิจเชิงสร้างสรรค์</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี พิจารณาการจัดทำแผนพัฒนาฯกับคณะกรรมการนโยบายการบริหารงานจังหวัด และกลุ่มจังหวัดแบบบูรณาการด้านแผนและด้านงบประมาณในพื้นที่ภาคใต้ ให้สอดคล้องกับปรัชญาเศรษฐกิจพอเพียง และการพัฒนาเศรษฐกิจเชิงสร้างสรรค์ การประชุมร่วมของคณะกรรมการนโยบายการบริหารงานจังหวัด และกลุ่มจังหวัดแบบบูรณาการด้านแผนและด้านงบประมาณ หรือ กนจ.วันนี้(21 กย) ที่ตึกบัญชาการ ทำเนียบรัฐบาล โดยมี<persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี เป็นประธาน เป็นการพิจารณาในส่วนของพื้นที่ภาคใต้ 14 จังหวัด หลังจากที่คณะกรรมการมีมติเห็นชอบให้มีการทบทวนการจัดทำแผนพัฒนาฯ ให้มีคุณภาพและมีความชัดเจนยิ่งขึ้น เมื่อวันที่ 22 กรกฎาคมที่ผ่านมา โดยให้นำนโยบายของรัฐบาลมาเป็นกรอบในการจัดทำ มุ่งเน้นการทำงานอย่างมีส่วนร่วม รับฟังความคิดเห็นจากประชาชนในท้องถิ่น และเพิ่มขีดความสามารถการแข่งขัน ในการพัฒนาเศรษฐกิจและการท่องเที่ยวในพื้นที่พิเศษ อาทิ กลุ่มการค้าชายแดน และกลุ่มธุรกิจสินค้าฮาลาล ให้สอดคล้องกับปรัชญาเศรษฐกิจพอเพียง และการพัฒนาเศรษฐกิจเชิงสร้างสรรค์ (Creative Economy) ทั้งนี้ ในเบื้องต้นได้จัดทำแผนพัฒนาฯ ไว้ 3 กลุ่มคือ แผนการพัฒนาฯ กลุ่มภาคใต้ฝั่งอ่าวไทย ตั้งเป้าการเป็นศูนย์กลางการผลิตยางพารา ปาล์มน้ำมันที่มีคุณภาพครบวงจร และพัฒนาการท่องเที่ยวอย่างยั่งยืน, แผนการพัฒนาฯ กลุ่มภาคใต้ฝั่งอันดามัน มุ่งเน้นการเป็นศูนย์กลางการท่องเที่ยวทะเลระดับโลก ให้เป็นประตูเชื่อมโยงเศรษฐกิจสู่นานาชาติ และแผนการพัฒนาฯ กลุ่มชายแดนใต้ สู่การเป็นศูนย์กลางอุตสาหกรรมเกษตรในภูมิภาคอาเซียน ซึ่งได้ตั้งกรอบวงเงินไว้ประมาณ 6,200 ล้านบาท เพื่อรอการพิจารณาในปีงบประมาณ 2553 - 2556 ทั้งนี้ คาดว่าแผนการพัฒนาฯ ดังกล่าวจะส่งผลดีต่อภาคเศรษฐกิจ สังคม ทรัพยากรธรรมชาติและความมั่นคงของประเทศ โดยเฉพาะการให้ความสำคัญกับการดำเนินงานให้ส่งผลประโยชน์ต่อประชาชนในพื้นที่อย่างแท้จริง</p></body>
</news>
