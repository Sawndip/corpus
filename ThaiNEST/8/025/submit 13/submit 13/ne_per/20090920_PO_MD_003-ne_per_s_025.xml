<teiHeader>
<fileDesc>
<titleStmt>
  <title>ปชป.อุ้มหนี้นอกระบบดึง6แบงก์รัฐปล่อยกู้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-20 20:38:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000109977  </bibl>
</sourceDesc>
</fileDesc>
</teiHeader>
<news>
<headline>ปชป.อุ้มหนี้นอกระบบดึง6แบงก์รัฐปล่อยกู้</headline>
<lead></lead>
<neck></neck>
<body><p><persName>นายอรรถวิชช์ สุวรรณภักดี</persName> รองโฆษกพรรคประชาธิปัตย์ แถลงว่า ขณะนี้รัฐบาล มีมาตรการ 72 สินเชื่อ 6 ธนาคารของรัฐ เพื่อให้ข้อมูลกับประชาชนเพื่อนำเอาสินเชื่อ นอกระบบเข้าสู่ในระบบซึ่งจะมีการลงทะเบียนผู้ที่มีความประสงค์จะเข้าสู่ระบบการเงิน ต่อไป โดยมี 6 ธนาคารที่จะเข้าร่วมโครงการได้แก่ ธนาคารเพื่อการเกษตรและสหกรณ์ (ธกส.) จะดูแลในด้านของเกษตรกร ธนาคารอาคารสงเคราะห์(ธอส.)จะดูแลลูกค้า เกี่ยวกับอสังหาริมทรัพย์ ธนาคารอิสลามแห่งประเทศไทย จะดูแลลูกค้าประเภทบัตรเครดิต ธนาคารกรุงไทย จะดูแลลูกที่เป็นข้าราชการที่มีบัญชีของธนาคารกรุงไทย อยู่แล้วและมีหนี้นอกระบบประสงค์จะเข้าโครงการ ธนาคารพัฒนาวิสาหกิจขนาดกลาง และขนาดย่อม(เอ็สเอ็มอี) จะดูแลผู้ที่ประสงค์จะทำธุรกิจขนาดเล็กๆ ก็เข้าไปปรึกษาได้ และธนาคารออมสินจะดูแลลูกค้าทั่วๆไป   </p>
<p><persName>นายอรรถวิชช์</persName> กล่าวอีกว่า ทั้งนี้ 6 สถาบันการเงินนี้จะมีมาตรการ 72 สินเชื่อ อย่างแตกต่างกันไปตามความต้องการแต่ละประเภท และจะมีศูนย์อำนวยการภาคประชาชนที่จะให้ข้อมูลกับประชาชนที่ต้องการเอาสินเชื่อนอกระบะเข้าสู่ระบบก็สามารถ โทรศัพท์ไปที่ศูนย์อำนวยการหนี้ภาคประชาชน 02- 2986250 ซึ่งมาตรการนี้จะมีการตีพิมพ์เป็นรูปเล่มเพื่อแจกจ่ายเป็นคู่มือให้กับประชาชนต่อไปและจะมีการเผยแพร่ภายในเดือนก.ย.นี้</p>
<p><persName>นายอรรถวิชช์</persName> ยังได้กล่าวถึงเบี้ยยังชีพผู้สูงอายุที่ก่อนหน้านี้ได้เคยออกมา เรียกร้องให้ธนาคารพาณิชย์นอกเหนือจากธนาคารกรุงไทยที่เป็นธนาคารผู้โอนเบี้ยยังชีพยกเว้นการเก็บค่าธรรมเนียม 12 บาท เพราะปัจจุบันผู้สูงอายุที่โอนเงินผ่าน ธนาคารที่ไม่ใช่ธนาคารกรุงไทยจะได้รับเงินเพียง 488 บาทเพราะถูกหักค่าธรรมเนียมการโอนต่างธนาคาร ตนได้หารือไปยังสมาคมธนาคารไทยและได้รับคำตอบจากเลขาธิการสมาคมธนาคารไทยว่า ธนาคาพาณิชย์ได้มีกาประชุมแล้ว เห็นด้วยที่จะยกเลิกค่าธรรมเนียม 12 บาทนี้แต่ขอเวลา 2 เดือน เนื่องจากต้องรอ ข้อมูลบัญชีจากกระทรวงมหาดไทยที่อยู่ระหว่างการรวมรวมบัญชีจาก องค์กรปกครองท้องถิ่นต่างๆ แล้วจะแยกตามบัญชีของธนาคารต่างๆและส่งไปที่ สมาคมธนาคารไทยและธนาคารต่างๆ ก็จะทำให้ผู้สูงอายุได้รับเงินเต็ม 500 บาท</p></body>
</news>
