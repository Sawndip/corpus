<teiHeader>
<fileDesc>
<titleStmt>
  <title>พท.อัดนายกไม่จริงใจฟังแนวทางแก้ไขรธน.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-17 19:31:25  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190039  </bibl>
</sourceDesc>
</fileDesc>
</teiHeader>
<news>
<headline>พท.อัดนายกไม่จริงใจฟังแนวทางแก้ไขรธน.</headline>
<lead>ส.ส.เพื่อไทย " <persName>สุรพงษ์ โตวิจักษ์ชัยกุล</persName> " อัด นายกรัฐมนตรี ไม่มีความจริงใจ ที่จะรับแนวทางแก้ไขรัฐธรรมนูญ ของ คณะกรรมการสมานฉันท์ เพื่อนำไปสู่การปฏิบัติจริง</lead>
<neck></neck>
<body><p><persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ พรรคเพื่อไทย ยืนยันว่าเห็นด้วยกับข้อเสนอของคณะกรรมการสมานฉันท์ ในการแก้ไขรัฐธรรมนูญทั้ง 6 ประเด็น แต่ไม่เห็นด้วยกับการตั้งสภาร่างรัฐธรรมนูญหรือ ส.ส.ร.3 ขึ้นมาศึกษา โดยเห็นว่า เป็นการซื้อเวลาเท่านั้น นอกจากนี้ยังไม่เห็นด้วยกับมาตรา 309 ที่เป็นมรดกของคณะปฏิวัติและนายกฯ ต้องใจกล้าที่จะตัดทิ้ง หากต้องการให้เกิดความสมานฉันท์จริงพร้อมไม่เชื่อว่านายกฯ จะทำตามข้อเสนอของคณะกรรมการสมานฉันท์อย่างจริงจัง และจริงใจ เนื่องจากตลอดเวลาการอภิปรายนายกฯ ไม่เคยอยู่ร่วมรับฟังทำให้นายกฯ ต้องออกมาชี้แจงว่ารัฐบาลได้ติดตาม การอภิปรายตลอดเวลา พร้อมทั้งได้รวบรวมทุกข้อเสนอที่สมาชิกอภิปรายเพื่อนำไปประกอบการตัดสินใจ </p>
<p>ขณะที่ทางด้าน<persName>นายตวง อันทะไชย</persName> ประธานคณะอนุกรรมการศึกษาแนวทางสร้างความสมานฉันท์ในสังคมไทยคณะกรรมการสมานฉันท์ กล่าวว่า สิ่งที่รัฐบาลต้องทำเร่งด่วนคือการสร้างความสมานฉันท์ เพื่อนำไปสู่การปฏิรูปการเมืองและการแก้ไขรัฐธรรมนูญซึ่งประเด็นที่เห็นพ้องต้องกันก็สามารถแก้ไขได้ทันที ส่วนประเด็นใดที่เห็นควรให้รับฟังความคิดเห็นจากประชาชนก็ควรที่จะเปิดกว้างก่อนแก้ไขเพราะตนเชื่อว่าเสียงของประชาชนจะเป็นทางออกที่ดีที่สุดในวิกฤติปัญหาครั้งนี้</p></body>
</news>
