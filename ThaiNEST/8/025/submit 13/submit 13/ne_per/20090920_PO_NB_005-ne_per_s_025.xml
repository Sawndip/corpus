<teiHeader>
<fileDesc>
<titleStmt>
  <title>ประชาชนจ.กระบี่นับ10,000 คนร่วมร้องเพลงชาติแสดงพลังสามัคคี  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209200101&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประชาชนจ.กระบี่นับ10,000 คนร่วมร้องเพลงชาติแสดงพลังสามัคคี</headline>
<lead></lead>
<neck></neck>
<body><p>รัฐมนตรีช่วยว่าการกระทรวงมหาดไทย นำประชาชนนับ 10,000 คน ร่วมร้องเพลงชาติไทยที่จังหวัดกระบี่ เพื่อแสดงพลังสามัคคีตามโครงการ ไทยสามัคคี ไทยเข้มแข็ง วันนี้(20 ก.ย.)เสียงเพลงชาติที่ลานพระอาทิตย์ หน้าองค์การบริหารส่วนจังหวัดกระบี่ ดังกระหึ่มกว่าปกติ เมื่อประชาชนชาวจังหวัดกระบี่นับ 10,000 คน นำโดย<persName>นายถาวร เสนเนียม</persName> รัฐมนตรีช่วยว่าการกระทรวงมหาดไทย และ<persName>นายศิวะ ศิริเสาวลักษณ์</persName> ผู้ว่าราชการจังหวัดกระบี่ เป็นผู้นำร้องเพลงชาติในวันนี้ โดยประชาชนที่มาร่วมงานต่างพากันโบกสะบัดธงชาติไปพร้อมกันกับการประสานเสียงร้องเพลงชาติ เป็นการแสดงพลังความสามัคคี ถือเป็นก้าวแรกตามโครงการไทยสามัคคี ไทยเข็มแข็ง ที่รัฐบาลจัดขึ้น และให้ จังหวัดกระบี่เป็นจังหวัดแรกก่อนเวียนไปจนครบ 76 จังหวัด ชวนคนไทยร้องเพลงชาติพร้อมกันผสานพลังไทยสามัคคีปิดรอยร้าวจากความคิดเห็นที่แตกแยก ก่อนจะวนมาจัดงานปิดท้ายที่ กรุงเทพมหานคร ในวันที่ 5 ธันวาคม ให้ประชาชนทั่วประเทศได้ร้องเพลงชาติพร้อมกัน เพื่อแสดงพลังรักสามัคคีถวายแด่องค์พระบาทสมเด็จพระเจ้าอยู่หัว</p></body>
</news>
