<teiHeader>
<fileDesc>
<titleStmt>
  <title>ภท.ยันหนุนแก้รัฐธรรมนูญเฉพาะม.190  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-15 16:51:16  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189865  </bibl>
</sourceDesc>
</fileDesc>
</teiHeader>
<news>
<headline>ภท.ยันหนุนแก้รัฐธรรมนูญเฉพาะม.190</headline>
<lead>พรรคภูมิใจไทย ยืนยัน สนับสนุนแก้ไขรัฐธรรมนูญ เฉพาะมาตรา 190 และการเปลี่ยนเขตเลือกตั้งมาเป็นเขตเดียวเบอร์เดียว</lead>
<neck></neck>
<body><p><persName>นายศุภชัย ใจสมุทร</persName> โฆษกพรรคภูมิใจไทย แถลงว่า ที่ประชุมพรรคได้หารือถึงการประชุมร่วมกันของรัฐสภาในวันพรุ่งนี้ เพื่อพิจารณาข้อเสนอของคณะกรรมการสมานฉันท์ เพื่อปฏิรูปการเมืองและศึกษาการแก้ไขรัฐธรรมนูญ ที่เสนอให้แก้รัฐธรรมนูญ 6 ประเด็น โดยพรรคภูมิใจไทยยังคงยืนยันที่จะสนับสนุนให้แก้รัฐธรรมนูญมาตรา 190 เกี่ยวกับเรื่องการอนุมัติเอกสารจากรัฐสภา ในการทำสนธิสัญญา ระหว่างประเทศ และที่มาของ ส.ส.ให้เป็นการเลือกตั้งแบบเขตเดียว เบอร์เดียว ทั้งนี้ หากประเด็นใดที่ที่ประชุมรัฐสภาเห็นตรงกันก็ให้แก้ไขรัฐธรรมนูญ แต่หากประเด็นใดที่เห็นต่างกันก็ควรให้ประชาชนเป็นผู้ตัดสินโดยการทำประชามติ อย่างไรก็ดีพรรคภูมิใจไทยยืนยันแม้มีความเห็นที่แตกต่างในการแก้ไขรัฐธรรมนูญ แต่ก็ต้องเคารพมติของคณะกรรมการสมานฉันท์ ส่วนกรณีการโหวตเลือกผู้บัญชาการตำรวจแห่งชาตินั้นโฆษกพรรคภูมิใจไทย กล่าวว่า ส.ส.ของพรรคไม่มีความเห็นในเรื่องนี้เพราะทราบดีว่าเรื่องดังกล่าวเกี่ยวข้องกับพรรคภูมิใจไทย เนื่องจาก <persName>นายชวรัตน์ ชาญวีรกูล</persName> หัวหน้าพรรคภูมิใจไทยเป็น รัฐมนตรีว่าการกระทรวงมหาดไทย ซึ่งเป็นหนึ่งในคณะกรรมการนโยบายตำรวจแห่งชาติ หรือ ก.ต.ช. ดังนั้นสิทธิ์การตัดสินใจเด็ดขาดจึงอยู่ที่ <persName>นายชวรัตน์</persName> เพียงผู้เดียว นอกจากนี้ ภายหลังการประชุมส.ส.ของพรรคได้นำเค้กไอศกรีมและร่วมกันร้องเพลงอวยพรวันเกิดให้กับ <persName>นายอนุทิน ชาญวีรกูล</persName> แกนนำพรรคภูมิใจไทยที่มีอายุครบ 43 ปี บริบูรณ์ด้วย </p></body>
</news>
