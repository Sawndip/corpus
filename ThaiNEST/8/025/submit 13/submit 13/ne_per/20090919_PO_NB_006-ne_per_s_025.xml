<teiHeader>
<fileDesc>
<titleStmt>
  <title>ศอ.รส. ส่งเจ้าหน้าที่ไปเจรจากับแกนนำกลุ่มพันธมิตรฯแล้ว ซึ่งผลการเจรจาเป็นไปด้วยดี  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190150&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ศอ.รส. ส่งเจ้าหน้าที่ไปเจรจากับแกนนำกลุ่มพันธมิตรฯแล้ว ซึ่งผลการเจรจาเป็นไปด้วยดี</headline>
<lead></lead>
<neck></neck>
<body><p>ศูนย์อำนวยการรักษาความสงบเรียบร้อย ส่งเจ้าหน้าที่ไปเจรจากับแกนนำกลุ่มพันธมิตรฯ หลังเกิดเหตุปะทะ ซึ่งผลการเจรจาเป็นไปด้วยดี <persName>พันเอกสรรเสริญ แก้วกำเนิด</persName> โฆษกศูนย์อำนวยการรักษาความสงบเรียบร้อย หรือ ศอ.รส กล่าวถึงสถานการณ์ชุมนุมของกลุ่มพันธมิตรประชาชนเพื่อประชาธิปไตยบริเวรณพื้นที่ปราสาทพระวิหารว่า ล่าสุดได้ส่งเจ้าหน้าที่ทหารเข้าไปเจรจาแล้ว โดยทางแกนนำกลุ่มพันธมิตรฯ ยอมทำตามข้อเสนอในการจะส่งตัวแทน 30 คน เข้าไปทำกิจกรรมบริเวณพื้นที่ผามออีแดง ซึ่งเป็นพื้นที่ปลอดภัยและไม่กระทบกับทั้งสองฝ่าย แต่เนื่องจากวันนี้ค่ำแล้ว เกรงว่าจะเกิดความไม่ปลอดภัย จึงให้กลับไปพักที่สันติอโศก และให้กลับมาทำกิจกรรมในวันพรุ่งนี้(20 กย) โดยเจ้าหน้าที่ทหารจะดูแลความปลอดภัยระหว่างที่ผู้ชุมนุมเคลื่อนขบวน ซึ่งได้ทำความเข้าใจกับชาวบ้านในพื้นที่แล้ว ส่วนการประกาศใช้กฎอัยการศึก อำเภอกันทรลักษณ์ เป็นพื้นที่ประกาศกฎอัยการศึกอยู่แล้ว หากมีสถานการณ์รุนแรงเกิดขึ้น ก็สามารถประกาศได้ทันที แต่ขณะนี้ยังไม่มีความจำเป็น เนื่องจากผลการเจรจาเป็นไปด้วยดี <persName>พันเอกสรรเสริญ</persName> ยังกล่าวด้วยว่า นายกรัฐมนตรีได้มอบหมายให้<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ซึ่งมีความสัมพันธ์ส่วนตัวกับกัมพูชา ทำความเข้าใจกับสถานการณ์ที่เกิดขึ้นด้วย </p></body>
</news>
