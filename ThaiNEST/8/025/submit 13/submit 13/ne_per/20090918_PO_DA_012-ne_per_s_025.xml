<teiHeader>
<fileDesc>
<titleStmt>
  <title>40ส.ว.เสนอ'หมอประเวศ'นั่งหัวโต๊ะรื้อรธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 16:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21162  </bibl>
</sourceDesc>
</fileDesc>
</teiHeader>
<news>
<headline>40ส.ว.เสนอ'<persName>หมอประเวศ</persName>'นั่งหัวโต๊ะรื้อรธน.</headline>
<lead></lead>
<neck></neck>
<body><p>วันนี้(18 ก.ย.) <persName>นายสมชาย แสวงการ</persName> ส.ว.สรรหา กล่าวจุดยืนของรัฐบาลที่เสนอให้ตั้ง ส.ส.ร.3 ขึ้นมาเพื่อแก้ไขรัฐธรรมนูญ ว่า รับได้กับแนวทางการตั้งส.ส.ร.3 ขึ้นมาดำเนินการแก้ไขรัฐธรรมนูญ แต่หากพิจารณาสัดส่วนที่รัฐบาลเสนอมานั้นยังขาดสัดส่วนของภาคประชาชน ดังนั้นยังเห็นว่าควรจะตั้งคณะกรรมการอิสระขึ้นมาอีกชุดหนึ่งเพื่อศึกษาประเด็นที่จะแก้ไขรัฐธรรมนูญ โดยอาจจะเชิญ<persName>น.พ.ประเวศ วะสี</persName> ราษฎรอาวุโส หรือ <persName>นายไพโรจน์ พลเพชร</persName> ประธานคณะกรรมการประสานงานองค์กรพัฒนาเอกชน(กป.อพช.) มาร่วมกันศึกษาว่าจะแก้ไขประเด็นใดบ้าง ซึ่งอาจจะมีมุมมองตรงข้ามกับ 6 ประเด็นที่คณะกรรมการสมานฉันท์ ชุดที่<persName>นายดิเรก ถึงฝั่ง</persName> ส.ว.นนทบุรี เป็นประธาน เลยก็ได้ เพราะคณะกรรมการชุดนั้นมีแต่นักการเมือง ย่อมต้องการแก้กติกาที่เอื้อประโยชน์ให้นักการเมือง โดยให้คณะกรรมการชุดนี้ทำงานควบคู่ไปกับ ส.ส.ร.3 และสุดท้ายเมื่อได้ประเด็นที่จะแก้ไขก็โยนให้ส.ส.ร.3 ทำประชามติ สอบถามประชาชนทั้งประเทศว่าเห็นด้วยหรือไม่ ไม่ต้องเสียดายงบประมาณ 2 พันล้านที่จะต้องจ่ายเพราะถ้าลดความขัดแย้งในสังคมได้ก็ถือว่าคุ้ม.</p></body>
</news>
