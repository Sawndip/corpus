<teiHeader>
<fileDesc>
<titleStmt>
  <title>ได้เห็นทุกวัน!นายกจ่อวิดีโอคอนฯข้ามทวีป  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 16:30:14  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190353  </bibl>
</sourceDesc>
</fileDesc>
</teiHeader>
<news>
<headline>ได้เห็นทุกวัน!นายกจ่อวิดีโอคอนฯข้ามทวีป</headline>
<lead>นายกรัฐมนตรี เตรียมใช้ระบบวิดีโอคอนเฟอเรนซ์ แถลงข่าวข้ามทวีป ช่วงเดินทางเยือนประเทศสหรัฐอเมริกา ระหว่างวันที่ 21 - 27 ก.ย.</lead>
<neck></neck>
<body><p><persName>ดร.ปณิธาน วัฒนายากร</persName> รองเลขาธิการนายกรัฐมนตรี รักษาการโฆษกประจำสำนักนายกฯ แถลงกำหนดการที่นายกฯจะเดินทางไปเยือนประเทศสหรัฐอเมริการะหว่างวันที่ 21-27 ก.ย.นี้ว่านายกฯมี 3 ภารกิจหลักโดยในวันที่ 21-23 ก.ย. จะเสริมสร้างความเชื่อมั่นประเทศไทย ณ นครนิวยอร์ก โดยจะพบกับนักลงทุนเพื่อชักชวนผู้จัดการกองทุนมาลงทุนในตลาดหลักทรัพย์ของไทย พร้อมส่งเสริมการลงทุนในประเทศไทยกับผู้บริหารระดับสูงกับกลุ่มบริษัทผู้ลงทุน</p>
<p>ขณะที่วันที่ 22 ก.ย. จะร่วมประชุมสมัชชาสหประชาชาติ หรือ UN และร่วมประชุม G20 ในฐานะประธานอาเซียนในวันที่ 24-25 ก.ย. ขณะเดียวกันจะมีการแสดงปาฐกถาที่ มหาวิทยาลัยโคลอมเบีย ด้วย ทั้งนี้ ในระหว่างที่นายกฯอยู่ต่างประเทศสำนักโฆษกรัฐบาลจะจัดให้นายกฯ แถลงข่าวผ่านระบบวิดีโอคอนเฟอเรนซ์มายังตึกนารีสโมสร ทำเนียบรัฐบาล 1 ครั้งประกอบด้วยวันที่ 22 ก.ย. เวลา 08.30 น. วันที่ 23 และ 24 ก.ย. เวลา 09.00 น. และวันที่ 26 ก.ย. เวลา 09.30 น. รวมถึงจะมีการให้สัมภาษณ์ทางโทรศัพท์ผ่านรายการโทรทัศน์ต่างๆ ด้วย</p>
<p>นอกจากนี้ <persName>นายปณิธาน</persName> เปิดเผยถึงบุคคลที่จะร่วมเดินทางไปกับคณะของนายกฯ อาทิ รมว.ต่างประเทศ รมว.อุตสาหกรรม รมช.พาณิชย์ และประธานผู้แทนการค้าไทย </p></body>
</news>
