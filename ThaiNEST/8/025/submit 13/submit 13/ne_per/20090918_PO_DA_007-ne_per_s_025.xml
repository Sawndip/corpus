<teiHeader>
<fileDesc>
<titleStmt>
  <title>'ยะใส'จี้'มาร์ค'ผลักดันคนเขมรกลับประเทศ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 16:28:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21167  </bibl>
</sourceDesc>
</fileDesc>
</teiHeader>
<news>
<headline>'<persName>ยะใส</persName>'จี้'<persName>มาร์ค</persName>'ผลักดันคนเขมรกลับประเทศ</headline>
<lead></lead>
<neck></neck>
<body><p>วันนี้ (18 ก.ย.) ที่บ้านพระอาทิตย์ <persName>นายสุริยะใส กตะศิลา</persName> ผู้ประสานงานพันธมิตรฯ และเลขาธิการพรรคการเมืองใหม่ กล่าวถึง ข้อพิพาทเขตทับซ้อนบริเวณเขาพระวิหาร ว่า <persName>นายอภิสิทธิ์ เวชชาชีวะ</persName> นายกรัฐมนตรี ควรแสดงความชัดเจนว่า จะเจรจากับฝ่ายผู้นำกัมพูชาอย่างไร และเวลาเท่าไหร่ เพื่อให้เป็นการยืนยันว่า รัฐบาลจะดำเนินการผลักดันชาวกัมพูชาที่ลุกล้ำเข้ามาดินแดนไทยอย่างจริงจัง ที่ผ่านมานายกฯ พูดเพียงอย่างเดียวว่า พื้นที่ 4.6 ตารางกิโลเมตร ยังเป็นพื้นที่ของประเทศไทย แต่กลับปล่อยให้ชาวกัมพูชาลุกล้ำเขตแดนเข้ามาเรื่อย ๆ หากในอนาคตมีการฟ้องร้องศาลโลกกันอีก จะทำให้ประเทศไทยเสียดุลอำนาจในการต่อรองกับกัมพูชา </p>
<p>ส่วนกรณีที่ <persName>นายสุเทพ เทือกสุบรรณ</persName> รองนายกฯ ระบุว่า ได้พูดคุยกับ <persName>พล.อ.เตีย บันส์</persName> ในเรื่องดังกล่าวมาโดยตลอดนั้น พันธมิตรฯ สงสัยว่า พูดคุยเรื่องอะไรกันแน่ หากเอาดินแดนไทยไปต่อรองแลกเปลี่ยนผลประโยชน์ให้กับกลุ่มนักธุรกิจบางกลุ่ม พันธมิตรฯ ทั่วประเทศจะออกมาเคลื่อนไหวคัดค้านจนถึงที่สุด.</p></body>
</news>
