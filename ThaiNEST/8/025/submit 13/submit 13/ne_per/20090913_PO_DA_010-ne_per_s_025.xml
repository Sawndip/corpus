<teiHeader>
<fileDesc>
<titleStmt>
  <title>มท.รอ ป.ป.ช.ขอดูข้อมูลค้นหาบ้าน 'วิชา'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-13 16:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20061  </bibl>
</sourceDesc>
</fileDesc>
</teiHeader>
<news>
<headline>มท.รอ ป.ป.ช.ขอดูข้อมูลค้นหาบ้าน '<persName>วิชา</persName>'</headline>
<lead></lead>
<neck></neck>
<body><p>วันนี้(13ก.ย.) แหล่งข่าวระดับสูงจากสำนักบริหารทะเบียนราษฎร กล่าวถึงกรณีที่มีข่าวว่า จะมีการตั้งเรื่องสอบเจ้าหน้าที่ตำรวจ ที่ใช้รหัสข้อมูลเข้าไปดูทะเบียนราษฎร์ของคณะกรรมการป้องกันและปราบปรามการทุจริตแห่งชาติ(ป.ป.ช.) ก่อนก่อเหตุปาระเบิดที่บ้าน<persName>นายวิชา มหาคุณ</persName> คณะกรรมการ ป.ป.ช. ว่า ขณะนี้ เรื่องดังกล่าวยังไม่ได้มาที่สำนักฯ และยังไม่ทราบว่า จะเป็นนโยบายของผู้บังคับบัญชาหรือไม่ อย่างไรก็ตาม ถ้าจะต้องมีการดำเนินการตามขั้นตอน ทาง ป.ป.ช. จะต้องร้องมาก่อน ว่ามีการเปิดข้อมูลทะเบียนราษฎร์ จากนั้น จึงตรวจสอบว่า มีหน่วยงานไหนที่เซ็นลงนามข้อตกลง (เอ็มโอยู) กับสำนักบริหารทะเบียนราษฎรบ้าง ซึ่งเจ้าหน้าที่และหน่วยงานที่มีอำนาจในการเปิดข้อมูลทะเบียนราษฎร์ต้องมีรหัส เราจึงจะทำข้อร้องเรียนประสานไปยังหน่วยงานหรือบุคคลนั้นเพื่อให้ชี้แจงว่า เปิดข้อมูลเพื่ออะไร มีเหตุผลอะไร และหน่วยงานนั้นจะตั้งกรรมการสอบเอง แต่ยืนยันว่า กระทรวงมหาดไทย ไม่ได้มีอำนาจในการตั้งกรรมการสอบ มีเพียงหน้าที่ในการประสานหน่วยงานที่ลงนามข้อตกลงเท่านั้น.
</p></body>
</news>
