<teiHeader>
<fileDesc>
<titleStmt>
  <title>ป.ป.ช.จ่อฟัน'ครม.สมัคร'ปมเขาพระวิหาร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-21 14:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21666  </bibl>
</sourceDesc>
</fileDesc>
</teiHeader>
<news>
<headline>ป.ป.ช.จ่อฟัน'ครม.<persName>สมัคร</persName>'ปมเขาพระวิหาร</headline>
<lead></lead>
<neck></neck>
<body><p>วันนี้(21ก.ย.) ผู้สื่อข่าวรายงานว่า <persName>นางสาวสมลักษณ์ จัดกระบวนพล</persName> คณะกรรมการป้องกันและปราบปรามการทุจริตแห่งชาติ หรือ ป.ป.ช. ประธานรับผิดชอบสำนวนข้อกล่าวหามติคณะรัฐมนตรี <persName>นายสมัคร สุนทรเวช</persName> เมื่อวันที่ 17 มิ.ย. 51 ที่ออกแถลงการณ์ร่วมสนับสนุนการขึ้นทะเบียนปราสาทพระวิหารของกัมพูชา เป็นมรดกโลก โดยไม่ขอความเห็นชอบจากรัฐสภา ถือว่าเป็นการละเว้นการปฏิบัติหน้าที่โดยมิชอบ และขัดต่อรัฐธรรมนูญ แสดงความมั่นใจในสำนวนการไต่สวนข้อเท็จจริงทั้งหมดที่จะนำเข้าหารือในที่ประชุม ป.ป.ช.วันพรุ่งนี้ว่า จะมีความสมบูรณ์และพร้อมลงมติชี้มูลได้ ทั้งนี้ยืนยันว่า ไม่มีกระแสกดดันใดเข้ามาเกี่ยวข้องในการพิจารณา ส่วนรัฐมนตรีที่เกี่ยวข้องจะต้องยุติการปฏิบัติหน้าที่หรือไม่ ยังต้องดูในข้อกฎหมายก่อน ซึ่งอาจมีความเห็นประกอบการชี้มูล </p>
<p>สำหรับข้อสรุปสำนวนการไต่สวน ความหนากว่า 130 หน้า โดยมีผู้ถูกกล่าวหาทั้งนักการเมือง ข้าราชการประจำ จำนวน 36 คน และมีรัฐมนตรีชุดปัจจุบันเกี่ยวข้อง 4 คน ได้แก่ <persName>พล.ต.สนั่น ขจรประศาสน์</persName> รองนายกฯ  <persName>นายประดิษฐ์ ภัทรประสิทธิ์</persName> รมช.คลัง ร<persName>.ต.หญิง ระนองรักษ์ สุวรรณฉวี</persName> รมว.เทคโนโลยีสารสนเทศและการสื่อสาร และ<persName>นายชวรัตน์ ชาญวีรกูล</persName> รมว.มหาดไทย</p>
<p>ด้าน ชาวบ้านภูมิซรอล ได้จัดพิธีบายศรีสู่ขวัญ หลังปะทะกับพันธมิตรฯ โดยจัดขึ้นที่วัดบ้านภูมิซรอล ต.เสาธงชัย อ.กันทรลักษ์ จ.ศรีสะเกษ มีประชาชนจาก 22 อำเภอ ของ จ.ศรีสะเกษ จำนวนนับพันคนเดินทางเพื่อมาปลอบขวัญ ให้กำลังใจ และร่วมพิธีบายศรีสู่ขวัญ โดยมี <persName>นายวีระยุทธ ดวงแก้ว</persName> กำนัน ต.เสาธงชัย ให้การต้อนรับ และกล่าวว่า วันนี้ชาวบ้านภูมิซรอล ได้กำหนดที่จะทำบุญและทำการสู่ขวัญบายศรีให้กับชาวบ้านภูมิซรอล ที่ช่วยกันป้องกันพันธมิตรฯเข้ามาสร้างความวุ่นวายให้กับหมู่บ้าน พร้อมกล่าวขอบคุณทุกคนที่เดินทางมาให้กำลังใจ.
</p></body>
</news>
