<teiHeader>
<fileDesc>
<titleStmt>
  <title>"พจมาน"ขึ้นศาลสู้คดียึดทรัพย์7.6หมื่นล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/16/news_29475278.php?news_id=29475278  </bibl>
</sourceDesc>
</fileDesc>
</teiHeader>
<news>
<headline>"<persName>พจมาน</persName>"ขึ้นศาลสู้คดียึดทรัพย์7.6หมื่นล้าน</headline>
<lead></lead>
<neck></neck>
<body><p>ศาลฎีกา แผนกคดีอาญาผู้ดำรงตำแหน่งทางการเมือง นัดไต่สวนคดีที่อัยการสูงสุดเป็นผู้ร้อง ขอให้ศาลมีคำสั่งยึดทรัพย์ 7.6 หมื่นล้านบาท ของ <persName>พ.ต.ท.ทักษิณ ชินวัตร</persName> อดีตนายกรัฐมนตรี และครอบครัว พร้อมดอกเบี้ยจากการขายหุ้นในเครือบริษัท ชิน คอร์ปอเรชั่น จำกัด (มหาชน) ให้ตกเป็นของแผ่นดิน เนื่องจากมีพฤติกรรมร่ำรวยผิดปกติ และได้ทรัพย์มาโดยการกระทำที่เป็นการขัดกันระหว่างประโยชน์ส่วนบุคคลและประโยชน์ส่วนรวม</p>
<p>โดย<persName>คุณหญิงพจมาน ดามาพงศ์</persName> อดีตภริยา พ.ต.ท.ทักษิณ ได้เบิกความในฐานะพยานฝ่ายผู้คัดค้าน ถึงการจัดการด้านการเงินที่ผ่านมาว่า เป็นผู้ดูแลทางด้านการเงินทั้งหมด หาก <persName>พ.ต.ท.ทักษิณ</persName> จะนำเงินไปลงทุนก็จะมาขอ แต่ไม่ทราบรายละเอียดการดำเนินการ เพราะมี<persName>นางกาญจนาภา หงส์เหิน</persName> เลขานุการส่วนตัว เป็นผู้ดำเนินการเรื่องเอกสารให้ จึงจำตัวเลขไม่ได้</p>
<p>ส่วนบริษัท วินมาร์ค ที่ คตส.กล่าวหาว่า พยาน และ <persName>พ.ต.ท.ทักษิณ</persName> เป็นเจ้าของนั้นไม่เป็นความจริง เพราะมี<persName>นายมามุด โมฮัมหมัด อัล อันซาร์</persName> มหาเศรษฐีชาวตะวันออกกลาง เพื่อนนักธุรกิจของ <persName>พ.ต.ท.ทักษิณ</persName> เป็นเจ้าของ และมาขอซื้อหุ้นจากพยาน และ <persName>พ.ต.ท.ทักษิณ</persName> มูลค่า 650 ล้านบาท เพื่อต้องการนำเข้าจดทะเบียนในตลาดหลักทรัพย์แห่งประเทศไทย</p>
<p>พยาน และ <persName>พ.ต.ท.ทักษิณ</persName> จึงขายหุ้นให้ไปในราคาพาร์ ซึ่งไม่ทราบว่าบริษัทวินมาร์ค จะถือครองหุ้นเป็นเวลานานเท่าใดก่อนที่จะขายหุ้นต่อให้กับ <persName>น.ส.พินทองทา</persName> และเมื่อวันที่ 11 มิ.ย.2542 <persName>พ.ต.ท.ทักษิณ</persName> ได้ขายหุ้นบริษัทชินคอร์ป ให้กับบริษัทแอมเพิลริช อินเวสต์เมนท์ จำนวน 32.9 ล้านหุ้น ได้เงินมาแล้วนำเข้าบัญชีของพยาน เนื่องจากเป็นเงินที่ <persName>พ.ต.ท.ทักษิณ</persName> ยืมไป ส่วนบริษัทแอมเพิลริช จะประกอบกิจการประเภทใดนั้นไม่ทราบ</p>
<p>ภายหลังพยาน และ <persName>พ.ต.ท.ทักษิณ</persName>ได้จดทะเบียนหย่ากันที่ประเทศฮ่องกง โดยทำข้อตกลงกันว่าทรัพย์สินที่มีชื่อใครก็ให้บุคคลนั้นไป ส่วนที่มีข่าวว่าประเทศอังกฤษได้อายัดทรัพย์ <persName>พ.ต.ท.ทักษิณ</persName> กว่า 100,000 ล้านบาทนั้น ไม่เป็นความจริง
</p></body>
</news>
