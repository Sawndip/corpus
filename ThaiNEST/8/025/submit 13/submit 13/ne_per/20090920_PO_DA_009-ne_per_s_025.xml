<teiHeader>
<fileDesc>
<titleStmt>
  <title>แม้วถามหลังปฏิวัติได้อะไร  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-20 22:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21333  </bibl>
</sourceDesc>
</fileDesc>
</teiHeader>
<news>
<headline><persName>แม้ว</persName>ถามหลังปฏิวัติได้อะไร</headline>
<lead></lead>
<neck></neck>
<body><p>เวลา 20.35 น. ผู้สื่อข่าวรายงานว่า <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้วีดีโอลิ้งค์ เข้ามายังเวทีชุมนุมของกลุ่มคนเสื้อแดง ที่ลานพระรูปทรงม้า ใช้เวลาประมาณ 1 ขั่วโมง โดย <persName>พ.ต.ท.ทักษิณ</persName> มีหน้าตาที่ยิ้มแย้ม สวมเสื้อเชิ๊ตสีขาว ใส่เสื้อคลุมสีแดงงทับ สวมแว่นตา จากนั้นกล่าวไว้อาลัยแก่<persName>นายนวมทอง ไพรวัลย์</persName> คนขับแท็กซี่ชนรถถัง พร้อมขอให้มอบเงินให้ภรรยา <persName>นายนวมทอง</persName> เป็นเงินจำนวน 50,000 บาท เนื่องจาก<persName>ลุงนวมทอง</persName>เป็นการชี้ให้เห็นว่าอำนาจเผด็จการเป็นสิ่งเลวร้ายต่อคนไทยทั้งแผ่นดิน ทั้งวันนี้ถือเป็นวันที่ครบ 3 ปีพอดีของการรัฐประหารในศตวรรษที่ 21 ไม่ควรจะเกิดกับประเทศไทยเพราะคนทั้งโลกมองว่าไทยพัฒนาตัวเองเกือบจะเป็นประเทศที่พัฒนาแล้ว แต่เมื่อมีการรัฐประหารจนทำให้ประเทศไทยถอยหลังเข้าคลอง </p>
<p>'การที่พยายามขจัดกันโดยนอกประชาธิปไตย จึงออกอาวุธทุกรูปแบบเกินความจำเป็น เหมือนกับจับหนูตัวเดียวแต่รื้อบ้านทั้งหลัง ทั้งที่เจรจากันก็จบ ผมอยากเชิญชวนคนที่เกลียดและรักผมหลับตาสบาย ๆ คิดอย่างใจเป็นกลางว่า 3 ปีที่ผ่านมามีอะไรดีไหม ทั้งในเรื่องเศรษฐกิจ ความเป็นธรรมในสังคม การลงทุนในประเทศ ความสุขที่หายไป การเป็นสยามเมืองยิ้ม สังคมเกิดความแตกแยก ข่าวสารที่เป็นกลาง ยาเสพติดมากมาย องค์กรอิสระก็ไม่อิสระ กระบวนการยุติธรรมก็ยุติความเป็นธรรม 3 ปีที่ไล่ผมไปและบอกว่าประเทศดีขึ้นมันดีขึ้นไหม เรื่องการกล่าวหาต่อว่าตนสารพัดว่าคอรัปชั่น ถามว่าวันนี้มีคอรัปชั่นมากกว่าไหม กล่าวหาว่าตนไม่จงรักภักดีแล้วตอนนี้อย่างไร ปัญหา 3 จังหวัดชายแดนภาคใต้ก็หนักกว่าเดิม มากล่าวหาว่าตนแทรกแซงองค์กรอิสระ แต่วันนี้ทำตัวเป็นเจ้าขององค์กรอิสระ มากล่าวหาว่าตนแทรกแซงสื่ออยากถามว่าวันนี้สื่อ 3 ปีที่ผ่านมาพอหรือยังกับความบอบช้ำของประเทศหรือจะปล่อยไปเรื่อย ๆ จนกว่าพวกเราจะยอมแพ้' <persName>พ.ต.ท.ทักษิณ</persName> กล่าว </p>
<p><persName>พ.ต.ท.ทักษิณ</persName> ยังกล่าวถึงปัญหาชายแดนไทย-กัมพูชา ว่า  อย่านำเรื่องนี้มาเล่นการเมืองมากเกินไป  อย่ามองว่า<persName>สมเด็จฮุนเซน</persName> สนิทกับตนเลย ต้องแยกกันระหว่างเรื่องส่วนตัวกับเรื่องของประเทศ กรณีเขาพระวิหาร มีประวัติศาสตร์มาตั้งแต่สมัย<persName>สมเด็จกรมพระยาดำรงราชานุภาพ</persName> จะเสด็จไปเขาพระวิหาร ทางฝรั่งเศสก็มารับเสด็จแล้วก็เอาแผนที่ให้ดู ซึ่งระบุว่าเขาพระวิหารอยู่ฝั่งเขมร <persName>สมเด็จกรมพระยาฯ</persName> ชอบใจก็เลยขอมา 5 แผ่นใช้ในราชการ ซึ่งแผนที่เขียนขึ้นฝ่ายเดียวคือ ฝรั่งเศส แต่ก็มีทฤษฎีการคัดค้าน ว่าถ้าไม่เห็นด้วยก็ต้องค้าน  ในเมื่อเราไม่ค้านตั้งแต่ต้นก็ให้เขาใช้แผนที่เขาตัดสินบนศาลโลก </p>
<p>ดังนั้นเขาพระวิหารเป็นของกัมพูชา ส่วนในเรื่องการปักปันเขตแดนนั้น ในเขตพิพาทต้องไม่มีใครอยู่อาศัยจนกว่าจะตกลงกันได้ แต่กัมพูชามีคนอยู่ในเขตพิพาทเราก็เตือนให้เขาเอาคนออกแล้วเจรจาให้ชัดเจนในเรื่องเขตแดน ซึ่งเขตพิพาทก็ไม่ได้คุยกัน ซึ่งตรงนี้มีคณะกรรมการชายแดนคุยอยู่แล้ว ถ้าทุกฝ่ายคุยกันได้หมดเรื่องก็จบจะใช้เวลา 5 ปี 10 ปี ก็ไม่เป็นไร  อย่าแต่เขาเอามาเล่นเป็นเกมการเมืองเลยคุยกันไม่จบ </p>
<p><persName>พ.ต.ท.ทักษิณ</persName> กล่าวต่อว่า วันนี้มีสถานีปล่อยข่าวโกหกกันทุกวัน ปล่อยข่าวว่าผมเป็นมะเร็งต่อมลูกหมาก ให้หมอจากโรงพยาบาลพระราม 9 ไปฉายรังสี ที่เกาะกง ผมจะไปตรงนั้นทำไม ถ้าไปไปฉายคีโมที่ดูไบดีกว่า เขาคิดว่าคนไทยโง่หรือ แต่ตอนนี้ไม่ใช่แล้ว โดยเฉพาะคนรากหญ้า วันนี้รัฐบาลต้องแก้ปัญบหาเศรษฐกิจเลิกะบบ 2 มาตรฐาน อย่างเรื่อองการปิดสนามบิน ก็ไม่มีการดำเนินการอะไร ต่างกับม็อบของคนจนที่ปิดถนนเรียกร้องเรื่องปากท้อง แต่ถูกจำคุก 3 ปีที่ผ่านมาเราบอบช้ำพอหรือยัง ความแตกแยกและความเป็นธรรมที่เกิดขึ้น อีกฝ่ายหนึ่งถูกโอ๋  อีกฝ่ายหนึ่งถูกซัดกลับทางการเมืองอย่างรุนแรง ขอวิงวอนให้ทุกฝ่ายเข้าหากัน กลับมาเริ่มต้นกันใหม่ </p>
<p><persName>พ.ต.ท.ทักษิณ</persName> กล่าวทิ้งท้ายว่า 3 ปีที่ผ่านมา บอบช้ำพอหรือยัง อย่างไรก็ตามผมขอขอบคุณทุกคนที่มาร่วมกันแสดงออก แล้วเจอกันที่ประเทศไทย แต่เมื่อไหร่ยังไม่รู้.</p></body>
</news>
