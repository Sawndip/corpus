<teiHeader>
<fileDesc>
<titleStmt>
  <title>นายกฯยันรัฐบาลจริงใจแก้ไขรัฐธรรมนูญ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-17 11:09:07  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190117  </bibl>
</sourceDesc>
</fileDesc>
</teiHeader>
<news>
<headline>นายกฯยันรัฐบาลจริงใจแก้ไขรัฐธรรมนูญ</headline>
<lead>นายกฯยืนยันรัฐบาลจริงใจแก้ไขรัฐธรรมนูญ ยอมรับมีบางมาตราไม่เห็นด้วย ขณะ ส.ส.เพื่ไทย เสนอแก้ มาตรา 237</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ชี้แจงในที่ประชุมร่วมกันของรัฐสภากรณีที่ ส.ส.ฝ่ายค้านถามถึงจุดยืนของรัฐบาลในการแก้ไขรัฐธรรมนูญ โดยนายกฯ ยืนยันว่า รัฐบาลมีความจริงใจที่จะรับฟังความคิดเห็นก่อนดำเนินการแก้ไขแม้จะมีบางประเด็นที่ยอมรับว่ารู้สึกไม่เห็นด้วย เช่น การนิรโทษกรรม และเห็นว่าขั้นตอนหลังจากนี้ควรให้มีการตั้งสภาร่างรัฐธรรมนูญ หรือ ส.ส.ร.3 โดยขอให้กรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญออกแบบโครงสร้าง </p>
<p>ทั้งนี้ ระบุว่าส่วนตัวมองว่าระบบแบบเขตเลือกตั้งที่ใช้อยู่ในขณะนี้นั้นดีอยู่แล้ว แต่หากเป็นอุปสรรคในการสร้างความสมานฉันท์ก็สามารถประนีประนอมกันได้ โดยจุดยืนของตนเองไม่เคยเปลี่ยนแปลงทั้งก่อนและหลังมาเป็นรัฐบาล</p></body>
</news>
