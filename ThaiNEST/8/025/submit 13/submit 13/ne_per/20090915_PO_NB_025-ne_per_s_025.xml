<teiHeader>
<fileDesc>
<titleStmt>
  <title>ประธานวุฒิสภาปฏิเสธข่าวดึงเรื่องญัญติร่างการแก้รัฐธรรมนูญที่สมาชิกวุฒิสภาและสภาผู้แทนราษฏรร่วมกันเสนอ เพื่อหวังที่จะเปิดโอกาสให้มีการถอนรายชื่อ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150090&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานวุฒิสภาปฏิเสธข่าวดึงเรื่องญัญติร่างการแก้รัฐธรรมนูญที่สมาชิกวุฒิสภาและสภาผู้แทนราษฏรร่วมกันเสนอ เพื่อหวังที่จะเปิดโอกาสให้มีการถอนรายชื่อ</headline>
<lead></lead>
<neck></neck>
<body><p>ประธานวุฒิสภาปฏิเสธข่าว ชลอส่งญัญติร่างการแก้รัฐธรรมนูญที่สมาชิกวุฒิสภาและสภาผู้แทนราษฏรร่วมกันเสนอ เพื่อเปิดโอกาสให้มีการถอนรายชื่อ <persName>นายประสพสุข บุญเดช</persName> ประธานวุมิสภา กล่าวว่า การที่ลงไปรับญัตติแก้ไขรัฐธรรมนูญ เป็นเรื่องของความบังเอิญ และที่ผ่านมาไม่เคยคิดที่จะชลอเรื่องไว้ เพื่อเปิดโอกาสให้ สว.มีเวลามาถอนรายชื่อตามที่เป็นข่าว เพราะเมื่อได้รับเรื่องได้ส่งต่อให้สำนักงานเลขาธิการสภาผู้แทนราษฏรทันที และไม่ทราบว่าขณะนี้มี สส.และ สว.ถอนชื่อไปแล้วจำนวนเท่าใดเพราะเป็นเรื่องของสำนักเลขาธิการสภาผู้แทนราษฏร ขณะที่<persName>นายแพทย์ตุลย์ สิทธิสมวงศ์</persName> ในฐานะตัวแทนภาคประชาชน ได้เดินทางมาแสดงความประสงค์ต่อประธานวุฒิสภา เพื่อขอยื่นเรื่องถอดถอน สส.และ สว.ที่ร่วมกันเสนอญัญติขอแก้ไขรัฐธรรมนูญ เนื่องจากเห็นว่าเป็นการแก้ไขเพื่อประโยชน์ของตัวเอง ซึ่งเป็นการใช้อำนาจหน้าที่ขัดต่อรัฐธรรมนูญมาตรา 122 ดังนั้น ในฐานะตัวแทนภาคประชาชนจึงมีความจำเป็นที่จะขอใช้สิทธิ์ตามรัฐธรรมนูญมาตรา 164 เพื่อดำเนินการถอดถอน สส.และ สว.ที่ร่วมกันลงชื่อในครั้งนี้ อย่างไรก็ตาม จากการตรวจสอบไปยังเลขาธิการสภาผู้แทนราษฏรล่าสุดเมื่อเวลา 10.00 น. ได้มีการส่งญัตติการแก้ไขรัฐธรรมให้ประธานสภาผู้แทนราษฏรแล้ว โดยมีสมาชิกร่วมลงชื่อทั้งหมด 133 คน จากจำนวนสมาชิกทั้ง 2 สภารวม 622 คน ซึ่งถ้าใช้สมาชิกจำนวนหนึ่งในห้า ต้องมี สส.และ สว.ร่วมลงรายชื่อ 125 คน</p></body>
</news>
