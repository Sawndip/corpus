<teiHeader>
<fileDesc>
<titleStmt>
  <title>พท.ยื่นป.ป.ช.เชือดชวรัตน์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-20 20:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000109975  </bibl>
</sourceDesc>
</fileDesc>
</teiHeader>
<news>
<headline>พท.ยื่นป.ป.ช.เชือด<persName>ชวรัตน์</persName></headline>
<lead></lead>
<neck></neck>
<body><p><persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงว่า ในวันที่ 21 ก.ย. ตนและ<persName>นายสงวน พงษ์มณี</persName> ส.ส.ลำพูน พรรคเพื่อไทย จะเดินทางไปยื่นเรื่องต่อคณะกรรมการ ป้องกันและปราบปรามการทุจริตแห่งชาติ (ป.ป.ช.) ให้ตรวจสอบ<persName>นายชวรัตน์ ชาญวีรกูล</persName> รมว.มหาดไทย และหัวหน้าพรรคภูมิใจไทย กรณีกระทำผิด พ.ร.บ.ป้องกันและปราบปรามการทุจริต พ.ศ.2542 มาตรา 100(3) และ (4) ในประเด็นการขัดกันระหว่างผลประโยชน์ส่วนตัวกับผลประโยชน์ส่วนรวม</p>
<p>ทั้งนี้เนื่องจากพบว่า ระหว่างที่<persName>นายชวรัตน์</persName>ดำรง ตำแหน่งรมว.มหาดไทยในปัจจุบันนั้น รัฐบาล<persName>นายอภิสิทธิ์ เวชชาชีวะ</persName> ได้มีมติครม. เมื่อวันที่ 10 มี.ค.2552 อนุมัติงบประมาณค่าก่อสร้างเพิ่มเติมในโครงการแอร์พอร์ตลิงค์ จำนวน 408 ล้านบาท ให้แก่บริษัท ชิโน-ไทย ที่บุตรชายและบุตรสาวของ<persName>นายชวรัตน์</persName> เป็นกรรมการและผู้ถือหุ้นรายใหญ่อยู่ โดย<persName>นายชวรัตน์</persName>ได้เข้าประชุมครม.ในวันดังกล่าวด้วย จึงเข้าข่าย การกระทำการขัดกันระหว่างผลประโยชน์ตามมาตรา 100(3)และ (4) ของกฎหมาย ป.ป.ช.ที่ห้ามเจ้าหน้าที่รัฐเข้าไปรับสัมปทานหรือเป็นคู่สัญญากับรัฐ หน่วยงานราชการ ในลักษณะเป็นการผูกขาดตัดตอน ไม่ว่าโดยตรงหรือโดยอ้อม  </p>
<p>ที่สำคัญก่อนหน้านี้เคยมีการนำโครงการดังกล่าวขอความเห็นชอบจาก ครม. ในสมัยรัฐบาล<persName>นายสมัคร สุนทรเวช</persName> และรัฐบาล<persName>นายสมชาย วงศ์สวัสดิ์</persName> รวมถึงช่วงที่ <persName>นายชวรัตน์</persName>รักษาการนายกรัฐมนตรีอยู่ด้วย แต่ครม.ไม่อนุมัติ เนื่องจากเกรงว่า เป็นการเข้าข่ายขัดกันระหว่างผลประโยชน์ส่วนตัวกับผลประโยชน์ส่วนรวม แต่เหตุใดรัฐบาล<persName>นายอภิสิทธิ์</persName>กลับอนุมัติโครงการดังกล่าว เข้าข่ายน่าสงสัยว่ามีการเอื้อผลประโยชน์ต่อกันหรือไม่</p>
<p><persName>นายพร้อมพงศ์</persName> กล่าวด้วยว่า ในวันที่ 25 ก.ย.จะเดินทางไปยื่นเรื่องต่อป.ป.ช. ให้ดำเนินคดีกับครม.ชุดปัจจุบันทั้งคณะด้วย กรณีปฏิบัติหน้าที่มิชอบตามประมวลกฎหมายอาญา มาตรา 157 ที่มีการอนุมัติโครงการดังกล่าว เป็นการขัดกันระหว่างผลประโยชน์ส่วนตัวกับส่วนรวม</p>
<p></p>
<p></p></body>
</news>
