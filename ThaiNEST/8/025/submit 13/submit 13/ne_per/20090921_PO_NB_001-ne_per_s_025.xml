<teiHeader>
<fileDesc>
<titleStmt>
  <title>วิปรัฐบาล มอบหมาย"นายชินวรณ์"และ ส.ส. พรรคชาติไทยพัฒนา  หารือนอกรอบวิปวุฒิสภาและวิปฝ่ายค้าน กำหนดกรอบแก้ไขรัฐธรรมนูญ  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210139&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิปรัฐบาล มอบหมาย"<persName>นายชินวรณ์</persName>"และ ส.ส. พรรคชาติไทยพัฒนา  หารือนอกรอบวิปวุฒิสภาและวิปฝ่ายค้าน กำหนดกรอบแก้ไขรัฐธรรมนูญ</headline>
<lead></lead>
<neck></neck>
<body><p>วิปรัฐบาล มอบหมาย<persName>นายชินวรณ์ บุญเกียรติ</persName> และ ส.ส. พรรคชาติไทยพัฒนา หารือนอกรอบกับวิปวุฒิสภาและวิปฝ่ายค้านเพื่อกำหนดกรอบทิศทางที่ชัดเจนในการแก้ไขรัฐธรรมนูญ <persName>นายชินวรณ์ บุญเกียรติ</persName> ประธานคณะกรรมการประสานงานพรรคร่วมรัฐบาล กล่าวว่า การประชุมในวันนี้(21 ก.ย.)ได้มีการพิจารณาวาระการประชุมสภาผู้แทนราษฏรที่ผ่านมา ซึ่งวิปรัฐบาลได้ตั้งคณะทำงานดำเนินการประมวลผล สรุปข้อเสนอแนะและความคิดเห็นของสมาชิกเกี่ยวกับการสร้างความสมาฉันท์ การปฏิรูปทางการเมือง และประเด็นการแก้ไขกฎหมายรัฐธรรมนูญ และได้มีความคิดเห็นสังเคราะห์ประเด็นที่ได้มีการอภิปรายเพื่อให้ทุกฝ่ายได้ร่วมกันดำเนินการให้ไปสู่เป้าหมายการสร้างความสมานฉันท์และการปฏิรูปทางการเมือง โดยที่ประชุมมีมติมอบหมายให้ตนเองและ <persName>นายภราดร ปริศนานันทกุล</persName> ส.ส. พรรคชาติไทยพัฒนา เป็นตัวแทนไปหารือนอกรอบกับวิปวุฒิสภาและวิปฝ่ายค้าน เพื่อกำหนดทิศทาง โดยเฉพาะประเด็นการแก้ไขรัฐธรรมนูญให้มีทิศทางที่ชัดเจน ก่อนนำไปหารือกับนายกรัฐมนตรีอีกครั้ง เชื่อว่าหลังการประชุมวิป 3 ฝ่ายแล้วจะได้ทางออก พร้อมเปิดกว้างยอมรับความคิดเห็นของทุกฝ่าย ส่วนร่างพระราชบัญญัติว่าด้วยการทำประชามติ พ.ศ. นั้นวิปรัฐบาลได้มอบหมายให้ คณะกรรมการการเลือกตั้ง หรือ ก.ก.ต. ดำเนินการให้เป็นไปตามกฎหมายประชามติ เกี่ยวกับการให้แต่ละฝ่ายได้ออกเสียงแสดงความคิดเห็น เพื่อให้เกิดความโปร่งใส เนื่องจากกฎหมายฉบับนี้หากผ่านความเห็นชอบจะต้องประกาศใช้เป็นกฎหมายต่อไป นอกจากนี้ยังขยายเวลาการใช้สิทธิ์ของประชาชน จากเวลา 8.00 -15.00 น. เป็นเวลา 8.00 – 16.00 น. เพื่อให้ผู้ใช้สิทธิ์ได้มีโอกาสออกเสียงประชามติอย่างเต็มที่ </p></body>
</news>
