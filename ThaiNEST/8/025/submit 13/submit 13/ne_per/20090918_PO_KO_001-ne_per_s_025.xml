<teiHeader>
<fileDesc>
<titleStmt>
  <title>สุขุมพันธุ์สั่งขรก.กทม.ติดตามม็อบแดง24ชม.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29024  </bibl>
</sourceDesc>
</fileDesc>
</teiHeader>
<news>
<headline><persName>สุขุมพันธุ์</persName>สั่งขรก.กทม.ติดตามม็อบแดง24ชม.</headline>
<lead>"<persName>สุขุมพันธุ์</persName>สั่ง" ขรก.กทม.ดูแลสถานการณ์ เสื้อแดงชุมนุม 24 ชม. กำชับ รพ.และศูนย์สาธารณสุขพื้นที่ชั้นใน เตรียมพร้อม 24 ชม.รับคนบาดเจ็บ</lead>
<neck> <persName>ม.ร.ว.สุขุมพันธุ์ บริพัตร</persName> ผู้ว่าราชกรุงเทพมหานคร(กทม.) ในฐานะผู้อำนวยการกองอำนวยการรักษาความมั่นคงภายในกรุงเทพมหานคร(กอ.รมน.กทม.) ประชุมเพื่อรับมือสถานการณ์การชุมนุมของกลุ่มแนวร่วมประชาธิปไตยต่อต้านเผด็จการแห่งชาติ(นปช.) ที่นัดชุมนุมใหญ่ในวันที่ 19 ก.ย.นี้</neck>
<body><p><persName>ม.ร.ว.สุขุมพันธุ์</persName> เปิดเผยภายหลังว่า สำหรับ กทม.ได้มีการเตรียมความพร้อม โดยมีการจัดตั้งศูนย์อำนวยการเหตุการณ์รักษาความความสงบเรียบร้อยในพื้นที่กรุงเทพฯ ซึ่งมี<persName>นายพงศ์ศักติฐ์ เสมสันต์</persName> ปลัด กทม.เป็นประธาน รวมทั้งให้หน่วยงานที่เกี่ยวข้องกับการชุมนุมเตรียมพร้อมรับมือตลอด 24 ชม. ในส่วนของโรงพยาบาลต้องเตรียมพร้อมเพื่อรับผู้บาดเจ็บตลอดเวลา โดยเฉพาะโรงพยาบาลและศูนย์สาธารณสุขในพื้นที่ชั้นใน นอกจากนี้ได้จัดเจ้าหน้าที่เทศกิจจำนวน 350 นาย เพื่อช่วยเจ้าหน้าที่ตำรวจและทหารในการดูแลสถานการณ์ เตรียมรถสุขาจำนวน 8 คัน สำหรับสถานการณ์การชุมนุมนั้นจะมีการติดตามอย่างใกล้ชิดเพื่อเตรียมรับมือ ซึ่งขณะนี้ตนยังไม่มีความกังวลหรือเป็นห่วงแต่อย่างใด
</p>
<p> ทั้งนี้ตนอยากฝากถึงประชาชนว่า กทม.จะปฏิบัติหน้าที่เพื่อดูแลความปลอดภัยของประชาชนให้ดีที่สุด และตั้งแต่วันที่ 19 ก.ย.เป็นต้นไปขอให้ประชาชนระมัดระวังตัวในการเดินทาง หากไม่มีความจำเป็นโปรดหลีกเลี่ยงการเดินทางมาในพื้นที่ที่ประกาศ พ.ร.บ.รักษาความมั่นคงภายในราชอาณาจักร พ.ศ.2551 และพื้นที่ใกล้เคียง ทั้งนี้ กทม.ได้มอบหมายให้แต่ละเขตดูแลพื้นที่อย่างใกล้ชิดและยกเลิกกิจกรรมต่างๆ ที่จะจัดขึ้นในวันชุมนุม เช่น การจัดกิจกรรม คาร์ฟรีเดย์ เขตเคลื่อนที่ให้บริการประชาชน เป็นต้น อย่างไรก็ตามหากสถานการณ์มีความยืดเยื้อออกไปก็อาจจะพิจารณาให้มีการงดการเรียนการสอนในโรงเรียนที่อาจได้รับผลกระทบด้วย</p></body>
</news>
