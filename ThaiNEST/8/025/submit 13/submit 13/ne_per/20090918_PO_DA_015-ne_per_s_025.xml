<teiHeader>
<fileDesc>
<titleStmt>
  <title>รถขนโปลิศคุมม็อบแหกโค้งเจ็บเพียบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 09:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21062  </bibl>
</sourceDesc>
</fileDesc>
</teiHeader>
<news>
<headline>รถขนโปลิศคุมม็อบแหกโค้งเจ็บเพียบ</headline>
<lead></lead>
<neck></neck>
<body><p>วันนี้ (18 ก.ย.) <persName>ร.ต.ท.วุฒิพงษ์ ปานาลาด</persName> สภ.ทะเมนชัย จ.บุรีรัมย์ รับแจ้งเกิดอุบัติเหตุบริเวณโค้งบ้านหนองบัวโคก กม.18-19 ต.หนองบัวโคก อ.ลำปลายมาศ ไปตรวจสอบพบรถควบคุมผู้ต้องหาของ สภ.กระสัง สีดำ ทะเบียน 31-7906 กรุงเทพมหานคร พลิกคะแคง มีเจ้าหน้าที่ตำรวจได้รับบาดเจ็บทั้งหมด 22 นาย จึงเร่งลำเลียงส่ง รพ.ศูนย์บุรีรัมย์ และ รพ.ลำปลายมาศ </p>
<p>สอบสวนทราบว่า รถคันเกิดเหตุมี <persName>จ.ส.ต.สมสะอาด จันทีนอก</persName> ผบ.หมู่ งาน ป.สภ.กระสัง เป็นผู้ขับ นำตำรวจชุดควบคุมฝูงชนเดินทางจากหน้า สภ.เมืองบุรีรัมย์ ไปปฏิบัติหน้าที่บริเวณหน้าบ้าน <persName>พล.อ.เปรม ตินสูลานนท์</persName> ใน จ.นครราชสีมา โดยขับมาเป็นขบวนกว่า 30 คัน ซึ่งคันเกิดเหตุขับมาเป็นคันที่ 9 เมื่อถึงที่เกิดเหตุเป็นทางโค้งหักศอก ประกอบกับมีฝนตกถนนลื่น ทำให้หลุดโค้งดังกล่าว เบื้องต้นผู้บังคับบัญชาในพื้นที่เข้าเยี่ยมอาการตำรวจที่บาดเจ็บ พร้อมสั่งดูแลอย่างใกล้ชิด.
</p></body>
</news>
