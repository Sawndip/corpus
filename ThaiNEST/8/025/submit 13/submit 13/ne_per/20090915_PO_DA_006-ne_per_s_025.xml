<teiHeader>
<fileDesc>
<titleStmt>
  <title>สปสช.เปิดศึกแย่งบัตรทอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-15 07:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20316  </bibl>
</sourceDesc>
</fileDesc>
</teiHeader>
<news>
<headline>สปสช.เปิดศึกแย่งบัตรทอง</headline>
<lead></lead>
<neck></neck>
<body><p>วันที่ 14 ก.ย. ที่ศูนย์ราชการเฉลิมพระเกียรติ ถนนแจ้งวัฒนะ <persName>นายวิทยา แก้วภราดัย</persName> รมว.สาธารณสุข ในฐานะประธานกรรมการหลักประกันสุขภาพแห่งชาติ (บอร์ด สปสช.) เปิดเผยภายหลังการประชุมบอร์ด สปสช. ซึ่งเป็นวาระพิจารณามติ ครม. ที่เห็นชอบให้มีการขยายสิทธิประกันสังคมครอบคลุมคู่สมรสและบุตรของผู้ประกันตนในระบบประกันสังคมว่า ที่ประชุมมีมติไม่เห็นด้วยกับการโอนย้ายผู้มีสิทธิในระบบ หลักประกันสุขภาพถ้วนหน้าไปยังประกันสังคม เนื่องจากคู่สมรสและบุตรผู้ประกันตนที่จะถูกโอนย้ายไปนั้น เป็นกลุ่มวัยหนุ่มสาวที่เจ็บป่วยน้อย หากย้ายไปจะเหลือแต่กลุ่มผู้สูงอายุในระบบให้ต้องดูแล ซึ่งเป็นการเพิ่มภาระงบประมาณให้กับ สปสช. อย่างมาก ดังนั้น สปสช. จึงเตรียมจัดทำความเห็นที่ไม่เห็นด้วยเสนอต่อ ครม. ต่อไป    </p>
<p>ด้าน<persName>นายปั้น วรรณพินิจ</persName> เลขาธิการ สปส. กล่าวว่า ขณะนี้กระทรวงแรงงาน และ สปส. ถือว่าประเด็นดังกล่าวเป็นเรื่องที่คณะกรรม การกฤษฎีกาต้องให้ความเห็นใน ครม. อยู่แล้ว ดังนั้นหากกระทรวงสาธารณสุขทำหนังสือโดยอ้างมติ สปสช. ว่าไม่เห็นด้วยกับการโอนสิทธิดังกล่าวเพื่อพิจารณาใน ครม. ก็เป็นหน้าที่ของคณะกรรมการกฤษฎีกาจะเป็นผู้ชี้แจงว่าทำได้หรือไม่ เพราะเรื่องนี้ สปส. ได้ยืนยันมาตั้งแต่ต้นแล้วว่าขั้นตอนขณะนี้กำลังรอให้คณะกรรมการกฤษฎีการ่างกฎหมายให้เสร็จ เพื่อที่จะได้ร่างกฎกระทรวงวิธีปฏิบัติแต่เมื่อเรื่องนี้ยังไม่มีความชัดเจนก็ต้อง ว่ากันใน ครม. ก่อน.
</p></body>
</news>
