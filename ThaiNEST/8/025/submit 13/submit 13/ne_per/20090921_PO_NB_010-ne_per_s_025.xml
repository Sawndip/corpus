<teiHeader>
<fileDesc>
<titleStmt>
  <title>มท.1  เตรียมฟ้องเรียกค่าเสียหายโฆษก พท. หลังออกมาระบุ ครอบครัวถือครองหุ้น ซิโน - ไทย จำนวนมาก  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210276&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>มท.1  เตรียมฟ้องเรียกค่าเสียหายโฆษก พท. หลังออกมาระบุ ครอบครัวถือครองหุ้น ซิโน - ไทย จำนวนมาก</headline>
<lead></lead>
<neck></neck>
<body><p>รัฐมนตรีว่าการกระทรวงมหาดไทย เตรียมฟ้องเรียกค่าเสียหาย 5 ล้านบาท จากโฆษกพรรคเพื่อไทย หลังออกมาระบุ ครอบครัวถือครองหุ้นใน บริษัท ซิโน - ไทย จำนวนมาก <persName>นายศุภชัย ใจสมุทร</persName> โฆษกพรรคภูมิใจไทย กล่าวถึงกรณีที่ <persName>นายพร้อมพงศ์ นพฤทธิ์</persName> โฆษกพรรคเพื่อไทย ยื่นเรื่องต่อ คณะกรรมการป้องกันและปราบปรามการทุจริตแห่งชาติ (ป.ป.ช.) ขอให้ตรวจสอบ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย กรณีคนในครอบครัวถือหุ้น บริษัท ซิโน-ไทย ที่ได้รับสัมปทานจากรัฐบาลหลายโครงการว่า สิ่งที่ <persName>นายพร้อมพงศ์</persName> แถลงเป็นเรื่องที่ไม่เป็นความจริง เนื่องจากขณะที่ <persName>นายชวรัตน์</persName> ดำรงตำแหน่งรองนายกรัฐมนตรี รักษาการนายกรัฐมนตรี ในขณะนั้น <persName>นายสันติ พร้อมพัฒน์</persName> รัฐมนตรีว่าการกระทรวงคมนาคม เป็นผู้เสนอนำเรื่องเข้าคณะรัฐมนตรี (ครม.) เพื่อตั้งวงเงินงบประมาณเพิ่มให้การรถไฟแห่งประเทศไทย กรณีแอร์พอร์ตลิงค์ ซึ่งไม่เกี่ยวกับ บริษัท ซิโน - ไทย และ <persName>นายชวรัตน์</persName> ก็ไม่ได้ยุ่งเกี่ยวกับ บริษัท ซิโน - ไทย มาตั้งแต่ปี 2539 อย่างไรก็ตาม ในเรื่องนี้ <persName>นายชวรัตน์</persName> ตัดสินใจจะฟ้อง <persName>นายพร้อมพงศ์ นพฤทธิ์</persName> เรียกค่าเสียหาย 5 ล้านบาท ส่วนบุคคลอื่นกำลังตรวจสอบว่ามีความเกี่ยวข้องกันหรือไม่ และหากพบว่ามีส่วนเกี่ยวข้องก็จะฟ้องร้องเรียกค่าเสียหายเช่นกัน</P></body>
</news>
