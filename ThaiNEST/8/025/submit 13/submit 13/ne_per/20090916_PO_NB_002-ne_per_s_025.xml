<teiHeader>
<fileDesc>
<titleStmt>
  <title>วิปรัฐบาล ตั้งคณะทำงานประมวลข้อคิดเห็นจากการอภิปราย เพื่อให้ได้ข้อสรุปตรงกัน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160079&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิปรัฐบาล ตั้งคณะทำงานประมวลข้อคิดเห็นจากการอภิปราย เพื่อให้ได้ข้อสรุปตรงกัน</headline>
<lead></lead>
<neck></neck>
<body><p>วิปรัฐบาลตั้งคณะทำงานประมวลข้อคิดเห็นจากการอภิปรายร่วมของรัฐสภา เพื่อให้ได้ข้อสรุปการแก้ไขรัฐธรรมนูญที่ตรงกัน ขณะที่ประธานรัฐสภาเชื่อว่าการประชุมจะเป็นไปด้วยความเรียบร้อย <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือวิปรัฐบาล กล่าวว่า ในวันนี้คณะกรรมการสมานฉันท์เพื่อการปฏิรูปการเมืองและศึกษาแก้ไขรัฐธรรมนูญจะรายงานข้อสรุปทั้ง 6 ประเด็น ต่อที่ประชุมร่วมกันของรัฐสภา แล้วเป็นการหารือกรอบการอภิปราย จากนั้นจึงจะเริ่มการอภิปราย โดยฝ่ายค้าน วุฒิสภาและรัฐบาลจะอภิปรายสลับกัน ทั้งนี้ วิปรัฐบาลได้ตั้งคณะทำงานเพื่อประมวลความคิดเห็นจากการอภิปราย เพื่อสรุปประเด็นแก้ไขรัฐธรรมูญให้ตรงกัน ส่วนการตั้งสมาชิกสภาร่างรัฐธรรมนูญ หรือ สสร. ต้องรับฟังความเห็นของสมาชิกและประชาชน ด้าน<persName>นายชัย ชิดชอบ</persName> ประธานรัฐสภา กล่าวว่า การประชุมร่วมกันของรัฐสภาวันนี้(16 กย) ไม่ได้หารือเรื่องแก้ไขรัฐธรรมนูญ แต่เป็นการพูดคุยถึงความสมานฉันท์ในบ้านเมือง แต่หากสมาชิกจะหารือถึงเรื่องดังกล่าว ก็สามารถทำได้ ส่วนที่หลายฝ่ายเกรงว่าฝ่ายค้านจะมีการประท้วงระหว่างการประชุม <persName>นายชัย</persName>กล่าวว่า คงไม่เป็นเช่นนั้น แต่หากมีการประท้วง ประธานที่ประชุมจะควบคุมให้อยู่ในความเรียบร้อย </p></body>
</news>
