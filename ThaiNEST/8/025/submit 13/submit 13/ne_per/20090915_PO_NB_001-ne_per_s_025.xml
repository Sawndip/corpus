<teiHeader>
<fileDesc>
<titleStmt>
  <title>นายกฯจะขอความเห็นชอบต่อที่ประชุมครม.ในการประกาศพรบ.ความมั่นคงดูแลการชุมนุมของกลุ่มคนเสื้อแดง 19 กันยายนนี้  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140273&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯจะขอความเห็นชอบต่อที่ประชุมครม.ในการประกาศพรบ.ความมั่นคงดูแลการชุมนุมของกลุ่มคนเสื้อแดง 19 กันยายนนี้</headline>
<lead></lead>
<neck></neck>
<body><p>นายกรัฐมนตรี ขอความเห็นชอบต่อที่ประชุมคณะรัฐมนตรีในการประกาศพระราชบัญัติรักษาความมั่นคงภายในราชอาณาจักร เพื่อดูแลความสงบเรียบร้อยช่วงการชุมนุมของกลุ่มคนเสื้อแดง สำหรับการประชุมคณะรัฐมนตรีวันนี้ มีวาระที่น่าสนใจ อาทิ นายกรัฐมนตรีจะขอความเห็นชอบต่อที่ประชุมในการประกาศพระราชบัญัติรักษาความมั่นคงภายในราชอาณาจักร ระหว่างการชุมนุมของกลุ่มคนเสื้อแดงวันที่ 19 กันยายนนี้ <persName>นายสาทิตย์ วงษ์หนองเตย</persName> รัฐมนตรีประจำสำนักนายกรัฐมนตรี เสนอโครงการ "ไทยสามัคคี ไทยเข้มแข็ง" ให้ที่ประชุมพิจารณาเห็นชอบ เพื่อรวมพลังประชาชนทั้งประเทศแสดงความรักชาติ ก่อนเปิดตัวโครงการในวันที่ 17-18 กันยายนนี้ กระทรวงคมนาคมเสนอรายชื่อแต่งตั้งผู้บริหารกระทรวงคมนาคม ระดับ 10 และระดับ 11 แทนตำแหน่งผู้บริหารที่จะเกษียณอายุราชการ กระทรวงพาณิชย์เสนอให้<persName>นายยรรยง พวงราช</persName> อธิบดีกรมการค้าภายใน เป็นปลัดกระทรวงพาณิชย์ และกระทรวงสาธารณสุข เสนอแต่งตั้ง <persName>นพ.ไพจิตร์ วราชิต</persName> รองปลัดกระทรวงสาธารณสุข เป็นปลัดกระทรวงสาธารณสุข <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เสนอขออนุมัติแต่งตั้งคณะกรรมการอำนวยการแก้ไขปัญหาและพัฒนาประสิทธิภาพการให้บริการของสนามบินสุวรรณภูมิให้เป็นไปอย่างเป็นระบบ และกระทรวงเกษตรและสหกรณ์ เสนอคณะรัฐมนตรีพิจารณาเห็นชอบมาตรการให้ความช่วยเหลือด้านหนี้สินของสมาชิกสหกรณ์และกลุ่มเกษตรกรที่ประสบอุทกภัยปี 2551 พร้อมขออนุมัติงบประมาณให้กรมส่งเสริมสหกรณ์ เพื่อจ่ายชำระหนี้แทนสมาชิกที่เสียชีวิตและจ่ายชดเชยดอกเบี้ยปีแรกให้สหกรณ์และกลุ่มเกษตรกร </p></body>
</news>
