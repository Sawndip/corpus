<teiHeader>
<fileDesc>
<titleStmt>
  <title>"สาทิตย์" ยืนยัน รัฐบาลมีความจริงใจในการปฏิรูปการเมืองไม่ได้ซื้อเวลา  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170225&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ยืนยัน รัฐบาลมีความจริงใจในการปฏิรูปการเมืองไม่ได้ซื้อเวลา</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ยืนยัน รัฐบาลมีความจริงใจในการปฏิรูปการเมืองไม่ได้ซื้อเวลา <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวชี้แจงหลังจาก <persName>นายจตุพร พรหมพันธุ์</persName> ส.ส.สัดส่วน พรรคเพื่อไทย อภิปรายในการประชุมร่วมกันของรัฐสภา เพื่อพิจารณาข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ ว่า สิ่งที่อภิปรายในหลายเรื่องเป็นเรื่องที่รัฐบาลได้ชี้แจงและมีการพิสูจน์ที่ชัดเจนไปแล้ว อาทิ กรณีปราสาทพระวิหาร ส่วนเรื่องการรับงาช้างเถื่อนที่จังหวัดบุรีรัมย์ ที่ระบุว่า คณะกรรมการป้องกันและปราบปรามการทุจริตแห่งชาติ หรือ ป.ป.ช. เข้าข้างฝ่ายใดฝ่ายหนึ่งนั้น เป็นเรื่องที่ <persName>นายจตุพร</persName> จะต้องรับผิดชอบในคำพูด อีกทั้งยังยืนยันว่ารัฐบาลมีความจริงใจในการปฏิรูปการเมืองซึ่งจะเห็นได้จากการแถลงนโยบายต่อรัฐสภาที่ผ่านมาเรื่องดังกล่าวถือเป็นนโยบายเรื่องด่วน ซึ่งหลังจากการรับฟังความคิดเห็นจากสมาชิกรัฐสภาในครั้งนี้ผลจะออกมาอย่างไร นายกรัฐมนตรี ก็จะเสนอต่อที่ประชุมและเป็นดุลยพินิจของสมาชิกรัฐสภา โดยยืนยันว่าเรื่องดังกล่าวไม่ได้เป็นการซื้อเวลา รัฐมนตรีประจำสำนักนายกรัฐมนตรี ยืนยันด้วยว่า การประกาศใช้ พ.ร.บ.ความมั่นคง ในพื้นที่เขตดุสิต ทำอย่างรอบคอบและเป็นไปตามหลักเกณฑ์ รวมถึงศึกษาถึงผลกระทบอย่างชัดเจนแล้ว ซึ่งจะไม่กระทบต่อการใช้สิทธิ์ในการชุมนุมโดยสงบปราศจากอาวุธ และอยู่ภายใต้รัฐธรรมนูญ </p></body>
</news>
