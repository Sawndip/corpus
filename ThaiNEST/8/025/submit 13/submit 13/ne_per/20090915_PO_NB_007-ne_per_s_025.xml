<teiHeader>
<fileDesc>
<titleStmt>
  <title>ตำรวจทหารตรึงกำลังรักษาความปลอดภัย หลังกลุ่มสมานฉันท์แรงงานไทยพยายามเข้าไปภายในทำเนียบรัฐบาล  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150161&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ตำรวจทหารตรึงกำลังรักษาความปลอดภัย หลังกลุ่มสมานฉันท์แรงงานไทยพยายามเข้าไปภายในทำเนียบรัฐบาล</headline>
<lead></lead>
<neck></neck>
<body><p>เจ้าหน้าที่ตำรวจทหารตรึงกำลังรักษาความปลอดภัย หลังจากที่กลุ่มคณะกรรมการสมานฉันท์แรงงานไทย พยายามดันแผงรั้วเหล็กจะเข้าไปภายในทำเนียบรัฐบาล เพื่อรอเจรจากับนายกรัฐมนตรีขอให้ช่วยเหลือกรณีถูกเลิกจ้าง ภายหลังจากกลุ่มคณะกรรมการสมานฉันท์แรงงานไทย หรือ คสรท. เดินทางมาชุมนุมที่หน้าทำเนียบรัฐบาล เพื่อขอเจรจากับ<persName>นายอภิสิทธิ์ เวชชาชีวะ</persName> นายกรัฐมนตรีและทวงถามข้อเรียกร้องที่เคยยื่นให้กับรัฐบาล กรณีขอให้ช่วยเหลือพนักงานที่ถูกเลิกจ้างอย่างไม่เป็นธรรมแล้ว จึงเคลื่อนขบวนมาปักหลักชุมนุมบริเวณเชิงสะพานชมัยมรุเชฐ พร้อมยืนยันจะรอเจรจากับนายกรัฐมนตรี โดยกลุ่มผู้ชุมนุมพยายามที่จะดันแผงรั้วเหล็กเข้ามาภายในทำเนียบรัฐบาล ทำให้มีการตรึงกำลังจากเจ้าหน้าที่ตำรวจ 191 ชุดปฏิบัติการปราบจราจล และหน่วยจู่โจมพิเศษ มาดูแลอย่างเข้มงวดทั้งภายในและบริเวณประตูทางเข้าด้านสะพานชมัยมรุเชฐ รวมถึงมีการนำรถผู้ต้องขังและเครื่องLRAD ซึ่งเป็นเครื่องส่งความถี่สูงรบกวนกลุ่มผู้ชุมนุม มาเตรียมพร้อมไว้ ขณะที่ภายในทำเนียบรัฐบาลได้มีการเตรียมกำลังเจ้าหน้าที่ทหารพร้อมโล่ห์ดูแลความเรียบร้อยภายในทำเนียบรัฐบาล ด้าน<persName>พล.ต.ต. วิชัย สังข์ประไพ</persName> ผู้บังคับการตำรวจนครบาล 1 ได้เจรจากับกลุ่มผู้ชุมนุม โดยขอให้การชุมนุมเป็นไปด้วยความสงบ และอย่าพยายามเข้ามาภายในทำเนียบรัฐบาล ไม่เช่นนั้นทางเจ้าหน้าที่จะดำเนินการตามกฎหมาย</p></body>
</news>
