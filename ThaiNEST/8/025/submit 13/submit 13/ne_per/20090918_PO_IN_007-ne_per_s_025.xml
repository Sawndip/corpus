<teiHeader>
<fileDesc>
<titleStmt>
  <title>ลั่นไม่ใช้กลไกของ กอ.รมน.ทำให้เกิดรุนแรง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 16:41:30  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190355  </bibl>
</sourceDesc>
</fileDesc>
</teiHeader>
<news>
<headline>ลั่นไม่ใช้กลไกของ กอ.รมน.ทำให้เกิดรุนแรง</headline>
<lead>โฆษกรัฐบาล การันตี นายกรัฐมนตรี จะไม่ใช้กลไกของ กอ.รมน. เพื่อผลประโยชน์หรือทำให้เกิดการเผชิญหน้าทางการเมือง</lead>
<neck></neck>
<body><p><persName>ดร.ปณิธาน วัฒนายากร</persName> รองเลขาธิการนายกรัฐมนตรี รักษาการโฆษกประจำสำนักนายกฯ เปิดเผยผลการมอบนโยบายให้กับกองอำนวยการรักษาความมั่นคงภายในราชอาณาจักรหรือ กอ.รมน. ของนายกฯ ว่าขณะนี้เมื่อ กอ.รมน. อยู่ภายใต้การกำกับของพลเรือนแล้วนั้นนายกฯ เน้นย้ำว่าจะไม่ใช้โครงสร้างของ กอ.รมน. เพื่อผลประโยชน์ทางการเมืองพร้อมให้มั่นใจได้ว่าจะไม่ใช้กลไกดังกล่าว ทำให้เกิดการเผชิญหน้าทางการเมืองรวมทั้งต้องการให้ กอ.รมน. จัดระบบโครงสร้างการแก้ไขปัญหาความไม่สงบในจังหวัดชายแดนภาคใต้ โดยเร็วส่วนปัญหาม้งรวมทั้งปัญหาผู้อพยพตามแนวชายแดน และปัญหากับประเทศเพื่อนบ้าน ทั้งประเทศกัมพูชาและประเทศพม่านั้น ขอให้เจ้าหน้าที่ทำงานตามกรอบนโยบายที่ได้วางไว้</p>
<p>นอกจากนี้ <persName>ดร.ปณิธาน</persName> กล่าวถึงการชุมนุมของการ์ดกลุ่มพันธมิตรฯ ที่บริเวณทางขึ้นปราสาทพระวิหารว่านายกฯ เน้นย้ำขอให้เจ้าหน้าที่ดำเนินการแจ้งกับกัมพูชาว่ารัฐบาลไทยไม่เกี่ยวข้องกับกลุ่มผู้ชุมนุม แต่เป็นการชุมนุมโดยอิสระของกลุ่มคนและไม่อยากให้เกิดความเข้าใจผิดระหว่างประเทศ </p></body>
</news>
