<teiHeader>
<fileDesc>
<titleStmt>
  <title>สุเทพ เตรียมรับม๊อบ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180025&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName> เตรียมรับม๊อบ</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ยืนยัน หากไม่สามารถควบคุมสถานการณ์ชุมนุมได้ ในฐานะรักษาการนายกรัฐมนตรีพิจารณาประกาศ พ.ร.ก.ฉุกเฉินได้ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง กล่าวว่า ในการประชุมกองอำนวยการรักษาความมั่นคงภายใน หรือ กอ.รมน. เมื่อวานนี้ ได้ซักซ้อมความเข้าใจแนวทางปฏิบัติกับเจ้าหน้าที่ โดยให้ตระหนักถึงสิทธิของประชาชนควบคู่กับการชี้แจงทำความเข้าใจ ซึ่งหากเกิดเหตุที่หลีกเลี่ยงไม่ได้ เจ้าหน้าที่จำเป็นต้องใช้ความรุนแรงเข้าสกัด เช่น การใช้ปืนกระสุนยาง ซึ่งเป็นมาตรการสุดท้าย และหากมีการสั่งการจะลงนามเป็นลายลักษณ์อักษร อย่างไรก็ตาม รัฐบาลไม่ต้องการเห็นเลือดประชาชนแม้แต่หยดเดียว แต่ส่วนตัวมีความกังวลใจเรื่องของการเตรียมหน่วยอาสาสมัคร หรือการ์ดของกลุ่มผุ้ชุมนุมที่อาจเป็นการยั่วยุและสร้างสถานการณ์ โดยจะมีการถ่ายวิดีโอไว้ ถ้าพบการกระทำผิดจะดำเนินการทันที ทั้งนี้ยืนยันรัฐบาลไม่ได้เตรียมกองกำลังพิเศษ เพื่อสร้างสถานการณ์ และอยากให้แกนนำดูแลการชุมนุมไม่ให้สร้างความวุ่นวาย โดยเฉพาะพื้นที่บ้านสี่เสาเทเวศร์ที่ชุมนุมได้ แต่ห้ามขว้างปาสิ่งของหรือทำลายบ้านเมือง ส่วนการโฟนอินของ<persName>พันตำรวจโททักษิณ ชินวัตร</persName> อดีตนายกรัฐมนตรี ไม่กังวล แต่อดีตนายกรัฐมนตรี ควรตระหนักว่าบรรยากาศบ้านเมืองกำลังเข้าสู่ความสมานฉันท์ นอกจากนี้ หากสถานการณ์เกินความควบคุม ในฐานะรักษาการนายกรัฐมนตรี สามารถเรียกประชุมคณะรัฐมนตรี เพื่อประกาศ พ.ร.ก.ฉุกเฉินได้ นอกจากนี้ <persName>นายสุเทพ</persName> ยังยืนยันด้วยว่า นายกรัฐมนตรีจะเดินทางกลับจากการร่วมประชุมสมัชชาสหประชาชาติได้อย่างแน่นอน </p></body>
</news>
