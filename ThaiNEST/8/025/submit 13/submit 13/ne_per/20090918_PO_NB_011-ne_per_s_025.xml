<teiHeader>
<fileDesc>
<titleStmt>
  <title>แกนนำ นปช เตรียมฟ้องศาลอาญา กรณีรัฐบาลประกาศใช้ พรบ ความมั่นคง พื้นที่ดุสิต มิชอบ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180133&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>แกนนำ นปช เตรียมฟ้องศาลอาญา กรณีรัฐบาลประกาศใช้ พรบ ความมั่นคง พื้นที่ดุสิต มิชอบ</headline>
<lead></lead>
<neck></neck>
<body><p>แกนนำ นปช. เตรียมยื่นฟ้องศาลอาญา กรณีรัฐบาลประกาศใช้ พรบ. ความมั่นคงพื้นที่เขตดุสิตโดยมิชอบ <persName>นายณัฐวุฒิ ใสยเกื้อ</persName> แกนนำกลุ่มแนวร่วมประชาธิปไตยแห่งชาติ หรือ นปช. กล่าวระหว่างเดินทางมาดูความพร้อมสถานที่ชุมนุมบริเวณลานพระบรมรูปทรงม้าในวันพรุ่งนี้(19 กย)ว่า กลุ่ม นปช. เตรียมฟ้องต่อศาลอาญา กรณีที่รัฐบาลประกาศใช้พระราชบัญญัติรักษามั่นคงภายในราชอาณาจักรในพื้นที่เขตดุสิต ทั้งนี้ มองว่านายกรัฐมนตรีควรประกาศใช้ พรบ. ความมั่นคงกับกลุ่มพันธมิตรประชาชนเพื่อประชาธิปไตยที่เดินทางไปชุมนุมที่ปราสาทพระวิหาร เพราะถือว่ามีความล่อแหลม ทำให้เกิดความขัดแย้งระหว่างประเทศ โดยตั้งข้อสังเกตที่นายกรัฐมนตรีไม่ประกาศใช้กฎหมายกับกลุ่ม พันธมิตรฯว่า นายกรัฐมนตรีกลัว<persName>นายสนธิ ลิ้มทองกุล</persName> แกนนำกลุ่มพันธมิตรฯ ส่วนที่<persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ระบุในลักษณะที่กลุ่มคนเสื้อแดงจะสร้างความวุ่นวาย ถือเป็นการกล่าวหา เพราะกลุ่มคนเสื้อแดงจะควบคุมการชุมให้เป็นไปตามกฏหมาย และไม่สร้างความรุนแรง ขณะเดียวกันเจ้าหน้าของรัฐ จะต้องเคารพกฏหมายด้วย และขณะนี้กลุ่มคนเสื้อแดงเริ่มจัดเตรียมสถานที่สำหรับการชุมนุมแล้ว โดยจะตั้งเวทีปราศรัยบริเวณด้านหลังพระบรมรูปทรงม้า หันหน้าไปตามถนนราชดำเนิน</p></body>
</news>
