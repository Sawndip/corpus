<teiHeader>
<fileDesc>
<titleStmt>
  <title>ศาลปกครองเตรียมเปิดที่ทำการอย่างเป็นทางการ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-17 10:51:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20881  </bibl>
</sourceDesc>
</fileDesc>
</teiHeader>
<news>
<headline>ศาลปกครองเตรียมเปิดที่ทำการอย่างเป็นทางการ</headline>
<lead></lead>
<neck></neck>
<body><p>ภายหลังศาลปกครองสูงสุด ศาลปกครองกลาง และสำนักงานศาลปกครองได้ย้ายสถานที่ทำการมายังศูนย์ราชการการเฉลิมพระเกียรติ 80 พรรษา 5 ธันวาคม 2550 ถนนแจ้งวัฒนะ ตั้งแต่ 14 กรกฎาคม 2551 นั้น ในวโรกาสนี้ พระบาทสมเด็จพระเจ้าอยู่หัว ทรงโปรดเกล้าโปรดกระหม่อมให้<persName>สมเด็จพระบรมโอรสาธิราชฯ สยามมกุฎราชกุมาร</persName> เสด็จพระราชดำเนินแทนพระองค์ ทรงประกอบพิธีวางศิลาฤกษก์และเปิดอาคารที่ทำการศาลปกครอง ในวันที่ 1 ตุลาคม 2552 เวลา 14.00 น. การนี้ <persName>พระเจ้าวรวงศ์เธอ พระองค์เจ้าศรีรัศมิ์ พระวรชายาฯ</persName> โดยเสด็จ ทั้งนี้ศาลปกครองขอเชิญชวนประชาชนร่วมเฝ้าทูลละอองฯพระบาทและถวายความจงรักภักดีตามกำหนดการดังกล่าว</p>
<p>สำหรับอาคารที่ทำการศาลปกครอง ประกอบด้วยอาคาร 2 หลัง คืออาคารที่ทำการศาลปกครอง และอาคารรับรอง โดยตัวอาคารที่ทำการมีความสูง 11 ชั้น และชั้นใต้ดิน 2 ชั้น มีบุคลากรปฏิบัติหน้าที่รวม 1,623 คน แบ่งเป็นตุลาการศาลปกครองสูงสุด 17 คน ตุลาการศาลปกครองชั้นต้น 94 คน ข้าราชการและเจ้าหน้าที่ศาลปกครอง 1,417 คน</p>
<p>ทั้งนี้ ศาลปกครองมีอำนาจพิจารณาพิพากษาในคดีที่เป็นข้อพิพาทระหว่างหน่วยงานทางการปกครองหรือเจ้าหน้าที่ของรัฐกับเอกชน หรือเป็นข้อพิพาทระหว่างหน่วยงานทางการปกครองหรือเจ้าหน้าที่รัฐด้วยกัน.</p></body>
</news>
