<teiHeader>
<fileDesc>
<titleStmt>
  <title>สวนดุสิตโพลล์ ระบุ ประชาชนร้อยละ31.32 เห็นว่าโครงการไทยสามัคคี ไทยเข้มแข็ง เป็นจุดเริ่มต้นความสามัคคี  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209200021&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สวนดุสิตโพลล์ ระบุ ประชาชนร้อยละ31.32 เห็นว่าโครงการไทยสามัคคี ไทยเข้มแข็ง เป็นจุดเริ่มต้นความสามัคคี</headline>
<lead></lead>
<neck></neck>
<body><p>สวนดุสิตโพลล์ ระบุ ประชาชนร้อยละ 31.32 เห็นว่าโครงการไทยสามัคคี ไทยเข้มแข็ง เป็นจุดเริ่มต้นการเสริมสร้างความสามัคคีของคนในชาติ แต่ร้อยละ 36.49 ไม่แน่ใจว่าจะช่วยให้คนไทยสามัคคีเพิ่มขึ้น สวนดุสิตโพลล์ มหาวิทยาลัยราชภัฏสวนดุสิต สำรวจความคิดเห็นของประชาชนจำนวน 1,169 คน ระหว่างวันที่ 18-19 กันยายน ถึงการเปิดโครงการ ไทยสามัคคี ไทยเข้มแข็ง ของรัฐบาล ซึ่งมีกิจกรรมร้องเพลงชาติไทยในเวลา 18.00 น. เพื่อลดบรรยากาศทางการเมืองที่ตึงเครียด โดยเน้นความรัก ความสามัคคี การทำความดีของคนไทยทุกคน โดยความรู้สึกของประชาชน เมื่อได้ฟังเพลงชาติไทย ร้อยละ 28.29 ภาคภูมิใจในความเป็นคนไทย และได้เกิดในแผ่นดินไทย ร้อยละ 23.17 รู้สึกเป็นเพลงที่ได้ยินมาตั้งแต่เกิดทุกคนร้องได้ และร้อยละ 22.48 รู้สึกแสดงความเป็น เอกราชของชาติไม่เป็นเมืองขึ้นของใคร ประชาชนร้อยละ 31.32 รู้สึกว่า โครงการไทยสามัคคี ไทยเข้มแข็ง เป็นจุดเริ่มต้นของการเสริมสร้างความสามัคคีของคนในชาติ ร้อยละ 30.51 รู้สึกว่าเป็นโครงการที่ดีช่วยกระตุ้นให้คนไทยมีจิตสำนึกในความเป็นไทย และร้อยละ 25.40 รู้สึกว่าหากคนไทยทุกคนไม่สนใจหรือไม่ให้ความสำคัญก็ไม่มีผลอะไร โดยเฉพาะกลุ่มแกนนำต่างๆ นอกจากนี้ประชาชนร้อยละ 36.49 รู้สึกไม่แน่ใจว่าโครงการดังกล่าว จะช่วยให้คนไทยสามัคคีเพิ่มขึ้น ร้อยละ 32.85 รู้สึกว่าโครงการดังกล่าวช่วยให้คนไทยสามัคคีกันเพิ่มขึ้น และร้อยละ 30.66 คิดว่าโครงการดังกล่าวไม่ทำให้คนไทยเกิดความสามัคคีกัน ส่วนกิจกรรมอื่นๆ ที่ทำให้คนไทยมีความสมัคคีกันนอกเหนือจากการร้องเพลงชาติ ร้อยละ 29.56 เห็นว่าโครงการทำดีเพื่อพ่อ ร้อยละ 27.18 เห็นว่าติดธงชาติไว้หน้าบ้าน ร้อยละ 20.48 จัดกิจกรรมทำบุญใส่บาตรให้ประเทศชาติ ร้อยละ 12.46 จัดพิธีบวงสรวงเสาหลักเมือง บวงสรวงอดีตพระมหากษัตริย์ไทย และร้อยละ 10.32 เห็นว่าควรสร้างภาพยนต์หรือเรื่องสั้นเกี่ยวกับความรักชาติเผยแพร่ทางโทรทัศน์ทุกช่อง ขณะที่<persName>นายอภิสิทธิ์ เวชชาชีวะ</persName> นายกรัฐมนตรี กล่าวผ่านรายการเชื่อมั่นประเทศไทยกับ<persName>นายกฯ อภิสิทธิ์</persName> ถึง "โครงการไทยสามัคคี ไทยเข้มแข็ง" ว่า จากสภาพความขัดแย้งที่เกิดขึ้น และประชาชนส่วนใหญ่ต้องการเห็นบ้านเมืองสงบสุขและเดินหน้าต่อไปได้นั้น ทางรัฐบาลจึงมีความคิดที่จัดกิจกรรมเกี่ยวกับความสามัคคีเพื่อหลอมรวมให้พี่น้องประชาชนคิดถึงความรู้รักสามัคคี และร่วมกันแสดงออกถึงพลังความรักชาติ โดยอาศัยสื่อซึ่งหมายถึง การร่วมร้องเพลงชาติร่วมกัน โดยกิจกรรมนี้จะเริ่มต้นที่จังหวัดกระบี่เป็นจังหวัดแรกและจะเวียนไปตามจังหวัดต่างๆ ทั่วประเทศ จนถึงวันที่ 4 ธันวาคม 2552 และในวันที่ 5 ธันวาคม จะมีการจัดกิจกรรมในกรุงเทพมหานครอีกครั้ง </p></body>
</news>
