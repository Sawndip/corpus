<teiHeader>
<fileDesc>
<titleStmt>
  <title>ปลัดสำนักนายกรัฐมนตรี เตรียม อำนวยความสะดวกให้เจ้าหน้าที่ทำเนียบรัฐบาลเข้าปฏิบัติหน้าที่อย่างเต็มที่  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180110&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ปลัดสำนักนายกรัฐมนตรี เตรียม อำนวยความสะดวกให้เจ้าหน้าที่ทำเนียบรัฐบาลเข้าปฏิบัติหน้าที่อย่างเต็มที่</headline>
<lead></lead>
<neck></neck>
<body><p>ปลัดสำนักนายกรัฐมนตรี เตรียมอำนวยความสะดวกให้เจ้าหน้าที่ทำเนียบรัฐบาลเข้าปฏิบัติหน้าที่อย่างเต็มที่ หากการชุมนุมยืดเยื้อ <persName>นายนัที เปรมรัศมี</persName> ปลัดสำนักนายกรัฐมนตรี กล่าวถึงการดูแลความเรียบร้อยทำเนียบรัฐบาลระหว่างการชุมนุมของกลุ่ม นปช . ในวันพรุ่งนี้ว่า จะมีการอำนวยความสะดวกให้กับเจ้าหน้าที่ที่จะเข้ามาปฏิบัติงานอย่างเต็มที่ ทั้งนี้ข้าราชการ รวมถึงเจ้าหน้าที่ประจำทำเนียบรัฐบาลก็ไม่ได้รู้สึกกังวลและไม่ตื่นตระหนก เนื่องจากเคยเกิดเหตุการณ์แบบนี้หลายครั้ง ส่วนการชุมนุมหากยืดเยื้อไปจนถึงวันจันทร์ ก็มีการเตรียมสถานที่ของกรมประชาสัมพันธ์สำหรับใช้เป็นสถานที่ทำงานแล้ว ส่วนเอกสารสำคัญก็เริ่มเตรียมทำการขนย้ายแล้ว นอกจากนี้ ปลัดสำนักนายกรัฐมนตรี กล่าวเพิ่มเติมว่า ไม่ว่าจะเป็นฝ่ายใดมาเคลื่อนไหวชุมนุม ก็ปล่อยเป็นกลไกของการเมือง ไม่ขอแสดงความคิดเห็น อย่างไรก็ตามเจ้าหน้าที่ทุกคนปฏิบัติหน้าที่ด้วยความเป็นกลาง </p></body>
</news>
