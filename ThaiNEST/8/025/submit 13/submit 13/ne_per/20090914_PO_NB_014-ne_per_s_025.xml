<teiHeader>
<fileDesc>
<titleStmt>
  <title>เสธ.แดงให้ปากคำคดีรุกป่า  </title>
  <author>เดลินิวส์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 17:24:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20282  </bibl>
</sourceDesc>
</fileDesc>
</teiHeader>
<news>
<headline><persName>เสธ.แดง</persName>ให้ปากคำคดีรุกป่า</headline>
<lead></lead>
<neck></neck>
<body><p>วันนี้ (14 ก.ย.) ที่สำนักงานตำรวจแห่งชาติ ผู้สื่อข่าวรายงานว่า <persName>พล.ต.ขัตติยะ สวัสดิผล</persName> หรือ <persName>เสธ.แดง</persName> ผู้ทรงคุณวุฒิกองทัพบก เดินทางมาให้ปากคำกับพนักงานสอบสวนคดี รีสอร์ทภูไพรธารน้ำ ซึ่งมีชื่อ <persName>พล.ต.อ.เสรีพิศุทธ์ เตมียาเวส</persName> อดีต ผบ.ตร. เป็นเจ้าของ บุกรุกพื้นที่ป่าสงวนแห่งชาติ ที่ อ.ทองผาภูมิ จ.กาญจนบุรี โดย <persName>พล.ต.ขัตติยะ</persName> กล่าวว่า วันนี้มาให้การในฐานะพยาน ตามคำเชิญของพนักงานสอบสวน ซึ่งคดีนี้มีคนมาร้องเรียนตั้งแต่ปี 44 แต่เรื่องก็เงียบไป ก่อนที่มีหน่วยงานของรัฐ 3 หน่วยงานมาตรวจสอบในปี 49 แต่จนถึงขณะนี้ประชาชนก็มาร้องเรียนจำนวนมากเรื่องถมที่ลงในแม่น้ำแควน้อย บุกรุกป่าและครอบครองสัตว์</p>
<p>ผู้สื่อข่าวรายงานว่า คดีดังกล่าวได้เปลี่ยนตัวหัวหน้าชุดพนักงานสอบสวนจาก <persName>พล.ต.ท.สมยศ พุ่มพันธุ์ม่วง</persName> ผู้ช่วยผบ.ตร. เป็น<persName>พล.ต.ท.เอก อังสนานนท์</persName> ผู้ช่วย ผบ.ตร. โดยพนักงานสอบสวนในคดีดังกล่าว ได้เตรียมห้องประชุมชั้น 2 เพื่อรอ <persName>พล.ต.อ.เสรีพิศุทธ์</persName> เดินทางมารับทราบข้อกล่าวหา ตามหมายเรียกครั้งที่ 4 ที่ระบุว่า ให้มาพบพนักงานสอบสวนวันที่ 14 ก.ย.นี้ ที่สำนักงานตำรวจแห่งชาติ โดยพนักงานสอบสวนจะรอจนถึงนาทีสุดท้าย หรือ จนถึงเวลา 24.00 น. หลังจากนั้น รายงานข่าวแจ้งว่า จะไม่มีการออกหมายเรียกอีก รวมถึงไม่ขออนุมัติศาลให้ออกหมายจับ แต่จะรวบรวมสำนวนเสนออัยการ เพื่อให้พิจารณาสั่งฟ้องต่อไป.
</p></body>
</news>
