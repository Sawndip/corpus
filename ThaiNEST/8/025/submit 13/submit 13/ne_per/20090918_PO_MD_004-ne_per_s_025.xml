<teiHeader>
<fileDesc>
<titleStmt>
  <title>ไทยชิงเก้าอี้กก.ยูเนสโกส่ง3ผู้เชี่ยวชาญเข้าสมัคร  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-18 21:17:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000108885  </bibl>
</sourceDesc>
</fileDesc>
</teiHeader>
<news>
<headline>ไทยชิงเก้าอี้กก.ยูเนสโกส่ง3ผู้เชี่ยวชาญเข้าสมัคร</headline>
<lead></lead>
<neck></neck>
<body><p> <persName>นายสุวิทย์ คุณกิตติ</persName> รมว.ทรัพยากรธรรมชาติและสิ่งแวดล้อม ในฐานะรองประธานคณะกรรมการแห่งชาติว่าด้วยอนุสัญญาคุ้มครองมรดกโลก เปิดเผยหลังการประชุมที่มี<persName>นายกอร์ปศักดิ์ สภาวสุ</persName> รองนายกรัฐมนตรี เป็นประธานว่า ในการประชุม ได้พิจารณาเรื่องการส่งตัวแทนจากประเทศไทยเข้าสมัครเลือกตั้งเป็นคณะกรรมการมรดกโลกซึ่งขอย้ำว่า ในนามของประเทศไทย ไม่มีเป็นรายบุคคล แต่ว่า ในเรื่องของตัวบุคคล เราอาจจะมีรายชื่อคณะบุคคลเข้าไปทำงานเพื่อให้เห็นว่า เรามีความเชื่ยวชาญ มีความรู้ความสมารถในการดำเนินการเรื่องนี้ โดยได้ให้กระทรวงการต่างประเทศดำเนินการประสาน</p>
<p>ผู้สื่อข่าวถามว่าจะยังมีการเสนอชื่อผู้จะสมัครเลือกตั้งกรรมการมรดกโลก คนเดิมอยู่หรือไม่ <persName>นายสุวิทย์</persName> กล่าวว่า ไม่มีการปฏิเสธรายชื่อใดๆ แต่ว่าการเสนอชื่อ เป็นการเสนอรายชื่อผู้เชี่ยวชาญ ซึ่งการสมัครเป็นการสมัครในนามของประเทศ เพียงแต่ว่ารายชื่อที่เสนอๆไปเป็นเรื่องของผู้เชี่ยวชาญมีความรู้และมีประสบการณ์ ในเรื่องมรดกโลกเป็นอย่างดี ซึ่งเป็นทีมงานที่สามารถทำงานได้</p>
<p> ส่วนที่<persName>นายอดุล วิเชียรเจริญ</persName> ได้ปฏิเสธเข้ารับสมัครเนื่องจากมีอายุมากแล้วนั้น <persName>นายสุวิทย์</persName> กล่าวว่า อย่างที่ตนได้เรียนแล้วว่าเป็นการทำในนามประเทศ และตนคิดว่า ทุกคนอยากจะช่วยงานประเทศอยู่แล้วคงไม่มีใครมีปัญหาอะไร จะสนับสนุนอะไรก็เป็นเรื่องที่ดี</p>
<P>รายงานข่าวแจ้งว่า แม้จากเดิมที่ประชุมได้มีมติเอกฉันท์เลือก <persName>นายอดุล วิเชียรเจริญ</persName> ที่ปรึกษาคณะกรรมการแห่งชาติว่าด้วยอนุสัญญาคุ้มครอง มรดกโลกของไทย และอดีตคณะกรรมการมรดกโลกชุดใหญ่ 21 ประเทศ เข้าชิง เป็นคณะกรรมการมรดกโลกชุดใหญ่อีกครั้ง แทนผู้แทนจากทวีปเอเชียที่จะหมดวาระในครั้งนี้จำนวน 2 ตำแหน่ง แต่<persName>นายสุวิทย์</persName> ได้รายงานต่อที่ประชุมว่า ล่าสุด <persName>นายอดุล</persName> ได้ปฏิเสธข้อเสนอ เนื่องจากมีปัญหาทางด้านสุขภาพ และเกรงว่าไม่สามารถจะปฏิบัติภารกิจหน้าที่ในการ เป็นตัวแทนของประเทศไทยได้อย่างเต็มที่ จึงขอให้มีการ เสนอชื่อบุคคลอื่นที่มีความเหมาะสม เพื่อเสนอในการชิงตำแหน่งคณะกรรมการมรดกโลกชุดใหญ่แทน</p>
<p> ทั้งนี้ กระทรวงวัฒนธรรม ได้เสนอชื่อ <persName>ดร.พิสิฐ เจริญวงศ์</persName> ผอ.ศูนย์ภูมิภาค โบราณคดีและวิจิตรศิลป์ (สปาฟ่า) <persName>นางสาวิตรี สุวรรณสถิตย์</persName> ที่ปรึกษา วธ. และ<persName>นางโสมสุดา ลียะวณิช</persName> ผู้ตรวจราชการ วธ. เข้าชิงตำแหน่งตามเดิม เนื่องจาก พิจารณา เห็นว่าเป็นบุคคลที่มีความรู้ความสามารถหลายด้าน และมีประสบการณ์ความรู้เกี่ยวกับมรดกโลกมากที่สุด</p>
<p>รายงานข่าวแจ้งด้วยว่า เมื่อวันที่ 1 ก.ย. คณะรัฐมนตรี ได้เห็นชอบให้ประเทศไทยสมัครเข้าเป็นกรรมการในคณะกรรมการมรดกโลก ที่จะมีการเลือกตั้งคณะกรรมการมรดกโลกในตำแหน่งที่ครบวาระในเดือนตุลาคม 2552 ตามมติคณะกรรมการแห่งชาติว่าด้วยอนุสัญญาคุ้มครองมรดกโลก ที่มีรองนายกรัฐมนตรี (<persName>นายกอร์ปศักดิ์ สภาวสุ</persName>) เป็นประธาน ในการประชุมครั้งที่ 2/2552 เมื่อวันที่ 5 สิงหาคม 2552 และให้กระทรวงการต่างประเทศและกระทรวงศึกษาธิการดำเนินการตามมติของคณะกรรมการแห่งชาติฯ</p></body>
</news>
