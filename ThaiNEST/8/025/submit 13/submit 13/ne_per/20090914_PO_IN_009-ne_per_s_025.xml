<teiHeader>
<fileDesc>
<titleStmt>
  <title>อดีตหน.พปช.ร้องปปช.ทวนมติคดีสลายม็อบ7ตค.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 16:14:14  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189677  </bibl>
</sourceDesc>
</fileDesc>
</teiHeader>
<news>
<headline>อดีตหน.พปช.ร้องปปช.ทวนมติคดีสลายม็อบ7ตค.</headline>
<lead>อดีตหัวหน้าพรรคพลังประชาชน <persName>พ.ต.ท.กานต์ เทียนแก้ว</persName> ร้อง ป.ป.ช. ทบทวนมติการชี้มูลความผิด เจ้าหน้าที่ตำรวจ กรณีสลายม็อบ 7 ต.ค.</lead>
<neck></neck>
<body><p><persName>พ.ต.ท.กานต์ เทียนแก้ว</persName> อดีตหัวหน้าพรรคพลังประชาชน ยื่นเรื่องต่อคณะกรรมการป้องกันและปราบปราม การทุจริตแห่งชาติ ( ป.ป.ช. ) ให้ทบทวนมติคณะกรรมการ ป.ป.ช.ที่ชี้มูลความผิดการปฏิบัติหน้าที่ของ ข้าราชการตำรวจ และผู้บังคับบัญชาในคดีที่เจ้าหน้าที่ใช้กำลังสลายผู้ชุมนุมกลุ่มพันธมิตรฯ เมื่อวันที่ 7 ต.ค. 2551 เนื่องจากเห็นว่าการชุมนุมไม่ได้เป็นไปโดยสงบ เพราะมีอาวุธร้ายแรงและพฤติกรรมกักขัง หน่วงเหนี่ยว ส.ส. รวมทั้งข้าราชการรัฐสภา ขณะเดียวกันตนยื่นหลักฐานใหม่ประกอบด้วยภาพถ่ายผู้ชุมนุม ที่ถือระเบิดปิงปองหรืออาวุธปืน และเอกสารแถลงการณ์ของสถาบันนิติวิทยาศาสตร์สำนักงานตำรวจแห่งชาติ</p>
<p>นอกจากนี้ <persName>พ.ต.ท.กานต์</persName> กล่าวอีกว่าหากคณะกรรมการ ป.ป.ช. ทบทวนมติชี้มูลคดีดังกล่าว ตนพร้อมที่จะเป็น พยานเนื่องจากในวันเกิดเหตุตนก็ถูกกักขังอยู่ภายในรัฐสภา อย่างไรก็ตามส่วนตัวเห็นว่าการปฏิบัติหน้าที่ของ ตำรวจเป็นการปฏิบัติหน้าที่ไม่ได้รุนแรงเกินกว่าเหตุ และปฏิบัติหน้าที่ตามกฎหมาย ซึ่งการกระทำของผู้ชุมนุมก็ เข้าข่ายกระทำผิดกฎหมายอาญาอยู่แล้วเช่นกัน</p></body>
</news>
