<teiHeader>
<fileDesc>
<titleStmt>
  <title>ลดโทษอดีตปลัดกทม.เอี่ยวรถดับเพลิง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 07:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21031  </bibl>
</sourceDesc>
</fileDesc>
</teiHeader>
<news>
<headline>ลดโทษอดีตปลัดกทม.เอี่ยวรถดับเพลิง</headline>
<lead></lead>
<neck></neck>
<body><p>ที่ศาลาว่าการกรุงเทพมหานคร (กทม.) เมื่อวันที่ 17 ก.ย. <persName>นายถาวร เสนเนียม</persName> รมช.มหาดไทย แถลงภายหลังเป็นประธานการประชุมคณะกรรมการข้าราชการกทม.(ก.ก.) ว่า ที่ประชุมก.ก.ได้ยืนตามมติของคณะอนุกรรมการวิสามัญเกี่ยวกับวินัยและการออกจากราชการ (อ.ก.) ชุดที่มี <persName>ร.ต.ต.เกรียงศักดิ์ โลหะชาละ</persName> อดีตปลัดกทม. เป็นประธาน ที่สรุปโทษทางวินัย อดีตปลัด กทม.คนหนึ่ง และ <persName>พล.ต.ต.อธิลักษณ์ ตันชูเกียรติ</persName> อดีต ผอ.สำนักป้องกันและบรรเทาสาธารณภัย (สปภ.) กรณีทุจริตโครงการจัดซื้อรถและเรือดับเพลิงของ กทม. ที่ยืนตามสำนวนของ ป.ป.ช.ให้ปลด อดีตปลัด เนื่องจากประมาทเลิน  เล่อ ส่วน <persName>พล.ต.ต.อธิลักษณ์</persName> ให้ไล่ออกจากราชการ เนื่องจากมีโทษร้ายแรงเกี่ยวกับการทุจริต </p>
<p><persName>นายถาวร</persName> กล่าวต่อว่า ขั้นตอนต่อไปทางก.ก.จะสรุปมติอย่างเป็นทางการและดำเนินการตามขั้นตอนต่อไป ส่วนผู้ถูกกล่าวหาจะไปฟ้องศาลปกครองก็เป็นเรื่องส่วนบุคคล ส่วนกรณีที่ก.ก.มีการลดโทษอดีตปลัด กทม. และ <persName>นาย       ประเสริฐ สมะลาภา</persName> อดีตปลัด กทม.อีกคน กับพวกจากโทษไล่ออกเป็นปลดออกนั้น เนื่องจากสามารถลดโทษได้ตามฐานต่ำสุดที่ ป.ป.ช.ระบุคือให้ปลดออก ส่วนที่ไม่ลดโทษให้ <persName>พล.ต.ต.        อธิลักษณ์</persName> เนื่องจากพิจารณาตามข้อมูล สำหรับเรื่องการฟ้องศาลเพิกถอนสัญญาจัดซื้อเป็นโมฆะพร้อมเรียกเงินคืนใน 6 งวด ที่ชำระไปแล้วกว่า 4,000 ล้านบาทนั้น กทม.ดำเนินการถูกต้องแล้วตามที่ ป.ป.ช.สั่งการ ส่วนศาลจะรับฟ้องเพิกถอนสัญญาหรือไม่ก็ต้องรอพิจารณาต่อไป.</p></body>
</news>
