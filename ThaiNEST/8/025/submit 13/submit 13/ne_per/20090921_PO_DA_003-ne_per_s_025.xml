<teiHeader>
<fileDesc>
<titleStmt>
  <title>ปธ.วุฒิหนุน'มาร์ค' ดึงทุกฝ่ายร่วมแก้รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-21 12:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21566  </bibl>
</sourceDesc>
</fileDesc>
</teiHeader>
<news>
<headline>ปธ.วุฒิหนุน'<persName>มาร์ค</persName>' ดึงทุกฝ่ายร่วมแก้รธน.</headline>
<lead></lead>
<neck></neck>
<body><p>วันนี้(21 ก.ย.) <persName>นายประสพสุข บุญเดช</persName> ประธานวุฒิสภา กล่าวถึงข้อเสนอในการแก้ไขรัฐธรรมนูญของนายกรัฐมนตรีว่า ตนเห็นด้วยกับแนวทางที่ประชาชนควรมีส่วนร่วมด้วย โดยให้มีตัวแทนของ สสร.40 ,สสร. 50 และนักวิชาการ เข้ามาร่วมด้วย ทั้งนี้หากภาคประชาชนเห็นด้วยก็จะทำให้การแก้ไขดำเนินไปได้ด้วยดีเป็นที่ยอมรับของประชาชนทุกฝ่าย               สำหรับกรอบเวลาในการพิจารณานั้น ตนดูนายกรัฐมนตรีมีความจริงใจในการแก้ไขปัญหาความสมานฉันท์ด้วยการแก้ไขรัฐธรรมนูญ จึงเชื่อว่าคงไม่มีการดึงเวลาหรือถ่วงเวลา ทั้งนี้กระบวนการพิจารณาสามารถทำให้เสร็จภายใน 2-3 เดือน แม้สภาจะปิดสมัยประชุมในช่วงเดือน พ.ย. ก็สามารถขอเปิดประชุมสมัยวิสามัญได้ หรือจะรอให้เปิดสมัยประชุมในเดือนก.พ. 2553 ก็ได้ ของเพียงให้รัฐบาลมีความจริงใจที่จะแก้ไข ประเด็นสำคัญอยู่ประชาชนจะต้องเห็นด้วยกับการแก้ไขในแต่ละประเด็น </p>
<p>เมื่อถามว่า กระบวนการที่ระบุว่า สามารถทำให้เสร็จภายใน 2-3 เดือน รวมถึงการทำประชามติด้วยหรือไม่ นายประสพสุข กล่าวว่า การทำประชามติยังไม่สามารถทำได้ เพราะยังไม่มีกฎหมายรองรับ หากจะรอให้ทำประชามติคงต้องใช้เวลานาน ซึ่งการจะให้ประชาชนมีส่วนร่วมทำได้โดยใช้กลไกของ สสร. 40 และสสร. 50 โดยให้นักวิชาการเข้ามามีส่วนร่วมพิจารณาข้อเสนอทั้ง 6 ประเด็นของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ อย่างไรก็ดี หากจะเร่งออกกฎหมายประชามติสามารถเร่งได้ภายใน 2 เดือน ทั้งนี้ก็ขึ้นอยู่กับความเห็นของส่วนรวม หากประชาชน อดีตสสร. และนักวิชาการเห็นอย่างไรก็ควรให้เป็นอย่างนั้น</p>
<p>เมื่อถามต่อว่าเมื่อแก้ไขรัฐธรรมนูญแล้ว สิ่งที่ควรทำต่อไปคือการยุบสภาเลือกตั้งใหม่หรือไม่ <persName>นายประสพสุข</persName> กล่าวว่า เรื่องนั้นตนไม่ขอวิพากษ์วิจารณ์เพราะเป็นเรื่องของรัฐบาลและสภาผู้แทนราษฎรที่จะคิดว่าควรทำอย่างไร.</p></body>
</news>
