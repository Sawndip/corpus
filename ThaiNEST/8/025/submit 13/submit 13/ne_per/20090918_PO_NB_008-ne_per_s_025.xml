<teiHeader>
<fileDesc>
<titleStmt>
  <title>พรรคเพื่อแผ่นดิน พร้อมหนุนการแก้ไข รธน.ทุกแนวทางที่เสียงส่วนใหญ่เห็นว่าดี  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180158&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>พรรคเพื่อแผ่นดิน พร้อมหนุนการแก้ไข รธน.ทุกแนวทางที่เสียงส่วนใหญ่เห็นว่าดี</headline>
<lead></lead>
<neck></neck>
<body><p>พรรคเพื่อแผ่นดินพร้อมสนับสนุนการแก้ไขรัฐธรรมนูญทุกแนวทาง ที่เสียงส่วนใหญ่เห็นว่าดี แต่ควรเริ่มมาตราที่ไม่มีปัญหาก่อน พร้อมแนะแกนนำทุกพรรคการเมืองจับเข่าคุย <persName>นายไชยยศ จิรเมธากร</persName> เลขาธิการพรรคเพื่อแผ่นดิน ยืนยัน จุดยืนที่ต้องการให้มีการแก้ไขรัฐธรรมนูญตามแนวทางข้อเสนอ 6 ประเด็น ของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ ส่วนข้อเสนอ 2 แนวทางของนายกรัฐมนตรีนั้น แม้จะเห็นด้วย แต่หากจะให้ดีควรยกร่างแก้ไขร่างละ 1 มาตรา เพื่อแก้ไขมาตราที่ไม่มีปัญหาก่อน อาทิ ประเด็นที่มาของ ส.ส.ที่ไม่จำเป็นต้องทำประชามติอีก เนื่องจากเมื่อครั้งที่มีการร่างรัฐธรรมนูญปี 2550 ได้สอบถามความเห็นของประชาชนแล้ว โดยส่วนใหญ่ต้องการให้เป็นเขตเดียวเบอร์เดียว เลขาธิการพรรคเพื่อแผ่นดิน ยังกล่าวถึงประเด็นที่ยังไม่สามารถตกลงได้ ก็ให้มีการตั้ง สสร.3 ขึ้นมาพิจารณา ซึ่งเรื่องนี้ แกนนำพรรคทุกพรรคคงต้องพูดคุยกัน เพราะหากปล่อยให้วิปทั้ง 3 ฝ่ายพูดคุย เกรงว่าจะไม่สามารถเดินหน้าแก้รัฐธรรมนูญได้  </p></body>
</news>
