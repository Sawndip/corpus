<teiHeader>
<fileDesc>
<titleStmt>
  <title>แดงอุบลราชธานีโห่ไล่"กษิต"ปชช.ชี้เสียภาพพจน์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090913/28296  </bibl>
</sourceDesc>
</fileDesc>
</teiHeader>
<news>
<headline>แดงอุบลราชธานีโห่ไล่"<persName>กษิต</persName>"ปชช.ชี้เสียภาพพจน</headline>
<lead>"<persName>กษิต</persName> " รมต.ต่างประเทศ หนีเสื้อแดงที่เตรียมม็อบมาก่อกวนสนามบินอุบล ถูกตะโกนด่าไล่หลัง ด้าน ปชช.ที่มาธุระสนามบินบอกไม่สบายใจที่มีการตะโกนด่าในที่สาธารณะ ทำให้เสียภาพลักษณ์ของประเทศ</lead>
<neck></neck>
<body><p>เมื่อเวลา 07.30 น. วันที่ 13 ก.ย.52 ที่สนามบินนานาชาติ จ.อุบลราชธานี กลุ่มคนเสื้อแดงกว่า 100 คน ภายใต้การนำของ<persName>นายพิเชษฐ์  ทาบุดดา </persName> แกนนำกลุ่มชักธงรบอุบลราชธานี  ได้รวมตัวกันขับไล่ <persName>นายกษิต ภิรมย์</persName> รัฐมนตรีต่างประเทศ ซึ่งไปปฏิบัติภารกิจที่ จ.ศรีสะเกษ  โดยมีเจ้าหน้าที่ตำรวจ ทั้งใน และนอกเครื่องแบบ กว่า 200 นาย ดูแลความปลอดภัย โดยตามกำหนดการ<persName>นายกษิต</persName> จะเดินทางด้วยเครื่องบินเล็ก ของกองทัพบกมาถึงสนามบินนานาชาติ จ.อุบลราชธานี เวลา 08.10 น. แต่ได้มีการเปลี่ยนแผนไปลงที่สนามบินของกองบินที่ 21 จ.อุบลราชธานี ซึ่งอยู่อีกคนละด้านของสนามบิน นานาชาติ จ.อุบลราชธานี จากนั้น<persName>นายกษิต</persName> ได้เปลี่ยนไปขึ้นเฮลิคอปเตอร์ ของกองทัพบกที่เตรียมไว้ หลังจากที่ทราบว่า มีกลุ่มคนเสื้อแดง มาดักรอ ซึ่งการเปลี่ยนสถานที่ลงจอดในครั้งนี้ กลุ่มคนเสื้อแดงได้ตะโกนด่า <persName>นายกษิต</persName> ว่าไม่เป็นลูกผู้ชาย หลบหนีประชาชนไม่กล้าสู้หน้าประชาชน  พร้อมทั้งชูป้ายด่า และ ขับไล่อยู่เป็นระยะ
</p>
<p>จากการรวมตัวของกลุ่มคนเสื้อแดงในครั้งได้สร้างความอึดอัดแก่นักท่องเที่ยวทั้งชาวไทยและชาวต่างชาติที่มาใช้บริการอย่างมาก ขณะที่ประชาชนคนหนึ่งแสดงความคิดเห็นขณะที่รอส่งเพื่อชาวต่างชาติที่จะเดินทางไปประเทศเยอรมันว่า รู้สึกไม่สบายใจที่เห็นคนไทยมาถือป้าย ตะโกนด่ากันในที่สาธารณะแบบนี้ซึ่งมันทำให้เสียภาพภพขอประเทศ และ จ.อุบลราชธานี ตนอยากให้ประชาชนได้ได้หันหน้าเข้าหากัน แล้วมานั่งคุยกันเพื่อหาทางออกมากกว่า
</p>
<p>  ทางด้านกลุ่มคนเสื้อแดงเมื่อทราบว่า<persName>นายกษิต</persName>  ได้ลงเครื่องทางฝั่งกองบิน 21 แล้วจึงได้สลายตัว แล้วเดินทางไปทำบุญ ต่อที่วัดในเขตอำเภอเขื่องใน  <persName>นายพิเชษฐ์  ทาบุดดา</persName> แกนนำกลุ่มชักธงรบได้กล่าวว่า  การที่กลุ่มชักธงรบ และ กลุ่มคนเสื้อแดง จ.อุบลราชธานี  ออกมาขับไล่<persName>นายกษิต</persName>ครั้งเพื่อเป็นการแสดงจุดยืนว่าประชาชนชาวอุบลบางส่วนไม่เห็นด้วยกับการมา และ การเป็นรัฐบาลโดยไม่ชอบธรรมแต่การรวมตัวในแต่ละครั้งทางกลุ่มไม่มีนโยบายใช้ความรุนแรง โดยจะประกาศเตือนอยู่เสมอ</p></body>
</news>
