<teiHeader>
<fileDesc>
<titleStmt>
  <title>ปปช.พบ3-4คนเกี่ยวรับสินบนบางกอกฟิลม์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-17 08:13:26  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190082  </bibl>
</sourceDesc>
</fileDesc>
</teiHeader>
<news>
<headline>ปปช.พบ3-4คนเกี่ยวรับสินบนบางกอกฟิลม์</headline>
<lead>ป.ป.ช. พบ เจ้าหน้าที่รัฐ 3 - 4 คน เกี่ยวข้องการรับสินบน 60 ล้านบาท การจัดงาน Bangkok International Film Festival พร้อมประสาน FBI ขอข้อมูลเพิ่ม</lead>
<neck></neck>
<body><p><persName>นายเมธี ครองแก้ว</persName> กรรมการ ป.ป.ช. ในฐานะประธานคณะอนุกรรมการไต่สวนคดีทุจริตการรับสินบน 60 ล้านบาท เพื่อให้ได้รับสิทธิ์การจัดงานเทศกาลภาพยนตร์นานาชาติกรุงเทพ หรือ Bangkok International Film Festival ที่ <persName>นางจุฑามาศ ศิริวรรณ</persName> อดีตผู้ว่าการท่องเที่ยวแห่งประเทศไทย มีส่วนเกี่ยวข้องว่าการประชุมคณะอนุกรรมการในวันนี้พบว่ามีเจ้าหน้าที่หลายระดับ อาทิ ผู้บริหารและผู้สนับสนุนประเภทหน้าห้องประมาณ 3-4 คน มีส่วนเกี่ยวข้องกับเรื่องดังกล่าว โดยขณะนี้ต้องรอให้ FBI ของสหรัฐอเมริกาตอบกลับมาก่อนว่าจะสามารถส่งข้อมูลให้กับคณะกรรมการ ป.ป.ช.ได้หรือไม่ ส่วนเส้นทางของเงินนั้นพบว่ามีการโอนเงินผ่านสิงคโปร์ สเปน สวิตเซอร์แลนด์ และเกาะเจอร์ซี่ ที่โอนกว่า 50 ครั้งในรอบเวลาหลายปีอย่างต่อเนื่องและครั้งละ 10,000 เหรียญ โดยรวมแล้วในช่วงหลายปีที่ทำคดีมีเงินที่โอนประมาณ 1.8 ล้านเหรียญ หรือเป็นเงินไทยประมาณ 50-60 ล้านบาท โดยอยู่ในบัญชีเครือญาติและเพื่อนของ <persName>นางจุฑามาศ</persName> 2 บัญชี อย่างไรก็ตาม หากไม่มีเหตุขัดข้องตนคาดว่าภายในเดือน พ.ย.นี้อาจจะส่งคำกล่าวหาให้ผู้ที่เกี่ยวข้องได้ทั้งหมด และภายในสิ้นปีนี้จะมีความชัดเจนว่ามีข้อมูลเพียงพอที่จะชี้มูลได้หรือไม่</p></body>
</news>
