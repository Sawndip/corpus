<teiHeader>
<fileDesc>
<titleStmt>
  <title>นายกฯ เผย การประชุม ก.ต.ช.วันนี้ ยังไม่มีการเลือก ผบ.ตร.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150219&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ เผย การประชุม ก.ต.ช.วันนี้ ยังไม่มีการเลือก ผบ.ตร.</headline>
<lead></lead>
<neck></neck>
<body><p>นายกรัฐมนตรี เผย การประชุมคณะกรรมการนโยบายตำรวจแห่งชาติ ในวันนี้ ยังไม่มีการสรรหาผู้บัญชาการตำรวจแห่งชาติ แต่เป็นการเลือก ก.ต.ช.แทนตำแหน่งที่ว่าง <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยว่า วันนี้จะมีการประชุมคณะกรรมการนโยบายตำรวจแห่งชาติ หรือก.ต.ช. เพื่อเสนอแต่งตั้งกรรมการ ก.ต.ช.แทนตำแหน่งที่ว่างลง ซึ่งตามระเบียบรองปลัดกระทรวงยุติธรรมสามารถเข้าร่วมประชุมแทนปลัดกระทรวงยุติธรรมที่ติดภารกิจได้ โดยในวันนี้จะยังไม่มีการเลือก ผู้บัญชาการตำรวจแห่งชาติ ซึ่งจะขอดูข้อกฎหมายก่อนในทุกแง่มุม ทั้งนี้ยังไม่ได้พูดคุยกับ <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย เกี่ยวกับกระแสข่าวความเห็นที่แตกต่างในการเลือกผู้บัญชาการตำรวจแห่งชาติ นายกรัฐมนตรี ระบุด้วยว่า ได้มีการเสนอชื่อ <persName>นายยรรยง พวงราช</persName> อธิบดีกรมการค้าภายใน เป็นปลัดประทรวงพาณิชย์เข้าสู่ที่ประชุมคณะรัฐมนตรีแล้ว แต่ยังไม่อนุมัติ เพราะส่วนตัวต้องการเชิญมาพูดคุยเพื่อทำความเข้าใจเกี่ยวกับนโยบายการทำงานก่อน โดยเฉพาะเรื่องของสินค้าเกษตร เพราะยังมีช่องว่างในการปฏิบัติงาน ยืนยันว่า ไม่ได้ติดใจที่ตัวบุคคล หรือมีความขัดแย้งกรณีการระบายข้าว ไม่เกี่ยวข้องกับการต่อรองแต่งตั้งผู้บัญชาการตำรวจแห่งชาติ รวมถึงไม่ได้เป็นการแทรกแซงงานของกระทรวงพาณิชย์</p></body>
</news>
