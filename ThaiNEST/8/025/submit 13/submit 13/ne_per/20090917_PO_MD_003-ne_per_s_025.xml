<teiHeader>
<fileDesc>
<titleStmt>
  <title>สาทิตย์โชว์กึ๋นลดแตกแยก จัดร้องเพลงชาติรายจังหวัด  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-17 20:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000108330  </bibl>
</sourceDesc>
</fileDesc>
</teiHeader>
<news>
<headline><persName>สาทิตย์</persName>โชว์กึ๋นลดแตกแยก จัดร้องเพลงชาติรายจังหวัด</headline>
<lead></lead>
<neck></neck>
<body><p><persName> นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี แถลงว่า ตามที่ ครม. มีมติเห็นชอบ โครงการ"ไทยสามัคคี ไทยเข้มแข็ง" โดยมีวัตถุประสงค์เพื่อสร้างจิตสำนึก ในเรื่องของความรัก ความสามัคคีในบ้านเมือง โดยกิจกรรมดังกล่าวจะเริ่มตั้งแต่วันที่ 20 ก.ย–4 ธ.ค. ด้วยการเชิญชวนประชาชนคนไทยทั่วประเทศ มาร่วมร้องเพลงชาติ ในเวลา 18.00 น. ในทุกจังหวัดทั่วประเทศ มีผู้ว่าราชการจังหวัดเป็นประธานนำร้องเพลงชาติไทย ในจังหวัดต่างๆ และกรุงเทพมหานครรวม 76 จังหวัดทั่วประเทศวันละ1 จังหวัด จะเรียงลำดับจังหวัดตามตัวอักษร เริ่มที่ จ.กระบี่ เป็นจังหวัดแรก และจังหวัดสุดท้ายคือ จ.อุบลราชธานี จากนั้นในวันที่ 5 ธ.ค. ก็จะเป็นกรุงเทพมหานคร มีการร้องเพลงชาติไทย ของหน่วยงานภาครัฐ ภาคเอกชน และประชาชนทุกหมู่เหล่าในจังหวัดต่างๆ และกรุงเทพมหานคร และจะมีการถ่ายทอดสดทางสถานีโทรทัศน์ทุกช่อง</p>
<p><persName>นายสาทิตย์</persName> กล่าวว่า 2 ปีที่ผ่านมา บ้านเมืองมีความขัดแย้งทางความคิดแตกแยกกันสูงมาก ในช่วงระยะเวลาหลายเดือนที่รัฐบาลเข้ามาทำงาน ก็ยังมีความขัดแย้งอยู่ แต่ประชาชนก็อยากเห็นการรวมพลังของคนไทยในการแก้ไขปัญหาของประเทศ ที่ผ่านมารัฐบาลมีโครงการหลายอย่างที่เกิดขึ้น</p>
<p>"โครงการนี้ไม่ใช่เป็นการจัดมวลชนมา เพื่อมาปะทะกับฝ่ายใดฝ่ายหนึ่ง โจทย์เรื่องนี้ไม่ใช่เรื่องที่จะไปชนกับฝ่ายใดฝ่ายหนึ่ง ที่จะมีการชุมนุมเป็นการเฉพาะ แต่เป็นการจัดกิจกรรม เพื่อให้คนไทยทั้งประเทศ ได้มีโอกาสแสดงออก โดยกิจกรรมครั้งนี้ เราจะนำเพลงชาติมาเป็นสื่อในการแสดงออกถึงความรัก ความสามัคคี " <persName>นายสาทิตย์</persName> กล่าว</p>
<p><persName>นายสาทิตย์</persName> กล่าต่อด้วยว่า สำหรับวันที่ 18.ก.ย. นี้<persName>นาย อภิสิทธิ์ เวชชาชีวะ</persName> นายกรัฐมนตรี จะเป็นประธานเปิดโครงการ "ไทยสามัคคี ไทยเข้มแข็ง" ด้วยการร้องเพลงชาติร่วมกับบรรดารัฐมนตรี และบุคคลสำคัญ ที่ ทำเนียบรัฐบาล </P></body>
</news>
