<teiHeader>
<fileDesc>
<titleStmt>
  <title>ขรก.ทำเนียบฯพร้อมย้ายที่ทำงาน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 13:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21137  </bibl>
</sourceDesc>
</fileDesc>
</teiHeader>
<news>
<headline>ขรก.ทำเนียบฯพร้อมย้ายที่ทำงาน</headline>
<lead></lead>
<neck></neck>
<body><p>วันนี้(18 ก.ย.) ที่ทำเนียบรัฐบาล <persName>นายนัที เปรมรัศมี</persName> ปลัดสำนักนายกรัฐมนตรี ให้สัมภาษณ์ถึงการเตรียมความพร้อมในส่วนของข้าราชการ พนักงานราชการ และลูกจ้างของทำเนียบรัฐบาล ในการเตรียมรับมือถ้ากลุ่มคนเสื้อแดงเคลื่อนตัวมาปิดล้อมทำเนียบรัฐบาล ว่า ข้าราชการทำเนียบรัฐบาลคอยติดตามข่าวคราวความเคลื่อนไหวของกลุ่มผู้ชุมนุมและฝ่ายรัฐบาลอยู่ตลอด ซึ่งทุกคนมีประสบการณ์มาหลายครั้ง จึงทราบดีว่าถ้าในวันที่ 21 ก.ย.นี้ การชุมนุมของกลุ่มคนเสื้อแดงยังชุมนุมยืดเยื้อแล้ว เราจะต้องระดมพลไปทำงานกันที่ไหน ซึ่งในส่วนของสำนักปลัดสำนักนายกรัฐมนตรี(สปน.) จะไปอาศัยสถานที่ทำงานของกรมประชาสัมพันธ์ ซอยอารีย์สัมพันธ์ และหน่วยงานอื่นๆ ก็กระจายตัวไปอาศัยที่ทำงานของหน่วยงานอื่นๆ</p>
<p>'ตอนนี้เก็บข้าวของใส่ท้ายรถกันหมดแล้ว ส่วนรถยนต์ของทางราการก็ได้นำออกไปจอดที่ปลอดภัยนอกทำเนียบแล้วทั้งรถตู้ รถยนต์ หลายคัน เราเตรียมความพร้อม ไม่ประมาท ถ้าวันจันทร์นี้เข้าทำเนียบรัฐบาลไม่ได้ เราก็ไปทำงานที่อื่น ส่วนราชการทุกส่วนในทำเนียบเข้าใจสถานการณ์ดี ไม่มีปัญหา ต่างคนต่างมีประสบการณ์ ข้าราชการทำเนียบรัฐบาลชินชากับม็อบไม่ว่าสีไหน และเราเป็นกลาง ไม่ว่าสีไหนมาเราก็ทำงาน เพราะเราเข้าใจดีว่ามันเป็นกลไกทางการเมือง ข้าราชการทำเนียบไม่ตื่นตระหนก รู้สึกเฉยๆ ทุกคนรู้คำสั่งดีว่าใครต้องทำอะไร' <persName>นายนัที</persName> กล่าว.
</p></body>
</news>
