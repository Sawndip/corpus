<teiHeader>
<fileDesc>
<titleStmt>
  <title>'สมชาย'แนะ กต.-กองทัพเร่งทำความเข้าใจกัมพูชา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-17 10:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20879  </bibl>
</sourceDesc>
</fileDesc>
</teiHeader>
<news>
<headline>'<persName>สมชาย</persName>'แนะ กต.-กองทัพเร่งทำความเข้าใจกัมพูชา</headline>
<lead>ปธ.กมธ.ทหาร แนะ กต.-กองทัพ เร่งทำความเข้าใจกัมพูชา ก่อน พธม.ชุมนุม 19 ก.ย.หวั่นบานปลาย</lead>
<neck></neck>
<body><p>วันนี้ (17 ก.ย.) <persName>พ.ต.ท.สมชาย เพศประเสริฐ</persName> ส.ส.นครราชสีมา พรรคเพื่อไทย ในฐานะประธานคณะกรรมาธิการการทหาร สภาผู้แทนราษฎร กล่าวเรียกร้องให้กระทรวงการต่างประเทศ รัฐบาล ตลอดจนผู้นำกองทัพไทย เร่งทำความเข้าใจกับทางการกัมพูชาว่า การชุมนุมของคนไทยเป็นสิทธิ เสรีภาพ ที่รัฐธรรมนูญไทยให้การรองรับ ก่อนที่กลุ่มพันธมิตรประชาชนเพื่อประชาธิปไตย จะจัดชุมนุมที่ อ.กันทรลักษ์ จ.ศรีสะเกษ เพื่อขับไล่ชาวกัมพูชาออกจากพื้นที่อ้างสิทธิ์ระหว่างไทย และกัมพูชา ในบริเวณโดยรอบปราสาทเขาพระวิหาร ในวันที่ 19 ก.ย.นี้ นอกจากนี้ กองทัพต้องมีมาตรการป้องกันไม่ให้ผู้ชุมนุมเข้าไปใกล้บริเวณข้อพิพาท และพื้นที่สุ่มเสี่ยงโดยเด็ดขาด เพราะเกรงว่า ผู้ชุมนุมจะไปยั่วยุ กระทบกระทั่งกับทหารกัมพูชา ซึ่งตนคิดว่า ความอดทนของเขาคงมีไม่มาก ดังนั้น รัฐบาล และ<persName>นายกษิต ภิรมย์</persName> รมว.ต่างประเทศ จะมัวเอ้อระเหยลอยชายไม่ได้ ไม่เช่นนั้นจะนำไปสู่ความสูญเสีย และบานปลายอย่างแน่นอน.
</p></body>
</news>
