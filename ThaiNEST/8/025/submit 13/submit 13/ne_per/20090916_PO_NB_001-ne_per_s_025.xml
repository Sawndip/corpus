<teiHeader>
<fileDesc>
<titleStmt>
  <title>รองนายกรัฐมนตรีฝ่ายความมั่นคง ขอร้องผู้ที่จะมาชุมนุมวันที่ 19 กันยายนนี้ ปฏิบัติตามกรอบกฎหมาย  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160028&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีฝ่ายความมั่นคง ขอร้องผู้ที่จะมาชุมนุมวันที่ 19 กันยายนนี้ ปฏิบัติตามกรอบกฎหมาย</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ขอร้องผู้ที่จะมาชุมนุมวันที่ 19 กันยายนนี้ ปฏิบัติตามกรอบกฎหมาย พร้อมระบุกำลังตรวจสอบข่าว ซึ่งหากจะมีการปิดล้อมสนามบินจริง รัฐบาลก็จะประกาศพื้นที่พื้นที่ใช้ พ.ร.บ.ความมั่นคงเพิ่มเติม <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงการชุมนุมของกลุ่มคนเสื้อแดงในวันที่ 19 กันยายนนี้ ซึ่งประเมินว่าอาจมีผู้ชุมนุมมากกว่าที่ผ่านมา จึงได้พยายามขอร้องและเตือนผู้ที่จะมาร่วมชุมนุมว่า รัฐบาลมีหน้าที่ต้องดูแลความสงบเรียบร้อยของบ้านเมือง ขอให้ชุมนุมตามหลักการของประชาธิปไตย และปฏิบัติตามกรอบของกฎหมาย แต่หากมีการกระทำฝ่าฝืนกฎหมาย เช่น ทำลายทรัพย์สิน หรือก่อเหตุความวุ่นวายใดๆ รัฐบาลก็จำเป็นต้องใช้มาตรการต่าง ๆ ซึ่งถือว่าเป็นไปตามหลักสากล ส่วนที่มีข่าวว่าอาจมีการปิดล้อมสนามบิน อยู่ระหว่างการตรวจสอบและขอความร่วมมือผู้ชุมนุมอย่าทำเช่นนั้น เพราะทำให้เกิดความเสียหายต่อบ้านเมือง แต่หากประเมินว่าผู้ชุมนุมจะทำ ก็จะประกาศพื้นที่ใช้ พ.ร.บ.ความมั่นคงเพิ่มเติม <persName>นายสุเทพ</persName> กล่าวยืนยันด้วยว่า รัฐบาลจะไม่มีการสร้างสถานการณ์ระหว่างการชุมนุม หรือกลั่นแกล้งประชาชนอย่างแน่นอน เพราะรัฐบาลเป็นผู้รักษาความสงบเรียบร้อยในบ้านเมือง แต่หากสถานการณ์การชุมนุมยืดเยื้อ ก็จำเป็นต้องขออนุมัติคณะรัฐมนตรีประกาศใช้ พ.ร.บ.ฉบับนี้ต่อ </p></body>
</news>
