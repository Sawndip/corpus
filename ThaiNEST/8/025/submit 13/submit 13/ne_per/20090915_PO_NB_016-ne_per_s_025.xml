<teiHeader>
<fileDesc>
<titleStmt>
  <title>กกต.ตราด คาด ประชาชนจะออกมาใช้สิทธิ์เลือกตั้งประมาณร้อยละ 70  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050057&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กกต.ตราด คาด ประชาชนจะออกมาใช้สิทธิ์เลือกตั้งประมาณร้อยละ 70</headline>
<lead></lead>
<neck></neck>
<body><p>คณะกรรมการการเลือกตั้งจังหวัดตราด คาดประชาชนจะออกไปใช้สิทธิ์เลือกตั้งท้องถิ่น 19 แห่ง ถึงร้อยละ 70 <persName>นายพงษ์เกตุ เติมกิจธนสาร</persName> ผู้อำนวยการการเลือกตั้งประจำตราด กล่าวถึงการเตรียมความพร้อมการเลือกตั้งนายก ฯ และสมาชิกสภาองค์กรปกครองส่วนท้องถิ่นจังหวัดตราด รวม 19 แห่งในวันที่ 6 กันยายนนี้ ว่า ทาง กกต.ตราดได้กำชับ กกต.ท้องถิ่นทั้ง 19 แห่งเร่งประชาสัมพันธ์ให้ประชาชนรณรงค์ออกมาใช้สิทธิ์เลือกตั้งในครั้งนี้ โดยทางกกต.ตราดตั้งเป้าหมายว่าจะมีประชาชนออมาใช้สิทธิไม่น้อยกว่าร้อยละ 70 อย่างไรก็ตามปัญหาฝนตกต่อเนื่องในช่วงนี้อาจเป็นอุปสรรคในการออกมาใช้สิทธิ อย่างไรก็ตามได้แจ้งไปยังกกต.ท้องถิ่นทุกแห่งให้เตรียมพร้อมอุปกรณ์ป้องกันฝนในการขนส่งหีบบัตรจากหน่วยเลือกตั้งไปยังจุดนับคะแนนทุกแห่ง ในส่วนของการทำผิดกฎหมายเลือกตั้งมีการร้องเรียนมาบ้างแล้วในเรื่องของการย้ายคนเข้าในพื้นที่ ซึ่งกำลังอยู่ระหว่างการตรวจสอบของกกต.ท้องถิ่นอยู่ และในส่วนของการป้องกันการทุจริตได้มีการส่งชุดสืบสวนหาข่าวลงพื้นที่ทุกแห่งแล้ว อย่างไรก็ตามอยากฝากเตือนผู้สมัครทุกรายที่ก่อนหน้านี้ มีการติดป้ายหาเสียงหรือโปสเตอร์บริเวณหน้าหน่วยเลือกตั้งให้ปลดป้ายหาเสียงออกก่อนเวลา 18.00 น. ของวันนี้(5 ก.ย.) เพื่อไม่ให้เป็นการกระทำผิดกฎหมายเลือกตั้ง</p></body>
</news>
