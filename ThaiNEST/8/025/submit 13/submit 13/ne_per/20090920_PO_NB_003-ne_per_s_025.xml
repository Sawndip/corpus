<teiHeader>
<fileDesc>
<titleStmt>
  <title>นายกฯ ยืนยันดำเนินคดีกับทุกฝ่ายที่ทำผิดกฎหมาย  </title>
  <author>พนิตนาฏ ขวัญแสนสุข  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190183&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยันดำเนินคดีกับทุกฝ่ายที่ทำผิดกฎหมาย</headline>
<lead></lead>
<neck></neck>
<body><p>นายกรัฐมนตรี ยืนยันดำเนินคดีกับทุกฝ่าย ที่ทำผิดกฎหมาย พร้อมเรียกร้องให้ทุกฝ่ายชุมนุมอยู่ในขอบเขต <persName>นายอภิสิทธิ์ เวชชาชีวะ</persName> นายกรัฐมนตรี กล่าวภายหลังเป็นประธานเปิดงานเฉลิมฉลองการสถาปนาสาธารณรัฐประชาชนจีน ครบ 60 ปี ที่เมืองทองธานี ถึงเหตุผลที่เจ้าหน้าที่ปล่อยให้กลุ่มพันธมิตรประชาชนเพื่อประชาธิปไตย ขึ้นไปบริเวณผามออีแดง ปราสาทเขาพระวิหารว่า เจ้าหน้าที่ ได้พิจารณาแล้วเห็นว่าเป็นวิธีการที่ดีที่สุด เพื่อให้ปัญหายุติ และหลีกเลี่ยงไม่ให้เกิดการกระทบกระทั่งที่รุนแรงระหว่างชาวบ้านกับกลุ่มพันธมิตรฯ โดยกำชับให้เจ้าหน้าที่ดูแลสถานการณ์อย่างใกล้ชิด และได้ประสานกับแม่ทัพภาคที่ 2 ตลอดเวลา รวมถึงได้พยามสื่อสารกับกลุ่มผู้ชุมนุมว่ารัฐบาลมีการรักษาสิทธิของปราสาทเขาพระวิหารอยู่แล้ว ซึ่งหากจะแสดงออกขอให้อยู่ในขอบเขต ทั้งนี้ยืนยันว่าฝ่ายใดที่ทำผิดกฎหมายก็ต้องถูกดำเนินคดี อย่างไรก็ตาม นายกรัฐมนตรี ระบุว่า การชุมนุมของกลุ่มคนเสื้อแดงที่กรุงเทพมหานครนั้น อยู่ในสถานการณ์ที่เรียบร้อยดี แต่หากจะมีการเคลื่อนไหวไปชุมนุมที่บ้านพักสี่เสาเทเวศร์ ของ<persName>พลเอกเปรม ติณลสูลานนท์</persName> ประธานองคมนตรี และรัฐบุรุษ ก็ขอให้อยู่ในขอบเขต โดยเจ้าหน้าที่จะเฝ้าระวังเหตุการณ์อย่างใกล้ชิด เพราะเนื่องจากทราบว่าอาจมีกลุ่มเคลื่อนไหวก่อความวุ่นวายขึ้น </p></body>
</news>
