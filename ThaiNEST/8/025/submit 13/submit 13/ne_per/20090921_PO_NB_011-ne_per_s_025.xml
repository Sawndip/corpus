<teiHeader>
<fileDesc>
<titleStmt>
  <title>"สาทิตย์" ระบุ การจัดทำโครงการใหญ่ที่มีผลกระทบต่อประชาชนและสิ่งแวดล้อม สามารถเปิดเผยข้อมูลได้  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210159&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" ระบุ การจัดทำโครงการใหญ่ที่มีผลกระทบต่อประชาชนและสิ่งแวดล้อม สามารถเปิดเผยข้อมูลได้</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี ย้ำ การทำงานของคณะกรรมการข้อมูลข่าวสารต้องปรับเป็นเชิงรุกมากขึ้น ระบุ การจัดทำโครงการขนาดใหญ่ที่มีผลกระทบต่อประชาชนและสิ่งแวดล้อม สามารถเปิดเผยข้อมูลได้ หากมีผู้เสียหายหรือถูกร้องเรียน <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ในฐานะประธานคณะกรรมการข้อมูลข่าวสารของราชการ เปิดเผยว่า ที่ประชุมมีมติเห็นชอบให้ปรับแนวทางการทำงานของคณะกรรมการข้อมูลข่าวสารของราชการเป็นไปในเชิงรุกมากขึ้น โดยการให้ความรู้กับประชาชน เกี่ยวกับแผนการดำเนินงาน , การทำแผนงบประมาณ ในขณะที่คณะกรรมการฯ ได้เสนอให้มีการพิจารณา การนำเทคโนโลยีมาใช้จัดเก็บข้อมูล เช่น กล้องวิดีโอวงจรปิด ให้มีระเบียบในการเก็บรักษาข้อมูลที่ชัดเจน เพื่อป้องกันการละเมิดสิทธิมนุษยชนของผู้ที่ปรากฏในภาพ ซึ่งได้กำชับให้ฝ่ายเลขานุการเชิญผู้เชี่ยวชาญมาให้คำปรึกษาและจัดทำแผนในการควบคุมการจัดเก็บ รวมทั้งระเบียบการเปิดเผยข้อมูลดังกล่าว เพื่อเสนอให้ที่ประชุมของคณะกรรมการฯ พิจารณาในครั้งต่อไปในเดือนตุลาคม นอกจากนี้ เป็นการพิจารณาการเปิดเผยข้อมูลของราชการที่มีผลกระทบต่อประชาชนและสิ่งแวดล้อม โดยคณะกรรมการฯ ได้เสนอให้ข้อมูลการจัดทำโครงการขนาดใหญ่ เช่น การสร้างโรงไฟฟ้าขนาดใหญ่ และการสร้างเขื่อน ที่ส่งผลกระทบในวงกว้าง ให้สามารถเปิดเผยข้อมูลกับผู้เสียหาย หรือผู้ที่ร้องเรียนได้เป็นรายกรณี ซึ่งคณะอนุกรรมการฯ จะเป็นผู้พิจารณา ภายใต้อำนาจของกฎหมายที่ให้เป็นประกาศของคณะกรรมการฯ ว่าให้สามารถเปิดเผยข้อมูลดังกล่าวได้หรือไม่ รัฐมนตรีประจำสำนักนายกรัฐมนตรี กล่าวเพิ่มเติมว่า คณะกรรมการฯ จะมีการพิจารณาหาแนวทางที่เหมาะสม เพื่อกำหนดขอบเขตการเปิดเผยข้อมูลข่าวสารของราชการ ซึ่งสถาบันสิ่งแวดล้อมไทยจะมีการจัดสัมมนาเพื่อหาข้อสรุปในวันที่ 7 ตุลาคมนี้</p></body>
</news>
