<teiHeader>
<fileDesc>
<titleStmt>
  <title>ตรึงกำลังรับมือม็อบเสื้อแดง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 09:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21061  </bibl>
</sourceDesc>
</fileDesc>
</teiHeader>
<news>
<headline>ตรึงกำลังรับมือม็อบเสื้อแดง</headline>
<lead></lead>
<neck></neck>
<body><p>วันนี้ (18 ก.ย.) ผู้สื่อข่าวรายงานจากทำเนียบรัฐบาลว่า บรรยากาศภายในทำเนียบฯ ซึ่งถือเป็นวันแรกที่มีการประกาศใช้ พ.ร.บ.รักษาความมั่นคงภายในราชอาณาจักรนั้น ยังเป็นไปตามปกติ โดยข้าราชการ เจ้าหน้าที่ สื่อมวลชนยังคงเข้า-ออกบริเวณทำเนียบฯ เช่นเดิม เพียงแต่ได้นำแผงเหล็ก และแท่งปูนวางเป็นแนวโดยรอบตามทางเข้า-ออกเท่านั้น  </p>
<p>ในขณะนี้เจ้าหน้าที่ทหาร และตำรวจได้ตรึงกำลังรักษาความปลอดภัยบริเวณทำเนียบฯ และสถานที่สำคัญของรัฐบาล คาดว่า มาตรการต่าง ๆ จะดำเนินการอย่างเต็มที่ในช่วงเย็นวันนี้</p>
<p>อย่างไรก็ตาม บริเวณประตู 4 ของทำเนียบฯ ด้าน ถ.พิษณุโลก นั้น มีกลุ่มผู้ชุมนุมต่อต้านการขยายโรงงานในเขตนิคมอุตสาหกรรมมาบตาพุด จ.ระยอง ประมาณ 100 คน มาชุมนุมประท้วงคัดค้านโครงการดังกล่าว ทั้งนี้ ทางกลุ่มได้ส่งตัวแทนจำนวน 30 คน เข้าพบ และหารือ เพื่อยื่นข้อเสนอกับ <persName>นายอภิสิทธิ์ เวชชาชีวะ</persName> นายกรัฐมนตรี ที่ห้องสีเขียว ตึกไทยคู่ฟ้า ทำเนียบฯ.
</p></body>
</news>
