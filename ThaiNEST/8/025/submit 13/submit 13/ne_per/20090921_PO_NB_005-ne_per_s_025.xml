<teiHeader>
<fileDesc>
<titleStmt>
  <title>ส.ว.สรรหา เสนอให้รัฐบาลตั้งคณะกรรมการอิสระขึ้นมาแก้ปัญหากรณีปราสาทพระวิหาร  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210054&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ว.สรรหา เสนอให้รัฐบาลตั้งคณะกรรมการอิสระขึ้นมาแก้ปัญหากรณีปราสาทพระวิหาร</headline>
<lead></lead>
<neck></neck>
<body><p>ส.ว.สรรหา เสนอให้รัฐบาลตั้งคณะกรรมการอิสระขึ้นมาแก้ปัญหากรณีปราสาทพระวิหาร เพราะเห็นว่าหากรอใช้เวทีการประชุมร่วมกันของรัฐสภาอาจไม่ทัน การประชุมวุฒิสภา วันนี้ (21 ก.ย.) ซึ่งมี<persName>นายประสพสุข บุญเดช</persName> ประธานวุฒิสภา ทำหน้าที่ประธานการประชุม ก่อนเข้าสู่วาระการประชุม <persName>นายคำนูณ สิทธิสมาน</persName> ส.ว. สรรหา ได้หยิบยกประเด็นปัญหาที่กลุ่มพันธมิตรประชาชนเพื่อประชาธิปไตย ไปทวงคืนปราสาทพระวิหาร และเกิดเหตุปะทะกับชาวบ้านในพื้นที่ โดยเสนอให้รัฐบาลตั้งคณะกรรมการอิสระ ประกอบด้วย นักวิชาการต่างประเทศและภาคประชาชน ร่วมกันหาแนวทางแก้ปัญหา เพราะหากรอใช้เวทีการประชุมร่วมกันของรัฐสภาอาจไม่ทันการ นอกจากนี้ ยังเสนอให้ปรับกลไกในกระทรวงการต่างประเทศ โดยให้มีการตั้งโต๊ะพระวิหาร และเสนอให้ยกระดับคณะกรรมาธิการเขตแดนร่วมเป็นคณะกรรมการระดับชาติทำหน้าที่พิจารณาปัญหาชายแดนทั้งหมด</p></body>
</news>
