<teiHeader>
<fileDesc>
<titleStmt>
  <title>"สุเทพ" ย้ำสมาชิกพรรค ปชป. เคารพความคิดพรรคร่วมรัฐบาลในการอภิปรายในการประชุมสภาร่วมวันนี้  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160042&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ย้ำสมาชิกพรรค ปชป. เคารพความคิดพรรคร่วมรัฐบาลในการอภิปรายในการประชุมสภาร่วมวันนี้</headline>
<lead></lead>
<neck></neck>
<body><p>เลขาธิการพรรคประชาธิปัตย์ ย้ำสมาชิกพรรคเคารพต่อความคิดของพรรคร่วมรัฐบาล ที่จะอภิปรายในการประชุมร่วมกันของรัฐสภา เพื่อการศึกษาในประเด็นที่มีปัญหาและเพื่อหาทางออกร่วมกันเพื่อผลประโยชน์ของประเทศชาติ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ในฐานะเลขาธิการพรรคประชาธิปัตย์ กล่าวว่า ได้มีการเตรียมการกับสมาชิกพรรคเพื่ออภิปรายในการประชุมร่วมรัฐสภาสมัยนิติบัญญัติแบบไม่มีการลงคะแนน ในเรื่องของการแก้ไขรัฐธรรมนูญ ที่เสนอโดยคณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญ โดยได้ย้ำกับสมาชิกพรรคที่จะขึ้นอภิปราย ว่าควรเคารพต่อความคิดเห็นของสมาชิกพรรคร่วมรัฐบาล โดยตนเองอยากให้การประชุมในครั้งนี้เป็นไปเพื่อการศึกษาในประเด็นที่มีปัญหา และเพื่อหาทางออกร่วมกันเพื่อผลประโยชน์ของประเทศชาติ เลขาธิการพรรคประชาธิปัตย์ ยืนยันว่า ไม่มีความขัดแย้งกับ<persName>นายบัญญัติ บรรทัดฐาน</persName> กรรมการสภาที่ปรึกษาพรรค เรื่องการแก้ไขรัฐธรรมนูญ ซึ่งแนวทางของพรรคนั้น ต้องการแก้ไขมาตรา 190 และเรื่องเขตเลือกตั้งเท่านั้น ขณะที่มาตราที่เป็นปัญหาเหลืออยู่นั้น เห็นว่าควรจัดทำประชามติ <persName>นายสุเทพ</persName> ปฏิเสธตอบคำถามเรื่องการแต่งตั้งผู้บัญชาการตำรวจแห่งชาติ ในที่ประชุมคณะกรรมการนโยบายตำรวจแห่งชาติ หรือ ก.ต.ช.ในวันนี้หรือไม่ว่า ตนเองไม่ได้เป็นคณะกรรมการ ก.ต.ช. แต่เชื่อว่าการแต่งตั้งผู้บัญชาการตำรวจแห่งชาติจะไม่ทำให้เกิดความแตกแยกกันในพรรคร่วมรัฐบาลตามที่มีกระแสข่าว </p></body>
</news>
