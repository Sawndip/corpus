<teiHeader>
<fileDesc>
<titleStmt>
  <title>ทูตมะกันชี้แดงมีสิทธิ์ชุมนุมเชื่อไม่แรง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 16:10:14  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190348  </bibl>
</sourceDesc>
</fileDesc>
</teiHeader>
<news>
<headline>ทูตมะกันชี้แดงมีสิทธิ์ชุมนุมเชื่อไม่แรง</headline>
<lead>เอกอัครราชทูตสหรัฐอเมริกาประจำประเทศไทย เชื่อ การชุมนุมม็อบเสื้อแดงพรุ่งนี้ ไม่มีเหตุรุนแรง ชี้ การประกาศใช้ พ.ร.บ.ความมั่นคง แค่ต้องการให้เกิดความสงบเรียบร้อย</lead>
<neck></neck>
<body><p><persName>นายอีริค จี จอห์น (Eric G.John)</persName> เอกอัครราชทูต สหรัฐอเมริกาประจำประเทศไทย เปิดเผยภายหลังเข้าพบกับ <persName>นายอภิสิทธิ์ เวชชาชีวะ</persName> นายกรัฐมนตรี ที่ทำเนียบรัฐบาลว่ามีการหารือในเรื่องที่นายกฯ จะเดินทางไปปฏิบัติภารกิจที่สหรัฐอเมริกาด้านความสัมพันธ์ระดับทวิภาคี ความสัมพันธ์ด้านการค้า และการพัฒนาเศรษฐกิจ โดยสถานการณ์การเมืองภายในประเทศไทยที่กลุ่มคนเสื้อแดงจะชุมนุมในวันพรุ่งนี้นั้น ในฐานะที่เป็นมิตรประเทศเชื่อว่าการชุมนุมดังกล่าวจะเป็นการรวมตัวที่แสดงออกโดยสันติ ซึ่งถือเป็นเสรีภาพของทุกคนที่จะแสดงออกส่วนกรณีที่รัฐบาลประกาศใช้ พ.ร.บ.ความมั่นคงฯ นั้นถือเป็นเรื่องภายในประเทศในการดูแลให้เกิดความเรียบร้อย ซึ่งสหรัฐอเมริกามีความยินดีที่นักท่องเที่ยวจะเดินทางเข้ามาท่องเที่ยวในประเทศไทยเพราะเป็นประเทศที่น่าท่องเที่ยว อย่างไรก็ตาม กรณีข้อพิพาทที่บริเวณปราสาทเขาพระวิหารนั้นเห็นว่าเป็นเรื่องระหว่างประเทศไทยและกัมพูชา ซึ่งสหรัฐอเมริกาคงไม่เข้าไปแทรกแซง</p></body>
</news>
