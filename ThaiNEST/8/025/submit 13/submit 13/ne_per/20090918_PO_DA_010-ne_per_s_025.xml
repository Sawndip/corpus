<teiHeader>
<fileDesc>
<titleStmt>
  <title>พธม.เตรียมแจ้ง ม.157 ผู้การฯศรีสะเกษ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 16:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21165  </bibl>
</sourceDesc>
</fileDesc>
</teiHeader>
<news>
<headline>พธม.เตรียมแจ้ง ม.157 ผู้การฯศรีสะเกษ</headline>
<lead></lead>
<neck></neck>
<body><p>วันนี้ (18 ก.ย.) <persName>นายวีระ สมความคิด</persName> แกนนำกลุ่มพันธมิตรประชาชนเพื่อประชาธิปไตย (พธม.) เปิดเผยว่า ตนจะเดินทางไปที่ สภ.เมืองศรีสะเกษ เพื่อไปแจ้งความดำเนินคดีกับ <persName>พล.ต.ต.สมพงษ์ ทองวีระประเสริฐ</persName> ผบก.ภ.จว.ศรีสะเกษ ในข้อหาละเว้นการปฏิบัติหน้าที่ ไม่ยอมผลักดันชาวกัมพูชาออกจากพื้นที่ทับซ้อน นอกจากนี้ ยังต้องการให้ดำเนินคดีกับอธิบดีกรมอุทยานแห่งชาติสัตว์ป่าและพันธุ์พืชด้วย เนื่องจากเชื่อว่า การที่การ์ดพันธมิตรฯ ต้องออกจากบริเวณอุทยานฯ เมื่อเย็นวานนี้ เป็นเพราะคำสั่งด่วนในการโยกย้าย </p>
<p><persName>นายวีระ</persName> กล่าวต่อว่า ขณะนี้ ผวจ.ศรีสะเกษ ได้สั่งการให้รองผู้ว่าฯ ไปประสานผู้ประกอบการในจังหวัด ห้ามให้ความช่วยเหลือ หรือขายสินค้าทั้งอาหาร น้ำดื้ม น้ำมัน หรือแม้แต่ให้เข้าพักโรงแรม หากเห็นว่า เป็นกลุ่มคนที่จะเดินทางไปเขาพระวิหาร และเป็นเครือข่ายพันธมิตรฯ พฤติกรรมแบบนี้ถือว่า เป็นคำสั่งทางปกครองที่ผิดกฎหมาย แต่ที่ผู้ว่าฯ กล้าทำ เพราะมีคนระดับรองนายกรัฐมนตรีเป็นคนสั่งการ.
</p></body>
</news>
