<teiHeader>
<fileDesc>
<titleStmt>
  <title>ชวรัตน์รับปชป.ขอตั้งผู้ว่าฯ พบเข้าข่ายขัด"มาตรา266"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/16/news_29475283.php?news_id=29475283  </bibl>
</sourceDesc>
</fileDesc>
</teiHeader>
<news>
<headline><persName>ชวรัตน์</persName>รับปชป.ขอตั้งผู้ว่าฯ พบเข้าข่ายขัด"มาตรา266"</headline>
<lead>“<persName>ชวรัตน์</persName>” ยอมรับกระแสข่าวประชาธิปัตย์ ขอให้ช่วยดูแลการโยกย้ายผู้ว่าฯ ภาคกลาง-ใต้ เป็นความจริง ขณะเดียวกันปัดคนซิโน-ไทย เป็นกรรมการคัดสรร พร้อมยัน “<persName>เนวิน</persName>” ไม่เกี่ยวตั้งอธิบดีกรมส่งเสริมปกครองท้องถิ่น ขณะที่รายชื่อผู้ว่าฯ ใหม่ทางภาคใต้หลายจังหวัดขยับจากรองผู้ว่าฯ ในจังหวัดเดียวกัน</lead>
<neck></neck>
<body><p><persName>นายชวรัตน์ ชาญวีรกูล</persName> รมว.มหาดไทย และหัวหน้าพรรคภูมิใจไทย กล่าวถึงกรณีมีข่าวพรรคประชาธิปัตย์ได้ร้องขอให้ช่วยดูแลการแต่งตั้งโยกย้ายผู้ว่าราชการในพื้นที่ภาคกลางและภาคใต้ เพื่อเตรียมพร้อมในการจัดการเลือกตั้ง ว่า ยอมรับว่ามีการร้องขอมาจริง</p>
<p>ส่วนกระแสข่าวว่าการแต่งตั้งโยกย้ายผู้ว่าฯ ครั้งนี้ มีชื่อ<persName>นายวัลลภ รุ่งกิจวรเสถียร</persName> กรรมการผู้จัดการบริษัท ซิโน-ไทย เอ็นจีเนียริ่งฯ เป็นกรรมการคัดสรรด้วยนั้น ตนยืนยันไม่มีและเป็นไปไม่ได้ เพราะเป็นเรื่องของพรรค ขณะที่<persName>นายวัลลภ</persName>ไม่ใช่คนในพรรค เช่นเดียวกับกรณีย้ายอธิบดีกรมพัฒนาชุมชน (พช.) ไปเป็นอธิบดีกรมส่งเสริมปกครองท้องถิ่น (สถ.) ก็ไม่เกี่ยวข้องกับ<persName>นายเนวิน ชิดชอบ</persName> แกนนำพรรคภูมิใจไทยตามที่มีกระแสข่าว โดยการแต่งตั้งโยกย้ายเป็นการพิจารณาจากผลงาน</p>
<p>ผู้สื่อข่าวรายงานว่า การที่<persName>นายชวรัตน์</persName> ยอมรับว่าพรรคประชาธิปัตย์ขอให้ช่วยดูแลการโยกย้ายผู้ว่าฯ นั้น อาจจะเข้าข่ายขัดรัฐธรรมนูญ มาตรา 266 วรรค 2 โดยมาตรา 266 มีรายละเอียดว่า สมาชิกสภาผู้แทนราษฎรและสมาชิกวุฒิสภาต้องไม่ใช้สถานะหรือตำแหน่งการเป็นสมาชิกสภาพผู้แทนราษฎร หรือสมาชิกวุฒิสภา เข้าไปก้าวก่ายหรือแทรกแซงเพื่อประโยชน์ของตนเอง ของผู้อื่น หรือของพรรคการเมือง ไม่ว่าโดยทางตรงหรือทางอ้อม</p>
<p>ส่วนวรรค 2 กำหนดไว้ว่า การบรรจุ แต่งตั้ง โยกย้าย โอน เลื่อนตำแหน่ง และเลื่อนเงินเดือนของข้าราชการ ซึ่งมีตำแหน่งหรือเงินเดือนประจำ และมิใช่ข้าราชการการเมือง พนักงาน หรือลูกจ้างของหน่วยราชการ หน่วยงานของรัฐ รัฐวิสาหกิจ กิจการที่รัฐถือหุ้นใหญ่ หรือราชการส่วนท้องถิ่น</p>
<p>ผู้สื่อข่าวรายงานว่า เมื่อวานนี้ (15 ก.ย.) ที่ประชุมคณะรัฐมนตรีได้เห็นชอบบัญชีรายชื่อโยกย้ายผู้ว่าราชการและผู้บริหารระดับสูงในกระทรวงมหาดไทย โดยมีตำแหน่งสำคัญๆ รวม 48 ตำแหน่ง อาทิ <persName>นายไพรัตน์ สกลพันธุ์</persName> พ้นจากตำแหน่งอธิบดี กรมการพัฒนาชุมชน ไปดำรงตำแหน่งอธิบดีกรมส่งเสริมการปกครองท้องถิ่น นายภาณุ อุทัยรัตน์ พ้นจากตำแหน่งผู้ว่าราชการจังหวัดนครศรีธรรมราช ไปดำรงตำแหน่งรองปลัดกระทรวงมหาดไทย <persName>นายขวัญชัย วงศ์นิติกร</persName> พ้นจากตำแหน่งผู้ว่าราชการจังหวัดสมุทรปราการ ไปดำรงตำแหน่งรองปลัดกระทรวงมหาดไทย</p>
<p>ผู้ว่าฯ บุรีรัมย์ขยับเป็นอธิบดี พช.</p>
<p><persName>นายมงคล สุระสัจจะ</persName> พ้นจากตำแหน่งผู้ว่าราชการจังหวัดบุรีรัมย์ ไปดำรงตำแหน่งอธิบดี กรมการพัฒนาชุมชน <persName>นายประชา เตรัตน์</persName> พ้นจากตำแหน่งผู้ว่าราชการจังหวัดสุราษฎร์ธานี ไปดำรงตำแหน่งผู้ตรวจราชการกระทรวง <persName>นางสาวเรืองวรรณ บัวนุช</persName> พ้นจากตำแหน่งผู้ว่าราชการจังหวัดพะเยา ให้ดำรงตำแหน่งผู้ตรวจราชการกระทรวง
สำหรับการโยกย้ายในตำแหน่งผู้ว่าราชการ อาทิ <persName>นายธวัชชัย เทอดเผ่าไทย</persName> พ้นจากตำแหน่งผู้ว่าราชการจังหวัดปราจีนบุรี ไปดำรงตำแหน่งผู้ว่าราชการจังหวัดเพชรบูรณ์ <persName>นายชิดพงษ์ ฤทธิประศาสน์</persName> พ้นจากตำแหน่งผู้ว่าราชการจังหวัดร้อยเอ็ด ไปเป็นผู้ว่าราชการจังหวัดสิงห์บุรี <persName>นายธวัชชัย ฟักอังกูร</persName> พ้นจากตำแหน่งผู้ว่าราชการจังหวัดอุตรดิตถ์ ไปเป็นผู้ว่าราชการจังหวัดร้อยเอ็ด <persName>นายโยธินศร์ สมุทรคีรีจ์</persName> พ้นจากตำแหน่งผู้ว่าราชการจังหวัดสุโขทัย ไปดำรงตำแหน่งผู้ว่าราชการจังหวัดอุตรดิตถ์</p>
<p><persName>นายศุภกิจ บุญญฤทธิพงษ์</persName> พ้นจากตำแหน่งผู้ว่าราชการจังหวัดนครสวรรค์ ไปดำรงตำแหน่งผู้ว่าราชการจังหวัดลำปาง <persName>นายกวี กิตติสถาพร</persName> พ้นจากตำแหน่งผู้ว่าราชการจังหวัดหนองคาย ไปเป็นผู้ว่าราชการจังหวัดนครสวรรค์ <persName>นายคมสัน เอกชัย</persName> พ้นจากตำแหน่งผู้ว่าราชการจังหวัดตาก ไปเป็นผู้ว่าราชการจังหวัดหนองคาย</p>
<p><persName>นายวิญญู ทองสกุล</persName> พ้นจากตำแหน่งผู้ว่าราชการจังหวัดพัทลุง ไปดำรงตำแหน่งผู้ว่าราชการจังหวัดสงขลา <persName>นายวินัย ครุวรรณพัฒน์</persName> พ้นจากตำแหน่งผู้ว่าราชการจังหวัดนราธิวาส ไปเป็นผู้ว่าราชการจังหวัดพัทลุง <persName>นายธีระ มินทราศักดิ์</persName> พ้นจากตำแหน่งผู้ว่าราชการจังหวัดยะลา ไปเป็นผู้ว่าราชการจังหวัดนครศรีธรรมราช</p>
<p><persName>นายพีระศักดิ์ หินเมืองเก่า</persName> รองผู้ว่าราชการจังหวัดหนองคาย ให้ดำรงตำแหน่งผู้ว่าราชการจังหวัดบุรีรัมย์ <persName>นายดำริห์ บุญจริง</persName> รองผู้ว่าราชการจังหวัด สุราษฎร์ธานี ดำรงตำแหน่งผู้ว่าราชการจังหวัดสุราษฎร์ธานี <persName>นายประสิทธิ์ โอสถานนท์</persName> รองผู้อำนวยการศูนย์บริหารจังหวัดชายแดน
ภาคใต้ สำนักงานปลัดกระทรวงมหาดไทย ไปเป็นผู้ว่าราชการจังหวัดกระบี่ <persName>นายไมตรี อินทุสุต</persName> รองผู้ว่าราชการจังหวัดลพบุรี ไปเป็นผู้ว่าราชการจังหวัดตรัง</p>
<p><persName>นายธนน เวชกรกานนท์</persName> รองผู้ว่าราชการจังหวัดนราธิวาส ให้ดำรงตำแหน่งผู้ว่าราชการจังหวัดนราธิวาส <persName>นายกฤษฎา บุญราช</persName> รองผู้ว่าราชการจังหวัดยะลา ให้ดำรงตำแหน่งผู้ว่าราชการจังหวัดยะลา</p></body>
</news>
