<teiHeader>
<fileDesc>
<titleStmt>
  <title>ที่ประชุมวุฒิสภา เห็นชอบร่าง พ.ร.บ.งบรายจ่ายประจำปี 2553  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140284&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุมวุฒิสภา เห็นชอบร่าง พ.ร.บ.งบรายจ่ายประจำปี 2553</headline>
<lead></lead>
<neck></neck>
<body><p>ที่ประชุมวุฒิสภา มีมติผ่านความเห็นชอบร่างพระราชบัญญัติงบประมาณรายจ่ายประจำปีงบประมาณ 2553 โดย นายกรัฐมนตรี ยืนยัน จะใช้งบประมาณให้เกิดประสิทธิภาพสูงสุดในการแก้ไขวิกฤติต่างๆ และจะเป็นไปด้วยความโปร่งใส ที่ประชุมวุฒิสภา มีมติผ่านความเห็นชอบร่างพระราชบัญญัติงบประมาณรายจ่ายประจำปีงบประมาณ 2553 ด้วยคะแนน 109 เสียง งดออกเสียง 5 เสียง ไม่มีผู้ที่ไม่เห็นชอบ และผู้ไม่ลงคะแนน พร้อมกันนี้ที่ประชุมยังเห็นด้วยต่อข้อสังเกตของคณะกรรมาธิการฯ ที่ได้ตั้งข้อสังเกตเกี่ยวกับร่าง พ.ร.บ.ฉบับนี้ ขณะที่ <persName>นายอภิสิทธิ์ เวชชาชีวะ</persName> นายกรัฐมนตรี กล่าวขอบคุณวุฒิสภาที่ผ่านความเห็นชอบร่างพระราชบัญญัติดังกล่าว พร้อมระบุว่า ท่ามกลางปัญหาเศรษฐกิจขอยืนยันว่ารัฐบาลจะนำข้อสังเกตต่างๆ ไปพิจารณาดำเนินการ ซึ่งหากมีข้อบกพร่อง หรือข้อขัดข้องก็พร้อมชี้แจงผ่านวุฒิสภา หรือ กระบวนการอื่นๆ ต่อไป ทั้งนี้ขอให้ความมั่นใจว่ารัฐบาลจะนำงบประมาณดังกล่าวไปใช้เพื่อให้เกิดประสิทธิภาพสูงสุดในการแก้ปัญหาด้วยความโปร่งใส และพร้อมให้ตรวจสอบการใช้จ่ายงบประมาณด้วย อย่างไรก็ตามงบประมาณที่ผ่านความเห็นชอบครั้งนี้ จะนำไปใช้ควบคู่กับแผนปฏิบัติการไทยเข้มแข็งในการแก้ไขวิกฤตทั้งเฉพาะหน้า และการลงทุนระยะยาว เพื่อคุณภาพชีวิตที่ดีขึ้นของประชาชน จากนั้นที่ประชุมวุฒิสภาได้ปิดการประชุมในเวลา 21.35 น.</p></body>
</news>
