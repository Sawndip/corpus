<teiHeader>
<fileDesc>
<titleStmt>
  <title>กทม.เตรียมดูแลสถานการณ์แดงชุมนุม24ชม.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 11:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21126  </bibl>
</sourceDesc>
</fileDesc>
</teiHeader>
<news>
<headline>กทม.เตรียมดูแลสถานการณ์แดงชุมนุม24ชม.</headline>
<lead>'<persName>สุขุมพันธุ์</persName>'สั่ง ขรก.กทม.ดูแลสถานการณ์แดงชุมนุม 24 ชม. กำชับ รพ.-ศูนย์สาธารณสุขพื้นที่ชั้นใน เตรียมพร้อม 24 ชม. รับคนบาดเจ็บ</lead>
<neck></neck>
<body><p>เมื่อเวลา 10.00 น. วันที่ 18 ก.ย. ที่ศาลาว่าการกรุงเทพมหานคร (กทม.) <persName>ม.ร.ว.สุขุมพันธุ์ บริพัตร</persName> ผู้ว่าฯ กทม. ในฐานะผู้อำนวยการรักษาความมั่นคงภายในกรุงเทพมหานคร (ผอ.รมน.กทม.) เป็นประธานการประชุม เพื่อรับมือสถานการณ์การชุมนุมของกลุ่มแนวร่วมประชาธิปไตยต่อต้านเผด็จการแห่งชาติ (นปช.) ที่จะชุมนุมใหญ่ ที่หน้าทำเนียบรัฐบาล และบริเวณใกล้เคียง ในวันที่ 19 ก.ย.นี้ </p>
<p><persName>ม.ร.ว.สุขุมพันธุ์</persName> เปิดเผยภายหลังว่า สำหรับ กทม.ได้มีการเตรียมความพร้อม โดยมีการจัดตั้งศูนย์อำนวยการ เหตุการณ์รักษาความความสงบเรียบร้อยในพื้นที่กรุงเทพฯ ซึ่งมี <persName>นายพงศ์ศักติฐ์ เสมสันต์</persName> ปลัด กทม.เป็นประธาน รวมทั้งให้หน่วยงานที่เกี่ยวข้องกับการชุมนุมเตรียมพร้อมรับมือตลอด 24 ชม. ในส่วนของโรงพยาบาลต้องเตรียมพร้อมเพื่อรับผู้บาดเจ็บตลอดเวลา โดยเฉพาะโรงพยาบาล และศูนย์สาธารณสุขในพื้นที่ชั้นใน นอกจากนี้ ได้จัดเจ้าหน้าที่เทศกิจจำนวน 350 นาย เพื่อช่วยเจ้าหน้าที่ตำรวจ และทหารในการดูแลสถานการณ์ เตรียมรถสุขาจำนวน 8 คัน สำหรับสถานการณ์การชุมนุมนั้น จะมีการติดตามอย่างใกล้ชิดเพื่อเตรียมรับมือ ซึ่งขณะนี้ตนยังไม่มีความกังวล หรือเป็นห่วงแต่อย่างใด</p>
<p>ทั้งนี้ อยากฝากถึงประชาชนว่า กทม.จะปฏิบัติหน้าที่เพื่อดูแลความปลอดภัยของประชาชนให้ดีที่สุด และตั้งแต่วันที่ 19 ก.ย.เป็นต้นไป ขอให้ประชาชนระมัดระวังตัวในการเดินทาง หากไม่มีความจำเป็น โปรดหลีกเลี่ยงการเดินทางมาในพื้นที่ที่ประกาศ พ.ร.บ.รักษาความมั่นคงภายในราชอาณาจักร พ.ศ.2551 และพื้นที่ใกล้เคียง ทั้งนี้ กทม.ได้มอบหมายให้แต่ละเขตดูแลพื้นที่อย่างใกล้ชิด และยกเลิกกิจกรรมต่าง ๆ ที่จะจัดขึ้นในวันชุมนุม เช่น การจัดกิจกรรมคาร์ฟรีเดย์ เขตเคลื่อนที่ให้บริการประชาชน เป็นต้น อย่างไรก็ตาม หากสถานการณ์มีความยืดเยื้อออกไป ก็อาจจะพิจารณาให้มีการงดการเรียนการสอนในโรงเรียนที่อาจได้รับผลกระทบด้วย.</p></body>
</news>
