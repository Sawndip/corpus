<teiHeader>
<fileDesc>
<titleStmt>
  <title>ปณิธาน แถลงกำหนดการที่นายกรัฐมนตรีจะเดินทางไปเยือนประเทศสหรัฐอเมริกา ระหว่างวันที่21-27 กันยายนนี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180209&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><persName>ปณิธาน</persName> แถลงกำหนดการที่นายกรัฐมนตรีจะเดินทางไปเยือนประเทศสหรัฐอเมริกา ระหว่างวันที่21-27 กันยายนนี้</headline>
<lead></lead>
<neck></neck>
<body><p>รักษาการโฆษกประจำสำนักนายกรัฐมนตรี แถลงกำหนดการที่นายกรัฐมนตรีจะเดินทางไปเยือนประเทศสหรัฐอเมริกา ระหว่างวันที่ 21-27 กันยายนนี้ <persName>นายปณิธาน วัฒนายากร</persName> รองเลขาธิการนายกรัฐมนตรี รักษาการโฆษกประจำสักนักนายกรัฐมนตรี แถลงกำหนดการที่<persName>นายอภิสิทธิ์ เวชชาชีวะ</persName> นายกรัฐมนตรี จะเดินทางไปเยือนประเทศสหรัฐอเมริกา ระหว่างวันที่ 21-27 กันยายนนี้ว่า นายกรัฐมนตรีมี 3 ภารกิจ คือ วันที่ 21-23 กันยายน จะเสริมสร้างความเชื่อมั่นประเทศไทย ณ นครนิวยอร์ก อาทิ พบกับนักลงทุนเพื่อชักชวนผู้จัดการกองทุนมาลงทุนในตลาดหลักทรัพย์ไทย พร้อมส่งเสริมการลงทุนในประเทศไทยกับผู้บริหารระดับสูงกับกลุ่มบริษัทผู้ลงทุน วันที่ 22 กันยายน จะร่วมประชุมสมัชชาสหประชาชน หรือ UN และร่วมประชุม G 20 ในฐานะประธานอาเซียนในวันที่ 24-25 กันยายน ขณะเดียวกันจะมีการแสดงปาฐกถาที่มหาวิทยาลัยโคลัมเบียด้วย ทั้งนี้ ในระหว่างที่นายกรัฐมนตรีอยู่ต่างประเทศ สำนักโฆษกรัฐบาลจะจัดให้นายกรัฐมนตรีแถลงข่าวผ่านระบบวีดีโอคอนเฟอร์เร้นท์มายังตึกนารีสโมสร ทำเนียบรัฐบาล 4 ครั้ง ประกอบด้วย วันที่ 22 กันยายน เวลา 08.30 น. วันที่ 23-24 กันยายน เวลา 09.00 น. โดยจะให้สัมภาษณ์ทางโทรศัพท์ผ่านรายการโทรทัศน์ด้วย </p></body>
</news>
