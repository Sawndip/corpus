<teiHeader>
<fileDesc>
<titleStmt>
  <title>'เทพเทือก'แย้มอาจต้องใช้ปืนยางคุมเสื้อแดง  </title>
  <author>>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 10:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21091  </bibl>
</sourceDesc>
</fileDesc>
</teiHeader>
<news>
<headline>'<persName>เทพเทือก</persName>'แย้มอาจต้องใช้ปืนยางคุมเสื้อแดง</headline>
<lead></lead>
<neck></neck>
<body><p>วันนี้ (18 ก.ย.) เมื่อเวลา 08.45 น. ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี ในฐานะผู้อำนวยการศูนย์รักษาความสงบเรียบร้อย (ศอ.รส.) ให้สัมภาษณ์ถึง การประชุมคณะกองอำนวยการรักษาความมั่นคงภายใน (กอ.รมน.) ที่มีนายกฯ เป็นประธาน เมื่อวันที่ 17 ก.ย.ที่ผ่านมา ว่า ได้ซักซ้อมความเข้าใจเกี่ยวกับแผนปฏิบัติการรับมือการชุมนุมของกลุ่มคนเสื้อแดง ในวันที่ 19 ก.ย.นี้ โดยให้นำแผนที่เตรียมไว้ใช้เมื่อครั้งที่กลุ่มคนเสื้อแดงนัดชุมนุมวันที่ 30 ส.ค.มาใช้ และย้ำให้กำลังพลทุกฝ่ายตระหนักถึงการเคารพสิทธิของประชาชน แต่จะไม่ยอมให้ประชาชนทำผิดกฎหมาย เพราะจะทำให้ประเทศเสียหาย นอกจากนี้ ยังซักซ้อมขั้นตอนในการปฏิบัติที่เป็นสากล ตั้งแต่การเจรจา การผลักดัน การจับกุมแกนนำเมื่อเห็นว่า นำคนไปทำผิดกฎหมาย การใช้โล่ กระบอง น้ำ เป็นต้น</p>
<p>“ขอยืนยันว่า เจ้าหน้าที่ของรัฐทุกหน่วยทุกฝ่ายจะไม่ใช้อาวุธร้ายแรง แต่ถ้าจำเป็นอาจต้องใช้อาวุธปืนลูกกระสุนยาง ซึ่งจะทำให้มีคนบาดเจ็บบ้าง แต่นั่น คือ มาตรการสุดท้ายที่เจ้าหน้าที่เลือกไม่ได้แล้ว ซึ่งหากจะใช้มาตรการนั้นก็ต้องตัดสินโดยที่ประชุม โดยผมจะสั่งการเป็นลายลักษณ์อักษร เพื่อป้องกันไม่ให้เจ้าหน้าที่ฝ่ายปฏิบัติต้องมารับกรรม ขอเรียนประชาชนให้ติดตามดูได้ รัฐบาลจะไม่เริ่มต้นใช้ความรุนแรง เพราะไม่ต้องการทำร้ายประชาชน แต่รู้สึกกังวลใจ เพราะจากรายงานข่าวที่ได้รับมาพบว่า มีการเตรียมหน่วยอาสาสมัคร หรือการ์ด ที่ได้รับการว่าจ้างมาเป็นจำนวนค่อนข้างมาก โดยคนกลุ่มนี้จะเป็นกองหน้าที่จะยั่วยุ หรือสร้างสถานการณ์ ซึ่งน่ากังวล แต่ผมจะใช้วิธีถ่ายวิดีโอโดยตั้งกล้องไว้ทุกมุม และถ้าเห็นว่า เขาทำผิดกฎหมายจะดำเนินคดีทันที” <persName>นายสุเทพ</persName> กล่าว.</p></body>
</news>
