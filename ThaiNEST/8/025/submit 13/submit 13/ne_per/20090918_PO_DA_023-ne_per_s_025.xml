<teiHeader>
<fileDesc>
<titleStmt>
  <title>นายกฯฝากเน้นแรงงานสัมพันธ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 14:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21143 ]]>  </bibl>
</sourceDesc>
</fileDesc>
</teiHeader>
<news>
<headline>นายกฯฝากเน้นแรงงานสัมพันธ์</headline>
<lead></lead>
<neck></neck>
<body><p>วันนี้(18 ก.ย.) ที่ทำเนียบรัฐบาล <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานในพิธีมอบรางวัลสถานประกอบกิจการดีเด่นด้านแรงงานสัมพันธ์และสวัสดิการแรงงาน พ.ศ. 2552 โดยกล่าวตอนหนึ่งว่ารัฐบาลให้ความสำคัญกับเรื่องของสวัสดิการและเรื่องของแรงงานสัมพันธ์ เพราะในยามที่ยากลำบาก หากว่าแรงงานสัมพันธ์ไม่ดี ความขัดแย้งก็จะเกิดขึ้น นอกจากจะเติมปัญหาความขัดแย้งในสังคมในเรื่องของการเมืองและเรื่องอื่น ๆ ที่ประเทศของเราเผชิญอยู่แล้วยังจะเป็นการซ้ำเติมในเรื่องของภาพลักษณ์ของประเทศ และความสามารถในการดึงดูดการลงทุนในอนาคตด้วย ดังนั้นหน่วยงานของภาครัฐเข้าไปอำนวยความสะดวกให้การพูดคุยระหว่างนายจ้าง ลูกจ้าง ซึ่งอาจจะมีปัญหาความขัดแย้งสืบเนื่องมาจากผลกระทบที่เกิดขึ้นจากวิกฤตเศรษฐกิจนั้น สามารถแก้ไขได้ในลักษณะที่ไม่กระทบกระเทือน ไม่ทำให้เกิดความขัดแย้งและเป็นการยืนยันสิ่งซึ่งต่างประเทศยังมองว่าเป็นจุดแข็งของประเทศ.</p></body>
</news>
