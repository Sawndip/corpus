<teiHeader>
<fileDesc>
<titleStmt>
  <title>"ป๋าเปรม"ย้ำควรทำประโยชน์ให้บ้านเมือง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090919/29107  </bibl>
</sourceDesc>
</fileDesc>
</teiHeader>
<news>
<headline>"<persName>ป๋าเปรม</persName>"ย้ำควรทำประโยชน์ให้บ้านเมือง</headline>
<lead>"<persName>ป๋าเปรม</persName>"ปลื้มใจที่ผู้ใหญ่ในบ้านเมืองเห็นความสำคัญของอนาคตของชาติ บริจาคเงินผ่านมูลนิธิ<persName>เปรม</persName>เพื่อเป็นการศึกษาให้กับนักเรียน ย้ำเกิดมาทั้งทีควรทำประโยชน์ให้กับชาติบ้านเมือง</lead>
<neck></neck>
<body><p>(19ก.ย.) เวลา 11.15 น. ที่หอประชุม<persName>เปรม ติณสูลานนท์</persName> ด้านหลังศาลากลาง จ.นครราชสีมา  <persName>พล.อ.เปรม  ติณสูลานนท์</persName> ประธานองคมนตรีและรัฐบุรุษ ได้กล่าวให้โอวาทแก่ข้าราชการ และนักเรียนหลังจากเสร็จสิ้นพิธีมอบทุนการศึกษามูลนิธิ<persName>เปรม ติณสูลานนท์</persName> และมอบรางวัลการประกวดโครงงานนักเรียนระดับภาค ครั้งที่ 7 ประจำปี 2552 ว่า ขอขอบคุณทุกฝ่าย ทุกหน่วยงาน ที่ให้ผมได้มีโอกาสได้มาพบกับนักเรียน ครูอาจารย์ และท่านผู้มีเกียรติทั้งหลายที่มีใจบุญ สนับสนุนเงินให้แก่มูลนิธิฯ เยาวชนนักเรียนที่ได้รับเงินทุนไป เพื่อ</p>
<p> ส่วนกิจกรรมการประกวดโครงงานนักเรียน เริ่มโดยมหาวิทยาลัยเทคโนโลยีสุรนารี เป็นกิจกรรมที่สร้างแรงบันดาลใจให้กับบรรดาสถาบันศึกษาทั้งหลายในภาคอีสาน สิ่งที่ดำเนินการมาทั้งหลายผมจะไม่มีวันลืมว่ามูลนิธิฯ ได้รับความเอื้อเฟื้อ ดูแล ด้วยความปรารถนาดีอย่างแท้จริง</p>
 "เมื่อเป็นเช่นนี้แล้วขอให้นักเรียน เยาวชนของชาติตระหนักไว้ว่า เกิดมาทั้งที จำเป็นต้องทำประโยชน์ให้แก่ชาติบ้านเมือง แล้วการที่ผู้ใหญ่ของบ้านเมือง เอื้อเฟื้อต่อเยาวชน เป็นการลงทุนที่คุ้มค่าอย่างยิ่งใหญ่มหาศาล ผมมั่นใจว่าจะได้รับผลตอบแทนที่เราทุกคนควรภาคภูมิใจที่ได้ดูแลเยาวชนในภาคอีสานของเรา ผมได้นั่งคิดในใจอยู่เพียงคนเดียวทุกครั้ง เมื่อนึกถึงเสียสละความห่วงใย การดูแลของประธานมูลนิธิ และหน่วยงานอื่นๆ ผมอยากให้การกระทำความดีอย่างนี้แพร่กระจายไปทั่วราชอาณาจักรของไทย อยากให้บรรดาผู้ใหญ่ของบ้านเมืองคำนึงอยู่เสมอว่าการเสียสละนี้ เป็นหน้าที่ต้องดูแล สนับสนุนเยาวชน มูลนิธิฯ ได้ทำหน้าที่อย่างสมบูรณ์ และได้ผลดีอย่างมาก มูลนิธิไม่ต้องการจะทวงบุญคุณ แต่ขอให้อย่างน้อยผู้ที่เคยได้รับทุนนี้ ได้ระลึกถึงก็พอ"</body>
</news>
