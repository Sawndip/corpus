<teiHeader>
<fileDesc>
<titleStmt>
  <title>ทูตสหรัฐเชื่อการชุมนุมของ นปช. พรุ่งนี้จะเป็นการรวมตัวชุมนุมอย่างสงบ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180184&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>ทูตสหรัฐเชื่อการชุมนุมของ นปช. พรุ่งนี้จะเป็นการรวมตัวชุมนุมอย่างสงบ</headline>
<lead></lead>
<neck></neck>
<body><p>ทูตสหรัฐเชื่อว่าการชุมนุมของ นปช. วันพรุ่งนี้จะเป็นการรวมตัวชุมนุมอย่างสงบ ขณะเดียวกันไม่ได้ห้ามนักท่องเที่ยวสหรัฐอเมริกาเข้ามาเที่ยวในไทย เพราะถือเป็นประเทศที่น่าท่องเที่ยว <persName>นายอีริค จี จอห์นสัน</persName> เอกอัครราชทูตสหรัฐอเมริกาประจำประเทศไทย เปิดเผยภายหลังเข้าพบกับ<persName>นายอภิสิทธิ์ เวชชาชีวะ</persName> นายกรัฐมนตรี ที่ทำเนียบรัฐบาลว่า ได้มีการหารือในเรื่องที่นายกรัฐมนตรีจะเดินทางไปปฏิบัติภารกิจที่ประเทศสหรัฐอเมริกา ทั้งด้านความสัมพันธ์ระดับทวีภาคี ความสัมพันธ์ด้านการค้าและการพัฒนาเศรษฐกิจ ส่วนสถานการณ์การเมืองในประเทศของไทยที่จะมีการชุมนุมของกลุ่ม นปช. ในวันพรุ่งนี้ (19 ก.ย.52) นั้น ในฐานะที่เป็นมิตรประเทศ ก็เชื่อว่าการชุมนุมในวันพรุ่งนี้น่าจะเป็นการรวมตัวแสดงออกโดยสันติ และถือเป็นเสรีภาพของทุกคนที่จะแสดงออก และกรณีที่รัฐบาลประกาศใช้พระราชบัญญัติความมั่นคงภายในราชอาณาจักร ก็ถือเป็นเรื่องภายในประเทศในการดูแลให้เกิดความเรียบร้อย อย่างไรก็ตามทางสหรัฐอเมริกา มีความยินดีที่นักท่องเที่ยวจะเดินทางเข้ามาท่องเที่ยวในประเทศไทย เพราะประเทศไทยถือเป็นอีกประเทศที่น่าท่องเที่ยว นอกจากนี้ <persName>นาย อีริค จี จอห์น</persName> ยังกล่าวถึงกรณีปราสาทเขาพระวิหารว่า ถือเป็นเรื่องระหว่างประเทศไทยและกัมพูชา ประเทศสหรัฐฯ คงไม่เข้าไปแทรกแซง </p></body>
</news>
