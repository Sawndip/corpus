<teiHeader>
<fileDesc>
<titleStmt>
  <title>สุเทพ ยัน ม๊อบเสื้อเหลืองที่จะชุมนุมบริเวณเขาพระวิหารทำได้ ตามสิทธิ แต่ต้องเคารพกฏหมายและไม่ก่อให้เกิดการเผชิญหน้ากัน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180078&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName> ยัน ม๊อบเสื้อเหลืองที่จะชุมนุมบริเวณเขาพระวิหารทำได้ ตามสิทธิ แต่ต้องเคารพกฏหมายและไม่ก่อให้เกิดการเผชิญหน้ากัน</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง กล่าวว่า การชุมนุมเรียกร้องอธิปไตยของคนเสื้อเหลืองที่บริเวณประสาทพระวิหารสามารถทำได้ แต่ต้องไม่ขัดต่อกฏหมายหรือก่อให้เกิดการเผชิญหน้าระหว่างประเทศ <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง กล่าวถึงกรณีที่กลุ่มพันธมิตรประชาชนเพื่อประชาธิปไตย ได้เดินทางไปชุมนุมบริเวณปราสาทพระวิหารว่า สามารถทำได้เพราะการชุมชุมเป็นสิทธิของประชาชน แต่ต้องอยู่ภายใต้กรอบของกฎหมาย และไม่ทำให้เกิดสถานการณ์ที่จะนำไปสู่การเผชิญหน้า ทั้งนี้ รัฐบาลมีหน้าที่ต้องขี้แจงให้เกิดความเข้าใจ และฝากไปยังผู้ที่จะเข้าร่วมชุมนุมว่า ไม่ควรที่จะไปบุกรุกในเขตพื้นที่ของประเทศกัมพูชา เพราะอาจจะก่อให้เกิดความรุนแรง อย่างไรก็ตามพร้อมที่จะคุยกับประเทศกัมพูชา และเชื่อว่าประเทศกัมพูชาเอง ก็ไม่ต้องการให้มีปัญหาเกิดขึ้น <persName>นายสุเทพ</persName>ยังกล่าวถึง การให้สัมปทานการขุดเจาะน้ำมันบริเวณพื้นที่ทับซ้อนกลางทะเลอ่าวไทย ระหว่างไทยและกัมพูชา ที่มีการออกสัมปทานให้กับบริษัทต่างชาติว่า จะเป็นการดีหากประเทศไทยและกัมพูชา ได้มีการหารือร่วมกันเพื่อทำข้อตกลงเป็นหุ้นส่วน เพื่อประโยชน์ของทั้งสองประเทศ </p></body>
</news>
