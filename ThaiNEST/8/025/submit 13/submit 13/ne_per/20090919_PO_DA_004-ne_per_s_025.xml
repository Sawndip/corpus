<teiHeader>
<fileDesc>
<titleStmt>
  <title>'ป๋า'ย้ำให้นร.อีสานทำความดี ตอบแทนคุณแผ่นดิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-19 13:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21257  </bibl>
</sourceDesc>
</fileDesc>
</teiHeader>
<news>
<headline>'<persName>ป๋า</persName>'ย้ำให้นร.อีสานทำความดี ตอบแทนคุณแผ่นดิน</headline>
<lead></lead>
<neck></neck>
<body><p>ที่หอประชุม<persName>เปรมติณสูลานนท์</persName> ศาลากลาง จ.นครราชสีมา วันนี้(19ก.ย.) ผู้สื่อข่าวรายงานว่า <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ เป็นประธานพิธีมอบทุนการศึกษาและรางวัลการประกวดโครงงานนักเรียนภาคอีสานของมูลนิธิ<persName>เปรมติณสูลานนท์</persName> โดยมี <persName>พล.ท.วิบูลย์ศักดิ์ หนีพาล</persName> แม่ทัพภาคที่ 2 <persName>นายประจักษ์ สุวรรณภักดี</persName> ผวจ.นครราชสีมา <persName>พล.ต.ท.กฤษดา พันธุ์คงชื่น</persName> ผบช.ภ.3  ผู้ว่าฯ รองผู้ว่าฯ 19 จังหวัดภาคอีสาน ข้าราชการทหาร ตำรวจ ฝ่ายปกครอง พ่อค้า ครูและนักเรียนนักศึกษามาร่วมงานกว่า 2,000 คน</p>
<p>ขณะเดียวกัน มีบรรดาข้าราชการพ่อค้านักธุรกิจภาคเอกชน จำนวน 150 ราย ร่วมมอบเงินบริจาคสมทบทุนมูลนิธิ<persName>พล.อ.เปรมติณสูลานนท์</persName> เป็นเงิน 2,925,029 บาท ก่อนมีพิธีมอบรางวัลการประกวดโครงงานของนักเรียนทั่วภาคอีสานที่ชนะเลิศการประกวดรอบสุดท้ายที่มหาวิทยาลัยเทคโนโลยีสุรนารี จ.นครราชสีมา จำนวน 75 โครงงาน จากที่เข้าประกวดทั้งหมด 228 โครงงาน และมอบทุนการศึกษาแก่เด็กนักเรียนที่มีผลการเรียน ความประพฤติเรียบร้อย แต่ขาดแคลนทุนทรัพย์ จำนวน 1,804 ทุน เป็นเงินทั้งสิ้น 5,244,800 บาท </p>
<p><persName>พล.อ.เปรม ติณสูลานนท์</persName> กล่าวว่า ทุนการศึกษาที่เด็ก ๆ ภาคอีสานได้รับนั้นมาจากผู้หลักผู้ใหญ่ของบ้านเมืองที่มีความปรารถนาดีต่อเด็ก รักเด็ก อยากเห็นเด็กภาคอีสานได้รับการศึกษาเติบโตเป็นคนดีและเป็นอนาคตของชาติ ตนไม่มีวันลืมในความร่วมมือของทุกฝ่ายที่ให้ความดูแลเอื้อเฟื้อสนับสนุนมูลนิธิฯมาจนถึงทุกวันนี้ ได้เห็นทุกคนทำความดี สมแล้วที่เกิดมาทั้งทีต้องทำดีตอบแทนบุญคุณแผ่นดิน โดยเฉพาะการทำประโยชน์แก่ชาติบ้านเมือง ซึ่งการทำประโยชน์กับเด็ก ๆ นั้น เป็นความยิ่งใหญ่มหาศาล เป็นประโยชน์ที่ได้รับผลตอบแทนที่น่าภาคภูมิใจที่ได้เห็นเด็ก ๆ ภาคอีสานได้มีการศึกษาที่ดี </p>
<p>'ผมก็ได้แต่นั่งดีใจคนเดียวว่า แม่ทัพภาคที่ 2 ในฐานะประธานมูลนิธิฯ ผู้ว่าฯโคราช ในฐานะรองประธานมูลนิธิฯ คณะกรรมการทุก ๆ คน ที่ได้เสียสละและมีความปรารถนาดีต่อเด็กในภาคอีสาน อยากให้การทำความดีแบบนี้ขยายไปทั่วประเทศ พวกเราในฐานะผู้ใหญ่ต้องช่วยกันดูแลเด็ก ๆ ให้พวกเขาได้เติบโตเป็นคนดีของประเทศชาติ ถือเป็นหน้าที่ของผู้ใหญ่ทุกคนที่ต้องร่วมมือกัน' ประธานองคมนตรีและรัฐบุรุษ กล่าวในที่สุด </p>
<p>ผู้สื่อข่าวรายงานว่า ตลอดเวลาการทำภารกิจที่หอประชุม<persName>เปรมติณสูลานนท์</persName> <persName>พล.อ.เปรมฯ</persName> มีสีหน้ายิ้มแย้มแจ่มใส ไม่แสดงอาการวิตกกังวลต่อเหตุการณ์ที่มีกลุ่มคนเสื้อแดงมาชุมนุมขับไล่แต่อย่างใด พร้อมกันนั้นยังได้กล่าวแสดงความชื่นชม <persName>พล.ท.วิบูลย์ศักดิ์</persName> แม่ทัพภาคที่ 2 ที่ปฏิบัติหน้าที่ดูแลความสงบเรียบร้อยของบ้านเมืองเป็นอย่างดี  ก่อนจะถึงวาระเกษียณอายุราชการในวันที่ 30 ก.ย.นี้  และมอบรูปหล่อรัชกาลที่ 5 แก่แม่ทัพภาคที่ 2 เป็นที่ระลึกอีกด้วย หลังเสร็จภารกิจได้ขึ้นรถยนต์กลับบ้านพักโดยไม่ให้สัมภาษณ์ผู้สื่อข่าวแต่อย่างใด.
</p></body>
</news>
