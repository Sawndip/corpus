<teiHeader>
<fileDesc>
<titleStmt>
  <title>กลุ่ม 40 สว. เสนอตั้งคณะกรรมการอิสระ เพื่อศึกษาแนวทางการแก้ไขรัฐธรรมนูญ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170172&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>กลุ่ม 40 สว. เสนอตั้งคณะกรรมการอิสระ เพื่อศึกษาแนวทางการแก้ไขรัฐธรรมนูญ</headline>
<lead></lead>
<neck></neck>
<body><p>กลุ่ม 40 สว.เสนอตั้งคณะกรรมการอิสระ เพื่อศึกษาแนวทางการแก้ไขรัฐธรรมนูญ กลุ่ม 40 สว. นำโดย<persName>นายไพบูลย์ นิติตะวัน</persName> สว.สรรหา กล่าวว่า สมาชิกวุฒิสภาส่วนใหญ่เห็นควรตั้งคณะกรรมการอิสระ เพื่อศึกษาแนวทางการแก้ไขรัฐธรรมนูญ ที่คณะกรรมการสมานฉันท์เพื่อปฎิรูปการเมืองและศึกษาการแก้ไขรัฐธรรมนูญเสนอต่อที่ประชุมร่วมกันของรัฐสภา ทั้ง 6 ประเด็น โดยกำหนดให้มีคณะกรรมการอิสระ 40 คน ต้องเป็นบุคคลที่ไม่ได้รับผลประโยชน์ทางการเมือง อาทิ สื่อมวลชน นักวิชาการ ตัวแทนประชาชนสาขาอาชีพต่าง ๆ ซึ่งต้องสรุปแนวทางทั้งหมดภายในระยะเวลา 90 วัน แล้วจัดทำประชาพิจารณ์ให้ประชาชนมีส่วนร่วมใน 2 ทางเลือก คือ เห็นชอบกับการแก้ไขรัฐธรรมนูญทั้ง 6 ประเด็น หรือเห็นชอบต่อข้อเสนอของคณะกรรมการอิสระ ซึ่งเมื่อได้ข้อสรุปแล้วจะนำเสนอต่อที่ประชุมรัฐสภา เพื่อเป็นข้อมูลประกอบการพิจารณา เชื่อว่าแนวทางดังกล่าวจะทำให้เกิดความสมานฉันท์อย่างแท้จริง อย่างไรก็ตาม ยืนยันว่าแนวทางดังกล่าวกลุ่ม 40 สว. ไม่ต้องการยื้อเวลา แต่เป็นเพียงเสนอทางเลือกหนึ่งเท่านั้น</p></body>
</news>
