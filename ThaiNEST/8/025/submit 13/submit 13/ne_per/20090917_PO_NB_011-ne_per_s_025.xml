<teiHeader>
<fileDesc>
<titleStmt>
  <title>"สุเทพ" เรียกรักษาการ ผบ.ตร.เข้าพบ วางมาตรการรับมือกลุ่มผุ้ชุมนุม 19 ก.ย.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170024&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" เรียกรักษาการ ผบ.ตร.เข้าพบ วางมาตรการรับมือกลุ่มผุ้ชุมนุม 19 ก.ย.นี้</headline>
<lead></lead>
<neck></neck>
<body><p>รองนายกรัฐมนตรีหารือรักษาการ ผบ.ตร.วางมาตรการรักษาความสงบเรียบร้อยการชุมนุม 19 กันยายนนี้ พร้อมกังวลการปิดล้อมบ้านประธานองคมนตรี และสำนักงาน ป.ป.ช. บรรยากาศที่ทำเนียบรัฐบาล ก่อนที่<persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง จะเดินทางลงพื้นที่ตรวจความเรียบร้อยการประชุมอาเซียน ครั้งที่ 15 ที่อำเภอชะอำ ในเวลา 07.25 น. <persName>พลตำรวจเอกธานี สมบูรณ์ทรัพย์</persName> รักษาราชการผู้บัญชาการตำรวจแห่งชาติ เดินทางมารอพบ<persName>นายสุเทพ</persName> จนกระทั่งเวลา 07.40 น. เมื่อ<persName>นายสุเทพ</persName>เดินทางมาถึงได้ให้สัมภาษณ์กับผู้สื่อข่าวว่า ได้เรียก<persName>พลตำรวจเอกธานีฯ</persName> มาหารือเรื่องการรักษาความสงบเรียบร้อย ในช่วงการประชุมสุดยอดอาเซียน ครั้งที่ 15 ซึ่งจะมีการตั้งศูนย์อำนวยการรักษาความสงบ หลังจากประชุม กอ.รมน. ในบ่ายวันนี้ นอกจากนี้ ยังหารือถึงการรับมือกับการชุมนุมของกลุ่ม นปช. โดยยอมรับว่ามีความห่วงใยการชุมนุม ที่อาจจะปิดล้อมสถานที่สำคัญ อาทิ บ้านพักประธานองคมนตรีและรัฐบุรุษ สำนักงาน ป.ป.ช. อย่างไรก็ตาม มั่นใจว่าเจ้าหน้าที่ตำรวจจะสามารถดูแลความเรียบร้อยได้ ซึ่งรัฐบาลจะจัดกำลังทหาร ตำรวจ รักษาความสงบเรียบร้อย ทั้งการตั้งด่านตรวจอาวุธ ที่อาจมีการลักลอบเข้ามาในที่ชุมนุม นอกจากนี้ จะชี้แจงการปฏิบัติงานของเจ้าหน้าที่ให้ประชาชนทราบ เนื่องจากเกรงว่าอาจจมีการบิดเบือนข้อเท็จจริง ภายหลังการหารือกว่า 40 นาที <persName>นายสุเทพ</persName> กล่าวว่า ได้กำชับให้<persName>พลตำรวจเอกธานี</persName>ดูแลสถานที่สำคัญ และอาจต้องปิดการจราจรเท่าที่จำเป็น เพื่อให้เจ้าหน้าที่สามารถเดินทางรักษาความปลอดภัยในจุดต่างๆ ได้ โดยเฉพาะจุดล่อแหลม เพื่อไม่ให้มือที่สามเข้าไปสร้างสถานการณ์ ทั้งนี้ มั่นใจว่าเจ้าหน้าที่ตำรวจรักษาความปลอดภัยได้ แต่หากผู้ชุมนุมใช้แผนดาวกระจาย เจ้าหน้าที่จะปรับแผนดูแลต่อไป ด้าน<persName>พลตำรวจเอกธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ มั่นใจว่า จะสามารถรับมือกลุ่มผู้ชุมนุมได้ เพราะได้มีแผนรองรับไว้เรียบร้อยแล้ว</p></body>
</news>
