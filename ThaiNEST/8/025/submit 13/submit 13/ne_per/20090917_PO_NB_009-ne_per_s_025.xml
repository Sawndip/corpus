<teiHeader>
<fileDesc>
<titleStmt>
  <title>วิปรัฐบาลเตรียมหารือวิป 3ฝ่าย หาข้อสรุปแก้รธน.เบื้องต้นมีแนวโน้มตั้งสสร. 3  </title>
  <author>จันทิมา ศิลชาติ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170091&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิปรัฐบาลเตรียมหารือวิป 3ฝ่าย หาข้อสรุปแก้รธน.เบื้องต้นมีแนวโน้มตั้งสสร. 3</headline>
<lead></lead>
<neck></neck>
<body><p>วิปรัฐบาลเตรียมนัดหารือวิป 3 ฝ่าย เพื่อหาข้อสรุปแนวทางแก้ไขรัฐธรรมนูญ เบื้องต้นมีแนวโน้มตั้ง สสร.3 ขณะที่นายกรัฐมนตรีไม่ขัดข้องหากมีการตั้งสสร.3 <persName>นายชินวรณ์ บุณยเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล กล่าวว่า หลังการอภิปรายร่วมกันของรัฐสภา เพื่อศึกษาข้อเสนอแนะของคณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญเสร้จสิ้น จะนัดหารือกับ วิป 3 ฝ่าย เพื่อหาข้อสรุปแนวทางร่วมกัน โดยหากทุกฝ่ายเห็นพ้องกันใน 6 ประเด็น ก็จะเข้าชื่อเพื่อยื่นญัตติเสนอให้มีการแก้ไขรัฐธรรมนูญเป็นรายมาตรา แต่หากยังมีความเห็นที่แตกต่างกัน ก็จะเสนอให้แก้ไขรัฐธรรมนูญในมาตรา 291 เพื่อจัดตั้ง สภาร่างรัฐธรรมนูญ หรือ สสร.3 เบื้องต้นจะแบ่งสัดส่วนที่มาของสสร. เป็น สสร.ฉบับปี 2540 สสร.ฉบับปี 2550 นักวิชาการ และสมาชิกรัฐสภาอย่างละร้อยละ 25 รวมถึงอาจมีการทำประชาพิจารณ์ รับฟังความคิดเห็นจากประชาชนด้วย เพื่อให้ได้แนวทางที่เป็นที่ยอมรับของทุกภาคส่วน ทั้งนี้เชื่อว่าแนวโน้มอาจมีการตั้ง สสร. 3 เพราะขณะนี้ยังมีความเห็นที่แตกต่างกัน อย่างไรก้ตามหลังจาก<persName>นายชินวรณ์</persName> แถลงข่าวเสร็จสิ้น<persName>นายอภิสิทธิ์ เวชชาชีวะ</persName> นายกรัฐมนตรีได้มาหารือกับ<persName>นายชินวรณ์</persName> ประมาณ 10 นาที ซึ่งนายชินวรณ์เปิดเผยว่านายกรัฐมนตรีรับทราบความชัดเจนเรื่องดังกล่าวแล้ว โดยไม่ขัดข้องและพร้อมให้มีการทำประชามติ หากมีการเสนอมา</p></body>
</news>
