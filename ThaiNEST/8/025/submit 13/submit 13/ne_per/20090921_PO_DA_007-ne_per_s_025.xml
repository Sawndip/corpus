<teiHeader>
<fileDesc>
<titleStmt>
  <title>เตรียมประกาศยกเลิกกม.มั่นคง 22 ก.ย.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-21 11:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21587  </bibl>
</sourceDesc>
</fileDesc>
</teiHeader>
<news>
<headline>เตรียมประกาศยกเลิกกม.มั่นคง 22 ก.ย.</headline>
<lead></lead>
<neck></neck>
<body><p>วันนี้(21 ก.ย.) ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี รักษาการนายกรัฐมนตรี ให้สัมภาษณ์ว่า ในวันที่ 22 ก.ย.นี้ จะยกเลิกการประกาศใช้ พ.ร.บ.การรักษาความมั่นคงในราชอาณาจักร ที่ครม.ได้กำหนดเวลาไว้ เพราะขณะนี้ไม่มีสถานการณ์อะไรที่จำเป็นต้องใช้กฎหมายฉบับนี้ต่อไป ทั้งนี้รัฐบาลไม่ได้ประเมินสถานการณ์ผิดพลาด แต่การที่ต้องประกาศใช้กฎหมายดังกล่าว เพราะรัฐบาลมีหน้าที่ในการดูแลรักษาความสงบเรียบร้อยของบ้านเมือง มาตรการอะไรที่คิดว่าจะดูแลสถานการณ์ทั้งหมดได้ก็ต้องทำ แต่เมื่อไม่มีอะไรก็ถือเป็นโชคดีของประเทศ</p>
<p>เมื่อถามว่าที่ไม่เกิดเหตุรุนแรงทั้งที่เคยประเมินไว้เป็นเพราะมาตรการที่รัฐบาลนำออกมาควบคุมใช่หรือไม่ <persName>นายสุเทพ</persName> กล่าวว่า แม้หลายคนจะคิดเช่นนี้ แต่ตนก็คงจะพูดอะไรไม่ได้ จะกลายเป็นการยั่วยุท้าทาย เมื่อถามว่าเป็นการเล่นชักกะเย่อกันระหว่างคนเสื้อแดงกับรัฐบาลหรือไม่ <persName>นายสุเทพ</persName> กล่าวว่า รัฐบาลไม่ได้เล่นชักกะเย้อด้วย เรามีหน้าที่รักษาบ้านเมืองให้เกิดความสงบเรียบร้อย “ก็ต้องขอบคุณที่ทุกฝ่ายช่วยกันดูแลความสงบเรียบร้อย ขอขอบคุณเจ้าหน้าที่ทุกฝ่ายที่ทำงานด้วยความเหนื่อยยาก ส่วนกำลังเจ้าหน้าที่ในทำเนียบฯ ก็คงจะค่อย ๆ ทยอยเดินทางกลับกรม กอง” </p>
<p>ผู้สื่อข่าวถามถึงการประชุมสุดยอดผู้นำอาเซียนที่ อ.หัวหิน ในระหว่างวันที่ 23-25 ต.ค. จะมีการประกาศใช้ พ.ร.บ.ความมั่นคงฯหรือไม่ <persName>นายสุเทพ</persName> กล่าวว่า จะพิจารณาตามสถานการณ์ และการข่าว.</p></body>
</news>
