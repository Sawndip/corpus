<teiHeader>
<fileDesc>
<titleStmt>
  <title>บ.CCTVเตรียมฟ้องศาลปค.หลังมท.เลิกสัญญา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 18:52:19  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189707  </bibl>
</sourceDesc>
</fileDesc>
</teiHeader>
<news>
<headline>บ.CCTVเตรียมฟ้องศาลปค.หลังมท.เลิกสัญญา</headline>
<lead>บริษัทเอกชน ติดตั้งกล้อง CCTV ชี้แจ้ง รัฐมนตรีช่วยมหาดไทย หลังถูกยกเลิกสัญญา เตรียมยื่นฟ้องต่อศาลปกครองทำเสียชื่อ</lead>
<neck></neck>
<body><p><persName>นายชาญ กุลถาวรากร</persName> กรรมการผู้จัดการ บริษัท ดิจิตอล รีเสิร์ช แอนด์ คอนซัลทิ่ง จำกัด ซึ่งเป็นบริษัทคู่สัญญากับกระทรวงมหาดไทยในโครงการติดตั้งระบบกล้องโทรทัศน์วงจรปิดหรือ CCTV ในพื้นที่ 5 จังหวัดชายแดนภาคใต้ เดินทางเข้าพบ <persName>นายถาวร เสนเนียม</persName> รมช.มหาดไทย เพื่อชี้แจงกรณีที่ <persName>นายถาวร</persName> ให้ข่าวว่ากระทรวงมหาดไทยยกเลิกสัญญาติดตั้งกล้อง CCTV โดยระบุว่าทางบริษัทดำเนินการไม่เป็นไปตามข้อสัญญาส่งผลให้การติดตั้งระบบกล้อง โทรทัศน์วงจรปิดเป็นไปด้วยความล่าช้า ทั้งนี้ <persName>นายชาญ</persName>กล่าวว่ายอมรับว่าปัญหาความไม่สงบในพื้นที่นั้นเป็นส่วนหนึ่งที่ทำให้การดำเนินการล่าช้าแต่ปัญหาสำคัญ อยู่ที่สำนักปลัดกระทรวงมหาดไทยตั้งคณะกรรมการขึ้นมากำกับดูแล เรื่องดังกล่าวมากจนเกินไปจนทำให้มีผลต่อการปฏิบัติงานของทางบริษัท </p>
<p>ทั้งนี้บริษัทเตรียมยื่นฟ้องต่อศาลปกครองจากกรณีที่กระทรวงมหาดไทยยกเลิกสัญญาดังกล่าว ทำให้บริษัทได้รับความเสียหายมูลค่ามหาศาล ทางด้าน <persName>นายถาวร</persName> ระบุเพียงว่าจะนำเรื่องที่ทางบริษัทเข้าชี้แจงในวันนี้ให้ รมว.มหาดไทย ได้รับทราบในฐานะที่เป็นเจ้ากระทรวงต่อไป </p></body>
</news>
