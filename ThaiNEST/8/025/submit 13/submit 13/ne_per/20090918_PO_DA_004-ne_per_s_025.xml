<teiHeader>
<fileDesc>
<titleStmt>
  <title>บิ๊กทธ.ขวางส่งทรายออกนอก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 07:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21006  </bibl>
</sourceDesc>
</fileDesc>
</teiHeader>
<news>
<headline>บิ๊กทธ.ขวางส่งทรายออกนอก</headline>
<lead></lead>
<neck></neck>
<body><p>วันที่ 17 ก.ย. <persName>นายอดิศักดิ์ ทองไข่มุกต์</persName> อธิบดีกรมทรัพยากรธรณี (ทธ.) กระทรวงทรัพยากรธรรมชาติและสิ่งแวดล้อม ให้สัมภาษณ์ ถึงกรณีที่บริษัทเค แซน แอนด์ รีซอสเซส คอร์เปอร์เรชั่น จำกัด ของประเทศสิงคโปร์ รับอาสาองค์กรบริหารส่วนตำบล (อบต.) บางนายสี อ.ตะกั่วป่า จ.พังงา ขุดลอกตะกอนทราย และสันดอนดินบริเวณปากแม่น้ำตะกั่วป่าให้ฟรีโดยไม่คิดค่าแรง แต่ขอนำทรายที่ได้จากการขุดเบื้องต้น 1 ล้านคิวบิกออกนอกประเทศ โดยอ้างว่าตะกอนทรายบริเวณดังกล่าวไม่มีคุณสมบัติที่จะไปใช้ในอุตสาหกรรมใด ๆ ได้นั้นว่า ขณะนี้ทาง อบต.บางนายสี ได้ส่งตัวอย่างทรายที่ได้จากการขุดลอกมาให้เจ้าหน้าที่ห้องปฏิบัติการตรวจสอบตะกอนดินของ ทธ. ตรวจสอบแล้วพบว่ามีปริมาณซิลิการ์ออกไซด์เป็นส่วนประกอบจำนวนเท่าใดจากเดิม  ที่ ทธ. มีเฉพาะตัวอย่างทรายที่ทางบริษัทส่งมาให้ และอ้างว่ามีปริมาณซิลิการ์ออกไซด์เพียงแค่ 73.75% ซึ่งตามกฎหมาย ประกาศของ กระทรวงพาณิชย์แล้วหากทรายที่มีปริมาณซิลิการ์ออกไซด์ไม่เกิน 75% แล้วสามารถส่งออกนอกราชอาณาจักรไทยได้ ดังนั้นตนได้สั่งการนักธรณีวิทยาที่ตรวจสอบเรื่องนี้แล้วว่า หากต้องการข้อมูลเพิ่มเติม หรือสงสัยเรื่องวิธีการเก็บตัวอย่างทรายที่ อบต.บางนายสี ส่งมาให้นั้นก็ให้รีบแจ้งทันที เพราะเรื่องนี้เป็นเรื่องละเอียดอ่อน หากตัวอย่างที่ส่งมาไม่ชัดเจนอาจจะต้องให้นักธรณีฯของเราลงไปเก็บตัวอย่างมาตรวจสอบเอง.
</p></body>
</news>
