<teiHeader>
<fileDesc>
<titleStmt>
  <title>รัฐพร้อมรับผิด"ม็อบรุนแรง"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/15/news_29467425.php?news_id=29467425  </bibl>
</sourceDesc>
</fileDesc>
</teiHeader>
<news>
<headline>รัฐพร้อมรับผิด"ม็อบรุนแรง"</headline>
<lead>“นายกฯ-<persName>สุเทพ</persName>”ลั่นรัฐบาลพร้อมรับผิดชอบแทนเจ้าหน้าที่ ที่ปฎิบัติตามคำสั่งในการดูแล“ม็อบเสื้อแดง” ชุมนุมใหญ่ 19 ก.ย. บอกเจ้าหน้าที่ไม่ต้องห่วง เตรียมถกประกาศใช้ พ.ร.บ. ความมั่นคงฯ ในที่ประชุม ครม.วันนี้ “<persName>อภิสิทธิ์</persName>”การันตีไร้เงื่อนไขให้ปฏิวัติ รักษาการผบ.ตร.งัด แผน“กรกฏ52”คุมม็อบ มอบ“ผบช.น.”บัญชาการ-รับผิดชอบแต่เพียงผู้เดียว หากเกิดเหตุรุนแรง “<persName>ชวรัตน์</persName>”ประเมินมีผู้ร่วมชุมนุมแค่ 3 หมื่นคน</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า ในประชุมคณะรัฐมนตรี (ครม.) วันนี้ (15 ก.ย.) จะมีการพิจารณาประกาศใช้ พ.ร.บ.การรักษาความมั่นคงในราชอาณาจักร ในระหว่างการชุมนุมของคนเสื้อแดง วันที่ 19 ก.ย.นี้ โดยจะพิจารณาทั้งเรื่องระยะเวลา และพื้นที่ที่จะประกาศ ส่วน <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง ก็จะเป็นผู้อำนวยศูนย์อำนวยการรักษาความสงบเรียบร้อย และจะมีการประชุมกองอำนวยการรักษาความมั่นคงภายในราชอาณาจักร
(กอ.รมน.) หลังการประชุม ครม.
“การประกาศใช้ พ.ร.บ.ความมั่นคงฯ ก็เพื่อทำให้เกิดความเรียบร้อย และเป็นประโยชน์กับผู้ชุมนุมด้วย เพราะจะทำให้ตรวจตราอาวุธต่าง ๆ ทำได้ง่ายขึ้นด้วย ป้องกันไม่ให้เกิดการแทรกซ้อนขึ้นได้ และเชื่อว่าจะไม่กระทบต่อเศรษฐกิจหรือความเชื่อมั่น เพราะเป็นการประกาศ เพื่อป้องกันไม่ให้เหตุการณ์รุนแรงเกิดขึ้นเท่านั้น
อีกทั้งจะช่วยคุ้มครองเจ้าหน้าที่ที่ทำงานได้ชัดเจนมากยิ่งขึ้น ยืนยันว่าตราบใดที่ปฏิบัติตามนโยบายของรัฐบาล รัฐบาลก็จะเป็นผู้รับผิดชอบ”</p>
<p>ส่วนการดูแลผู้ชุมนุมที่ประกาศจะเคลื่อนไปชุมนุมหน้าบ้านสี่เสาเทเวศร์ ของ <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ นายกรัฐมนตรี กล่าวว่า ฝ่ายความมั่นคงจะเป็นผู้กำหนดแผน และอาจต้องมีการพูดคุยกับผู้ชุมนุม เพื่อทำความเข้าใจกัน เพราะแกนนำผู้ชุมนุมก็มีความกังวลเรื่องมือที่ 3 ดังนั้น ถ้าทุกคนต้องการเห็นการชุมนุม หรือการเคลื่อนไหวอยู่ในกรอบของกฎหมาย ก็น่าจะพูดคุยกัน เพื่อกำหนดแนวทางได้</p>
<p>นายกฯ กล่าวด้วยว่า ขณะนี้ยังมองว่า การชุมนุมของคนเสื้อแดง วันที่ 19 ก.ย. จะไม่มีเหตุการณ์ผิดปกติ และไม่เห็นเงื่อนไขการปฏิวัติ ความสัมพันธ์ระหว่างรัฐบาลกับกองทัพก็ไม่มีปัญหา
</p>
<p><persName>สุเทพ</persName>ลั่นรัฐพร้อมรับผิดชอบม็อบเสื้อแดง</p>
<p>ด้าน <persName>นายสุเทพ เทือกสุบรรณ</persName> กล่าวถึงกรณีที่เกรงว่าเจ้าหน้าที่อาจไม่กล้าปฏิบัติหน้าที่ หลังจากคณะกรรมการป้องกันและปราบปรามการทุจริตแห่งชาติ (ป.ป.ช.) ชี้มูลการปฏิบัติหน้าที่ในการสลายการชุมนุมของพันธมิตรฯ ที่หน้ารัฐสภา เมื่อวันที่ 7 ต.ค.2551 ว่า รัฐบาลจะสั่งการเป็นลายลักษณ์อักษรทุกอย่างในการดำเนินการ เพื่อให้การปฏิบัติของเจ้าหน้าที่มีกฎหมายรองรับ
“หากมีความผิดพลาดเกิดขึ้น เป็นหน้าที่ของรัฐบาล ที่จะต้องรับผิดชอบ เพราะเป็นผู้ออกคำสั่ง เจ้าหน้าที่ไม่ต้องรับผิดชอบในทางปฏิบัติ และขอยืนยันว่าการดูแลการชุมนุม รัฐบาลจะปฏิบัติภายใต้กรอบของกฎหมาย” <persName>นายสุเทพ</persName> กล่าว และว่า มีความจำเป็นต้องประกาศใช้ พ.ร.บ.การรักษาความมั่นคงในราชอาณาจักร ในวันดังกล่าว แต่ทั้งนี้ขึ้นอยู่กับการตัดสินใจของครม.</p>
<p>มท.ประเมินม็อบ19ก.ย.แค่3หมื่นคน</p>
<p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย กล่าว่า รู้สึกเป็นห่วงและหนักใจ โดยจากรายงานเบื้องต้นทราบว่าจะมีผู้มาร่วมชุมนุมประมาณ 30,000 คน
ส่วนที่ทางรักษาการผู้บัญชาการตำรวจแห่งชาติ (ผบ.ตร.) ระบุกระทรวงมหาดไทยประเมินตัวเลขผู้ชุมนุมสูงไปนั้น <persName>นายชวรัตน์</persName> กล่าวว่า ไม่ทราบ และอยากให้ยืนยันมายังกระทรวงมหาดไทย ว่าตัวเลขที่แน่นอนเท่าใด จะได้ให้ข่าวตรงกัน</p>
<p>“<persName>ธานี</persName>”งัดแผน”กรกฏ52”คุมม็อบ</p>
<p>ที่กองบัญชาการตำรวจนครบาล วันเดียวกัน <persName>พล.ต.อ.ธานี สมบูรณ์ทรัพย์</persName> รักษาการแทนผู้บัญชาการตำรวจแห่งชาติ (ผบ.ตร.) พร้อมด้วย <persName>พล.ต.ท.อดุลย์ แสงสิงห์แก้ว</persName> ผู้ช่วย ผบ.ตร. และ <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล (ผบช.น.) ได้ประชุมนายตำรวจที่เกี่ยวข้อง เพื่อมอบนโยบายปฏิบัติหน้าที่ พร้อมซักซ้อมทำความเข้าใจวางแนวทางปฏิบัติดูแลความสงบเรียบร้อยรักษาความปลอดภัยการชุมนุมของกลุ่มเสื้อแดง โดยมีตัวแทนหน่วยงานทหารเข้าร่วมด้วย
ผู้สื่อข่าวรายงานว่า การดูแลกลุ่มผู้ชุมนุม จะใช้กำลังจากกองบัญชาการตำรวจนครบาลเป็นหลัก โดยมีกำลังจากหน่วยงานทหารเข้าร่วม 33 กองร้อย ใช้แผนปฏิบัติ “กรกฎ 52” ซึ่งเป็นแผนปฏิบัติเดียวกับการปฏิบัติ ในวันที่ 7 ต.ค.2551 ที่ผ่านการปรับเปลี่ยนการปฏิบัติจากคณะทำงานปรับปรุงแผนการควบคุมฝูงชน สำนักงานตำรวจแห่งชาติ โดยมี <persName>พล.ต.ท. อดุลย์</persName> เป็นหัวหน้าคณะทำงาน</p>
<p>มอบผบช.น.คุมม็อบ-รับผิดชอบคนเดียว</p>
<p><persName>พล.ต.อ.ธานี</persName> กล่าวภายหลังการประชุม ว่า ที่ประชุมได้ซักซ้อมการปฏิบัติ และรับทราบปัญหาข้อขัดข้องต่างๆ เพื่อไม่ให้เกิดปัญหาจนมีการร้องเรียน ป.ป.ช. โดยให้ผู้ปฏิบัติรับฟังคำสั่งการจากผู้บัญชาการเหตุการณ์คือ <persName>พล.ต.ท. วรพงษ์ ชิวปรีชา</persName> ผบช.น.เพียงผู้เดียว ซึ่ง ผบช.น.จะเป็นผู้รับผิดชอบเหตุการณ์ทั้งหมดเอง
“<persName>พล.ต.ท.วรพงษ์</persName> ในฐานะผู้บัญชาการเหตุการณ์ก็ได้ให้ความมั่นใจแล้ว ผู้ปฏิบัติทั้งหมดจะเพียงแต่ฟังคำสั่งผู้บังคับบัญชาแล้วไม่ต้องรับผิดชอบ ผู้บังคับบัญชาจะรับผิดชอบคนเดียว” <persName>พล.ต.อ.ธานี</persName> กล่าวและว่า ส่วนในระดับสำนักงานตำรวจแห่งชาติ ตนจะลงมาช่วยดูแล เชื่อว่าจะไม่เกิดเหตุรุนแรง เพราะจากการประเมินสถานการณ์ยังไม่มีอะไรบ่งชี้</P>
<p>“<persName>สาทิตย์</persName>”ถกช่อง9-11รองรับนายกฯโฟนอิน</p>
<p><persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวถึงการใช้สื่อชี้แจงเกี่ยวกับการชุมนุมใหญ่ของกลุ่มเสื้อแดง วันที่ 19 ก.ย.นี้ ว่า รัฐบาลพร้อมใช้สื่อทุกชนิด เพื่อปรับเปลี่ยนทัศคติของประชาชนว่า ควรหันมายึดประโยชน์ประเทศชาติมากกว่าตัวบุคคล ปัญหาบ้านเมืองไม่ใช่เรื่องของใคร เพียงคนใดคนหนึ่ง โดยหากมีปัญหาก็จะชี้แจงทันที เพราะถือเป็นหน้าที่หลักของรัฐ ที่จะปลูกฝังการรักชาติ
<persName>นายสาทิตย์</persName> กล่าวด้วยว่า บ่ายวันที่ 14 ก.ย.นี้ จะมีการประชุมหารือร่วมกับสื่อของรัฐ ทั้งช่อง 9 และ 11 เพื่อเตรียมความพร้อมในการสื่อสารของนายกรัฐมนตรีกลับมายังประเทศไทย ในระหว่างที่เดินทางไปร่วมประชุมสหประชาชาติ ที่สหรัฐอเมริกา ระหว่างวันที่ 20-27 ก.ย. เพราะถือว่ามีความจำเป็น</p>
<p>“<persName>บรรณวิทย์</persName>-<persName>สมเจตน์</persName>”เชื่อไม่มีปฏิวัติ</p>
<p><persName>พล.ร.อ.บรรณวิทย์ เก่งเรียน</persName> อดีตรองปลัดกระทรวงกลาโหม กล่าวว่า การชุมนุมของกลุ่มคนเสื้อแดงจะไม่มีเหตุการณ์รุนแรง และเป็นไปไม่ได้ที่จะเกิดการปฏิวัติขึ้นอีก และส่วนตัวมองว่ารัฐบาลไม่ควรวิตกกังวลและออก พ.ร.บ.ความมั่นคงฯ เพราะจะทำให้ต่างชาติตกใจ
ทางด้าน <persName>พล.อ.สมเจตน์ บุญถนอม</persName> อดีตที่ปรึกษารัฐมนตรีว่าการกระทรวงกลาโหม กล่าวเช่นกันว่า การชุมนุมไม่น่าจะเกิดความรุนแรง และเชื่อว่าจะไม่เกิดเหตุการณ์รัฐประหารขึ้นอีก หากประชาชนไม่ให้การสนับสนุน และเห็นว่าวัตถุประสงค์ของการชุมนุม วันที่ 19 ก.ย.เป็นการทำเพื่อประโยชน์ส่วนตนไม่ใช่เพื่อส่วนรวม แต่รัฐบาลก็อย่าประมาท เพราะอาจเป็นการเปิดช่องให้เกิดความรุนแรงได้</p>
<p>“<persName>กานต์</persName>”ยื่นป.ป.ช.ทบทวนมติคดีสลายม็อบ</p>
<p><persName>พ.ต.ท.กานต์ เทียนแก้ว</persName> อดีตรองหัวหน้าพรรคพลังประชาชน ได้เข้ายื่นหนังสือถึง ป.ป.ช. เพื่อให้ทบทวนมติการชี้มูลคดีสลายการชุมนุมกลุ่มพันธมิตรฯ เมื่อวันที่ 7 ต.ค. 2551
<persName>พ.ต.ท.กานต์</persName> กล่าวว่า การชี้มูลของคณะกรรมการ ป.ป.ช.เร่งรีบเกินไป จึงอยากให้รอผลการสอบสวนของตำรวจที่ได้รับผลกระทบอีกกว่า 70 นายก่อน ไม่ใช่มาด่วนตัดสิน จึงอยากให้คณะกรรมการ ป.ป.ช.ได้ทบทวนมติ และผมพร้อมที่จะไปเป็นพยานให้ผู้ที่ถูกชี้มูลความผิดในการพิจารณาของศาลด้วย”</p>
<p><persName>ทักษิณ</persName>ชี้แดงชุมนุมสัญลักษณ์ต้านปฏิวัติ</P>
<p>ในงานเลี้ยงภายหลังการแข่งขันกอล์ฟ 111 + 109 + 37 เพื่อไทย ค่ำวานนี้ <persName>พ.ต.ท.ทักษิณ ชินวัตร</persName> อดีตนายกฯ ได้โฟนอินเข้ามาพูดคุย ตอนหนึ่งระบุว่า “การมารวมกันของพวกเราอย่างสม่ำเสมอ ทำให้เห็นพวกเราทุกคนจะต้องอดทน กล้ายิ้มรับความไม่ยุติธรรม แม้ว่าจะมีคนที่โกหกที่สุดในโลกมาโกหกอย่างไรก็หนีความจริงไม่ได้ พวกเราจะต้องยิ้มรับ และสู้กับความไม่ยุติธรรมไปอีกระยะ
คาดการณ์ได้เลยว่าการต่อสู้จะต้องเอาชนะกันด้วยความจริง ไม่ใช่การเอาชนะคะคาน ซึ่งหากทำได้ในประเทศก็จะสดใสด้วยความจริง วันนี้ทราบว่ามาว่ามีสื่อมาร่วมงานด้วย ซึ่งก็อยากจะฝากไปยังสื่อ ว่า สื่อจะต้องมีความเป็นกลาง คนที่ปิดหูปิดตาสื่อก็จะอยู่ได้ไม่นาน และไม่จีรัง หวังว่าสื่อจะยึดเอาความจริงเป็นหลัก เมื่อไม่นานมานี้ มีคนบอกว่าไม่อยากดูทีวี เพราะไม่เป็นกลาง”</p>
<p><persName>พ.ต.ท.ทักษิณ</persName> กล่าวอีกว่า อยากจะให้ทุกคนยึดความจริงเป็นที่ตั้ง ซึ่งหวังว่าความจริงก็จะชนะสักวันหนึ่ง ซึ่งไม่ใช่ชัยชนะของเสื้อเหลือง หรือเสื้อแดง เพื่อไทย หรือประชาธิปัตย์ แต่เป็นการชนะด้วยความจริง และถ้าความจริงชนะ ความยุติธรรมก็จะชนะด้วย หากความจริงปรากฏประเทศก็จะเกิดความสันติสุข และควรระวังไม่ให้ตกเป็นเหยื่อ ของการเปลี่ยนแปลงทางการเมือง ที่ไม่ได้มาจากประชาธิปไตย เพราะอำนาจของประเทศ คือ เสียงคนส่วนใหญ่ที่มาจากประชาชน</p>
<p>ผู้สื่อข่าวยังได้สอบถาม <persName>พ.ต.ท.ทักษิณ</persName> ว่า มีความเห็นอย่างไรกับการชุมนุมใหญ่ของกลุ่มเสื้อแดง ในวันที่ 19 ก.ย. นี้ <persName>พ.ต.ท.ทักษิณ</persName> กล่าวว่า “ในวันดังกล่าวครบ 3 ปีในการทำรัฐประหาร ซึ่งผมเข้าใจว่ากลุ่มคนเสื้อแดงคงจะชุมนุมกันในเชิงสัญลักษณ์ที่ไม่เห็นด้วยกับการรัฐประหาร ซึ่งผมก็ยังไม่ได้คุยกับใครเลย และเห็นว่าในส่วนของรัฐบาล ก็ไม่น่าจะมีปัญหาอะไร เพราะรัฐบาลมาจากค่ายทหาร ไม่ต้องกลัวว่าจะมีการปฏิวัติ”
</p></body>
</news>
