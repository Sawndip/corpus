<teiHeader>
<fileDesc>
<titleStmt>
  <title>นายกฯลั่นพร้อมยุบสภา กลับจากนอกลุยแก้รธน.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/21/news_29502933.php?news_id=29502933  </bibl>
</sourceDesc>
</fileDesc>
</teiHeader>
<news>
<headline>นายกฯลั่นพร้อมยุบสภา กลับจากนอกลุยแก้รธน.</headline>
<lead>นายกรัฐมนตรี อ้างทำประชามติแก้ไขรัฐธรรมนูญ เพื่อไม่ให้เกิดปัญหาภายหลัง ลั่นพร้อมประกาศยุบสภา หากกติกาใหม่กำหนด เผยกลับจากอเมริกา เดินหน้าพิจารณาแก้ไขรัฐธรรมนูญ ชี้ ร่างที่เสนอควรทำร่วมกันทั้งสามฝ่าย ระบุเสนอร่างที่แยกกันจะทำให้เกิดปมขัดแย้งใหม่ขึ้นมาอีก แต่ควรทำประชามติทีละประเด็น</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ “เชื่อมั่นประเทศไทยกับ<persName>นายกฯอภิสิทธิ์</persName>” ว่า สัปดาห์ที่ผ่านมารัฐบาลได้ขอให้ประธานรัฐสภา เปิดประชุมร่วมรัฐสภา เพื่ออภิปรายทั่วไปเกี่ยวกับการแก้ไขเพิ่มเติมรัฐธรรมนูญ ของคณะกรรมการสมานฉันท์เพื่อการปฏิรูปการเมืองและศึกษาแก้ไขรัฐธรรมนูญ ที่ประธานรัฐสภาตั้งขึ้น โดยเรื่องการแก้ไขรัฐธรรมนูญ และเรื่องของการปฏิรูปการเมือง โดยเรื่องนี้ยังคงมีความคิดเห็นของประชาชนที่มีความคิดเห็นที่ยังแตกต่างกัน
อย่างไรก็ตาม การแก้ไขรัฐธรรมนูญที่มีการอภิปรายที่ผ่านมาประชาชนที่ติดตามการถ่ายทอดสดจะเห็นว่าได้ยังมีความคิดเห็นที่แตกต่างกันอยู่สองทาง คือ ทั้งมีความเห็นสนับสนุนให้มีการแก้ไขและไม่แก้รัฐธรรมนูญปี 2550</p>
<p>ส่วนข้อเสนอของคณะกรรมการสมานฉันท์ฯ ที่เกี่ยวกับการสร้างความสมานฉันท์ นั้น เขาและรัฐบาล รวมถึงทุกๆ ฝ่ายพร้อมรับข้อเสนอ ซึ่งรัฐบาลพร้อมที่จะทำหน้าที่ และสนับสนุนส่งเสริมตามโครงการและวิธีการต่างๆ ไม่ว่าจะเป็นการตั้งองค์กรขึ้นมาดูแลในเรื่องต่างๆ เช่น การปฏิรูปการเมือง หรือจัดทำรัฐธรรมนูญให้เกิดความสอดคล้องและเป็นที่ยอมรับของทุกฝ่าย
“ปัญหาเฉพาะหน้าที่คณะกรรมการสมานฉันท์ฯ ได้เสนอใน 6 ประเด็น ที่ผมเสนอให้มีการดำเนินการในเรื่องดังกล่าว ซึ่งในเรื่องก็มีกลุ่มมวลชน และประชาชนที่มีความเห็นที่เห็นด้วยและไม่เห็นด้วย รวมทั้งมีข้อถกเถียงกันว่าเรื่องนี้จะเดินหน้าต่อไปอย่างไร โดยเรื่องนี้ผมได้เสนอต่อที่ประชุมร่วมรัฐสภาไปแล้ว”</p>
<p>นายกฯ กล่าวย้ำว่า การเสนอให้แก้ไขรัฐธรรมนูญนั้น เขาสนับสนุนให้มีการแก้ไขรัฐธรรมนูญปี 2550 เพื่อให้เกิดความเป็นรัฐธรรมนูญที่เป็นประชาธิปไตยให้มากยิ่งขึ้น ซึ่งมุมมองของเขาเห็นว่าการเสนอแก้ไขรัฐธรรมนูญควรจะต้องเสนอในรูปแบบที่เป็นข้อเสนอร่วมกัน ไม่ควรเสนอแก้ไขแบบต่างคนต่างเสนอ เพราะถ้าเป็นอย่างนั้นก็จะยิ่งทำให้เกิดความแตกแยก และทำให้เกิดปมความขัดแย้งใหม่ขึ้นมาอีก รวมทั้งการเสนอการแก้ไขรัฐธรรมนูญควรจะต้องถามความคิดเห็นของประชาชน โดยเฉพาะกลุ่มที่ยังมีความคิดเห็นที่ไม่เห็นด้วยในการแก้ไขในเวลานี้</p>
<p>ดังนั้น จึงจำเป็นจะต้องมีกระบวนการบางประการที่จะเปิดให้ประชาชนเข้ามามีส่วนร่วมในเรื่องดังกล่าว และหลังจากที่เขาเดินทางกลับจากประเทศสหรัฐอเมริกา ก็จะให้มีการจัดประชุมของวิป 3 ฝ่าย ประกอบด้วย ฝ่ายรัฐบาล ฝ่ายค้าน และสมาชิกวุฒิสภา เพื่อหารือและทำข้อตกลงที่จะเดินหน้าในเรื่องดังกล่าวอย่างไร</p>
<p><persName>นายอภิสิทธิ์</persName> ได้กล่าวตอบข้อซักถามผู้สื่อข่าวเรื่องการแก้รัฐธรรมนูญ 3 ทางเลือก ตามที่ระบุว่าทางไหนเป็นไปได้ และมีประโยชน์มากที่สุด ว่า เขาอยากจะให้เสนอเป็นร่างโดยผ่านประชามติทุกร่าง จะได้ไม่ต้องถกเถียงกัน โดยให้ประชาชนเป็นคนตัดสินในขั้นสุดท้ายดีที่สุด</p>
<p>ผู้สื่อข่าวถามว่า ทุกอย่างควรจะมีกรอบเวลาที่ชัดเจนหรือไม่ <persName>นายอภิสิทธิ์</persName> กล่าวว่า โดยธรรมชาติ เพราะการร่าง การพิจารณาของสภา และการทำประชามติ ก็จะมีกรอบเวลาคร่าวๆ อยู่ในกฎหมายอยู่แล้ว</p>
<p>ต่อข้อถามที่ว่า มั่นใจว่าถ้าผ่านประชามติแล้ว จะไม่ทำให้เกิดปมขัดแย้งตามมาอีกใช่หรือไม่ <persName>นายอภิสิทธิ์</persName> กล่าวว่า เขาคิดว่า ถ้าเราไม่ยอมรับประชามติ ก็ไม่รู้จะไปยอมรับอะไรแล้ว เพราะทุกฝ่ายก็ได้มีโอกาสตัดสินใจร่วมกันแล้ว และประชามติก็จะต้องเป็นกระบวนการที่เปิดโอกาสให้ทุกฝ่ายได้แสดงความคิดเห็นอย่างเต็มที่</p>
<p>ผู้สื่อข่าวถามว่า หลังจากนี้มีหลายฝ่ายเรียกร้องให้มีการยุบสภา <persName>นายอภิสิทธิ์</persName> กล่าวว่า อยู่ที่การแก้ไขรัฐธรรมนูญ ถ้าการแก้ไขบอกว่าให้เลือกตั้งใหม่ ก็เลือกตั้ง ซึ่งเขาไม่มีปัญหาอะไร</p>
<p>ต่อข้อถามต่อว่า คิดว่ามีความจำเป็นหรือไม่ว่าจะต้องมีกติกาใหม่แล้วจึงจะต้องมีการยุบสภา <persName>นายอภิสิทธิ์</persName> กล่าวว่า อยู่ที่คนทำร่างว่าเห็นว่าเหมาะสมหรือไม่ อย่างไร เขาไม่ได้ติดใจอยู่แล้ว ถ้าบอกให้เลือกก็เลือก ถ้าเขาบอกให้ยุบก็ยุบ ไม่มีปัญหาอะไร ยุบก็ไปเลือกใหม่ ผู้สื่อข่าวถามต่อว่า คิดว่ายุบสภาแล้วจะได้กลับมาเป็นรัฐบาลหรือไม่ <persName>นายอภิสิทธิ์</persName> กล่าวว่า ก็มาเท่าที่ได้มา
</p></body>
</news>
