<teiHeader>
<fileDesc>
<titleStmt>
  <title>บรรยกาศก่อนประชุม ครม. นักวอลเลย์บอลทีมชาติไทย และทีมเยาวชน เข้าพบนายกฯ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150028&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>บรรยกาศก่อนประชุม ครม. นักวอลเลย์บอลทีมชาติไทย และทีมเยาวชน เข้าพบนายกฯ</headline>
<lead></lead>
<neck></neck>
<body><p>นักกีฬาวอลเลย์บอลหญิงทีมชาติไทย ซึ่งชนะเลิศการแข่งขันวอลเลย์บอลชิงแชมป์เอเชีย และทีมเยาวชนที่ชนะเลิศฝีมือแรงงานนานาชาติ world Skill เข้าพบนายกรัฐมนตรีก่อนการประชุมคณะรัฐมนตรี บรรยากาศก่อนการประชุมคณะรัฐมนตรีในวันนี้ <persName>นายอภิสิทธิ์ เวชชาชีวะ</persName> นายกรัฐมนตรี เปิดโอกาสให้ทีมวอลเลย์บอลหญิงทีมชาติไทย ซึ่งชนะเลิศการแข่งขันชิงแชมป์วอลเลย์บอลเอเชีย โดยสามารถชนะสาธารณรัฐประชาชนจีน ซึ่งถือว่าเป็นอันดับ 1 ของเอเชียได้สำเร็จ และเปิดโอกาสให้ทีมเยาวชน 15 สาขา ที่เดินทางไปแข่งขันฝีมือแรงงานนานาชาติ ครั้งที่ 40 world Skill 2009 ที่ประเทศแคนาดา ซึ่งได้รับเหรียญทอง 2 คน คือ <persName>นายทวีศักดิ์ เอี่ยมพงษ์</persName> สาขาช่างเชื่อม และ<persName>นายณัฐพงษ์ ชัยประเศียร</persName> สาขาช่างเชื่อมจักรกล และได้รับเหรียญทองแดง 2 สาขา คือ สาขาช่างเชื่อมปรับอากาศและทำความเย็น และสาขาการออกแบบกราฟฟิก นอกจากนี้ยังมีผู้ได้รับรางวัลชมเชยอีก 5 รางวัล ได้แก่ ช่างสาขาตัดเย็บเสื้อผ้าสตรี ช่างเครื่องประดับ ช่างสีรถยนต์ พนักงานประกอบอาหาร และช่างท่อและสุขภัณฑ์ โดยนายกรัฐมนตรีได้มอบตุ๊กตาช้างให้กับทีมวอลเลย์บอลหญิงทีมชาติไทย และเยาวชนที่ไปชนะเลิศการแข่งขันประกวดฝีมือแรงงาน เพื่อเป็นกำลังใจในการสร้างชื่อเสียงให้กับประเทศไทยต่อไป </p></body>
</news>
