<teiHeader>
<fileDesc>
<titleStmt>
  <title>ปปช.ยังไม่รับรองมติชี้มูลคดีสลายม็อบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090915/28600  </bibl>
</sourceDesc>
</fileDesc>
</teiHeader>
<news>
<headline>ปปช.ยังไม่รับรองมติชี้มูลคดีสลายม็อบ</headline>
<lead>"<persName>กล้านรงค์</persName>"เผยปปช.ยังไม่ได้ประชุมรับรองมติชี้มูลคดีสลายม็อบ 7 ต.ค. อ้างมีกรรมการ ป.ป.ช.หลายคนติดงานที่ ตปท. นัดยืนยันมติอีกครั้ง 17 ก.ย.นี้</lead>
<neck></neck>
<body><p>(15ก.ย.)  ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName>นายกล้านรงค์ จันทิก</persName> กรรมการ ป.ป.ช. ในฐานะโฆษก กล่าวถึงผลการประชุมคณะกรรมการ ป.ป.ช.เพื่อรับรองมติการชี้มูลความผิดคดีสลายม็อบ 7 ต.ค. 2551 เพื่อส่งให้ผู้บังคับบัญชาและอัยการสูงสุดดำเนินการ ว่า ที่ประชุมคณะกรรมการป.ป.ช.วันนี้ ( 15 ก.ย.) ยังไม่ได้มีการรับรองมติการชี้มูลดังกล่าว</p>
<p>เนื่องจากมีกรรมการป.ป.ช.หลายคนต้องเดินทางไปปฏิบัติภารกิจที่ต่างประเทศ ประกอบกับผู้ถูกชี้มูลความผิดได้ส่งคำร้อง และเอกสารหลักฐานใหม่มาให้คณะกรรมการป.ป.ช.พิจารณาเพิ่มเติม ดังนั้นจึงต้องรอให้กรรมการ ป.ป.ช.กลับมาจากต่างประเทศให้ครบก่อน จึงจะประชุมเพื่อรับรองมติการชี้มูลได้ โดยจะมีการนัดประชุมเพื่อรับรองมติอีกครั้งในวันที่ 17 ก.ย.นี้ ทั้งนี้เชื่อว่าคณะกรรมการ ป.ป.ช.จะสามารถประชุมเพื่อรับรองมติการชี้มูลได้ทันตามที่กฎหมายกำหนด อย่างไรก็ตามในวันที่ 22 ก.ย.นี้ จะมีการประชุมเพื่อชี้มูลคดีปราสาทพระวิหารด้วย</p></body>
</news>
