<teiHeader>
<fileDesc>
<titleStmt>
  <title>นายจาตุรนต์เรียกร้องรัฐบาลมีความจริงในในการแก้ไขรัฐธรรมนูญเพื่อหาทางออกของวิกฤตบ้านเมือง  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140165&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><persName>นายจาตุรนต์</persName>เรียกร้องรัฐบาลมีความจริงในในการแก้ไขรัฐธรรมนูญเพื่อหาทางออกของวิกฤตบ้านเมือง</headline>
<lead></lead>
<neck></neck>
<body><p>1 ในสมาชิกบ้านเลขที่ 111 เรียกร้องรัฐบาลมีความจริงในในการแก้ไขรัฐธรรมนูญ เพื่อหาทางออกวิกฤตบ้านเมือง สมาชิกบ้านเลขที่ 111 และ 37 อดีตกรรมการบริหารพรรคพลังประชาชนจัดแข่งขันกอล์ฟสานสัมพันธ์สามัคคีครั้งที่ 3 ที่สนามกอล์ฟเลค วูด คันทรี คลับ ถนนบางนา-ตราด ชิงถ้วย<persName>นายสมชาย วงศ์สวัสดิ์</persName> อดีตนายกรัฐมนตรี โดยมีอดีตรัฐมนตรีและอดีตกรรมการบริหารจากพรรคพลังประชาชนและพรรคไทยรักไทยเข้าร่วมอย่างพร้อมเพรียง อาทิ <persName>นายสมชาย วงศ์สวัสดิ์</persName> อดีตนายกรัฐมนตรี <persName>นายสมพงษ์ อมรวิวัฒน์</persName> อดีตรองหัวหน้าพรรคพลังประชาชน และ<persName>นายจาตุรนต์ ฉายแสง</persName> อดีตกรรมการบริหารพรรคไทยรักไทย นอกจากนี้ยังมี <persName>พล.ต. อ.ประชา พรหมนอก</persName> สส.สัดส่วน พรรคเพื่อแผ่นดิน และ<persName>พล.อ.ชัยสิทธิ์ ชินวัตร</persName> อดีตผู้บัญชาการทหารบก เข้าร่วมแข่งขัน <persName>นายจาตุรนต์ ฉายแสง</persName> กล่าวถึงวิกฤตทางการเมืองในปัจจุบันว่า รู้สึกเป็นห่วงท่าทีของนายกรัฐมนตรี และพรรคประชาธิปัตย์ กรณีการแก้ไขรัฐธรรมนูญ ซึ่งอยากให้นายกรัฐมนตรีมีความจริงใจในการแก้ไขโดยเร่งด่วน รวมทั้งรับฟังความคิดเห็นของฝ่ายอื่นๆ เพื่อหาทางออกของวิกฤตบ้านเมืองร่วมกัน ส่วนการประกาศใช้พระราชบัญญัติการรักษาความมั่นคงภายในราชอาณาจักร เพื่อดูแลการชุมนุมของกลุ่มคนเสื้อแดงในวันที่ 19 กันยายน เห็นว่าไม่ส่งเสริมให้เกิดบรรยากาศการลงทุนและการกระตุ้นเศรษฐกิจ และเชื่อว่าการชุมนุมของกลุ่มคนเสื้อแดงจะไม่มีเหตุรุนแรง ขณะเดียวกันรัฐบาลควรดูแลการชุมนุมให้เกิดความเรียบร้อย ไม่ให้มือที่สามเข้ามาสร้างสถานการณ์ ด้าน<persName>นายสมชาย วงศ์สวัสดิ์</persName> อดีตนายกรัฐมนตรี เห็นว่าหากรัฐบาลต้องการเป็นที่ยอมรับควรมาจากการเลือกตั้งของประชาชน จะได้มีเงื่อนไขในการต่อรอง ส่วนการปฏิรูปการเมืองมองว่า หากรัฐบาลดำเนินการตามแนวทางของคณะกรรมการสมานฉันท์เสนอปัญหาก็จบ ส่วนที่รัฐบาลขอเปิดประชุมร่วมสองสภาเห็นว่าเป็นการถ่วงเวลา พร้อมกันนี้ขอให้กำลังใจนายกรัฐมนตรีในการบริหารบ้านเมืองให้เกิดความเรียบร้อยต่อไป</p></body>
</news>
