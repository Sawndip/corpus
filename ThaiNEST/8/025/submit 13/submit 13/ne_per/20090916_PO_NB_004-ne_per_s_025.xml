<teiHeader>
<fileDesc>
<titleStmt>
  <title>"สุเทพ" เห็นชอบให้ก่อสร้างหอเตือนภัยในพื้นที่เสี่ยงภัยของจังหวัดตรังเพิ่มเติม และพร้อมรับฟังความคิดเห็นจากทุกฝ่าย  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160069&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" เห็นชอบให้ก่อสร้างหอเตือนภัยในพื้นที่เสี่ยงภัยของจังหวัดตรังเพิ่มเติม และพร้อมรับฟังความคิดเห็นจากทุกฝ่าย</headline>
<lead></lead>
<neck></neck>
<body><p>คณะกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี เห็นชอบให้ก่อสร้างหอเตือนภัยในพื้นที่เสี่ยงภัยของจังหวัดตรังเพิ่มเติมและรับฟังความเห็นจากทุกฝ่าย <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ในฐานะประธานกรรมการกองทุนเงินช่วยเหลือผู้ประสบสาธารณภัย สำนักนายกรัฐมนตรี ติดตามการส่งคืนเงินช่วยเหลือที่ได้รับการสนับสนุนจากกองทุนฯ เพื่อดำเนินการสร้างหอเตือนภัยในพื้นที่เสี่ยงภัยของจังหวัดตรัง 12 จุด ภายใต้กรอบงบประมาณ 27,900,000 บาท (ยี่สิบเจ็ดล้านเก้าแสนบาท) ซึ่งได้ดำเนินการแล้วเสร็จไปเมื่อวันที่ 25 พฤษภาคมที่ผ่านมา (2552) ด้าน<persName>นายนัที เปรมรัศมี</persName> ปลัดสำนักนายกรัฐมนตรี ในฐานะกรรมการเลขานุการกองทุนฯ กล่าวว่า ที่ประชุมได้พิจารณาขออนุมัติงบประมาณสนับสนุน เพื่อก่อสร้างหอเตือนภัย โดยสภากาชาดไทยร่วมกับจังหวัดตรัง พิจารณาจัดตั้งศูนย์กู้ภัยทางทะเล บริเวณท่าเทียบเรือปากเมง อำเภอสิเกา จังหวัดตรัง และพื้นที่เกาะลิบง พร้อมทั้งจัดซื้อเรือกู้ภัยพร้อมอุปกรณ์ดับเพลิงและอุปกรณ์สำนักงานประจำอาคารหลบภัย ภายใต้งบประมาณกว่า 8 ล้านบาท ซึ่งในที่ประชุมได้พิจารณาจากข้อเท็จจริงแล้วว่า มีความจำเป็นที่จะจัดตั้งศูนย์ฯ ดังกล่าว ปลัดสำนักนายกรัฐมนตรี กล่าวเพิ่มเติมว่า การดำเนินการทุกขั้นตอน จะต้องผ่านกระบวนการขององค์กรปกครองส่วนท้องถิ่น เพื่อรับฟังความคิดเห็นจากทุกฝ่าย และให้เกิดประโยชน์กับประชาชนอย่างแท้จริง</p></body>
</news>
