<teiHeader>
<fileDesc>
<titleStmt>
  <title>รับ-ไม่รับถอดถอน16 ส.ว.พุธนี้รู้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-14 20:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000107103  </bibl>
</sourceDesc>
</fileDesc>
</teiHeader>
<news>
<headline>รับ-ไม่รับถอดถอน16 ส.ว.พุธนี้รู้</headline>
<lead></lead>
<neck></neck>
<body><p><persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ กล่าวถึงกรณี <persName>นายประสพสุข บุญเดช</persName> ประธานวุฒิสภาได้อาศัยอำนาจตามรัฐธรรมนูญมาตรา 91 ส่งเรื่องให้ศาลรัฐธรรมนูญวินิฉัยว่า 16 ส.ว. ขาดคุณสมบัติ เนื่องจากถือหุ้นกิจการสื่อ และสัมปทานรัฐ ตามรัฐธรรมนูญ มาตรา 48 และ 265 (2) หรือไม่ว่า ขณะนี้ฝ่ายสำนักงานกำลังตรวจสอบความถูกต้อง และรับรองเอกสารหลักฐานที่ส่งมาประกอบการพิจารณากว่า 5,000 แผ่น และมีรายชื่อบริษัทที่เกี่ยวข้องเป็นจำนวนมาก ซึ่งกำลังเร่งทำงาน โดยคาดว่าจะสามารถดำเนินการได้เสร็จภายในวันเดียวกันนี้ และจะทันเสนอต่อที่ประชุมตุลาการศาลรัฐธรรมนูญ ที่นัดประชุมทุกวันพุธ ของสัปดาห์ได้ ซึ่งในวันดังกล่าว อาจจะทราบว่า ศาลรัฐธรรมนูญจะรับเรื่องไว้พิจารณาหรือไม่ หรือมีคำสั่งใดๆ ออกมา</p>
<p><persName>นายเชาวนะ</persName> กล่าวต่อว่า หากศาลรัฐธรรมนูญรับพิจารณา ก็จะกำหนดว่าจะใช้วิธการพิจารณาแบบใด โดยคณะตุลาการอาจจะดูว่า พยานหลักฐานที่ส่งมานั้น ครบถ้วนหรือไม่ ถ้ายังมีประเด็นติดใจ ก็จะมีการเรียกมาสอบถามตามหลักการไต่สวน หรืออาจจะมีการออกนั่งบัลลังก์ เพื่อรับฟังคำชี้แจงจากทั้งผู้ร้อง และผู้ถูกร้องก็ได้ ทั้งนี้ก็ขึ้นอยู่กับดุลยพินิจของคณะตุลาการว่า จะเห็นสมควรอย่างไร</p></body>
</news>
