<teiHeader>
<fileDesc>
<titleStmt>
  <title>สหรัฐฯไม่ประกาศเตือนชาวอเมริกันในไทย  </title>
  <author>เดลินิวส์  </author>
</titleStmt>
<publicationStmt>
  <publisher>MCOT  </publisher>
  <pubPlace>  </pubPlace>
  <date>2009-09-18 16:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21164  </bibl>
</sourceDesc>
</fileDesc>
</teiHeader>
<news>
<headline>สหรัฐฯไม่ประกาศเตือนชาวอเมริกันในไทย</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลาประมาณ 13.30 น. วันนี้(18 ก.ย.) นาย<persName>นายอีริค จี จอห์น</persName> เอกอัคราชทูตสหรัฐอเมริกาประจำประเทศไทย ได้เข้าพบ<persName>นายอภิสิทธิ์ เวชชาชีวะ</persName> นายกรัฐมนตรี ที่ตึกไทยคู่ฟ้า ทำเนียบรัฐบาล เพื่อหารือเกี่ยวกับการที่นายกรัฐมนตรีเดินทางไปร่วมการประชุมสมัชชาใหญ่แห่งสหประชาชาติ ที่ประเทศสหรัฐอเมริกา ระหว่างวันที่ 21-27 ก.ย.นี้ โดยใช้เวลาหารือประมาณ 1 ชั่วโมง </p>
<p>จากนั้น <persName>นายอีริค</persName> ให้สัมภาษณ์ว่า เป็นการหารือถึงการที่นายกรัฐมนตรีเดินทางไปเยือนสหรัฐฯ และความสัมพันธ์ทางการทูตและการค้าระดับทวิภาคีระหว่าง 2 ประเทศ และการพัฒนาเศรษฐกิจ</p>
<p>เอกอัคราชทูตสหรัฐฯ ยังกล่าวถึงกรณีที่กลุ่มคนเสื้อแดงจะชุมนุมในวันที่ 19 ก.ย.นี้ ว่า สหรัฐฯเป็นมิตรกับประเทศไทย และเราสนับสนุนต่อการที่ประชาชนจะสามารถชุมนุมเพื่อแสดงออกความคิดเห็นได้อย่างมีเสรีภาพ และคิดว่าการชุมนุมของกลุ่มคนเสื้อแดงในวันที่ 19 ก.ย.นี้ จะเป็นการแสดงออกอย่างสันติ  ทั้งนี้ ทางสหรัฐฯจะไม่มีการออกประกาศเตือนนักท่องเที่ยวชาวอเมริกันที่อยู่ในประเทศไทย และเราคิดว่าการดูแลความปลอดภัยนั้นเป็นเรื่องภายในของไทย ซึ่งทางสหรัฐฯคงไม่เข้ามายุ่งเกี่ยว นอกจากนี้ การที่รัฐบาลไทยประกาศใช้ พ.ร.บ.การรักษาความมั่นคงภายในราชอาณาจักรนั้น ถือเป็นเรื่องภายในที่สามารถดำเนินการได้</p>
<p>ผู้สื่อข่าวถามว่าในการหารือกับ<persName>นายอภิสิทธิ์</persName>วันนี้ ได้มีการพูดถึงปัญหาสถานการณ์บริเวณปราสาทพระวิหารหรือไม่ <persName>นายอีริค</persName> กล่าวว่า เรื่องนี้เป็นเรื่องระหว่างไทยกับกัมพูชา ซึ่งสหรัฐฯคงไม่เข้ามาแทรกแซง.</p></body>
</news>
