<teiHeader>
<fileDesc>
<titleStmt>
  <title>เสื้อแดงยุติชุมนุมส่งผลชาวกทม.มีความสุขขึ้น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090921/29360  </bibl>
</sourceDesc>
</fileDesc>
</teiHeader>
<news>
<headline>เสื้อแดงยุติชุมนุมส่งผลชาวกทม.มีความสุขขึ้น</headline>
<lead>เอแบคโพลล์ เผยหลังการประกาศยุติการชุมนุมของกลุ่มคนเสื้อแดงที่ผ่านพ้นไปอย่างสงบเรียบร้อย ทำให้ความสุขของคนกรุงเทพมหานครมีมากขึ้นถึง 7.61 คะแนน พร้อมคว้ารางวัลชนะเลิศผลวิจัยดีเด่นที่มหาวิทยาลัยแห่งเมืองโลซานน์ สวิสเซอร์แลนด์</lead>
<neck></neck>
<body><p>(21ก.ย.) ที่ มหาวิทยาลัยอัสสัมชัญ <persName>ดร.นพดล กรรณิกา</persName> ผู้อำนวยการศูนย์วิจัยความสุขชุมชน มหาวิทยาลัยอัชสัมชัน หรือ เอแบคโพลล์ แถลงผลวิจัยความสุขชุมชน เกี่ยวกับความพึงพอใจต่อบรรยากาศการชุมนุมของกลุ่มคนเสื้อแดงที่กรุงเทพมหานคร ในวันที่ 19 กันยายนที่ผ่านมา จากการสำรวจ 1,687 ครัวเรือนในกรุงเทพมหานคร พบว่า ประชาชนให้คะแนนรวมทั้งสิ้น 6.54 คะแนนจากคะแนนเต็ม 10 และความพอใจของสาธารณชนต่อการปฏิบัติของเจ้าหน้าที่รัฐที่ดูแลความสงบเรียบร้อยตามพระราชบัญญัติการรักษาความมั่นคงภายในราชอาณาจักร ได้ 6.84 คะแนนจากคะแนนเต็ม 10 คะแนน และที่น่าพิจารณาคือ การประกาศยุติการชุมนุมของกลุ่มคนเสื้อแดงที่ผ่านพ้นไปได้อย่างสงบเรียบร้อยในกรุงเทพมหานคร ทำให้ความสุขของคนกรุงเทพมหานครมีมากถึง 7.61 จุด ซึ่งมากกว่าความสุขมวลรวมของประชาชนทั้งประเทศที่เคยค้นพบในการสำรวจล่าสุดของเดือนสิงหาคมที่ผ่านมา</p>
<p>นอกจากนี้ส่วนของระเบียบวิธีวิจัย และส่วนของข้อมูลที่ค้นพบว่า หลักปรัชญาเศรษฐกิจพอเพียงของพระบาทสมเด็จพระเจ้าอยู่หัวทำให้คนไทยที่นำไปใช้อย่างเคร่งครัดมีความสุข ประกอบกับปัจจัยสำคัญอื่นๆ เช่น การที่คนไทยเห็นคนไทยแสดงความจงรักภักดีต่อสถาบันพระมหากษัตริย์ ความสัมพันธ์ของคนในครอบครัว บรรยากาศความสัมพันธ์ของคนในชุมชน สภาวะเศรษฐกิจระดับครัวเรือน วัฒนธรรมประเพณีไทย ภาพลักษณ์ของประเทศไทย ความเป็นธรรมในสังคม สุขภาพกายและสุขภาพใจของประชาชน</p>
<p>ทั้งนี้ผลวิจัยดังกล่าวยังได้รับรางวัล เนลสัน อวอร์ด ( 2009 ) ชนะเลิศงานวิจัยยอดเยี่ยม จากสมาคมนักวิจัยความคิดเห็นสาธารณชนของโลก หรือ World Association for Public Opinion Research จากเวทีสัมมนาวิชาการผลวิจัยกว่า 120 ชิ้นทั่วโลกที่มหาวิทยาลัยแห่งเมืองโลซานน์ ประเทศสวิสเซอร์แลนด์ โดยจุดเด่นจองผลงานวิจัยนี้ คือ ข้อมูลที่ค้นพบว่า หลักปรัชญาเศรษฐกิจพอเพียงของพระบาทสมเด็จพระเจ้าอยู่หัว การเห็นคนไทยแสดงความจงรักภักดีต่อสถาบันพระมหากษัตริย์ และการสร้างความสัมพันธ์ของคนในครอบครัว และชุมชน ได้มีความสุขอย่างยั่งยืน</p>
<p>“ ในช่วงปีนี้ ปี 2009 สังคมไทยมีข่าวดีจำนวนมากในสายตานานาประเทศทั่วโลก สิ่งที่อยากฝากไปยังคนไทยทุกคนคือ เราทุกคนต้องมีความหวังที่จะก้าวต่อไปข้างหน้ามากกว่าความกลัว และคนไทยทั้งเด็ก เยาวชนและผู้ใหญ่ได้แสดงให้ชาวโลกเห็นถึงความสามารถทั้งในด้านกีฬาและวิชาการที่มีความสามารถชั้นนำของโลก จึงเชื่อว่าคนไทยทุกคนจะสามารถผ่านพ้นปัญหาทุกประการไปได้ ถ้าทุกคนร่วมมือร่วมใจกันช่วยประคับประคองให้บ้านเมืองสงบสุขและทำให้คนไทยทุกคนรักกัน” <persName>ดร.นพดล</persName> กล่าว
</p></body>
</news>
