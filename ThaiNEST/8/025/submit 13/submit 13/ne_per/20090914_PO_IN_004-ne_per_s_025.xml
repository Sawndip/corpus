<teiHeader>
<fileDesc>
<titleStmt>
  <title>เคาะแล้ว!16กย.นายกนัดเลือกผบ.ตร.คนใหม่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 18:58:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189709  </bibl>
</sourceDesc>
</fileDesc>
</teiHeader>
<news>
<headline>เคาะแล้ว!16กย.นายกนัดเลือกผบ.ตร.คนใหม่</headline>
<lead>นายกฯ ออกหนังสือเรียก ก.ต.ช.ประชุม 16 กันยายน เลือก ผบ.ตร. คนใหม่ แทน “<persName>พัชรวาท</persName>” เกษียณอายุราชการ หลังประชุมคราวก่อนล่ม</lead>
<neck></neck>
<body><p>ผู้สื่อข่าวรายงานจากทำเนียบรัฐบาลวันนี้ (14 ก.ย.) ว่า <persName>นายอภิสิทธิ์ เวชชาชีวะ</persName> นายกรัฐมนตรี ได้ออกหนังสือเรียกประชุมคณะกรรมการนโยบายตำรวจแห่งชาติ (ก.ต.ช.) แล้ว โดยหนังสือดังกล่าวได้กำหนดเรียกนัดประชุมในวันที่ 16 ก.ย.เวลา 15.00 น.ที่รัฐสภา ซึ่งวาระการประชุมจะเป็นการเลือก ก.ต.ช.แทน<persName>พล.ต.อ.สุเทพ ธรรมรักษ์</persName> ก.ต.ช.ผู้ทรงคุณวุฒิที่ลาออกไป</p>
<p>สำหรับขั้นตอนในการพิจารณาสรรหานั้นผู้ที่จะเสนอชื่อจะเป็นอำนาจของผบ.ตร.ซึ่งขณะนี้คือ <persName>พล.ต.อ.ธานี สมบูรณ์ทรัพย์</persName> รักษาราชการแทนผบ.ตร.จะเป็นผู้เสนอ อย่างไรก็ตาม การสรรหา ก.ต.ช.แทน <persName>พล.ต.อ.สุเทพ</persName> ที่ลาออกไปจะไม่มีผลต่อการโหวตเลือก ผบ.ตร.คนใหม่ เนื่องจากเมื่อมีการเสนอชื่อเพื่อให้ที่ประชุม ก.ต.ช.รับรองแล้วก็ต้องผ่านขั้นตอนเสนอชื่อขึ้นกราบบังคมทูลเพื่อรอโปรดเกล้าฯลงมา</p>
<p>ผู้สื่อข่าวรายงานด้วยว่า สำหรับองค์ประชุม ก.ต.ช.ที่จะมีขึ้นในวันที่ 16 ก.ย.นี้จะมีเพียง 9 คนเท่านั้น โดยผู้ที่ขาดหายไปคือ <persName>พล.ต.อ.สุเทพ ธรรมรักษ์</persName> ที่ลาออกไปและ<persName>นายกิตติพงษ์ กิตติยารักษ์</persName> ปลัดกระทรวงยุติธรรมที่ติดภารกิจอยู่ต่างประเทศ ซึ่งจะทำให้เสียงโหวตสนับสนุน <persName>พล.ต.อ.ปทีป ตันประเสริฐ</persName> จเรตำรวจแห่งชาติออกมา 4 เสียงและผู้ที่สนับสนุน <persName>พล.ต.อ.จุมพล มั่นหมาย</persName> รองผบ.ตร.4 เสียง และเมื่อเสียงออกมาเท่ากัน<persName>นายอภิสิทธิ์</persName>ก็จะเป็นผู้ตัดสินในฐานะประธานการประชุม ดังนั้น จึงเป็นที่แน่นอนว่า <persName>พล.ต.อ.ปทีป</persName> จะขึ้นดำรงตำแหน่ง ผบ.ตร. คนใหม่ต่อไป</p></body>
</news>
