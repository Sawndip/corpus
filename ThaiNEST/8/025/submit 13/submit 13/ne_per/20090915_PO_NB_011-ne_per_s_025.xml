<teiHeader>
<fileDesc>
<titleStmt>
  <title>นายกฯ ย้ำ ประกาศใช้ พ.ร.บ.ความมั่นคง  เพื่อป้องกันเหตุการณ์ชุมนุมบานปลายกระทบความมั่นคง  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150217&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำ ประกาศใช้ พ.ร.บ.ความมั่นคง  เพื่อป้องกันเหตุการณ์ชุมนุมบานปลายกระทบความมั่นคง</headline>
<lead></lead>
<neck></neck>
<body><p>นายกรัฐมนตรี ย้ำ การประกาศใช้ พ.ร.บ.ความมั่นคง เพื่อป้องกันเหตุการณ์ชุมนุมบานปลายกระทบต่อความมั่นคง ยืนยัน เจ้าหน้าที่จะไม่ใช้ความรุนแรง พร้อมระบุไม่เคยมีพฤติกรรมหมิ่นเบื้องสูง <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยถึงการที่รัฐบาลประกาศใช้ พ.ร.บ.การรักษาความมั่นคงภายในราชอาณาจักร ในพื้นที่เขตดุสิต ระหว่างวันที่ 18-22 กันยายนนี้ ว่า เพื่อควบคุมการชุมนุมของกลุ่ม นปช.ในวันที่ 19 กันยายน เพราะเกรงว่าการชุมนุมจะบานปลายกระทบต่อความมั่นคง ส่วนการที่คณะกรรมการสิทธิมนุษยชนคัดค้านการประกาศ พ.ร.บ.ดังกล่าว และห่วงใยเรื่องการใช้กำลังทหารนั้น ขอยืนยันว่ารัฐบาลให้ความสำคัญกับสิทธิมนุษยชนอยู่แล้ว และไม่มีเจตนาทำร้ายประชาชน โดยเจ้าหน้าที่จะไม่ใช้ความรุนแรงและหลีกเลี่ยงการปะทะ รวมถึงเฝ้าระวังมือที่ 3 ด้วย ขณะเดียวกัน การที่ประกาศใช้ พ.ร.บ.ถึงวันที่ 22 กันยายน เพราะเกรงว่าการชุมนุมจะยืดเยื้อ และกระทบกับการประชุมคณะรัฐมนตรีในวันดังกล่าว โดยไม่เกี่ยวข้องกับการพิพากษาคดีการทุจริตจัดซื้อต้นกล้ายางพารา ทั้งนี้ ข้อห้ามใน พ.ร.บ.ความมั่นคง จะเกี่ยวข้องกับการตั้งด่านตรวจ อาวุธ และการจำกัดการใช้เส้นทางต่างๆ ส่วนบ้านสี่เสาเทเวศร์นั้น ผู้ชุมนุมสามารถมาชุมนุมได้โดยสงบภายใต้กฎหมาย พร้อมมั่นใจว่าตำรวจจะไม่ละเว้นการปฏิบัติหน้าที่ พร้อมกันนี้ นายกรัฐมนตรี ระบุว่า ไม่ทราบว่าจะมีการใช้เครื่องส่งคลื่นความถี่สูง หรือ LRAD กับกลุ่มผู้ชุมนุม โดยจะขอให้เจ้าหน้าที่รายงานถึงผลกระทบจากการใช้เครื่องมือดังกล่าวมาให้ตนเองรับทราบ นายกรัฐมนตรี ยังกล่าวถึงกรณีที่ ส.ส.พรรคเพื่อไทย แจ้งกองปราบปรามว่า ตนเองมีพฤติกรรมหมิ่นเบื้องสูง จากกรณีที่มอบให้ <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง นำนายตำรวจและทหาร เข้าเฝ้าฯ ถวายสัตย์ปฏิญาณ แทนที่จะเป็นผู้นำเข้าเฝ้าฯ ด้วยตนเอง โดยยืนยันว่า เรื่องดังกล่าวมีความชัดเจนว่าไม่ผิดกฎหมาย สามารถมอบอำนาจให้รองนายกรัฐมนตรี ดำเนินการแทนได้ </p></body>
</news>
