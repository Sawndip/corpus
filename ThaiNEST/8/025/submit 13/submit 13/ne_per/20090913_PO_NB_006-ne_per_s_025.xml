<teiHeader>
<fileDesc>
<titleStmt>
  <title>ปชป. ชี้ นปช.ไม่มีเหตุผลพอในการชุมนุม วันที่ 19 กันยายนนี้  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209130067&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป. ชี้ นปช.ไม่มีเหตุผลพอในการชุมนุม วันที่ 19 กันยายนนี้</headline>
<lead></lead>
<neck></neck>
<body><p>พรรคประชาธิปัตย์ ชี้ กลุ่ม นปช.ไม่มีเหตุผลเพียงพอในการชุมนุม วันที่ 19 กันยายนนี้ พร้อมเรียกร้องแกนนำ นปช.ตอบคำถามสังคมกรณีดึง "<persName>พล.อ.เปรม</persName>" เข้ามาเกี่ยวข้อง <persName>นายสาธิต ปิตุเตชะ</persName> กรรมการบริหารพรรคประชาธิปัตย์ และรองโฆษกพรรคประชาธิปัตย์ กล่าวถึงการจัดตั้งโรงเรียนฝึกอบรมปฏิบัติงาน นปช.ว่า เป็นการดำเนินการบนดินครั้งแรก ซึ่งตนเองกังวลว่า เมื่อมีการพัฒนามาอยู่บนดินแล้ว เจ้าหน้าที่ควรมีความรอบคอบและต้องควบคุมการชุมนุมด้วย ขณะเดียวกันการชุมนุมในวันที่ 19 กันยายนนี้ มองว่าไม่มีเหตุผลใดที่จะชุมนุม พร้อมขอตั้งคำถามว่า <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ นั้น เกี่ยวข้องอย่างไร และคำว่า อมาตยาธิปไตยคืออะไร โดยหวังว่าแกนนำกลุ่ม นปช.จะตอบคำถามของสังคมได้ <persName>นายสาธิต ปิตุเตชะ</persName> กล่าวด้วยว่า กลุ่ม นปช.จะยังไม่หมดไปจากประเทศไทย แต่จะมีจำนวนลดลงอย่างต่อเนื่อง และจะเป็นเพียงลัทธิหนึ่งเท่านั้น พร้อมระบุว่า โดยส่วนตัวรู้สึกแปลกใจ ที่ <persName>พล.อ.ชัยสิทธิ์ ชินวัตร</persName> อดีตผู้บัญชาการทหารสูงสุด สนับสนุนให้มีการปฏิวัติ </p></body>
</news>
