<teiHeader>
<fileDesc>
<titleStmt>
  <title>'ร้องป.ป.ช.ทบทวนมติชี้มูลสลายม็อบ7ต.ค.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-14 15:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20262  </bibl>
</sourceDesc>
</fileDesc>
</teiHeader>
<news>
<headline>'ร้องป.ป.ช.ทบทวนมติชี้มูลสลายม็อบ7ต.ค.</headline>
<lead></lead>
<neck></neck>
<body><p>เมื่อเวลา 14.00 น. วันนี้(14 ก.ย.) ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName>พ.ต.ท.กานต์ เทียนแก้ว</persName> อดีตรองหัวหน้าพรรคพลังประชาชน ได้เดินทางมายื่นหนังสือถึงคณะกรรมการ ป.ป.ช. เพื่อให้ทบทวนมติการชี้มูลคดีสลายการชุมนุมกลุ่มพันธมิตรฯ เมื่อวันที่ 7 ต.ค. 2551 โดย<persName>นายกานต์</persName> กล่าวว่า ในฐานะที่ตนอยู่ในเหตุการณ์ในช่วงเวลาที่กลุ่มพันธมิตรฯปิดล้อมรัฐสภาและมีการขู่ว่าจะฆ่า ส.ส. และ ส.ว. ที่อยู่ภายใน และตนได้เห็นว่าผู้ชุมนุมได้พกพาอาวุธมาด้วย จนก่อให้เกิดความวุ่นวายและเกิดความเสียหาย เป็นเหตุให้มีการแจ้งความร้องทุกข์ให้ดำเนินคดีในความผิดตามประมวลกฎหมายอาญา ที่ สน.ดุสิต แต่จนถึงขณะนี้คดีกลับไม่มีความคืบหน้าแต่อย่างใด</p>
<p><persName>พ.ต.ท.กานต์</persName> กล่าวว่า ตนทราบว่าในวันที่ 15 ก.ย.นี้ คณะกรรมการ ป.ป.ช.จะมีการประชุมเพื่อยืนยันมติการชี้มูล ก่อนที่จะส่งเรื่องต่อไปให้ผู้บังคับบัญชา และอัยการสูงสุดดำเนินการต่อไป จึงได้นำเอกสารหลักฐานมาให้คณะกรรมการ ป.ป.ช.พิจารณาอีกครั้ง เพราะการรีบชี้มูลความผิดในคดีดังกล่าวโดยไม่รับฟังข้อมูลจากหลายๆด้าน รวมถึงผู้เสียหายอื่นๆที่ได้แจ้งความเอาไว้แล้ว ทำให้การพิจารณาอาจจะไม่ครอบคลุม </p>
<p>“ที่จริงผมไม่อยากยุ่งเรื่องนี้ แต่เห็นว่าการชี้มูลของคณะกรรมการ ป.ป.ช. เร่งรีบเกินไป จึงอยากให้รอผลการสอบสวนของตำรวจที่ได้รับผลกระทบอีกกว่า 70 นายก่อน ไม่ใช่มาด่วนตัดสิน จึงอยากให้คณะกรรมการ ป.ป.ช.ได้ทบทวนมติ และผมพร้อมที่จะไปเป็นพยานให้ผู้ที่ถูกชี้มูลความผิดในการพิจารณาของศาลด้วย”.
</p></body>
</news>
