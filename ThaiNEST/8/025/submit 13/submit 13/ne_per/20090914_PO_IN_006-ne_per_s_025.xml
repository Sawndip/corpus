<teiHeader>
<fileDesc>
<titleStmt>
  <title>สปสช.ค้านมติครม.ขยายสิทธิ์รักษารพ.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 18:07:09  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189706  </bibl>
</sourceDesc>
</fileDesc>
</teiHeader>
<news>
<headline>สปสช.ค้านมติครม.ขยายสิทธิ์รักษารพ.</headline>
<lead>เลขาสำนักงานหลักประกันสุขภาพ ค้าน มติ ครม. ที่ให้ขยายสิทธิการรักษาพยาบาลของผู้ที่อยู่ในระบบประกันสังคมไปถึงบุตรและคู่สมรส ชี้ ทำบัตรทองได้รับผลกระทบ</lead>
<neck></neck>
<body><p><persName>น.พ.วินัย สวัสดิวร</persName> เลขาธิการสำนักงานหลักประกันสุขภาพแห่งชาติ (สปสช.) เปิดเผยว่าที่ประชุมคณะกรรมการ สปสช. ไม่เห็นด้วยกรณีที่จะมีการขยายการคุ้มครองสิทธิการรักษาพยาบาลของคู่สมรสและบุตรของผู้ที่อยู่ในระบบประกันสังคมตามมติของคณะรัฐมนตรี เนื่องจากเห็นว่าจะทำให้ระบบประกันหลักสุขภาพถ้วนหน้าหรือบัตรทอง ได้รับผลกระทบในด้านงบประมาณที่ลดลงเพราะประชาชนที่อยู่ในระบบประกันสังคมส่วนใหญ่จะอยู่ในวัยทำงาน ซึ่งจะมีค่าใช้จ่ายในด้านการรักษาพยาบาลน้อยกว่ากลุ่มผู้สูงอายุ ทั้งนี้คณะกรรมการจะได้แจ้งมติที่ประชุมให้กับ <persName>นายวิทยา แก้วภราดัย</persName> รมว.สาธารณสุข ได้รับทราบ เพื่อนำผลดังกล่าวทำบันทึกและแจ้งให้กับที่ประชุมคณะรัฐมนตรีได้รับทราบต่อไป </p>
<p>ขณะที่กรณีการเสนอรายชื่อแต่งตั้งปลัดกระทรวงสาธารณสุขคนใหม่แทน <persName>น.พ.ปราชญ์ บุณยวงศ์วิโรจน์</persName> ปลัดกระทรวงสาธารณสุข ที่จะเกษียณอายุราชการ วันที่ 30 ก.ย.นี้ นั้น <persName>นายวิทยา</persName> ระบุจะเสนอเข้าที่ประชุมคณะรัฐมนตรีที่ทำเนียบรัฐบาลในวันพรุ่งนี้</p></body>
</news>
