<teiHeader>
<fileDesc>
<titleStmt>
  <title>นายกฯ ระบุการชุมนุมของกลุ่มคนเสื้อแดงเป็นไปตามที่ได้ประเมินสถานการณ์ไว้  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190092&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ระบุการชุมนุมของกลุ่มคนเสื้อแดงเป็นไปตามที่ได้ประเมินสถานการณ์ไว้</headline>
<lead></lead>
<neck></neck>
<body><p>นายกรัฐมนตรี ระบุ การชุมนุมของกลุ่มคนเสื้อแดง เป็นไปตามที่ได้ประเมินสถานการณ์ไว้ โดยกำชับเจ้าหน้าที่ ให้ดูสถานการณ์ทางการข่าวอย่างใกล้ชิด พร้อมยอมรับ รู้สึกเป็นกังวลกับสถานการณ์ชุมนุมของกลุ่มพันธมิตรฯ ที่จังหวัดศรีสะเกษอย่างมาก <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงสถานการณ์การชุมนุมของกลุ่มคนเสื้อแดง ว่า ขณะนี้สถานการณ์ยังเป็นไปตามที่ประเมินไว้ แต่คงต้องดูสถานการณ์ในช่วงหัวค่ำอีกครั้ง โดยกำชับเจ้าหน้าที่ให้ติดตามสถานการณ์ทางการข่าวอย่างใกล้ชิด เพราะการชุมนุมในลักษณะดังกล่าวประชาชนจะให้ความสนใจไปยังการชุมนุมอย่างเดียว ทั้งนี้ควรระมัดระวังในจุดต่าง ๆ ด้วย เพราะเกรงว่า อาจมีการสร้างสถานการณ์จากกลุ่มผู้ไม่หวังดี ส่วนสถานการณ์การชุมนุมของกลุ่มพันธมิตรประชาชนเพื่อประชาธิปไตย ที่ชุมนุมอยู่ใกล้บริเวณปราสาทพระวิหาร จังหวัดศรีสะเกษนั้น ตนเองรู้สึกกังวลกับสถานการณ์ที่เกิดขึ้น โดยกำชับไปยัง <persName>นายสุเทพ เทือกสุบรรณ</persName> รองนายกรัฐมนตรีฝ่ายความมั่นคง ให้ติดตามสถานการณ์ดังกล่าว และประเมินว่าควรจะเสริมกำลังของเจ้าหน้าที่ลงไปยังพื้นที่ดังกล่าว เพื่อดูแลความสงบเรียบร้อยในการชุมนุม และไม่ให้เกิดการปะทะกันเองของประชาชนชาวไทย อย่างไรก็ตาม ได้พูดคุยและประสานไปยังประเทศกัมพูชาแล้ว ว่าการชุมนุมดังกล่าวเป็นการแสดงออกทางความคิดของประชาชนเท่านั้น <persName>นายอภิสิทธิ์</persName> ยังกล่าวถึงการเดินทางไปร่วมประชุมสมัชชาแห่งสหประชาชาติ ที่ประเทศสหรัฐอเมริกา ในช่วงที่มีการชุมนุมอยู่นั้น ว่าตนเองจำเป็นต้องไป เพราะเป็นหน้าที่ที่เป็นผลประโยชน์ของประเทศชาติ</p></body>
</news>
