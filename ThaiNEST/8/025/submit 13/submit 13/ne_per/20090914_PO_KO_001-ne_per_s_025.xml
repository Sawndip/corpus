<teiHeader>
<fileDesc>
<titleStmt>
  <title>ค้านโอนสิทธิคู่สมรส-บุตรผู้ประกันตนเข้าสปส.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090914/28487  </bibl>
</sourceDesc>
</fileDesc>
</teiHeader>
<news>
<headline>ค้านโอนสิทธิคู่สมรส-บุตรผู้ประกันตนเข้าสปส.</headline>
<lead>มติบอร์ดสปสช.ค้านโอนสิทธิคู่สมรส-บุตรของผู้ประกันตนเข้าประกันสังคม ชงเข้าครม.พิจารณาเร็วๆ นี้ ห่วงระบบบริการสปส.ไม่ตอบสนองคนชนบท จี้สำรวจความเห็นผู้ได้รับผลกระทบ 5.8 ล้านคน</lead>
<neck></neck>
<body><p>เมื่อวันที่ 14 กันยายน <persName>นายวิทยา แก้วภราดัย</persName> รัฐมนตรีว่าการกระทรวงสาธารณสุข ในฐานะประธานกรรมการหลักประกันสุขภาพแห่งชาติ ให้สัมภาษณ์ภายหลังการประชุมคณะกรรมการหลักประกันสุขภาพแห่งชาติ (บอร์ดสปสช.) ว่า บอร์ดสปสช.มีมติไม่เห็นด้วยกับมติคณะรัฐมนตรี (ครม.) ที่เห็นชอบให้มีการขยายสิทธิประกันสังคมครอบคลุมคู่สมรสและบุตรของผู้ประกันตน เนื่องจากคู่สมรสและบุตรของผู้ประกันตน เป็นกลุ่มคนในวัยหนุ่มสาว ซึ่งอัตราการเจ็บป่วยน้อย หากโอนย้ายไปอยู่กับสำนักงานประกันสังคม(สปส.) เท่ากับเพิ่มภาระค่าใช้จ่ายให้แก่สปสช.เพราะต้องแบกความรับผิดชอบการรักษาพยาบาลกลุ่มผู้สูงวัยที่มีอัตราการเจ็บป่วยสูง ซึ่งที่ผ่านมาสปสช.มีการถัวเฉลี่ยค่ารักษาพยาบาลของคน 2 กลุ่มนี้</p>
<p><persName>นายวิทยา</persName>กล่าวอีกว่า มติบอร์ดนี้ สปสช.จะดำเนินการทำบันทึกเสนอความคิดเห็นไปยังครม.ในเร็วๆ นี้ แต่หากรัฐบาลยืนยันจะเดินหน้านโยบายนี้ต่อไป เชื่อว่าไม่น่าเป็นปัญหาเพราะกระบวนการดำเนินการเรื่องนี้ยังมีอีกหลายขั้นตอนกว่าจะผลักดันออกเป็นกฎหมายมาบังคับใช้ได้ ซึ่งคู่สมรสและบุตรของผู้ประกันตนประมาณ 5.8 ล้านคน ที่จะได้รับผลกระทบโดยตรงควรออกมาแสดงความคิดเห็นในเรื่องนี้</p></body>
</news>
