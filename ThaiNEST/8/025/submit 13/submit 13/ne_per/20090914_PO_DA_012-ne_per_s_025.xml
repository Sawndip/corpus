<teiHeader>
<fileDesc>
<titleStmt>
  <title>แก๊งช๊อปเปอร์ร้องนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-14 11:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20177  </bibl>
</sourceDesc>
</fileDesc>
</teiHeader>
<news>
<headline>แก๊งช๊อปเปอร์ร้องนายกฯ</headline>
<lead></lead>
<neck></neck>
<body><p>วันนี้ (14 ก.ย.) ที่ทำเนียบรัฐบาล เวลา 10.00 น. กลุ่มผู้ขับรถจักรยานยนต์ช๊อปเปอร์ ในนามสมาคมรถจักรยานยนต์สยาม กว่า 20 คน นำโดย <persName>นายประสาร นิกาจิ๊</persName> นายกสมาคม เข้ายื่นหนังสือถึงนายกรัฐมนตรีผ่านกองรับเรื่องราวร้องทุกข์ ทำเนียบฯ เพื่อขอให้ช่วยเหลือ กรณีเจ้าหน้าที่สรรพสามิต และตำรวจได้ระดมกำลังจับกุมยึดรถจักรยานยนต์ ด้วยข้อหาไม่มีแผ่นป้าย และหนังสือคู่มือทะเบียนรถจักรยานยนต์ ตั้งแต่เดือน มี.ค.ที่ผ่านมา ทำให้ต้องเสียค่าปรับตั้งแต่ 2 หมื่นบาท ถึง 1 แสนบาท สร้างความเดือดร้อนให้กับกลุ่มผู้ขับขี่รถจักรยานต์ขนาดใหญ่ ที่ต้องเสียค่าปรับนอกระบบที่ไม่มีมาตรฐาน ทั้งที่เป็นปัญหาของผู้ประกอบการภาคเอกชน และการจัดเก็บภาษีของภาครัฐ โดยประชาชนเป็นเพียงผู้บริโภคที่ต้องรับภาระจากความไร้บรรทัดฐาน จึงร้องขอให้รัฐบาลเร่งดำเนินการสร้างความชัดเจนในเรื่องนี้.</p></body>
</news>
