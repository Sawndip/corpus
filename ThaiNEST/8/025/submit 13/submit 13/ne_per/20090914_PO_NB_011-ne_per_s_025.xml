<teiHeader>
<fileDesc>
<titleStmt>
  <title>นายกฯ ยืนยัน เคารพสิทธิเสรีภาพสื่อ ให้ตรวจสอบการทำงานของรัฐเต็มที่  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140270&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน เคารพสิทธิเสรีภาพสื่อ ให้ตรวจสอบการทำงานของรัฐเต็มที่</headline>
<lead></lead>
<neck></neck>
<body><p>ายกรัฐมนตรี ยืนยัน จะเคารพสิทธิเสรีภาพของสื่อมวลชน โดยเปิดโอกาสให้ตรวจสอบการทำงานของรัฐบาลอย่างเต็มที่ <persName>นายอภิสิทธิ์ เวชชาชีวะ</persName> นายกรัฐมนตรี กล่าวในงานสื่อมวลชนสังสรรค์ กรมประชาสัมพันธ์ 2552 ซึ่งมีสื่อมวลชนจากทุกแขนงมาร่วมงานอย่างคับคั่งว่า นักการเมืองกับสื่อมวลชนพึ่งพาอาศัยกันมาโดยตลอด ซึ่งยอมรับการทำงานอาจมีการกระทบกระทั่งกันบ้าง แต่ในฐานะของรัฐบาลยืนยันจะเคารพสิทธิเสรีภาพของสื่อมวลชน เปิดโอกาสให้สื่อมวลชนตรวจสอบ และวิพากษ์วิจารณ์การทำงานอย่างเต็มที่ โดยรัฐบาลพร้อมที่จะชี้แจงทุกข้อสงสัย เพื่อให้เกิดความเข้าใจที่ถูกต้อง แต่สื่อมวลชนก็ต้องมีจรรยาบรรณ ซื่อสัตย์ในวิชาชีพ แล้วนำความคิดเห็นมาแลกเปลี่ยนกัน เพื่อนำแนวคิดต่างๆ มาปรับใช้ในการบริหารประเทศให้เกิดความก้าวหน้า นายกรัฐมนตรี กล่าวอีกว่า ตลอดการทำงาน 9 เดือนที่ผ่านมา ได้รับความร่วมมือจากทุกภาคส่วน โดยเฉพาะสื่อมวลชนในการเผยแพร่ข้อมูล ข่าวสาร แนวนโยบาย และโครงการต่างๆ ของรัฐบาลสู่ประชาชน ทำให้รัฐบาลสามารถประคับประคองบ้านเมืองให้ผ่านพ้นวิกฤติไปได้ </p></body>
</news>
