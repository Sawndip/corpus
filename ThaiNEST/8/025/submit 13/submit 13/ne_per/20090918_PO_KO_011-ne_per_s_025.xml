<teiHeader>
<fileDesc>
<titleStmt>
  <title>ชวรัตน์ยันภท.ยังไม่ได้หารือตั้งส.ส.ร.3  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29039  </bibl>
</sourceDesc>
</fileDesc>
</teiHeader>
<news>
<headline><persName>ชวรัตน์</persName>ยันภท.ยังไม่ได้หารือตั้งส.ส.ร.3</headline>
<lead>�<persName>ชวรัตน์</persName>� ยัน ภท.ยังไม่ได้หารือเรื่องตั้ง ส.ส.ร. 3 ด้าน �บุญจง� ชี้ตั้ง ส.ส.ร.3 ใช้เวลานานเกิน แต่ใช้แนวทางไหนประชาชนต้องมีส่วนร่วม</lead>
<neck></neck>
<body><p>(18ก.ย.) <persName>นายชวรัตน์ ชาญวีรกูล</persName> ในฐานะหัวหน้าพรรคภูมิใจไทย กล่าวถึงกรณีที่พรรคร่วมรัฐบาลไม่เห็นด้วยกับการตั้งตั้งสมาชิกสภาร่างรัฐธรรมนูญ 3 ( ส.ส.ร.3 ) ขึ้นมาแก้ไขรัฐธรรมนูญและเรื่องการแบ่งเขตเลือกตั้ง ว่าเป็นความเห็นส่วนบุคคลไม่ได้เป็นความเห็นของพรรค แต่ก็เป็นทางออกทางหนึ่งซึ่งยังยืนยันว่าเรื่องนี้เป็นความเห็นส่วนบุคคลอยู่ เพราะว่ายังไม่เอาเข้าที่ประชุมพรรค</p>
<p><persName>นายบุญจง วงษ์ไตรรัตน์</persName> ในฐานะรองหัวหน้าพรรคภูมิใจไทย กล่าวว่า โดยส่วนตัวและเชื่อว่ามติของพรรคพรรคภูมิใจไทย เห็นว่าเรื่องแนวทางการแก้ไขรัฐธรรมนูญนั้น หากมีประเด็นที่สมาชิกรัฐสภาเห็นพ้องต้องกันว่าควรมีการแก้ไขก็สามารถเดินได้ตามรัฐธรรมนูญมาตรา 291 ว่าด้วยการแก้ไขรัฐธรรมนูญได้ทันที โดยไม่จำเป็นต้องตั้งส.ส.ร. 3 ที่จะต้องใช้เวลานานกว่า ทั้งมาตรา 190 เรื่องการทำสนธิสัญญาระหว่างประเทศ และประเด็นเรื่องเขตเลือกตั้ง แต่หลักสำคัญต้องให้ประชาชนมีส่วนร่วม ตามแนวคิดของ<persName>นายอภิสิทธิ์ เวชชาชีวะ</persName> นายกรัฐมนตรี ไม่ว่าจะเป็นในรูปแบบการทำประชามติเป็นรายมาตรา หรือร่างรัฐธรรมนูญเสร็จแล้วมีการทำประชามติก็ได้
</p>
<p>รวมถึงการทำประชาพิจารณ์รับฟังความเห็นของประชาชน หรือแม้แต่การตั้งคณะกรรมการอิสระขึ้นมาศึกษาการแก้ไขรัฐธรรมนูญตามข้อเสนอของกลุ่ม 40 ส.ว.ก็สามารถทำได้ ทั้งนี้คาดว่าทั้งหมดจะมีข้อสรุปชัดเจนภายในสัปดาห์หน้า หลังจากที่มีการประชุม 3 ฝ่าย ได้แก่ คณะกรรมการประสานงานพรรคร่วมรัฐบาล (วิปรัฐบาล) คณะกรรมการประสานงานพรรคร่วมฝ่ายค้าน (วิปฝ่ายค้าน) และคณะกรรมการประสานงานกิจการวุฒิสภา (วิปวุฒิ)</p></body>
</news>
