<teiHeader>
<fileDesc>
<titleStmt>
  <title>คกก.สมานฉันท์แจงหลักการประชุมร่วมรัฐสภา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 11:43:27  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189632  </bibl>
</sourceDesc>
</fileDesc>
</teiHeader>
<news>
<headline>คกก.สมานฉันท์แจงหลักการประชุมร่วมรัฐสภา</headline>
<lead>ประธานคณะกรรมการสมานฉันท์เพื่อการปฏิรูปการเมือง ยัน วันที่ 16-17 กันยายนนี้ จะพิจารณาแนวทางที่คณะกรรมการได้หารือกันมา การเสนอแก้ไขรัฐธรรมนูญ ถือเป็นส่วนหนึ่งของข้อเสนอ</lead>
<neck></neck>
<body><p><persName>นายดิเรก ถึงฝั่ง</persName> ส.ว.นนทบุรี ในฐานะ ประธานคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญยืนยันว่า การประชุมร่วมรัฐสภา ในวันที่ 16-17 ก.ย.นี้ จะพิจารณาเพียงข้อสรุป 6 ประเด็น ของคณะกรรมการสมานฉันท์เท่านั้นซึ่งจะไม่เกี่ยวข้องกับการยื่นแก้ไขรัฐธรรมนูญ ของ ส.ส. และ ส.ว. ทั้งนี้ ส่วนตัวไม่อยากให้มองว่า การแก้ไขรัฐธรรมนูญ ดำเนินการเพื่อนักการเมือง เพราะหากแก้ไขเสร็จ ก็จะส่งผลให้ปัญหาการเมืองภายในประเทศดีขึ้น อย่างไรก็ตาม กรณีที่ ส.ว. 20 คน ถอนชื่อจากการยื่นญัตติแก้ไขรัฐธรรมนูญนั้น มองว่า ไม่เป็นปัญหา ซึ่งรายชื่อที่ยังเหลืออยู่ก็สามารถยื่นญัตติได้</p>
<p>นอกจากนี้ <persName>นายดิเรก</persName> กล่าวถึงการชุมนุมของกลุ่มคนเสื้อแดง ในวันที่ 19 ก.ย.นี้ ว่า ตนไม่อยากให้สร้างกระแสความน่ากลัวเพราะเป็นการชุมนุมโดยสงบตามรัฐธรรมนูญ ขณะที่ส่วนตัว ยืนยันว่า ไม่เห็นด้วยกับการประกาศใช้ พระราชบัญญัติการรักษาความมั่นคงภายในราชอาณาจักร ในระหว่างการชุมนุมของกลุ่มคนเสื้อแดง ขณะเดียวกัน ตนอยากให้รัฐบาลริเริ่มกระบวนการ เจรจากับฝ่ายค้าน เพื่อนำไปสู่ความสมานฉันท์ 
</p></body>
</news>
