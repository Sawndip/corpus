<teiHeader>
<fileDesc>
<titleStmt>
  <title>ผบ.ทบ.ใช้การเมืองนำทหารเชื่อไร้ปฏิวัติ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 15:55:10  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190343  </bibl>
</sourceDesc>
</fileDesc>
</teiHeader>
<news>
<headline>ผบ.ทบ.ใช้การเมืองนำทหารเชื่อไร้ปฏิวัติ</headline>
<lead><persName>พล.อ.อนุพงษ์</persName> "ยัน" ใช้การเมืองนำการทหาร ย้ำ เจ้าหน้าที่ต้องเข้าใจ ประชาชนในทุกด้าน คุมม็อบชุมนุมภายใต้กฎหมาย "ลั่น" ไม่ประกาศ พ.ร.ก.ฉุกเฉิน "มั่นใจ" ไม่มีปฏิวัติ</lead>
<neck></neck>
<body><p><persName>พล.อ.อนุพงษ์ เผ่าจินดา</persName> ผู้บัญชาการทหารบก (ผบ.ทบ.) ในฐานะรองผู้อำนวยการ กอ.รมน. กล่าวภายหลังนายกฯ ในฐานะผู้อำนวยการ กอ.รมน. มอบนโยบายว่านายกฯ ย้ำให้เจ้าหน้าที่ทำงานตามกรอบพร้อมใช้การเมืองนำการทหารโดยให้เข้าถึงจิตใจประชาชนในทุกมิติและให้ปฏิบัติงานในภาวะแวดล้อมให้ปลอดภัย ส่วนการชุมนุมของกลุ่มคนเสื้อแดงในวันพรุ่งนี้นั้นตนยืนยันว่าดำเนินการภายใต้กฎหมายและจะไม่มีการประกาศใช้ พ.ร.บ.บริหารราชการในสถานการณ์ฉุกเฉิน ขณะที่ตนยอมรับว่าห่วงการสร้างสถานการณ์จากมือที่ 3 แต่เชื่อว่าเหตุการณ์จะไม่บานปลาย ขณะเดียวกันตนขอให้ความเชื่อมั่นว่าในระหว่างที่นายกฯ เดินทางไปปฏิบัติราชการที่สหรัฐอเมริกานั้น จะไม่มีการปฏิวัติรัฐประหารจากทหารอย่างแน่นอน</p>
<p>อย่างไรก็ตามกรณีที่การ์ดกลุ่มพันธมิตรฯ ชุมนุมที่บริเวณทางขึ้นปราสาทพระวิหารนั้น เห็นว่ากองทัพทำตามนโยบายรัฐบาลในการแก้ไขปัญหา ซึ่งเน้นการเจรจาระดับทวิภาคี โดยทหารจะทำหน้าที่รักษาอธิปไตยและจะสร้างความเข้าใจกับประชาชนว่าอาจเกิดความไม่ปลอดภัยและการเข้าใจผิดได้ 
</p></body>
</news>
