<teiHeader>
<fileDesc>
<titleStmt>
  <title>นายกฯ  ยืนยัน ความสัมพันธ์ระหว่างรัฐบาลกับกองทัพ ยังเหนียวแน่น  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209130039&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ  ยืนยัน ความสัมพันธ์ระหว่างรัฐบาลกับกองทัพ ยังเหนียวแน่น</headline>
<lead></lead>
<neck></neck>
<body><p>นายกรัฐมนตรี ยืนยัน ความสัมพันธ์ระหว่างรัฐบาลกับกองทัพ ยังเหนียวแน่น เชื่อ รัฐมนตรีว่าการกระทรวงกลาโหม มีความเป็นมืออาชีพ ไม่นำเรื่องส่วนตัวมาเกี่ยวข้องกับการทำงาน <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงความสัมพันธ์ระหว่างรัฐบาลกับกองทัพว่า ไม่ได้มีปัญหาหรือความขัดแย้งกัน ซึ่งในส่วนของการทำงาน ยังคงปฏิบัติหน้าที่ร่วมกันอย่างเป็นปกติ ส่วนความรู้สึกของ <persName>พลเอกประวิตร วงษ์สุวรรณ</persName> รัฐมนตรีว่าการกระทรวงกลาโหม ในฐานะพี่ชายของ <persName>พลตำรวจเอกพัชรวาท วงษ์สุวรรณ</persName> ที่ลาออกจากตำแหน่งผู้บัญชาการตำรวจแห่งชาตินั้น นายกรัฐมนตรี ระบุว่า โดยส่วนตัวเข้าใจความรู้สึกดีว่า<persName>พลเอกประวิตร</persName>รู้สึกอย่างไร ทั้งนี้เชื่อว่าเรื่องดังกล่าวจะไม่ส่งผลกระทบต่อการทำงาน เพราะทุกคนมีความเป็นมืออาชีพ คงไม่นำเรื่องส่วนตัวมาเกี่ยวข้องกับการปฏิบัติงาน ส่วนการนัดชุมนุมใหญ่ของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ในวันเสาร์ที่ 19 กันยายนนี้ นายกรัฐมนตรี ระบุว่า ได้ร่วมหารือและพูดคุยกับ <persName>พลตำรวจเอกธานี สมบูรณ์ทรัพย์</persName> รักษาการผู้บัญชาการตำรวจแห่งชาติ ถึงกรณีดังกล่าวไปแล้วเมื่อวานนี้ โดยเชื่อว่าการชุมนุมจะไม่มีเหตุการณ์รุนแรง เนื่องจากเห็นว่าประชาชนที่เข้ามาร่วมชุมนุมส่วนใหญ่ ก็ไม่อยากให้เกิดปัญหาหรือความรุนแรง แต่อาจจะต้องระมัดระวังมือที่ 3 ที่อาจเข้ามาสร้างความวุ่นวายในระหว่างการชุมนุม อย่างไรก็ตาม ยืนยันว่ารัฐบาลจะปฏิบัติหน้าที่ในกรอบของกฎหมาย และให้ความเป็นธรรมกับทุกฝ่าย</p></body>
</news>
