<teiHeader>
<fileDesc>
<titleStmt>
  <title>นายกฯ ยอมรับ ห่วงการชุมนุมของกลุ่มคนเสื้อแดง แต่ย้ำให้ทุกฝ่ายที่เกี่ยวข้องยึดแนวทางหลักเลี่ยงการปะทะ  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180066&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยอมรับ ห่วงการชุมนุมของกลุ่มคนเสื้อแดง แต่ย้ำให้ทุกฝ่ายที่เกี่ยวข้องยึดแนวทางหลักเลี่ยงการปะทะ</headline>
<lead></lead>
<neck></neck>
<body><p>นายกรัฐมนตรี ยอมรับ ห่วงการชุมนุมของกลุ่มคนเสื้อแดง แต่ย้ำให้ทุกฝ่ายที่เกี่ยวข้องยึดแนวทางหลีกเลี่ยงการปะทะ ส่วนการแก้ไขรัฐธรรมนูญ ต้องผ่านความเห็นจากทุกพรรคการเมืองและเป็นที่ยอมรับของประชาชน <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า การเดินทางไปกองอำนวยการรักษาความมั่นคงภายใน หรือ กอ.รมน. วันนี้ เพื่อตรวจเยี่ยมหลังจากการปรับโครงสร้าง และมีบทบาทการแก้ไขปัญหาใต้และยาเสพติด ที่ได้นัดหมายไว้ล่วงหน้าแล้ว และไม่เกี่ยวกับสถานการณ์ในขณะนี้ ส่วนการชุมนุมของกลุ่มคนเสื้อแดง รัฐบาลมีความห่วงใยและย้ำเสมอว่า เมื่อมีการชุมนุมใหญ่จะมีความเสี่ยง ที่จะเกิดเหตุความรุนแรงได้ ซึ่งกำชับให้ทุกฝายติดตามสถานการณ์อย่างใกล้ชิด ยึดแนวทางหลีกเลี่ยงไม่ให้เกิดการปะทะ ซึ่งตรงกับความตัองการของคนไทยทั้งประเทศ ส่วนกรณีที่แกนนำกลุ่มเสื้อแดง ออกมาปฏิเสธว่าหากมีความรุนแรงเกิดขึ้น จะไม่เกี่ยวข้องกับคนเสื้อแดงนั้น นายกรัฐมนตรี กล่าวว่า คงต้องพิสูจน์ที่การกระทำ โดยที่ผ่านมารัฐบาลพยายามให้ข้อมูลอย่างใกล้ชิดกับประชาชน เช่น การประชุมร่วมรัฐสภาเพื่อแก้ไขรัฐธรรมนูญ ที่รัฐบาลแสดงจุดยืนการทำงานด้านการเมืองมาโดยตลอด โดยเฉพาะข้อสงสัยเกี่ยวกับรัฐธรรมนูญเสนอทางออกชัดเจน โดยเบื้องต้น ทุกฝ่ายยอมรับว่าเป็นกระบวนการที่ดี และควรมีการแก้ไข แต่คงไม่สามารถตอบคำถามทุกคนได้ แต่มีคนบางกลุ่มอาจจะไม่สนองตอบ เนื่องจากมีเป้าหมายเฉพาะ อย่างไรก็ตาม หลังเสร็จสิ้นภารกิจการประชุมสมัชชาสหประชาชาติ ที่สหรัฐอเมริกาแล้ว จะกลับมาพิจารณาถึงกระบวนการยกร่างรัฐธรรมนูญ ยึดหลักการเสนอให้มีการแก้ไข จะต้องเป็นประเด็นที่ทุกพรรคการเมืองเห็นตรงกัน โดยยึด 6 ประเด็น ตามที่คณะกรรมการสมานฉันท์เสนอ ที่สำคัญการแก้ไขใดๆ จะมีผลบังคับได้ จะต้องผ่านกระบวนการของประชามติ หรือ การยอมรับจากประชาชน และในวันนี้ <persName>พลเอกอนุพงษ์ เผ่าจินดา</persName> ผู้บัญชาการทหารบก ได้สั่ง<persName>พลโทคณิต สาพิทักษ์</persName> แม่ทัพภาคที่ 1 ให้จัดชุดเก็บกู้วัตถุระเบิด พร้อมสุนัขทหาร จากกองทัพภาคที่ 1 เข้าเคลียร์พื้นที่บริเวณลานพระบรมรูปทรงม้า และบริเวณบ้านพักประธานองคมนตรีและรัฐบุรุษ สี่เสาเทเวศร์  
 </p></body>
</news>
