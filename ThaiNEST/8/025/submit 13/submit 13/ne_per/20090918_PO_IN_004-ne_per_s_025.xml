<teiHeader>
<fileDesc>
<titleStmt>
  <title>สมาชิกวุฒิสภาฯชี้รัฐละเลยเขาพระวิหาร  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 12:11:49  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190300  </bibl>
</sourceDesc>
</fileDesc>
</teiHeader>
<news>
<headline>สมาชิกวุฒิสภาฯชี้รัฐละเลยเขาพระวิหาร</headline>
<lead>สมาชิกวุฒิสภา ระบุ รัฐบาล ละเลยปราสาทเขาพระวิหาร ชี้ เป็นเหตุให้กัมพูชา รุกล้ำดินแดน ขณะที่ สภาพัฒน์ จี้ รัฐบาล ประกาศยกเลิกคำแถลงการณ์ร่วมอย่างเป็นทางการต่อกัมพูชา</lead>
<neck></neck>
<body><p><persName>ศาสตราจารย์เกียรติคุณ ตรึงใจ บูรณสมภพ</persName> ส.ว. กล่าวในการเสวนาเชิงวิชาการ เรื่อง การขึ้นทะเบียนปราสาทพระวิหารเป็นมรดกโลก ปัญหาและทางออกเชิงสร้างสรรค์ โดยระบุว่า รัฐบาลหลายๆรัฐบาล ละเลยประเด็นปราสาทพระวิหาร ทั้งนี้ทราบว่าปราสาทพระวิหาร ถูกค้นพบโดยคนไทยตั้งแต่ปี พ.ศ. 2442 ด้วยความละเลย รัฐบาลจึงให้กัมพูชา สร้างชุมชน ถนน และสิ่งปลูกสร้างต่างๆ ขณะเดียวกัน ส่วนตัวทราบมาว่า ทหารไทยเองที่เป็นฝ่ายสร้างร้านค้า แล้วให้ทหารกัมพูชาเช่าล็อกละ 50,000 บาท ขณะที่ <persName>นายสุวันชัย แสงสุขเอี่ยม</persName> สมาชิกสภาที่ปรึกษาเศรษฐกิจและสังคมแห่งชาติ หรือ สภาพัฒน์ได้กล่าวถึงข้อเสนอแนะที่ผ่านมาของสภาพัฒน์ กรณีปราสาทพระวิหารว่า รัฐบาลต้องประกาศยกเลิกคำแถลงการณ์ร่วมหรือ Joint Communique เมื่อวันที่ 18 มิ.ย. 2551 ที่ผ่านมาอย่างเป็นทางการโดยเร็วต่อกัมพูชา และต้องแจ้งให้นานาชาติรวมทั้ง ยูเนสโก และ คณะกรรมการมรดกโลกรับทราบ </p></body>
</news>
