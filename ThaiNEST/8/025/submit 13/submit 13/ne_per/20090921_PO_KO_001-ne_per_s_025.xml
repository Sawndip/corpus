<teiHeader>
<fileDesc>
<titleStmt>
  <title>"เทือก"ยันรัฐไม่เลือกปฏิบัติกับม็อบทุกกลุ่ม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090921/29299  </bibl>
</sourceDesc>
</fileDesc>
</teiHeader>
<news>
<headline>"<persName>เทือก</persName>"ยันรัฐไม่เลือกปฏิบัติกับม็อบทุกกลุ่ม</headline>
<lead>"<persName>สุเทพ</persName>" โต้รัฐบาลไม่เคยข้อหาเลือกปฏิบัติกับม็อบ เผยไม่คิดว่าม็อบพธม.จะมีการปะทะ ลั่นถ้าทำผิดกม.ดำเนินคดีทุกคนไม่มีละเว้น</lead>
<neck></neck>
<body><p>(21ก.ย.) <persName>นายสุเทพ เทือกสุบรรณ</persName> รักษาการนายกรัฐมนตรี กล่าวถึงความคืบหน้าในการนำภาพการปะทะกันในการชุมนมของกลุ่มพันธมิตรฯกับชาวบ้านภูมิซรอลในกล้องวงจรปิดมาดำเนินคดี ว่า กรณีของการทำร้ายกันที่จ.ศรีสะเกษให้เจ้าหน้าที่ตำรวจดำเนินคดีตามหลักฐาน โดยดำเนินคดีกับทุกฝ่ายที่กระทำความผิด</p>
<p>ผู้สื่อข่าวเมื่อถามว่า รัฐบาลเลือกปฏิบัติหรือไม่ เพราะมีการมองว่าทำไมจึงมีการประกาศใช้พ.ร.บ.ความั่นคงฯในการชุมนุมของกลุ่มคนเสื้อแดง แต่การชุมนุมของกลุ่มพันธมิตรฯกลับไม่ประกาศ <persName>นายสุเทพ</persName> กล่าวว่า  ไม่คิดว่าจะที่จ.ศรีสะเกษ เหตุวุ่นวายจะรุนแรงถึงขนาดนั้น
</p>
<p>เมื่อถามว่า มีการดูเรื่องความเหมาะสมของกลุ่มพันธมิตรฯหรือไม่ ที่มีการถือครุฑขึ้นไปด้วย <persName>นายสุเทพ</persName> กล่าวว่า ตนไม่อยากไปวิจารณ์ ไม่ว่าจะเป็นฝ่ายไหน  เดี๋ยวเขาจะโกรธเอา ตนมีหน้าที่แก้ไขปัญหา คงไปตักเตือนสั่งสอนใครเขาไม่ได้  เมื่อถามต่อว่า อยากจะฝากแง่คิดในเรื่องการแสดงออกเรื่องความรักชาติหรือไม่ <persName>นายสุเทพ</persName> กล่าวว่า บ้านเมืองเป็นของพวกเราทุกคน ถ้าทุกคนตระหนักว่ามีหน้าที่ช่วยกันดูแลบ้านเมือง ก็ต้องไม่ทำอะไรที่ผิดกฎหมาย ไม่ทำอะไรที่ทำให้ภาพจน์ของประเทศชาติเสียหาย   
</p>
<p> เมื่อถามว่า แต่การเลือกปฏิบัติของสองม็อบ<persName>พ.ต.ท.ทักษิณ ชินวัตร</persName> อดีตนายกฯ นำไปตอกย้ำว่าเป็นการเลือกปฏิบัติชัดเจนว่าม็อบพันธิมตรฯเป็นม็อบมีเส้น <persName>นายสุเทพ</persName> กล่าวว่า “ ถ้าเป็นเส้นของ<persName>คุณทักษิณ</persName>ก็เป็นอีกเรื่องหนึ่ง แต่เส้นของผมไม่มี ”   </p>
<p>เมื่อถามว่า จากข้อมูลที่ได้รับรายงานมีการยั่วยุก่อนที่กลุ่ม<persName>นายวีระ สมความคิด</persName> จะไปถึงจริงหรือไม่ <persName>นายสุเทพ</persName> กล่าวว่า ข้อเท็จจริงว่ากันไปตามรูปคดี เจ้าหน้าที่ตำรวจพื้นที่ที่ได้รับแจ้งความก็ต้องทำคดีอยู่แล้ว เมื่อถามย้ำว่า ถ้ากลุ่มพันธมิตรฯทำผิดจะดำเนินคดีด้วยหรือไม่ <persName>นายสุเทพ</persName> กล่าวว่า ทุกคนถ้าทำผิดต้องถูกดำเนินคดีทั้งนั้น ไม่มีข้อยกเว้น ยืนยันว่าไม่มีการเลือกปฏิบัติ ปฏิบัติทุกอย่างให้เกิดความสงบเรียนร้อยให้ดีกับบ้านเมืองให้ดีที่สุด และถ้าใครฝืนกฎหมาย ใครทำผิดกกฎหมายก็ดำเนินคดีกับทุกคนถึงที่สุด</p></body>
</news>
