<teiHeader>
<fileDesc>
<titleStmt>
  <title>"ชาญเชาว์"เตรียมประชุมก.ต.ช.แทนปลัดยธ.2นัด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090915/28620  </bibl>
</sourceDesc>
</fileDesc>
</teiHeader>
<news>
<headline>"<persName>ชาญเชาว์</persName>"เตรียมประชุมก.ต.ช.แทนปลัดยธ.2นัด</headline>
<lead>"<persName>ชาญเชาว์</persName>"เตรียมเสียบเข้าประชุมก.ต.ช.แทนปลัดยธ. ประชุมกตช.หวังเพิ่มเสียงโหวตหนุน <persName>พล.ต.อ.ปทีป</persName> นั่งผบ.ตร. "รมว.ยุติธรรม" เล็งดัน "<persName>ชาญเชาวน์</persName>" เพื่อนร่วมรุ่นขึ้นนั่งกรมใหญ่</lead>
<neck></neck>
<body><p> (15ก.ย.)  รายงานข่าวจากกระทรวงยุติธรรมเปิดเผยว่า เลขาธิการสำนักงานนโยบายตำรวจแห่งชาติ(ก.ต.ช.) ทำหนังสือมายังกระทรวงยุติธรรม 2 ฉบับ เพื่อเรียกประชุมคณะกรรมการ ก.ต.ช. ในวันที่ 15และ16 ก.ย.นี้ โดยกระทรวงยุติธรรม <persName>นายชาญเชาวน์ ไชยานุกิจ</persName> รองปลัดกระทรวงยุติธรรม รักษาราชการแทน ปลัดกระทรวงยุติธรรม จะเข้าประชุมคณะกรรมการ ก.ต.ช.แทน<persName>นายกิตติพงษ์ กิตยารักษ์</persName> ซึ่งมีกำหนดเดินทางกลับถึงประเทศไทยในช่วงบ่ายวันที่ 17 ก.ย. จึงไม่สามารถเข้าประชุมก.ต.ช.ได้ทั้ง 2 นัด</p>
<p>สำหรับ<persName>นายชาญเชาวน์</persName> เป็นเพื่อนร่วมรุ่น คณะนิติศาสตร์ มหาวิทยาลัยธรรมศาสตร์ของ<persName>นายพีระพันธุ์ สาลีรัฐวิภาค</persName> รัฐมนตรีว่ากระทรวงยุติธรรม หลังจากจบปริญญาตรีได้แยกย้ายไปเรียนต่อต่างประเทศ เมื่อกลับมาประเทศไทย <persName>นายพีระพันธุ์</persName>ได้สอบเป็นผู้พิพากษา ส่วน<persName>นายชาญเชาวน์</persName> สอบเป็นอัยการ จากนั้นเมื่อ<persName>นายพีระพันธุ์</persName> มารับตำแหน่งรัฐมนตรีกระทรวงยุติธรรม <persName>นายชาญเชาวน์</persName> รองปลัดกระทรวงยุติธรรมกำกับดูแลกรมสอบสวนคดีพิเศษ (ดีเอสไอ) เคยถูกวางตัวให้เป็นอธิบดีดีเอสไอ แทน <persName>พ.ต.อ.ทวี สอดส่อง</persName> อธิบดีดีเอสไอ แต่ในที่สุดรัฐบาลก็ไม่สามารถย้าย<persName>พ.ต.อ.ทวี ได้</persName> และล่าสุดมีกระแสข่าวว่า ในการแต่งตั้งโยกย้ายปลายปีนี้อาจจะย้ายสลับ<persName>นายนัทธี จิตสว่าง</persName> อธิบดีกรมราชทัณฑ์ เข้ามาเป็นรองปลัดกระทรวง เพื่อให้<persName>นายชาญเชาวน์</persName>ออกไปเป็นอธิบดีกรมใหญ่ขึ้น
</p></body>
</news>
