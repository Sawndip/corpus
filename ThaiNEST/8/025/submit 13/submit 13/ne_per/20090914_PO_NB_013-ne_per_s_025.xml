<teiHeader>
<fileDesc>
<titleStmt>
  <title>ปชป.ฝาก กกต.ชี้ขาดเก้าอี้"เกียรติกร"  </title>
  <author>เดลินิวส์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 07:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20090  </bibl>
</sourceDesc>
</fileDesc>
</teiHeader>
<news>
<headline>ปชป.ฝาก กกต.ชี้ขาดเก้าอี้"<persName>เกียรติกร</persName>"</headline>
<lead></lead>
<neck></neck>
<body><p>เมื่อวันที่ 13 ก.ย. ที่พรรคประชาธิปัตย์ <persName>นายสาธิต ปิตุเตชะ</persName> กรรมการบริหารพรรคประชาธิปัตย์ กล่าวถึงกรณีที่<persName>นายเกียรติกร พากเพียรศิลป์</persName> ส.ส.ปราจีนบุรี พรรคประชาธิปัตย์ ซึ่งเคยประกาศว่าจะลาออกจาก ส.ส. ผ่านสื่อมวลชนแต่กลับลำไม่ลาออกจาก ส.ส. ในเวลาต่อมา  ว่า เป็นหน้าที่ของคณะกรรมการการเลือกตั้ง (กกต.) จะวินิจฉัยว่าเมื่อนายเกียรติกร ได้แสดงเจตนารมณ์โดยประกาศผ่านสื่อมวลชนและประชาชนก็ทราบกันทั้งประเทศแล้วถือว่าการลาออกดังกล่าวเป็นไปตามรัฐธรรมนูญมาตรา 106 (3) หรือไม่ ซึ่งในฐานะที่เป็นนักกฎหมายส่วนตัวเห็นว่า การลาออกดังกล่าวมีผลแล้วไม่จำเป็น จะต้องทำหนังสือลาออกอย่างเป็นทางการ โดยทราบมาว่า กกต.จะพิจารณาเรื่องนี้ในวันที่ 14-15 ก.ย.นี้ “คิดว่ากรณีของ<persName>นายเกียรติกร</persName> น่าจะพ้นจากสมาชิกภาพ ส.ส. เพราะแสดงเจตนารมณ์ชัดเจน หาก กกต.วินิจฉัยเป็นอย่างอื่น ผมจะเป็นคนด่า กกต.เอง” <persName>นายสาธิต</persName> กล่าวและว่า ส.ส. ถือเป็นข้าราชการการเมืองการประกาศต่อสาธารณชนถือว่ามีผลเช่นเดียวกับการประกาศ ลาออกของรัฐมนตรีโดยวาจา ซึ่งต่างจากข้าราช การทั่วไปที่ต้องยื่นหนังสือต่อผู้บังคับบัญชาก่อน เช่น กรณีของ ผบ.ตร.</p>
<p>เมื่อถามว่าในฐานะที่ชักชวน<persName>นายเกียรติกร</persName>มาร่วมงานด้วยคิดว่าตัวเองเสียหายหรือไม่ <persName>นายสาธิต</persName> กล่าวว่า สำหรับตนคิดว่าคงไม่เสียหายอะไร เพราะถือว่าได้ทำหน้าที่อย่างดีที่สุดแล้วโดยในช่วงที่ไปชวน<persName>นายเกียรติกร</persName>มาร่วมงานกับพรรคนั้นเป็นเพราะรัฐบาลต้องการเสียงสนับสนุนในการจัดตั้งรัฐบาลคิดว่ามีอุดมการณ์เดียว   กัน และต้องการเห็นการเปลี่ยนแปลงทางการเมืองแต่เมื่อมาร่วมงานกันแล้วตนคงไม่สามารถไปรับรองพฤติกรรมของใครได้อย่างไรก็ตามต่อจากนี้ไปสื่อมวลชนไม่ควรไปให้ความสำคัญกับ<persName>นายเกียรติกร</persName>แล้ว.
</p></body>
</news>
