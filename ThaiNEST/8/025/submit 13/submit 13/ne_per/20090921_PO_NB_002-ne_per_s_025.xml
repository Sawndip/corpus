<teiHeader>
<fileDesc>
<titleStmt>
  <title>กลุ่ม 40 ส.ว.เสนอรัฐบาลควรใช้วิธีผสมผสานแก้รัฐธรรมนูญ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210204&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กลุ่ม 40 ส.ว.เสนอรัฐบาลควรใช้วิธีผสมผสานแก้รัฐธรรมนูญ</headline>
<lead></lead>
<neck></neck>
<body><p>กลุ่ม 40 ส.ว. เสนอรัฐบาลใช้วิธีผสมผสานให้ประชาชนมีส่วนร่วมในการแก้ไขรัฐธรรมนูญทุกขั้นตอน เพื่อความสมานฉันท์อย่างแท้จริง กลุ่ม 40 ส.ว. นำโดย<persName>นายไพบูลย์ นิติตะวัน</persName> ส.ว.สรรหา และ<persName>นางสาวสุมล สุตะวิริยะวัติ</persName> ส.ว.เพชรบุรี กล่าวว่า รัฐบาลควรใช้วิธีผสมผสานในการแก้ไขรัฐธรรมนูญ ประกอบด้วย การให้คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ ทำหน้าที่ยกร่างแก้ไขรัฐธรรมนูญทั้ง 6 ประเด็น เพราะคณะกรรมการสมานฉันท์ฯ เป็นผู้ศึกษาประเด็นและเป็นที่ยอมรับของทุกฝ่าย โดยในการยกร่างแต่ละมาตราต้องระบุไว้ว่าให้มีบทเฉพาะกาลในการแก้กฎหมายประกอบรัฐธรรมนูญด้วย พร้อมให้ตั้งคณะกรรมการอิสระ ที่ประกอบด้วย นักวิชาการ ตัวแทนประชาชนจากทุกสาขาอาชีพ และตัวแทน NGO เพื่อศึกษาตรวจสอบและรับฟังความคิดเห็นของประชาชนจำกัดเฉพาะประเด็นแก้ไขรัฐธรรมนูญ 6 ประเด็น ควบคู่ไปกับคณะกรรมการสมานฉันท์ฯ เพื่อเตรียมข้อมูลสำหรับการทำประชามติ จากนั้นให้ประชาชนลงประชามติ และเมื่อได้ข้อสรุปแล้วให้นำเข้าสู่การพิจารณาของรัฐสภา อย่างไรก็ตามคาดว่าต้องใช้ระยะเวลาไม่น้อยกว่า 10 เดือน กว่าทุกขั้นตอนจะแล้วเสร็จ ทั้งนี้<persName>นายไพบูลย์</persName> ยืนยันว่า ข้อเสนอดังกล่าว เพื่อลดความขัดแย้งในสังคม เพราะการเปิดโอกาสให้ประชาชนมีส่วนร่วมในทุกขั้นตอน จะทำให้เกิดความสมานฉันท์ฯ อย่างแท้จริง </p></body>
</news>
