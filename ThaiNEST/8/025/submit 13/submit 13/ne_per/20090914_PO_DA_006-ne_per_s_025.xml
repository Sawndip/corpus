<teiHeader>
<fileDesc>
<titleStmt>
  <title>เตรียมส่งเรื่อง16ส.ว.ถือหุ้นรัฐให้ตุลาการ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-14 17:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20281  </bibl>
</sourceDesc>
</fileDesc>
</teiHeader>
<news>
<headline>เตรียมส่งเรื่อง16ส.ว.ถือหุ้นรัฐให้ตุลาการ</headline>
<lead></lead>
<neck></neck>
<body><p>วันนี้(14 ก.ย.) <persName>นายเชาวนะ ไตรมาศ</persName> เลขาธิการสำนักงานศาลรัฐธรรมนูญ กล่าวถึงกรณีที่ <persName>นายประสพสุข บุญเดช</persName> ประธานวุฒิสภา ได้อาศัยอำนาจตามรัฐธรรมนูญมาตรา 91 ส่งเรื่องให้ศาลรัฐธรรมนูญวินิฉัย 16 ส.ว. ขาดคุณสมบัติเนื่องจากถือหุ้นกิจการสื่อ และสัมปทานรัฐ ตามรัฐธรรมนูญมาตรา 48 และ 265 (2) หรือไม่ ว่า ขณะนี้ทางฝ่ายสำนักงานกำลังตรวจสอบความถูกต้องและรับรองเอกสารหลักฐานที่ส่งมาประกอบการพิจารณากว่า 5,000 แผ่น และมีรายชื่อบริษัทที่เกี่ยวข้องเป็นจำนวนมาก ทั้งนี้ กำลังเร่งทำงานโดยคาดว่าจะสามารถทำเสร็จได้ทันเย็นวันนี้ (14 ก.ย.) และจะทันเสนอต่อที่ประชุมตุลาการศาลรัฐธรรมนูญซึ่งนัดประชุมทุกวันพุธที่ 16 ก.ย.นี้ได้ ซึ่งในวันดังกล่าวอาจจะทราบว่าจะศาลรัฐธรรมนูญจะรับเรื่องไว้พิจารณาหรือไม่ หรือมีคำสั่งใดๆออกมา</p>
<p><persName>นายเชาวนะ</persName> กล่าวต่อว่า หลังจากที่สำนักงานตรวจสอบความถูกต้องแล้ว คณะตุลาการจะพิจารณาว่าจะรับไว้พิจารณาหรือไม่ ซึ่งหากรับคณะตุลาการก็จะกำหนดว่า จะใช้วิธีพิจารณาแบบใด โดยอาจจะดูว่าพยานหลักฐานว่าครบหรือไม่ และหากติดใจก็จะเรียกมาสอบถามตามหลักการไต่สวน หรืออาจจะมีการออกนั่งบัลลังก์เพื่อรับฟังคำชี้แจงจากทั้งผู้ร้องและผู้ถูกร้องก็ได้ ซึ่งก็แล้วแต่คณะตุลาการจะเห็นสมควร.
</p></body>
</news>
