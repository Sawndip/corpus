<teiHeader>
<fileDesc>
<titleStmt>
  <title>รองนายกรัฐมนตรีด้านความมั่นคง กำชับเจ้าหน้าที่ใช้ความอดทนในการดูแลการชุมนุมกลุ่มพันธมิตรฯ ให้เกิดความเรียบร้อย  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190068&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองนายกรัฐมนตรีด้านความมั่นคง กำชับเจ้าหน้าที่ใช้ความอดทนในการดูแลการชุมนุมกลุ่มพันธมิตรฯ ให้เกิดความเรียบร้อย</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง กำชับเจ้าหน้าที่ใช้ความอดทนในการดูแลการชุมนุมกลุ่มพันธมิตรฯ ให้เกิดความเรียบร้อย <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง เปิดเผยภายหลังการหารือกับ<persName>พลตำรวจเอกธานี สมบูรณ์ทรัพย์</persName> รักษาราชการผู้บัญชาการตำรวจแห่งชาติกว่า 1 ชั่วโมงว่า <persName>พลตำรวจเอกธานี</persName>ได้รายงานสถานการณ์ความคืบหน้ากรณีกลุ่มพันธมิตรประชาชนเพื่อประชาธิปไตย เข้าไปชุมนุมในเขตพื้นที่มออีแดง จังหวัดศรีษะเกษ ซึ่งในขณะนี้เจ้าหน้าที่ตำรวจพยายามสกัดกั้น และเข้าเจรจากับกลุ่มผู้ชุมนุม เพื่อไม่ให้เข้าไปในพื้นที่ แต่ยอมรับว่าเป็นเรื่องยาก ซึ่งก็รู้สึกกังวลใจ เพราะไม่ต้องการเห็นการปะทะเกิดขึ้น ทั้งนี้ ได้กำชับให้เจ้าหน้าที่ใช้ความอดทนในการดูแลให้เกิดความเรียบร้อย พร้อมระบุว่า ไม่เข้าใจการกระทำของกลุ่มพันธมิตร เพราะเป็นการเพิ่มวุ่นวายให้เกิดขึ้น ส่วนการรายงานความคืบหน้าของการชุมนุมของกลุ่มแนวร่วมประชาธิปไตยแห่งชาติ หรือ นปช. เป็นการรายงานทั่วไป จึงกำชับเจ้าหน้าที่ให้รักษาการและติดตามสถานการณ์อย่างใกล้ชิด </p></body>
</news>
