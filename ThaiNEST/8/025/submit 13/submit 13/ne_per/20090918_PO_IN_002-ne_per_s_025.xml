<teiHeader>
<fileDesc>
<titleStmt>
  <title>ศาลรธน.พาสื่อดูการคัดแยกสำนวน16สว.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-18 13:05:29  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190318  </bibl>
</sourceDesc>
</fileDesc>
</teiHeader>
<news>
<headline>ศาลรธน.พาสื่อดูการคัดแยกสำนวน16สว.</headline>
<lead>ศาลรัฐธรรมนูญ พาสื่อ เข้าดูการคัดแยกสำนวน 16 ส.ว. ถือหุ้นสัมปทานรัฐ ขณะเลขาธิการศาลรัฐธรรมนูญ ไม่ฟันธง จะวินิจฉัยแล้วเสร็จเมื่อใด</lead>
<neck></neck>
<body><p><persName>นายเชาวนะ ไตรมาศ</persName> เลขาธิการตุลาการศาลรัฐธรรมนูญ แถลงว่า <persName>นายประสพสุข บุญเดช</persName> ประธานวุฒิสภา ได้ส่งสำนวนความเห็นของ คณะกรรมการการเลือกตั้ง (กกต.) ที่ขอให้ศาลรัฐธรรมนูญ วินิจฉัย กรณี 16 ส.ว. สิ้นสภาพ เนื่องจาก ถือครองหุ้นในกิจการสื่อและบริษัทที่ได้รับสัมปทานรัฐมาให้กับศาลรัฐธรรมนูญแล้ว ทั้งนี้ เบื้องต้น สำนักงานศาลรัฐธรรมนูญได้ตรวจสอบทางธุรการของสำนวนคำร้อง พบว่า เอกสารบางส่วน ยังต้องปรับปรุง ซึ่งได้ประสานให้สำนักงาน กกต. และ สำนักงานเลขาธิการวุฒิสภา มาดำเนินการคัดแยกสำนวนแล้ว ตั้งแต่วานนี้ โดยได้รับความร่วมมือเป็นอย่างดี ส่วนจะต้องใช้ระยะเวลาในการคัดแยกสำนวนเท่าใดนั้น ไม่สามารถระบุได้ แต่ทั้งนี้ สำนักงานศาลรัฐธรรมนูญ จะเร่งดำเนินการให้เร็วที่สุด</p>
<p>อย่างไรก็ดี เลขาธิการสำนักงานศาลรัฐธรรมนูญ ยังระบุด้วยว่า ตนไม่สามารถ ระบุกรอบระยะเวลาในการพิจารณาของตุลาการศาลรัฐธรรมนูญในกรณีดังกล่าวได้ เนื่องจาก เป็นดุลยพินิจของตุลาการศาลรัฐธรรมนูญ จากนั้น เจ้าหน้าที่ของ สำนักงานศาลรัฐธรรมนูญ ได้นำสื่อมวลชนขึ้นไปดูการคัดแยกสำนวนดังกล่าวด้วย </p></body>
</news>
