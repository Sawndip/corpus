<teiHeader>
<fileDesc>
<titleStmt>
  <title>กกต.ชี้เกียรติกรหมดสมาชิกภาพ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-16 21:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000107696  </bibl>
</sourceDesc>
</fileDesc>
</teiHeader>
<news>
<headline>กกต.ชี้เกียรติกรหมดสมาชิกภาพ</headline>
<lead></lead>
<neck></neck>
<body><p><persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง (กกต.) แถลงหลังการประชุมคณะกรรมการ กกต. วานนี้ (15 ก.ย.)ว่าที่ประชุม กกต.ได้พิจารณา ผลการสืบสวนของ กรรมการไต่สวนกรณี<persName>นายเกียรติกร พากเพียรศิลป์</persName> ส.ส. ปราจีนบุรี เขต 1 พรรคประชาธิปัตย์ แถลงข่าวลาอออกจากการเป็นสมาชิกพรรคประชาธิปัตย์ และลาออกจาก ส.ส. แต่ไม่ได้ยื่นใบลาออกตามที่ประกาศ ใโดยที่ประชุมเสียงข้างมาก เห็นตามความเห็นของคณะกรรมการไต่สวนเสียงข้างน้อยว่า สมาชิกภาพความเป็น ส.ส. ของ<persName>นายเกียรติกร</persName> สิ้นสุดลงแล้วตาม รัฐธรรมนูญ มาตรา 106 (3) ตามหลักฐานที่ปรากฏคือซีดีการแถลงข่าวลาออกจากการเป็น ส.ส. ที่ห้องแถลงข่าวของรัฐสภา และหนังสือพิมพ์ที่นำเสนอข่าวของ<persName>นายเกียรติกร</persName> โดย กกต. ได้ดูอย่างละเอียดรวมทั้งถอดเทปการแถลงข่าวด้วย</p>
<p>ทั้งนี้ขั้นตอนต่อไป กกต.จะส่งเรื่องให้ประธานสภาผู้แทนราษฎรเพื่อเสนอ ดำเนินการตามมาตรา 91 วรรคท้ายที่กำหนดว่า ให้กรณีที่กกต.เห็นว่าสมาชิกภาพ ของ ส.ส หรือส.ว.คนใดคนหนึ่งมีเหตุสิ้นสุดลงตาม มาตรา 106 ( 3) ให้ส่งเรื่องนั้นไปยังประธานแห่งสภาที่ผู้นั้นเป็นสมาชิกและให้ประธานสภานั้นส่งเรื่องไปยังศาลรัฐธรรมนูญเพื่อวินิจฉัย</p>
<p><persName>นายสุทธิพล</persName> กล่าวว่า ทั้งนี้คณะกรรมไต่สวนได้พยายามที่จะติดต่อให้ <persName>นายเกียรติกร</persName>มาชี้แจง แต่ไม่สามารถติดต่อได้ และ จากการตรวจสอบพบว่า การลาออกของ ส.ส. นั้น สภาฯยังไม่มีระเบียบที่กำหนดรูปแบบชัดเจน มีเพียงระเบียบการลาประชุมเท่านั้น อีกทั้ง รัฐธรรมนูญ มาตรา 106 (3) ก็ไม่ได้ระบุชัดว่า ต้องลาออกด้วยวิธีใด คณะกรรมการไต่สวนจึงได้นำความเห็นของคณะกรรมการกฤษฎีกา เมื่อปี 2525 ที่วินิจฉัยปัญหาการลาออกของรัฐมนตรีว่า ว่า การลาออกจะสมบูรณ์เมื่อมีการแสดงเจตนาด้วยวาจา และนายกรัฐมนตรีรับทราบมาเทียบเคียงเพื่อให้กกต.พิจารณาจนนำมาสู่การมีมติดังกล่าว </p></body>
</news>
