<teiHeader>
<fileDesc>
<titleStmt>
  <title>โฆษกทหารรับห่วงมือที่สามป่วนกรุง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-20 21:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21332  </bibl>
</sourceDesc>
</fileDesc>
</teiHeader>
<news>
<headline>โฆษกทหารรับห่วงมือที่สามป่วนกรุง</headline>
<lead></lead>
<neck>ตร.เตือนม็อบแดงอย่าใช้ความรุนแรง</neck>
<body><p>ผู้สื่อข่าวรายงานว่า ช่วงค่ำที่ผ่านมา ที่ บก.ทบ. <persName>พ.อ.สรรเสริญ แก้วกำเนิด</persName> โฆษก ศอ.รส. แถลงข่าวภายหลังการประชุมศูนย์อำนวยการรักษาความสงบเรียบร้อย (ศอ.รส.) ว่า ในที่ประชุมได้มีการพูดถึงการชุมนุมของกลุ่ม นปช. ซึ่ง ผู้บังคับบัญชา ศอ.รส. มีความเป็นห่วงถึงกระแสข่าวที่จะมีผู้สร้างสถานการณ์ความวุ่นวายให้เกิดขึ้น จึงได้เน้นย้ำให้เจ้าหน้าที่ทุกส่วนที่เกี่ยวข้องได้เพิ่มความเข้มข้นในการตรวจ ไม่ว่าจะเป็นจุดตรวจ ด่านตรวจ สายตรวจอาวุธต่างๆ หรือการตั้งเครื่องจีพี 200 ตรวจพื้นที่ต่าง ๆ ที่เป็นพื้นที่การชุมนุมหรือเส้นทางที่คาดหมายว่ากลุ่มผู้ชุมนุมจะใช้เพื่อให้เกิดความปลอดภัย  ทั้งนี้อยากจะขอความกรุณาประชาชนถ้ามีใครพบเห็นบุคคลที่มีพฤติกรรมที่จะส่อให้เกิดความรุนแรงขอให้แจ้งต่อเจ้าหน้าที่ที่อยู่ใกล้ตัวของท่านเอง จะได้ป้องกัน เพราะเป็นเรื่องที่ค่อนข้างละเอียดอ่อน ถ้าอธิบายความไม่ดีก็จะตื่นเต้นตระหนกตกใจ แต่อย่างไรตามต้องเตือนกัน เพื่อไม่ให้เกิดความประมาท ซึ่งขณะนี้เจ้าหน้าที่พยายามอย่างเต็มที่ในการดูแลพื้นที่โดยทั่วไป ซึ่งจุดมุ่งหมายหลักทั่วไปคือต้องการให้มีความปลอดภัยในการชุมนุม และขอให้อยู่ในขอบเขตของกฎหมาย</p>
<p>เมื่อถามว่า จาการประเมินข่าวว่าจะมีการสร้างสถานการณ์เกิดจาก การมีวัตถุระเบิดใช่หรือไม่ <persName>พ.อ.สรรเสริญ</persName> กล่าวว่า จากข้อมูลข่าวสารน่าจะเป็นลักษณะอย่างนั้น แต่เจ้าหน้าที่พยายามอย่างเต็มที่ โดยใช้เครื่องตรวจจีที200 และได้ตั้งด่านตรวจเพิ่มขึ้นจากเดิม 6-7 จุดเป็น 13 จุดเพื่อให้เกิดความมั่นใจ จึงอยากขอความร่วมมือกับกลุ่มผู้ชุมนุมต้องช่วยกันดูแลพื้นที่ เพื่อความปลอดภัย หากเกิดความรุนแรงคงไม่ต้องไปโทษว่าใครจะต้องเป็นผู้รับผิดชอบ</p>
<p><persName>พ.อ.สรรเสริญ</persName> แถลงต่อว่า ในที่ประชุมยังมีการพูดถึงกรณีที่กลุ่มพันธมิตรเดินทางไปชุมนุมที่บริเวณเขาพระวิหาร ว่ากลุ่มผู้ชุมนุมพยายามเคลื่อนที่เข้าไปเพื่อแสดงการทวงคืนพื้นที่ โดยฝ่าด่านของเจ้าหน้าที่ฝ่ายปกคลองและตำรวจ จนเกิดปะทะกับชาวบ้านภูมิซอรอลง ทำให้มีผู้บาดเจ็บไม่ทราบจำนวน แต่มี 2 รายที่ถูกกระสุนปืนจนต้องนำส่งโรงพยาบาล หลังจากนั้นผู้ชุมนุมก็ฝ่าด่านภูมิซอรอล ก็มาอยู่ที่ด่านภูมิน้อย โดยมี <persName>พล.ท.วีร์วลิต จรสัมฤทธิ์</persName> แม่ทัพน้อยที่ 2 เข้าไปเจรจา แจ้งว่าไม่สามารถอนุญาตให้เข้าไปในพื้นที่ได้ แล้วยื่นข้อเสนอให้ส่งตัวแทน 30 คนขึ้นไปทำกิจกรรมที่ผามออีแดงซึ่งเป็นพื้นที่ปลอดภัย ไม่ส่งผลกระทบต่อกำลังในพื้นที่ทั้งฝ่ายกัมพูชาและไทย ซึ่งผลการเจรจาตกลงกันว่าจะให้ตัวแทนเข้าไปทำกิจกรรมได้ แต่เนื่องจากเป็นเวลาค่ำแล้วเกรงจะไม่สะดวก กลุ่มผู้ชุมนุมจึงกลับไปพักที่ศรีษะอโศก ต.กระแซง เพื่อกลับมาใหม่ในวันพรุ่งนี้</P>
<p>วันนี้ (19 ก.ย.) <persName>พ.ต.อ.ปิยะ อุทาโย</persName> รอง ผบก.อก.บชน.ในฐานะโฆษก ศกปก.บชน. เผยว่า รายงานจากการข่าวทราบว่ายอดผู้ชุมนุมหลังฝนหยุดตกประมาณ 2 หมื่นคน ส่งผลให้การจราจรติดขัดมาก 7 จุด คือ แยกอู่ทองใน แยกวัดเบญจฯ แยกสวนมิสกวัน แยกสะพานฆัฆวาน แยกพาณิชย์ แยงวังแดง และแยกพลฯ 1 ขอให้ประชาชนหลีกเลี่ยงเส้นทางดังกล่าว โดยมีตำรวจจราจร 150 นายดูแล นอกจากนี้ทราบว่ากลุ่มผู้ชุมนุมจะเคลื่อนไปชุมนุมหน้าบ้าน <persName>พล.อ.เปรมฯ</persName> ในเวลา 20.30 น. ทางเจ้าหน้าที่ตำรวจ ทหาร และกอรมน.พร้อมกำลัง 7 กองร้อยที่มีแต่โล่ จะเป็นผู้ดูแลความสงบ โดยมี <persName>พล.ต.ต.วิชัย สังข์ประไพ</persName> ผบก.น.1 เป็น ผบ.เหตุการณ์พื้นที่ ส่วนขั้นตอนนั้นดำเนินการนั้นหากกลุ่มผู้ชุมนุมมีการเคลื่อนไหวจะมีการประชาสัมพันธ์ให้ชุมนุมอยู่ในกฏระเบียบ และจะมีการเจรจาไม่ให้ก่อความรุนแรง </p>
<p>รอง ผบก.อก.บชน.ในฐานะโฆษก ศกปก.บชน. เผยอีกว่า หากกลุ่มผู้ชุมนุมใช้ความรุนแรงหรือไม่ปฏิบัติตามกฏหมายก็จะมีการใช้อุปกรณ์พิเศษ เช่น ใช้น้ำฉีด ใช้คลื่นเสียงสลายการชุมนุม หากมีความรุนแรงมากยิ่งขึ้นต้องมีการใช้แก๊สน้ำตา และกระบองเข้าสลายการชุมนุมตามแผนกรกฏา 52 ภายใต้การอนุญาตของ แม่ทัพภาคที่ 1 ส่วน หากมีการจับกุมกลุ่มผู้ชุมนุมที่ทำผิดกฏหมาย <persName>พล.ต.ต.อำนวย นิ่มมะโน</persName> รองผบช.น.ในฐานะหัวหน้าพนักงานสอบสวน จะเป็นผู้ดูแลรับผิดชอบด้านคดี และฝากขังที่กองบัญชาการตำรวจภูธร ภาค 1  ทั้งนี้ ผชบ.น. ได้กำชับให้ดูแลจุดตรวจ 20 จุดรอบ ๆ พื้นที่ชุมนุม เนื่องจากหวั่นเกรง มือที่ 3 ป่วน.
</P></body>
</news>
