<teiHeader>
<fileDesc>
<titleStmt>
  <title>วิป 3 ฝ่ายลงตัว อภิปรายแก้ รธน. 26 ช.ม. 2 วัน  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150060&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิป 3 ฝ่ายลงตัว อภิปรายแก้ รธน. 26 ช.ม. 2 วัน</headline>
<lead></lead>
<neck></neck>
<body><p>วิป 3 ฝ่ายลงตัว อภิปรายแก้รัฐธรรมนูญ 26 ชั่วโมง 2 วัน ขณะที่ประธานวิปรัฐบาล พร้อมรับฟังความเห็นแตกต่างหลังชมรม ส.ส.ร. 50 ค้านแก้ไข <persName>นายชินวรณ์ บุญยเกียรติ</persName> ประธานคณะกรรมการประสานงานพรรคร่วมรัฐบาล (วิปรัฐบาล) กล่าวถึงการประชุมร่วมรัฐสภา ระหว่างวันที่ 16 - 17 ก.ย.นี้ เพื่อพิจารณาข้อเสนอของคณะกรรมการสมานฉันท์ เพื่อปฏิรูปการเมืองและศึกษาการแก้ไขรัฐธรรมนูญ ว่า ที่ประชุมวิป 3 ฝ่าย ตกลงร่วมกันที่จะใช้เวลาในการอภิปรายรวม 26 ชั่วโมง แบ่งเป็น รัฐบาลและฝ่ายค้าน ฝ่ายละ 8 ชั่วโมง ส่วนวุฒิสภา 6 ชั่วโมง ซึ่งเบื้องต้นในส่วนของรัฐบาลเตรียมผู้อภิปรายไว้ 60 คน ใช้เวลาคนละ 10 นาที ทั้งนี้หากจะมีการหารือหรือเสนอความเห็นในการแก้ไขนอกเหนือจาก 6 ประเด็นของคณะกรรมการสมานฉันท์ฯ ถือเป็นสิทธิที่สมาชิกจะอภิปราย แต่ส่วนตัวเห็นว่า ประเด็นที่มีโอกาสแก้ไขคือมาตรา 190 ที่เกี่ยวข้องกับการทำสนธิสัญญากับต่างประเทศ เพื่อให้การบริหารงานมีประสิทธิภาพ ส่วนบทสรุปจะนำไปสู่การทำประชามติหรือไม่ ก็ต้องฟังความเห็นของสมาชิกทุกคน อย่างไรก็ตามหลังการประชุมร่วมจะมีการตั้งคณะทำงานขึ้นมารวบรวมความเห็นและแสวงหาความเห็นพ้องต้องกัน ส่วนจะมีการตั้ง สภาร่างรัฐธรรมนูญ (ส.ส.ร. 3) ตามมาตรา 291 ขึ้นมาหรือไม่ เป็นเรื่องที่จะต้องหารือกันในที่ประชุม <persName>นายชินวรณ์</persName> ยังกล่าวถึงกรณีที่ ชมรม สสร. 50 ออกมาคัดค้านการแก้ไขรัฐธรรมนูญ ว่า เป็นความเห็นแตกต่างที่ต้องรับฟัง ซึ่งในวันพรุ่งนี้ (16 กันยายน 2552) ชมรม ส.ส.ร. 50 จะยื่นหนังสือถึงประธานวิปทั้ง 3 ฝ่ายด้วย </p></body>
</news>
