<teiHeader>
<fileDesc>
<titleStmt>
  <title>วิปรัฐบาลให้ ส.ส.พรรคร่วมรัฐบาลเข้าประชุมร่วมรัฐสภาเพื่อพิจารณาแก้ไขรัฐธรรมนูญอย่างพร้อมเพรียง และอภิปรายอย่างสร้างสรรค์  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140185&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>วิปรัฐบาลให้ ส.ส.พรรคร่วมรัฐบาลเข้าประชุมร่วมรัฐสภาเพื่อพิจารณาแก้ไขรัฐธรรมนูญอย่างพร้อมเพรียง และอภิปรายอย่างสร้างสรรค์</headline>
<lead></lead>
<neck></neck>
<body><p>วิปรัฐบาลให้ ส.ส.พรรคร่วมรัฐบาล เข้าประชุมร่วมรัฐสภาเพื่อพิจารณาแก้ไขรัฐธรรมนูญอย่างพร้อมเพรียง โดยในส่วนของรัฐบาล มี ส.ส.เตรียมอภิปราย 60 คน <persName>นายชินวรณ์ บุญเกียรติ</persName> ประธานคณะกรรมการประสานงานพรรคร่วมรัฐบาล หรือ วิปรัฐบาล กล่าวว่า ที่ประชุมวิปรัฐบาลวันนี้(14 กย) ได้หารือถึงการเปิดประชุมรัฐสภา ในวันที่ 16 - 17 กันยายนนี้ เพื่อพิจารณารายงานของคณะกรรมการสมานฉันท์เพื่อการปฎิรูปการเมืองและศึกษาแก้ไขรัฐธรรมนูญ โดยเน้น 3 ประเด็น คือ การสร้างความสมานฉันท์ การปฎิรูปการเมือง และการแก้ไขรัฐธรรมนูญ ซึ่งได้ขอความร่วมมือ ส.ส.พรรคร่วมรัฐบาลเข้าร่วมประชุมอย่างพร้อมเพรียง ทั้งนี้พรรคร่วมรัฐบาลมีผู้ที่จะอภิปรายรวม 60 คน ซึ่งได้เน้นให้อภิปรายอย่างสร้างสรรค์ ที่ประชุมวิปรัฐบาลยังให้ตั้งคณะทำงานประมวลความเห็นจากการอภิปราย เพื่อสรุปประเด็นดำเนินการต่อไป ซึ่งในส่วนของการแก้ไขรัฐธรรมนูญ ให้มีคณะทำงานรับฟังความเห็นเนื่องจากหากมีประเด็นเห็นพ้องในเรื่องเร่งด่วนที่ต้องแก้ไขรัฐธรรมนูญ ก็ขอให้สมาชิกพรรคร่วมรัฐบาลเสนอเป็นญัตติขอแก้ไขตามมาตรา 291 ต่อไป และหากมีความเห็นเสียงส่วนใหญ่ ให้มีการตั้งสมาชิกสภาร่างรัฐธรรมนูญ หรือ สสร.ขึ้นมา ก็ให้ดำเนินการลงชื่อในญัตติร่วมกัน เพื่อเสนอขอแก้ไขรัฐธรรมนูญตามมาตรา 291 จัดตั้ง สสร. โดยนำข้อดีและข้อด้อยของรัฐธรรมนูญปี 2540 และ2550 มาปรับปรุงให้ได้รัฐธรรมนูญฉบับสมานฉันท์ต่อไป โดยยืนยันว่ากระบวนการแก้ไขรัฐธรรมนูญ เป็นกระบวนการหนึ่งในการสร้างสมานฉันท์ และความเห็นที่แตกต่าง ไม่ได้เป็นความแตกแยกในพรรคร่วมรัฐบาล </p></body>
</news>
