<teiHeader>
<fileDesc>
<titleStmt>
  <title>40ส.ว.เสนอหมอประเวศนั่งหัวโต๊ะแก้รธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29027  </bibl>
</sourceDesc>
</fileDesc>
</teiHeader>
<news>
<headline>40ส.ว.เสนอ<persName>หมอประเวศ</persName>นั่งหัวโต๊ะแก้รธน.</headline>
<lead>40 ส.ว.� เสนอ �<persName>หมอประเวศ</persName>� นั่งหัวโต๊ะรื้อรธน. เอื้อประชาชน ก่อนส่งให้ส.ส.ร.3 ทำประชามติถามประชาชน �แก้-ไม่แก้�</lead>
<neck></neck>
<body><p>(18ก.ย.)<persName>นายสมชาย แสวงการ</persName> ส.ว.สรรหา กล่าวถึงจุดยืนของรัฐบาลที่เสนอให้ตั้งส.ส.ร.3 ขึ้นมาเพื่อแก้ไขรัฐธรรมนูญ ว่า รับได้กับแนวทางการตั้งส.ส.ร.3 ขึ้นมาดำเนินการแก้ไขรัฐธรรมนูญแต่หากพิจารณาสัดส่วนที่รัฐบาลเสนอมานั้นยังขาดสัดส่วนของภาคประชาชน ดังนั้นยังเห็นว่าควรจะตั้งคณะกรรมการอิสระขึ้นมาอีกชุดหนึ่งเพื่อศึกษาประเด็นที่จะแก้ไขรัฐธรรมนูญ</p>
<p> โดยอาจจะเชิญ<persName>น.พ.ประเวศ วะสี</persName> ราษฎรอาวุโส หรือ<persName>นายไพโรจน์ พลเพชร</persName> ประธานคณะกรรมการประสานงานองค์กรพัฒนาเอกชน(กป.อพช.) มาร่วมกันศึกษาว่าจะแก้ไขประเด็นใดบ้าง ซึ่งอาจจะมีมุมมองตรงข้ามกับ 6 ประเด็นที่คณะกรรมการสมานฉันท์ ชุดที่<persName>นายดิเรก  ถึงฝั่ง</persName> ส.ว.นนทบุรี เป็นประธาน เลยก็ได้เพราะคณะกรรมการชุดนั้นมีแต่นักการเมือง ย่อมต้องการแก้กติกาที่เอื้อประโยชน์ให้นักการเมือง โดยให้คณะกรรมการชุดนี้ทำงานควบคู่ไปกับส.ส.ร.3 และสุดท้ายเมื่อได้ประเด็นที่จะแก้ไขก็โยนให้ส.ส.ร.3 ทำประชามติสอบถามประชาชนทั้งประเทศว่าเห็นด้วยหรือไม่ ไม่ต้องเสียดายงบประมาณ 2 พันล้านที่จะต้องจ่ายเพราะถ้าลดความขัดแย้งในสังคมได้ก็ถือว่าคุ้ม</p></body>
</news>
