<teiHeader>
<fileDesc>
<titleStmt>
  <title>"ปณิธาน" เผย พรุ่งนี้ กอ.รมน.จะหารือจัดทำข้อกำหนด  หลังประกาศใช้ พ.ร.บ.ความมั่นคง 18-22 ก.ย.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160272&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>ปณิธาน</persName>" เผย พรุ่งนี้ กอ.รมน.จะหารือจัดทำข้อกำหนด  หลังประกาศใช้ พ.ร.บ.ความมั่นคง 18-22 ก.ย.นี้</headline>
<lead></lead>
<neck></neck>
<body><p>โฆษกประจำสำนักนายกรัฐมนตรี ระบุ กองอำนวยการรักษาความมั่นคงภายในเตรียมหารือเพื่อจัดทำข้อกำหนดในวันพรุ่งนี้ หลังการประกาศใช้ พ.ร.บ.ความมั่นคง ในเขตพื้นที่ดุสิต ระหว่างวันที่ 18-22 กันยายน 2552 <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวว่า วันพรุ่งนี้ (17 ก.ย.52) เวลา 16.30 น. กองอำนวยการรักษาความมั่นคงภายใน หรือ กอ.รมน. จะมีการหารือกันที่รัฐสภา เพื่อจัดทำข้อกำหนดหลังมีการประกาศใช้ พระราชบัญญัติการรักษาความมั่นคงภายในราชอาณาจักร พ.ศ.2551 ในพื้นที่เขตดุสิต ระหว่างวันที่ 18-22 กันยายนนี้ ซึ่งการจัดทำข้อกำหนดจะเป็นไปตามมาตรา 18 ของ พ.ร.บ.ดังกล่าว เช่น การกำหนดเส้นทางสัญจรเข้าออกภายในพื้นที่ประกาศ พ.ร.บ. และถนนที่อาจห้ามสัญจร โดยเชื่อว่าจะไม่มีการประกาศกฎอัยการศึก เพราะจะสร้างความไม่สะดวกแก่เจ้าหน้าที่ที่ปฏิบัติงาน และผู้ที่จะมาชุมนุม นอกจากนี้ที่ประชุม กอ.รมน. จะจัดตั้งศูนย์อำนวยการรักษาความสงบเรียบร้อย หรือ ศอ.รส.และผู้รับผิดชอบดูแล ศอ.รส.ด้วย ด้าน <persName>พล.อ.อนุพงษ์ เผ่าจินดา</persName> ผู้บัญชาการทหารบก กล่าวถึงการชุมนุมของกลุ่ม นปช.ในวันที่ 19 กันยายนนี้ว่า ไม่อยากให้เกิดความรุนแรง โดยทางกองทัพได้จัดเตรียมแผนการรับมือสถานการณ์เอาไว้แล้วส่วนหนึ่ง หากทางตำรวจร้องขอกำลังสนับสนุน กองทัพก็พร้อมปฏิบัติการทันที</p></body>
</news>
