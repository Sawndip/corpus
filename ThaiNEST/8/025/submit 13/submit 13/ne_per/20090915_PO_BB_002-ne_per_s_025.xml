<teiHeader>
<fileDesc>
<titleStmt>
  <title>นายกฯถกเลือกผบ.ตร.พุธนี้  ชาญเชาวน์ตัวแปรดัน‘ปทีป’  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/09/15/news_29467427.php?news_id=29467427  </bibl>
</sourceDesc>
</fileDesc>
</teiHeader>
<news>
<headline>นายกฯถกเลือกผบ.ตร.พุธนี้ <persName>ชาญเชาวน์</persName>ตัวแปรดัน‘<persName>ปทีป</persName>’</headline>
<lead>นายกฯเตรียมเรียกประชุมก.ต.ช.เลือก ผบ.ตร.คนใหม่พุธนี้ที่รัฐสภา อ้างข้อมูลเริ่มตรงกันและราบรื่นมากขึ้น เผยฉวยจังหวะ “<persName>กิตติพงษ์</persName>” ที่มีข่าวเปลี่ยนข้างไปหนุน “<persName>จุมพล</persName>” ยังไม่เดินทางกลับจากต่างประเทศ เปิดทาง “<persName>ชาญเชาวน์</persName>” เพื่อน รมว.ยุติธรรม เข้าโหวตแทน ส่งผลเสียงข้างมากเปลี่ยนไปอยู่ข้าง “<persName>ปทีป</persName>” 5:4</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ได้นัดประชุมคณะกรรมการนโยบายตำรวจแห่งชาติ (ก.ต.ช.) เพื่อพิจารณาคัดเลือกผู้บัญชาการตำรวจแห่งชาติ (ผบ.ตร.) คนใหม่ในวันที่ 16 ก.ย.นี้ เวลา 15.00 น. ที่รัฐสภา
<persName>นายอภิสิทธิ์</persName> ตอบข้อถามของผู้สื่อข่าวในประเด็นดังกล่าวว่า กำลังจะนัดประชุมอยู่ กำลังหาเวลาที่เหมาะสม เมื่อผู้สื่อข่าวถามซักว่า แสดงว่าปัญหาทางเทคนิคที่บอกก่อนหน้านี้หมดไปแล้วใช่หรือไม่ นายกฯ กล่าวว่า พยายามที่จะให้ข้อมูลตรงกันและมีความราบรื่นมากขึ้น</p>
<p>ผู้สื่อข่าวถามว่า ต้องรอแต่งตั้งกรรมการก.ต.ช.ผู้ทรงคุณวุฒิคนใหม่แทน <persName>พล.ต.อ.สุเทพ ธรรมรักษ์</persName> ที่ลาออกไปก่อนหรือไม่ นายกฯ กล่าวว่า ไม่ต้อง เรื่องนี้ได้ดูข้อกฎหมายแล้ว สามารถประชุมได้เลย ขณะเดียวกันก็จะให้เข้าสู่กระบวนการสรรหาบุคคลเข้ามาดำรงตำแหน่งแทน ซึ่งมีขั้นตอนตามกฎหมายอยู่แล้ว โดย <persName>พล.ต.อ.ธานี สมบูรณ์ทรัพย์</persName> รอง ผบ.ตร. รักษาราชการแทน ผบ.ตร. จะต้องเสนอชื่อบุคคลที่จะมาดำรงตำแหน่งแทนตามกฎหมาย</p>
<p>เมื่อถามว่า องค์ประชุมต้องมีจำนวนเท่าไร นายกฯ กล่าวว่า ครึ่งหนึ่ง แต่คิดว่าไม่มีปัญหาเรื่ององค์ประชุม เมื่อถามอีกว่า การที่ <persName>พล.ต.อ.สุเทพ</persName> ลาออกจาก ก.ต.ช. เป็นบุคคลที่เคยยกมือสวนนายกฯ จะเป็นประโยชน์ต่อเสียงโหวตในการประชุมครั้งต่อไปหรือไม่ แต่ นายกฯ กล่าวว่า ไม่ได้คิดเรื่องนั้น</p>
<p>“<persName>ชาญเชาวน์</persName>”จ่อเข้าประชุมแทน”<persName>กิตติพงษ์</persName>”</p>
<p>มีรายงานว่า <persName>นายกิตติพงษ์ กิตยารักษ์</persName> ปลัดกระทรวงยุติธรรม มีกำหนดเดินทางกลับจากต่างประเทศในวันที่ 17 ก.ย.นี้ ซึ่งเป็นไปได้ว่า <persName>นายชาญเชาวน์ ไชยานุกิจ</persName> รองปลัดกระทรวงยุติธรรม รักษาราชการแทนปลัดกระทรวงยุติธรรม จะเข้าประชุม ก.ต.ช.แทน</p>
<p>อย่างไรก็ดี <persName>นายชาญเชาวน์</persName> กล่าวกับผู้สื่อข่าวเมื่อวานนี้ว่า ยังไม่ได้รับการติดต่อจากรัฐบาลหรือใครเพื่อให้เข้าประชุม ก.ต.ช.แทนปลัดกระทรวงยุติธรรม แต่หากมีการเรียกประชุม ก.ต.ช.ในระหว่างที่ <persName>นายกิตติพงษ์</persName> อยู่ระหว่างเดินทางไปราชการต่างประเทศ เขาซึ่งเป็นรองปลัดยุติธรรม และอยู่ในฐานะรักษาราชการแทนปลัดกระทรวงยุติธรรม มีหน้าที่ต้องเข้าประชุม ก.ต.ช. แทน</p>
<p>เผย”<persName>ชาญเชาวน์</persName>”เพื่อนร่วมรุ่น”<persName>พีระพันธุ์</persName>”</p>
<p>มีรายงานด้วยว่า <persName>นายชาญเชาวน์</persName>เป็นเพื่อนร่วมรุ่นนิติศาสตร์ มหาวิทยาลัยธรรมศาสตร์ ของ<persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม
ทั้งนี้ <persName>นายชาญเชาวน์</persName> เคยกล่าวกับคนใกล้ชิด เกี่ยวกับท่าทีการโหวตเลือก ผบ.ตร. ในการประชุม ก.ต.ช.ว่า “ผมเป็นข้าราชการ พร้อมปฏิบัติตามนโยบายรัฐบาล”</p>
<p>เช็คเสียงก.ต.ช. “<persName>ปทีป</persName>”ลุ้นหัก“<persName>จุมพล</persName>”</p>
<p>สำหรับโครงสร้าง ก.ต.ช.มีกรรมการทั้งหมด 11 คน ประกอบด้วยกรรมการโดยตำแหน่ง 7 คน คือ นายกรัฐมนตรี รัฐมนตรีว่าการกระทรวงมหาดไทย (<persName>นายชวรัตน์ ชาญวีรกูล</persName>) รัฐมนตรีว่าการกระทรวงยุติธรรม (<persName>นายพีระพันธุ์ สาลีรัฐวิภาค</persName>) ปลัดกระทรวงมหาดไทย (<persName>นายวิชัย ศรีขวัญ</persName>) ปลัดกระทรวงยุติธรรม (<persName>นายกิตติพงษ์ กิตยารักษ์</persName>) เลขาธิการสภาความมั่นคงแห่งชาติ (<persName>นายถวิล เปลี่ยนศรี</persName>) และผู้บัญชาการตำรวจแห่งชาติ (ปัจจุบันต้องใช้รักษาราชการแทน ผบ.ตร. คือ <persName>พล.ต.อ.ธานี</persName>)
นอกจากนั้นยังมีกรรมการผู้ทรงคุณวุฒิอีก 4 คน ได้แก่ <persName>นายเรวัติ ฉ่ำเฉลิม</persName> ผู้ทรงคุณวุฒิด้านกฎหมาย <persName>นายปิยพันธุ์ นิมมานเหมินท์</persName> ผู้ทรงคุณวุฒิด้านการงบประมาณ <persName>นายนพดล อินนา</persName> ผู้ทรงคุณวุฒิด้านการพัฒนาองค์กร และ <persName>พล.ต.อ.สุเทพ ธรรมรักษ์</persName> ผู้ทรงคุณวุฒิด้านการวางแผนหรือการบริหารจัดการ แต่ <persName>พล.ต.อ.สุเทพ</persName> ลาออกไปก่อนหน้านี้ ทำให้ ก.ต.ช.เหลือเพียงแค่ 10 คน</p>
<p>ทั้งนี้ หาก <persName>นายอภิสิทธิ์</persName> เรียกประชุม ก.ต.ช.ตามที่มีข่าวคือวันที่ 16 ก.ย. และเสนอชื่อ <persName>พล.ต.อ.ปทีป ตันประเสริฐ</persName> จเรตำรวจแห่งชาติ ตามเดิม ก็มีสิทธิชนะโหวตใน ก.ต.ช. เนื่องจากเสียงฝ่ายสนับสนุน <persName>พล.ต.อ.ปทีป</persName> อยู่ที่ 5 เสียง (หากนายกฯงดออกเสียงในรอบแรก) ประกอบด้วย <persName>นายพีระพันธ์</persName> <persName>นายถวิล</persName> <persName>นายปิยะพันธ์</persName> <persName>นายชาญเชาวน์</persName> ซึ่งจะเข้าประชุมแทนนายกิตติพงษ์ และ <persName>พล.ต.อ.ธานี</persName> ซึ่งจะเข้าประชุมในฐานะรักษาราชการแทน ผบ.ตร.
ส่วนฝ่ายที่สนับสนุน <persName>พล.ต.อ.จุมพล</persName> จะเหลือเพียง 4 เสียง คือ <persName>นายชวรัตน์</persName> <persName>นายวิชัย</persName> <persName>นายเรวัติ</persName> และ<persName>นายนพดล</persName> แต่หากเกิดอุบัติเหตุ นายชาญเชาวน์ หรือ <persName>พล.ต.อ.ธานี</persName> คนใดคนหนึ่งไม่โหวตสนับสนุน <persName>พล.ต.อ.ปทีป</persName> ตามที่นายกฯเสนอ เสียงก็จะอยู่ที่ 5:4 นายกฯจะต้องลงคะแนนด้วยในรอบแรก และเมื่อคะแนนเท่ากัน ก็ใช้อำนาจประธานโหวตชี้ขาดอีกครั้ง ฉะนั้นถึงนาทีนี้ โอกาสที่ <persName>พล.ต.อ.ปทีป</persName> จะชนะโหวตเหนือ <persName>พล.ต.อ. จุมพล</persName> จึงยังมีอยู่ นอกเสียจากว่าจะมีเหตุพลิกผันอีกครั้งก่อนถึงวันประชุม</p>
<p>ภูมิใจไทยชงโผผู้ว่าฯเข้า ครม.</p>
<p>มีรายงานว่า แกนนำพรรคภูมิใจไทย นำโดย <persName>นายชวรัตน์ ชาญวีรกูล</persName> รมว.มหาดไทย <persName>นายศักดิ์สยาม ชิดชอบ</persName> ประธานคณะทำงาน รมว. มหาดไทย และ <persName>นายบุญจง วงศ์ไตรรัตน์</persName> รมช. มหาดไทย ได้เห็นชอบร่วมกันที่จะนำรายชื่อแต่งตั้งโยกย้ายข้าราชการระดับสูงของกระทรวงมหาดไทยในตำแหน่งรองปลัดกระทรวง อธิบดี ผู้ว่าราชการจังหวัด ผู้ตรวจราชการกระทรวงมหาดไทย เข้าสู่ที่ประชุม ครม. ในวันนี้ (15 ก.ย.)</p>
<p>รายชื่อแต่งตั้งโยกย้ายดังกล่าวมีจำนวนเกือบ 40 ตำแหน่ง โดยเป็นการเสนอพร้อมกับตำแหน่งปลัดกระทรวงพาณิชย์ และปลัดกระทรวงคมนาคมที่พรรคภูมิใจไทยดูแลอยู่ และเป็นการเลื่อนมาเสนอเข้า ครม.เร็วขึ้น เพื่อหวังผลทางการเมือง เนื่องจากค่อนข้างชัดเจนว่านายกรัฐมนตรีจะเรียกประชุม ก.ต.ช. เพื่อแต่งตั้ง ผบ.ตร.คนใหม่ ในวันที่ 16 ก.ย.
บัญชีแต่งตั้งโยกย้ายครั้งนี้ แบ่งเป็น 3 กลุ่ม คือ 1.กลุ่มสิงห์แดง (รัฐศาสตร์ มหาวิทยาลัยธรรมศาสตร์) ของ <persName>นายศักดิ์สยาม</persName> 2.กลุ่มเครือข่ายธุรกิจซิโน-ไทย และเพื่อนร่วมรุ่น วปอ.สายพรรคภูมิใจไทย และ 3.กลุ่มประชาธิปัตย์ ของ <persName>นายสุเทพ เทือกสุบรรณ</persName> รองนายกรัฐมนตรี</p></body>
</news>
