<teiHeader>
<fileDesc>
<titleStmt>
  <title>ปชป.ประชุมเตรียมความพร้อมอภิปรายในที่ประชุมร่วมรัฐสภา หารือแก้ รธน.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150252&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.ประชุมเตรียมความพร้อมอภิปรายในที่ประชุมร่วมรัฐสภา หารือแก้ รธน.</headline>
<lead></lead>
<neck></neck>
<body><p>พรรคประชาธิปัตย์ ประชุมเตรียมความพร้อมการอภิปรายในที่ประชุมร่วมรัฐสภาเพื่อหารือการแก้ไขรัฐธรรมนูญ มุ่งเน้นให้เกิดประโยชน์ต่อส่วนรวม ไม่ใช่เพื่อนักการเมือง <persName>น.พ.บุรณัชย์ สมุทรักษ์</persName> โฆษกพรรคประชาธิปัตย์ แถลงผลการประชุมพรรคว่า พรรคมีการเตรียมความพร้อมในการอภิปรายในที่ประชุมร่วมรัฐสภา ระหว่างวันที่ 16-17 กันยายน นี้ เพื่อพิจารณาข้อเสนอของคณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรมนูญ 6 ประเด็น โดยวางกรอบไว้ว่า ต้องดำเนินการโดยคำนึงกรอบ ประชาธิปไตย และการแก้ไขรัฐธรรมนูญ จะต้องมีสาเหตุ เพราะมีปัญหาต่อการบังคับใช้ และเพื่อประโยชน์ของส่วนรวม ทั้งนี้จะต้องรับฟังความเห็นเปิดโอกาสให้ประชาชนมีส่วนร่วมในวงกว้าง นอกจากนี้ต้องแสดงให้สังคมเห็นว่าการดำเนินการดังกล่าวไม่ใช่ทำเพื่อนักการเมือง แต่เป็นการรักษาความถูกต้อง และสร้างความเป็นธรรมในสังคม พร้อมกับการแก้ปัญหาวิกฤตของประเทศ อย่างไรก็ตามพรรคประชาธิปัตย์ ขอเรียกร้องให้พรรคการเมือง และสมาชิกทั้ง 2 สภา อภิปรายอย่างมีเหตุผลและสร้างสรรค์ เพราะประชาชนคาดหวังว่าการประชุมในครั้งนี้จะนำไปสู่ความสมานฉันท์ได้ ด้าน <persName>น.ส.ผ่องศรี ธาราภูมิ</persName> รองโฆษกพรรคประชาธิปัตย์ กล่าวว่า จะมี ส.ส. 8 คน ของพรรคประชาธิปัตย์ เป็นแกนหลักในการอภิปราย เช่น <persName>นายชำนิ ศักดิเศรษฐ์</persName> และ <persName>นางผุสดี ตามไท</persName> นอกจากนี้พรรคได้มอบให้ผู้ใหญ่ของพรรค เป็นผู้ร่วมอภิปรายแสดงความเห็นในการแก้ไขรัฐธรรมนูญด้วย เช่น <persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ และ <persName>นายบัญญัติ บรรทัดฐาน</persName> รองประธานสภาที่ปรึกษาพรรคประชาธิปัตย์ ขณะที่ล่าสุดพรรคมีผู้แสดงความประสงค์จะอภิปรายกว่า 30 คนแล้ว และคณะกรรมการประสานงานพรรคร่วมรัฐบาลหรือวิปรัฐบาล ได้ตั้งคณะทำงาน เพื่อรวบรวมความเห็นในการอภิปรายของสมาชิกทั้ง 2 วันด้วย </p></body>
</news>
