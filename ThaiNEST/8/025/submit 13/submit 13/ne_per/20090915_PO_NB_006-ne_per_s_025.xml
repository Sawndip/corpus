<teiHeader>
<fileDesc>
<titleStmt>
  <title>แกนนำ นปช. เตรียมที่อุดหู 5 หมื่นชุด รับมือเครื่อง LRAD  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150174&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>แกนนำ นปช. เตรียมที่อุดหู 5 หมื่นชุด รับมือเครื่อง LRAD</headline>
<lead></lead>
<neck></neck>
<body><p>แกนนำ นปช. เตรียมที่อุดหู 5 หมื่นชุดแจกผู้ชุมนุม หากรัฐบาลนำเครื่อง LRAD มาใช้สลายการชุมนุม วันที่ 19 กันยายนนี้ <persName>นายจตุพร พรหมพันธุ์</persName> แกนนำกลุ่มแนวร่วมประชาธิปไตยแห่งชาติ หรือ นปช. กล่าวยืนยันว่า จะนัดชุมนุมใหญ่ในวันที่ 19 กันยายนนี้ แม้รัฐบาลจะประกาศใช้พระราชบัญญัติการรักษาความมั่นคงภายในราชอาณาจักรระหว่างวันที่ 18 – 22 กันยายน ทั้งนี้การชุมนุมจะยืดเยื้อหากรัฐบาลใช้เครื่อง LRAD ปล่อยคลื่นความถี่สูงสลายการชุมนุม โดยกลุ่ม นปช.ได้เตรียมที่อุดหูไว้รับมือแล้ว จำนวน 5 หมื่นชุดสำหรับแจกจ่ายให้ผู้ร่วมชุมนุม <persName>นายจตุพร พรหมพันธุ์</persName> กล่าวเพิ่มเติมว่า แกนนำ นปช.ภาคอีสาน เสนอให้นัดรวมพลหน้าบ้านพัก <persName>พล.อ.เปรม ติณสูลานนท์</persName> ประธานองคมนตรี และรัฐบุรุษ ที่ จ.นครราชสีมา ก่อนเคลื่อนมาสมทบกับกลุ่มผู้ชุมนุมใน กทม. ส่วนกรณีที่รัฐบาลเตรียมเปิดประชุมร่วมรัฐสภาเพื่ออภิปรายการแก้ไขรัฐธรรมนูญนั้น เห็นว่าไม่มีทางที่จะสามารถแก้ไขรัฐธรรมนูญได้ในรัฐบาลชุดนี้</p></body>
</news>
