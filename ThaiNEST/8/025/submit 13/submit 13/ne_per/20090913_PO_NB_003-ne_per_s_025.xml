<teiHeader>
<fileDesc>
<titleStmt>
  <title>ปชป.หนุนรัฐบาลประกาศใช้ พ.ร.บ.ความมั่งคง ป้องกันเหตุรุนแรง 19 ก.ย.นี้  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209130065&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปชป.หนุนรัฐบาลประกาศใช้ พ.ร.บ.ความมั่งคง ป้องกันเหตุรุนแรง 19 ก.ย.นี้</headline>
<lead></lead>
<neck></neck>
<body><p>พรรคประชาธิปัตย์ สนับสนุนรัฐบาลประกาศใช้ พ.ร.บ.ความมั่งคง เพื่อป้องกันเหตุรุนแรงในวันที่ 19 กันยายนนี้ พร้อมห่วงการจัดตั้งโรงเรียนฝึกอบรมปฏิบัติงาน นปช.จะนำไปสู่การสร้างความขัดแย้งและความวุ่นวายในประเทศ <persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ กล่าวถึงเหตุการณ์กลุ่ม นปช.ใช้สิ่งของขว้างปาขบวนรถของนายกรัฐมนตรีขณะลงพื้นที่ จ.ลพบุรี เมื่อวานนี้ (12 ก.ย.52) ว่า เป็นการกระทำที่ไม่เหมาะสม ซึ่งมีเจตนาที่จะยั่วยุให้เจ้าหน้าที่ตำรวจใช้ความรุนแรง เพื่อให้สอดคล้องกับการชุมนุมในวันที่ 19 กันยายน ทั้งนี้ พรรคประชาธิปัตย์พร้อมสนับสนุนให้รัฐบาลประกาศใช้พระราชบัญญัติการรักษาความมั่งคงภายในราชอาณาจักร เพื่อป้องกันเหตุรุนแรงที่อาจจะเกิดขึ้น โฆษกพรรคประชาธิปัตย์ ยังกล่าวถึงกรณีที่กลุ่ม นปช.จัดตั้งโรงเรียนฝึกอบรมปฏิบัติงาน นปช.ว่า เป็นการแสดงเจตนารมณ์เพื่อล้มอำนาจรัฐและสถาปนารัฐใหม่ของกลุ่ม นปช.เอง ซึ่งพรรคมีความวิตกในเรื่องนี้ เนื่องจากเคยเกิดเหตุการณ์พาดพิงถึงสถาบันพระมหากษัตริย์บนเวทีปราศรัยของกลุ่ม นปช.หลายครั้ง จนนำไปสู่การตั้งข้อหาหมิ่นพระบรมเดชานุภาพ จึงขอตั้งข้อสังเกตว่า การฝึกอบรมปฏิบัติการของกลุ่ม นปช. เป็นการสนับสนุนยุทธศาสตร์สร้างความเปลี่ยนแปลงให้เกิดขึ้นในบ้านเมือง โดยวิธีการที่ไม่เป็นประชาธิปไตย จริงหรือไม่ ทั้งนี้ จากการประเมินของพรรคประชาธิปัตย์เกี่ยวกับเหตุการณ์ต่างๆ ที่เกิดขึ้น พบว่า แบบแผนการดำเนินการของ นปช.ที่จะนำไปสู่การเปลี่ยนแปลงมีด้วยกัน 3 วิธี คือ สร้างเหตุการณ์ความวุ่นวายโดยกลุ่มคนส่วนน้อยที่จะทำให้เกิดการปะทะกัน เพื่อให้เจ้าหน้าที่ไม่สามารถควบคุมเหตุการณ์ได้ ปลุกระดม เพื่อสร้างความแตกแยกระหว่างกลุ่มคนไทย ที่อาจเสี่ยงต่อการเผชิญหน้าระหว่างประชาชนกับประชาชน และ เครือข่ายของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ดำเนินการยั่วยุด้วยวิธีการต่างๆ หวังให้เกิดการรัฐประหารยึดอำนาจนำไปสู่การเปลี่ยนแปลง ซึ่งการกระทำดังกล่าวถือเป็นการทำลายประเทศชาติ และอาจจำไปสู่กลียุค ตามที่ <persName>นายแพทย์ประเวศ วะสี</persName> ราษฎรอาวุโส ได้เตือนสติคนไทย และขอให้ทุกฝ่ายมีส่วนร่วมในการป้องกันไม่ให้เกิดเหตุการณ์ดังกล่าวขึ้น 
 
</P></body>
</news>
