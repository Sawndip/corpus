<teiHeader>
<fileDesc>
<titleStmt>
  <title>นายกรัฐมนตรี เป็นประธานการประชุม กอ.รมน.ที่ทำเนียบรัฐบาล  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170188&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี เป็นประธานการประชุม กอ.รมน.ที่ทำเนียบรัฐบาล</headline>
<lead></lead>
<neck></neck>
<body><p>นายกรัฐมนตรี เป็นประธานการประชุม กอ.รมน.ที่ทำเนียบรัฐบาล ขณะที่ ผู้บัญชาการตำรวจนครบาล สั่งเพิ่มกำลังเจ้าหน้าที่ตำรวจดูแลการชุมนุมของกลุ่ม นปช. โดยวางกำลังตามจุดสำคัญ 4 จุด การประชุมกองอำนวยการรักษาความมั่นคงภายในราชอาณาจักร หรือ กอ.รมน. เริ่มขึ้นเมื่อเวลา 16.30 น. ที่ตึกไทยคู่ฟ้า ทำเนียบรัฐบาล โดยมี <persName>นายอภิสิทธิ์ เวชชาชีวะ</persName> นายกรัฐมนตรี ในฐานะผู้อำนวยการ กอ.รมน. เป็นประธาน พร้อมทั้ง <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง ผู้บัญชาการเหล่าทัพ <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ <persName>พล.ต.ท.วรพงษ์ ชิวปรีชา</persName> ผู้บัญชาการตำรวจนครบาล และหน่วยงานที่เกี่ยวข้องเข้าร่วมประชุม เพื่อพิจารณาข้อกำหนดหลังมีการประกาศใช้พระราชบัญญัติการรักษาความมั่นคงภายในราชอาณาจักร ในพื้นที่เขตดุสิต ระหว่างวันที่ 18 -22 กันยายน 2552 เพื่อดูแลสถานการณ์การชุมนุมของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ในวันที่ 19 กันยายนนี้ โดยกำหนดพื้นที่เข้าออกในเขตประกาศใช้ พ.ร.บ.ความมั่นคง ตั้งศูนย์อำนวยการรักษาความสงบเรียบร้อย หรือ ศอ.รส. และแต่งตั้งผู้รับผิดชอบดูแล ศอ.รส. ทั้งนี้ <persName>พล.ต.ท. วรพงษ์ ชิวปรีชา</persName> ผู้บัญชาการตำรวจนครบาล ให้สัมภาษณ์ก่อนเข้าประชุมว่า ได้ปรับเพิ่มกำลังตำรวจไว้ดูแลสถานการณ์รวม 55 กองร้อย โดยเป็นกำลังตำรวจนครบาล , ตำรวจภูธรภาค 1 ภาค 2 และภาค 7 ตำรวจตระเวนชายแดน และกองบัญชาการตำรวจสอบสวนกลาง มีพื้นที่ดูแลสำคัญ 4 จุด คือ ทำเนียบรัฐบาล รัฐสภา สำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช. และบ้านสี่เสาเทเวศร์ เชื่อว่ากำลังที่จัดเตรียมไว้จะเพียงพอและสามารถปรับเปลี่ยนได้ตามสถานการณ์ </p></body>
</news>
