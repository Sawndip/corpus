<teiHeader>
<fileDesc>
<titleStmt>
  <title>นายกฯ  ยืนยัน การแก้ไขปัญหาไทย - กัมพูชา กรณีปราสาทพระวิหาร ยึดหลักสันติวิธี  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209130027&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ  ยืนยัน การแก้ไขปัญหาไทย - กัมพูชา กรณีปราสาทพระวิหาร ยึดหลักสันติวิธี</headline>
<lead></lead>
<neck></neck>
<body><p>นายกรัฐมนตรี ยืนยัน การแก้ไขปัญหาไทย - กัมพูชา กรณีปราสาทพระวิหาร ยึดหลักเจรจาโดยสันติ แต่ไทยต้องไม่เสียอธิปไตยหรือดินแดนอย่างเด็ดขาด <persName>นายอภิสิทธิ์ เวชชาชีวะ</persName> นายกรัฐมนตรี กล่าวถึงปัญหาที่เกิดขึ้นระหว่างไทยกับพูชา กรณีปราสาทพระวิหาร ว่า ขณะนี้แถลงการณ์ร่วมระหว่างไทย-กัมพูชา ได้ยกเลิกไปเรียบร้อยแล้ว โดย <persName>นายเตช บุนนาค</persName> รัฐมนตรีว่าการกระทรวงการต่างประเทศ ในขณะนั้น ได้แจ้งยกเลิกไปยังกัมพูชาเรียบร้อยแล้วและทางกัมพูชา ได้แจ้งว่าได้รับหนังสือดังกล่าวแล้ว ดังนั้นถือว่า ไทย-กัมพูชา ไม่ได้มีสนธิสัญญาระหว่างกันในเรื่องนี้ จึงอยากให้ประชาชนเกิดความเข้าใจในทางที่ถูกต้อง นายกรัฐมนตรี ยืนยันด้วยว่า จะไม่มีการดำเนินการใดใดที่มีผลต่ออธิปไตยของไทยอย่างเด็ดขาด โดยจะดูแลรักษาผลประโยชน์ของประเทศ ไม่ให้มีการเสียดินแดน แต่สิ่งที่ไม่ต้องการให้เกิดขึ้นคือความไม่เข้าใจ เกิดการสู้รบและนำไปสู่ความสูญเสียระหว่างกัน สำหรับการแก้ไขปัญหาความไม่เข้าใจจะเน้นการเจรจาอย่างสันติวิธี ไม่ให้กระทบกับความสัมพันธ์ระหว่างประเทศ และนายกรัฐมนตรีของกัมพูชาเอง ก็มีความเข้าใจในกรอบการแก้ไขปัญหานี้เช่นกัน นายกรัฐมนตรี กล่าวอีกว่า ขณะนี้ภาพพื้นที่บริเวณโดยรอบเขาพระวิหารที่มีลักษณะเป็นชุมชน ตลาด และการก่อสร้างถนน ซึ่งจากประวัติศาสตร์ที่ผ่านมา มีประชาชนทั้งชาวไทยและกัมพูชาเข้าไปอาศัยอยู่ ทำให้เกิดสถานการณ์ตึงเครียด ทหารเข้าตรึงกำลัง เกิดเหตุปะทะกัน นำไปสู่การสูญเสีย ดังนั้น สิ่งที่เป็นแนวทางชัดเจนในการแก้ไขปัญหาคือ ต้องการให้คืนสภาพพื้นที่ดังกล่าวเป็นแบบเดิมระหว่างประชาชนชาวไทยกับกัมพูชา</p></body>
</news>
