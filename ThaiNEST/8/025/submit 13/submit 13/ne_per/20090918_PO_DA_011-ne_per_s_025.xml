<teiHeader>
<fileDesc>
<titleStmt>
  <title>'ส.ว.สุพรรณ'เดินหน้าเตรียมยื่นแก้ รธน.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 17:48:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21173  </bibl>
</sourceDesc>
</fileDesc>
</teiHeader>
<news>
<headline>'ส.ว.สุพรรณ'เดินหน้าเตรียมยื่นแก้ รธน.</headline>
<lead></lead>
<neck></neck>
<body><p>วันนี้(18 ก.ย.) <persName>นายประสิทธิ์ โพธสุธน</persName> ส.ว.สุพรรณบุรี และเป็นแกนนำในการรวบรวมรายชื่อ ส.ว. เพื่อขอเสนอแก้ไขรัฐธรรมนูญ กล่าวถึงกรณีที่ <persName>นายอภิสิทธิ์ เวชชาชีวะ</persName> นายกรัฐมนตรีเสนอ 2 แนวทางในการแก้ไขรัฐธรรมนูญว่า แนวทางดังกล่าวไม่ใช่ทางออกทั้งที่ประเทศของเรามีรัฐธรรมนูญ แต่นายกฯกลับเลือกทำนอกกฎหมายรัฐธรรมนูญกำหนด  เพราะในกฎหมายรัฐธรรมนูญฉบับปี 50 มาตรา291 ไม่ได้มีการระบุชัดว่าให้ตั้ง ส.ส.ร.ขึ้นได้  อีกทั้งหากมีการเสนอให้ตั้ง ส.ส.ร.3 จริง ตนมั่นใจและเชื่อว่าในเดือนพฤศจิกายนนี้ ก็ไม่สามารถตั้งได้ อย่างไรก็ตาม ตนเห็นว่านายกฯกำลังทำเรื่องง่ายให้เป็นเรื่องยาก ทั้งที่มีการสรุปรายงานผล 6 ประเด็น ของคณะกรรมการสมานฉันท์ฯแล้ว ก็ควรแก้ไขตาม 6 ประเด็นเสียก่อน ทั้งนี้ ในสัปดาห์หน้าตนจะเดินหน้าในการยื่นญัตติขอแก้ไขรัฐธรรมนูญอีกครั้ง ซึ่งจะเสนอแก้ไขตาม6 ประเด็นที่คณะกรรมการสมานฉันท์ฯสรุปผล และมั่นใจว่าจะมีเสียงสนับสนุนเพียงพอในการยื่นญัตติดังกล่าวได้.</p></body>
</news>
