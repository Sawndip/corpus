<teiHeader>
<fileDesc>
<titleStmt>
  <title>'เทพไท'ตอกเสื้อแดงชุมนุมชิงเปรต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 16:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21166  </bibl>
</sourceDesc>
</fileDesc>
</teiHeader>
<news>
<headline>'<persName>เทพไท</persName>'ตอกเสื้อแดงชุมนุมชิงเปรต</headline>
<lead></lead>
<neck></neck>
<body><p>วันนี้ (18 ก.ย.) <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึง กรณีการชุมนุมของกลุ่มคนเสื้อแดงในวันพรุ่งนี้ (19 ก.ย.) ว่า เป็นการท้าทาย พ.ร.บ.ความมั่นคงฯ โดยการชุมนุมตรงกับช่วงงานบุญเดือนสิบ หรือเทศกาลชิงเปรตของชาวใต้ แกนนำเสื้อแดงหลายคนก็เป็นคนใต้ น่าจะรู้ และเข้าใจประเพณีนี้ดีว่า เหมือนกับการจัดชุมนุมครั้งนี้หรือไม่ อย่างไรก็ตาม ทราบว่า แกนนำได้จัดตั้งกลุ่มฮาร์ทคอ คอยเคลื่อนไหวกดดันยั่วยุให้เกิดความรุนแรง เพื่อโยนความผิดให้มือที่สาม และฝ่ายรัฐบาลเป็นผู้รับผิดชอบ ซึ่งเจ้าหน้าที่ตำรวจควรเฝ้าระวังสำนักงาน ป.ป.ช.เป็นพิเศษ </p>
<p>“ส่วนกรณีพรรคเพื่อไทยเรียกร้องให้รัฐบาลประกาศใช้ พ.ร.บ.ความมั่นคงฯ ในพื้นที่เขตเขาพระวิหารด้วยนั้น ถือเป็นข้อเรียกร้องที่ไม่มีเหตุผล เพราะการชุมนุมของกลุ่มพันธมิตรฯ แสดงออกในลักษณะที่ปกป้อง และหวงแหนอธิปไตย แต่เสื้อแดงต้องการทำลายความมั่นคงของชาติบ้านเมือง” <persName>นายเทพไท</persName> กล่าว.
</p></body>
</news>
