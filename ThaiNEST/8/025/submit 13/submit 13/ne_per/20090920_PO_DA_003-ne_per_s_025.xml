<teiHeader>
<fileDesc>
<titleStmt>
  <title>พันธมิตรฯ-ชาวบ้าน แจ้งความจับวุ่น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-20 13:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21392  </bibl>
</sourceDesc>
</fileDesc>
</teiHeader>
<news>
<headline>พันธมิตรฯ-ชาวบ้าน แจ้งความจับวุ่น</headline>
<lead></lead>
<neck></neck>
<body><p>วันนี้ (20 ก.ย.) ผู้สื่อข่าวรายงานว่า <persName>นายวีระ สมความคิด</persName> แกนนำกลุ่มพันธมิตรฯ ได้นำผู้บาดเจ็บจากการปะทะกับชาวบ้านภูมิซอล ที่บริเวณบ้านภูมิซรอล ม.2 ต.เสาธงชัย อ.กันทรลักษ์ จ.ศรีสะเกษ นำหลักฐานใบรับรองแพทย์ ภาพถ่ายเหตุการณ์ปะทะกัน ทั้งภาพนิ่ง และวีดีโอทยอยเข้าแจ้งความกับพนักงานสอบสวน สภ.บึงมะลู อ.กันทรลักษ์ ให้ดำเนินคดีเอาผิดกับกลุ่มชาวบ้านที่รวมกลุ่มต่อต้านจนเกิดการปะทะ โดยมีไม้ มีด ขวดแก้ว ก้อนหิน หนังสติ๊ก ประทัดยักษ์ และระเบิดปิงปองเป็นอาวุธ ในข้อหาทำร้ายร่างกาย และทำให้เสียทรัพย์ </p>
<p><persName>นายวีระ</persName> กล่าวว่า เหตุปะทะดังกล่าวทำให้มีผู้ได้รับบาดเจ็บหลายสิบคน และอาการหนักต้องเข้ารับการรักษาที่ รพ.กันทรลักษ์ อีก 5 คน ประกอบ ด้วย 1.<persName>นายพงษ์ศักดิ์ ฤทธิชัยกุล</persName> อายุ 44 ปี 2.<persName>น.ส.สุวนันท์ คำจันทร์ดี</persName> อายุ 15 ปี 3.<persName>น.ส.รัชตวรรณ เมธาสุธารัตน์</persName> อายุ 31 ปี 4.<persName>นายประเสริฐ ผิวขาว</persName> อายุ 21 ปี และ 5.<persName>นายสุทธิชัย แก้มแกมจันทร์</persName> อายุ 35 ปี ซึ่งทั้งหมดแพทย์ และพยาบาล รพ.กันทรลักษ์ ได้ให้การรักษาพยาบาลอย่างเต็มที่ ขณะนี้อาการอยู่ในขั้นปลอดภัยแล้ว มีเพียง <persName>นายพงษ์ศักดิ์</persName> ที่อาการสาหัส ต้องนำส่งรักษาต่อที่ รพ.ศรีสะเกษ อีกทั้งยังมีรถยนต์ได้รับความเสียหายหลายสิบคัน จึงต้องการให้ตำรวจดำเนินคดีกับผู้ก่อเหตุขั้นเด็ดขาด </p>
<p>ด้าน <persName>นายบุญมี บัวต้น</persName> นายก อบต.เสาธงชัย กล่าวว่า ที่กลุ่มพันธมิตรฯ ไปแจ้งความนั้น เป็นเพียงการแจ้งแก้เกี้ยว เนื่องจาก <persName>นายประเสริฐ</persName> ราษฎรชาวบึงมะลู ที่ได้รับบาดเจ็บฟันหัก 3 ซี่ ได้เข้าแจ้งความกับพนักงานสอบสวน สภ.บึงมะลู ให้ดำเนินคดีกับกลุ่มพันธมิตรฯ ในข้อหาทำร้ายร่างกายสาหัส ตั้งแต่ช่วงค่ำวานนี้แล้ว </p>
<p>ขณะเดียวกัน <persName>พ.ต.อ.วัฒนา เงินหมื่น</persName> และ <persName>พ.ต.อ.ไพโรจน์ มังคลา</persName> รอง ผบก.ภ.จว.ศรีสะเกษ ได้เดินทางมาที่ สภ.บึงมะลู พร้อมกับกำชับให้ <persName>พ.ต.ท.ทิพย์พงษ์ ทิพยเกสร</persName> สารวัตรใหญ่ ดูแลอำนวยความสะดวก และให้ความเป็นธรรมทั้ง 2 ฝ่าย อีกทั้งยังได้สั่งการให้ <persName>พ.ต.อ.ชัชวาลย์ แก้วจันดี</persName> ผกก.สภ.กันทรลักษ์ นำกำลังตำรวจชุดควบคุมฝูงชนมารักษาความสงบที่บริเวณหน้าโรงพัก เพื่อป้องกันมิให้เกิดการกระทบกระทั่งกัน ระหว่างกลุ่มพันธมิตรกับชาวบ้านในพื้นที่ที่ยังคงมีความโกรธแค้นกันอยู่.
</p></body>
</news>
