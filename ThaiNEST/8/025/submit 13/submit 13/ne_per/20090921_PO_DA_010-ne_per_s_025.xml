<teiHeader>
<fileDesc>
<titleStmt>
  <title>ทหารตรึงทำเนียบ-รัฐสภาแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-21 18:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21179  </bibl>
</sourceDesc>
</fileDesc>
</teiHeader>
<news>
<headline>ทหารตรึงทำเนียบ-รัฐสภาแล้ว</headline>
<lead></lead>
<neck></neck>
<body><p>วันนี้(18 ก.ย.) เมื่อสักครู่ที่ผ่านมา ผู้สื่อข่าวรายงานว่า มีกำลังทหาร ได้ทยอยเข้ามาปักหลักภายในบริเวณทำเนียบรัฐบาลแล้ว นอกจากนี้ยังมีการนำรถปั่นไฟส่องสว่าง และรถดับเพลิงกว่า 10 คัน เข้ามาประจำตามจุดต่างๆ  อีกทั้งกองทัพบกยังได้นำรถสื่อสารจำนวน 2 คัน มาติดตั้งอุปกรณ์รับ-ส่งสัญญาณดาวเทียมบนอาคารสำนักเลขาธิการ ครม. เชื่อมต่อไปที่กองทัพภาคที่ 1 ลานพระบรมรูปทรงม้า และสโมสรทหารบก เพื่อให้สถานีโทรทัศน์ของกองทัพบกรายงานบรรยากาศผู้ชุมนุมตลอด 24 ชั่วโมง </p>
<p>ส่วนที่รัฐสภา ผู้สื่อข่าวรายงานว่า ทหารจาก พล.ม.2 รอ.จำนวน 3 กองร้อย และ เจ้าหน้าที่ตำรวจจากนครบาล  จำนวน 2 กองร้อย รวมกันกว่า 600 นาย ต่างทยอยเคลื่อนกำลังเข้ามาภายในบริเวณรัฐสภา และมีการกระจายกำลังไปตามจุดต่างๆ รวมทั้งประตูปากทางเข้าทุกด้าน เพื่อดูแลรักษาความปลอกภัย และตรวจตราบุคคลเข้าออกอย่างเข้มงวด ขณะที่ข้าราชการบางส่วนที่เคยทำโอที จนถึงช่วงค่ำ ก็ไม่มีการทำโอทีเหมือนเช่นทุกวัน ต่างทะยอยออกจากรัฐสภาจนหมด.
</p></body>
</news>
