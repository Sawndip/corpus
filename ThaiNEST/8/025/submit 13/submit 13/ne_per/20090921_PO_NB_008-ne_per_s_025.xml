<teiHeader>
<fileDesc>
<titleStmt>
  <title>"เทพไท" ยืนยันรัฐบาลไม่แทรกแซงการจัดโผนายตำรวจ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210091&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>เทพไท</persName>" ยืนยันรัฐบาลไม่แทรกแซงการจัดโผนายตำรวจ</headline>
<lead></lead>
<neck></neck>
<body><p>โฆษกประจำตัวหัวหน้าพรรคประชาธิปัตย์ ยืนยัน รัฐบาลไม่เคยเข้าไปแทรกแซงการจัดโผแต่งตั้งโยกย้ายนายตำรวจ พร้อมย้ำไม่มีเด็กฝากของพรรคประชาธิปัตย์แม้แต่คนเดียว <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่มีตำรวจออกมาวิพากษณ์วิจารณ์ว่าฝ่ายการเมืองเข้าไปแทรกแซงการจัดโผแต่งตั้งโยกย้ายนายตำรวจ โดยยืนยันว่ารัฐบาลไม่เคยเข้าไปยุ่งเกี่ยวกับการจัดโผ และไม่มีเด็กฝากของพรรคประชาธิปัตย์แม้แต่คนเดียว ซึ่ง<persName>พลตำรวจเอกธานี สมบูรณ์ทรัพย์</persName> รักษาราชการผู้บัญชาการตำรวจแห่งชาติจัดโผด้วยความเป็นอิสระ ส่วนการเคลื่อนไหวของกลุ่มผู้ชุมชุม ที่เตรียมนำคำตัดสินใน 4 คดี ของศาลมาเป็นประเด็นเคลื่อนไหว และการเคลื่อนไหวรูปแบบการจัดเสวนา 3 ปีการปฏิวัติ <persName>นายเทพไท</persName>เห็นว่าการเคลื่อนไหวทั้งสองแนวทาง เพียงเพื่อต้องการให้มีการยุบสภา หลังจากที่มีการเคลื่อนไหวให้ปฏิวัติแต่ไม่สำเร็จ พร้อมกันนี้อยากให้คนไทยให้กำลังใจนายกรัฐมนตรี ที่อยู่ระหว่างการเดินทางไปร่วมประชุมสมัชชาสหประชาชาติ ที่สหรัฐอเมริกา เพราะถือเป็นโอกาสดีในการสร้างความเชื่อมั่นและความสัมพันธ์ที่ดีระหว่างประเทศ </p></body>
</news>
