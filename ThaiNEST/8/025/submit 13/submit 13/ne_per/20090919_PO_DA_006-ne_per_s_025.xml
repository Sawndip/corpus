<teiHeader>
<fileDesc>
<titleStmt>
  <title>'จาตุรนต์'ทวิตห่วงปัญหา 'เขาพระวิหาร'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-19 19:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21329  </bibl>
</sourceDesc>
</fileDesc>
</teiHeader>
<news>
<headline>'<persName>จาตุรนต์</persName>'ทวิตห่วงปัญหา 'เขาพระวิหาร'</headline>
<lead></lead>
<neck></neck>
<body><p><persName>นายจาตุรนต์ ฉายแสง</persName> อดีตรักษาการหัวหน้าพรรคไทยรักไทย ได้โพสต์ข้อความผ่านทวิตเตอร์ แสดงความเป็นห่วงกรณีกลุ่มพันธมิตรฯ ชุมนุมทวงคืนปราสาทเขาพระวิหารว่า 'เราร่วมมือกับกัมพูชาและเพื่อนบ้านให้ดีๆ เพื่อพัฒนาภูมิภาคนี้ให้เจริญ ให้ทั้ง2ฝ่ายได้ประโยชน์จากเขาพระวิหารด้วยกันดีไหม ความคิดชาตินิยมแบบคับแคบคลั่งชาติเป็นอันตรายอย่างยิ่ง ประเทศจะเสียหายมากโดยไม่จำเป็นเลย จะเสียโอกาสดีๆไปหมด หรือนายกฯยังยืนยันว่า พื้นที่ใต้ปราสาทยังเป็นของไทยอยู่อย่างที่เคยพูดไว้ หรือการทะเลาะกับเพื่อนบ้านทำให้กองทัพยิ่งมีอำนาจและช่วยรัฐบาลที่ทำให้ประชาชนลืมปัญหาภายใน คล้ายกับตอนที่ คมช.ก็เคยทำมาก่อน และใช้คนไม่กี่ร้อยคนไปเคลื่อนกันนั้น อาจทำให้ประเทศเสียหายหลายแสนล้าน และจะยิ่งแก้ยากไปอีกนาน' </p>
<p><persName>นายจาตุรนต์</persName> ยังระบุด้วยว่า 'ที่นายกฯห่วงปัญหาเขาพระวิหารมากกว่าปัญหาเสื้อแดงนั้นถูกแล้ว แต่ท่านต้องมีท่าทีที่ชัดเจนกว่านี้ในทั้ง 2 เรื่อง โดยเฉพาะเรื่องที่ชายแดน เรื่องระหว่างประเทศปล่อยบานปลายจะเสียหายหนัก ไปประชุมที่ UN ก็จะอายเขา และไม่มีสมาธิ กลับบ้านได้ก็จริง แต่กลับมาแล้วจะยิ่งแก้อะไรไม่ได้'.
</p></body>
</news>
