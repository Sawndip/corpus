<teiHeader>
<fileDesc>
<titleStmt>
  <title>ชวรัตน์ไม่หวั่นม็อบแดงจะเกิดเหตุรุนแรง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29038  </bibl>
</sourceDesc>
</fileDesc>
</teiHeader>
<news>
<headline><persName>ชวรัตน์</persName>ไม่หวั่นม็อบแดงจะเกิดเหตุรุนแรง</headline>
<lead></lead>
<neck></neck>
<body><p> (18ก.ย.) <persName>นายชวรัตน์ ชาญวีรกูล</persName> รมว.มหาดไทย กล่าวระหว่างการประชุมกระทรวงมหาดไทย ไปยังผู้ว่าฯทั่วประเทศ ตอนหนึ่งว่า เรื่องการปกป้องสถาบันสำคัญของชาติ เพื่อเสริมสร้างความสมานฉันท์นั้น ถือเป็นนโยบายสำคัญสูงสุด ขอให้ผู้ว่าฯเร่งรณรงค์สร้างความรู้ ความเข้าใจที่ถูกต้องแก่ ประชาชน สังคมไทยในวันนี้เป็นสังคมแบบพหุนิยม เป็นสังคมที่กำลังเข้าสู่การเปลี่ยนแปลง เป็นสังคมแห่งความหลากหลาย แม้เราจะมีความคิดเห็นที่แตกต่างกัน แต่เราต้องเรียนรู้ที่จะอยู่ร่วมกัน รักกัน เคารพสิทธิและเสรีภาพ ยอมรับความแตกต่างของกันและกัน เพราะสิ่งที่สำคัญที่สุด คือ คนไทยทุกคนมีพ่อมีแม่พระองค์เดียวกัน คือ พระบาทสมเด็จพระเจ้าอยู่หัว และสมเด็จพระนางเจ้าฯ พระบรมราชินีนาถ ซึ่งตนเห็นว่าถ้าเราทุกคนระลึกถึงและยึดมั่นในพระองค์ท่าน บ้านเมืองคงสงบร่มเย็นกว่านี้</p>
<p><persName>นายชวรัตน์</persName>  ยังให้สัมภาษณ์ถึงกรณีที่ผู้ว่าราชการจังหวัดรายงานผลการประเมินจำนวนกลุ่มคนเสื้อแดงที่จะเดินทางเข้าร่วมชุมนุมในกรุงเทพฯ วันที่ 19 ก.ย.นี้ ว่า เท่าที่ทราบจากผู้ว่าฯ จำนวนที่รายงานเข้ามา น้อยกว่าที่คิด แค่จังหวัดละหลักพันไม่ใช่หลักหมื่น แต่หากรวมกันหลายจังหวัดก็อาจจะเป็นหลักหมื่น ซึ่งที่ได้รับรายงานมาในแต่ละจังหวัดก็ไม่มากอย่างที่เราเป็นห่วง ส่วนกรณีที่ทางศูนย์อำนวยการรักษาความสงบเรียบร้อย (ศรส.)ประเมินว่ามากกว่า 30,000 คนนั้น ตนก็ประเมินว่าน่าจะประมาณ 30,000 - 35,000 คน เพราะว่าประเทศไทยมีทั้งหมด 75 จังหวัด รวมกันแล้วอาจจะได้ ซึ่งทางกองอำนวยการรักษาความมั่นคงภายใน ( กอ.รมน.) ก็ไม่ประมาท ได้จัดกำลังไว้พอสมควรในการป้องกันเหตุร้ายที่เกิดขึ้น เชื่อว่าคงไม่มีเหตุรุนแรง เราพยายามจะใช้ความละมุนละม่อม เพื่อไม่เกิดความรุนแรงขึ้น ทั้งนี้ ทางกระทรวงมหาดไทย ก็ได้ตั้งวอร์รูมขึ้นมาติดตามสถานการณ์อยู่ ส่วนกรณีที่กลุ่มเสื้อแดงบอกว่าจะมีคนเข้าไปสร้างสถานการณ์ อาจจะหมายถึงเสื้อน้ำเงินหรือไม่นั้น <persName>นายชวรัตนต์</persName>กล่าวว่า กล่าวว่า ไม่มี กลุ่มเสื้อน้ำเงิน เป็นเสื้อปกป้องสถาบัน และไม่มีตนไม่เคยทราบข่าวที่มีการโยง<persName>นาย เนวิน ชิดชอบ</persName> แกนนำพรรคภูมิใจไทย เข้ามาในเรื่องนี้ด้วย</p>
<p>เมื่อถามถึงกรณีที่กลุ่มพันธมิตรประชาชนเพื่อประชาธิปไตย(พธม.)ไปประชุมที่บริเวณปราสาทเขาพระวิหาร <persName>นายชวรัตน์</persName> กล่าวว่า ได้ถามไปยังผู้ว่าฯ ศรีสะเกษได้รับรายงานว่าไม่มีอะไรน่าเป็นห่วง ซึ่งผู้ว่าฯก็ได้มอบนโยบายให้เจ้าหน้าที่ไปดูแลแล้ว</p>
<p>ด้าน<persName>นาย บุญจง วงศ์ไตรรัตน์</persName> รมช.มหาดไทย กล่าวว่า ความวุ่นวายของการชุมนุมของประชาชนยังเกิดขึ้นต่อเนื่อง และที่จะมีขึ้นที่ จ.นครราชสีมา และที่กรุงเทพฯ จึงต้องการให้ผู้ว่าฯ นายอำเภอ กำนัน ผู้ใหญ่บ้าน ไปทำความเข้าใจกับประชาชนเรื่องการชุมนุมว่าสิ่งใดควรไม่ควร โดยเฉพาะภาคเหนือ ภาคอีสาน ที่ยังมีการใช้กลยุทธให้มีการทำผิดกฎหมายอย่างชัดเจน สำหรับ พ.ร.บ.ความมั่นคงไม่ได้เป็นสิ่งวุ่นวายอะไร แค่ทำให้ดูสถานการณ์ได้อย่างเรียบร้อย อย่างไรก็ตาม ตนขอเป็นกำลังใจให้ผู้ว่านครราชสีมา ถ้ามีการชุมนุมใหญ่ให้ดูแลบ้านไร้กังวล<persName>พล.อ. เปรม ติณสูลานนท์</persName> ประธานองคมนตรีและรัฐบุรุษ ให้ดีด้วย</p></body>
</news>
