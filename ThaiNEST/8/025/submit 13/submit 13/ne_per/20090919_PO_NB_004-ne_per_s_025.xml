<teiHeader>
<fileDesc>
<titleStmt>
  <title>ประมวลสถานการณ์ประจำวัน  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190118&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประมวลสถานการณ์ประจำวัน</headline>
<lead></lead>
<neck></neck>
<body><p>กทม.มีฝนตกอย่างหนักและยังไม่มีทีท่าว่าฝนจะหยุด แต่แกนนำคนเสื้อแดง ต่างทยอยขึ้นปราศรัยบนเวที อาทิ <persName>นายวีระ มุสิกะพงศ์</persName> <persName>นายณัฐวุฒิ ไสยเกื้อ</persName> <persName>นายจตุพร พรหมพันธุ์</persName> ต่างสลับขึ้นปราศรัยขอให้ประชาชนอย่ากลัวสายฝน และให้ชุมนุมกันต่อไป โดยด้านหลังของเวที ทางกลุ่มผู้ชุมนุมได้เตรียมไม้อัดชานอ้อย ไว้เกือบ 100 แผ่น เพื่อป้องกันหากเจ้าหน้าที่เปิดเครื่องขยายเสียงความถี่สูงจะมาสลายชุมนุม ก็จะหยิบไม้อัดขึ้นทำเป็นแนวป้องกันเพื่อให้เสียงสะท้อนกลับไป ทั้งนี้ <persName>นายวีระ</persName> ได้อภิปรายบนเวทีว่า การชุมนุมครั้งนี้เป็นการชุมนุมเพื่อต้านรัฐประหาร และหากเราไม่มาต่อสู้ คมช.ก็จะได้ใจว่าประชาชนไม่ได้รับความเดือดร้อนในการยึดอำนาจ ซึ่งเราพร้อมชุมนุมต่อไปเมื่อเข้าสู่ปีที่ 4 ที่มา: http://www.bangkokbiznews.com</p>
<p>กลุ่มคนเสื้อแดงภาคอีสาน 19 จังหวัด นำโดย <persName>นายขวัญชัย ไพรพนา</persName> ประธานชมรมคนรักอุดร และแกนนำได้เดินทางถึง บริเวณเขตชลประทาน ต.ในเมือง อ.เมือง จ.นครราชสีมา พร้อมเปิดเวทีโดยใช้รถยนต์ปิกอัพ ติดเครื่องขยายเสียงปราศรัยโจมตี <persName>พล.อ.เปรม ติณสูลานนท์</persName> ประธานองคมนตรีและรัฐบุรุษ ต่อมา <persName>นายขวัญชัย ไพรพนา</persName> ,<persName>นายสุพร อัตถาวงศ์</persName> ได้เข้าเจรจากับ <persName>พล.ต.อ.จงรัก จุฑานนท์</persName> รองผู้บัญชาการตำรวจแห่งชาติ ส่วนด้าน <persName>นายอริสมันต์ พงศ์เรืองรอง</persName> ได้ขึ้นเวทีกล่าวปลุกระดมให้กลุ่มคนเสื้อแดงแถวหน้าฝ่าแนวกั้นของเจ้าหน้าที่ตำรวจ เพื่อจะบุกไปบ้านแม่ทัพของ<persName>พล.อ.เปรม</persName> โดยเจ้าหน้าที่ตำรวจ ก็ใช้กำลังตรึงแนวกั้นเต็มที่ โดยเน้นไม่ใช้ความรุนแรง ซึ่งกลุ่มคนเสื้อแดง ไม่สามารถฝ่าวงล้อมเข้าไปได้</p>
<p>ด้าน <persName>พล.อ.อนุพงษ์ เผ่าจินดา</persName> ผบ.ทบ. ให้สัมภาษณ์ผ่านรายการ “ลับ ลวง พราง” ทางสถานีข่าว 100.5 อสมท. ถึงการชุมนุมของกลุ่มคนเสื้อแดงว่า คงไม่มีเหตุการณ์อะไรรุนแรง วันนี้ทหารทำตามคำสั่งรัฐบาล ไม่ว่าจะมีเหตุการณ์อย่างไร ก็เป็นไปตามแผนนี้ นอกเหนือจากนี้ค่อยว่ากันอีกที แต่เราจะไม่ทำอะไร เมื่อถามว่า หากมีความจำเป็นอุปกรณ์ปราบจลาจลมีความพร้อมหรือไม่ ผบ.ทบ. กล่าวว่า การปฏิบัติการ เจ้าหน้าที่ทหาร-ตำรวจ จะไม่ใช้อาวุธ อุปกรณ์ทุกอย่างจะไม่ก่อให้เกิดอันตราย แต่ถ้าเหตุการณ์บานปลายจะไม่ใช้แก๊สน้ำตาจากเครื่องยิงจะใช้แบบขว้าง รวมถึงจะใช้กระสุนยางซึ่งมีขั้นตอนในการใช้ แต่จากการประเมินสถานการณ์ไม่น่าถึงขั้นต้องใช้กระสุนยาง หรือแก๊สน้ำตา เมื่อถามว่า คำสั่งระดับไหนที่ต้องอาศัยคำสั่งพิเศษจาก<persName>นายสุเทพ เทือกสุบรรณ</persName> รองนายกฯ ฝ่ายความมั่นคง <persName>พล.อ.อนุพงษ์</persName> กล่าวว่า ขณะนี้เป็นขั้นแรกการรักษาความสงบเรียบร้อย ทั้งนี้ไม่ได้มีการปราบจลาจล ต้องทำความเข้าใจประชาชนที่มาด้วยความบริสุทธิ์ใจ หวังว่าคงไม่มีเหตุร้ายเกิดขึ้น เมื่อถามว่า มีแนวคิดอย่างไรถึงจะสลายสีต่างๆให้ได้ <persName>พล.อ.อนุพงษ์</persName> กล่าวว่า ตัวผมเอง ก็คนเดียว-เสียงเดียว สิ่งที่เป็นอยู่ขณะนี้ เราทุกคนต้องช่วยกัน ทำให้เกิดความสามัคคี ไม่แบ่งแยก เสียงที่สำคัญคือเสียงของคนส่วนรวม >“กองทัพทำหน้าที่ของตัวเอง ขณะนี้ประเทศชาติต้องการความเรียบร้อย รัฐบาลให้เราทำ เราก็ทำกองทัพเป็นของประชาชน ข่าวสารที่ได้รับเป็นข่าวกรองที่ได้มา มีบางกลุ่มพยายามสร้างสถานการณ์ให้เกิดความรุนแรง เราคาดว่า น่าจะมีเหตุระเบิดตามจุดต่างๆ ในเขตกรุงเทพฯ เราก็จะตรวจสอบว่าพื้นที่ใดเราก็พยายามตรวจสอบ” <persName>พล.อ.อนุพงษ์</persName> กล่าว <persName>พล.อ.อนุพงษ์</persName> ย้ำด้วยว่า ขอให้พี่น้องช่วยกันสอดส่อง ในพื้นที่ใดมีสิ่งผิดปกติให้แจ้งเจ้าหน้าที่ในเขตนั้นๆ ไม่ว่าจะเป็นพื้นที่ใดก็ตาม โดยเฉพาะในพื้นที่ที่คิดว่าจะมีเหตุการณ์ ก็ให้รีบแจ้งโดยด่วน และพื้นที่สาธารณะก็ขอให้ระมัดระวังด้วย เมื่อถามว่า <persName>นายสุเทพ</persName>ระบุมี 4-5 กลุ่ม เตรียมที่จะป่วนในค่ำคืนนี้ <persName>พล.อ.อนุพงษ์</persName> กล่าวว่า น่าจะมีกลุ่มบางกลุ่มที่ก่อให้เกิดเหตุการณ์ เจ้าหน้าที่ก็พยายามติดตามในส่วนนี้ “เลิกคิดไปเลยจะมีปฏิวัติ อดีตรัฐบาลที่ผ่านมาหนักหนากว่านี้ ก็ยังไม่มีและไม่มีใครทำแน่ สบายใจได้ ผมขอยืนยันว่า เจ้าหน้าที่ตำรวจ-ทหาร ก็เป็นคนไทยด้วยกัน จะดูแลความสงบเรียบร้อย อยากขอร้องว่า ประเทศชาติมันเสียหายไปมากแล้ว ทุกส่วนต้องช่วยกันทำให้เกิดความเรียบร้อย เหตุการณ์ในวันนี้ถ้าไม่นำไปสู่ความรุนแรง เจ้าหน้าที่ก็จะไม่ใช้ความรุนแรง” <persName>พล.อ.อนุพงษ์</persName> กล่าว ที่มา: http://www.naewna.com</p></body>
</news>
