<teiHeader>
<fileDesc>
<titleStmt>
  <title>ศาล รธน. คัดแยกเอกสารส.ว.16 คนถือหุ้นในกิจการสื่อ และบริษัทที่ได้รับสัมปทานจากรัฐ โดยยืนยันเร่งพิจารณาให้เร็วที่สุด  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180082&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ศาล รธน. คัดแยกเอกสารส.ว.16 คนถือหุ้นในกิจการสื่อ และบริษัทที่ได้รับสัมปทานจากรัฐ โดยยืนยันเร่งพิจารณาให้เร็วที่สุด</headline>
<lead></lead>
<neck></neck>
<body><p>ศาลรัฐธรรมนูญ คัดแยกเอกสารสมาชิกวุฒิสภา 16 คนถือหุ้นในกิจการสื่อ และบริษัทที่ได้รับสัมปทานจากรัฐ โดยยืนยัน เร่งพิจารณาให้เร็วที่สุด ส่วนกำหนดวันพิจารณาขึ้นอยู่กับดุลพินิจของตุลาการศาลรัฐธรรมนูญ <persName>นายพสิษฐ์ ศักดาณรงค์</persName> เลขานุการประธานศาลรัฐธรรมนูญ พร้อมด้วย<persName>นายชาวนะ ไตรมาส</persName> เลขาธิการสำนักงานศาลรัฐธรรมนูญ และ<persName>นายปัญญา อุดชาชน</persName> รองเลขาธิการสำนักงานศาลรัฐธรรมนูญ แถลงความคืบหน้ากรณีที่ประธานวุฒิสภา ส่งสำนวนคดี 16 ส.ว. สิ้นสุดสมาชิกภาพ เนื่องจากถือหุ้นในกิจการสื่อ และบริษัทที่ได้รับสัมปทานจากรัฐ โดยนายพสิษฐ์ กล่าวว่า ขณะนี้ศาลรัฐธรรมนูญได้ประสานเจ้าหน้าที่สำนักงาน กกต. และสำนักงานเลขาธิการวุฒิสภา เพื่อมาช่วยคัดแยกเอกสารที่มีกว่า 1 แสนหน้า เนื่องจากสำนวนที่ส่งมามีการรวมเอกสารของสมาชิกวุฒิสภา 37 คน แต่ผู้ที่สิ้นสุดสมาชิกสภามีเพียง 16 คนเท่านั้น อีกทั้งเอกสารยังไม่สมบูรณ์ เนื่องจากมีบางส่วนไม่ได้รับรองสำเนา โดยยืนยันว่าจะเร่งดำเนินการโดยเร็ว เพื่อให้เอกสารสมบูรณ์ก่อนนำเข้าสู่การพิจารณาของตุลาการศาลรัฐธรรมนูญ ส่วนจะพิจารณาได้เมื่อใดนั้น ขึ้นอยู่กับดุลพินิจของตุลาการศาลรัฐธรรมนูญ </p></body>
</news>
