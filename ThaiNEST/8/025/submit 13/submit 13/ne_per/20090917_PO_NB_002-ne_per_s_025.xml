<teiHeader>
<fileDesc>
<titleStmt>
  <title>นายกฯ พร้อมให้ความสำคัญกับการบริหารด้านศาสนาอิสลาม เพิ่มค่าตอบแทนผู้บริหารองค์กรศาสนาอิสลาม  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170224&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ พร้อมให้ความสำคัญกับการบริหารด้านศาสนาอิสลาม เพิ่มค่าตอบแทนผู้บริหารองค์กรศาสนาอิสลาม</headline>
<lead></lead>
<neck></neck>
<body><p>นายกรัฐมนตรี พร้อมให้ความสำคัญกับการบริหารด้านศาสนาอิสลาม โดยในปีงบประมาณ 2553 ได้เพิ่มค่าตอบแทนให้แก่ผู้บริหารองค์กรศาสนาอิสลาม มีผลตั้งแต่เดือนตุลาคม 2552 <persName>นายอภิสิทธิ์ เวชชาชีวะ</persName> นายกรัฐมนตรี เชิญคณะทูตานุทูต ประเทศมุสลิมในประเทศไทย พร้อมด้วยผู้บริหารองค์กรศาสนาอิสลาม โต๊ะอิหม่าม และตัวแทนชาวไทยมุสลิม ร่วมรับประทนอาหารในงานละศีลอด ในช่วงแห่งการถือศีลอด หรือ เดือนรอมฎอน ประจำปี ฮิจเราะห์ศักราช (ฮ.ศ.) 1430 ของศาสนาอิสลาม โดยนายกรัฐมนตรี กล่าวว่า ศาสนาอิสลามถือเป็นศาสนาที่สำคัญของโลก มีคนทั่วโลกนับถือมากถึง 1,800 ล้านคน มีข้อบัญญัติเกี่ยวกับการปฏิบัติและจริยธรรม ครอบคลุมทุกด้าน ซี่งทำให้เกิดความสงบสุขในชีวิตและสังคม การปฏิบัติตนของมุสลิมทั่วโลกจึงเป็นที่ประทับใจของบุคคลทั่วไปที่ได้พบเห็น การปฏิบัติศาสนกิจ ถือว่ามีความสอดคล้องกับนโยบายของรัฐบาล ที่ต้องการส่งเสริมบทบาทของสถาบันครอบครัว ร่วมกับสถาบันศาสนา และสังคม ปลูกฝังค่านิยมที่ดีส่งเสริมการปรับปรุงองค์กรและกลไกที่รับผิดชอบด้านศาสนา ให้สามารถบริหารจัดการอย่างมีประสิทธิภาพ นายกรัฐมนตรี กล่าวอีกว่า รัฐบาลให้ความสำคัญกับการบริหารด้านศาสนาอิสลาม โดยเฉพาะปีงบประมาณ 2553 กรมการปกครอง กระทรวงมหาดไทย เสนอเพิ่มค่าตอบแทนผู้บริหารองค์กรศาสนาอิสลาม ตั้งแต่ประธานกรรมการ อิสลามประจำจังหวัด ได้รับค่าตอบแทนตั้งแต่ 1,900-3,500 บาท และ อิหม่าม คอเต็บ บิหลั่น ได้รับค่าตอบแทนตั้งแต่ 1,000 – 1,200 บาทต่อเดือน ทุกมัสยิดทั่วประเทศ โดยมีผลตั้งแต่เดือนตุลาคม 2552</p></body>
</news>
