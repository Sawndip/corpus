<teiHeader>
<fileDesc>
<titleStmt>
  <title>อภิสิทธิ์ปรับแผนเดินเกมดันปทีป  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 07:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21036  </bibl>
</sourceDesc>
</fileDesc>
</teiHeader>
<news>
<headline><persName>อภิสิทธิ์</persName>ปรับแผนเดินเกมดัน<persName>ปทีป</persName></headline>
<lead></lead>
<neck></neck>
<body><p>คนใกล้ชิด “<persName>นายกฯอภิสิทธิ์</persName>” ปูดเตรียมตั้ง<persName>ปทีป</persName> ทำหน้าที่รักษาการผบ.ตร. หลังเดินเกมเลื่อนประชุมก.ต.ช.รอบ 2 ออกไปไม่มีกำหนด เพื่อรักษาน้ำใจทุกฝ่ายไว้ ขณะที่ “<persName>ธานี</persName>” สายตรงถึงนายกฯคุยประเด็นจำใจต้องเปลี่ยวขั้ว แต่แค่ปรึกษาทุกอย่างยึดตามนายกฯ “<persName>สุเทพ</persName>” มั่นใจ "<persName>อภิสิทธิ์</persName>" คิดทุกอย่างดีแล้วตัดสินใจเลื่อนโหวตผบ.ตร.คนใหม่ วอนสังคมเข้าใจภาวะผู้นำนายกฯคิดทุกอย่างรอบคอบ ชี้เลื่อนประชุมก.ต.ช.ไม่ขวางจัดโผนายตำรวจประจำปี “<persName>อดีตนายกฯทักษิณ</persName>” อัดการเมืองแทรกแซงวงการตำรวจห่วงคนทำงานเสียขวัญ เพื่อไทยอัด “<persName>มาร์ค</persName>” ขาดภาวะผู้นำ “<persName>เทพไท</persName>” โต้ทันควัน</p>
<p>หลังจากที่<persName>นายอภิสิทธิ์ เวชชาชีวะ</persName> นายกรัฐมนตรี ในฐานะประธานคณะกรรมการนโยบายตำรวจแห่งชาติ หรือก.ต.ช. นัดประชุมเมื่อวันที่ 16 ก.ย.ที่ผ่านมา เพื่อเลือกผบ.ตร.คนใหม่ ซึ่งเป็นที่คาดกันว่าจะมีการเสนอชื่อ<persName>พล.ต.อ.ปทีป ตันประเสริฐ</persName> จเรตำรวจแห่งชาติ และมีคู่ชิงตำแหน่ง คือ <persName>พล.ต.อ.จุมพล มั่นหมาย</persName> รอง ผบ.ตร. แต่ทางนายกรัฐมนตรี ได้ใช้เวลาเพียง 30 นาทีในการประชุมพร้อมออกมาแถลงว่าเลื่อนการเลือก ผบ.ตร.ออกไปไม่มีกำหนดเนื่องจากต้องการให้เวลา ก.ต.ช.ในการพิจารณาบุคคลที่เหมาะสม และอาจจะต้องตั้งรักษาการ ผบ.ตร.ดูแลงานหลังจากสิ้นสุดเดือนก.ย.นี้ไปแล้ว ตามที่ได้เสนอข่าวไปแล้วนั้น</p>
<p>ความคืบหน้าเมื่อเวลา 08.00 น. วันที่ 17 ก.ย. ที่ทำเนียบรัฐบาล <persName>นายสุเทพ เทือกสุบรรณ</persName> รองนายกรัฐมนตรี ฝ่ายความมั่นคง กล่าวถึงการเลื่อนประชุม ก.ต.ช.แล้วมีหลายฝ่ายมองว่านายกรัฐมนตรีขาดภาวะความเป็นผู้นำว่า ตนกลับมองว่านายกรัฐมนตรีตัดสินใจได้ดี เมื่อเห็นว่าเรื่องดังกล่าวจะทำให้มีคนวิพากษ์วิจารณ์แปลสถานการณ์ไปในทางที่เป็นลบหรือผิด แล้วตัดสินใจเลื่อนออกไป ตนเห็นว่าการกระทำเช่นนี้คือการเป็นผู้นำที่ดี เพราะผู้นำที่ดีเมื่อรู้ว่าสถานการณ์เป็นอย่างไรจะต้องปรับปรุงแก้ไขยุทธวิธีในการปฏิบัติ ทั้งนี้ ผบ.ตร.เป็น ตำแหน่งที่ต้องดูแลตำรวจเป็นแสนคนจึงต้องพิถีพิถันกันหน่อย      และการตั้ง ผบ.ตร.ก็ไม่ได้ต้องการให้มาสนองนโยบายของรัฐบาลแต่ตั้งเพื่อให้มาทำงานให้กับประชาชนและประเทศ ตนคิดว่านายกรัฐมนตรีตัดสินใจดีแล้ว</p>
<p>เมื่อถามว่าหลักการของรัฐบาลต้องการอย่างไร <persName>นายสุเทพ</persName> กล่าวว่า อยากได้คนที่เหมาะสมที่สุดโดยต้องพิจารณาและใช้เวลา เดี๋ยวก็จะชัดเจนไปเอง ต่อข้อถามว่าเหตุที่ต้องตัดสินใจเลื่อนออกไปก่อนเพราะไม่สามารถควบคุมสถานการณ์ได้ใช่หรือไม่ <persName>นายสุเทพ</persName> กล่าวว่า ตนไม่คิดว่าเป็นอย่างนั้น ที่นายกรัฐมนตรีคุยกับตนก็ไม่ได้พูดอะไรอย่างนั้นเลย ตนคิดว่าเมื่อนายกรัฐมนตรีเห็นว่าคนจะแปลเจตนาผิด แปลความหมายกระบวนการในการคัดเลือก ผบ.ตร. ผิดไปก็เห็นว่าจะทำให้เกิดความเสียหายจึงตัดสินใจเลื่อนออกไปก็ถูกต้องแล้ว ซึ่งนายกรัฐมนตรีก็ชี้แจงอย่างชัดเจน และตนคิดว่าการเลื่อนการแต่งตั้ง ผบ.ตร.ออกไปนั้นไม่กระทบกับการแต่งตั้งโยกย้าย เพราะได้หารือกับ <persName>พล.ต.อ.ธานี สมบูรณ์ทรัพย์</persName> รรท.ผบ.ตร. เพื่อเตรียมเดินหน้าต่อไปและยืนยันว่าเรื่องการแต่งตั้ง ผบ.ตร.นี้จะไม่เป็นปัญหากับรัฐบาล </p>
<p>ที่รัฐสภา เวลา 09.00 น. ผู้สื่อข่าวสอบถาม<persName>นายอภิสิทธิ์</persName> ถึงกระแสข่าว <persName>พล.ต.อ.ธานี</persName> เปลี่ยนใจไม่เห็นด้วยกับนายกรัฐมนตรี ในการพิจารณาตำแหน่ง ผบ.ตร. จนทำให้การประชุม ก.ต.ช.ไม่ได้ข้อยุติ โดยนายกรัฐมนตรี กล่าวว่า ไม่มีครับ จากนั้นได้เดินทางเข้าประชุมสภา</p>
<p><persName>นายณัฐวุฒิ ใสยเกื้อ</persName> แกนนำ นปช. กล่าวถึงกรณีที่<persName>นายอภิสิทธิ์</persName> สั่งเลื่อนการประชุม   ก.ต.ช.ว่า ขอแนะนำให้<persName>นายอภิสิทธิ์</persName>ลาออกจาก  นายกรัฐมนตรีทันทีเพราะไม่มีสภาพการเป็นผู้นำ  ของประเทศนี้ หรือไม่ก็ให้ตัดสินใจยุบสภา เพราะ ไม่ว่าจะเกิดอะไรขึ้น วันนี้<persName>นายอภิสิทธิ์</persName>ไม่ได้รับ  ความร่วมมือจากพรรคร่วมรัฐบาลแล้ว</p>
<p><persName>พล.ต.อ.วิรุฬ ฟื้นแสน</persName> ส.ส.สัดส่วน พรรค  เพื่อไทยในฐานะอดีตรอง ผบ.ตร. กล่าวถึงการ  เลื่อนแต่งตั้ง ผบ.ตร.ว่า ปัญหานี้หากมองผลกระทบทางการเมืองก็ต้องถือว่าความเป็นผู้นำของ<persName>นายอภิสิทธิ์</persName> ขาดความน่าเชื่อถือ แต่ยังเชื่อว่าจะกระทบต่อการทำงานของตำรวจ สิ่งที่เกิดขึ้นไม่ได้เกี่ยวกับคุณสมบัติขอ<persName>ง พล.ต.อ.ปทีป</persName> และ <persName>พล.ต.อ.จุมพล</persName> แต่ปัญหาเกิดจากความไม่ลงตัวทางการเมืองมากกว่า</p>
<p><persName>นายพีรพันธุ์ พาลุสุข</persName> ส.ส.ยโสธร พรรคเพื่อไทย กล่าวว่า หากมองตามนัยทางการเมืองถือว่าภาวะผู้นำหมดลงแล้ว ทางออกของเรื่องนี้มีด้วยกัน 2 ทางคือ 1.พรรคประชาธิปัตย์เสนอชื่อนายกรัฐมนตรีคนใหม่ และ 2.ให้นายกรัฐมนตรีประกาศยุบสภา ส่วนเรื่องสัญญาณพิเศษนั้นเป็นเรื่องภายนอกเพราะปัญหาการแต่งตั้ง ผบ.ตร.นั้นเป็นเรื่องการบริหารจัดการของนายกรัฐมนตรีเอง</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่ <persName>พล.ต.อ.   วิสุทธิ์ กิตติวัฒน์</persName> นายกสมาคมตำรวจ และ <persName>พล.ต.ท.ชัจจ์ กุลดิลก</persName> อดีตรองเลขาธิการนายกรัฐมนตรี ระบุนายกรัฐมนตรีขาดภาวะผู้นำว่าไม่เป็นความจริง เป็นการวิจารณ์อย่างมีอคติส่วน   ตัวเพื่อเอื้อประโยชน์ให้กับฝ่ายการเมือง ซึ่งคนที่เป็นนายกรัฐมนตรีการจะตัดสินใจบางเรื่องต้องใช้ดุลพินิจอย่างรอบคอบ เพราะหากตัดสินใจผิดพลาด ฐานะของนายกรัฐมนตรีจะต้องรับผิดชอบการแต่งตั้งผู้เป็น ผบ.ตร. นายกรัฐมนตรีได้ใช้ความพยายามที่สุดแล้วในลักษณะบัวไม่ให้ช้ำ   น้ำไม่ให้ขุ่น ถ้าเรื่องนี้เป็นหนังก็ต้องเป็นหนัง      ยาว เมื่อหนังจบทุกคนจะเข้าใจว่าใครคือพระเอก     ตัวจริง </p>
<p><persName>นายเทพไท</persName> กล่าวต่อว่า ส่วนที่โฆษก      พรรคเพื่อไทยวิเคราะห์สาเหตุการเลื่อนประชุม ก.ต.ช. โดยระบุนายกรัฐมนตรีไม่มั่นใจในข้อกฎหมายหรือการต่อรองกับพรรคภูมิใจไทยและกลัวจะตกจากตำแหน่งนั้น ไม่เป็นความจริง เพราะการประชุม ก.ต.ช.ครั้งที่ผ่านมาไม่มีประเด็นข้อกฎหมายเข้ามาเกี่ยวข้อง ส่วนประเด็นการต่อรองกับพรรคภูมิใจไทยก็ขอยืน   ยันได้ว่าไม่เคยบริหารงานแผ่นดินด้วยการต่อ   รองกับพรรคร่วมรัฐบาล ส่วนการกลัวจะหลุด   จากเก้าอี้นั้นขอยืนยันว่า <persName>นายอภิสิทธิ์</persName>เป็นคนที่ไม่ยึดกับตำแหน่งเพียงแต่ตระหนักต่อภาระหน้าที่</p>
<p>แหล่งข่าวระดับสูงจากพรรคภูมิใจไทย (ภท.) เปิดเผยว่า ภายหลังการประชุมก.ต.ช. <persName>นายนิพนธ์ พร้อมพันธุ์</persName> เลขาธิการนายกรัฐมนตรี ได้โทรศัพท์สายตรงถึงแกนนำพรรคภูมิใจไทยขอให้ช่วยให้ข่าวการประชุม ก.ต.ช. เป็นไปอย่างราบรื่น ซึ่งพรรคภูมิใจไทยก็เห็นด้วยว่าเป็น ทางออกที่ดี การเลื่อนประชุมจึงเป็นการคลายล็อกทำให้<persName>นายนิพนธ์</persName>ไม่ต้องลาออกจาก         ตำแหน่ง ขณะนี้รัฐบาลพยายามประคับประคอง  สถานการณ์ในพรรคร่วมรัฐบาลไว้ ไม่ให้เกิดความ เห็นไม่ลงรอยกันถึงขั้นต้องแตกหักหรือยุบสภา หลังจากมีเหตุถึง 4-5 ครั้งก่อนหน้านี้ที่สถานการณ์เหมือนจะถึงขั้นยุบสภา </p>
<p>ผู้สื่อข่าวรายงานว่า <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้โพสต์ข้อความผ่านเว็บไซต์ twitter.com ถึงกรณีที่ประชุม ก.ต.ช.     เลื่อนว่า “เป็นยุคที่ตำรวจเราถูกแทรกแซงอย่างสุด ๆ ถ้าคนไม่เข้าใจกฎหมายระเบียบภายในตำรวจไปยุ่งกับการบริหารลึกเกินไปก็จะเสียขวัญอย่างนี้ครับ”</p>
<p>แหล่งข่าวใกล้ชิดนายกรัฐมนตรี กล่าวถึงกรณีที่มีข่าวว่า <persName>พล.ต.อ.ธานี</persName> เปลี่ยนใจว่า ก่อนประชุม ก.ต.ช. <persName>พล.ต.อ.ธานี</persName>ได้โทรศัพท์มาหานายกฯเพื่อเล่าข้อขัดข้องบางประการที่ทำให้สนับสนุน <persName>พล.ต.อ.ปทีป</persName> ไม่ได้ แต่เป็นเพียงการเล่าถึงเหตุการณ์ที่เกิดขึ้น ที่สำคัญ <persName>พล.ต.อ.ธานี</persName> ไม่ได้บอกว่าจะยกมือให้กับ <persName>พล.ต.อ.จุมพล</persName> แต่บอกว่า การตัดสินใจขึ้นอยู่กับนายกฯ หากทำตามแล้ว นายกฯต้องช่วยรับผิดชอบด้วย ทั้งนี้ในที่ประชุมนายกฯเป็นคนเสนอเองว่าให้เลื่อนการประชุมออกไป เพราะกรรมการ ก.ต.ช. อาจกังวลเรื่องข้อกฎหมายบางอย่าง</p>
<p>ที่สำคัญนายกฯยังเป็นคนขอให้ที่ประชุมให้อำนาจในการแต่งตั้งรักษาราชการ ผบ.ตร. หาก   พ้นวันที่ 30 ก.ย.นี้ ซึ่งที่ประชุมก็มีมติเป็นเอกฉันท์ ทำให้นายกฯเตรียมแก้เกมเอาไว้ โดยการตั้งรักษาราชการ ผบ.ตร.ยาว เช่นเดียวกับที่เคยตั้ง <persName>พล.ต.อ.สุนทร ซ้ายขวัญ</persName> รรท.ผบ.ตร.   เป็นเวลา 7 เดือน โดยคนที่คาดว่านายกฯจะแต่งตั้งเป็นรรท.ผบ.ตร.นอกจาก <persName>พล.ต.อ.ปทีป</persName> แล้วยังมี <persName>พล.ต.อ.วิเชียร พจน์โพธิ์ศรี</persName> ที่ปรึกษา (สบ10) ด้วย โดยก่อนการประชุม ก.ต.ช. นายกฯได้เข้าหารือกับ<persName>นายชวน หลีกภัย</persName> ประธานสภาที่ปรึกษาพรรคประชาธิปัตย์ ซึ่ง<persName>นายชวน</persName>ก็ยืนยันว่าพร้อมสนับสนุนการตัดสินใจของนายกฯ  </p>
<p>ดังนั้นไม่ว่าจะนัดประชุม ก.ต.ช.อีกกี่ครั้งนายกฯก็จะเสนอชื่อ <persName>พล.ต.อ.ปทีป</persName> เป็น ผบ.ตร.คนใหม่ เพราะนายกฯไม่ต้องการเลือกคนที่เป็นเพื่อนกับ <persName>พ.ต.ท.ทักษิณ</persName> เพราะไม่มั่นใจว่าจะช่วยเหลือเรื่องคดี อีกทั้งนายกฯเห็นว่าแม้การประชุม ก.ต.ช.ครั้งล่าสุดจะมีเสียงในมือเพียงพอ ในการผลักดันให้ <persName>พล.ต.อ.ปทีป</persName> เป็น ผบ.ตร. แต่คิดว่า เลือกไปทุกอย่างก็จะไม่จบ การตั้ง  รักษาราชการ ผบ.ตร.ยาวจึงเป็นทางออกที่ดีที่สุด เพราะนายกฯ ไม่ได้เลือกใคร ที่สำคัญ<persName>นายนิพนธ์</persName> ก็ไม่ต้องลำบากใจด้วย จึงตัดสินใจเลื่อนการประชุม ก.ต.ช.ออกไปไม่มีกำหนด โดยเหตุผลส่วนหนึ่งคือต้องการให้กระแสสังคมหันมาสนับสนุนการตัดสินใจของตัวเองด้วย</p>
<p><persName>นายวิชัย วิวิตเสวี</persName> กรรมการป.ป.ช. กล่าวว่า ที่ประชุมยังไม่มีการรับรองการลงมติ      การชี้มูลความผิดเจ้าหน้าที่รัฐในกรณีการสั่งการ   สลายการชุมนุม วันที่ 7 ต.ค. 51 เนื่องจาก   <persName>พล.ต.อ.พัชรวาท</persName> ทำหนังสือร้องขอความเป็นธรรมอีกรอบมายัง ป.ป.ช.กรณีที่ไม่ได้รับความเป็นธรรม ซึ่ง ป.ป.ช.ได้มอบให้เจ้าหน้าที่ไปดูข้อมูลที่ <persName>พล.ต.อ.พัชรวาท</persName> ยื่นมาล่าสุดว่า มีข้อมูลน้ำหนักรับฟังได้หรือไม่ แล้วนำกลับมารายงานให้ที่ประชุมอีกครั้งในวันที่ 22 ก.ย. หากคณะกรรมการ ป.ป.ช.เห็นว่า ข้อมูลดังกล่าวไม่มีน้ำหนักรับฟังได้ ก็จะลงมติรับรองการชี้มูลความผิดคดีนี้ทันที จากนั้นคาดว่าในวันที่ 23 หรือ 24 ก.ย. จะส่งรายงานให้ผู้บังคับบัญชาคือ นายกรัฐมนตรี และสำนักงานอัยการสูงสุด รับทราบเพื่อดำเนินคดีทางวินัยและอาญาต่อไป ซึ่งนายกรัฐมนตรีจะต้องดำเนินการลงโทษภายใน 30 วัน หลังจากที่ได้รับหนังสือจากป.ป.ช. </p></body>
</news>
