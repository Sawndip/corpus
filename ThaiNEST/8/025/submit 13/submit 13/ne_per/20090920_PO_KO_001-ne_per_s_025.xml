<teiHeader>
<fileDesc>
<titleStmt>
  <title>สุริยะใสลั่น5แกนนำไม่ลอยแพกลุ่มทวงพระวิหาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090920/29201  </bibl>
</sourceDesc>
</fileDesc>
</teiHeader>
<news>
<headline><persName>สุริยะใส</persName>ลั่น5แกนนำไม่ลอยแพกลุ่มทวงพระวิหาร</headline>
<lead>" <persName>สุริยะใส</persName> " ลั่น 5 แกนนำพันธมิตรฯ ไม่เคยคิดลอยแพกลุ่มทวงเขาพระวิหาร ชี้เหตุที่ " <persName>วีระ</persName> " ยอมเป็นแกนนำเเคลื่อนไหว เพราะรู้ข้อมูลมากกว่าใคร ระบุสื่อบางค่ายตีข่าวไปเอง เตรียมหารือเพื่อวางแนวทางในการเคลื่อนไหวใหญ่</lead>
<neck></neck>
<body><p>(20ก.ย.) <persName>นายสุริยะใส กตะศิลา</persName> ผู้ประสานงานพันธมิตรประชาชนเพื่อประชาธิปไตย เลขาธิการพรรคการเมืองใหม่ (กมม.) กล่าวถึงการเคลื่แนไหวของกลุ่มเครือข่ายประชาชนทวงคืนเขาพระวิหาร แม้ว่าจะไม่ได้เป็นการเคลื่อนไหวในนามมติของ 5 แกนนำพันธมิตรฯ ก็ตาม แต่ก็ถือว่าเป็นสิทธิและหน้าที่ของประชาชนคนไทย ตามรัฐธรรมนูญ ที่ต้องพิทักษ์และหวงแหนอธิปไตยของชาติ ซึ่งการเคลื่อนไหวตามรัฐธรรมนูญต้องได้รับการคุ้มครองจากเจ้าหน้าที่ของรัฐทุกระดับ
</p>
<p>" การเคลื่อนไหวครั้งนี้ 5 แกนนำได้แสดงความห่วงใยต่อสถานการณ์ และมีการสื่อสารกับประชาชนที่เคลื่อนไหว ซึ่งส่วนใหญ่เป็นมวลชนที่เคยต่อสู้กับพันธมิตรฯ มาตลอด และมั่นใจว่าจะไม่มีปัญหารุนแรงอะไร หากคนของรัฐไม่ไปจัดตั้งหรือบิดเบือนปลุกระดมมวลชนเข้ามาขัดขวาง และใช้ความรุนแรงสกัดกั้นก็คงไม่เกิดความรุนแรงอะไร ส่วนที่มีข่าวบางสำนักอ้างคำสัมภาษณ์ของ<persName>พล.ต.จำลอง ศรีเมือง</persName> และตัวผมทำนองว่าแกนนำลอยแพ และออกตัวไม่มีส่วนเกี่ยวข้องกับ<persName>นายวีระ สมความคิด</persName> และการเคลื่อนไหวครั้งนี้นั้น ไม่เป็นความจริง และไม่มีความขัดแย้งหรือแตกแยกกันอย่างที่ข่าวบางสำนักพยายามเสนอ  ซึ่งผมได้สอบถามไปยังพล.ต.จำลอง ท่านก็ปฏิเสธว่าไม่ได้สัมภาษณ์อย่างนั้น และผมได้พยายามแจ้งไปยังสำนักข่าวหลายแห่งเพื่อชี้แจง แต่สำนักข่าวบางแห่งก็ไม่ได้แก้ไขข่าวให้
</p>
<p><persName>นายสุริยะใส</persName> กล่าวต่อว่า แม้เรื่องนี้จะไม่ใช่มติ 5 แกนนำ แต่เครือข่ายพันธมิตรฯ ทั่วประเทศก็มีอิสระในการตัดสินใจเข้าร่วมการเคลื่อนไหวเรื่องนี้อย่างเต็มที่ และสาเหตุที่<persName>นายวีระ</persName> สมความคิดออกมานำในเรื่องนี้ก็เพราะ<persName>นายวีระ</persName> ลงพื้นที่ตรวจสอบข้อเท็จจริง และเป็นคนที่สนใจติดตามเรื่องนี้เป็นพิเศษมาก่อนกรณีข้อพิพาทเขาพระวิหารนั้น จุดยืนของ 5 แกนนำ เป็นจุดยืนเดียวกับเครือข่ายประชาชนทวงคืนเขาพระวิหาร ที่นำโดย<persName>นายวีระ</persName> ซึ่งเห็นว่าชาวกัมพูชาได้รุกล้ำดินแดนไทยในพื้นที่บริเวณ 4.6 ตารางกิโลเมตร และรัฐบาลรวมทั้งกองทัพจะต้องเร่งผลักดันชาวกัมพูชาออกไป พวกเราเห็นด้วยกับแนวทางเจรจา และไม่สนับสนุนแนวทางการทำสงคราม แต่รัฐบาลจะต้องชี้แจงกรอบเวลา และแนวปฏิบัติที่ชัดเจน  ไม่ใช่อ้างว่าอยู่ระหว่างเจรจาแต่ไม่มีความคืบหน้า ซ้ำร้ายการเจรจายังมีเงื่อนงำเรื่องผลประโยชน์ด้านพลังงานเข้ามาปะปนอยู่ด้วย และยืนยันว่าทาง 5 แกนนำให้ความสำคัญกับเรื่องนี้มาโดยตลอด และจะหาทางเคลื่อนไหวต่อไปเพื่อทวงคืนอธิปไตยของชาติกลับคืนมา ซึ่งเร็วๆ นี้คงจะมีการหารือกันในที่ประชุม 5 แกนนำถึงมาตรการและแนวทางในการเคลื่อนไหวใหญ่
</p></body>
</news>
