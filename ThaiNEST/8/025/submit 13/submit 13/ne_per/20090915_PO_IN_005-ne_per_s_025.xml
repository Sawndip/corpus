<teiHeader>
<fileDesc>
<titleStmt>
  <title>นายกยันพร้อมเคารพสิทธิเสรีภาพของสื่อ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-15 20:08:31  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189728  </bibl>
</sourceDesc>
</fileDesc>
</teiHeader>
<news>
<headline>นายกยันพร้อมเคารพสิทธิเสรีภาพของสื่อ</headline>
<lead>นายกรัฐมนตรี ยืนยัน พร้อมเคารพในสิทธิและเสรีภาพของสื่อมวลชน</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี ร่วมงานสื่อมวลชนสังสรรค์โดยได้กล่าวภายในงานว่า นายกฯกับสื่อมวลชนทำงานพึ่งพาอาศัยกันมาโดยตลอดและอาจมีการกระทบกระทั่งกันบ้าง โดยยอมรับในการตรวจสอบและการวิพากษ์วิจารณ์ ซึ่งจะเคารพในสิทธิและเสรีภาพการทำงานของสื่อมวลชน และพร้อมที่จะให้ความร่วมมือและสนับสนุนการทำงานของสื่อมวลชนอย่างแท้จริง โดยงานนี้ทำให้ได้รับฟังและแลกเปลี่ยนความคิดเห็นกับสื่อมวลชน อย่างไรก็ตาม ในสถานการณ์ปัจจุบันทุกอาชีพถือว่ามีความท้าทายเหมือนกัน โดยเฉพาะสื่อมวลชนที่ต้องยึดมั่นในจรรยาบรรณของวิชาชีพ ทั้งนี้ 9 เดือนที่ผ่านมาในการทำงานของรัฐบาลบ้านเมืองมีปัญหา แต่ทุกภาคส่วนได้ให้ความร่วมมือกันเป็นอย่างดีโดยเฉพาะสื่อมวลชนที่นำเสนอข่าวอย่างเป็นกลาง</p></body>
</news>
