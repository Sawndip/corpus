<teiHeader>
<fileDesc>
<titleStmt>
  <title>รัฐบาลเชิญชวนประชาชนชาวไทยร่วมร้องเพลงชาติพร้อมกันทั่วประเทศเพื่อปลูกจิตสำนึกรักสามัคคีของคนในชาติ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160083&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาลเชิญชวนประชาชนชาวไทยร่วมร้องเพลงชาติพร้อมกันทั่วประเทศเพื่อปลูกจิตสำนึกรักสามัคคีของคนในชาติ</headline>
<lead></lead>
<neck></neck>
<body><p>รัฐบาลเชิญชวนประชาชนชาวไทยร่วมร้องเพลงชาติพร้อมกันทั่วประเทศ เพื่อสร้างจิตสำนึกรักสามัคคีของคนในชาติ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี กล่าวว่า รัฐบาลเตรียมดำเนินโครงการไทยสามัคคี ไทยเข้มแข็ง เพื่อสร้างจิตสำนึกรักสามัคคีของประชาชนในชาติ เพราะประชาชนส่วนใหญ่ต้องการให้บ้านเมืองเกิดความสงบและให้ทุกฝ่ายมีความรักสามัคคี โดยโครงการนี้จะใช้เพลงชาติเป็นสื่อแสดงออกถึงความรักสามัคคีของคนในชาติ โดยจะเริ่มนำร่องที่จังหวัดกระบี่เป็นจังหวัดแรก ในวันที่ 20 กันยายนและจะสิ้นสุดกิจกรรมในวันที่ 4 ธันวาคม ซึ่งกรุงเทพมหานครเป็นจังหวัดสุดท้าย ส่วนในวันที่ 5 ธันวาคม ซึ่งตรงกับวันเฉลิมพระชนม์พรรษาพระบาทสมเด็จพระเจ้าอยู่หัว จะมีการร้องเพลงชาติพร้อมกันทั่วประเทศ ทั้งนี้ จะใช้สถานีวิทยุโทรทัศน์แห่งประเทศไทยช่อง 11 เป็นแม่ข่ายในการถ่ายทอดกิจกรรมหมุนเวียนไปตามจังหวัดต่างๆ รัฐมนตรีประจำสำนักนายกรัฐมนตรี ยืนยันว่า การดำเนินโครงการครั้งนี้ ไม่ได้เป็นการจัดมวลชนเพื่อปะทะกับกลุ่มผู้ชุมนุมตามที่มีกระแสข่าว แต่เป็นการจัดกิจกรรมเพื่อให้ประชาชนได้แสดงออก โดยจะเปิดตัวอย่างเป็นทางการในวันที่ 18 กันยายนนี้ ซึ่งนายกรัฐมนตรีจะนำคณะรัฐมนตรีและบุคคลที่เกี่ยวข้องเข้าร่วมกิจกรรม และนายกรัฐมนตรีจะนำร้องเพลงชาติเป็นการเริ่มโครงการ </p></body>
</news>
