<teiHeader>
<fileDesc>
<titleStmt>
  <title>ทูตสหรัฐฯหวังเสื้อแดงม็อบ19ก.ย.อย่างสันติ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29020  </bibl>
</sourceDesc>
</fileDesc>
</teiHeader>
<news>
<headline>ทูตสหรัฐฯหวังเสื้อแดงม็อบ19ก.ย.อย่างสันติ</headline>
<lead>ทูตสหรัฐฯชี้เสื้อแดงชุมนุม 19 ก.ย.เป็นสิทธิ์ที่ทำได้ เชื่อชุมนุมอย่างสันติ ส่วนปัญหาบริเวณปราสาทพระวิหารถือเป็นเรื่องภายในระหว่างไทย-กัมพูชา สหรัฐจะไม่เข้ามาแทรกแซง</lead>
<neck></neck>
<body><P>เมื่อเวลา 13.30 น. 18 ก.ย.ที่ทำเนียบรัฐบาล <persName>นายอีริค จี จอห์น</persName> เอกอัคราชทูตสหรัฐอเมริกาประจำประเทศไทย เข้าพบ<persName>นายอภิสิทธิ์ เวชชาชีวะ</persName> นายกรัฐมนตรี ที่ตึกไทยคู่ฟ้า ทำเนียบรัฐบาล เพื่อหารือเกี่ยวกับการเดินทางไปร่วมประชุมสหประชาชาติ ที่สหรัฐอเมริกา ระหว่างวันที่ 21-27 ก.ย.นี้ โดยใช้เวลาหารือประมาณ 1 ชั่วโมง</p>
<p> จากนั้น <persName>นายอีริค</persName>ให้สัมภาษณ์ถึงกรณีที่กลุ่มคนเสื้อแดงจะชุมนุมในวันที่ 19 ก.ย.นี้ ว่า สหรัฐฯเป็นมิตรกับประเทศไทย การชุมนุมในวันที่ 19 ก.ย.นี้ เป็นการแสดงออกที่ทุกคนมีเสรีภาพ สามารถแสดงออกได้ และคิดว่าทางกลุ่มคนเสื้อแดงจะแสดงออกอย่างสันติ เมื่อถามว่าเป็นห่วงในส่วนของนักท่องเที่ยวชาวอเมริกันที่อยู่ในประเทศไทยหรือไม่ <persName>นายอีริค</persName> กล่าวว่า ไม่ ส่วนการดูแลความปลอดภัยนั้นเป็นเรื่องภายในของไทย ทางสหรัฐฯคงไม่เข้ามายุ่งเกี่ยว นอกจากนี้การที่รัฐบาลประกาศ พ.ร.บ.ความมั่นคงฯ ก็ถือเป็นเรื่องภายในที่สามารถดำเนินการได้</p>
<p>ผู้สื่อข่าวถามว่าในการหารือกับ<persName>นายอภิสิทธิ์</persName>วันนี้ได้มีการสอบถามเกี่ยวกับปัญหาสถานการณ์บริเวณปราสาทพระวิหารหรือไม่ <persName>นายอีริค</persName> กล่าวว่า เรื่องนี้เป็นเรื่องระหว่างไทยกับกัมพูชา สหรัฐฯคงไม่เข้ามาแทรกแซง</p></body>
</news>
