<teiHeader>
<fileDesc>
<titleStmt>
  <title>ศาลสั่งเพิกถอนสิทธิ์'ส.ว.นครสวรรค์'5ปี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 13:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21134  </bibl>
</sourceDesc>
</fileDesc>
</teiHeader>
<news>
<headline>ศาลสั่งเพิกถอนสิทธิ์'ส.ว.นครสวรรค์'5ปี</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อวันที่ 16 ก.ย. ที่ผ่านมา ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง มีคำพิพากษาคดีหมายเลขดำที่ อม.4/2552 ที่คณะกรรมการป้องกันและปราบปรามการทุจริตแห่งชาติ ( ป.ป.ช.) ยื่นคำร้องขอให้ศาลวินิจฉัยกรณีที่ <persName>นางอรพินท์ มั่นศิลป์</persName> ส.ว.นครสวรรค์ ยื่นบัญชีทรัพย์สิน และหนี้สินเมื่อวันที่ 25 เม.ย.51 หลังจากเข้าดำรงตำแหน่ง ส.ว. เมื่อวันที่ 28 มี.ค.51 อันเป็นเท็จ ตามรัฐธรรมนูญแห่งราชอาณาจักรไทย พ.ศ.2550 มาตรา 263 โดยขอให้ศาลมีคำพิพากษาห้ามมิให้<persName>นางอรพินท์</persName> ดำรงตำแหน่งทางการเมือง หรือตำแหน่งใดในพรรคการเมืองเป็นเวลา 5 ปี นับแต่วันที่ศาลฎีกา ฯ วินิจฉัย และให้ลงโทษอาญา ตาม พ.ร.บ.ประกอบรัฐธรรมนูญว่าด้วยการป้องกันและปราบปรามทุจริต พ.ศ.2542 มาตรา 119 ด้วย เนื่องจาก<persName>นางอรพินท์</persName> ผู้คัดค้าน จงใจยื่นบัญชีแสดงรายการทรัพย์สิน และหนี้สินและเอกสารประกอบด้วยข้อความอันเป็นเท็จ หรือปกปิดข้อเท็จจริงที่ควรแจ้งให้ทราบ กรณีที่<persName>นางอรพินท์</persName> ไม่แจ้งหนี้จำนวน 171,898,345.07 บาท โดยอ้างว่าหลงลืมและเป็นหนี้ที่ไม่ได้ก่อ แต่เป็นหนี้ค้ำประกันของ<persName>นายอำนาจ ศิริชัย</persName> สามี ซึ่งเป็นลูกหนี้ค้ำประกันและได้หย่าขาดกับสามีแล้ว จึงเข้าใจว่าไม่ได้เป็นหนี้ ต่อมาเมื่อวันที่ 6 พ.ค.51 จึงได้รับแจ้งจากทนายว่าศาลล้มละลายกลางได้มีคำสั่งให้ตนในฐานะผู้ค้ำประกันเป็นบุคคลล้มละลาย.</p></body>
</news>
