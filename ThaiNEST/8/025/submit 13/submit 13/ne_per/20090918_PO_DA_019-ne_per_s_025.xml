<teiHeader>
<fileDesc>
<titleStmt>
  <title>สั่งเลื่อนคดีพันธมิตรฯ ยึดทำเนียบฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 14:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21149  </bibl>
</sourceDesc>
</fileDesc>
</teiHeader>
<news>
<headline>สั่งเลื่อนคดีพันธมิตรฯ ยึดทำเนียบฯ</headline>
<lead></lead>
<neck></neck>
<body><p>วันนี้ (18 ก.ย.) ที่สำนักงานอัยการสูงสุด ถนนรัชดาภิเษก อัยการฝ่ายคดีอาญา 5 นัดสั่งคดีที่ <persName>พล.ต.จำลอง ศรีเมือง</persName>, <persName>นายสนธิ ลิ้มทองกุล</persName>, <persName>นายพิภพ ธงไชย</persName>, <persName>นายสมศักดิ์ โกศัยสุข</persName> และ<persName>นายสมเกียรติ พงษ์ไพบูลย์</persName> แกนนำพันธมิตรประชาชนเพื่อประชาธิปไตย, <persName>นายสุริยะใส กตะศิลา</persName> ผู้ประสานงานกลุ่มพันธมิตรฯ, <persName>นายไชยวัฒน์ สินสุวงศ์</persName>, <persName>นายอมร อมรรัตนานนท์</persName> และ <persName>นายเทิดภูมิ ใจดี</persName> แนวร่วมกลุ่มพันธมิตรฯ ผู้ต้องหาที่ 1-9 ข้อหามั่วสุมกันตั้งแต่ 10 คนขึ้นไป ก่อความวุ่นวายในบ้านเมือง และยุยงให้ประชาชนละเมิดกฎหมายแผ่นดิน โดยเมื่อเจ้าหน้าที่สั่งให้เลิก แต่ทั้งหมดขัดขืน ตามประมวลกฎหมายอาญา มาตรา 116, 215 และ 216 เนื่องจากเมื่อปี 2551 กลุ่มพันธมิตรฯ ได้บุกเข้าไปชุมนุมต่อเนื่องในทำเนียบรัฐบาลเป็นเวลาถึง 193 วัน </p>
<p>อย่างไรก็ตาม ผู้สื่อข่าวรายงานว่า <persName>นายกายสิทธิ์ พิศวงปราการ</persName> อธิบดีอัยการฝ่ายคดีอาญา ได้มีคำสั่งเลื่อนนัดสั่งคดีออกไป เนื่องจากพนักงานสอบสวนยังดำเนินการสอบสวนพยานเพิ่มเติมตามที่ผู้ต้องหาได้ยื่นร้องขอความเป็นธรรมไม่แล้วเสร็จ จึงนัดสั่งคดีอีกครั้งในวันที่ 2 พ.ย.นี้  เวลา 10.00 น.
</p></body>
</news>
