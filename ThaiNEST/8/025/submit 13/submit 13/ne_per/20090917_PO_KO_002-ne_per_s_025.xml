<teiHeader>
<fileDesc>
<titleStmt>
  <title>ทวงคืนที่ดินรัชดาฯจาก"หญิงอ้อ"แถลงหลัง19ก.ย.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090917/28902  </bibl>
</sourceDesc>
</fileDesc>
</teiHeader>
<news>
<headline>ทวงคืนที่ดินรัชดาฯจาก"<persName>หญิงอ้อ</persName>"แถลงหลัง19ก.ย.</headline>
<lead>กองทุนฟื้นฟูฯรับทวงที่ดินรัชดาฯ 33 ไร่ คืนจาก<persName>คุณหญิงพจมาน</persName>แล้ว หลังอัยการสูงสุดตีความสัญญาซื้อขายเป็นโมฆะ ยันชัด "<persName>ทักษิณ</persName>-เมีย" ซื้อขายกับรัฐเองไม่ได้ เตรียมเปิดแถลงข่าวสัปดาห์หน้า "<persName>ธาริษา</persName>" ลั่นจับมืออัยการสูงสุดเดินหน้าปิดบัญชี</lead>
<neck></neck>
<body><p><persName>นางทองอุไร ลิ้มปิติ</persName> ผู้จัดการกองทุนเพื่อการฟื้นฟูและพัฒนาระบบสถาบันการเงิน เปิดเผยว่า คณะกรรมการกองทุนฟื้นฟูฯ (บอร์ดกองทุนฟื้นฟูฯ ) ได้ส่งหนังสือถึง <persName>คุณหญิงพจมาน ณ ป้อมเพชร</persName> เพื่อทวงที่ดินบริเวณถนนรัชดาภิเษกจำนวน 33 ไร่คืน หลังสำนักงานอัยการสูงสุด ตีความว่าสัญญาซื้อขายเป็นโมฆะ เนื่องจากนายกรัฐมนตรีหรือภรรยาไม่สามารถเป็นคู่สัญญากับรัฐได้ ส่วนรายละเอียดอาจจะเปิดแถลงข่าวในสัปดาห์หน้า</p>
<p>ด้าน<persName>นางธาริษา วัฒนเกส</persName> ผู้ว่าการธนาคารแห่งประเทศไทย (ธปท.) กล่าวให้ความเห็นถึงกรณีกองทุนเพื่อการฟื้นฟูและพัฒนาระบบสถาบันการเงินจะดำเนินการฟ้องร้องเพื่อทวงที่ดินบริเวณถนนรัชดาภิเษก จำนวน 33 ไร่ คืนจาก<persName>คุณหญิงพจมาน ณ ป้อมเพชร</persName> โดยระบุว่า ต้องเป็นหน้าที่ของสำนักงานอัยการสูงสุด ซึ่งจะมีการหารือกันในรายละเอียดอีกครั้งหนึ่ง โดยได้รับรายงานว่า อัยการเสนอให้ฟ้องเพื่อให้ดำเนินการเพิกถอนการจดทะเบียนที่ดิน
</p>
 “คงดำเนินการฟ้องร้องเรียกที่ดินคืน แต่ต้องให้เป็นหน้าที่ของอัยการสูงสุดจะดำเนินการในเรื่องนี้ โดยต้องมีคุยในรายละเอียดอีกครั้ง เรื่องนี้เป็นเรื่องทางกฎหมายจะให้ฝ่ายกฎหมายของกองทุนฟื้นฟูฯ ดำเนินการ เนื่องจาก ธปท.ไม่เชี่ยวชาญด้านกฎหมาย จึงให้อัยการดำเนินการให้ ซึ่งเขาแนะนำอย่างไรเราก็ต้องทำตามนั้น เข้าใจว่าอัยการน่าจะใช้วิธีฟ้องร้องก็ให้เขาดำเนินการต่อไป ส่วนตัวนั้นไม่ค่อยรู้เรื่อง ซึ่งเรื่องนี้ต้องให้ไปถามนักกฎหมายของกองทุนเพื่อการฟื้นฟูและพัฒนาระบบสถาบันการเงิน ซึ่งเมื่ออัยการเขาประชุมเขาแนะนำมาอย่างไรเราก็ต้องทำอย่างนั้น”
<p>ก่อนหน้านี้อัยการสูงสุดเสนอให้มีการเพิกถอนการจดทะเบียนที่ดิน บริเวณย่านรัชดาฯ จำนวน 33 ไร่ มูลค่า 772 ล้านบาท ที่ขายให้กับ<persName>คุณหญิงพจมาน ดามาพงษ์</persName> โดยที่ดินแปลงดังกล่าว<persName>คุณหญิงพจมาน</persName>ประมูลมาจากกองทุนฟื้นฟูฯ และศาลอาญาของผู้ดำรงตำแหน่งทางการเมืองตัดสินจำคุก<persName>พ.ต.ท.ทักษิณ ชินวัตร</persName> อดีตนายกรัฐมนตรี เป็นเวลา 2 ปี</p></body>
</news>
