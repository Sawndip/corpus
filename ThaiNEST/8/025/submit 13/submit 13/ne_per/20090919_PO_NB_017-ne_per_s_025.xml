<teiHeader>
<fileDesc>
<titleStmt>
  <title>โฆษก ศอ.รส. ยอมรับมีกลุ่มคนเตรียมสร้างสถานการณ์ระหว่างการชุมนุมของกลุ่ม นปช.  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190029&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก ศอ.รส. ยอมรับมีกลุ่มคนเตรียมสร้างสถานการณ์ระหว่างการชุมนุมของกลุ่ม นปช.</headline>
<lead></lead>
<neck></neck>
<body><p>โฆษกศูนย์อำนวยการรักษาความสงบเรียบร้อย ระบุ มีกลุ่มคนเตรียมสร้างสถานการณ์ระหว่างการชุมนุมของกลุ่ม นปช. ขณะที่เจ้าหน้าที่พร้อมดูแลให้เกิดความเรียบร้อย <persName>พันเอกสรรเสริญ แก้วกำเนิด</persName> โฆษกศูนย์อำนวยการรักษาความสงบเรียบร้อย หรือ ศอ.รส. กล่าวว่า จากการติดตามและประเมินสถานการณ์เคลื่อนไหวชุมนุมของกลุ่มแนวร่วมประชาธิปไตยแห่งชาติ หรือ นปช. วันนี้ โดยยอมรับว่ามีกลุ่มบุคคลบางส่วนเตรียมสร้างสถานการณ์ให้เกิดความวุ่นวายขึ้น เบื้องต้นได้ให้เจ้าหน้าที่ตรวจสอบแล้ว ขอให้ประชาชนไม่ต้องตื่นตระหนก แต่ควรใช้ความระมัดระวัง อย่างไรก็ตาม ประชาชนในพื้นที่ประกาศใช้พระราชบัญญัติรักษาความมั่นคงภายในราชอาณาจักร สามารถใช้ชีวิตได้ตามปกติ ถ้าไม่ประสงค์จะเข้าร่วมการชุมนุม ก็ให้หลีกเลี่ยงพื้นที่บริเวณดังกล่าว <persName>พันเอกสรรเสริญ</persName> กล่าวเพิ่มเติมว่า จะมีการประชุมศูนย์อำนวยการรักษาความสงบเรียบร้อย เพื่อเตรียมความพร้อมและติดตามประเมินสถานการณ์อีกครั้งในเวลาประมาณ 15.00 น.</p></body>
</news>
