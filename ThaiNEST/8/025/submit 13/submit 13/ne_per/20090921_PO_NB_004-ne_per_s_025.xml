<teiHeader>
<fileDesc>
<titleStmt>
  <title>โฆษก พท.ยื่น ป.ป.ช.สอบ มท.1 กรณีคนในครอบครัวถือหุ้นบริษัท ซิโน-ไทย ที่ได้รับการสัมปทานจากรัฐหลายโครงการ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210068&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก พท.ยื่น ป.ป.ช.สอบ มท.1 กรณีคนในครอบครัวถือหุ้นบริษัท ซิโน-ไทย ที่ได้รับการสัมปทานจากรัฐหลายโครงการ</headline>
<lead></lead>
<neck></neck>
<body><p>โฆษกเพื่อไทยยื่น ป.ป.ช.สอบรัฐมนตรีว่าการกระทรวงมหาดไทยกรณีคนในครอบครัวถือหุ้นบริษัท ซิโน-ไทยฯ ที่ได้รับการสัมปทานจากรัฐหลายโครงการ พร้อมสอบนายกรัฐมนตรีในฐานะฝ่ายบริหาร <persName>นายพร้อมพงศ์ นพฤทธิ์</persName> โฆษกพรรคเพื่อไทย พร้อมด้วย<persName>นายสงวน พรหมมณี</persName> ส.ส.ลำพูน พรรคเพื่อไทย ยื่นหนังสือต่อคณะกรรมการป้องกันและปราบปรามการทุจริตแห่งชาติ หรือ ป.ป.ช. ตรวจสอบ<persName>นายอภิสิทธิ์ เวชชาชีวะ</persName> นายกรัฐมนตรี ในฐานะหัวหน้าฝ่ายบริหาร และ<persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย จากมติคณะรัฐมนตรีเมื่อวันที่ 10 มีนาคม กรณีเอื้อประโยชน์ให้กับบริษัท ซิโน-ไทย เอ็นจีเนียริ่ง แอนด์ คอนสตรัคชั่น จำกัด (มหาชน) มีสมาชิกในครอบครัว<persName>นายชวรัตน์</persName>เป็นผู้ถือหุ้น โดยบริษัทดังกล่าวได้ดำเนินการเข้าเป็นคู่สัญญากับรัฐในหลายโครงการ อาทิ การก่อสร้างศูนย์ราชการแจ้งวัฒนะ โครงการแอร์พอร์ตลิงก์ โครงการรถไฟฟ้าสายสีม่วงบางซื่อ-บางใหญ่ ซึ่งกระทำการอันต้องห้ามตามรัฐธรรมนูญมาตรา 267 ประกอบมาตรา 265 และฝ่าฝืน พ.ร.บ.ประกอบรัฐธรรมนูญว่าด้วยการป้องกันและปราบปรามการทุจริต พ.ศ.2542 มาตรา 100 (3) และ (4) นอกจากนี้ โฆษกพรรคเพื่อไทย กล่าวว่า การกระทำดังกล่าวเป็นการกระทำในลักษณะเดียวกับการซื้อขายที่ดินรัชดาของ <persName>พ.ต.ท.ทักษิณ ชินวัตร</persName> อดีตนายกรัฐมนตรี หรืออาจจะมีความร้ายแรงกว่า จึงเชื่อว่า ป.ป.ช. จะดำเนินการเป็นมาตรฐานเดียวกัน </p></body>
</news>
