<teiHeader>
<fileDesc>
<titleStmt>
  <title>รบ.แก้เกมแดงจัดงานไทยสามัคคี17-18กย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 17:58:28  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189703  </bibl>
</sourceDesc>
</fileDesc>
</teiHeader>
<news>
<headline>รบ.แก้เกมแดงจัดงานไทยสามัคคี17-18กย.</headline>
<lead>รัฐมนตรีประจำสำนักนายกฯ เผย รัฐบาลเตรียมเปิดตัวโครงการ "ไทยสามัคคี ไทยเข้มแข็ง" ในวันที่ 17-18 ก.ย. เพื่อรวมพลังคนทั้งประเทศแสดงออกถึงความรักความสามัคคี</lead>
<neck></neck>
<body><p><persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ให้สัมภาษณ์กรณีการชุมนุมของกลุ่มคนเสื้อแดงในวันที่ 19 ก.ย.ว่า การชุมนุมในวันดังกล่าวกลุ่มเสื้อแดงมีแนวคิดที่จะชุมนุมโดยกว้างขวางและพยายามหยิบยกเงื่อนไขมาสร้างสถานการณ์ไปสู่การสถาปนารัฐใหม่ ดังนั้นรัฐบาลจึงต้องชี้แจงเรื่องการรวมพลังแก้ปัญหาให้บ้านเมือง ซึ่งในวันที่ 17-18 ก.ย. รัฐบาลจะเปิดตัวโครงการ "ไทยสามัคคี ไทยเข้มแข็ง" เพื่อรวมพลังคนทั้งประเทศมาแสดงออกถึงความรักความสามัคคี ซึ่งจะเสนอโครงการดังกล่าวขอความเห็นชอบจากคณะรัฐมนตรี (ครม.) ในวันที่ 15 ก.ย.นี้ จากนั้นในวันที่ 20-21ก.ย.จะเริ่มต้นดำเนินโครงการไปจนถึงวันที่ 4 ธ.ค. เบื้องต้น <persName>นายอภิสิทธิ์ เวชชาชีวะ</persName> นายกรัฐมนตรี ก็เห็นชอบโครงการนี้แล้ว ส่วนรูปแบบของโครงการ เบื้องต้นจะให้แต่ละจังหวัดรวมพลังมวลชนออกมา เพื่อแสดงออกถึงความรักชาติร่วมกัน โดยรัฐบาลจะเป็นเจ้าภาพร่วมกับฝ่ายต่างๆในการทำกิจกรรมที่แสดงถึงความ สามัคคี ความรักชาติของคนไทยทั้งประเท ไม่ให้ยึดติดตัวบุคคล แต่ให้ยึดติดประเทศชาติ 
</p></body>
</news>
