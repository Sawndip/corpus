<teiHeader>
<fileDesc>
<titleStmt>
  <title>ประธานวุฒิฯ มั่นใจการพิจารณาร่าง พรบ.งบรายจ่ายปี 2553 จะเรียบร้อย  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140067&tb=N255209&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>ประธานวุฒิฯ มั่นใจการพิจารณาร่าง พรบ.งบรายจ่ายปี 2553 จะเรียบร้อย</headline>
<lead></lead>
<neck></neck>
<body><p>ประธานวุฒิสภา มั่นใจการพิจารณาร่างพระราชบัญญัติงบประมาณรายจ่ายประจำปีงบประมาณ 2553 ในวันนี้จะเป็นไปด้วยความเรียบร้อยและคาดว่าจะแล้วเสร็จในเวลาประมาณ 24.00 น. <persName>นายประสพสุข บุญเดช</persName> ประธานวุฒิสภา กล่าวถึงการประชุมวุฒิสภาเพื่อพิจารณาร่างพระราชบัญญัติงบประมาณรายจ่ายประจำปีงบประมาณ 2553 ในวันนี้(14 ก.ย.) ว่า มี สมาชิกวุฒิสภา(ส.ว.)ลงชื่อแสดงความจำนงอภิปรายทั้งสิ้น 54 คน โดยกำหนดเวลาให้อภิปรายคนละ 15 นาที และให้เวลารัฐบาลชี้แจง 1 ชั่วโมง ซึ่งคาดว่าการประชุมจะเป็นไปด้วยความเรียบร้อยและแล้วเสร็จภายในเวลา 24.00 น. และเป็นการลงมติเห็นชอบหรือไม่เห็นชอบเท่านั้น จะไม่มีการตั้งคณะกรรมาธิการขึ้นมาศึกษาอีก และเมื่อวุฒิสภาผ่านความเห็นชอบแล้วขั้นตอนต่อไปก็จะส่งกลับไปที่สภาผู้แทนราษฎรเพื่อนำขึ้นทูลเกล้าฯ ต่อไป ประธานวุฒิสภา กล่าวถึงกรณีที่ ส.ว.ที่ร่วมลงชื่อเสนอญัตติเพื่อแก้ไขรัฐธรรมนูญมีการถอนรายชื่อแล้วกว่า 20 คน ว่า เป็นสิทธิ์ของแต่ละคน นอกจากนี้ ประธานวุฒิสภา ยังกล่าวถึงรายชื่อของ ส.ว.จำนวน 16 คน ที่ คณะกรรมการการเลือกตั้ง วินิจฉัยว่าขาดคุณสมบัตินั้น ขณะนี้ได้ส่งไปที่ศาลปกครองสูงสุดแล้วเมื่อวันศุกร์ที่ผ่านมา (11 ก.ย.) </p></body>
</news>
