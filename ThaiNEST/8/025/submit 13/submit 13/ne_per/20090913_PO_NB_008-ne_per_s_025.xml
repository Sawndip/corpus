<teiHeader>
<fileDesc>
<titleStmt>
  <title>พท.เรียกร้องนายกฯ พิจารณาให้รอบคอบในการประกาศใช้ พ.ร.บ.ความมั่นคง รับมือชุมนุมใหญ่ นปช.  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-13 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>พท.เรียกร้องนายกฯ พิจารณาให้รอบคอบในการประกาศใช้ พ.ร.บ.ความมั่นคง รับมือชุมนุมใหญ่ นปช.</headline>
<lead></lead>
<neck></neck>
<body><p>พรรคเพื่อไทย เรียกร้องนายกรัฐมนตรีพิจารณาให้รอบคอบในการประกาศใช้ พ.ร.บ.ความมั่นคง รับมือการชุมนุมใหญ่ของ นปช.วันที่ 19 กันยายนนี้ หวั่นเป็นชนวนให้เกิดเหตุปะทะเช่นเดียวกับเหตุการณ์เมื่อเดือนเมษายน ที่ผ่านมา <persName>นายพร้อมพงศ์ นพฤทธิ์</persName> โฆษกพรรคเพื่อไทย แถลงเรียกร้องให้นายกรัฐมนตรีพิจารณาให้รอบคอบหากจะมีการประกาศใช้ พ.ร.บ.การรักษาความมั่นคงภายในราชอาณาจักร เพื่อควบคุมการชุมนุมใหญ่ของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช.ในวันที่ 19 กันยายนนี้ เพราะเกรงจะเป็นชนวนให้เกิดความไม่พอใจ นำไปสู่การเผชิญหน้าและปะทะกันเช่นเดียวกับเหตุการณ์เมื่อเดือนเมษายน ที่ผ่านมา จนมีผู้ได้รับบาดเจ็บ รวมทั้งมองว่าการใช้ พ.ร.บ.ดังกล่าว อาจเปิดโอกาสให้มือที่ 3 เข้ามาสร้างสถานการณ์มากขึ้น โฆษกพรรคเพื่อไทย ยังกล่าวถึงการแต่งตั้งผู้บัญชาการตำรวจแห่งชาติ คนใหม่ เพื่อควบคุมสถานการณ์ว่า ควรยึดหลักการสร้างขวัญกำลังใจให้กับเจ้าหน้าที่ตำรวจที่มีอยู่กว่า 2 แสนนาย เพื่อเจ้าหน้าที่จะได้มีกำลังใจในการปฏิบัติงานคุมสถานการณ์ให้อยู่ในความสงบ</p></body>
</news>
