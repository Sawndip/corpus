<teiHeader>
<fileDesc>
<titleStmt>
  <title>นครบาลส่งกำลังชุดแรก8กองร้อยจำ27จุด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29054  </bibl>
</sourceDesc>
</fileDesc>
</teiHeader>
<news>
<headline>นครบาลส่งกำลังชุดแรก8กองร้อยจำ27จุด</headline>
<lead>นครบาลส่งกำลังตำรวจชุดแรก "8กองร้อย" เข้า 27 จุดตรวจเข้มพื้นที่ชุมนุม-บริเวณโดยรอบ "<persName>ธานี</persName>" ย้ำชัด ผู้ปฏิบัติอดทนอดกลั้น ทำตามแผน "กรกฎ52 " เคร่งครัดทุกขั้นตอน</lead>
<neck></neck>
<body><p>เมื่อเวลา 15.30 น.วันที่ 18 ก.ย. <persName>พ.ต.อ.ปิยะ อุทาโย</persName> รองผู้บังคับการอำนวยการ กองบัญชาการตำรวจนครบาล ในฐานะโฆษกศูนย์ปฏิบัติการส่วนหน้าดูแลความสงบเรียบร้อยรักษาความปลอดภัยการชุมนุมกลุ่มเสื้อแดง กล่าวภายหลังการประชุมประเมินสถานการณ์ในภาพรวมว่า เหตุการณ์ยังปกติไม่มีมูลเหตุบ่งชี้ว่าจะมีความรุนแรงเกิดขึ้นแต่อย่างใด ที่ผ่านมามีการประชุมซักซ้อมทำความเข้าใจการปฏิบัติตามแผนกรกฎ 52 อย่างต่อเนื่อง</p>
<p>ล่าสุดเมื่อเวลา 16.00 น. ที่ผ่านมามีการส่งกำลังตำรวจชุดแรกจำนวน 8 กองร้อย 1,200 นายเข้าปฏิบัติหน้าที่รักษาความปลอดภัยพื้นที่ 27 จุดที่มีการชุมนุมและโดยรอบพร้อมตรวจความเรียบร้อยและสิ่งผิดปกติสิ่งแปลกปลอมโดยสนธิกำลังกับทหารและพลเรือนด้วย</p>
<p> ขณะเดียวกันมีการเตรียมพร้อมเครื่องปั่นไฟฟ้าขนาดใหญ่และทดสอบอุปกรณ์เครื่องขยายเสียงความถี่สูงระยะไกล( แอลเรด) ที่จะนำมาใช้ในการประชาสัมพันธ์แจ้งขั้นตอนการปฏิบัติและใช้สลายการชุมนุมโดยจะนำมาใช้ในเวลาที่จำเป็นเท่านั้น โดยการสั่งการของผู้บัญชาการเหตุการณ์ ซึ่งเครื่องดังกล่าว เป็นเพียงการสร้างคลื่นรบกวน และไม่ก่อให้เกิดอันตรายกับประชาชน ทั้งนี้ <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ ได้เน้นย้ำให้ตำรวจทุกนายอดทนอดกลั้น ปฏิบัติตามแผนกรกกฎ 52 อย่างเคร่งครัด และชี้แจงขั้นตอนการปฏิบัติให้ประชาชนทราบทุกขั้นตอนด้วย</p></body>
</news>
