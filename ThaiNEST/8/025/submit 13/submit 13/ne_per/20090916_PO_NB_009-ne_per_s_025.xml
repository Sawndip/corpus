<teiHeader>
<fileDesc>
<titleStmt>
  <title>มูลนิธิเอเชีย เผยผลสำรวจ ปชช.กรณีแก้ รธน.  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160158&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>มูลนิธิเอเชีย เผยผลสำรวจ ปชช.กรณีแก้ รธน.</headline>
<lead></lead>
<neck></neck>
<body><p>มูลนิธิเอเชีย แถลงผลสำรวจความคิดเห็นของผู้มีสิทธิ์เลือกตั้งในไทย พบมีทั้งประชาชนเห็นด้วยและไม่เห็นด้วยกับประเด็นการแก้ไขรัฐธรรมนูญ มูลนิธิเอเชีย หรือเอเชียฟาวเดชั่น โดย<persName>นาย ทิม ไมค์เบอร์เกอร์</persName> ผู้อำนวยการระดับภูมิภาคฝ่ายการเลือกตั้ง และกระบวนการทางการเมือง มูลนิธิเอเชีย แถลงผลสำรวจความคิดเห็นของผู้มีสิทธิ์เลือกตั้งชาวไทยในระดับประเทศเป็นครั้งแรก ภายใต้หัวข้อ การปฏิรูปรัฐธรรมนูญและประชาธิปไตยของประเทศไทย โดยมี <persName>รศ.สุริชัย หวันแก้ว</persName> ผู้อำนวยการสถาบันวิจัยสังคม จุฬาลงกรณ์มหาวิทยาลัย และ <persName>ดร.ถวิลวดี บุรีกุล</persName> ผู้อำนวยการสำนักวิจัยและพัฒนา สถาบันพระปกเกล้า ร่วมวิเคราะห์และวิพากษ์ผลการสำรวจ ซึ่งผลการสำรวจที่น่าสนใจคือประเด็นการแก้ไขรัฐธรรมนูญที่ปรากฏว่า คนไทยมีความเห็นแบ่งเป็น 2 กลุ่ม ระหว่างกลุ่มที่เชื่อว่าการแก้ไขรัฐธรรนูญ จะช่วยลดความขัดแย้ง กับกลุ่มที่เห็นว่า จะทำให้ปัญหารุนแรงขึ้น โดยทั้ง 2 กลุ่มมีสัดส่วนเท่ากันคือร้อยละ 45 ทั้งนี้ประชาชนร้อยละ 62 ต้องการให้คงมาตรา 237 ของรัฐธรรมนูญปี 2550 ไว้ นอกจากนี้ ผลการสำรวจยังพบว่า คนไทยส่วนใหญ่ค่อนข้างมีทัศนคติในทางลบต่อทิศทางของประเทศ ขณะที่ <persName>รศ.สุริชัย</persName> กล่าวว่า จากผลสำรวจพอสรุปได้ว่า ปัญหาในปัจจุบันไม่ใช่การต่อสู้ระหว่างประชาธิปไตยกับระบบเผด็จการ แต่เป็นความเห็นแตกต่างกันในเนื้อหาของประชาธิปไตย และเห็นได้ว่าประชาธิปไตยได้ฝังรากลึกในประเทศไทย โดยประชาชนให้ความสนใจการเมืองแบบมีส่วนร่วมมากขึ้น ด้าน <persName>ดร.ถวิลวดี บุรีกุล</persName> ผู้อำนวยการสำนักวิจัยและพัฒนา สถาบันพระปกเกล้า กล่าวว่า จากผลสำรวจเห็นได้ว่าประชาชนมีความเชื่อมั่นในสถาบันอิสระน้อยลง และมีความเชื่อใจต่อบุคคลอื่นลดน้อยลง และเมื่อเปรียบเทียบกับผลสำรวจของสถาบันพระปกเกล้าพบว่ามีการทุจริตคอรัปชั่นเพิ่มขึ้น </p></body>
</news>
