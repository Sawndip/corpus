<teiHeader>
<fileDesc>
<titleStmt>
  <title>ปชป. มั่นใจ นายกฯ ไปต่างประเทศจะไม่ซ้ำรอยอดีตนายกรัฐมนตรี  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140122&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>ปชป. มั่นใจ นายกฯ ไปต่างประเทศจะไม่ซ้ำรอยอดีตนายกรัฐมนตรี</headline>
<lead></lead>
<neck></neck>
<body><p>พรรคประชาธิปัตย์ มั่นใจ นายกรัฐมนตรีเดินทางไปต่างประเทศจะไม่ซ้ำรอยอดีตนายกรัฐมนตรี <persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวถึงการชุมนุมของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช.ในวันที่ 19 ก.ย. ว่า พรรคประชาธิปัตย์ได้ติดตามสถานการณ์อย่างใกล้ชิด และเชื่อมั่นว่าการเดินทางไปต่างประเทศของ<persName>นายอภิสิทธิ์ เวชชาชีวะ</persName> นายกรัฐมนตรี ในวันที่ 20 ก.ย.นั้น จะไม่เกิดเหตุการณ์ซ้ำรอยกับ <persName>พ.ต.ท.ทักษิณ ชินวัตร</persName> อดีตนายกรัฐมนตรี ตามที่โฆษกพรรคเพื่อไทยระบุ เพราะนายกรัฐมนตรีกับ <persName>พ.ต.ท.ทักษิณ</persName> มีความแตกต่างกันโดยสิ้นเชิง ไม่ว่าจะเป็นจุดยืน อุดมการณ์ หรือแนวทางการบริหารบ้านเมือง ขณะเดียวกันเห็นว่าหากกลุ่ม นปช.ไม่ต้องการให้รัฐบาลประกาศใช้พระราชบัญญัติรักษาความมั่นคงภายในราชอาณาจักร ในวันที่ 19 ก.ย.ก็ควรที่จะยุติการชุมนุม ด้าน<persName>นายแพทย์บุรณัชย์ สมุทรักษ์</persName> โฆษกพรรคประชาธิปัตย์ แสดงความกังวลที่แกนนำพรรคเพื่อไทยให้การสนับสนุนการเคลื่อนไหวนอกสภา ดังนั้นจึงอยากเรียกร้องประชาชนอย่าให้การสนับสนุนการชุมนุมของกลุ่ม นปช.ในวันที่ 19 ก.ย.</p></body>
</news>
