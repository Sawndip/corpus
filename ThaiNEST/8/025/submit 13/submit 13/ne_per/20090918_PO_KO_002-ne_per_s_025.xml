<teiHeader>
<fileDesc>
<titleStmt>
  <title>พล.อ.ชวลิต ปัดไม่คิดนั่งที่ปรึกษาพรรคการเมือง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29023  </bibl>
</sourceDesc>
</fileDesc>
</teiHeader>
<news>
<headline><persName>พล.อ.ชวลิต</persName> ปัดไม่คิดนั่งที่ปรึกษาพรรคการเมือง</headline>
<lead>นายทหารคนสนิท <persName>พล.อ.ชวลิต ยงใจยุทธ</persName> ยืนยันไม่เคยคิดร่วมงานกับหัวหน้าคณะปฏิวัติ หรือรับเป็นประธานที่ปรึกษาพรรคการเมือง ชี้ การปฏิวัติเป็น "วงจรอุบาทว์"</lead>
<neck></neck>
<body><p>(18ก.ย.)<persName>พล.ท.เชวงศักดิ์ ทองสลวย</persName> นายทหารคนสนิท <persName>พล.อ.ชวลิต ยงใจยุทธ</persName> เปิดเผย สำนักข่าว ไอ.เอ็น.เอ็น. โดยกล่าวถึงการให้ข่าวของกลุ่มการเมือง ที่พูดถึงการจะเชิญ <persName>พล.อ.ชวลิต</persName> เข้าร่วมกลุ่มทางการเมือง โดยเป็นประธานที่ปรึกษาให้พรรคการเมือง ว่า เรื่องดังกล่าวไม่มีมูลความจริง เป็นเรื่องของคนที่คิดเอง ตอบเองทั้งสิ้น ซึ่งตนเองขอยืนยันว่า <persName>พล.อ.ชวลิต</persName> ไม่คิดที่จะเป็นประธานที่ปรึกษาพรรคการเมือง ตามที่เป็นข่าว และคนกลุ่มนี้ไม่เคยย้อนไปดูประวัติที่ผ่านมา <persName>พล.อ.ชวลิต</persName> เป็นผู้ที่ต่อต้านการปฏิวัติมาโดยตลอด ถึงขนาดเรียกการปฏิวัติว่า "วงจรอุบาทว์" แล้วจะไปทำงานร่วมกับหัวหน้าคณะปฏิวัติได้อย่างไร</p>
<p>อย่างไรก็ตาม ก่อนหน้านี้ <persName>นายมั่น พัธโนทัย</persName> รักษาการ หัวหน้าพรรคมาตุภูมิ ได้ออกมาแถลงข่าวหลังการประชุมคณะกรรมการบริหารพรรค โดยกล่าวว่า <persName>พล.อ.สนธิ บุญยรัตกลิน</persName> อดีตประธานคณะมนตรีความมั่นคงแห่งชาติ หรือ คมช. มีความเหมาะสมที่จะเป็นหัวหน้าพรรค โดยคาดว่า จะเชิญ <persName>พล.อ.สนธิ</persName> อย่างเป็นทางการ หลังผ่านพ้นเทศกาลรอมฎอน พร้อมกันนี้ ได้ทาบทาม <persName>พล.อ.ชวลิต ยงใจยุทธ</persName> อดีตนายกรัฐมนตรี มานั่งในตำแหน่งที่ปรึกษาด้วยเช่นกัน</p></body>
</news>
