<teiHeader>
<fileDesc>
<titleStmt>
  <title>ที่ประชุม ก.ต.ช. มีมติเอกฉันท์ เลือก พล.ต.อ ธวัชชัย ภัยลี้ เป็นกรรมการ ก.ต.ช. ผู้ทรงคุณวุติ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150245&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ที่ประชุม ก.ต.ช. มีมติเอกฉันท์ เลือก <persName>พล.ต.อ ธวัชชัย ภัยลี้</persName> เป็นกรรมการ ก.ต.ช. ผู้ทรงคุณวุติ</headline>
<lead></lead>
<neck></neck>
<body><p>ที่ประชุม กตช มีมติเอกฉันท์ เลือก <persName>พล ต อ ธวัชชัย ภัยลี้</persName> เป็นกรรมการ กตช ผู้ทรงคุณวุติแทน <persName>พล ต เอ สุเทพ ธรรมรักษ์</persName>ที่ลาออกจากตำแหน่ง <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานการประชุมคณะกรรมการนโยบายตำรวจแห่งชาติ หรือ ก.ต.ช. เพื่อพิจารณาแต่งตั้งคณะกรรมการ ก.ต.ช.ตำแหน่งผู้ทรงคุณวุฒิ แทน <persName>พล.ต.อ.สุเทพ ธรรมรักษ์</persName> ที่ลาออกไป โดยมีกรรมการ ก.ต.ช. เข้าร่วมประชุมรวม 7 คน ประกอบด้วย <persName>นายชวรัตน์ ชาญวีระกูล</persName> รัฐมนตรีว่าการกระทรวงมหาดไทย <persName>นายวิชัย ศรีขวัญ</persName> ปลัดกระทรวงมหาดไทย <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ <persName>นายถวิล เปลี่ยนศรี</persName> รักษาการเลขาธิการสภาความมั่นคงแห่งชาติ ส่วน<persName>นายกิตติพงษ์ กิตยารักษ์</persName> ปลัดกระทรวงยุติธรรม ไม่มาเนื่องจากติดราชการ มอบหมายให้<persName>นายชาญเชาวน์ ไชยานุกิจ</persName> รองปลัดกระทรวงยุติธรรมมาแทน โดยเริ่มประชุมในเวลาประมาณ 16.30 น และใช้เวลาประชุมประมาณ 15 นาที โดย<persName>พลตำรวจเอก วัชรพล ประสารราชกิจ</persName> โฆษกสำนักงานตำรวจแห่งชาติในฐานะเลขานุการ ก.ต.ช. เปิดเผยว่า ที่ประชุมมีมติเป็นเอกฉันท์ 6 ต่อ 0 เลือก <persName>พลตำรวจเอก ธวัชชัย ภัยลี้</persName> อดีตรองผู้บัญชาการตำรวจแห่งชาติเป็นกรรมการ ก.ต.ช. ผู้ทรงคุณวุฒิด้านการวางแผน ซึ่งบรรยากาศการประชุมเป็นไปด้วยความเรียบร้อย <persName>พลตำรวจเอก วัชรพล</persName> กล่าวเพิ่มเติมว่า นายกรัฐมนตรีจะนัดประชุมที่รัฐสภา ในวันพรุ่งนี้(16 ก.ย.) เวลา 15.00 น. เพื่อเลือกผู้บัญชาการตำรวจแห่งชาติคนใหม่ โดยใช้เสียงเท่าที่มีอยู่พร้อมกันนี้ ยอมรับว่านายกรัฐมนตรีสามารถลงมติได้เกิน 1 ครั้ง คือในฐานะกรรมการ ก.ต.ช. และในฐานะประธานในที่ประชุม หากเสียงโหวต ผบ. ตร. คนใหม่เท่ากัน อย่างไรก็ตาม ตามระเบียบ ก.ต.ช. นายกรัฐมนตรี สามารถเสนอชื่อเดิมได้ และเสนอได้ครั้งละ 1 คน  
 
ข้อมูลข่าวและที่มา</p></body>
</news>
