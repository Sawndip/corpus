<teiHeader>
<fileDesc>
<titleStmt>
  <title>ประธานวุฒิสภา พอใจภาพรวมการประชุมร่วมรัฐสภาวานนี้  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209170045&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานวุฒิสภา พอใจภาพรวมการประชุมร่วมรัฐสภาวานนี้</headline>
<lead></lead>
<neck></neck>
<body><p>ประธานวุฒิสภา พอใจภาพรวมการประชุมร่วมรัฐสภาเพื่อพิจารณาข้อเสนอของคณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญวานนี้ <persName>นายประสพสุข บุญเดช</persName> ประธานวุฒิสภา กล่าวว่า พอใจภาพรวมการประชุมร่วมกันของรัฐสภา เพื่อพิจารณาข้อเสนอของคณะกรรมการสมานฉันท์เพื่อปฏิรูปการเมืองและศึกษาการแก้ไขรัฐธรรมนูญวานนี้ (16 ก.ย.) เพราะอภิปรายกันด้วยเหตุผล และบรรยากาศเป็นไปด้วยความสมานฉันท์ ซึ่งเป็นครั้งแรกที่รู้สึกภูมิใจ นับตั้งแต่ทำหน้าที่ประธานในที่ประชุมร่วมกันของรัฐสภา ทั้งนี้ คาดว่าการประชุมวันนี้จะได้ข้อสรุปว่าจะดำเนินการอย่างไรต่อไป ซึ่งแม้ขณะนี้จะมีความเห็นออกเป็น 2 ฝ่าย คือ ฝ่ายที่เห็นด้วยและคัดค้าน แต่สุดท้ายรัฐบาลจะเป็นผู้ตัดสินใจว่าจะดำเนินการอย่างไร อีกทั้งการอภิปรายวานนี้ พบว่ามีมาตราที่น่าจะมีการแก้ไขชัดเจน คือ มาตรา 190 เรื่องการทำสนธิสัญญากับต่างประเทศที่ต้องผ่านความเห็นชอบจากรัฐสภา</p></body>
</news>
