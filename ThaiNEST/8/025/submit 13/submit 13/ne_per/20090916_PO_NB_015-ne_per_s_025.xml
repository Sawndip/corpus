<teiHeader>
<fileDesc>
<titleStmt>
  <title>กตช. มีมติเป็นเอกฉันท์ เลื่อนการพิจารณาเลือก ผบ.ตร.คนใหม่ เพื่อให้มีประสิทธิภาพมากที่สุด  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160260&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กตช. มีมติเป็นเอกฉันท์ เลื่อนการพิจารณาเลือก ผบ.ตร.คนใหม่ เพื่อให้มีประสิทธิภาพมากที่สุด</headline>
<lead></lead>
<neck></neck>
<body><p>ที่ประชุมคณะกรรมการนโยบายตำรวจแห่งชาติ มีมติเป็นเอกฉันท์ เลื่อนการพิจารณาเลือกผู้บัญชาการตำรจแห่งชาติคนใหม่ เพื่อให้มีประสิทธิภาพมากที่สุด <persName>นายอภิสิทธิ์ เวชชาชีวะ</persName> นายกรัฐมนตรี แถลงผลการประชุมคณะกรรมการนโยบายตำรวจแห่งชาติ หรือ กตช.ว่า ที่ประชุมมีมติเป็นเอกฉันท์ว่า กระบวนการเลือกผู้บัญชาการตำรวจแห่งชาติคนใหม่ ควรจะใช้เวลา เพื่อให้เกิดความเป็นเอกภาพ ความเรียบร้อยและให้มีประสิทธิภาพมากที่สุด ซึ่งหากจำเป็นต้องใช้เวลาพิจารณาเกินวันที่ 30 กันยายน ก็สามารถทำได้ โดยจะใช้ช่องทางกฎหมายในการให้รักษาการแทนในช่วงเวลาดังกล่าว ซึ่งจะพิจารณาบุคคลมารักษาการตามสถานการณ์ ทั้งนี้ที่ประชุมวันนี้ไม่ได้มีการพูดถึงตัวบุคคลที่จะมาเป็นผู้บัญชาการตำรวจแห่งชาติแต่อย่างใด ซึ่งเหตุการณ์ลักษณะนี้เคยเกิดขึ้นมาก่อนแล้วในอดีต โดยไม่กระทบต่อภาวะผู้นำและการทำงานของรัฐบาล ไม่เป็นการกดดันตนเองและกตช. โดยถือเป็นความรับผิดชอบของตน อย่างไรนั้นยืนยันว่า ไม่ได้มีอุปสรรค์เรื่องข้อกฎหมาย กรณีที่ให้<persName>นายชาญเชาว์ ไชยานุกิจ</persName> รองปลัดกระทรวงยุติธรรมเข้าประชุมแทน<persName>นายกิตติพงษ์ กิตยารักษ์</persName> ปลัดกระทรวงยุติธรรม พร้อมกันนี้นายกรัฐมนตรี ยังระบุว่า ไม่ได้รู้สึกเสียใจที่ไม่สามารถแต่งตั้งผู้บัญชาการตำรวจแห่งชาติได้ เพราะไม่ต้องการให้เกิดความขัดแย้งในสังคม แต่เสียใจการนำเสนอข่าวของสื่อมวลชนที่วิพากษ์วิจารณ์ด้วยข้อมูลที่ไม่ตรงกันจนสังคมเกิดความขัดแย้ง โดยยืนยันว่า สิ่งที่ดำเนินการนั้นเป็นไปเพื่อประโยชน์ของส่วนรวม</p></body>
</news>
