<teiHeader>
<fileDesc>
<titleStmt>
  <title>เลขาฯ กกต.  ยืนยัน กกต. จะพิจารณา กรณี 44 ส.ส.ถือหุ้นในกิจการสื่อ และบริษัทที่ได้รับสัมปทานจากรัฐโดยไม่ใช้ 2 มาตรฐาน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208180069&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>เลขาฯ กกต.  ยืนยัน กกต. จะพิจารณา กรณี 44 ส.ส.ถือหุ้นในกิจการสื่อ และบริษัทที่ได้รับสัมปทานจากรัฐโดยไม่ใช้ 2 มาตรฐาน</headline>
<lead></lead>
<neck></neck>
<body><p>คณะกรรมการการเลือกตั้ง จะพิจารณาการถือครองหุ้นธุรกิจสื่อของ สส. 44 คน และบริษัทที่ได้รับสัมปทานจากรัฐโดยไม่ใช้ 2 มาตรฐาน คาดว่าจะได้ข้อสรุปในวันนี้ <persName>นายสุทธิพล ทวีชัยการ</persName> เลขาธิการคณะกรรมการการเลือกตั้ง หรือ กกต. กล่าวถึงการพิจารณาเพื่อลงมติกรณีที่มี ส.ส. 44 คน จาก 8 พรรคการเมือง ทั้งฝ่ายรัฐบาลและฝ่ายค้านจากการถือครองหุ้นในกิจการสื่อ และบริษัทที่ได้รับสัมปทานจากรัฐว่า กกต.ไม่มีการประวิงเวลาในการพิจารณาเรื่องดังกล่าว แต่เนื่องจากมีผู้เกี่ยวข้องเป็นจำนวนมาก และคาดว่าจะมีบริษัทที่เกี่ยวข้องเพิ่มเติม จึงจำเป็นต้องใช้เวลา อย่างไรก็ตามคาดว่า ในการประชุม กกต.วันนี้ จะมีข้อสรุป พร้อมยืนยันว่า กกต.จะใช้หลักในการพิจาณาเพียงมาตรฐานเดียว ทั้งนี้ มีรายงานด้วยว่าในวันนี้(18 สค) จะมีการนำสำนวนของอนุกรรมการไต่สวนข้อเท็จจริงกรณีเงินบริจาค 258 ล้านบาท และการใช้จ่ายเงินกองทุนพัฒนาการเมืองจำนวน 29 ล้านบาท ของพรรคประชาธิปัตย์ ที่อนุกรรมการพิจารณาแล้วเสร็จ ให้ กกต.ศึกษา และคาดว่าจะมีการลงมติภายใน 7 วัน</p></body>
</news>
