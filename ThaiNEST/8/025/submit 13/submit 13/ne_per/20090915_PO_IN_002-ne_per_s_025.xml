<teiHeader>
<fileDesc>
<titleStmt>
  <title>ปปช.จ่อชี้มูลครม.สมัครคดีพระวิหาร22กย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-15 07:56:53  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189758  </bibl>
</sourceDesc>
</fileDesc>
</teiHeader>
<news>
<headline>ปปช.จ่อชี้มูลครม.สมัครคดีพระวิหาร22กย.</headline>
<lead>" <persName>สมลักษณ์ จัดกระบวนพล</persName> " เผย ป.ป.ช. จะชี้มูลความผิด คดี ครม. <persName>สมัคร สุนทรเวช</persName> มีมติให้กัมพูชา ขึ้นทะเบียนปราสาทพระวิหาร เป็นมรดกโลก ในวันที่ 22 ก.ย. นี้</lead>
<neck></neck>
<body><p><persName>น.ส.สมลักษณ์ จัดกระบวนพล</persName> กรรมการป้องกันและปราบการทุจริตแห่งชาติ (ป.ป.ช.) เปิดเผยว่า การประชุมคณะกรรมการ ป.ป.ช. ในวันนี้ จะยังไม่มีการพิจารณาชี้มูลคดีที่คณะรัฐมนตรี <persName>นายสมัคร สุนทรเวช</persName> อดีตนายกรัฐมนตรี มีมติให้กัมพูชาขึ้นทะเบียนปราสาทพระวิหารเป็นมรดกโลก ซึ่งขัดกับรัฐธรรมนูญ มาตรา 190 เนื่องจากมี กรรมการ ป.ป.ช. หลายคนติดราชการต้องเดินทางไปต่างประเทศ ซึ่งคาดว่าจะสามารถพิจารณาวินิจฉัยชี้มูลคดีดังกล่าวได้ ในวันอังคารที่ 22 ก.ย.นี้ ขณะที่การประชุมในวันนี้จะพิจารณาคดีที่เกี่ยวข้องกับข้าราชการในท้องถิ่นต่างๆ ส่วนการลงนามในคำวินิจฉัยชี้มูลคดีที่เจ้าหน้าที่ ใช้กำลังสลายผู้ชุมนุม เมื่อวันที่ 7 ต.ค. 2551 นั้น ในวันนี้ตนยังไม่แน่ใจว่าจะลงนามได้หรือไม่ เนื่องจากคณะทำงานต้องแก้ไขสำนวนให้เรียบร้อย โดยขณะนี้ตนก็ไม่ทราบว่าแก้ไขเสร็จแล้วหรือไม่ ซึ่งหากยังแก้ไขไม่เสร็จก็ต้องเลื่อนการลงนามออกไปก่อน อย่างไรก็ตาม การปาระเบิดบ้านพัก <persName>นายวิชา มหาคุณ</persName> กรรมการ ป.ป.ช. เมื่อสัปดาห์ที่ผ่านมานั้น ส่งผลให้ขณะนี้มีเจ้าหน้าที่ตำรวจต้องเฝ้าเวรยามผลัดละ 8 ช.ม. หน้าบ้านพักของกรรมการ ป.ป.ช. ทุกคน </p></body>
</news>
