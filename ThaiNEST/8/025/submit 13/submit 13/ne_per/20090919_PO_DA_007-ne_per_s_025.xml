<teiHeader>
<fileDesc>
<titleStmt>
  <title>'พท.'ท้านายกฯดีเบต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-19 19:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=17955  </bibl>
</sourceDesc>
</fileDesc>
</teiHeader>
<news>
<headline>'พท.'ท้านายกฯดีเบต</headline>
<lead></lead>
<neck></neck>
<body><p>วันนี้(2 ก.ย.) <persName>นายวรวัจน์ เอื้ออภิญญกุล</persName> ส.ส.แพร่ พรรคเพื่อไทย หนึ่งในคณะอนุกรรมการตรวจสอบการสลายการชุมนุมบริเวณดินแดง กล่าวถึงกรณีคลิปเสียงตัดต่อของนายกรัฐมนตรีว่า คณะอนุกรรมการฯจะเชิญผู้เชี่ยวชาญด้านเทคนิคมาให้ข้อมูลว่าคลิปดังกล่าวเป็นการตัดต่ออย่างไร แต่จากการตรวจสอบเบื้องต้นพบว่า คลิปดังกล่าวนั้นแม้ว่าจะตัดต่อแต่ก็เป็นการตัดต่อแค่บางคำเพื่อให้ประโยคมันชิดกัน เหมือนที่สถานีโทรทัศน์ทำกัน แต่เนื้อสาระสำคัญยังอยู่ครบ ยิ่งประกอบกับสิ่งที่รัฐบาลทำกับกลุ่มเสื้อแดงในช่วงสงกรานต์ยิ่งทำให้เห็นชัดเจน ทั้งนี้ เป็นไปไม่ได้ที่จะอ้างว่า มีการตัดต่อจากการแถลงข่าวและให้สัมภาษณ์หลายครั้ง เพราะตามปกติแล้วการพูดแต่ละครั้งคลื่นเสียงจะไม่เท่ากันนำมาตัดต่อรวมกันไม่ได้ แม้แต่นักร้องอาชีพการร้องเพลงแต่ละครั้ง ก็ยังไม่เหมือนกัน ดังนั้นจะนำมาตัดรวมกันไม่ได้ เทคโนโลยีในโลกนี้ไม่มีใครทำได้ นอกจากนี้ในคลิปดังกล่าวยังมีบางคำที่นายกรัฐมนตรีไม่เคยพูดต่อสาธารณะ เช่น คำว่า 'หมิ่นสถาบัน' หากไม่ใช่คนวงในอัดออกมาจากค่ายทหารแล้วจะให้ไปเอาเสียงมาจากไหน </p>
<p>'ผมขอท้าพรรคประชาธิปัตย์ อาจจะเป็นนายกรัฐมนตรีก็ได้ มาดีเบตกับผมเลย แล้วเอาตารางคลื่นความถี่ของเสียงมาโชว์ต่อหน้าเลย ผมเตรียมข้อมูลไว้หมดแล้ว ออกทีวีก็ได้ ชาวบ้านจะได้รู้ว่าใครเป็นของจริง เรื่องที่รัฐบาลประเมินว่ากลุ่มเสื้อแดงจะล้มรัฐบาลช่วงเดือนตุลา ผมไม่รู้ รู้แต่ว่าถ้าคนเชื่อคลิปเสียงนี้ว่าเป็นสิ่งที่นายกฯพูดจริงรัฐบาลอยู่ไม่ได้แน่นอน' <persName>นายวรวัจน์ </persName> กล่าว.
</p></body>
</news>
