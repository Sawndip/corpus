<teiHeader>
<fileDesc>
<titleStmt>
  <title>'แม้ว'ทวิตเตือนเสื้อแดง ชุมนุมสันติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-18 17:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21171  </bibl>
</sourceDesc>
</fileDesc>
</teiHeader>
<news>
<headline>'<persName>แม้ว</persName>'ทวิตเตือนเสื้อแดง ชุมนุมสันติ</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้(18 ก.ย.) <persName>พ.ต.ท.ทักษิณ ชินวัตร</persName> อดีตนายกรัฐมนตรี ได้โพสต์ข้อความทางเว็บไซต์ทวิตเตอร์ ขอบคุณแฟนคลับที่ได้เข้ามาโพสต์ข้อความให้กำลังกรณีที่<persName>น.ส.พินทองทา ชินวัตร</persName> บุตรสาวเข้าเบิกความต่อศาลฎีกาแผนกคดีอาญาของผู้ดำรงตำแหน่งทางการเมือง ในคดียึดทรัพย์7.6หมื่นล้านบาท ว่า “ขอบคุณมากๆ ครับในความเข้าใจและเห็นใจ การเมืองไทยเหมาะสำหรับคนไม่มีอะไรจะเสียครับ” นอกจากนี้<persName>พ.ต.ท.ทักษิณ</persName> ยังระบุถึงการชุมนุมของคนเสื้อแดงที่จะมีขึ้นในวันที่ 19 ก.ย.ว่า  “ผมพูดเสมอและก็เห็นพ้องกันว่าเราจะสู้ด้วยความจริงอย่างสันติครับ อีกไม่นานคงจะกระจ่างว่าใครโหดร้ายใครสั่งใช้ความรุนแรง” </p>
<p><persName>พ.ต.ท.ทักษิณ</persName> ยังทวิตเตอร์ถึงการทำงานของคณะกรรมการป้องกันและปราบปรามการทุจริตแห่งชาติ(ป.ป.ช.)ในการชี้มูลความผิดเหตุการณ์สลายการชุมนุมเมื่อวันที่ 7 ต.ค.2551 รวมถึงภาวะผู้นำของ<persName>นายอภิสิทธิ์ เวชชาชีวะ</persName> นายกรัฐมนตรี ว่า “เป็นการฟาดฟันกันทางการเมืองโดยไม่ยึดหลักแห่งนิติรัฐ นิติธรรมและหลักการบริหารราชการที่ดีก็จะเป็นอย่างภาพที่เห็นทุกวันนี้ละครับ”.
</p></body>
</news>
