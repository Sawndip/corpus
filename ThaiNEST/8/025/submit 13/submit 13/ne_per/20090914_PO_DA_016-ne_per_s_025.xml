<teiHeader>
<fileDesc>
<titleStmt>
  <title>สุเทพยันประกาศพ.ร.บ.จนท.ไม่ต้องรับผิดชอบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-14 09:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20148  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName>ยันประกาศพ.ร.บ.จนท.ไม่ต้องรับผิดชอบ</headline>
<lead></lead>
<neck></neck>
<body><p>วันนี้ (14 ก.ย.) ผู้สื่อข่าวรายงานว่า <persName>นายสุเทพ เทือกสุบรรณ</persName> รองนายกฯ ฝ่ายความมั่นคง พร้อม <persName>พล.อ.อนุพงษ์ เผ่าจินดา</persName> ผบ.ทบ. ได้เดินทางไปตรวจราชการในพื้นที่ 3 จังหวัดชายแดนภาคใต้ พร้อมเปิดเผย ยืนยันว่า รัฐบาลพร้อมที่จะรับผิดชอบตามกฎหมายทั้งหมด หากนายกฯ และคณะรัฐบาลตัดสินใจประกาศใช้ พ.ร.บ.รักษาความมั่นคงภายในราชอาณาจักร ในวันที่ 19 ก.ย.นี้ เพื่อรับมือการชุมนุมของกลุ่มผู้ชุมนุมแนวร่วมประชาธิปไตยต่อต้านเผด็จการแห่งชาติ (นปช.) ที่หน้าบ้านสี่เสาเทเวศร์ โดย <persName>นายสุเทพ</persName> เน้นย้ำว่า เจ้าหน้าที่ผู้ปฏิบัติหน้าที่ จะไม่มีความผิด หากปฏิบัติตามกฎหมาย ซึ่งจะมีการสั่งการเป็นลายลักษณ์อักษร ส่วนตัวเห็นว่า มีความจำเป็น อาจจะต้องใช้ พ.ร.บ.ความมั่นคงฯ ส่วนกรณีเกิดความรุนแรงใน 3 จังหวัดชายแดนภาคใต้ รัฐบาลจะไม่มีการปรับเปลี่ยนแผนการปฏิบัติ แต่จะใช้ความระมัดระวัง และรอบคอบมากที่สุด.</p></body>
</news>
