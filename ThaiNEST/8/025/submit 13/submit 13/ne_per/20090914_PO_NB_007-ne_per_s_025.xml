<teiHeader>
<fileDesc>
<titleStmt>
  <title>ผู้สมัครนายก อบต.ลำนางรอง ร้อง กกต.ค้านรับรองผลการเลือกตั้ง  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140163&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ผู้สมัครนายก อบต.ลำนางรอง ร้อง กกต.ค้านรับรองผลการเลือกตั้ง</headline>
<lead></lead>
<neck></neck>
<body><p>ผู้สมัครนายกองค์การบริหารส่วนตำบลลำนางรอง จังหวัดบุรีรัมย์ พร้อมชาวบ้าน นำหลักฐานร้อง คณะกรรมการการเลือกตั้งประจำจังหวัด คัดค้านประกาศรับรองผลการเลือกตั้งอ้างมีพฤติกรรมกระทำผิดกฎหมายเลือกตั้ง <persName>นายคำปอง พิพวนนอก</persName> ผู้สมัครนายกองค์การบริหารส่วนตำบล (อบต.)ลำนางรอง หมายเลข 2 อำเภอโนนดินแดง จังหวัดบุรีรัมย์ พร้อมชาวบ้านประมาณ 20 คน ได้นำเอกสารหลักฐาน แผ่นซีดีบันทึกภาพบรรยากาศการปราศรัย ภาพถ่ายป้ายผู้สมัครนายก และสมาชิก อบต.เข้าร้อง คณะกรรมการการเลือกตั้งประจำจังหวัดบุรีรัมย์ เพื่อคัดค้านการประกาศรับรองผลการเลือกตั้งของ <persName>นายสันติ นาวีสัมพันธ์</persName> ผู้สมัครนายกอบต.ลำนางรอง หมายเลข 2 ที่ได้รับเลือกตั้ง เมื่อวันที่ 6 กันยายน ที่ผ่านมา โดยผู้ร้องอ้างว่า <persName>นายสันติ</persName> ได้กระทำผิดกฎหมายเลือกตั้ง โดยการแจกจ่ายสิ่งของให้กับชาวบ้านที่มาฟังการปราศรัย พร้อมทั้งได้มีการกล่าวโจมตี ใส่ร้ายป้ายสีผู้สมัครฝ่ายตรงข้าม และกล่าวปราศรัยในลักษณะสัญญาว่าจะให้ เพื่อจูงใจให้ประชาชนที่มีสิทธิ์เลือกตั้ง มาใช้สิทธิ์ลงคะแนนเลือกตนเอง นอกจากนั้นยังได้มีการติดป้ายหาเสียง หรือแผ่นพับแนะนำตัวในสถานที่ห้ามติด ซึ่งเป็นการเข้าข่ายกระทำผิดกฎหมายเลือกตั้ง จึงได้เข้ามาร้องคัดค้านการประกาศรับรองผลการเลือกตั้งดังกล่าว ด้านเจ้าหน้าที่ฝ่ายสืบสวน กกต.จังหวัด ได้รับเรื่องร้องเรียนไว้ และรับจะสืบสวนสอบสวนข้อเท็จจริงตามที่มีผู้มาร้องเรียน หากพบมีการกระทำผิดจริง ก็จะดำเนินการตามขั้นตอนต่อไป อย่างไรก็ตามขณะนี้มีผู้สมัครนายก อบต. เข้ามาร้องเรียน กกต.แล้ว 4 เรื่อง ร้องให้นับคะแนนใหม่ 3 เรื่อง และร้องให้จัดเลือกตั้งใหม่ 1 เรื่อง ขณะนี้อยู่ระหว่างการดำเนินการของ กกต.  
 
</p></body>
</news>
