<teiHeader>
<fileDesc>
<titleStmt>
  <title>ปธ.สภาฯ มอบรางวัลการประกวดศิลปวัฒนธรรมพื้นบ้านส่งเสริมประชาธิปไตย ประจำปี 52  ให้เยาวชนไทย 4 ภูมิภาค  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150256&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.สภาฯ มอบรางวัลการประกวดศิลปวัฒนธรรมพื้นบ้านส่งเสริมประชาธิปไตย ประจำปี 52  ให้เยาวชนไทย 4 ภูมิภาค</headline>
<lead></lead>
<neck></neck>
<body><p>ประธานสภาผู้แทนราษฎร มอบรางวัลการประกวดศิลปวัฒนธรรมพื้นบ้านเพื่อส่งเสริมประชาธิปไตย ประจำปี 2552 ให้แก่เยาวชนไทย 4 ภูมิภาค <persName>นายชัย ชิดชอบ</persName> ประธานสภาผู้แทนราษฎร เป็นประธานการประกวดศิลปวัฒนธรรมพื้นบ้านเพื่อส่งเสริมประชาธิปไตย ประจำปี 2552 และมอบรางวัลให้แก่ผู้ชนะเลิศการประกวด ณ หอประชุมใหญ่ กรมประชาสัมพันธ์ ซึ่งสำนักงานเลขาธิการสภาผู้แทนราษฎร ได้จัดกิจกรรมดังกล่าวขึ้นเป็นประจำทุกปี โดยในปีนี้ถือเป็นปีที่ 5 ทั้งนี้เพื่อเป็นการส่งเสริมและเผยแพร่ความรู้ความเข้าใจเกี่ยวกับการเมืองการปกครองระบอบประชาธิปไตยในระบบรัฐสภาโดยใช้ศิลปวัฒนธรรมพื้นบ้านเป็นสื่อกลาง แบ่งการประกวดเป็น 4 ภูมิภาค ในหัวข้อ ”พื้นบ้านสานไทย สานใจเยาวชน” มุ่งเน้นให้กลุ่มเยาวชนไทยทั่วประเทศเห็นคุณค่าของศิลปวัฒนธรรมไทยและความสำคัญของประชาธิปไตย สำหรับผู้ชนะการประกวดในปีนี้ ได้แก่ ภาคเหนือ คณะมนต์เสน่ห์ล้านนา จังหวัดเชียงใหม่ ภาคกลาง คณะเพลงฉ่อยสายเลือดสุพรรณ จังหวัดสุพรรณบุรี ภาคตะวันออกเฉียงเหนือ คณะแดนดินศิลป์อีสาน จังหวัดสกลนคร และภาคใต้ คณะดีเกร์ฮูลู วิทยาลัยประมงปัตตานี จังหวัดปัตตานี โดยผู้ชนะเลิศจะได้รับเงินรางวัลจำนวน 1 แสนบาท พร้อมโล่ และประกาศนียบัตรเชิดชูเกียรติทุกคน</p></body>
</news>
