<teiHeader>
<fileDesc>
<titleStmt>
  <title>ศาล รธน.มึนเอกสาร'ประสพสุข'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-17 07:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20793  </bibl>
</sourceDesc>
</fileDesc>
</teiHeader>
<news>
<headline>ศาล รธน.มึนเอกสาร'<persName>ประสพสุข</persName>'</headline>
<lead></lead>
<neck></neck>
<body><p>ที่สำนักงานศาลรัฐธรรมนูญ เมื่อวันที่ 16 ก.ย. คณะตุลาการศาลรัฐธรรมนูญ ได้มีการประชุม โดยมี<persName>นายชัช ชลวร</persName> เป็นประธาน โดยได้รับทราบรายงานความคืบหน้าจาก<persName>นายเชาวนะ ไตรมาศ</persName> เลขาธิ การสำนักงานศาลรัฐธรรมนูญ กรณี <persName>นายประสพสุข บุญเดช</persName> ประธานวุฒิสภา ได้ส่งความเห็นของคณะกรรมการการเลือกตั้ง (กกต.) ที่ขอให้ศาลรัฐธรรมนูญ พิจารณาวินิจฉัยตามมาตรา 91 แห่งรัฐธรรมนูญ กรณี ส.ว. จำนวน 16 คนสิ้นสุดสมาชิกภาพลงตามรัฐธรรมนูญ มาตรา 119 (5) เพราะถือหุ้นเข้าลักษณะต้องห้ามตามมาตรา 48 ประกอบมาตรา 265</p>
<p><persName>นายเชาวนะ</persName> แถลงว่า คำร้องของประธานวุฒิสภาที่ส่งมานั้นประกอบด้วย ต้นฉบับและสำเนาจำนวน 16 ชุด แต่ละชุดมีเอกสาร 5,000 แผ่น รวมทั้งสิ้น 8 หมื่นแผ่น จากการตรวจสอบเบื้องต้นพบว่า เอกสารบางส่วนไม่สมบูรณ์ เพราะไม่มีเลขหน้า ถ่ายเอกสารไม่ชัดเจน ไม่รับรองสำเนาถูกต้อง โดยมีทั้งสำนวนของ ส.ว. ที่ กกต. เห็นว่าสมาชิกภาพสิ้นสุดลง 16 คน รวมถึงไม่เข้าลักษณะต้องห้ามและยุติเรื่องจำนวน 21 คน รวม 37 คน จึงต้องใช้ระยะเวลาและกำลังคนในการคัดแยกสำนวน ดังนั้นคณะตุลาการศาลรัฐธรรมนูญจึง มีมติให้แจ้ง กกต. และสำนักงานเลขาธิการวุฒิสภา เพื่อให้เจ้าหน้าที่ทั้ง 2 หน่วยงานมาดำเนินการคัด แยกสำนวนภายในวันที่ 17 ก.ย. นี้</p>
<p><persName>นายบุญส่ง กุลบุปผา</persName> ตุลาการศาลรัฐธรรมนูญ กล่าวว่า มีเอกสารที่สลับกันอยู่ จำเป็นต้องคัดแยกให้เรียบร้อยก่อนจะนำเข้าสู่วาระการพิจารณาของคณะตุลาการ ว่า จะรับคำร้องดังกล่าวหรือไม่ ยืนยันว่า ไม่ได้ยื้อเวลา ต้องเห็นใจหน่อยเพราะเอกสารมีมากจริง ๆ เมื่อถามว่า จำเป็นต้องรอให้ศาลปกครองพิจารณาให้แล้วเสร็จก่อนหรือไม่ เพราะมี ส.ว. บางคนได้ไปฟ้อง กกต. <persName>นายบุญส่ง</persName> กล่าวว่า ส่วนตัวเห็นว่าไม่จำเป็นต้องรอ เพราะศาลรัฐธรรมนูญจะพิจารณาในส่วนที่ ส.ว. เข้าไปถือหุ้นว่าขัดรัฐธรรมนูญหรือไม่ ซึ่งเป็นเรื่องของอำนาจแต่ ละศาล</p>
<p>ด้าน <persName>นายสุทธิพล ทวีชัยการ</persName> เลขาธิการ กกต. กล่าวว่า กกต. ยินดีที่จะให้ความร่วม มือกับทางศาลรัฐธรรมนูญ โดยจะให้ ผอ.สำนักวินิจ ฉัยและคดี และเลขานุการคณะกรรมการไต่สวน พร้อมทีมงาน ที่ดูแลในสำนวนของ ส.ว. ไปช่วยอย่างเต็มที่.</p></body>
</news>
