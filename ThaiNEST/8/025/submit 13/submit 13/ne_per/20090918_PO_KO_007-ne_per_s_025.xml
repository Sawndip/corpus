<teiHeader>
<fileDesc>
<titleStmt>
  <title>ผบ.ทบ.วอนเลิกชุมนุมเขาพระวิหารหวั่นอันตราย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29026  </bibl>
</sourceDesc>
</fileDesc>
</teiHeader>
<news>
<headline>ผบ.ทบ.วอนเลิกชุมนุมเขาพระวิหารหวั่นอันตราย</headline>
<lead>ผบ.ทบ.เตรียมป้องกันไม่ให้ปชช.ชุมนุมเขาพระวิหารหวั่นอันตรายวอนเลิกชุมนุมชี้กระทบเจรจาทวิภาคี ยันทหารรักษาอธิปไตย</lead>
<neck></neck>
<body><p>(18 ก.ย.) <persName>พล.อ.อนุพงษ์ เผ่าจินดา</persName> ผู้บัญชาการทหารบก ให้สัมภาษณ์ถึงปัญหาชายแดนไทย-กัมพูชาบริเวณปราสาทเขาพระวิหารว่า จุดยืนกองทัพเป็นไปตามนโยบายของรัฐบาลซึ่งในขณะนี้ทางรัฐบาลได้แก้ปัญหาโดยใช้การเจรจาทวิภาคี ส่วนเจ้าหน้าที่ฝ่ายทหารจะรักษาอธิปไตย สำหรับการเคลื่อนไหวขอกงกลุ่มมวลชนนั้น เราพิจารณาว่า การดำเนินการนั้นน่าจะส่งผลกระทบต่อการเจรจาทวิภาคีโดยผ่านกลไกคณะกรรมการปักปันเขตแดน ซึ่งกำลังดำเนินการอยู่ โดยเราจะเข้าไปสร้างความเข้าใจกับประชาชนในพื้นที่ เพื่อไม่ให้เขาเข้ามาพื้นที่ ด้วยเหตุผลว่า การเข้าไปอาจทำให้เกิดอันตรายแก่ตนเอง เช่น การเข้าไปในพื้นที่ที่ยังไม่ได้ทำลายวัตถุระเบิด ซึ่งอาจจะเกิดอันตรายได้</p>
 “การเดินทางเข้าไปอาจทำให้เกิดการเข้าใจผิด และเกิดการกระทบกระทั่งระหว่างเจ้าหน้าที่ทหาร ซึ่งขณะนี้พยายามสร้างความเข้าใจกันอยู่ว่า สถานการณ์เป็นอย่างไร และอีกปัญหาหนึ่งคือ หากถูกจับกุมตัวไปจะกลายเป็นปัญหา และส่งผลกระทบต่อการแก้ปัญหาในพื้นที่นั้นโดยส่วนรวม ดังนั้น เราไม่อยากให้เกิดเหตุการณ์ขึ้น จึงอยากขอร้องประชาชนกลุ่มต่างๆไม่เดินทางเข้าไป นอกจากนี้ยังมีบางกลุ่มที่มีความเห็นไม่ตรงกัน เราจะทำหน้าที่ป้องกันไม่ให้คนทั้งสองกลุ่มเกิดการกระทบกระทั่งกัน ” <persName>พล.อ.อนุพงษ์</persName> กล่าว
<p>เมื่อถามว่า การที่กลุ่มมวลชนออกมาเคลื่อนไหวพร้อมกับกลุ่มเสื้อแดงนั้นมีการเมืองเข้ามาเกี่ยวข้องด้วยหรือไม่ <persName>พล.อ.อนุพงษ์</persName> กล่าวว่า เราทำหน้าที่ตามกรอบนโยบายของรัฐบาล</p></body>
</news>
