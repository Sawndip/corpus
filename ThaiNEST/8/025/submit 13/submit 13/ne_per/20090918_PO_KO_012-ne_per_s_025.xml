<teiHeader>
<fileDesc>
<titleStmt>
  <title>ปณิธานเผยอภิสิทธิ์กำชับจนท.อดทนดูแลแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/29037  </bibl>
</sourceDesc>
</fileDesc>
</teiHeader>
<news>
<headline><persName>ปณิธาน</persName>เผย<persName>อภิสิทธิ์</persName>กำชับจนท.อดทนดูแลแดง</headline>
<lead>"<persName>ปณิธาน</persName>"เผย"นายกฯ"กำชับจนท.ดูแลม็อบเสื้อแดงให้ใช้อดกลั่นอดทน และต้องยึดหลักกฎหมายเป็นหลัก</lead>
<neck></neck>
<body><p>(18ก.ย.) เมื่อเวลา 14.45 น. ที่ทำเนียบรัฐบาล <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี แถลงถึงความห่วงใยต่อเรื่องการชุมนุมเคลื่อนไหวทางการเมืองของกลุ่มคนเสื้อแดง ว่า นายกรัฐมนตรีได้ให้ความมั่นใจ และได้แจ้งหน่วยงานที่เกี่ยวข้องให้รับนโยบายไปปฏิบัติ โดยเมื่อช่วงเช้าวันเดียวกันนี้ ได้เดินทางไปตรวจเยี่ยม กอ.รมน.และมอบนโยบายว่าขอให้ถือว่าประชาชนที่มาชุมนุมนั้นได้มาใช้สิทธิ์โดยสุจริต และให้เจ้าหน้าที่อดทนอดกลั้นเป็นพิเศษ ปฏิบัติหน้าที่ตามกฎหมาย ดูแลปฏิบัติต่อทุกฝ่ายอย่างเท่าเทียมกัน และนายกฯได้เป็นกำลังใจให้กับหน่วยงานผู้ปฏิบัติหน้าที่ พร้อมกำชับหน่วยงานที่ปฏิบัติหน้าที่ตาม พ.ร.บ.ความมั่นคงฯ โดยให้ประสานงานกับเครือข่ายต่างๆรวมทั้งสื่อมวลชน เพื่อร่วมมือกันดูแลความสงบเรียบร้อย แต่นายกฯไม่ได้มีความกังวลใดๆ เพียงแค่กำชับทุกหน่วยงานทำหน้าที่ตามความรับผิดชอบอย่างเต็มที่
</p>
<p><persName>นายปณิธาน</persName> กล่าวว่า นายกฯได้เน้นว่า กอ.รมน.มีโครงสร้างใหม่แล้ว จึงอยู่ภายใต้การกำกับดูแลของฝ่ายพลเรือน ซึ่งมีนายกฯเป็นผู้อำนวยการ ไม่ได้อยู่ภายใต้การดูแลของกองทัพแล้ว ดังนั้นขอให้ชี้แจงทำความเข้าใจกับนานาชาติและในประเทศว่า กอ.รมน.เป็นหน่วยงานใหม่ที่มีกฎหมายรองรับ ดำเนินงานเป็นระบบ มีขั้นตอนและโปร่งใส มีแนวทางปฏิบัติในการทำงานร่วมกับภาคประชาสังคมมากขึ้น จึงขอให้ กอ.รมน.เปิดกว้าง และทำงานร่วมกับภาคประชาสังคมและสื่อมวลชนทั้งในและต่างประเทศให้มากยิ่งขึ้น
</p>
<p><persName>นายปณิธาน</persName> กล่าวว่า นายกฯได้มอบนโยบายแก่ กอ.รมน.ประมาณ 10 เรื่อง ซึ่งส่วนใหญ่เป็นเรื่องเกี่ยวกับภัยคุกคาม ปัญหาความมั่นคงสมัยใหม่ แรงงานข้ามชาติ สิ่งแวดล้อม ผู้อพยพหนีเข้าเมือง ปัญหาตามแนวชายแดน ยาเสพติด ความขัดแย้งทางการเมืองในสังคมไทย นายกฯเน้นให้สรุปรายงานและนำเสนอต่อสาธารณะ รัฐสภาอย่างรวดเร็วและถูกต้อง รวมทั้งให้มีการประเมินสถานการณ์อย่างรอบด้าน รวดเร็ว แม่นยำ ตรงไปตรงมา ถูกต้องตามสถานการณ์ เพื่อให้ประชาชนเข้าใจและรับทราบ โดยนายกฯได้ย้ำกับเจ้าหน้าที่ว่าจะไม่ใช้โครงสร้างเหล่านี้เพื่อประโยชน์ทางการเมือง แต่การบริหารงานของ กอ.รมน.ทำเพื่อการบริหารความมั่นคงของส่วนรวม มีหน้าที่ปกป้องดูแลประชาชนทุกกลุ่ม และทุกฝ่ายสบายใจได้ว่าจะไม่มีการดึงกลไกเหล่านี้ไปทำงานทางการเมือง ให้เกิดการเผชิญหน้ากันทางการเมือง และได้แจ้งหน่วยงานที่เกี่ยวข้องให้รับนโยบายไปปฏิบัติ โดยโครงการไทยเข้มแข็งท์ รวมทั้งที่มาของวิกฤติได</p></body>
</news>
