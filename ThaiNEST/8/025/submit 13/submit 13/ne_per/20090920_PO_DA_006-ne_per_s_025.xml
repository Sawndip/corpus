<teiHeader>
<fileDesc>
<titleStmt>
  <title>“วีระ”อ่านแถลงการณ์ทวงคืนเขาพระวิหารแล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-20 11:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21366  </bibl>
</sourceDesc>
</fileDesc>
</teiHeader>
<news>
<headline>“<persName>วีระ</persName>”อ่านแถลงการณ์ทวงคืนเขาพระวิหารแล้ว</headline>
<lead></lead>
<neck></neck>
<body><p>วันนี้(20ก.ย.)ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการ "เชื่อมั่นประเทศไทยกับ<persName>นายกฯ อภิสิทธิ์</persName>"  ยืนยันว่ารัฐบาลไม่ได้นิ่งนอนใจเรื่องข้อพิพาทชายแดนไทย-กัมพูชา หลังกลุ่มผู้ชุมนุม นำโดย<persName>นายวีระ สมความคิด</persName> บุกทวงคืนพื้นที่บริเวณเขาพระวิหาร จ.ศรีสะเกษ ยืนยันไทยจะไม่เสียดินแดนอย่างแน่นอน แต่หากมีการปะทะกันขึ้นเรื่องก็อาจถูกยกระดับขึ้นอาจส่งผลกระทบต่อความสัมพันธ์ระหว่างประเทศ พร้อมกันนี้ยังได้แสดงความเสียใจต่อเหตุการณ์ปะทะกันระหว่างผู้ชุมนุมและชาวบ้านวานนี้ ซึ่งในที่สุดก็ต้องมีการเจรจากัน โดยได้ตกลงกันให้ผู้ชุมนุมเดินทางขึ้นไปอ่านแถลงการณ์บนผามออีแดงได้ตามเงื่อนไขของเจ้าหน้าที่เท่านั้น นายกรัฐมนตรียังได้ขอร้องคนไทยด้วยกันอย่าทำร้ายกันเอง และให้ความร่วมมือกับเจ้าหน้าที่</p>
<p>ล่าสุด ขบวนรถของ<persName>นายวีระ สมความคิด พ</persName>ร้อมตัวแทนมวลชนทวงคืนเขาพระวิหาร จำนวน 33 คน ได้เดินทางโดยรถบัส เพื่อมุ่งหน้าสู่อุทยานแห่งชาติเขาพระวิหาร เพื่อขึ้นไปอ่านคำแถลงการณ์บริเวณผามออีแดง โดยมีรถของทหารเป็นผู้นำขบวนขึ้นมา โดยตัวแทนทั้ง 33 คน ได้มาจากวิธีการจับสลาก เบื้องต้นในส่วนของทหารที่จะนำขบวนของผู้ชุมนุมขึ้นไปอ่านคำแถลงการณ์จะมี <persName>พล.ต.ชวลิต ชุนประสาน</persName> ผู้บัญชาการกองกำลังสุรนารี จะเป็นผู้พากลุ่มผู้ชุมนุมไปบนผามออีแดง พร้อมกับคณะสื่อมวลชน เพื่อจะอ่านคำแถลงการณ์ และจะต้องเดินทางกลับมาในทันที </p>
<p>ต่อมา <persName>นายวีระ  สมความคิด </persName> ได้อ่านแถลงการณ์  ในนามภาคีเครือข่ายทวงคืนดินแดนไทย โดยมีข้อเรียกร้อง คือ 1.ภาคีจะทวงคืนดินแดนไทยตามกฏหมาย 2.จะเอาผิดกับผู้ที่ทำให้ประเทศไทยเสียดินแดน และปฏิบัติหน้าโดยมิชอบ</p>
<p>ขณะเดียวกัน ที่บริเวณด่านทางขึ้นอุทยานแห่งชาติเขาพระวิหารมีกำลังตำรวจ และทหาร กว่า 1,000 นาย ที่วางกำลังเพื่อจะรักษาความปลอดภัย โดยมีการตั้งด่านทั้งหมด 6 ด่าน ด้านหน้าจะเป็นตำรวจ และรถดับเพลิงอีก 4 คัน หลังจากนั้นเป็นกำลังทหารกว่า 500 นาย และมีการวางรั้วลวดหนามเพื่อจะควบคุมสถานการณ์หากมีเหตุรุนแรง  </p></body>
</news>
