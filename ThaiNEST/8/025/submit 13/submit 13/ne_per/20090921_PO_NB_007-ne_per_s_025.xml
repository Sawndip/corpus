<teiHeader>
<fileDesc>
<titleStmt>
  <title>ประธานวุฒิสภาเห็นด้วยกับแนวทางแก้ไขรัฐธรรมนูญที่นายกรัฐมนตรีเสนอต่อที่ประชุมร่วมรัฐสภา  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210039&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ประธานวุฒิสภาเห็นด้วยกับแนวทางแก้ไขรัฐธรรมนูญที่นายกรัฐมนตรีเสนอต่อที่ประชุมร่วมรัฐสภา</headline>
<lead></lead>
<neck></neck>
<body><p>ประธานวุฒิสภา เห็นด้วยกับข้อเสนอนายกรัฐมนตรีที่ให้มีการแก้ไขรัฐธรรมนูญใน 6 ประเด็น ตามข้อเสนอของคณะกรรมการสมานฉันท์ฯ <persName>นายประสพสุข บุญเดช</persName> ประธานวุฒิสภา กล่าวว่า เห็นด้วยกับข้อเสนอของนายกรัฐมนตรี ที่ให้มีการยกร่างแก้ไขรัฐธรรมนูญ 6 ร่าง 6 ประเด็น ตามข้อเสนอของคณะกรรมการสมานฉันท์เพื่อการปฏิรูปและศึกษาการแก้ไขรัฐธรรมนูญเสนอ จากนั้นให้ตัวแทน สสร.ปี 2540 สสร.ปี 2550 นักวิชาการ และภาคประชาชนเข้ามามีส่วนร่วม เพราะหากใช้การตั้ง สสร. 3 อาจต้องใช้เป็นปี และคงไม่สามารถทำประชามติได้ เพราะกฎหมายประชามติยังไม่มีผลบังคับใช้ แต่หากเร่งรัดให้เสร็จภายในเวลา 2 เดือน ก็น่าจะทำประชามติได้ อย่างไรก็ตามหากใช้กระบวนการข้างต้น คาดว่าจะใช้เวลา 2-3 เดือน ในการแก้รัฐธรรมนูญให้แล้วเสร็จ โดยรัฐบาลอาจขอเปิดประชุมรัฐสภาสมัยวิสามัญพิจารณา และไม่ขอแสดงความเห็นว่า หลังการแก้ไขเสร็จจะมีการยุบสภาหรือไม่ ส่วนการประชุมวุฒิสภาพิจารณาร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจ วงเงิน 4 แสนล้านบาท ในวันนี้ (21 ก.ย.) ไม่น่าจะมีปัญหา แม้มีผู้สงวนคำแปรญัตติจำนวนมาก โดยคาดว่าจะแล้วเสร็จไม่เกินเวลา 24.00 น.วันนี้ </p></body>
</news>
