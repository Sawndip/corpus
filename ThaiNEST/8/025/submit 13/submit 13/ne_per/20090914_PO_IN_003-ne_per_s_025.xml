<teiHeader>
<fileDesc>
<titleStmt>
  <title>ส.ว. ลงชื่ออภิปรายงบฯ 54 คน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 11:51:54  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189634  </bibl>
</sourceDesc>
</fileDesc>
</teiHeader>
<news>
<headline>ส.ว. ลงชื่ออภิปรายงบฯ 54 คน</headline>
<lead>54 ส.ว. ลงชื่ออภิปรายร่าง พ.ร.บ.งบประมาณ ปี 53 ประธานวุฒิสภา คาด พิจารณาแล้วเสร็จราวเที่ยงคืนและไม่มีปัญหาเรื่องการลงคะแนน</lead>
<neck></neck>
<body><p><persName>นายประสพสุข บุญเดช</persName> ประธานวุฒิสภา กล่าวว่า การประชุมวุฒิสภา เพื่อพิจารณาร่างพระราชบัญญัติงบประมาณรายจ่ายประจำปีงบประมาณ 2553 ในวันนี้ มีสมาชิกลงชื่ออภิปราย ทั้งหมด 54 คน โดยกำหนดให้อภิปรายคนละ 15 นาที และให้รัฐบาลชี้แจงประมาณ 1 ชั่วโมง โดยคาดว่า การประชุมจะเสร็จสิ้นในเวลา 24.00 น. และเชื่อว่าการประชุมจะเป็นไปด้วยความสงบเรียบร้อย ทั้งนี้ หากวุฒิสภาโหวตผ่านร่าง พ.ร.บ.ดังกล่าวแล้ว ก็จะเข้าสู่ขั้นตอนการลง พระปรมาภิไธย เพื่อประกาศใช้เป็นกฎหมาย</p>
<p>นอกจากนี้ ประธานวุฒิสภา เปิดเผยว่า ขณะนี้มี ส.ว. ถอนชื่อจากการยื่นเสนอญัตติแก้ไขรัฐธรรมนูญแล้วกว่า 20 คนเนื่องจากมองว่า การแก้ไขรัญธรรมนูญนั้น มีผลประโยชน์ทับซ้อนจากการแก้ไขในบางมาตรา ขณะเดียวกัน ได้เปิดเผยว่าตนได้ส่งรายชื่อ ส.ว. ที่ถูก คณะกรรมการการเลือกตั้ง หรือ กกต. วินิจฉัยกรณีการถือครองหุ้นในบริษัทที่เป็นสัมปทานกับรัฐให้กับศาลปกครองสูงสุดแล้ว ตั้งแต่เมื่อวันศุกร์ที่ผ่านมา</p></body>
</news>
