<teiHeader>
<fileDesc>
<titleStmt>
  <title>มท.1ยันนายกยังไม่เสนอผบ.ตร.คนใหม่วานนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-17 07:50:58  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190078  </bibl>
</sourceDesc>
</fileDesc>
</teiHeader>
<news>
<headline>มท.1ยันนายกยังไม่เสนอผบ.ตร.คนใหม่วานนี้</headline>
<lead>มท.1 ยืนยัน นายกฯ ยังไม่เสนอชื่อใครเป็น ผบ.ตร. ในการประชุม ก.ต.ช.วานนี้ แต่ยังอุบเห็นพร้อมกับนายกฯแล้วหรือไม่ ด้าน " <persName>เรวัต</persName>" เห็นด้วยกับข้อเสนอ เลื่อนการประชุม</lead>
<neck></neck>
<body><p><persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย ยืนยัน ในการประชุม คณะกรรมการนโยบายตำรวจแห่งชาติ หรือ ก.ต.ช. วานนี้ ไม่ได้เกิดความขัดแย้ง ระหว่างทางคณะกรรมการกับนายกรัฐมนตรี จนส่งผลให้ต้องเลื่อน การเลือก ผบ.ตร. ออกไปอย่างไม่มีกำหนด และนายกรัฐมนตรีเอง ก็ไม่ได้มีการเสนอชื่อบุคคลใด ให้กับทางคณะกรรมการ ได้พิจารณาอีกด้วย</p>
<p>ส่วนการที่ นายกรัฐมนตรี ออกมาเปิดเผย ถึงสาเหตุที่ต้องการให้มีการเลื่อนการคัดเลือก ผบ.ตร. คนใหม่ ออกไปอย่างไม่มีกำหนด เพื่อให้เกิดความเป็นเอกภาพนั้น ในความเห็นส่วนตัว คิดว่า น่าจะหมายถึงต้องการให้ทางคณะกรรมการทุกคน มีความเห็น และลงมติ เลือก ผบ.ตร. ด้วยคะแนนเสียง ที่เป็นเอกฉันท์ ส่วนจะมีการเปลี่ยนแปลงจุดยืน หาก นายกรัฐมนตรี เสนอชื่อ <persName>พล.ต.อ.ปทีป ตันประเสริฐ</persName> อีกครั้งหรือไม่นั้น <persName>นายชวรัตน์</persName> กล่าวว่า ตนไม่ขอตอบ แต่เชื่อว่า เมื่อถึงเวลาปัญหา ทุกอย่างน่าจะสามารถคลี่คลายไปได้ด้วยดี</p>
<p>ด้าน <persName>นายเรวัต ฉ่ำเฉลิม</persName> ผู้ทรงคุณวุฒิ ด้านกฎหมาย ของ ก.ต.ช. ก็ได้ออกมาสนับสนุน การเลื่อนประชุมคัดเลือก ผบ.ตร. คนใหม่ ของนายกรัฐมนตรี ออกไปก่อนเช่นกัน เพราะตนและกรรมการส่วนหนึ่ง ก็เห็นด้วยที่นายกฯ ต้องการให้เกิดความเป็นเอกภาพใน ก.ต.ช. ส่วนเรื่องดังกล่าว เป็นการทำให้นายกรัฐมนตรี สูญเสียภาวะความเป็นผู้นำหรือไม่นั้น <persName>นายเรวัต</persName> ปฏิเสธที่จะแสดงความเห็น โดยกล่าวเพียง คงไปก้าวล่วงความเห็นของนายกรัฐมนตรีไม่ได้
</p></body>
</news>
