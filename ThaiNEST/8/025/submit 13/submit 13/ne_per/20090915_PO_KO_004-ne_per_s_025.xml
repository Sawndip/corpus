<teiHeader>
<fileDesc>
<titleStmt>
  <title>ปปช.เผยคดี“จุฑามาศ”คืบหลังได้ข้อมูลจากเอฟบีไอ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090915/28617  </bibl>
</sourceDesc>
</fileDesc>
</teiHeader>
<news>
<headline>ปปช.เผยคดี�<persName>จุฑามาศ</persName>�คืบหลังได้ข้อมูลจากเอฟบีไอ</headline>
<lead></lead>
<neck></neck>
<body><p>(15ก.ย.) ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName>นายเมธี ครองแก้ว</persName> กรรมการ ป.ป.ช. ในฐานะประธานคณะอนุกรรมการไต่สวนข้อเท็จจริงคดี<persName>นางจุฑามาศ ศิริวรรณ</persName> อดีตผู้ว่าการการท่องเที่ยวแห่งประเทศไทย เรียกรับสินบนจากนักธุรกิจชาวสหรัฐอเมริกา เพื่อให้ได้สิทธิ์ในการจัดงานนิทรรศการภาพยนตร์นานาชาติกรุงเทพ ปี 2550 กล่าวว่า ในวันที่ 16 ก.ย.นี้จะมีการประชุมคณะอนุกรรมการฯ เพื่อประมวลข้อมูลให้รอบด้าน หลังจากได้ส่งเจ้าหน้าที่ไปรับฟังการพิจารณาคดีของศาลสหรัฐอเมริกา โดยจะนำข้อมูลทั้งจากฝ่ายโจทก์และจำเลยมาพิจารณา เพื่อให้เกิดความเป็นธรรมกับทุกฝ่าย และจะนำคำตัดสินของคณะลูกขุนมาประกอบการพิจารณาสรุปสำนวนคดีว่ามีเจ้าหน้าที่ของรัฐเข้าไปเกี่ยวข้องในการกระทำความผิดด้วยหรือไม่  </p>
<p>ทั้งนี้หากยังมีข้อมูลส่วนใดที่ยังไม่ชัดเจนคณะอนุกรรมการฯก็จะประสานงานกับทางอัยการสูงสุด เพื่อขอข้อมูลเพิ่มเติมจากทางสหรัฐ แต่เบื้องต้นข้อมูลที่ได้รับจากสำนักงานสอบสวนกลางแห่งชาติ สหรัฐอเมริกา (เอฟบีไอ) นั้น ถือว่ามีความชัดเจนอยู่แล้ว โดยเฉพาะขั้นตอนการทำธุรกรรมทางการเงินในต่างประเทศ ซึ่งคณะอนุกรรมการฯไม่มีอำนาจในการไปเรียกข้อมูล เอกสารหลักฐานการเงินในต่างประเทศดังกล่าว ดังนั้นจึงถือว่าข้อมูลที่เอฟบีไอส่งมาให้คณะอนุกรรมการฯนั้นสำคัญต่อการสรุปสำนวนคดีอย่างมาก
</p>
<p>อย่างไรก็ตามจากการไต่สวนคดีนี้นอกจากเรื่องการทุจริตแล้วยังพบว่ามีการกระทำผิดในตำแหน่งหน้าที่ด้วย ส่วนผู้ถูกกล่าวหานั้นก็ไม่ได้มีเฉพาะ<persName>นางจุฑามาศ</persName>เพียงคนเดียว แต่ยังรวมไปถึงรักษาการผู้ว่าฯ ททท.อีกคนหนึ่งด้วย แต่ขณะนี้ยังไม่สามารถเปิดเผยรายชื่อได้ อย่างไรก็ตามคาดว่าคณะอนุกรรมการฯจะสามารถแจ้งข้อกล่าวหากับผู้ถูกกล่าวหาทั้งหมดได้ ภายในเดือน ก.ย.นี้ และจะสามารถสรุปสำนวนคดีเพื่อชี้มูลความผิดได้ภายในเดือน พ.ย.นี้แน่นอน</p></body>
</news>
