<teiHeader>
<fileDesc>
<titleStmt>
  <title>ดุสิตโพลชี้ชาวบ้านเชื่อมั่น'การเมือง'ลดลง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-13 18:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20068  </bibl>
</sourceDesc>
</fileDesc>
</teiHeader>
<news>
<headline>ดุสิตโพลชี้ชาวบ้านเชื่อมั่น'การเมือง'ลดลง</headline>
<lead></lead>
<neck></neck>
<body><p>วันนี้(13ก.ย.) “สวนดุสิตโพล” มหาวิทยาลัยราชภัฏสวนดุสิต ได้สำรวจความคิดเห็นของประชาชนทั่วประเทศ ในประเด็นความแตกแยกทางการเมือง และความเชื่อมั่นต่อการเมืองไทย จำนวนทั้งสิ้น 2,216 คน  ระหว่างวันที่ 9-12 ก.ย. พบความขัดแย้งและแตกแยกของประชาชนโดยเฉพาะ “เสื้อเหลือง” “เสื้อแดง” ทำให้พฤติกรรมของประชาชนเปลี่ยนไป โดย  รู้สึกเบื่อการเมืองมากขึ้นกว่าเดิม 40.38% เมื่ออยู่นอกบ้านต้องระวังคำพูดมากขึ้น ไม่กล้าพูดคุยเรื่องการเมืองกับคนอื่น 26.92% ไม่ใส่เสื้อสีเหลือง-แดงเพื่อหลีกเลี่ยงปัญหาและการเข้าใจผิด17.31%  ติดตามข่าวสารมากขึ้นโดยมีการคิด วิเคราะห์หาเหตุผลมารองรับ11.54% เลื่อมใสศรัทธาในระบอบประชาธิปไตยลดน้อยลง 3.85% </p>
<p>ส่วนความเชื่อมั่นของประชาชนต่อการเมืองไทยท่ามกลางความขัดแย้งและแตกแยกของประชาชน โดยเฉพาะ “เสื้อเหลือง” “เสื้อแดง” พบว่า ลดลง 68.51% เพราะการเมืองไทยในวันนี้มีแต่ความขัดแย้ง รัฐบาลไม่สามารถจัดการหรือควบคุมเหตุการณ์ต่างๆให้ยุติลงได้ รัฐบาลไม่มีเสถียรภาพในการบริหารงาน ฯลฯ  31.49% เชื่อมั่นเช่นเดิม เพราะยังเชื่อในความพยายามของรัฐบาลที่จะแก้ไขปัญหาบ้านเมือง ซึ่งต้องใช้เวลาและค่อยเป็นค่อยไป ,เป็นเรื่องปกติทางการเมือง ,ไม่คาดหวังกับการเมืองบ้านเราอยู่แล้ว ฯลฯ</p>
<p>นอกจากนี้ หากประชาชนเป็นนายกรัฐมนตรี จะแก้ปัญหาความแตกแยกนี้อย่างไร 35.71% พยายามทุกวิถีทางเพื่อหาแนวทางสร้างความสมัครสมานสามัคคีของคนในชาติให้กลับมาเหมือนเดิม  26.79% ให้ความยุติธรรมกับทุกฝ่าย ไม่ลำเอียง ไม่เข้าข้างฝ่ายใดฝ่ายหนึ่ง ทุกคนมีสิทธิและความเสมอภาคเหมือนกัน 17.86% เชิญแกนนำทั้ง 2 ฝ่าย (เสื้อเหลือง เสื้อแดง) มาพูดคุยกันเพื่อหาข้อยุติ  ต้องพิสูจน์ให้ประชาชนเห็นว่าขณะนี้รัฐบาลได้พยายามที่จะแก้ไขปัญหา โดยแสดงให้เห็นถึงความมุ่งมั่น ตั้งใจ และความโปร่งใสในการทำงาน 12.50% ยุบสภา และ 7.14% เลือกตั้งใหม่.</p></body>
</news>
