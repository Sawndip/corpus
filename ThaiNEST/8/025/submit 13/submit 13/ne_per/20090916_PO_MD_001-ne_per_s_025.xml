<teiHeader>
<fileDesc>
<titleStmt>
  <title>มาร์คเปิดวอร์รูมจ้อ3วันสดจากนิวยอร์กถึงไทย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-09-16 21:13:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000107703  </bibl>
</sourceDesc>
</fileDesc>
</teiHeader>
<news>
<headline><persName>มาร์ค</persName>เปิดวอร์รูมจ้อ3วันสดจากนิวยอร์กถึงไทย</headline>
<lead></lead>
<neck></neck>
<body><p>ครม.อนุมัติร่างเอกสารท่าที่ไทยในการประชุมยูเอ็น 9 หมวด ขณะที่ <persName>อภิสิทธิ์</persName> เปิดห้องพักในสหรัฐสัมภาษณ์สื่อผ่านระบบวีดีโอคอนฟาเร้นส์ตรงมายังประเทศไทย 3 วันติด</p>
<p><persName>นายปณิธาน วัฒนยากร</persName> รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี แถลงว่า ครม.อนุมัติร่างเอกสารท่าทีไทยสำหรับการประชุมใหญ่สมัชชาองค์การสหประชาชาติ (ยูเอ็น) สมัยที่ 64 ระหว่างวันที่ 21 - 27 ก.ย. ที่<persName>นายอภิสิทธิ์ เวชชาชีวะ</persName> นายกรัฐมนตรี จะเดินทางเยือนประเทศสหรัฐอเมริกา เพื่อร่วมประชุมใหญ่สมัชชาองค์การสหประชาชาติ ประกอบด้วย 9 หมวด จำนวน 16 ร่าง ประกอบด้วย</p>
<p>1.รายงานบทบาทด้านสันติภาพขององค์การสหประชาชาติ 2.บทบาทในการป้องกันและแก้ไขปัญหาโรคเอดส์ 3.การช่วยเหลือประเทศแอฟริกา 4.การสนับสนุนแนวทางการทำงานของคณะมนตรีสิทธิมนุษยชน 5.การช่วยเหลือสิทธิมนุษยชนและการบรรเทาภัยธรรมชาติ 6.กฎหมายทางทะเล 7.การสนับสนุนบทบาททบวงพลังงานปรมาณูระหว่างประเทศ และ การลดอาวุธนิวเคลียร์ 8.การควบคุมและป้องกันยาเสพติดระหว่างประเทศ และ 9.ร่างของบประมาณปกติขององค์การสหประชาชาติ ปี 2553-2554</p>
<p> แหล่งข่าวเปิดเผยว่า ขณะนี้ สำนักโฆษก สำนักนายกรัฐมนตรี ได้ประสานงานกับ บริษัท กสท จำกัด (มหาชน) และสถานทูตไทยในนครนิวยอร์ก สหรัฐอเมริกา จัดตั้งเครือข่ายอินเตอร์เน็ทความเร็วสูงเสร็จแล้วกว่า 80 % เพื่อออกอากาศผ่านระบบวีดีโอคอนฟาเร้นส์ ระหว่างตึกนารีสโมสรไปยังห้องพักของ<persName>นายอภิสิทธิ์ เวชชาชีวะ</persName> นายกรัฐมนตรี ที่นครนิวยอร์ก ในช่วงที่นายกฯไปร่วมประชุมสมัชชาสหประชาชาติครั้งที่ 64</p>
<p>คาดว่านายกฯจะออกอากาศ 3 วัน โดยจะเป็นวันที่ 22-23-24 ก.ย. ที่ห้องพักของนายกรัฐมนตรี เวลาไทยประมาณ 10.00 น. ซึ่งตรงกับเวลาท้องถิ่นสหรัฐฯประมาณ 21.30 น. ซึ่งห่างจากไทย 11 ชั่วโมง แต่ยังไม่ยืนยันสถานที่ โดยสถานีโทรทัศน์แห่งประเทศไทยช่อง 11 จะลิงค์สัญญาณถ่ายทอดสดผ่านไปยังทีวีด้วย”</p>
<p> อย่างไรก็ตามจากปัญหาของสัญญาณต่างๆยังไม่มีการยืนยันว่า จะมีการถ่ายทอดสดรายการเชื่อมั่นประเทศไทย กับ<persName>นายกอภิสิทธิ์</persName> ได้หรือไม่ แต่คาดว่าจะมีการบันทึกเทปและนำมาออกอากาศในวันที่ 27 ก.ย. ที่นายกรัฐมนตรีเดินทางกลับ</p></body>
</news>
