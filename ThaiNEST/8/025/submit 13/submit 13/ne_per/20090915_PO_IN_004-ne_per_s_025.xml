<teiHeader>
<fileDesc>
<titleStmt>
  <title>มท.1โหวตสวนนายกหากเสนอปทีปนั่งผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-15 07:29:47  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189753  </bibl>
</sourceDesc>
</fileDesc>
</teiHeader>
<news>
<headline>มท.1โหวตสวนนายกหากเสนอ<persName>ปทีป</persName>นั่งผบ.ตร.</headline>
<lead>มท.1 ยืนยัน ยังไม่เปลี่ยนจุดยืน หาก นายกฯ เสนอชื่อ <persName>พล.ต.อ.ปทีป ตันประเสริฐ</persName> เป็น ผบ.ตร. คนใหม่ ในการประชุม ก.ต.ช. 16 ก.ย. นี้</lead>
<neck></neck>
<body><p><persName>นายชวรัตน์ ชาญวีรกูล</persName> รัฐมนตรีฯมหาดไทย ยืนยัน ณ เวลานี้ ตนจะยังคงไม่เปลี่ยนแปลงจุดยืน หาก นายกฯ ยังคงเสนอชื่อ <persName>พล.ต.อ.ปทีป ตันประเสริฐ</persName> เข้ารับการคัดเลือกเป็น ผู้บัญชาการตำรวจแห่งชาติคนใหม่ ในการประชุมคณะกรรมการนโยบาย ตำรวจแห่งชาติ (ก.ต.ช.) ในวันที่ 16 ก.ย. นี้ ส่วนวิตกหรือไม่ว่า ท่าทีดังกล่าวอาจกลายเป็นความขัดแย้งกับนายกฯ และ พรรคประชาธิปัตย์ ในฐานะพรรคร่วมรัฐบาล นั้น <persName>นายชวรัตน์</persName> กล่าวว่า คงไม่น่าจะมีปัญหาอะไร เพราะเชื่อว่า ต่างคนย่อม ต่างมีเหตุผลเป็นของตนเอง และเชื่อว่า ในช่วงก่อนการประชุม ครม. วันนี้ คงอาจจะได้มีการหารือนอกรอบกับทางนายกฯ ก็เป็นได้ </p>
<p>ด้าน <persName>นายนพดล อินนา</persName> ผู้ทรงคุณวุฒิ ด้านพัฒนาองค์กร ก.ต.ช. เปิดเผยว่า ขณะนี้ได้รับข้อมูลที่มีประโยชน์สำหรับ การตัดสินใจ เลือก ผบ.ตร.คนใหม่ เพิ่มมากขึ้นแล้ว แต่ขอยืนยันว่า ไม่ว่า ตนเองจะตัดสินใจอย่างไร จะไม่ได้เกิดขึ้น เพราะจากการถูกล็อบบี้จากฝ่ายหนึ่งฝ่ายใดแน่นอน ขณะที่ <persName>นายเรวัต ฉ่ำเฉลิม</persName> ผู้ทรงคุณวุฒิด้านกฎหมาย ใน ก.ต.ช. เปิดเผยว่า ได้รับทราบเรื่องกำหนดวันประชุมครั้งใหม่แล้ว ส่วนจะตัดสินใจอย่างไรนั้น ตนขอรับฟังข้อมูล จากทาง นายกฯ ก่อน
</p></body>
</news>
