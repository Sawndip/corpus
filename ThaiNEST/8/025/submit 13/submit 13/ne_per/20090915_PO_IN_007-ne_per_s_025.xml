<teiHeader>
<fileDesc>
<titleStmt>
  <title>นายกประชุมครม.จับตาพรบ.มั่นคง-ถกกตช.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-15 08:05:16  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189761  </bibl>
</sourceDesc>
</fileDesc>
</teiHeader>
<news>
<headline>นายกประชุมครม.จับตาพรบ.มั่นคง-ถกกตช.</headline>
<lead>นายกรัฐมนตรี เตรียมนั่งหัวโต๊ะประชุม ครม. โดยมีวาระพิจารณาประกาศใช้ พ.ร.บ.ความมั่นคง พร้อมนัดถก ก.ต.ช.เพื่อกเลือก ผบ.ตร.ในช่วงบ่าย</lead>
<neck></neck>
<body><p><persName>นายอภิสิทธิ์ เวชชาชีวะ</persName> นายกรัฐมนตรี เดินทางถึงทำเนียบรัฐบาลแล้ว โดยกำลังจะให้การต้อนรับ ประธานภูมิภาคเอเชียแปซิฟิกของ บริษัท อินเทลคอร์ปอเรชั่น ที่มาเข้าพบ รวมถึงนักกีฬาวอลเลย์บอลทีมชาติไทย แชมป์เอเชีย และเยาวชน ที่ชนะการแข่งขันฝีมือแรงงานนานาชาติที่จะมาเข้าพบ ก่อนจะประชุมคณะรัฐมนตรี ซึ่งจะมีวาระสำคัญในการขออนุมัติประกาศใช้ พระราชบัญญัติ การรักษาความมั่นคงในราชอาณาจักร ในการชุมนุมของ กลุ่มคนเสื้อแดง 19 ก.ย.นี้ ก่อนที่ช่วงบ่าย นายกรัฐมนตรี มีการประชุมเตรียมการก่อนเดินทางไปประชุมสหประชาชาติ ที่สหรัฐอเมริกา ระหว่างวันที่ 20 - 26 ก.ย. </p>
<p>ทั้งนี้ พบว่าการดูแลรักษาความปลอดภัยของนายกรัฐมนตรี ยังคงเป็นไปตามปกติ พร้อมกันนี้ <persName>นายปณิธาน วัฒนายากร</persName> รองเลขาธิการนายกรัฐมนตรี ปฏิบัติหน้าที่ โฆษกประจำสำนักนายกรัฐมนตรี เปิดเผยว่า ได้มีการเลื่อนการประชุม คณะกรรมการนโยบายตำรวจแห่งชาติ หรือ ก.ต.ช. จากวันพรุ่งนี้ มาเป็นวันนี้ที่ทำเนียบรัฐบาล ในเวลา 16.00น. เพื่อเลือก ผู้บัญชาการตำรวจแห่งชาติคนใหม่ โดยได้แจ้ง กรรมการ ก.ต.ช. ทุกคนทราบแล้ว และไม่ได้เป็นการเร่งรัดจนเกินไป ซึ่งเชื่อว่าจะไม่เกิดปัญหา 
 </p></body>
</news>
