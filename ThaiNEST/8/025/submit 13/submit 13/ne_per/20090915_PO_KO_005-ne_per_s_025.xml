<teiHeader>
<fileDesc>
<titleStmt>
  <title>"สมเกียรติ-ประสิทธิ์"ถอยยอมถอนญัตติแก้รธน.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090915/28597  </bibl>
</sourceDesc>
</fileDesc>
</teiHeader>
<news>
<headline>"<persName>สมเกียรติ</persName>-<persName>ประสิทธิ์</persName>"ถอยยอมถอนญัตติแก้รธน.</headline>
<lead><persName>สมเกียรติ</persName>-<persName>ประสิทธิ์</persName>�ถอยยอมถอนญัตติแก้รธน. อ้างปรับใหม่ ชี้ประเด็นวาระส.ว.สรรหาถูกครหาหนัก</lead>
<neck></neck>
<body><p>(15ก.ย.)<persName>นายสมเกียรติ ศรลัมพ์</persName> ส.ส.สัดส่วน พรรคเพื่อแผ่นดิน กล่าวถึงกรณีที่ส.ส.และส.ว.ได้ยื่นญัตติแก้ไขรัฐธรรมนูญต่อ<persName>นายชัย ชิดชอบ</persName> ประธานรัฐสภาเมื่อวันที่ 7 ก.ย.ที่ผ่านมาว่า ขณะนี้ เขาได้ถอนญัตติดังกล่าวแล้ว เนื่องจากต้องนำญัตติดังกล่าวไปปรับปรุงใหม่ ส่วนจะแก้ไขมาตราใดนั้น ต้องหารือกับ<persName>นายประสิทธิ์ โพธสุธน</persName> ส.ว.สุพรรณบุรีก่อน</p>
<p> เมื่อถามว่า สาเหตุที่ถอนญัตติดังกล่าวออก เนื่องจากส.ส.และส.ว.ต่างทยอยถอนชื่อ ทำให้เสียงสนับสนุนไม่ถึง 1 ใน 5 ใช่หรือไม่ <persName>นายสมเกียรติ</persName>กล่าวว่า ยอมรับว่าเป็นเรื่องจริง โดยเฉพาะส.ว.ที่ต่างทยอยถอนชื่อออกไปเรื่อย ๆ
</p>
<p>ด้าน<persName>นายประสิทธิ์</persName> เปิดเผยว่า ยอมรับว่า ได้ถอนญัตติแก้ไขรัฐธรรมนูญออกไปแล้ว เนื่องจากได้มีการพูดคุยกับ<persName>นายสมเกียรติ</persName>เป็นการส่วนตัว และเห็นตรงกันว่า ควรนำญัตติดังกล่าวมาปรับปรุงแก้ไขใหม่ในบางมาตรา โดยเฉพาะประเด็นเรื่องวาระตำแหน่งของส.ว.สรรหา ที่พวกเขาได้เสนอให้มีการเพิ่มการวาระ การดำรงตำแหน่งจาก 3 ปีเป็น 6 ปี ที่ถือว่า เรื่องนี้เป็นที่ครหาอย่างมาก จึงจะนำมาปรับปรุงแก้ไขโดยให้มีการวาระดำรงตำแหน่งเหมือนเดิม
</p>
<p>ส่วนจะแก้ไขในมาตราอื่นอีกหรือไม่ ทางเพื่อนส.ส.และส.ว.ที่ร่วมลงชื่อเสนอญัตติจะหารือ และลงมติร่วมกันว่า จะแก้ไขประเด็นใดบ้าง หลังจากที่มีการประชุมร่วมรัฐสภาแล้ว</p></body>
</news>
