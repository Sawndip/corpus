<teiHeader>
<fileDesc>
<titleStmt>
  <title>นายกฯระบุ มอบเจ้าหน้าที่ดูแลความเรียบร้อยการอ่านแถลงการณ์ของกลุ่ม พธม.  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209200041&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯระบุ มอบเจ้าหน้าที่ดูแลความเรียบร้อยการอ่านแถลงการณ์ของกลุ่ม พธม.</headline>
<lead></lead>
<neck></neck>
<body><p>นายกรัฐมนตรี ระบุ ได้มอบหมายเจ้าหน้าที่ดูแลความเรียบร้อยในการขึ้นไปอ่านแถลงการณ์ของกลุ่มพันธมิตรประชาชนเพื่อประชาธิปไตย พร้อมยืนยันผู้กระทำผิดในการปะทะกันเมื่อวานนี้ต้องถูกดำเนินคดี <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า การชุมนุมของกลุ่มพันธมิตรประชาเพื่อประชาธิปไตย ที่เขาพระวิหารตอนนี้สถานการณ์ปกติดีไม่มีอะไร ซึ่งได้มอบหมายให้เจ้าหน้าที่คอยอำนวยความสะดวกตัวแทนกลุ่มพันธมิตรฯที่จะขึ้นไปอ่านแถลงการณ์บนอุทยานแห่งชาติเขาพระวิหาร ส่วนปัญหาการปะทะกันของกลุ่มพันธมิตรฯกับชาวบ้านภูมิซรอล จังหวัดศรีสะเกษ จากการพูดคุยกับรักษาการผู้บัญชาการตำรวจแห่งชาติได้รับทราบว่ามีข้อจำกัดในเรื่องของเจ้าหน้าที่ที่อยู่ตรงกลาง ซึ่งกลุ่มผู้ชุมนุมมีจำนวนมากทำให้ไม่สามารถรักษาแนวกั้นไว้ได้ ส่วนใครกระทำความผิดต้องถูกดำเนินคดี และเชื่อว่ามีการบันทึกภาพเหตุการณ์ไว้มากพอสมควรที่จะนำมาประกอบการสืบสวนสอบสวนได้ ซึ่งหากเกิดเหตุการณ์ความรุนแรงจะมีผลกระทบกับคนไทย ไม่อยากให้คนไทยต้องมีปัญหากัน ทั้งนี้ต้องมีการทบทวนว่าต่อไปจะทำอย่างไรเพื่อหลีกเลี่ยงความรุนแรง นายกรัฐมนตรี ยังกล่าวยืนยัน ว่า จะทำให้พื้นที่ทับซ้อนกลับมาเป็นเหมือนเดิม ซึ่งกัมพูชาก็พร้อมเจรจาและจะทำทุกอย่างๆรอบคอบ โดยไม่มีผลประโยชน์ทับซ้อน </p></body>
</news>
