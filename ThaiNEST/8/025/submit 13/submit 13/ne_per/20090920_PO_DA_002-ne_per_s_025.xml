<teiHeader>
<fileDesc>
<titleStmt>
  <title>เสื้อแดงสลาย จนท.ยังตรึงบ้านป๋า-ทำเนียบ-ปปช.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-20 07:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21359  </bibl>
</sourceDesc>
</fileDesc>
</teiHeader>
<news>
<headline>เสื้อแดงสลาย จนท.ยังตรึงบ้าน<persName>ป๋า</persName>-ทำเนียบ-ปปช.</headline>
<lead></lead>
<neck></neck>
<body><p>วันนี้(20ก.ย.)ผู้สื่อข่าวรายงานบรรยากาศ บริเวณ หน้าบ้านสี่เสาเทเวศน์ ของ <persName>พล.อ.เปรม ติณสูลานนท์</persName> ประธานองคมนตรี ในช่วงเช้า หลังกลุ่มผู้ชุมเสื้อแดง จะสลายการชุ่มนุมไปตั้งแต่ช่วงกลางดึกที่ผ่านมา ก็ ยังมีเจ้าหน้าที่ตำรวจสับเปลี่ยน ตรึงกำลัง ดูแลรักษาความปลอดภัย อยู่ทั่วบริเวณ รวมถึงจุดสำคัญ ในพื้นที่เขตดุสิต อาทิทำเนียบรัฐบาล  สำนักงานคณะกรรมการป้องกันและปราบปรามการทุจริตแห่งชาติ หรือ ป.ป.ช.เพื่อป้องบุคคลที่ 3สร้างสถานการณ์  โดยเมื่อคืนที่ผ่านมา เสื้อแดง รื้อถอนเวทีปราศรัยลานพระรูป และเปิดการจราจรเป็นที่ เรียบร้อยแล้ว </p>
<p><persName>พล.ต.อ.ธานี สมบูรณ์ทรัพย์</persName> รักษาราชการแทน ผู้บัญชาการตำรวจแห่งชาติ กล่าวภายหลังเยี่ยมกำลังพล เจ้าหน้าที่ตำรวจคอมมาโด กองปราบปราม ที่ประจำการที่สโมสรกองทัพบก ว่า สถานการณ์การชุมนุมของ กลุ่มคนเสื้อแดงในขณะนี้ ตนสบายใจมาก ซึ่งยืนยันได้ว่า แกนนำจะไม่นำผู้ร่วมชุมนุมเคลื่อนขบวนมายัง บ้านพักของ <persName>พล.อ.เปรม</persName> ขณะที่จุดตรวจบริเวณสถานที่สำคัญ ก็จะมีการตั้งด่านต่อไป เพราะมีระยะเวลากำหนดไว้แล้ว ขณะเดียวกันตนเห็นว่า สถานการณ์ในนครบาล มีความเรียบร้อยมากกว่า ที่ จังหวัดศรีสะเกษ ทั้งนี้ <persName>พล.ต.อ.ธานี</persName> ได้มอบ ผลไม้พุทรา และ แอปเปิ้ล ให้กับเจ้าหน้าที่ตำรวจด้วย พร้อมกับตรวจรถโมบายคาร์ ที่เป็นรถขังผู้ต้องหา ปรับเปลี่ยนเป็นการติดตั้งกล้อง CCTV พร้อมกับรับสัญญาณภาพจากกล้อง CCTV จำนวน 12 ตัว หรือ รอบทำเนียบรัฐบาล และมีการติดตั้งโต๊ะประชุมไว้ในรถด้วย</p></body>
</news>
