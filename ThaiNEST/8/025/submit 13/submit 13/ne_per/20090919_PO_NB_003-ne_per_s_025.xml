<teiHeader>
<fileDesc>
<titleStmt>
  <title>"สาทิตย์" คาด ร่าง พ.ร.บ.องค์กรอิสระคุ้มครองผู้บริโภคจะบรรจุให้ที่ประชุมสภาผู้แทนราษฎรพิจารณา ต.ค. นี้  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180080&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>"<persName>สาทิตย์</persName>" คาด ร่าง พ.ร.บ.องค์กรอิสระคุ้มครองผู้บริโภคจะบรรจุให้ที่ประชุมสภาผู้แทนราษฎรพิจารณา ต.ค. นี้</headline>
<lead></lead>
<neck></neck>
<body><p>รัฐมนตรีประจำสำนักนายกรัฐมนตรี คาด ร่างพระราชบัญญัติองค์กรอิสระคุ้มครองผู้บริโภคจะบรรจุให้ที่ประชุมสภาผู้แทนราษฎรพิจารณาในเดือนตุลาคมนี้ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี ในฐานะประธานคณะกรรมการคุ้มครองผู้บริโภค เข้าร่วมเสวนาทางวิชาการ “ร่างพระราชบัญญัติองค์กรอิสระเพื่อคุ้มครองผู้บริโภค การสานต่อเพื่อความสำเร็จ” ร่วมกับหน่วยงานที่เกี่ยวข้องกว่า 100 คนที่อาคารรัฐสภา เพื่อแลกเปลี่ยนความคิดเห็นเกี่ยวกับการร่างพระราชบัญญัติองค์กรอิสระ เพื่อคุ้มครองผู้บริโภค โอกาสนี้ รัฐมนตรีประจำสำนักนายกรัฐมนตรี กล่าวแสดงวิสัยทัศน์ของรัฐบาลในการผลักดันการคุ้มครองผู้บริโภค โดยมีสาระสำคัญคือ การบูรณาการการทำงานของรัฐให้มีความยืดหยุ่นมากขึ้น เพื่อลดขั้นตอนการปฏิบัติงานให้เกิดประโยชน์กับประชาชนโดยเร็วที่สุดภายใต้กรอบนโยบายของรัฐบาล ซึ่งคาดว่าจะนำร่างพระราชบัญญัติดังกล่าวเข้าสู่การพิจารณาของสภาผู้แทนราษฎรภายในสมัยประชุมครั้งต่อไป คือ เดือนตุลาคมนี้ ทั้งนี้ ร่างพระราชบัญญัติดังกล่าวเป็นการร่างผ่านการมีส่วนร่วมจากภาคประชาชน โดยการนำร่างของรัฐบาลภายใต้กรอบนโยบายที่วางไว้ มาบูรณาการกับร่างจากภาคประชาชน ส่วนการจัดสรรงบประมาณบริหารจัดการของคณะกรรมการคุ้มครองผู้บริโภค รัฐมนตรีประจำสำนักนายกรัฐมนตรี ระบุว่า เดิมคณะกรรมการฯ มีงบประมาณ 100 ล้านบาทต่อปีในการบริหารงาน แต่เมื่อปรับสถานะให้กลายเป็นองค์กรอิสระแล้ว จะได้งบประมาณ เพื่อบริหารจัดการกว่า 300 ล้านบาท ซึ่งได้กำชับให้คณะกรรมการฯ ไปศึกษาเพื่อกำหนดรายละเอียดการจัดสรรงบประมาณ โดยผ่านความคิดเห็นจากทุกภาคส่วน และจะต้องสามารถตรวจสอบได้ </p></body>
</news>
