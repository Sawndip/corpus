<teiHeader>
<fileDesc>
<titleStmt>
  <title>ส.ส.พท.หวั่น ปชป.ขับ 4 สมาชิกพรรคเอี่ยวทุจริตโครงการเศรษฐกิจพอเพียงฯตัดตอนไปถึงผู้บงการ  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209050062&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ส.ส.พท.หวั่น ปชป.ขับ 4 สมาชิกพรรคเอี่ยวทุจริตโครงการเศรษฐกิจพอเพียงฯตัดตอนไปถึงผู้บงการ</headline>
<lead></lead>
<neck></neck>
<body><p>สมาชิกสภาผู้แทนราษฏรพรรคเพื่อไทย กังวลว่าการที่พรรคประชาธิปัตย์ ขับ 4 สมาชิกออกจากพรรคจะเป็นการตัดตอนการสือสวนไปถึงผู้กระทำผิดที่มีตำแหน่งสูงกว่า และขอให้เอาผิดทางอาญาต่อผู้กระทำผิดด้วย <persName>นาวาอากาศเอกอนุดิษฐ นาครทรรพ</persName> สมาชิกสภาผู้แทนราษฏร กรุงเทพมหานคร พรรคเพื่อไทย กล่าวถึงกรณีที่พรรคประชาธิปัตย์ มีคำสั่งให้สมาชิกพรรคประชาธิปัตย์ 4 คนที่มีส่วนในการทุจริตโครงการเศรษฐกิจพอเพียงเพื่อยกระดับชุมชน ออกจากการเป็นสมาชิกพรรคประชาธิปัตย์ ว่าทางพรรคเพื่อไทยมองว่าไม่น่าจะเป็นไปได้ที่ สมาชิกทั้ง 4 คนจะเป็นผู้ดำเนินการในการทุจริตทั้งหมดได้ เนื่องจากสมาชิกทั้ง 4 คน นั้นไม่น่าจะมีอิทธิพลเพียงพอที่จะทำให้ เจ้าหน้าที่ของรัฐระดับผู้อำนวยการเขต ลงนามในเอกสารที่รู้ว่าเป็นเท็จ ทั้งนี้ทางพรรคเพื่อไทยรู้สึกกังวลว่าเหตุดังกล่าวจะเป็นการตัดตอนการสืบสวนไปถึงผู้กระทำผิดที่บงการอยู่เบื้องหลัง อย่างไรก็ตามพรรคเพื่อไทยขอเรียกร้องให้ รัฐบาลเร่งดำเนินการสอบสวนและดำเนินการกับผู้กระทำผิดทั้งหมดด้วย ด้าน<persName>นายจิรายุ ห่วงทรัพทย์</persName> รองโฆษกพรรคเพื่อไทย กล่าวว่า รัฐบาลควรหยุดการใช้งบประมาณด้านการประชาสัมพันธ์โครงการเศรษฐกิจพอเพียงเพื่อยกระดับชุมชน ผ่านสื่อต่าง ๆ ที่มีมูลค่าสูงหลายสิบล้านบาท และควรหยุดดำเนินการในโครงการดังกล่าวไว้ก่อนจนกว่าจะมีการตรวจสอบที่ชัดเจน </p></body>
</news>
