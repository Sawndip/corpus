<teiHeader>
<fileDesc>
<titleStmt>
  <title>กมธ.การท่องเที่ยวฯ  จัดโครงการสัมมนา แนวทางแก้ไขปัญหาทัวร์ศูนย์เหรียญ ป้องกันภาพลักษณ์ด้านลบต่อการท่องเที่ยวไทย  </title>
  <author>  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209210148&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>กมธ.การท่องเที่ยวฯ  จัดโครงการสัมมนา แนวทางแก้ไขปัญหาทัวร์ศูนย์เหรียญ ป้องกันภาพลักษณ์ด้านลบต่อการท่องเที่ยวไทย</headline>
<lead></lead>
<neck></neck>
<body><p>คณะกรรมาธิการการท่องเที่ยว วุฒิสภา จัดโครงการสัมมนา แนวทางแก้ไขปัญหาทัวร์ศูนย์เหรียญเพื่อป้องกันการเกิดภาพลักษณ์ด้านลบต่ออุตสาหกรรมการท่องเที่ยวของประเทศไทย <persName>นายแพทย์ จตุรงค์ ธีระกนก</persName> ส.ว.ร้อยเอ็ด ในฐานะ ประธานคณะอนุกรรมาธิการพิจารณารับเรื่องร้องเรียนและศึกษาปัญหาด้านการท่องเที่ยว วุฒิสภา เปิดเผยว่า คณะกรรมาธิการการท่องเที่ยว วุฒิสภา จะจัดโครงการสัมมนา แนวทางแก้ไขปัญหาทัวร์ศูนย์เหรียญเพื่อส่งเสริมการท่องเที่ยวตลาดจีน ในวันอังคารที่ 29 กันยายน 2552 ที่โรงแรมรอยัลริเวอร์ กรุงเทพมหานคร เนื่องจากเห็นว่าทัวร์ศูนย์เหรียญ ซึ่งเป็นการขายทัวร์ต่ำกว่าทุนให้กับนักท่องเที่ยวจีน เช่น ขายอ็อพชันทัวร์พาไปซื้อสินค้าและบริการในราคาที่ไม่เหมาะสมกับคุณภาพ โดยวิธีหลอกล่อและบังคับขู่เข็ญต่างๆ ทำให้เกิดปัญหานักท่องเทียวจีนไม่พอใจ และนำไปเผยแพร่กับสื่อต่างๆ ในประเทศของตนเอง ส่งผลให้เกิดภาพลักษณ์ด้านลบต่ออุตสาหกรรมการท่องเที่ยวของประเทศไทย ซึ่งโครงการสัมมนาดังกล่าว จะช่วยกระตุ้นให้ทุกภาคส่วนเล็งเห็นถึงความสำคัญของการแก้ไขปัญหา โดยจะเชิญผู้ที่เกี่ยวข้องร่วมกันเสนอแนวทางการแก้ไขปัญหา เพื่อส่งเสริมการท่องเที่ยวตลาดจีน และร่วมมือกันแก้ไขให้ปัญหาดังกล่าวหมดไป</p></body>
</news>
