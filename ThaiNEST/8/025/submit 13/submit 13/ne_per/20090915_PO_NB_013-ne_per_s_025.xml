<teiHeader>
<fileDesc>
<titleStmt>
  <title>ครม. อนุมัติขยายความช่วยเหลือด้านสาธารณสุขแก่กัมพูชาออกไปอีก 2 ปี  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150237&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ครม. อนุมัติขยายความช่วยเหลือด้านสาธารณสุขแก่กัมพูชาออกไปอีก 2 ปี</headline>
<lead></lead>
<neck></neck>
<body><p>คณะรัฐมนตรี อนุมัติขยายการให้ความช่วยเหลือด้านสาธารณสุขแก่กัมพูชาออกไปอีก 2 ปี ตามที่<persName>สมเด็จพระเทพรัตนราชสุดาฯ สยามบรมราชกุมารี</persName> ทรงมีพระราชวินิจฉัย <persName>นายแพทย์ภูมินทร์ ลีธีระประเสริฐ</persName> รองโฆษกประจำสำนักนายกรัฐมนตรี กล่าวว่า คณะรัฐมนตรีอนุมัติการจัดทำหนังสือแลกเปลี่ยนเพื่อต่ออายุและแก้ไขบันทึกความเข้าใจโครงการพระราชทานความช่วยเหลือแก่ราชอาณาจักรกัมพูชาด้านสาธารณสุข (มาลาเรีย) ตามที่<persName>สมเด็จพระเทพรัตนราชสุดาฯ สยามบรมราชกุมารี</persName> ทรงพระกรุณาโปรดเกล้าฯพระราชทานความช่วยเหลือให้กับประเทศกัมพูชาด้านการตรวจวินิจฉัยและการบำบัดรักษา การปรับปรุงการศึกษาด้านสุขภาพและส่งเสริมสุขภาพ รวมถึงจัดหาโภคภัณฑ์และอุปกรณ์ที่จำเป็นให้กับประเทศกัมพูชา โดย<persName>สมเด็จพระเทพรัตนราชสุดาฯ สยามบรมราชกุมารี</persName> ทรงมีพระราชวินิจฉัยขยายระยะเวลาดำเนินโครงการดังกล่าวออกไปอีก 2 ปี 6 เดือน นับตั้งแต่วันที่ 28 มีนาคม 2552 – 30 กันยายน 2554 และขยายความช่วยเหลือให้ครอบคลุมถึงโรคอื่นๆที่มียุงเป็นพาหะตามคำขอของรัฐบาลกัมพูชา ทั้งนี้อนุมัติให้<persName>พลเอก ประวิตร มนัสรังสี</persName> รองสมุหราชองครักษ์ เป็นผู้ลงนามต่อไป </p></body>
</news>
