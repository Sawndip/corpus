<teiHeader>
<fileDesc>
<titleStmt>
  <title>ทบ.เตรียมกำลัง33กองร้อยรับแดง19กย.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-13 18:00:14  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189539  </bibl>
</sourceDesc>
</fileDesc>
</teiHeader>
<news>
<headline>ทบ.เตรียมกำลัง33กองร้อยรับแดง19กย.</headline>
<lead>กองทัพบก เตรียมกำลัง 33 กองร้อยสนับสนุนศูนย์อำนวยการรักษาความสงบเรียบร้อย ควบคุมการชุมนุมกลุ่ม นปช. 19 กันยายนนี้ หวั่นมือที่ 3 สร้างสถานการณ์</lead>
<neck></neck>
<body><p><persName>พันเอกสรรเสริญ แก้วกำเนิด</persName> โฆษกองทัพบก กล่าวถึงการชุมนุมใหญ่ของกลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ในวันที่ 19 กันยายนนี้ ว่า สถานการณ์โดยทั่วไปถือว่ายังปกติ ไม่น่าเป็นห่วง เนื่องจากที่ผ่านมาก็ไม่ได้เกิดเหตุการณ์รุนแรงอะไร ส่วนภารกิจของกองทัพบกยังคงปฏิบัติตามคำสั่งจากรัฐบาลเช่นเดิม ซึ่งหากมีการร้องขอกำลังพลมา ทางกองทัพก็พร้อมส่งเข้าไปสนับสนุนศูนย์อำนวยการรักษาความสงบเรียบร้อย หรือ ศอ.รส. ซึ่งขณะนี้กองทัพได้เตรียมกำลังพลไว้สนับสนุน จำนวน 33 กองร้อย ร่วมกับเจ้าหน้าที่ตำรวจ ส่วนแผนการดำเนินงานคงต้องรอคำสั่งจากศูนย์อำนวยการรักษาความสงบเรียบร้อยว่า จะให้ปฏิบัติการอย่างไร </p>
<p>ทั้งนี้หน่วยงานที่เกี่ยวข้องเกี่ยวกับการรักษาความสงบเรียบร้อย จะเน้นเรื่องการข่าวเป็นหลัก เพื่อติดตามสถานการณ์และความเคลื่อนไหวของมือที่ 3 หรือกลุ่มผู้ไม่ประสงค์ดี ที่อาจจะใช้ช่วงชุลมุนเข้ามาสร้างความวุ่นวายในระหว่างการชุมนุม
</p></body>
</news>
