<teiHeader>
<fileDesc>
<titleStmt>
  <title>'อภิสิทธิ์'หารือ'อนุพงษ์'รับมือม็อบแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-09-18 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090918/28990  </bibl>
</sourceDesc>
</fileDesc>
</teiHeader>
<news>
<headline>'<persName>อภิสิทธิ์</persName>'หารือ'<persName>อนุพงษ์</persName>'รับมือม็อบแดง</headline>
<lead><persName>นายกฯ"อภิสิทธิ์"</persName>หารือ�<persName>อนุพงษ์</persName>-<persName>ประยุทธ</persName>�เพื่อรับมือม็อบเสื้อแดง ด้านทนายเสื้อแดง ฟ้องศาลปกครองสูงสุด ร้องเพิกถอนข้อกำหนด พ.ร.บ.ความมั่นคงฯ เขตดุสิต 18-22 ก.ย.ขวางเสื้อแดงชุมนุม พร้อมขอไต่สวนฉุกเฉินระงับคำสั่งนายกฯในฐานะผอ.กอ.รมน.ด้วย</lead>
<neck></neck>
<body><p>(18ก.ย.) เวลา 10.25 น. ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี ได้เดินทางไปที่กองอำนวยการรักษาความมั่งคงภายใน สวนรื่นฤดี โดยมี<persName>พล.อ.อนุพงษ์ เผ่าจินดา</persName> ผบ.ทบ.และ<persName>พล.อ.ประยุทธ์ จันทร์โอชา</persName> รองผบ.ทบ.รอให้การต้อนรับ เมื่อมาถึงนายกฯได้เข้าไปสักการะศาลท่าน<persName>ท้าวกุเวรธิราช</persName> (ศาล<persName>เจ้าพ่อหนูเผือก</persName>) จากนั้นนายก ได้ขึ้นไประชุมร่วมกับ<persName>พล.อ.อนุพงษ์</persName> และ<persName>พล.อ.ประยุทธ์</persName> รวมถึงกอ.รมน.ทั้ง 4 ภาค เพื่อหารือถึงการเตรียมรับมือการชุมนุมของกลุ่มเสื้อแดง ที่ศูนย์ประสานงานข่าวกรองแห่งชาติ (ศป.ข.)</p>
<p> ผู้สื่อข่าวรายงานว่า ที่ศาลปกครอง ถ.แจ้งวัฒนะ เวลา 10.00 น. <persName>นายคารม พลทะกลาง</persName> ทนายความแกนนำแนวร่วมประชาธิปไตยต่อต้านเผด็จการแห่งชาติ (นปช.) เดินทางยื่นฟ้อง<persName>นายอภิสิทธิ์ เวชชาชีวะ</persName> นายกรัฐมนตรี ในฐานะ ผอ.กอ.รมน.เป็นผู้ถูกฟ้องต่อศาลปกครองสูงสุด เรื่องพิพาทความชอบด้วยกฎหมายในการออกคำสั่งปิดถนน เขตดุสิต โดยการประกาศใช้พ.ร.บ.ความมั่นคงภายในราชอาณาจักร พ.ศ. 2550 เขตดุสิตระหว่างวันที่ 18-22 ก.ย.นี้</p>
<p>ขอให้ศาลปกครองสูงสุด เพิกถอนข้อกำหนดที่ประกาศใช้พ.ร.บ.ความั่นคงฯ ดังกล่าว พร้อมขอให้ศาลไต่สวนฉุกเฉินเพื่อระงับการปฏิ บัติตามข้อกำหนดจนกว่าศาลจะมีคำพิพากษาคดีนั้นด้วย ซึ่ง<persName>นายคารม</persName> ทนายความ กล่าวว่า เบื้องต้นศาลรับคำฟ้องไว้เป็นคดีหมายเลขดำ ฟ.54/2552 โดยระหว่างนี้ต้องรอฟังคำสั่งว่าศาลจะไต่สวนฉุกเฉินหรือไม่ ขณะที่วันนี้ เวลา 13.30 น. ตนจะเดินทางไปยื่นฟ้อง<persName>นายอภิสิทธิ์</persName> นายกฯ และ ครม. ทั้งคณะ ต่อศาลอาญา ถ.รัชดาภิเษก ในความผิดฐานเป็นเจ้าพนักงานปฏิบัติหน้าที่โดยมิชอบ ตามมาตรา 157 อีกคดีด้วย </p></body>
</news>
