<teiHeader>
<fileDesc>
<titleStmt>
  <title>พท.หอบหลักฐานทุจริตพอเพียงส่งดีเอสไอ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-14 11:58:06  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=189635  </bibl>
</sourceDesc>
</fileDesc>
</teiHeader>
<news>
<headline>พท.หอบหลักฐานทุจริตพอเพียงส่งดีเอสไอ</headline>
<lead>พรรคเพื่อไทย หอบหลักฐาน ทุจริตโครงการพอเพียง จาก 12 ชุมชน จ.ปราจีนบุรี ร้อง ดีเอสไอ เอาผิดผู้เกี่ยวข้อง หลังทำเรื่อง ขอโรงเพาะเห็ด แต่กลับได้ ตู้น้ำหยอดเหรียญ</lead>
<neck></neck>
<body><p><persName>น.อ.อนุดิษฐ์ นาครทรรพ</persName> <persName>นายการุณ โหสกุล</persName> ส.ส.กรุงเทพมหานคร พรรคเพื่อไทย พร้อมด้วย <persName>นายพร้อมพงศ์ นพฤทธิ์</persName> โฆษกพรรคเพื่อไทย นำเอกสารร้องเรียนจากแกนนำ และชาวบ้าน 12 ชุมชน ต.เมืองเก่า อ.กบินทร์บุรี จ.ปราจีนบุรี เข้าร้องเรียนทุจริตโครงการชุมชนพอเพียง ต่อ กรมสอบสวนคดีพิเศษ (ดีเอสไอ) โดยมี <persName>พ.ต.ท.กรวัชร์ ปานประภากร</persName> รองโฆษกดีเอสไอ เป็นผู้รับเรื่อง สืบเนื่อง จากชาวบ้านประชุม เพื่อเสนอโครงการโรงเพาะเห็ดส่งเสริมอาชีพ แต่กลับได้ตู้น้ำหยอดเหรียญที่ไม่ต้องการแก่ชุมชน มูลค่ารวม 1,850,000 บาท และมีราคาสูงเกินจริง ที่ผ่านมาได้เข้าแจ้งความต่อ สถานีตำรวจภูธรกบินทร์บุรี แล้ว แต่เรื่องเงียบหาย จึงเข้ายื่นเรื่องต่อ ดีเอสไอ </p>
<p>ขณะที่ <persName>พ.ต.ท.กรวัชร์</persName> กล่าวว่า เรื่องดังกล่าวได้ตั้งคณะกรรมการสอบสวนแล้ว คาดว่า จะใช้เวลาสักระยะหนึ่ง เนื่องจากเป็นเรื่องที่เกิดขึ้นทั่วประเทศ แต่จะเร่งสอบให้เสร็จโดยเร็ว</p></body>
</news>
