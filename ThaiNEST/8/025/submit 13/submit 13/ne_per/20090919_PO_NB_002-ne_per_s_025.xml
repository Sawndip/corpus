<teiHeader>
<fileDesc>
<titleStmt>
  <title>ทนายเสื้อแดงร้องศาลปกครอง ข้อกำหนด ตาม พ.ร.บ.มั่นคงไม่เหมาะสม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209180100&tb=N255209&return=ok  </bibl>
</sourceDesc>
</fileDesc>
</teiHeader>
<news>
<headline>ทนายเสื้อแดงร้องศาลปกครอง ข้อกำหนด ตาม พ.ร.บ.มั่นคงไม่เหมาะสม</headline>
<lead></lead>
<neck></neck>
<body><p>ทนายความกลุ่มเสื้อแดง นำผู้เสียหายที่มีบ้านพักในพื้นที่เขตดุสิต ร้องศาลปกครองขอไต่สวนฉุกเฉิน ถึงความเหมาะสมใช้ข้อกำหนดควบคุมฝูงชน ตาม พ.ร.บ.ความมั่นคงของรัฐบาล <persName>นายคารม พลทะกลาง</persName> ทนายความพร้อมคณะ นำ<persName>นายสมยศ พฤกษาเกษมสุข</persName> และ<persName>นางบุปผา ศรีสุนันท์</persName> ในฐานะผู้เสียหาย ยื่นคำฟ้องต่อศาลปกครองสูงสุด เพื่อฟ้อง<persName>นายอภิสิทธิ์ เวชชาชีวะ</persName> นายกรัฐมนตรี ในฐานะผู้อำนวยการรักษาความมั่นคงภายในราชอาณาจักร เป็นผู้ถูกฟ้องคดีที่ 1 กองอำนวยการรักษาความมั่นคงภายในราชอาณาจักร เป็นผู้ถูกฟ้องคดีที่ 2 กรณีออกข้อกำหนด ตามพระราชบัญญัติความมั่นคงแห่งชาติ ในพื้นที่เขตดุสิต ระหว่างวันที่ 18-22 กันยายนนี้ ทำให้ผู้เสียหายที่มีภูมิลำเนาอยู่ในพื้นที่ดังกล่าว และมีความประสงค์จะร่วมชุมนุมด้วยได้รับความเดือดร้อน ทั้งนี้หากศาลปกครองสูงสุดรับไต่สวนฉุกเฉิน อยากให้เชิญ <persName>น.พ.นิรันดร์ พิทักษ์วัชระ</persName> กรรมการสิทธิมนุษยชนแห่งชาติ , <persName>คุณพรทิพย์ จาละ</persName> และ<persName>นายสมเกียรติ อ่อนวิมล</persName> เข้าให้ข้อเท็จจริงด้วยว่า เหตุการณ์ดังกล่าวเหมาะสมที่จะใช้ข้อกำหนดตามพระราชบัญญัติความมั่นคงหรือไม่ </p></body>
</news>
