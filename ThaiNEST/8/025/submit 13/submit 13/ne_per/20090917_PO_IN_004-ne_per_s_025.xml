<teiHeader>
<fileDesc>
<titleStmt>
  <title>โฆษกกอ.รมน.ชี้ผลประเมินแดงอาจมีมาก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-17 08:01:41  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190080  </bibl>
</sourceDesc>
</fileDesc>
</teiHeader>
<news>
<headline>โฆษกกอ.รมน.ชี้ผลประเมินแดงอาจมีมาก</headline>
<lead>โฆษก กอ.รมน. ระบุ ผลการประเมินสถานการณ์ คาด ผู้ชุมนุมเสื้อแดง อาจมีจำนวนมาก เนื่องจาก ตรงวันครบรอบ 3 ปี คมช. ทำรัฐประหาร ขณะที่ อาจมีการกำหนดพื้นที่หวงห้ามเพิ่ม เพื่อความปลอดภัย</lead>
<neck></neck>
<body><p><persName>พล.ต.ดิฏฐพร ศศะสมิต</persName> โฆษกกองอำนวยการรักษาความมั่นคงภายในราชอาณาจักร (กอ.รมน.) เปิดเผยสำนักข่าว ไอเอ็นเอ็น ถึงผลการประชุม การประเมินสถานการณ์ เพื่อรับมือการชุมนุม หลังรัฐบาลประกาศใช้ พ.ร.บ.ความมั่นคงฯ ในพื้นที่ เขตดุลิต ระหว่างวันที่ 18-22 กันยายนนี้ ในช่วงเย็นวานนี้ว่า ที่ประชุมมีการรับทราบผลการประเมินสถานการณ์ด้านการข่าว จากหน่วยงานต่าง ๆ ซึ่งโดยรวมแล้ว เห็นตรงกัน โดยเชื่อว่า จะมีผู้ร่วมชุมนุมมากกว่าการประเมินครั้งก่อน เนื่องจากวันที่ 19 ถือเป็นวันครบรอบการทำรัฐประหาร ของ คมช. ด้วย นอกจากนี้ ยังมีการกำหนดพื้นที่ ต้องจับตาเป็นพิเศษ เช่น บ้านสี่เสาเทเวศร์ เนื่องจาก แกนนำผู้ชุมนุม ประกาศชัดว่า จะเดินทางไป </p>
<p>อย่างไรก็ตาม ในช่วงเย็นวันนี้ นายกรัฐมนตรี มีกำหนดการเข้าร่วมเป็น ประธานการประชุม กอ.รมน. ที่ รัฐสภา เพื่อจัดทำข้อกำหนด หลังมีการประกาศใช้ พ.ร.บ.ความมั่นคงฯ ดังกล่าว โดยการจัดทำข้อกำหนดจะเป็นไปตามมาตรา 18 ของ พ.ร.บ. เช่น การกำหนดเส้นทางสัญจรเข้าออก ภายในพื้นที่ประกาศ พ.ร.บ. และถนนที่อาจห้ามสัญจร โดยคาดว่า จะไม่มีการประกาศเคอร์ฟิว อย่างไรก็ตาม ที่ประชุม อาจหารือ เรื่องการจัดตั้งศูนย์อำนวยการรักษาความสงบเรียบร้อย หรือ ศอ.รส. และผู้รับผิดชอบดูแล ศอ.รส. ด้วยเช่นกัน</p></body>
</news>
