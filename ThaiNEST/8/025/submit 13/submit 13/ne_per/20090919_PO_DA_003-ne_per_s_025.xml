<teiHeader>
<fileDesc>
<titleStmt>
  <title>'มาร์ค'นั่งไม่ติดเสื้อเหลืองปะทะชาวบ้าน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-19 14:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=21263  </bibl>
</sourceDesc>
</fileDesc>
</teiHeader>
<news>
<headline>'<persName>มาร์ค</persName>'นั่งไม่ติดเสื้อเหลืองปะทะชาวบ้าน</headline>
<lead></lead>
<neck></neck>
<body><p>วันนี้(19ก.ย.) ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี สวมเสื้อโปโลสีแดงคาดเหลือง บันทึกเทปรายการเชื่อมั่นประเทศไทยกับ<persName>นายกฯอภิสิทธิ์</persName> หลังจบการบันทึกเทป  ได้เปิดเผยว่า เป็นห่วงสถานการณ์ที่ จ.ศรีสะเกษ มากกว่าที่ กทม. เพราะเกรงว่าจะเกิดการปะทะกัน ระหว่างคนไทยด้วยกันเอง โดยสั่งการให้ <persName>นายสุเทพ เทือกสุบรรณ</persName> รองนายกฯ ด้านความมั่นคง เสริมกำลังเพื่อไม่ให้ขึ้นไปไปยังผามออีแดงได้ อย่างไรก็ตาม ยังระบุว่าเจ้าหน้าที่มีความพร้อมรับมือการชุมนุมของกลุ่มคนเสื้อแดงในวันนี้ เบื้องต้น ยังไม่มีอะไรเป็นพิเศษและได้กำชับต้องระวังมือที่ 3 ในช่วงค่ำอย่างใกล้ชิด โดยให้ตามประกบผู้ที่คาดว่าจะเป็นผู้ก่อเหตุ พร้อมติดตามการโฟนอินของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ด้วย โดยหากแกนนำมีการละเมิดข้อตกลง ก็อาจมีการถอนประกันตัว นายกฯ ยังย้ำว่า จะเดินทางไปประชุมสหประชาชาติ ที่สหรัฐอเมริกา อย่างแน่นอน ในวันพรุ่งนี้.
</p></body>
</news>
