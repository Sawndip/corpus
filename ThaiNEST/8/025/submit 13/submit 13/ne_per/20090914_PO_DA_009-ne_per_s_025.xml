<teiHeader>
<fileDesc>
<titleStmt>
  <title>พท.ย้ำชัดหนุนแก้ รธน. 6 ประเด็น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-14 16:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20279  </bibl>
</sourceDesc>
</fileDesc>
</teiHeader>
<news>
<headline>พท.ย้ำชัดหนุนแก้ รธน. 6 ประเด็น</headline>
<lead></lead>
<neck></neck>
<body><p>วันนี้(14 ก.ย.) <persName>นายสุชาติ ลายน้ำเงิน</persName> ส.ส.ลพบุรี พรรคเพื่อไทย ในฐานะรองโฆษกพรรคเพื่อไทย ให้สัมภาษณ์ภายหลังการประชุมคณะกรรมการประสานงานพรรคร่วมฝ่ายค้าน (วิปฝ่ายค้าน) ที่มี<persName>นายวิทยา บุรณศิริ</persName> ส.ส.พระนครศรีอยุธยา ในฐานะประธานวิปฝ่ายค้าน ทำหน้าที่ประธาน เพื่อวางกรอบการอภิปรายในการประชุมร่วมรัฐสภา เพื่อพิจารณาข้อเสนอของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญระหว่างวันที่ 16-17 ก.ย.นี้ ว่า ในส่วนของพรคคเพื่อไทยมี ส.ส. แสดงความจำนงค์ขออภิปรายจำนวน 32 คน โดยแยกเป็นรายภาค ประกอบด้วย ภาคอีสานจำนวน 13 คน ภาคเหนือ 10 คน ภาคกลาง 6 คน และ กทม. 3 คน โดยทั้งหมดจะได้เวลาอภิปรายคนละ 15 นาที  </p>
<p><persName>นายสุชาติ</persName> กล่าวว่า ประเด็นหลัก คือพรรคเพื่อไทยสนับสนุนให้มีการแก้ไขรัฐธรรมนูญใน 6 ประเด็นตามที่คณะกรรมการสมานฉันท์ฯ ของรัฐสภาเสนอต่อรัฐบาล และไม่เห็นด้วยหากพรรคประชาธิปัตย์จะซื้อเวลา ด้วยการเสนอให้ตั้งคณะกรรมาธิการขึ้นมาศึกษาอีกครั้ง โดยประเด็นเร่งด่วนที่ต้องมีการแก้ไขคือ มาตราที่เกี่ยวข้องกับการสร้างความสมานฉันท์ในประเทศ อย่างไรก็ตาม พรรคเพื่อไทยอยากให้รัฐบาลเปิดกว้างรับฟังความเห็นของเพื่อนสมาชิกรัฐสภา โดยเฉพาะพรรคประชาธิปัตย์ต้องเตือน ส.ส. ประเภทแก๊งค์เติมเงินไม่ให้ประท้วงพร่ำเพรื่อ.</p></body>
</news>
