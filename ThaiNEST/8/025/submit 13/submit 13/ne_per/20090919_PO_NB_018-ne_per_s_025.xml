<teiHeader>
<fileDesc>
<titleStmt>
  <title>"สุเทพ" ขอความร่วมมือประชาชนและกลุ่มผู้ชุมนุมช่วยกันดูแล เพื่อป้องกันไม่ให้ผู้ไม่หวังดีเข้ามาสร้างสถานการณ์ เ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-19 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209190037&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>สุเทพ</persName>" ขอความร่วมมือประชาชนและกลุ่มผู้ชุมนุมช่วยกันดูแล เพื่อป้องกันไม่ให้ผู้ไม่หวังดีเข้ามาสร้างสถานการณ์ เ</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ขอความร่วมมือประชาชนและกลุ่มผู้ชุมนุมช่วยกันดูแล เพื่อป้องกันผู้ไม่หวังดีสร้างสถานการณ์ เพราะจากการข่าวพบว่ามีกลุ่มคนเตรียมก่อความวุ่นวาย <persName>นายสุเทพ เทือกสุบรรณ</persName> รองนายกรัฐมนตรีด้านความมั่นคง แสดงความกังวลว่าจะมีการสร้างสถานการณ์จากมือที่ 3 ระหว่างที่มีการชุมนุมของกลุ่มแนวร่วมประชาธิปไตยแห่งชาติ หรือ นปช. เนื่องจากได้รับการรายงานด้านการข่าวว่า มีกลุ่มบุคคลประมาณ 4 - 5 กลุ่ม เตรียมสร้างสถานการณ์ให้เกิดความวุ่นวาย โดยขณะนี้ได้ประสานงานให้เจ้าหน้าที่ติดตามพฤติกรรมการเคลื่อนไหวของคนกลุ่มนี้อย่างใกล้ชิด ส่วนจะมีความเชื่อมโยงกับนักการเมืองหรือไม่ อยู่ระหว่างการตรวจสอบ พร้อมกันนี้ยังแสดงความเป็นห่วงพื้นที่รอบนอกการประกาศใช้พระราชบัญญัติความมั่นคง จึงขอความร่วมมือจากประชาชนและกลุ่มผู้ชุมนุมช่วยกันดูแลเพื่อป้องกันการเกิดเหตุ ทั้งนี้ รัฐบาลได้เพิ่มความระมัดระวังมากขึ้น โดยจะทำงานอย่างอย่างเต็มที่และไม่ประมาท รองนายกรัฐมนตรีด้านความมั่นคง มั่นใจว่า จะสามารถดูแลสถานการณ์ชุมนุมได้อย่างเรียบร้อย เพราะได้เตรียมการเป็นอย่างดี สำหรับบรรยากาศที่ทำเนียบรัฐบาลตั้งแต่ช่วงเช้าที่ผ่านมา ได้มีการสนธิกำลังทหารและตำรวจ ประจำการอยู่ทุกประตูเข้า – ออก เพื่อตรวจผู้เดินทางเข้าทำเนียบรัฐบาลอย่างเข้มงวด ส่วนภายในทำเนียบรัฐบาลมีการวางกำลังทหารตามจุดต่างๆ และวางรั้วลวดหนามเป็นแนวยาวรอบทำเนียบ พร้อมแท่งปูน แผงเหล็กปิดการจราจร รวมถึงรถดับเพลิงและรถผลิตกระแสไฟฟ้า เพื่อเตรียมรับสถานการณ์กรณีที่อาจเกิดเหตุรุนแรง</p></body>
</news>
