<teiHeader>
<fileDesc>
<titleStmt>
  <title>นายกฯ ยืนยัน การแต่งตั้งโยกย้ายข้าราชการตำรวจต้องทำอย่างเป็นธรรม และจะไม่ให้ใครเสียสิทธิ์  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209200055&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน การแต่งตั้งโยกย้ายข้าราชการตำรวจต้องทำอย่างเป็นธรรม และจะไม่ให้ใครเสียสิทธิ์</headline>
<lead></lead>
<neck></neck>
<body><p>นายกรัฐมนตรี ยืนยัน การแต่งตั้งโยกย้ายข้าราชการตำรวจต้องทำอย่างเป็นธรรม และจะไม่ให้ใครเสียสิทธิ์ <persName>นายอภิสิทธิ์ เวชชาชีวะ</persName> นายกรัฐมนตรี กล่าวว่า การประชุมคณะกรรมการข้าราชการตำรวจ (ก.ตร.)ในวันจันทร์นี้(21 ก.ย.) น่าจะเรียบร้อย ซึ่ง<persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ ก็ได้รายงานถึงความพร้อมในการประชุม ว่าขณะนี้เงื่อนไขอยู่ที่กรอบเวลา ยืนยันจะไม่ให้ใครเสียสิทธิ์ เพราะได้มีการกำชับให้ดำเนินการแต่งตั้งโยกย้ายเฉพาะตำรวจระดับนายพลที่มีความจำเป็นเท่านั้น ทั้งนี้ก.ตร.ต้องดูไม่ให้เกิดความขัดแย้ง และการโยกย้ายต้องทำอย่างเป็นธรรม ส่วนการแก้ไขรัฐธรรมนูญ อยู่ระหว่างการแก้ไขร่างรัฐธรรมนูญ ซึ่งอยู่ที่ประชาชนจะตัดสินใจตามขบวนการ หากจะทำประชามติก็เชื่อว่าจะเป็นที่ยอมรับ เพราะเป็นการลงคะแนนเสียงจากทุกฝ่าย ทั้งนี้หากการแก้ไขรัฐธรรมนูญระบุว่าให้มีการเลือกตั้งใหม่หรือยุบสภาก็พร้อมที่จะปฎิบัติตาม โดยไม่ติดใจ และเชื่อว่าการเลือกตั้งครั้งใหม่ก็คงไม่มีปัญหา นายกรัฐมนตรี กล่าวอีกว่า ไม่รู้สึกหนักใจในการไปประชุมสมัชชาสหประชาชาติ ที่ ประเทศสหรัฐอเมริกา ส่วนการสื่อสารกลับประเทศก็จะทำเท่าที่จำเป็น เวลามีการประชุมที่สำคัญก็ได้ให้มีการเตรียมการไว้แล้ว </p></body>
</news>
