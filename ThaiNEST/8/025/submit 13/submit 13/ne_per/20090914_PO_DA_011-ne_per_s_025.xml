<teiHeader>
<fileDesc>
<titleStmt>
  <title>"มาร์ค"นัดถกชื่อ ผบ.ตร.ใหม่สัปดาห์นี้  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-09-14 11:41:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=20209  </bibl>
</sourceDesc>
</fileDesc>
</teiHeader>
<news>
<headline>"<persName>มาร์ค</persName>"นัดถกชื่อ ผบ.ตร.ใหม่สัปดาห์นี้</headline>
<lead></lead>
<neck></neck>
<body><p>วันนี้ (14 ก.ย.)ผู้สื่อข่าวรายงานว่า  <persName>นายอภิสิทธิ์ เวชชาชีวะ</persName> นายกรัฐมนตรี เปิดเผยถึงการประชุมคณะกรรมการนโยบายตำรวจแห่งชาติ (ก.ต.ช.)ว่า กำลังจะนัดประชุมอยู่ กำลังหาเวลาที่เหมาะสม ผู้สื่อข่าวถามว่า แสดงว่าปัญหาทางเทคนิคที่ว่าหมดไปแล้วใช่หรือไม่ นายกรัฐมนตรี กล่าวว่า พยายามที่จะให้ข้อมูลตรงกันและมีความราบรื่นมากขึ้น เมื่อถามว่าที่นายกฯ บอกว่า ก.ต.ช.บางคนเดินทางไปต่างประเทศคือใครและกลับมาแล้วหรือยัง <persName>นายอภิสิทธิ์</persName> กล่าวว่า มีกระทรวงยุติธรรมหนึ่งท่านและในตอนแรกจะมีเลขาฯ สมช.แต่ตอนนี้รู้สึกไม่มีปัญหา ส่วนกรรมการผู้ทรงคุณวุฒินั้นได้ลาออกไปหนึ่งท่าน โดยให้เหตุผลการลาออกว่า ต้องเดินทางไปต่างประเทศบ่อย</p>
<p>เมื่อถามว่าการประชุม ก.ต.ช.ต้องรอแต่งตั้งกรรมการใหม่แทน <persName>พล.ต.อ.สุเทพ ธรรมรักษ์ </persName> เข้ามาแทนหรือไม่ <persName>นายอภิสิทธิ์</persName>กล่าวว่า ไม่ ตนดูข้อกฎหมายในขณะนี้ก็สามารถที่จะประชุมได้ ขณะเดียวกันก็จะให้เข้าสู่กระบวนการสรรหาบุคคลเข้ามาดำรงตำแหน่งแทน  ซึ่งมีขั้นตอนตามกฎหมายอยู่แล้ว เมื่อถามว่าหมายถึงจะประชุมภายในสัปดาห์นี้ใช่หรือเปล่า <persName>นายอภิสิทธิ์ </persName> กล่าวว่า จะพยายาม อย่างน้อยในส่วนที่ลาออกไปจะต้องเป็นการประชุม ก.ต.ช.โดยตำแหน่งก็จะประชุมในสัปดาห์นี้ได้ อันนี้ขึ้นกับ <persName>พล.ต.อ.ธานี สมบูรณ์ทรัพย์</persName> รอง ผบ.ตร.ในฐานะรักษาการ ผบ.ตร.เพราะท่านเป็นคนที่จะต้องเสนอชื่อบุคคลที่จะมาดำรงตำแหน่งแทนตามกฎหมาย</p>
<p>เมื่อถามว่าองค์ประชุมต้องมีจำนวนเท่าไร <persName>นายอภิสิทธิ์</persName>  กล่าวว่า ครึ่งหนึ่ง คิดว่าไม่มีปัญหาเรื่ององค์ประชุมหรอก เมื่อถามว่าการที่มีกรรมการลาออกไปและเป็นบุคคลที่เคยยกมือสวน ตรงนี้จะเป็นประโยชน์ต่อเสียงที่จะโหวตในการประชุมครั้งต่อไปหรือไม่ <persName>นายอภิสิทธิ์</persName>กล่าวว่า ไม่ได้คิดเรื่องนั้น เมื่อท่านลาออกก็มีหน้าที่ ในการสรรหาบุคคลมาแทน เมื่อถามว่าการสรรหา หมายถึงรวมการสรรหาตำแหน่ง ผบ.ตร.คนใหม่ด้วยหรือไม่ <persName>นายอภิสิทธิ์</persName>กล่าวว่า เนื่องจากเป็นตำแหน่งโปรดเกล้าฯ ฉะนั้น ต้องผ่านขั้นตอนพอสมควร ไม่แน่ใจว่าจะทันตอนที่เลือก ผบ.ตร.คนใหม่หรือเปล่า อย่างไรก็ตามการสรรหาควรจะเริ่มเลย เมื่อมีตำแหน่งว่างลงก็ควรมีการดำเนินการ เมื่อถามว่า แสดงว่าการประชุมเลือก ผบ.ตร.ของ ก.ต.ช.ไม่จำเป็นต้องรอกรรมการคนใหม่ <persName>นายอภิสิทธิ์</persName>กล่าวว่า การประชุม ก.ต.ช.เกินครึ่งก็ประชุมได้อยู่แล้ว และน่าจะเกินครึ่งอยู่แล้ว </p></body>
</news>
