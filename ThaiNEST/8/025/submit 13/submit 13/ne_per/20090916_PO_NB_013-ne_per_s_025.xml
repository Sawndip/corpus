<teiHeader>
<fileDesc>
<titleStmt>
  <title>"พรทิวา" ยันนายกฯ ไม่ติดใจตั้ง "ยรรยง" เป็นปลัดพาณิชย์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209160110&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"<persName>พรทิวา</persName>" ยันนายกฯ ไม่ติดใจตั้ง "<persName>ยรรยง</persName>" เป็นปลัดพาณิชย์</headline>
<lead></lead>
<neck></neck>
<body><p>รัฐมนตรีว่าการกระทรวงพาณิชย์ ยืนยัน นายกรัฐมนตรีไม่ได้ติดใจในการเสนอชื่อ<persName>นายยรรยง พวงราช</persName> เป็นปลัดกระทรวงพาณิชย์ <persName>นายอภิสิทธิ์ เวชชาชีวะ</persName> นายกรัฐมนตรี หารือร่วมกับ<persName>นางพรทิวา นาคาศัย</persName> รัฐมนตรีว่าการกระทรวงพาณิชย์ และ<persName>นายยรรยง พวงราช</persName> อธิบดีกรมการค้าภายใน ซึ่งใช้เวลาประมาณ 15 นาที โดยภายหลังหารือเสร็จสิ้น <persName>นางพรทิวา</persName> เปิดเผยว่า นายกรัฐมนตรีเชิญ<persName>นายยรรยง</persName>เข้ามาหารือ เพื่อให้เกิดความเข้าใจที่ตรงกันในเรื่องนโยบาย ซึ่งนายกรัฐมนตรีไม่ได้ติดใจ ในการเสนอชื่อ<persName>นายยรรยง</persName>เป็นปลัดกระทรวงพาณิชย์ ส่วนบรรยากาศการพูดคุยก็เป็นไปด้วยดี โดยส่วนตัวเชื่อว่า นายกรัฐมนตรีจะลงนามอนุมัติแต่งตั้ง ก่อนเดินทางไปประชุมสหประชาชาติ ที่สหรัฐอเมริกา ในวันที่ 20 กันยายนนี้ และจะเข้าสู่การพิจารณาของที่ประชุมคณะรัฐมนตรีได้ ในวันอังคารที่ 22 กันยายน ทั้งนี้ นางพรทิวา ยังยืนยันว่า สาเหตุที่นายกรัฐมนตรีไม่ติดใจในกรณีนี้ ไม่เกี่ยวข้องกับการต่อรองการลงมติแต่งตั้งผู้บัญชาการตำรวจแห่งชาติคนใหม่ </p></body>
</news>
