<teiHeader>
<fileDesc>
<titleStmt>
  <title>ก.ต.ช.มีมติเลือก "พล.ต.อ. ธวัชชัย ภัยลี้" เป็นกรรมการ ก.ต.ช. ผู้ทรงคุณวุฒิ  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209150230&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ก.ต.ช.มีมติเลือก "<persName>พล.ต.อ. ธวัชชัย ภัยลี้</persName>" เป็นกรรมการ ก.ต.ช. ผู้ทรงคุณวุฒิ</headline>
<lead></lead>
<neck></neck>
<body><p>คณะกรรมการนโยบายตำรวจแห่งชาติ มีมติเลือก <persName>พล.ต.อ. ธวัชชัย ภัยลี้</persName> เป็นกรรมการนโยบายตำรวจแห่งชาติ ผู้ทรงคุณวุฒิ และวันพรุ่งนี้จะมีการสรรหาผู้บัญชาการตำรวจแห่งชาติคนใหม่ การประชุมคณะกรรมการนโยบายตำรวจแห่งชาติ หรือ ก.ต.ช.ที่ทำเนียบรัฐบาล เริ่มขึ้นในเวลาประมาณ 16.30 น.โดยมี <persName>นายอภิสิทธิ์ เวชชาชีวะ</persName> นายกรัฐมนตรี เป็นประธาน พร้อมกรรมการ ก.ต.ช.ครบทุกคน ประกอบด้วย <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย <persName>นายวิชัย ศรีขวัญ</persName> ปลัดกระทรวงมหาดไทย <persName>นายพีระพันธุ์ สาลีรัฐวิภาค</persName> รัฐมนตรีว่าการกระทรวงยุติธรรม <persName>พล.ต.อ.ธานี สมบูรณ์ทรัพย์</persName> รักษาราชการแทนผู้บัญชาการตำรวจแห่งชาติ <persName>นายนพดล อินนา</persName> ผู้ทรงคุณวุฒิด้านการพัฒนาองค์กร <persName>นายปิยะพันธ์ นิมมานเหมินทร์</persName> ผู้ทรงคุณวุฒิด้านงบประมาณ <persName>นายเรวัติ ฉ่ำเฉลิม</persName> ผู้ทรงคุณวุฒิด้านกฎหมาย <persName>นายถวิล เปลี่ยนศรี</persName> รักษาการเลขาธิการสภาความมั่นคงแห่งชาติ ส่วน <persName>นายกิตติพงษ์ กิตยารักษ์</persName> ปลัดกระทรวงยุติธรรม ไม่ได้เข้าร่วมประชุมเพราะติดราชการ จึงมอบให้ <persName>นายชาญเชาว์ ไชยานุกิจ</persName> รองปลัดกระทรวงยุติธรรม ร่วมประชุมแทน ทั้งนี้ <persName>พล.ต.อ.วัชรพล ประสารราชกิจ</persName> โฆษกสำนักงานตำรวจแห่งชาติ เปิดเผยว่า ที่ประชุม ก.ต.ช. มีมติ 6 ต่อ 0 เลือก <persName>พล.ต.อ. ธวัชชัย ภัยลี้</persName> เป็นกรรมการ ก.ต.ช. ผู้ทรงคุณวุฒิ ซึ่งบรรยากาศโดยรวมเป็นไปด้วยความเรียบร้อย ส่วนในวันพรุ่งนี้ (16 ก.ย.52) เวลา 16.00 น. จะมีการสรรหาผู้บัญชาการตำรวจแห่งชาติคนใหม่ ที่รัฐสภา  
 
</p></body>
</news>
