<teiHeader>
<fileDesc>
<titleStmt>
  <title>ประสพสุขยันสว.ติงพรบ.กู้ไร้เจตนาเล่นเกม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-09-21 09:49:39  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=190651  </bibl>
</sourceDesc>
</fileDesc>
</teiHeader>
<news>
<headline><persName>ประสพสุข</persName>ยันสว.ติงพรบ.กู้ไร้เจตนาเล่นเกม</headline>
<lead>ประธานวุฒิสภา ยืนยัน ส.ว.ท้วงติง พ.ร.บ.กู้เงิน 4 แสนล้านบาท ไม่ได้มีเจตนาเล่นเกมการเมือง มุ่งหวังต่อรองรัฐบาล พร้อมเปิดโอกาสให้อภิปรายได้เต็มที่</lead>
<neck></neck>
<body><p><persName>นายประสพสุข บุญเดช</persName> ประธานวุฒิสภา กล่าวถึงกรณีที่สมาชิกวุฒิสภา เตรียมคว่ำร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจจำนวน 400,000 ล้านบาท เพื่อให้มีการตั้งคณะกรรมาธิการร่วมของสภาผู้แทนราษฎรและวุฒิสภา เพื่อพิจารณาร่างดังกล่าวใหม่ เนื่องจากไม่เห็นด้วยที่รัฐบาลให้อำนาจวุฒิสภาเพียงรับทราบ รวมถึงยังมีประเด็นขัดกับข้อกฎหมายหนี้สาธารณะ ที่อนุญาตให้รัฐบาลกู้เงินนอกระบบไม่เกินร้อยละ 10 ของรายจ่ายประจำปี 2553 หรือประมาณ 1.7 แสนล้านบาท เท่านั้น โดย <persName>นายประสพสุข</persName> เห็นว่าเรื่องดังกล่าวขึ้นอยู่กับเสียงส่วนใหญ่ของสมาชิกว่าจะมีความเห็นอย่างไร ซึ่งตนจะเปิดโอกาสให้มีการอภิปรายอย่างเต็มที่ </p>
<p> ทั้งนี้ หากเห็นว่าร่างพระราชบัญญัติดังกล่าวยังไม่มีความชัดเจนและถูกต้องตามกฎหมาย ก็สามารถไม่เห็นชอบและตั้งกรรมาธิการร่วมพิจารณาได้ตามขั้นตอน รวมถึงกรณีที่ <persName>นายเรืองไกร ลีกิจวัฒนะ</persName> ส.ว.สรรหา เตรียมยื่นเรื่องต่อศาลรัฐธรรมนูญเพื่อตีความเรื่องการขัดกันระหว่างร่างพระราชบัญญัติดังกล่าวและกฎหมายหนี้สาธารณะที่ถือเป็นสิทธิ์ของ ส.ว. พร้อมย้ำว่าการที่วุฒิสภาท้วงติงไม่ได้มีเจตนาเล่นเกมต่อรองกับรัฐบาลแต่ยึดถือผลประโยชน์ของชาติเป็นสำคัญ ขณะที่การประชุมวุฒิสภาเพื่อพิจารณาร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจ จำนวน 400,000 ล้านบาท จะเริ่มขึ้นในเวลา 10.00 น. วันนี้ โดยร่างดังกล่าววุฒิสภาได้ขยายเวลาการพิจารณามาแล้ว 30 วัน ซึ่งจะครบกำหนดในวันที่ 24 ก.ย.นี้</p></body>
</news>
