<teiHeader>
<fileDesc>
<titleStmt>
  <title>นายกฯมั่นใจ จะได้ข้อสรุปเกี่ยวกับแนวทางแก้ไขรธน.หลังกลับจากประชุมจี 20  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209200035&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯมั่นใจ จะได้ข้อสรุปเกี่ยวกับแนวทางแก้ไขรธน.หลังกลับจากประชุมจี 20</headline>
<lead></lead>
<neck></neck>
<body><p>นายกรัฐมนตรี มั่นใจ จะได้ข้อสรุปที่ชัดเจนเกี่ยวกับแนวทางการแก้ไขรัฐธรรมนูญภายหลังเดินทางกลับจากการประชุมจี 20 ที่สหรัฐอเมริกา <persName>นายอภิสิทธิ์ เวชชาชีวะ</persName> นายกรัฐมนตรี กล่าวในรายการเชื่อมั่นประเทศไทย กับ<persName>นายกฯ อภิสิทธิ์</persName> โดยได้ขอบคุณเจ้าหน้าที่ที่ดูแลรักษาความปลอดภัยและกลุ่มผู้ชุมนุม ที่ทำให้การชุมนุมผ่านไปโดยไม่มีเหตุการณ์ใดๆ เกิดขึ้น ซึ่งปัญหาในทางการเมืองนั้น เมื่อสัปดาห์ที่ผ่านมาได้มีการประชุมร่วมของรัฐสภา เพื่อพิจารณาการแก้ไขรัฐธรรมนูญ ตามข้อเสนอของคณะกรรมการสมานฉันท์ ซึ่งแม้จะยังมีความเห็นแตกต่าง และคณะกรรมการฯ ก็มีข้อเสนอแนะหลายข้อ โดยในระยะเฉพาะหน้าจะต้องมีการแก้ไขรัฐธรรมนูญใน 6 ประเด็น พร้อมทั้งมีการเสนอแนวทางดำเนินการไว้ 3 แนวทาง คือ อาจให้มีการตั้งองค์กรเฉพาะขึ้นมาดำเนินการแก้ไข และเปิดโอกาสให้ประชาชนมีส่วนร่วม หรือให้มีการตั้งคณะกรรมการอิสระที่อยู่นอกสภาขึ้นมาพิจารณา แล้วเปรียบเทียบกับคณะกรรมการสมานฉันท์ จากนั้นก็นำไปลงประชามติ อีกข้อเสนอซึ่งตนเองเป็นผู้เสนอคือเมื่อมีประเด็นที่จะแก้ไขชัดเจนแล้ว ก็น่าจะให้ทุกพรรคการเมือง ร่วมกับวุฒิสภา ยกร่างร่วมกัน แล้วนำไปจัดทำประชามติเพื่อรับฟังความคิดเห็นจากประชาชน อย่างไรก็ตาม ทั้ง 3 แนวทางนี้ ได้ฝากให้วิป 3 ฝ่ายพิจารณา และเชื่อว่าจะได้ข้อยุติที่เป็นรูปธรรม เมื่อตนเองเดินทางกลับจากประชุมกลุ่มประเทศเศรษฐกิจขนาดใหญ่ หรือ จี 20 ที่สหรัฐอเมริกา นายกรัฐมนตรี กล่าวอีกว่า ในระยะยาว คณะกรรมการสมานฉันท์ ได้เสนอให้การตั้งองค์กรขึ้นมาปฏิรูปการเมือง หรือจัดทำรัฐธรรมนูญที่สอดคล้องกับสถานการณ์และเป็นที่ยอมรับมากขึ้น ซึ่งก็เป็นเรื่องที่รัฐบาลและสมาชิกรัฐสภาเห็นพ้องร่วมกัน 
 
</p></body>
</news>
