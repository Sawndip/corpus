<teiHeader>
<fileDesc>
<titleStmt>
  <title>อดีต ส.ส.พลังประชาชน ขอให้ป.ป.ช.ทบทวนมติชี้มูลกรณีการสลายชุมนุมกลุ่มพธม.  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-09-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255209140167&tb=N255209&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>อดีต ส.ส.พลังประชาชน ขอให้ป.ป.ช.ทบทวนมติชี้มูลกรณีการสลายชุมนุมกลุ่มพธม.</headline>
<lead></lead>
<neck></neck>
<body><p>อดีตสมาชิกสภาผู้แทนราษฎร พรรคพลังประชาชน ขอให้คณะกรรมการป้องกันและปราบปรามการทุจริตแห่งชาติ ทบทวนมติชี้มูลความผิดตำรวจในการสลายการชุมนุมกลุ่มพันธมิตรประชนเพื่อประชาธิปไตย <persName>พ.ต.ท.กานต์ เทียนแก้ว</persName> อดีตสมาชิกสภาผู้แทนราษฎร พรรคพลังประชาชน ผู้เสียหายและพยานเหตุการณ์กลุ่มพันธมิตรประชาชนเพื่อประชาธิปไตยชุมนุมปิดล้อมรัฐสภา ยื่นเรื่องต่อคณะกรรมการป้องกันและปราบปรามการทุจริตแห่งชาติ หรือ ป.ป.ช. ให้ทบทวนมติ ป.ป.ช.วันที่ 7 กันยายน 2552 กรณีชี้มูลการปฏิบัติหน้าที่ของข้าราชการตำรวจและผู้บังคับบัญชาในการสลายการชุมนุม เนื่องจากเห็นว่าการชุมนุมของกลุ่มพันธมิตรฯ ไม่ได้เป็นการชุมนุมโดยสงบ มีอาวุธร้ายแรงและพฤติกรรมกักขังหน่วงเหนี่ยว สมาชิกสภาผู้แทนราษฎร (ส.ส.)และข้าราชการสภา พร้อมกันนี้ ได้มีการยื่นหลักฐานที่อ้างว่าเป็นหลักฐานใหม่ ประกอบด้วย ภาพถ่ายผู้ชุมนุมถือระเบิดปิงปอง ถืออาวุธปืน และเอกสารแถลงการณ์ของสำนักงานพิสูจน์หลักฐานตำรวจ สำนักงานตำรวจแห่งชาติ ระบุการเสียชีวิตของ<persName>นางสาวอังคณา ระดับปัญญาวุฒิ</persName> หรือ <persName>น้องโบว์</persName> และ<persName>พันตำรวจโทเมธี ชาติมนตรี</persName> หรือ<persName>สารวัตรจ๊าบ</persName> ไม่ได้เกิดไม่ได้เกิดจากสารประกอบในแก๊สน้ำตาที่เจ้าหน้าที่ตำรวจใช้ <persName>พ.ต.ท.กานต์</persName> กล่าวอีกว่า หากคณะกรรมการ ป.ป.ช.มีมติทบทวนการชี้มูลดังกล่าวในวันพรุ่งนี้(15 ก.ย.) ก็พร้อมที่จะเป็นพยาน เนื่องจากในวันที่เกิดเหตุ ตนเองเป็นหนึ่งในผู้ถูกกักขังอยู่ภายในรัฐสภา นอกจากนี้ ส่วนตัวยังเห็นว่าการปฏิบัติหน้าที่ของตำรวจเป็นการปฏิบัติหน้าที่เพื่อปกป้องชีวิตและทรัพย์สินของประชาชน ซึ่งชอบด้วยกฎหมาย ไม่รุนแรงเกินกว่าเหตุ เพราะแกนนำกลุ่มพันธมิตรฯได้มีการปลุกระดมให้เกิดความเกลียดชัง และโกรธแค้น ส.ส.ที่เข้าร่วมประชุมรับฟังนโยบายของรัฐบาล ซึ่งการกระทำของผู้ชุมนุมเข้าข่ายกระทำผิดกฎหมายอาญาอยู่แล้ว</p></body>
</news>
