<teiHeader>
<fileDesc>
<titleStmt>
  <title>ลาปอร์ต้าเผยเชสเป็นเป้าหมายบาร์ซ่า  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 17:22:52  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_089.html  </bibl>
</sourceDesc>
</fileDesc>
</teiHeader>
<news>
<headline>ลาปอร์ต้าเผยเชสเป็นเป้าหมาย<orgName>บาร์ซ่า</orgName></headline>
<lead>โจน ลาปอร์ต้า ประธานสโมสร <orgName>บาร์เซโลน่า</orgName> เผย เชส ฟาเบรกาส กองกลางตัวเก่ง <orgName>อาร์เซน่อล</orgName> เป็นเป้าหมายอันดับ 1 ของต้นสังกัดในซัมเมอร์นี้ และนักเตะก็อยากย้ายมายังถิ่นคัมป์ นู เช่นกัน ชี้ทุกคนในทีม "<orgName>เจ้าบุญทุ่ม</orgName>" ต้องการดาวเตะวัย 22 ปี แต่ยอมรับเป็นเรื่องยากที่จะกระชากตัวจาก "<orgName>ไอ้ปืนใหญ่</orgName>"</lead>
<neck></neck>
<body><p>โจน ลาปอร์ต้า ประธานสโมสร "<orgName>เจ้าบุญทุ่ม</orgName>" <orgName>บาร์เซโลน่า</orgName> แห่งศึกลา ลีกา สเปน ออกมากล่าวเมื่อวันศุกร์ที่ 3 กรกฎาคม ที่ผ่านมา ว่า เชส ฟาเบรกาส ยอดมิดฟิลด์กัปตันทีม "<orgName>ไอ้ปืนใหญ่</orgName>" <orgName>อาร์เซน่อล</orgName> สโมสรยักษ์ใหญ่แห่งศึกพรีเมียร์ลีก เป็นเป้าหมายอันดับ 1 ของต้นสังกัดในช่วงซัมเมอร์นี้ และตัวนักเตะเองก็อยากย้ายกลับมาค้าแข้งในถิ่นคัมป์ นู เช่นกัน</p>
<p><orgName>บาร์ซ่า</orgName> ให้ความสนใจดาวเตะทีมชาติสเปน วัย 22 ปี มานานแล้ว หลังจากที่กองกลางตัวเก่งโชว์ฟอร์มได้อย่างยอดเยี่ยมมาตลอด นับตั้งแต่ย้ายจากถิ่นคัมป์ นู ไปร่วมทีม อาร์เซน่อล เมื่อ 6 ปีก่อน และจากการที่ "<orgName>เจ้าบุญทุ่ม</orgName>" ยังไม่ได้จ่ายเงินก้อนโตคว้าใครมาร่วมทีมในช่วงซัมเมอร์นี้ ทำให้ ลาปอร์ต้า อยากได้ตัว ฟาเบรกาส มาเสริมทัพอย่างเต็มที่ </p>
<p>"เชส ฟาเบรกาส มีดีเอ็นเอของ <orgName>บาร์เซโลน่า</orgName> ในร่างกายเขา และเรารู้ว่าเขาต้องการเล่นให้กับสโมสรนี้ ในตอนนี้เขาเป็นผู้นำที่ <orgName>อาร์เซน่อล</orgName> และเป็นนักเตะสำคัญมากสำหรับพวกเขา แต่ เชส เป็นที่ต้องการของผม เป็นที่ต้องการของ เป๊ป กวาร์ดิโอล่า และเป็นที่ต้องการของ ซิกิ เบกิริสไตน์" </p>
<p>"เรากำลังพยายามอย่างเต็มที่ในเรื่องนี้ แต่ในขณะเดียวกันเราก็ให้ความเคารพอย่างยิ่งกับ <orgName>อาร์เซน่อล</orgName> เรามีความสัมพันธ์อันดีกับ <orgName>อาร์เซน่อล</orgName> ดังนั้น มันจะไม่ใช่เรื่องง่ายที่จะพูดคุยกับพวกเขา" ลาปอร์ต้า กล่าว </p></body>
</news>
