<teiHeader>
<fileDesc>
<titleStmt>
  <title>ชุดขาวบ้าจริง งาบเบนซ์เพิ่ม ลียงยันขาย1,715ล้าน ปีศาจแดงชักช้าอกหัก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090702/19109/%e0%b8%8a%e0%b8%b8%e0%b8%94%e0%b8%82%e0%b8%b2%e0%b8%a7%e0%b8%9a%e0%b9%89%e0%b8%b2%e0%b8%88%e0%b8%a3%e0%b8%b4%e0%b8%87%e0%b8%87%e0%b8%b2%e0%b8%9a%e0%b9%80%e0%b8%9a%e0%b8%99%e0%b8%8b%e0%b9%8c%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%a5%e0%b8%b5%e0%b8%a2%e0%b8%87%e0%b8%a2%e0%b8%b1%e0%b8%99%e0%b8%82%e0%b8%b2%e0%b8%a21,715%e0%b8%a5%e0%b9%89%e0%b8%b2%e0%b8%99%e0%b8%9b%e0%b8%b5%e0%b8%a8%e0%b8%b2%e0%b8%88%e0%b9%81%e0%b8%94%e0%b8%87%e0%b8%8a%e0%b8%b1%e0%b8%81%e0%b8%8a%e0%b9%89%e0%b8%b2%e0%b8%ad%e0%b8%81%e0%b8%ab%e0%b8%b1%e0%b8%81.html  </bibl>
</sourceDesc>
</fileDesc>
</teiHeader>
<news>
<headline><orgName>ชุดขาว</orgName>บ้าจริง งาบเบนซ์เพิ่ม ลียงยันขาย1,715ล้าน <orgName>ปีศาจแดง</orgName>ชักช้าอกหัก</headline>
<lead>"<orgName>ปีศาจแดง</orgName>" <orgName>แมนฯ ยูไนเต็ด</orgName> ต้องพลาดการได้ตัว คาริม เบนเซมา กองหน้า<orgName>ทีมชาติฝรั่งเศส</orgName>ของ <orgName>โอลิมปิก ลียง</orgName> เป้าหมายสำคัญในช่วงฤดูร้อนนี้แน่นอนแล้ว เมื่อ "<orgName>ราชันชุดขาว</orgName>" <orgName>รีล มาดริด</orgName> อาศัยความว่องไวเจรจาซื้อตัวไปร่วมทีมด้วยค่าตัว 35 ล้านยูโร หรือราวๆ 1,715 ล้านบาท ถือเป็นนักเตะรายที่ 4 ในกาลากติกอส ยุค 2 ของ ฟลอเรนติโน เปเรซ</lead>
<neck></neck>
<body><p><orgName>สโมสรลียง</orgName> แห่ง<orgName>ฝรั่งเศส</orgName> ได้ออกแถลงการณ์ยืนยันเรื่องนี้ทางเว็บไซต์ของสโมสรว่า ได้ตกลงขาย เบนเซมา ให้แก่ <orgName>รีล มาดริด</orgName> ในครั้งนี้ เนื่องจากตัวนักเตะมีความประสงค์จะย้ายทีมเอง ดังนั้นการเจรจาตกลงกันจึงเกิดขึ้นอย่างรวดเร็ว โดยสามารถตกลงค่าตัวกันได้ที่ 35 ล้านปอนด์ หรือราวๆ 1,715 ล้านบาท ซึ่งอาจจะเพิ่มเป็น 41 ล้านปอนด์ขึ้นอยู่กับผลงาน และทางสโมสรก็หวังว่า คาริม เบนเซมา จะประสบความสำเร็จอย่างยิ่งใหญ่กับ <orgName>รีล มาดริด</orgName> ส่วนทาง <orgName>แมนฯ ยูไนเต็ด</orgName> ที่ตกเป็นข่าวมานานนั้นยังไม่ทันได้ยื่นข้อเสนอขอซื้อตัวอย่างเป็นทางการ ขณะที่ โคลด ปูเอล เทรนเนอร์ของลียง กล่าวถึงเรื่องนี้ว่า "การเล่นให้ <orgName>รีล</orgName> จะเป็นการเปิดมุมที่แตกต่างไป และเป็นความท้าทายสำหรับเขา รวมทั้งจะเป็นที่ที่เขารายล้อมไปด้วยซูเปอร์สตาร์ที่ยิ่งใหญ่ นั่นจะเป็นประสบการณ์ที่เป็นประโยชน์กับ คาริม เขามีทุกสิ่งทุกอย่างที่จะประสบความสำเร็จได้ ผมคิดว่าเขามีความแข็งแกร่งพอที่จะรับความท้าทายที่ยิ่งใหญ่ มันเป็นโอกาสชั้นยอดของ คาริม ผมหวังว่าเขาจะทำได้ดีที่สุด ด้าน คาเดนา สถานีวิทยุของ<orgName>สเปน</orgName>รายงานข่าวเรื่องนี้ว่า เบนเซมา ได้ตกลงใจจะเซ็นสัญญาระยะยาวถึง 6 ปีกับยักษ์ใหญ่ของ<orgName>สเปน</orgName>รายนี้ ซึ่ง เบนเซมา จัดว่าเป็นนักเตะรายที่ 4 ที่เข้าสู่โครงการทีมรวมดาราโลก หรือ กาลากติกอส ยุค 2 ของ ฟลอเรนติโน เปเรซ ประธาน<orgName>ทีมชุดขาว</orgName> หลังจากที่คว้าตัว กาก้า, คริสเตียโน โรนัลโด้ และ ราอูล อัลบิโอล มาเรียบร้อยแล้ว นอกจากนี้ ฟรองก์ ริเบรี ปีก<orgName>ทีมชาติฝรั่งเศส</orgName>ของ <orgName>บาเยิร์น</orgName> ก็ยังคงเป็นอีกหนึ่งในเป้าหมายของทีมเหมือนเดิม ขณะเดียวกันทาง <orgName>แมนฯ ยูไนเต็ด</orgName> ได้ออกมายืนยันว่าการซื้อขาย คริสเตียโน โรนัลโด้ กับ <orgName>รีล มาดริด</orgName> ได้จบลงไปเรียบร้อยแล้ว หลังจากที่ทางสโมสรได้รับเงิน 80 ล้านปอนด์ ที่เป็นค่าตัวสถิติโลกเข้าสู่บัญชีธนาคารของสโมสร ซึ่ง "เฟอร์กี้" เซอร์อเล็กซ์ เฟอร์กูสัน ผู้จัดการ<orgName>ทีมแมนฯ ยูไนเต็ด</orgName> ให้พรส่งท้ายว่าขอให้ โรนัลโด้ ไปได้ดีกับ <orgName>ราชันชุดขาว</orgName> "คริสเตียโน เป็นนักเตะที่ยิ่งใหญ่ของ<orgName>แมนฯ ยูไนเต็ด</orgName> 6 ปีของเขาที่โอลด์ แทรฟฟอร์ด ได้เห็นพัฒนาการของเขาจนเป็นนักฟุตบอลที่ดีที่สุดในโลก เขาเป็นปัจจัยสำคัญในความสำเร็จของสโมสรในช่วงเวลาที่ผ่านมา ทุกคนที่นี่หวังว่าเขาจะไปได้ดีกับอนาคตการค้าแข้งของเขา" เฟอร์กี้กล่าว</p></body>
</news>
