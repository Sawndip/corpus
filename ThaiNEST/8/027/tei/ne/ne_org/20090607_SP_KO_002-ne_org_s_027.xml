<teiHeader>
<fileDesc>
<titleStmt>
  <title>"แทมมี่"ลุยคอร์ตหญ้าแดนผู้ดี "คุซเนตโซวา"แชมป์หญิงเดี่ยวเฟรนซ์โอเพ่น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/16038/%e0%b9%81%e0%b8%97%e0%b8%a1%e0%b8%a1%e0%b8%b5%e0%b9%88%e0%b8%a5%e0%b8%b8%e0%b8%a2%e0%b8%84%e0%b8%ad%e0%b8%a3%e0%b9%8c%e0%b8%95%e0%b8%ab%e0%b8%8d%e0%b9%89%e0%b8%b2%e0%b9%81%e0%b8%94%e0%b8%99%e0%b8%9c%e0%b8%b9%e0%b9%89%e0%b8%94%e0%b8%b5%e0%b8%84%e0%b8%b8%e0%b8%8b%e0%b9%80%e0%b8%99%e0%b8%95%e0%b9%82%e0%b8%8b%e0%b8%a7%e0%b8%b2%e0%b9%81%e0%b8%8a%e0%b8%a1%e0%b8%9b%e0%b9%8c%e0%b8%ab%e0%b8%8d%e0%b8%b4%e0%b8%87%e0%b9%80%e0%b8%94%e0%b8%b5%e0%b9%88%e0%b8%a2%e0%b8%a7%e0%b9%80%e0%b8%9f%e0%b8%a3%e0%b8%99%e0%b8%8b%e0%b9%8c%e0%b9%82%e0%b8%ad%e0%b9%80%e0%b8%9e%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"แทมมี่"ลุยคอร์ตหญ้าแดนผู้ดี "คุซเนตโซวา"แชมป์หญิงเดี่ยวเฟรนซ์โอเพ่น</headline>
<lead>"แทมมี่" แทมมารีน ธนสุกาญจน์ สาวนักหวด<orgName>ไทย</orgName>ประเดิมลุยคอร์ตหญ้า รายการแรก อีกอน คลาสสิก ที่อังกฤษ รอบแรกชน ชูลี กอแอง จาก<orgName>ฝรั่งเศส</orgName> ขณะที่ สเวตลานา คุซเนตโซวา เผยเคล็ดลับคว้าแชมป์เฟรนช์ โอเพ่น เหตุได้คำแนะนำจาก โรเจอร์ เฟเดอเรอร์ อดีตนักเทนนิสมือ 1 ของโลกชาว<orgName>สวิส</orgName></lead>
<neck></neck>
<body><p>จากการแข่งขันเทนนิส เฟรนช์ โอเพ่น แกรนด์สแลม รายการที่ 2 ของปีที่ฝรั่งเศสจบลง จะเป็นทัวร์นาเมนต์ของคอร์ตหญ้าอีกประมาณเกือบ 1 เดือนก่อนเข้าสู่การแข่งขันวิมเบิลดัน แกรนด์สแลม รายการที่ 3 ของปี ที่ออลอิงแลนด์ คลับ กรุงลอนดอน ประเทศอังกฤษ โดยรายการแรกในประเภทหญิง ได้แก่ อีกอน คลาสสิก ชิงเงินรางวัล 2.2 แสนดอลลาร์<orgName>สหรัฐ</orgName> (ราว 7.7 ล้านบาท) ที่เมืองเบอร์มิงแฮม ประเทศอังกฤษ ระหว่างวันที่ 8-14 มิถุนายน</p>
<p>รายการนี้ "แทมมี่" แทมมารีน ธนสุกาญจน์ นักเทนนิสสาว<orgName>ไทย</orgName>ร่วมแข่งขัน โดยถูกจัดให้เป็นมือวางอันดับ 12 ของรายการ รอบแรกพบกับ ชูลี กอแอง นักเทนนิสจาก<orgName>ฝรั่งเศส</orgName> ซึ่งทั้งคู่ไม่เคยเจอกันมาก่อน หากผ่านเข้ารอบ 2 ได้จะรอเจอผู้ชนะระหว่าง จูลี ดิตตี้ จาก<orgName>สหรัฐ</orgName> หรือ นาโอมิ คาวาเดย์ นักเทนนิสเจ้าถิ่น</p>
<p>เมื่อฤดูกาลที่แล้ว แทมมี่ เริ่มต้นสร้างผลงานได้อย่างยอดเยี่ยมในช่วงคอร์ตหญ้า เข้ารอบลึกได้ถึง 2 รายการ ก่อนไปคว้าแชมป์ออร์ดินา โอเพ่น ที่ฮอลแลนด์ ด้วยการเอาชนะ ดินารา ซาฟินา มือ 1 ของ<orgName>โลก</orgName>คนปัจจุบัน รวมทั้งผ่านเข้ารอบ 8 คนสุดท้ายศึกวิมเบิลดัน</p><p>ด้านเทนนิสเฟรนช์ โอเพ่น ที่โรลองด์ การ์โรส์ กรุงปารีส เมื่อวันที่ 6 มิถุนายน ในประเภทหญิงเดี่ยวนัดชิงชนะเลิศ ระหว่าง ดินารา ซาฟินา มือวางอันดับ 1 จาก<orgName>รัสเซีย</orgName> กับ สเวตลานา คุซเนตโซวา เพื่อนร่วมชาติมือวางอันดับ 7 ปรากฏว่า คุซเนตโซวา อาศัยการตีหนัก กดดันเกมเสิร์ฟของ ซาฟินา อยู่ตลอด ก่อนจะชนะไปในเซตแรก 6-4 ก่อน เซตที่สอง คุซเนตโซวา ยังเบรกเกมเสิร์ฟของ ซาฟินา เป็นว่าเล่นและเอาชนะไปได้ขาดลอย 6-2 ทำให้ชนะไป 2-0 เซต คว้าแชมป์ไปครอง ขณะที่ ซาฟินา ก็ยังไม่สามารถคว้าแชมป์แกรนด์สแลมได้ต่อไป
 หลังคว้า แชมป์ คุซเนตโซวา กล่าวถึงความเปลี่ยนแปลงที่ทำได้กลับมาเล่นคว้าแชมป์ เนื่องจากการได้เจอกับ โรเจอร์ เฟเดอเรอร์ นักเทนนิสชาว<orgName>สวิส</orgName> ระหว่างการแข่งขันโอลิมปิก ปักกิ่งเกมส์ เมื่อปีที่แล้ว แล้วคำแนะนำเรื่องการย้ายจากสเปน ซึ่งเป็นสถานที่ฝึกเทนนิส กลับไปอยู่รัสเซียบ้านเกิด</p><p>"ฉันไม่เคยคุยกับเขามาก่อน เราได้คุยกันประมาณ 10 นาที แล้วฉันบอกว่าตัดสินใจไม่ถูกว่าเรื่องการย้ายจาก<orgName>สเปน</orgName>กลับไป<orgName>รัสเซีย</orgName> เขาบอกว่าทุกอย่างขึ้นอยู่กับตัวฉันเอง ถ้าสามารถครองตังเองได้ มีสมาธิ ในการอยู่ที่มอสโก ก็จงทำ ฉันเลยกลับมามอสโก แล้วทำงานอย่างหนัก มีแรงจูงใจสูงขึ้น ฉันมีเพื่อน ได้อยู่บ้านเกิด ความจริงฉันเป็นรักชาติมาก นี่คือจุดเปลี่ยนที่ใหญ่มาก" คุซเนตโซวา กล่าว
 ส่วนในประเภทชายคู่รอบ ชิงชนะเลิศ ลูคัส ดลูอี นักเทนนิสเช็ก และ ลีอันเดอร์ เพส จาก<orgName>อินเดีย</orgName> คู่มือวางอันดับ 3 ของรายการ เอาชนะ เวสลีย์ มูดี้ จาก<orgName>แอฟิรกาใต้</orgName> และ ดิค นอร์แมน จาก<orgName>เบลเยียม</orgName> 3-6, 6-3, 6-2 คว้าแชมป์ไปครอง</p></body>
</news>
