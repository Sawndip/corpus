<teiHeader>
<fileDesc>
<titleStmt>
  <title>แทมมี่ทะลุชนซาฟินาตัดเชือกหวดออร์ดินา  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=52961  </bibl>
</sourceDesc>
</fileDesc>
</teiHeader>
<news>
<headline>แทมมี่ทะลุชนซาฟินาตัดเชือกหวดออร์ดินา</headline>
<lead></lead>
<neck></neck>
<body><p>“แทมมี่” แทมมารีน ธนสุกาญจน์ ผ่านเข้าสู่รอบตัดเชือกศึกเทนนิสออร์ดินา โอเพน ที่เนเธอร์แลนด์ได้สำเร็จ หลังลงแข่งรอบก่อนรองชนะเลิศ เมื่อวานนี้ ชนะ ฟลาเวีย เพนเนตตา (<orgName>อิตาลี</orgName>มือวาง 3) 26, 63, 63 เข้าไปพบกับ ดินารา ซาฟินา (<orgName>รัสเซีย</orgName>1) ที่ชนะดาเนียลา ฮันตูโชวา (<orgName>สโลวาเกีย</orgName>6) 16, 64, 63 ผลคู่อื่น ฟรานเชสกา สเคียโวเน (<orgName>อิตาลี</orgName>) ชนะ โอลกา โกวอร์ตโซวา (<orgName>เบลารุส</orgName>) 64, 63 ยานินา วิกเมเยอร์ (<orgName>เบลเยียม</orgName>) ชนะ คริสตินา บาร์รอยส์ (<orgName>เยอรมนี</orgName>) 61, 61 ส่วนศึกวิมเบิลดัน รอบคัดเลือก ชายเดี่ยว รอบ 3 ดนัยอุดมโชค แพ้ เกรกา เซมล์ยา (<orgName>สโลวาเกีย</orgName>) 46, 67 (4/7), 46</p>
<p>ไพศาลซิวเหรียญทองยกเหล็กเยาวชนโลก </p>
<p>ไพศาล หรรษาวงค์ คว้าเหรียญทอง รุ่น 69 กก.ชาย ท่าคลีนแอนด์เจิร์ก โดยยกได้ 175 กก. ศึกยกน้ำหนักเยาวชนชิงชนะเลิศแห่งโลก ที่โรมาเนีย วันที่ 17 มิ.ย. ส่วนท่าสแนตช์ได้เหรียญทองแดง (145 กก.) แต่ต้องพลาดเหรียญทองน้ำหนักรวมอย่างน่าเสียดาย โดยได้แค่เหรียญเงิน เนื่องจากทำสถิติ 320 กก. เท่ากับ ซิงเฟงลิน (<orgName>จีน</orgName> 147+173 กก.) แต่น้ำหนักตัวมากกว่า สรุป<orgName>ไทย</orgName>กวาดไปแล้ว 4 ทอง 2 เงิน 6 ทองแดง ยังเหลือลุ้น พิทยา ตีบนอก รุ่น 85 กก.ชาย ที่จะลงแข่งวันนี้ </p>
<p>มั่นใจ 8 คิว<orgName>ไทย</orgName>ลิ่วรอบ 2 ศึกสอยคิว 6 แดงโลก</p>
<p>สินธุ พูนศิริวงศ์ นายก<orgName>สมาคมกีฬาบิลเลียดฯ</orgName> มั่นใจ 8 นัก สอยคิวไทย ฉลุยเข้ารอบ 2 พร้อมแอบลุ้นถึงรอบตัดเชือกหรือรอบชิงฯ ศึกสนุกเกอร์ “แสงโสม 6 แดง เวิลด์กรังด์ปรีซ์ 2009” ที่โรงแรมมณเฑียร ริเวอร์ไซด์ วันที่ 7-12 ก.ค.นี้ หลังจับสลากแบ่งเป็น 8 สาย สายละ 6 คน วานนี้ โดย “บิ๊ก สระบุรี” อรรถสิทธิ์ มหิทธิ อยู่สายเอช ซึ่งไม่แข็งนัก ส่วน “ต๋อง ศิษย์ฉ่อย” รัชพล ภู่โอบอ้อม อยู่สายบี ร่วมกับ ไนเจล บอนด์ (<orgName>อังกฤษ</orgName>) ขณะที่ “หนู ดาวดึงส์” นพดล นภจร อยู่สายซีสุดหิน มีทั้ง จอห์น ฮิกกินส์ (<orgName>สกอตแลนด์</orgName>) แชมป์โลกล่าสุด แมทธิว สตีเวนส์ (<orgName>เวลส์</orgName>) เช่นเดียวกับ “แจ๊ค เชียงใหม่” สุพจน์ แสนหล้า ที่อยู่สายดี ร่วมกับ เคน โดเฮอร์ตี (<orgName>ไอร์แลนด์</orgName>) ไรย์อัน เดย์ (<orgName>เวลส์</orgName>) โดยรอบแรกแข่งแบบพบกันหมดในสาย แล้วคัดเอาอันดับ 1-4 เข้ารอบ 2 (32 คนสุดท้าย) </p>
<p>แฟนเลเกอร์ร่วมแสนฉลองชัยเอ็นบีเอสมัย 15 </p>
<p>ชาว<orgName>เมืองลอสแองเจลิส</orgName> 9.3 หมื่นคน ออกมาร่วมฉลองแชมป์บาสเกตบอลเอ็นบีเอ สมัยที่ 15 ของ<orgName>ทีมรัก แอลเอ เลเกอร์ส</orgName> โดยพร้อมใจกันสวมเสื้อแข่งสีม่วงทองร่วมเดินพาเหรดระยะทาง 2 ไมล์ จาก <orgName>สเตเปิลส์ เซ็นเตอร์</orgName> สนามเหย้าของเลเกอร์ส ไปยังลอสแองเจลิส เมโมเรียล โคลิเซียม เมื่อเช้าวันพุธที่ผ่านมา ตามเวลาท้องถิ่น </p>
<p>โบลต์วิ่ง 9.77วิ. ซิวชัย 100 เมตร สถิติดีสุดปีนี้ </p>
<p>อูเซน โบลต์ ลมกรดจากจาเมกา เจ้าของสถิติโลกวิ่ง 100 และ 200 เมตร ยังคงไร้เทียมทาน วิ่งเข้าเส้นชัย 100 เมตรเป็นคนแรกด้วยเวลา 9.77 วินาที ในกรีฑา ไอเอเอเอฟ โกลเดน สไปค์ ที่ออสตราวา สาธารณรัฐเช็ก ซึ่งเป็นสถิติดีที่สุดในโลกปีนี้ แต่ไม่ถือเป็นสถิติใหม่ของ รายการ เนื่องจากมีสภาพลมช่วยเกินเกณฑ์ ทำให้ อซาฟา พาวล์ เพื่อนร่วมชาติของโบลต์ ที่ทำไว้ 9.85 วินาทีในปี 2005 ยังคงเป็น เจ้าของสถิติต่อไป m</p></body>
</news>
