<teiHeader>
<fileDesc>
<titleStmt>
  <title>กีฬา 12.00 น.  </title>
  <author>วินิดา สุขกาย  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170038&tb=N255206  </bibl>
</sourceDesc>
</fileDesc>
</teiHeader>
<news>
<headline>กีฬา 12.00 น.</headline>
<lead></lead>
<neck></neck>
<body><p>เริ่มที่การแข่งขันเทนนิส เอทีพี ทัวร์ และ ดับเบิ้ลยูทีเอ ทัวร์ รายการ ออร์ดิน่า โอเพ่น ชิงเงินรางวัลรวม 15 ล้าน 7 แสน 5 หมื่นบาท ที่ประเทศเนเธอร์แลนด์ "แทมมี่" แทมมารีน ธนสุกาญจน์ นักเทนนิสสาวขวัญใจชาว<orgName>ไทย</orgName> ยังคงโชว์ฟอร์มในศึกออร์ดิน่า โอเพ่น ได้อย่างร้อนแรง เมื่อเอาชนะ อีเวต้า เบเนโซว่า นักหวดจาก<orgName>สาธารณรัฐเช็ก</orgName>ไปแบบสบายมือ 2 เซตรวด ผ่านเข้าสู่รอบ 3 ขณะที่ ดินาร่า ซาฟิน่า มือ 1 ของโลก เดินหน้าเข้าสู่รอบ 2 ได้แบบไม่ยากเย็น หลังเก็บชัยชนะได้จากแอนนา-ลีน่า โกรนเฟลด์ คู่แข่งจาก<orgName>เยอรมัน</orgName>แบบง่ายดาย 2 เซตรวดเช่นกัน </p>
<p>ส่วนผลเทนนิสอาชีพ แกรนด์สแลม วิมเบิลดัน 2009 ที่ออล อิงแลนด์ คลับ กรุงลอนดอน ประเทศอังกฤษ ในรอบคัดเลือกที่มีนักเทนนิสไทยลงแข่งขัน ประเภทชายเดี่ยว"เจ้าปิ๊ก" ดนัย อุดมโชค มือ 123 ของ<orgName>โลก</orgName> ลงดวลแร็กเก็ตรอบแรกกับ เฟรเดริค นีลเซ่น จากเดนมาร์ก มือ 273 ของ<orgName>โลก</orgName> ผลปรากฏว่า เจ้าปิ๊ก ชนะ นีลเซ่น 2 เซตรวด 6-4 ทั้งสองเซต ผ่านเข้าสู่รอบคัดเลือกรอบสองต่อไป พบกับ อันเดรียส ไฮเดอร์-เมาเรอร์ จาก<orgName>ออสเตรีย</orgName> มือ 232 ของ<orgName>โลก</orgName> </p>
<p>ด้านประเภทหญิงเดี่ยว "น้องนก" นพวรรณ เลิศชีวกานต์ พบกับ เวสน่า มานาเซียว่า จากรัสเซีย ซึ่ง "น้องนก" ได้รับสิทธิลงแข่งรอบคัดเลือกวิมเบิลดัน ในฐานะนักเทนนิสอาชีพเป็นครั้งแรกในชีวิต เกมคู่นี้สนุกสูสี แต่เป็นนพวรรณ ที่พ่าย มานาเซียว่า 1-2 เซต 7-6(9-7), 4-6 และ 1-6 ตกรอบคัดเลือกไปอย่างน่าเสียดาย อย่างไรก็ตาม น้องนก ยังมีโปรแกรมแข่งขันประเภทจูเนียร์ วิมเบิลดัน ที่มีดีกรีเป็นรองแชมป์เก่าประเภทหญิงเดี่ยว โดยสายแข่งขันจะมีการจับสลาก วันที่ 26 มิ.ย.นี้ </p>
<p>หลังการแข่งขัน "น้องนก" เปิดเผยว่า เสียดายมากที่ไม่ชนะเกมนี้ ทั้งที่เซตแรกเอาชนะได้ก่อน แต่เซตสองตนเองเสิร์ฟได้ไม่ค่อยดีนัก ทำให้คู่ต่อสู้รีเทิร์นลูกเสิร์ฟได้ง่าย อีกทั้งเป็นนักเทนนิสที่ตีรุนแรง สโตรกหนักหน่วง ทำให้กดดันจนตนเองเป็นฝ่ายเล่นเสีย เป็นผลจากการเสิร์ฟที่ไม่ดี </p>
<p>สำหรับเทนนิสเอทีพี ทัวร์ เและ ดับเบิลยูทีเอ ทัวร์ รายการ เอกอน อินเตอร์เนชันแนล ชิงเงินรางวัลรวม 15 ล้านบาท ที่ประเทศอังกฤษ ประเภทหญิงเดี่ยวรอบแรก //เกิดการพลิกล็อก เมื่อ สเวตลานา คุซเนตโซวา มือวางอันดับ 2 ของรายการชาว<orgName>รัสเซีย</orgName> ที่เพิ่งได้แชมป์เฟรนช์ โอเพน ที่โรลังด์ การ์รอส พลาดท่าพ่าย อเล็กซานดรา วอซเนียค มือ 23 ของ<orgName>โลก</orgName>จาก<orgName>แคนาดา</orgName> 0-2 เซต 0-6 และ 3-6 ขณะที่ เยเลนา แยนโควิช มือวางอันดับ 3 ของรายการจาก<orgName>เซอร์เบีย</orgName> ก็ปราชัยให้แก่แอนนา ชัคเวตัดเซ สาวสวยจาก<orgName>รัสเซีย</orgName> 1-2 เซต 7-6 (7/5), 3-6 และ 2-6 </p>
<p>ส่วนประเภทชายเดี่ยวรอบแรก ก็มีเรื่องเหลือเชื่อเกิดขึ้นอีก เมื่อ อีกอร์ อันเดรเยฟ มือ 1 ของรายการจาก<orgName>รัสเซีย</orgName> พ่ายแฟรงค์ ดานเซวิช รองบ่อนของ<orgName>แคนาดา</orgName> 0-2 เซต 6-7 (6/8) และ 2-6 ทางด้าน มิคาอิล ยุซนีย์ เพื่อนร่วมชาติ มือ 5 ของรายการก็แพ้ให้ ฌูเลียง เบนเนตัว จาก<orgName>ฝรั่งเศส</orgName> 1-2 เซต 6-4, 4-6 และ 4-6 </p>
<p>ดาวิด บีญา กองหน้า<orgName>ทีมชาติสเปน</orgName>ยังเนื้อหอม หลังจากที่ <orgName>รีล มาดริด</orgName> กับ <orgName>บาร์เซโลนา</orgName> แย่งกันดึงตัวร่วมทีม ล่าสุดมีรายงานว่า <orgName>แมนเชสเตอร์ ยูไนเต็ด</orgName> แชมป์พรีเมียร์ลีก ก็พร้อมทุ่มเงิน 45 ล้านปอนด์ หรือกว่า 2,400 ล้านบาท ดึงตัวจาก<orgName>บาเลนเซีย</orgName>เช่นกัน // ทำให้ เฟอร์นานโด ตอร์เรส ต้องแนะนำต้นสังกัด <orgName>ลิเวอร์พูล</orgName> ให้รีบชิงตัวคู่หูในนามทีมชาติมาสู่ถิ่นแอนฟิลด์ ช่วงซัมเมอร์นี้ ซึ่งราฟาเอล เบเนเตซ มีเป้าหมายดึงนักเตะใหม่มาเสริมทีม และมั่นใจว่าจะสามารถเข้ามาปรับปรุงทีมให้ดีขึ้น ///สำหรับ ตอร์เรส และ บีญา ติดภารกิจช่วยทีมชาติสเปน ทำศึกฟีฟา คอนเฟดเดอเรชันส์ คัพ 2009 ที่แอฟริกาใต้ โดยนัดแรก<orgName>สเปน</orgName>เอาชนะ <orgName>นิวซีแลนด์</orgName> 5-0 ซึ่ง ตอร์เรส ทำแฮตทริกสำเร็จ ขณะที่ บีญา ก็ยิงปิดเกมได้ ส่วนนัดสองคืนวันนี้ <orgName>สเปน</orgName> มีโปรแกรมเจอกับ อิรัก </p>
<p>ขณะที่อัลบาโร่ อาร์เบลัว แบ็กขวาชาว<orgName>สเปน</orgName>ของ<orgName>ลิเวอร์พูล</orgName> สโมสรยักษ์ใหญ่ในศึกพรีเมียร์ลีก อังกฤษ ไม่ได้ปิดกั้นโอกาสที่จะย้ายกลับไปค้าแข้งกับเรอัล มาดริด ยอดทีมแห่งลา ลีกา สเปน โดยอาร์เบลัวเผยว่า อะไรก็สามารถเกิดขึ้นได้ เนื่องจากเวลานี้เหลือสัญญาผูกมัดกับลิเวอร์พูลอีกเพียงปีเดียว และยังไม่แน่ใจว่า จะได้รับการต่อสัญญาหรือไม่ อย่างไรก็ตามตนเองมีความสุขดีกับ<orgName>ลิเวอร์พูล</orgName> แต่ก็อยากกลับไปค้าแข้งในสเปนอีกครั้ง </p>
<p>นายพีระ ฟองดาวิรัตน์ รองผู้ว่าการ<orgName>การกีฬาแห่งประเทศไทย</orgName> หรือ <orgName>กกท.</orgName> ฝ่ายกีฬาอาชีพและสิทธิประโยชน์ และนายธนา ไชยประสิทธิ์ นายก<orgName>สมาคมเทเบิลเทนนิสแห่งประเทศไทย</orgName> ร่วมแถลงข่าวการแข่งขันเทเบิลเทนนิสอาชีพ รายการ ALL THAILAND TABLE TENNIS SEMI PRO TOUR 2009 โดย นายพีระ กล่าวว่า กีฬาเทเบิลเทนนิส เป็น 1 ใน 10 ชนิดกีฬาอาชีพที่ <orgName>กกท.</orgName>สนับสนุนอยู่ และเป็นชนิดกีฬาที่มีศักยภาพในการพัฒนาให้ก้าวไปสู่ระดับอาชีพ ซึ่ง <orgName>กกท.</orgName>ได้ให้การสนับสนุนจัดการแข่งขันอย่างต่อเนื่อง สำหรับปีนี้ กกท.ได้ให้การสนับสนุนด้านงบประมาณในการจัดการแข่งขันดังกล่าว เป็นจำนวนเงินประมาณ 2 ล้านบาท และคาดว่าไม่เกิน 3-5 ปี กีฬาเทเบิลเทนนิสจะพัฒนาเป็นกีฬาอาชีพได้อย่างเป็นรูปธรรม </p>
<p>ด้านนายธนา ไชยประสิทธิ์ กล่าวว่า สมาคมฯวางแผนจัดการแข่งขันให้มีผู้เข้าชมเพิ่มขึ้น และประชาสัมพันธ์การแข่งขันให้มากกว่าเดิม สำหรับการแข่งขันเทเบิลเทนนิสอาชีพรายการนี้จะแข่งขัน 5 เซอร์กิต ชิงเงินรางวัลกว่า 1.5 ล้านบาท ซึ่งได้แข่งขันผ่านมาแล้ว 2 เซอร์กิต /เซอร์กิตแรกแข่งขันระหว่างวันที่ 4-6 เมษายนนี้ที่จังหวัดชลบุรี และเซอร์กิตที่ 2 ระหว่างวันที่ 23-25 พฤษภาคมที่จังหวัดกาญจนบุรี เหลือการแข่งขันอีก 3 เซอร์กิต คือ ระหว่างวันที่ 27-29 มิถุนายนที่สนามกีฬาในร่มบริษัททีโอที จำกัด ถ.แจ้งวัฒนะ จากนั้นเซอร์กิตที่ 4 ระหว่างวันที่ 11-13 กรกฎาคมนี้ที่จังหวัดสุราษฎร์ธานี และเซอร์กิตที่ 5 วันที่ 15-17 สิงหาคมที่จังหวัดนครราชสีมา </p>
<p>ส่วนการแข่งขันยกน้ำหนักเยาวชนชิงชนะเลิศแห่งโลก ประจำปี 2552 ที่กรุงบูคาเรสต์ ประเทศโรมาเนีย วันนี้ มีนักยกลูกเหล็กของไทย 2 คนแข่งขัน ได้แก่ ปัทมา คูณทวี รุ่น 58 กก. หญิง และไพศาล หรรษาวงค์ รุ่น 69 กก. ชาย หลังจากที่ทีมจอมพลัง<orgName>ไทย</orgName>ประเดิมผลงานสวยหรูในวันแรกกวาดมาได้ 3 เหรียญทอง, 1 เหรียญเงิน และ 2 เหรียญทองแดง ในรุ่น 48 กก. หญิง โดย พนิดา คำศรี เหมาคนเดียว 3 เหรียญทอง ส่วน ทิพอมร ภูปรื้ม คว้าไป 1 เหรียญเงิน และ 1 เหรียญทองแดง </p>
<p>นายธัญญา โพธิ์วิจิตร ผู้จัดการ<orgName>ทีมเยาวชนหญิงทีมชาติไทย</orgName> รุ่นอายุไม่เกิน 19 ปี กล่าวหลังการอุ่นเครื่อง<orgName>ทีมเยาวชนหญิงทีมชาติไทย</orgName>รุ่นนี้ กับอดีตทีมชาติไทยและเศรษฐี 31 ที่สนามราชมังคลากีฬาสถาน ผลการแข่งขันทีมชาติหญิง 19 ปีชนะอดีต<orgName>ทีมชาติไทย</orgName>ไป 3:2 ประตูว่า <orgName>สมาคมฟุตบอลแห่งประเทศไทย</orgName>เปิดโอกาสให้เสนอเรื่องโภชนาการ อาหารการกินเสริมระหว่างการเก็บตัวได้เต็มที่ สามารถนำเสนอรายการอาหารที่ต้องการเสริมพิเศษ จากที่สมาคมฯได้จัดเตรียมไว้แล้ว เพื่อการพัฒนากล้ามเนื้อและสมรรถนะของนักกีฬา </p></body>
</news>
