<teiHeader>
<fileDesc>
<titleStmt>
  <title>เจ็บเข่าไม่หาย "นาดาล" ถอนเดวิสคัพกระทิงบู๊เบียร์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-01 06:28:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000074175  </bibl>
</sourceDesc>
</fileDesc>
</teiHeader>
<news>
<headline>เจ็บเข่าไม่หาย "นาดาล" ถอนเดวิสคัพ<orgName>กระทิง</orgName>บู๊เบียร์</headline>
<lead>าฟาเอล นาดาล แร็กเกตมือ 1 ของ<orgName>โลก</orgName>ยังสลัดอาการเจ็บเข่าไม่หลุด ทำให้ต้องขอถอนตัวจากศึกเดวิส คัพ ที่<orgName>ทีมสเปน</orgName>จะพบกับ<orgName>เยอรมนี</orgName>ในสัปดาห์หน้าแล้ว</lead>
<neck></neck>
<body><p>ศึกดวลลูกสักหลาดชิงแชมป์โลกประเภททีมชาย หรือ เดวิส คัพ มีคิวลงแข่งขันในรอบก่อนรองชนะเลิศ กลุ่มเวิลด์กรุ๊ป ในวันที่ 10-12 กรกฎาคมนี้ โดย <orgName>สเปน</orgName> แชมป์เก่าจะเปิดสังเวียนเคลย์คอร์ตที่ปูเอร์โต บาร์นุส ในเมืองมาร์เบญา ต้อนรับการมาเยือนของ <orgName>เยอรมนี</orgName></p>
<p>ทว่า เจ้าถิ่นจะไม่มี “เอล มาทาดอร์” ลงสนาม เนื่องจากยังต้องพักรักษาตัวจากอาการเอ็นเข่าอักเสบที่ได้รับจากศึกเฟรนช์ โอเพน จนต้องขอถอนตัวจากการป้องกันแชมป์ในรายการแกรนด์สแลม วิมเบิลดัน ซึ่ง อัลเบิร์ต คอสตา กัปตันทีมกระทิงดุได้เรียก นิโคลัส อัลมาโกร มาเป็นตัวสำรองแทน นาดาล แล้ว</p>
<p>ทั้งนี้ ทัพนักหวดสเปนประกอบด้วย เฟร์นานโด เบร์ดาสโก, ดาบิด เฟร์เรร์, เฟลิเซียโน โลเปซ และ ทอมมี โรเบรโด ส่วนฝั่งเมืองเบียร์นำทีมแร็กเกตมาโดย นิโคลัส คีเฟอร์ และ ฟิลิปป์ โคห์ลชไรเบอร์</p></body>
</news>
