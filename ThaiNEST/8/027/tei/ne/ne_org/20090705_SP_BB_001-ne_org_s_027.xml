<teiHeader>
<fileDesc>
<titleStmt>
  <title>เปิดบอลอช.คัพ สาวไทยยิงโหดถล่มอุซเบฯ6-1  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054007.php?news_id=29054007  </bibl>
</sourceDesc>
</fileDesc>
</teiHeader>
<news>
<headline>เปิดบอลอช.คัพ สาว<orgName>ไทย</orgName>ยิงโหดถล่ม<orgName>อุซเบฯ</orgName>6-1</headline>
<lead>นักเตะแม่เนื้อนิ่ม<orgName>ทีมชาติไทย</orgName> ไล่ถล่ม <orgName>อุซเบกิสถาน</orgName> ที่เหลือ 10 คนไปอย่างสนุกเท้า 6-1 เก็บชัยชนะประเดิมนัดเปิดสนามศึกลูกหนังเอเอฟซี เอเชี่ยนคัพ รอบคัดเลือก 2010</lead>
<neck></neck>
<body><p>การแข่งขันฟุตบอล เอเอฟซี. วูเมน เอเชี่ยนคัพ รอบคัดเลือก กลุ่ม บี ที่ราชมังคลากีฬาสถาน เมื่อวันที่ 4 ก.ค.ที่ผ่านมา เป็นนัดเปิดสนาม <orgName>ทีมสาวไทย</orgName> พบกับ </p>
<p><orgName>อุซเบกิสถาน</orgName> ผู้เล่น 11 คนแรกของทีมสาว<orgName>ไทย</orgName> ประกอบไปด้วย ผู้รักษาประตู วราภรณ์ บุญสิงห์ กองหลัง ดวงนภา ศรีตะลา,สุนิสา สร้างไธสง,อนุชศรา หมายเจริญ,</p>
<p>กองกลาง พิกุล เขื่อนเพ็ชร,จันทร์เพ็ญ ศรีเสริม,ศิริพร พิมพิสาร,สุภาภรณ์ แก้วแบน,หน้า ชิดตะวัน ชาวงษ์ ยืนคู่ พิสมัย สอนไสย์ </p>
<p>เริ่มเกมขึ้นมานักเตะเจ้าถิ่นครองเกมได้ดีกว่า พาบอลขึ้นไปกดดันได้อย่างต่อเนื่อง นาที 9 ก็สามารถเปิดสกอร์แรกได้สำเร็จ ชิดตะวัน กระชากบอลขึ้นไปทางฝั่งขวา ก่อนจะผ่านเรียดมาหน้าประตู บอลผ่านมาถึงเสาสอง เป็นจังหวะที่ อนุชศรา ที่ยืนโล่งๆ แปบอลตุงตาข่าย ขยับสกอร์ขึ้นนำ 1-0 หลังเสียประตู <orgName>อุซเบฯ</orgName> ที่อาศัยตัวที่สูงกว่า สาดบอลโยนยาวเข้าใส่<orgName>ทีมไทย</orgName> นาที 16 ก็มาตีเสมอได้สำเร็จ เมื่อ มาเรีย มอยซีวา วางบอลขวางสนามจากซ้ายมาหน้าประตู อับดุลลาซูโลวา นาซิซา ศูนย์หน้าร่างยักษ์ขึ้นโขกเต็มหัว บอลพุ่งเสียบคานบนอย่างสวยงาม เสมอกัน 1-1 </p>
<p>ทีมสาว<orgName>ไทย</orgName>กลับมาเร่งเดินเครื่องอย่างหนัก นาที 29 ทีมเยือนต้องมาเหลือผู้เล่น 10 คน เมื่อ ทูราโพวา มาร์กฟูซา พุ่งเสียบผู้เล่น<orgName>ทีมไทย</orgName> ก่อนที่ผู้ตัดสินชาว<orgName>ญี่ปุ่น</orgName> จะให้ใบเหลืองซึ่งเป็นใบที่สองไล่ออกจากสนาม แม้ทีมสาย<orgName>ไทย</orgName>จะได้เปรียบทั้งฟอร์มการเล่นและตัวที่เหนือกว่า มีโอกาสนับครั้งไม่ถ้วนแต่ยังทำสกอร์เพิ่มไม่ได้ จบครึ่งแรก เสมอกัน 1-1</p>
<p>ครึ่งหลัง <orgName>อุซเบกิสถาน</orgName> เริ่มอ่อนแรง ทำให้ ทีมเจ้าถิ่น ยิ่งได้ใจ โหมบุกอย่างหนัก นาที 58 มาบวกสกอร์เพิ่มได้สำเร็จ จาก นิสา ร่มเย็น ที่ถูกเปลี่ยนลงมาแทน พิสมัย สอนไสย์ ได้บอลหลุดเดียวก่อนจะยิงหนีมือ อาร์เมโดวา ยูลียา ตุงตาข่าย ทีมสาย<orgName>ไทย</orgName> นำ 2-1 หลังจากนั้น นักเตะเจ้าถิ่น ขึงเกมรุกกดดันอย่างหนัก นาที 65 ขยับสกอร์หนีห่าง 3-1 จากการยิงที่เหนือชั้นของ นิสา ที่ได้บอลหลุดเดียวก่อนเดาะบอลข้ามมือของ อาร์เมโดวา เข้าประตูอย่างสวยงาม </p>
<p>หลังถูกนำห่าง ทีมเยือนเริ่มออกอาการป้อแป้ เปิดโอกาสให้ ทีมสาว<orgName>ไทย</orgName> เปิดเกมบุกได้เข้าเป็นระลอก นาที 77 อนุชศรา ได้ยิงโล่ง ๆ ระยะ 8 หลา บวกสกอร์ให้ ทีมสาว<orgName>ไทย</orgName> ขึ้นนำ 4-1 และในช่วง 2 นาทีสุดท้าย จันทร์เพ็ญ ศรีเสริม ยิงคนเดียวอีก 2 ประตู นาที 89 และ 90 ให้<orgName>ไทย</orgName> ถล่ม <orgName>อุซเบกิสถาน</orgName> 6-1 คว้าชัยชนะนัดประเดิมสนามอย่างสวยหรู นัดต่อไป <orgName>อุซเบกิสถาน</orgName> จะเจอ<orgName>อิหร่าน</orgName> วันที่ 6 ก.ค. ส่วน<orgName>ไทย</orgName> จะเจอนัดปิดท้ายกับ อิหร่าน วันที่ 8 ก.ค.</p></body>
</news>
