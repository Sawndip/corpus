<teiHeader>
<fileDesc>
<titleStmt>
  <title>นายกสมาคมแบดมินตันฯ เชื่อการแข่งขันแบดมินตันอาชีพ สนามสุดท้าย ที่ อ.ทุ่งสง จะได้รับความสนใจมีผู้ชมแน่นสนาม  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206290029&tb=N255206  </bibl>
</sourceDesc>
</fileDesc>
</teiHeader>
<news>
<headline>นายก<orgName>สมาคมแบดมินตันฯ</orgName> เชื่อการแข่งขันแบดมินตันอาชีพ สนามสุดท้าย ที่ อ.ทุ่งสง จะได้รับความสนใจมีผู้ชมแน่นสนาม</headline>
<lead>นายก<orgName>สมาคมแบดมินตันแห่งประเทศ</orgName> ในพระบรมราชูปถัมภ์ เชื่อว่าการแข่งขันแบดมินตันอาชีพ สนามสุดท้าย ที่ อ.ทุ่งสง จะได้รับความสนใจมีผู้ชมแน่นสนาม เพราะมีนักแบดมินตันมือระดับโลกของ<orgName>ไทย</orgName>เข้าร่วมแข่งขันอย่างคับคั่ง</lead>
<neck></neck>
<body><p>ศาสตราจารย์ เจริญ วรรธนะสิน นายก<orgName>สมาคมแบดมินตันแห่งประเทศ</orgName> ในพระบรมราชูปถัมภ์ กล่าวว่า ในวันที่ 1-5 กรกฎาคมนี้ นักกีฬาแบดมินตันของ<orgName>ไทย</orgName>ที่ติดอันดับ<orgName>โลก</orgName> อย่างเช่น บุญศักดิ์ พลสนะ มืออันดับ 19 ของ<orgName>โลก</orgName> จะนำทีมนักแบดมินตันชั้นนำของ<orgName>ไทย</orgName> ที่มีคะแนนสะสมสูง ๆ มาแข่งขันสนามสุดท้าย ในการแข่งขันแบดมินตันอาชีพชิงชนะเลิศแห่งประเทศไทย 2552 หรือ เดอะแกรนด์ มาสเตอร์ ไทยแลนด์ แบดมินตัน โปรเฟสชั่นแนล 2009 ที่โรงยิมเนเซียมเทศบาลเมืองทุ่งสง อ.ทุ่งสง จ.นครศรีธรรมราช มีการแข่งขันประเภทชายเดี่ยว หญิงเดี่ยว ชายคู่ หญิงคู่ และ คู่ผสม เชื่อว่าแฟนพันธุ์แท้แบดมินตัน จะมาชมแน่นสนามอย่างแน่นอน และระหว่างวันที่ 1-5 กรกฎาคม จะมีนักแบดมินตันเยาวชนฝีมือเยี่ยม มาทำการคัดเลือกที่สนามแข่งขันของอำเภอทุ่งสงอีกด้วย เพื่อเป็นตัวแทนประเทศไทย ไปแข่งขันยูธโอลิมปิกส์ ที่ประเทศสิงคโปร์ในปีหน้า เชื่อว่าการแข่งขันที่ อ.ทุ่งสง จะประสบความสำเร็จอย่างแน่นอน ทั้งนี้ในอนาคตหากอำเภอทุ่งสง มีการพัฒนาสนามแข่งขันให้ดีขึ้น จะสามารถจัดการแข่งขันแบดมินตันระดับนานาชาติได้ และจะมีคนมาชิมซาลาเปาที่มีชื่อเสียงของ<orgName>อำเภอทุ่งสง</orgName>มากขึ้นด้วย </p>
<p>นายทรงชัย วงศ์วัชระดำรง นายก<orgName>เทศมนตรีเมืองทุ่งสง</orgName> กล่าวว่า <orgName>เทศบาลเมืองทุ่งสง</orgName>มีความพร้อมจัดการแข่งขัน 100 % ทั้งสนามแข่งขัน เครื่องอำนวยความสะดวก เทศบาลฯ ได้จัดเตรียมที่นั่งบัตรวีไอพี สำหรับชมตลอดทัวร์นาเม้นท์ ในราคา 100 บาท อีกส่วนหนึ่งสำหรับผู้ชมรายวัน บัตรราคา 10 บาท สนามแข่งขันสามารถรองรับผู้ชมได้ 500-700 คน </p></body>
</news>
