<teiHeader>
<fileDesc>
<titleStmt>
  <title>“ปลาทู”คืน5แสน "คนึง”ซบชลฯฟรี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054010.php?news_id=29054010  </bibl>
</sourceDesc>
</fileDesc>
</teiHeader>
<news>
<headline>“<orgName>ปลาทู</orgName>”คืน5แสน "คนึง”ซบ<orgName>ชลฯ</orgName>ฟรี</headline>
<lead>“<orgName>ปลาทูคะนอง</orgName>” <orgName>สมุทรสงคราม</orgName> ตัดใจยกเลิกสัญญาคืนเงินครึ่งล้านบาทให้ “<orgName>ฉลามชล</orgName>” <orgName>ชลบุรี เอฟซี</orgName> แต่ให้ “<orgName>ฉลามชล</orgName>” ยืมตัว คนึง บุราณสุข แบบฟรีๆ ไปจนจบ</lead>
<neck></neck>
<body><p>ฤดูกาลนี้ กร้าวทำเพื่อศักดิ์ศรีชาว<orgName>แม่กลอง</orgName>ไม่ได้เห็นเงินเป็นใหญ่ พร้อมเตรียมฟันโทษนักเตะเจ้าปัญหาเหตุผิดสัญญากับสโมสร ฉุน<orgName>ทีมเมืองทองฯ</orgName> ไร้สปิริต อาศัยช่องโหว่แอบมาคุยกับนักฟุตบอล ถ้าเกิดกรณีแบบนี้ในต่างประเทศมีหวังโดนฟ้องหนัก </p>
<p>ความคืบหน้ากรณีปัญหาการเซ็นสัญญาย้ายทีมของ “บาร์” คนึง บุราณสุข นักเตะตัวเก่งของทีม “<orgName>ปลาทูคะนอง</orgName>” <orgName>สมุทรสงคราม เอฟซี</orgName> ที่ถูก “<orgName>ฉลามชล</orgName>” </p>
<p><orgName>ชลบุรี เอฟซี</orgName> ซื้อตัวไปด้วยค่าตัว 5 แสนบาท แต่ทีม “<orgName>กิเลนผยอง</orgName>” <orgName>เมืองทอง หนองจอก ยูไนเต็ด</orgName> ได้ทำเรื่องทักท้วงผ่าน <orgName>บริษัท ไทยพรีเมียร์ลีก จำกัด</orgName> เพราะ คนึง ได้เซ็นสัญญาล่วงหน้ากับ<orgName>เมืองทองฯ</orgName>ไปแล้ว พร้อมอ้างกฎของ “<orgName>ฟีฟ่า</orgName>” ว่ามีสิทธิเจรจากับนักฟุตบอลได้โดยตรงหากนักเตะยังเหลือสัญญากับสโมสรเดิมไม่ถึง 6 เดือน</p>
<p>ล่าสุด นายสมชาย ตันประเสริฐ ผู้จัดการทีมของ<orgName>สมุทรสงคราม เอฟซี</orgName>เปิดเผยว่า ได้สอบถาม ดร.วิชิต แย้มบุญเรือง ประธาน <orgName>บริษัท ไทยพรีเมียร์ลีก</orgName> แล้ว และได้รับการยืนยันว่ายังไม่ได้มีการพิจารณาผลการประท้วง แต่ข่าวที่ออกมากลับเป็นว่า ดร.วิชิต พิจารณาแล้วว่าสัญญาที่ คนึง ทำกับ<orgName>เมืองทองฯ</orgName> และ<orgName>ชลบุรี</orgName> เป็นสัญญาที่ถูกต้องทั้งคู่ ก็ไม่เข้าใจเหมือนกันว่าข่าวไปลงแบบนั้นได้อย่างไร จึงได้ไปปรึกษากับประธานสโมสร และตัดสินใจที่จะคืนเงินให้<orgName>ชลบุรี</orgName>เพราะไม่อยากเอาเปรียบ<orgName>ชลบุรี</orgName></p>
<p>“ถ้าสัญญาถูกทั้งคู่ก็หมายความว่า<orgName>ชลบุรี</orgName>จะใช้ คนึง ได้ถึงวันที่ 31 ต.ค. หลังจากนั้น คนึง ต้องไปเล่นให้กับ<orgName>เมืองทองฯ</orgName> ตามสัญญาที่เซ็นกันไว้ ถ้าเป็นอย่างนี้คงไม่เป็นธรรมกับ<orgName>ชลบุรี</orgName>เพราะเสียเงินตั้ง 5 แสนบาท แต่ได้ใช้นักเตะแค่ 3 เดือน จึงได้คุยกับประธานสโมสรว่าจะขอยกเลิกสัญญาที่ทำไว้กับชลบุรีแล้วคืนเงิน 5 แสนบาทให้ หรือไม่ก็ซื้อ คนึง กลับคืนมาในจำนวนเงินเท่ากัน แล้วค่อยให้<orgName>ชลบุรี</orgName>ยืมตัวไปใช้งานแบบฟรีๆ จนจบฤดูกาล” นายสมชาย กล่าว</p>
<p>ผจก.ทีมของ<orgName>ทีมปลาทูคะนอง</orgName> กล่าวต่อไปว่า สมุทรสงครามทำอย่างนี้เพื่อเป็นการรักษาศักดิ์ศรีของชาว<orgName>แม่กลอง</orgName> ทีมต้องการให้นักฟุตบอลมีความก้าวหน้าได้ไปเล่นในสโมสรใหญ่เพื่อโอกาสในการติดทีมชาติมากขึ้น ส่วนการขายนักเตะได้เงินเป็นหลักแสนทั้งที่ซื้อตัวมาจากการท่าเรือฯ ในตอนแรกแค่ 5 หมื่นบาทเป็นเหมือนได้โบนัสเท่านั้น </p>
<p>“ทีมจะให้<orgName>ชลบุรี</orgName>ยืมตัว คนึง ไปจนจบฤดูกาลแบบฟรีๆ ส่วนเมื่อหมดสัญญาแล้ว คนึง จะไปเล่นที่ไหนก็ตามใจ <orgName>เมืองทองฯ</orgName> จะมาเอาไปฟรีๆ ก็แล้วแต่ แต่บอกได้เลยว่าเมืองทองฯไม่มีสปิริต อาศัยช่องโหว่แอบมาคุยกับนักฟุตบอล บอกตาม ว่าไม่เคยกลัว<orgName>ทีมเมืองทองฯ</orgName> ถ้าเกิดกรณีแบบนี้ในต่างประเทศรับรองว่า<orgName>เมืองทองฯ</orgName> โดนฟ้องร้องหนักแน่นอน”</p>
<p>ผู้จัดการ<orgName>ทีมปลาทูคะนอง</orgName> ยังกล่าวอีกว่า ถ้าว่ากันตามจริงต้องถือว่า คนึง ผิดสัญญากับสมุทรสงครามตั้งแต่แรก เพราะในสัญญาที่ทำกันข้อ 7.2 ระบุว่าหากจะย้ายทีมต้องทำเรื่องมาเป็นลายลักษณ์อักษร และแจ้งให้ประธานสโมสรทราบ แต่นี้อยู่ดีๆ ไปแอบสัญญากันเองเพราะโดยเอาเงินมาล่อ ซึ่งทางประธานสโมสรของเราก็บอกมาแล้วว่าควรจะทำเรื่องลงโทษ คนึง ด้วยเพราะผิดสัญญากับ<orgName>ทีมสมุทรสงคราม</orgName></p>
<p>“การแอบไปเซ็นสัญญาก่อนเป็นสิ่งที่ไม่ถูกต้อง เพราะทำให้นักฟุตบอลไม่มีหัวใจที่จะทุ่มเทให้กับต้นสังกัดที่กำลังเล่นอยู่แบบเต็มร้อย เมื่อประธานสโมสรบอกมาอย่างนี้ก็อาจจะต้องทบทวนอีกครั้ง อย่างกรณีของ คนึง ก็เห็นได้ชัดว่าเวลาฝึกซ้อมก็ไม่ค่อยเต็มที่ แต่ยังดีว่าเวลาลงไปแข่งแล้วเขาเล่นเต็มร้อย” ผจก.<orgName>ทีมปลาทู</orgName> กล่าวปิดท้าย</p>
<p>ด้าน “เสี่ยณพ” อรรณพ สิงห์โตทอง ผจก.<orgName>ทีมชลบุรี</orgName>กล่าวถึงเรื่องนี้ว่า <orgName>ชลบุรี</orgName>ไม่มีปัญหาที่<orgName>สมุทรสงคราม</orgName>จะยกเลิกสัญญาหรือซื้อนักเตะคืน วงการฟุตบอลมันต้องเอื้อเฟื้อต่อกัน หาก<orgName>สมุทรสงคราม</orgName>ให้ยืมตัว คนึง มาก็จะดูแลให้ดีที่สุด ส่วนอนาคตของ คนึง หลังหมดสัญญาจะเป็นอย่างไรคงต้องแล้วแต่การตัดสินใจ <orgName>บ.ไทยพรีเมียร์ลีก</orgName> และ<orgName>สมาคมฟุตบอลไทย</orgName></p>
<p>“ทั้ง <orgName>บริษัทไทยพรีเมียร์ลีก</orgName> และ<orgName>สมาคมฟุตบอลไทย</orgName> ที่ควบคุมวงการฟุตบอลของประเทศต้องทำหน้าที่พิจารณาและตัดสินใจเกี่ยวกับกรณีปัญหานี่ว่าใครถูกใครผิด เพื่อที่จะได้เป็นบรรทัดฐานให้ทุกๆ ทีมยึดถือและปฏิบัติต่อไปในอนาคต ต้องถือว่านี่คือกรณีตัวอย่างของวงการฟุตบอลไทย” เสี่ยณพ กล่าว</p></body>
</news>
