<teiHeader>
<fileDesc>
<titleStmt>
  <title>เอเยนต์เชื่อทีมเลี่ยนสู้ค่าตัวรอสซี่ไม่ไหว  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 07:25:17  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_031.html  </bibl>
</sourceDesc>
</fileDesc>
</teiHeader>
<news>
<headline>เอเยนต์เชื่อทีมเลี่ยนสู้ค่าตัวรอสซี่ไม่ไหว</headline>
<lead>นายหน้าส่วนตัวของ จูเซ็ปเป้ รอสซี่ หัวหอก<orgName>ทีมชาติอิตาลี</orgName>ของ <orgName>บียาร์เรอัล</orgName> ยอมรับ โอกาสที่ลูกค้าของเขาจะได้ย้ายกลับไปเล่นในลีกบ้านเกิดคงเป็นเรื่องยาก เพราะสโมสรใน เซเรีย อา คงไม่มีปัญญาจ่ายค่าตัวดาวยิงร่างเล็กได้</lead>
<neck></neck>
<body><p>เฟเดริโก้ ปาสโตเรลโล่ เอเยนต์ส่วนตัวของ จูเซ็ปเป้ รอสซี่ กองหน้าดาวรุ่งของ <orgName>บียาร์เรอัล</orgName> สโมสรดังแห่งศึกลา ลีกา ออกมาเผย แม้นักเตะในความดูแลของเขาอยากที่จะกลับไปค้าแข้งใน กัลโช่ เซเรีย อา แต่เป็นเรื่องยากเพราะทีมในแดนมะกะโรนีคงไม่มีเงินมากพอที่จะซื้อตัวไปร่วม ทีม</p>
<p>ช่วงที่ผ่านมามีข่าวลือว่า โจวานนี่ โคบอลลี่ จิญี่ ประธาน<orgName>สโมสร ยูเวนตุส</orgName> สนใจจะดึงตัว รอสซี่ มาร่วมทีม แต่ติดที่เรื่องค่าตัวของนักเตะซึ่งตอนนี้น่าจะอยู่ที่ประมาณ 20 ล้านยูโร (ราว 960 ล้านบาท) โดยทาง ปาสโตเรลโล่ ยอมรับว่า คงเป็นเรื่องยากที่หัวหอก<orgName>ทีมชาติอิตาลี</orgName> จะได้ย้ายไปเล่นกับ "<orgName>ม้าลาย</orgName>" เนื่องจากทีมดังในลีกมะกะโรนี คงไม่มีงบที่จะทุ่มซื้อนักเตะได้</p>
<p>ตัวแทนของอดีตดาวเตะ <orgName>แมนเชสเตอร์ ยูไนเต็ด</orgName> และ <orgName>ปาร์ม่า</orgName> กล่าวว่า "ยูเว่ นะเหรอ? ข้อสมมุติฐานในเรื่องนี้เกิดขึ้นซ้ำในบางครั้งเท่านั้น แม้ว่าผมอยากที่จะพูดว่า จูเซ็ปเป้ สนใจที่จะกลับไปเล่นในอิตาลี แต่ผมไม่คิดว่าจะมีการเจรจาที่ออกมาในด้านบวก ในอิตาลี ผมไม่เชื่อว่าจะมีทีมที่สามารถจ่ายเงินจำนวนที่เหมาะสมกับมูลค่าของเขาได้ หรอก" </p></body>
</news>
