<teiHeader>
<fileDesc>
<titleStmt>
  <title>นักเตะลิเวอร์พูลเดินสายแฟนคลับต้อนรับนับพัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090722/21311/%e0%b8%99%e0%b8%b1%e0%b8%81%e0%b9%80%e0%b8%95%e0%b8%b0%e0%b8%a5%e0%b8%b4%e0%b9%80%e0%b8%a7%e0%b8%ad%e0%b8%a3%e0%b9%8c%e0%b8%9e%e0%b8%b9%e0%b8%a5%e0%b9%80%e0%b8%94%e0%b8%b4%e0%b8%99%e0%b8%aa%e0%b8%b2%e0%b8%a2%e0%b9%81%e0%b8%9f%e0%b8%99%e0%b8%84%e0%b8%a5%e0%b8%b1%e0%b8%9a%e0%b8%95%e0%b9%89%e0%b8%ad%e0%b8%99%e0%b8%a3%e0%b8%b1%e0%b8%9a%e0%b8%99%e0%b8%b1%e0%b8%9a%e0%b8%9e%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>นักเตะ<orgName>ลิเวอร์พูล</orgName>เดินสายแฟนคลับต้อนรับนับพัน</headline>
<lead>ตามที่นักเตะ<orgName>ลิเวอร์พูล</orgName> รองแชมป์พรีเมียร์ลีก อังกฤษ ได้ตระเวณเดินสายทำกิจกรรมในประเทศไทย ก่อนเกมอุ่นแข้งกับ<orgName>ทีมชาติไทย</orgName> ที่ราชมังคลากีฬาสถาน ในเวลา 20.00 น. ของคืนวันพุธที่ 22 ก.ค.นี้</lead>
<neck></neck>
<body><p>ในส่วนของ ซาบี้ อลอนโซ กองกลาง, อัลเบิร์ท ริเอรา ปีกซ้าย, ดาวิด เอ็นก็อก กองหน้า และ เจมส์ สเปียริง กองกลางเกมรับ ได้เดินทางมาที่ห้างสรรพสินค้าเซ็นทรัล เวิลด์ เพื่อร่วมทำกิจกรรมกับ "<orgName>อาดิดาส</orgName>" ผลิตภัณฑ์กีฬา ซึ่งเป็นผู้สนับสนุนชุดแข่งของ <orgName>ลิเวอร์พูล</orgName> และ "<orgName>โฮป เวิลด์ไวด์</orgName>" มูลนิธิการกุศลนั้น</p>
<p> ทางด้าน อลอนโซ ถึงกับปลื้มและยิ้มตลอดงาน เพราะทันที่ มิดฟิลด์ตัวกลาง<orgName>ทีมชาติสเปน</orgName> ชุดแชมป์ "ยูโร 2008" ปรากฏตัวขึ้น แฟนบอล "<orgName>หงส์แดง</orgName>" หรือที่รู้จักในนาม "เดอะ ค็อป" ชาว<orgName>ไทย</orgName> ซึ่งแห่มาต้อนรับนับพันคน ต่างส่งเสียงเรียกชื่อ ซาบี้ อย่างกึกก้องบริเวณริมระเบียงทางเดินและบันไดเลื่อน ตั้งแต่ชั้น 1 จนถึงชั้น 6 ส่งผลให้กองกลางวัย 27 ปีผู้นี้ ได้ทักทายแฟนบอลด้วยภาษาไทยว่า "สวัสดีครับ ไทยแลนด์" ตามด้วยการหยอดคำหวานว่า "หากผมจะอยู่กับ<orgName>ลิเวอร์พูล</orgName> ต่อไป ส่วนหนึ่งอาจเป็นเพราะแฟนบอลชาว<orgName>ไทย</orgName> ก็เป็นได้ และที่สำคัญผมเองก็มีความทรงจำที่ดีกับ<orgName>ลิเวอร์พูล</orgName> มากมาย โดยเฉพาะเกมบุกชนะ <orgName>แมนฯ ยูไนเต็ด</orgName> แชมป์พรีเมียร์ลีก 4-1 ถึงโอลด์ แทรฟฟอร์ด ซึ่งจะเป็นหนึ่งเกมที่ผมไม่มีวันลืม"</p>
<p>เนื่อง จากขณะนี้ อลอนโซ กำลังอยู่ระหว่างการตัดสินใจว่าจะกลับบ้านเกิดหรือไม่ เนื่องจาก <orgName>รีล มาดริด</orgName> รองแชมป์สแปนิช ลาลีกา ได้ตามจีบ และพร้อมทุ่มค่าตัวถึง 32 ล้านปอนด์ (1,760 ล้านบาท)</p>
<p>ส่วนในช่วงค่ำ นักเตะ<orgName>ลิเวอร์พูล</orgName> เดินทางไปซ้อมรอบ 2 ที่สนามราชมังคาลกีฬาสถาน เวลาประมาณ 19.10 น. โดยมีแฟนบอลที่ได้ตั๋วจากการ<orgName>อาดิดาส</orgName>เข้าชมประมาณ 2,000 คน แต่หลังจากซ้อมไปได้เพียง 10 นาที ได้เกิดเรื่องวุ่นวายขึ้น เมื่อแฟนบอลบางส่วนที่ไม่มีตั๋วพยายามพังประตูทางด้านปากทางเข้าอัฒจันทร์ ที่ประทับ ทำให้ตำรวจต้องปิดประตูทางเข้า รวมทั้งประตูอัฒจันทร์ ทำให้แฟนบอลกลุ่มดังกล่าวไม่สามารถเข้ามาในสนามได้ ก่อนจะสลายตัวไปในที่สุด โดยเจ้าหน้าที่ตำรวจได้ประตูทุกด้านเพื่อรักษาความปลอดภัย</p>
<p>สำหรับในการ ซ้อม 4 นักเตะชาว<orgName>สเปน</orgName> ประกอบด้วย เฟอร์นันโด ตอร์เรส, อัลเบิร์ต ริเอรา, ซาบี้ อลอนโซ และอัลบาโร อาร์เบลัว รวมทั้ง ยอสซี เบนายูน นักเตะ<orgName>อิสราเอล</orgName> ที่ยังต้องเรียกความฟิตด้วยการออกวิ่งรอบสนาม ขณะที่นักเตะคนอื่นลงฝึกซ้อมไปเรื่อยๆ รวมทั้งมีการแบ่งทีมซ้อมตามแท็กติก โดยใช้เวลาประมาณ 1 ชั่วโมง จึงกลับที่พัก</p>
<p> ด้าน ริเอรา แม้จะดูมีท่าทางอิดโรยจากการเดินทางข้ามทวีป แต่ก็กล่าวอย่างยิ้มแย้มว่า "ประทับใจแฟนบอลชาว<orgName>ไทย</orgName>มาก แม้เขาจะวาดภาพในใจว่าจะมีแฟนบอลมาให้การต้อนรับอยู่บ้าง แต่ก็ไม่นึกว่าจะมากเท่าที่ปรากฏอยู่ตรงหน้า รวมถึงแฟนบอลที่พยายามตะโกนคุยกับเขาเป็นภาษาอังกฤษ ก็แสดงให้เห็นว่ารู้เรื่องลิเวอร์พูล มากเป็นอย่างดี ดังนั้นเขาเห็นแล้วว่า <orgName>ลิเวอร์พูล</orgName> เป็นสโมสรฟุตบอลที่ยิ่งใหญ่มากเพียงใด และเขาจะนำแชมป์พรีเมียร์ลีก มาตอบแทนกำลังใจแฟนบอลทั่โลกและที่เมืองไทยให้มีความสุขตามความปรารถนาให้ ได้"</p>
<p> ด้าน เอ็นก็อก กับ สเปียริง 2 ดาวรุ่ง แม้จะไม่ได้พูดอะไรมาก แต่ก็ดูตื่นเต้นกับแฟนบอลชาว<orgName>ไทย</orgName>ที่มาให้กับต้อนรับอย่างล้นหลาม โดยเฉพาะ เอ็นก็อก ที่ถูกนักเรียน นักศึกษา ตะโกนเรียกชื่อบ่อยครั้ง</p>
<p> สำหรับ กิจกรรมที่เซ็นทรัล เวิลด์ นั้น นักเตะ "<orgName>หงส์แดง</orgName>" ทั้ง 4 คน ได้เป็นตัวแทนสโมสร มอบเสื้อแข่งเกมเหย้า พร้อมลายเซ็นนักเตะทุกคนในทีม จำนวน 3 ตัว ให้กับมูลนิธิ โฮป เวิลด์ไวด์ ที่ช่วยเหลือด้านทุนการศึกษาหลายแห่งทั่วโลก โดยเฉพาะประเทศไทย และยังได้แบ่งเสื้อแข่งเกมเหย้า พร้อมลายเซ็น ไว้ 1 ตัว สำหรับให้แฟนบอลชาว<orgName>ไทย</orgName> ได้ประมูลที่ www.shopping.sanook.com รวมถึงการร่วมพูดคุยอย่างใกล้ชิดกับลูกค้าของ <orgName>อาดิดาส</orgName> ในงาน มีท แอนด์ กรีท เป็นเวลาร่วมชั่วโมงอีกด้วย</p></body>
</news>
