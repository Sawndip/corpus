<teiHeader>
<fileDesc>
<titleStmt>
  <title>หงส์โก่งค่าตัวอลอนโซ-มาสเคราโน่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169037  </bibl>
</sourceDesc>
</fileDesc>
</teiHeader>
<news>
<headline><orgName>หงส์</orgName>โก่งค่าตัวอลอนโซ-มาสเคราโน่</headline>
<lead><orgName>หงส์</orgName>โก่งค่าตัวอลอนโซ-มาสเคราโน่ ใครอยากได้จ่ายมาสองพันสี่ร้อยล้านบาท <orgName>ราชัน</orgName>ย้ำยังต้องการไอ้หน้าบากริเบอรี่</lead>
<neck></neck>
<body><p>ความเคลื่อนไหวของวงการลูกหนังโลกล่าสุดเมื่อวันที่ 4 ก.ค.มีรายงานข่าวจากหนังสือพิมพ์สเปนทั้ง<orgName>มาร์ก้า</orgName>,<orgName>มุนโดเดปอร์ติโอ</orgName>และ<orgName>อาส</orgName>ระบุ ว่า <orgName>หงส์แดงลิเวอร์พูล</orgName>ได้ตั้งค่าตัวของ 2 มิดฟิลด์ตัวเก่งคือฆาเบียร์ มาสเคราโน่กัปตันทีมชาติอาร์เจนไตน์และชาบี อลอนโซกองกลางตัวรับ<orgName>ทีมชาติสเปน</orgName>ไว้ในราคาพอๆกันคือ 50 ล้านยูโรหรือ2,400ล้านบาทหากทั้ง<orgName>บาร์เซโลน่า</orgName>และ<orgName>เรอัลมาดริด</orgName>ยอมจ่ายเงินมาทาง <orgName>ลิเวอร์พูล</orgName>ก็จะปล่อยตัวออกไปทันที <orgName>สื่อสเปน</orgName>ระบุว่าทางมาสเคราโน่ได้ไปพบกับซิกิ เบกิริสไตน์ผอก.ฝ่ายกีฬาของ<orgName>เจ้าบุญทุ่ม</orgName>แล้วเพื่อตกลงสัญญาส่วนตัว ส่วนอลอนโซนั้นมีความเป็นไปได้ว่าคงย้ายไปซบ<orgName>ชุดขาวเรอัลมาดริด</orgName>ด้วยในคราว เดียวกันซึ่งหากเป็นจริง<orgName>หงส์แดง</orgName>ก็จะมีเงินเข้ามา 100 ล้านยูโรและทำให้พวกเขาต้องเร่งหามิดฟิลด์ตัวรับใหม่มาแทนที่ 2 คนเช่นเดียวกัน นักเตะที่<orgName>หงส์แดง</orgName>มองไว้คนแรกเป็นโกคาน อินเลอร์กองกลาง<orgName>ทีมชาติสวิตเซอร์แลนด์</orgName>เชื้อสาย<orgName>ตุรกี</orgName>จาก<orgName>สโมสรอูดิเนเซ่</orgName>ทีมใน กัลโช่ซีเรียอาโดยค่าตัวของอินเลอร์อยู่ที่ประมาณ 18 ล้านปอนด์หรือ1,080 ล้านบาท</p>
<p>ทางด้าน<orgName>ราชันชุดขาว</orgName>ซึ่งคว้า 4 ตัวนักเตะใหม่เข้าทีมเพื่อสร้างให้เป็นชุดกาลาคติกอสอีกครั้งหนึ่งซึ่ง ประกอบด้วยคริสเตียนโน่ โรนัลโด้,ริคาร์โด กาก้า,ราอูล อัลบิโอลและคาริม เบนเซม่า ยังคงเหลือผู้เล่นอีก2 คนที่ทาง<orgName>ราชันชุดขาว</orgName>ต้องการนั่นก็คือชาบี อลอนโซจาก<orgName>ลิเวอร์พูล</orgName>และฟรองด์ ริเบรี่ไอ้หน้าบาก<orgName>ทีมชาติฝรั่งเศส</orgName>จาก<orgName>เสือใต้บาเยิร์นมิวนิค</orgName>โดยรายหลังนั้น หลุยส์ ฟานกัลล์โค้ชใหญ่ของ<orgName>เสือใต้</orgName>ชาวดัทช์ได้รับว่าหาก<orgName>เรตอัลมาดริด</orgName>เสนอค่าตัวมาใน ราคาสูงลิ่วก็ยากที่ฝ่ายเสือใต้จะปฏิเสธเงินมหาศาลได้คงต้องปล่อยตัวออกไป สื่อสเปนยังรายงานด้วยว่าเมื่อได้ตัว 6 ดาวดังมาครบแล้วทางทีมก็จะระบายผู้เล่นส่วนเกินที่ไม่ต้องการออกไปไม่ต่ำ กว่า10คนด้วยกันเพื่อลดภาระค่าใช้จ่าย ส่วน<orgName>เจ้าบุญทุ่มบาร์ซ่า</orgName>นั้นนอกจากต้องการมาสเคราโน่มาเสริมทัพแล้วยังเล็งไป ที่"ไอ้ม้าชนะ"อังเดร อาร์ชาวินกองหน้าเชิงสูงชาว<orgName>รัสเซีย</orgName>อีกด้วยโดยจะเสนอซื้อไปยัง<orgName>ทีมปืนใหญ่อาร์ เซน่อล</orgName>ในสัปดาห์นี้ นอกจากนั้นสื่อยังรายงานข่าวว่าตัวนักเตะเองก็อยากจะไปร่วม<orgName>ทีมบาร์ซ่า</orgName>เพราะ คิดว่ามีโอกาสจะประสบความสำเร็จได้มากกว่าที่จะอยู่กับ<orgName>ทีมปืนใหญ่</orgName> อาร์ชาวินนั้นมีอายุ 28 ปีแล้วเคยเผยว่าต้องการจะไปเล่นให้เจ้าบุญทุ่มร่วมกับไลโอเนล เมสซี่,เธียรี่ อองรีและแอนเดรส อินเนสต้า </p></body>
</news>
