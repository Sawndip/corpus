<teiHeader>
<fileDesc>
<titleStmt>
  <title>เชลซีเหวอเทอร์รีขอคุยเรือใบ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56673  </bibl>
</sourceDesc>
</fileDesc>
</teiHeader>
<news>
<headline><orgName>เชลซี</orgName>เหวอเทอร์รีขอคุย<orgName>เรือใบ</orgName></headline>
<lead><orgName>เชลซี</orgName>เครียด เทอร์รีขอไฟเขียวเสี่ยหมี เปิดทางคุยย้ายซบ<orgName>แมนฯ ซิตี</orgName></lead>
<neck></neck>
<body><p><orgName>หนังสือพิมพ์นิวส์ออฟเดอะเวิลด์</orgName>ของ<orgName>อังกฤษ</orgName> รายงานว่า จอห์น เทอร์รี กองหลังกัปตัน<orgName>ทีมเชลซี</orgName> ได้เข้าพูดคุยกับ “เสี่ยหมี” โรมัน อับราโมวิช เจ้าของสโมสรชาว<orgName>รัสเซีย</orgName> นานกว่า 2 ชั่วโมง เมื่อ วันเสาร์ที่ผ่านมา โดยต้องการให้สโมสรเปิดโอกาสให้เขาเจรจากับ<orgName>แมนเชสเตอร์ ซิตี</orgName> เกี่ยวกับการย้ายทีมในช่วงปิดฤดูกาลนี้</p>
<p>อับราโมวิช ต้องการให้เทอร์รี อยู่กับทีมต่อไป แต่กัปตัน<orgName>ทีมชาติอังกฤษ</orgName>ก็อยากฟังข้อเสนอจาก <orgName>ทีมเรือใบสีฟ้า</orgName> อีกทั้งเริ่มกังวล กับสถานการณ์ของทีมที่พลาด คว้านักเตะเป้าหมายมาร่วมทีม ทั้งดาบิด บีญา และฟรองก์ ริเบรี ซึ่งจะส่งผลต่อโอกาสลุ้นแชมป์ ฤดูกาลหน้า โดยมีเพียง ยูริ เซอร์คอฟ วิงแบ็ก<orgName>ทีมชาติรัสเซีย</orgName>รายเดียวเท่านั้นที่<orgName>ทีมสิงห์บลู</orgName>ทุ่มเงิน 18 ล้านปอนด์ (ราว 990 ล้านบาท) คว้ามาร่วมทีม นอกนั้นเป็นดาวรุ่ง เช่น รอสส์ เทิร์นบูล และดาเนียล สเตอร์ริดจ์</p>
<p>ทั้งนี้ ถ้ามีการย้ายทีมเกิดขึ้น คาดว่าค่าตัวของเทอร์รีอาจจะ พุ่งสูงถึง 50 ล้านปอนด์ (ราว 2,750ล้านบาท) และ<orgName>ทีมเรือใบ สีฟ้า</orgName>ก็พร้อมจ่ายค่าเหนื่อย 2.8 แสนปอนด์ (ราว 15.4 ล้านบาท) ต่อสัปดาห์ บวกกับค่าเซ็นสัญญา อีก 5 ล้านปอนด์ (ราว 275 ล้านบาท)</p>
<p>นอกจากนี้ <orgName>นิวส์ออฟเดอะเวิลด์</orgName>ยังรายงานอีกว่า <orgName>แมนเชสเตอร์ ยูไนเต็ด</orgName> เตรียมทาบทาม ซามูเอล เอโต กองหน้าของ<orgName>บาร์เซโลนา</orgName> หลังจาก<orgName>แมนฯ ซิตี</orgName> ประกาศถอนตัวไปแล้ว โดยทีมปีศาจแดงพร้อม ยื่นข้อเสนอ 25 ล้านปอนด์ (ราว 1,375 ล้านบาท) และค่าเหนื่อย 1.5 แสนปอนด์ (ราว 8.25 ล้านบาท) ต่อสัปดาห์ ภายใต้สัญญา 4 ปี พร้อมโบนัสจากจำนวนนัดที่ลงสนาม และจำนวนประตูที่ทำได้</p>
<p>อย่างไรก็ตาม โฆเซ มาเรีย มาซาเยส เอเยนต์ของเอโต เผยว่า จำนวนเงินไม่ใช่สิ่งสำคัญอันดับแรกที่กองหน้า<orgName>ทีมชาติแคเมอรูน</orgName>จะใช้ พิจารณาย้ายไปร่วมทีม แต่ต้อง เป็นทีมมีศักยภาพมากพอที่จะประสบความสำเร็จด้วย</p>
<p>“ด้วยอายุ 28 ปี เขาต้องการย้ายไปร่วมทีมที่จะทำให้เขามีโอกาส คว้าแชมป์ต่างๆ ได้ มันไม่ใช่แค่เรื่องเงินเท่านั้น มันต้องรวมถึงความสำเร็จในแง่ของการกีฬาด้วย” มาซาเยส กล่าว </p></body>
</news>
