<teiHeader>
<fileDesc>
<titleStmt>
  <title>"น้องนก"กระหึ่ม ได้คัดวิมเบิลดัน แทมมี่ต้านไม่ไหว ร่วงเบอร์มิงแฮม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090610/16524/%e0%b8%99%e0%b9%89%e0%b8%ad%e0%b8%87%e0%b8%99%e0%b8%81%e0%b8%81%e0%b8%a3%e0%b8%b0%e0%b8%ab%e0%b8%b6%e0%b9%88%e0%b8%a1%e0%b9%84%e0%b8%94%e0%b9%89%e0%b8%84%e0%b8%b1%e0%b8%94%e0%b8%a7%e0%b8%b4%e0%b8%a1%e0%b9%80%e0%b8%9a%e0%b8%b4%e0%b8%a5%e0%b8%94%e0%b8%b1%e0%b8%99%e0%b9%81%e0%b8%97%e0%b8%a1%e0%b8%a1%e0%b8%b5%e0%b9%88%e0%b8%95%e0%b9%89%e0%b8%b2%e0%b8%99%e0%b9%84%e0%b8%a1%e0%b9%88%e0%b9%84%e0%b8%ab%e0%b8%a7%e0%b8%a3%e0%b9%88%e0%b8%a7%e0%b8%87%e0%b9%80%e0%b8%9a%e0%b8%ad%e0%b8%a3%e0%b9%8c%e0%b8%a1%e0%b8%b4%e0%b8%87%e0%b9%81%e0%b8%ae%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>"น้องนก"กระหึ่ม ได้คัดวิมเบิลดัน แทมมี่ต้านไม่ไหว ร่วงเบอร์มิงแฮม</headline>
<lead>"น้องนก" นพวรรณ เลิศชีวกานต์ นักหวดสาว<orgName>ไทย</orgName>ได้เฮ เมื่อฝ่ายจัดการแข่งขันวิมเบิลดัน 2009 ให้ตั๋วไวลด์การ์ดตีในรอบคัดเลือกร่วมกับมืออาชีพ เจ้าตัวยอมรับฝันอยากเล่นมานานแล้ว พร้อมลั่นจะทำหน้าที่ให้ดีที่สุด ด้าน "แทมมี่" แทมมารีน ธนสุกาญจน์ ตกรอบ 2 เทนนิสคอร์ตหญ้าที่เบอร์มิงแฮมเรียบร้อย</lead>
<neck></neck>
<body><p>ที่ "น้องนก" นพวรรณ เลิศชีวกานต์ นักหวดเยาวชนหญิง<orgName>ไทย</orgName>อดีตมือ 1 เยาวชนโลก ที่เพิ่งคว้าแชมป์เยาวชนหญิงคู่เทนนิสเฟรนช์ โอเพ่น 2009 ได้ทำเรื่องถึงฝ่ายจัดการแข่งขันเทนนิสแกรนด์สแลม รายการวิมเบิลดัน 2009 ในระดับอาชีพ เพื่อขอไวลด์การ์ดเข้าร่วมการแข่งขันดังกล่าวนั้น ล่าสุด นพวรรณ เปิดเผยว่า ดีใจมากหลังได้รับแจ้งจาก แอนดรูว์ จาร์เรตต์ ฝ่ายจัดการแข่งขันเทนนิสวิมเบิลดันว่า <orgName>สมาคมเทนนิส</orgName>ของ<orgName>อังกฤษ</orgName>ได้มอบไวลด์การ์ดรอบคัดเลือกให้กับตน ซึ่งถือว่าฝันเป็นจริงเพราะอยากลงเล่นในรายการนี้ ส่วนจะพบกับใครต้องรอผลการประกบคู่วันที่ 15 มิถุนายน</p>
<p>"น้องนก" กล่าวว่า แต่เดิมตั้งใจว่าจะทำผลงานในศึกจูเนียร์ วิมเบิลดัน ให้ดีที่สุด เนื่องจากจะเล่นระดับเยาวชนเป็นปีสุดท้าย แต่เมื่อได้ไวลด์การ์ดรอบคัดเลือกในระดับอาชีพด้วยก็จะพยายามเอาชนะในแต่ละ รอบให้ได้ โดยไม่อยากตั้งความหวังไว้มาก เพราะรอบคัดเลือกต้องแข่ง 3 แมทช์ถึงจะไปรอบเมนดรอว์</p>
<p>ด้านการแข่งขันเทนนิสคอร์ตหญ้ารายการ "เอกอน คลาสสิก" ชิงเงินรางวัลรวม 220,000 ดอลลาร์<orgName>สหรัฐ</orgName> ที่เมืองเบอร์มิงแฮม ประเทศอังกฤษ เมื่อวันที่ 10 มิถุนายน หญิงเดี่ยวรอบ 2 แทมมารีน ธนสุกาญจน์ นักหวดมือ 47 ของ<orgName>โลก</orgName>จาก<orgName>ไทย</orgName> ดวลกับมือไวลด์การ์ด นาโอมิ คาวาเดย์ สาววัย 20 ปีจาก<orgName>อังกฤษ</orgName> ที่ส่วนใหญ่เล่นอยู่ในไอทีเอฟเซอร์กิต</p>
<p>เซต แรกทั้งคู่เล่นกันได้สูสี ต่างเบรกเกมเสิร์ฟของคู่แข่งได้คนละครั้ง สกอร์จึงเสมอกัน 6-6 เกม ต้องตัดสินกันด้วยไทเบรก ก่อนที่นักหวดรุ่นน้องจาก<orgName>อังกฤษ</orgName>จะอาศัยการเล่นที่แน่นอนกว่า แซงเอาชนะสาว<orgName>ไทย</orgName>ที่นำก่อน 5-4 ในช่วงไทเบรกด้วยสกอร์รวม 7-6 ไทเบรก 7-5 เซตต่อมา แม้แทมมี่จะออกสตาร์ทไม่ดีพลาดโดนเบรกเสิร์ฟในเกมที่ 3 จึงโดนนำ 2-1 เกม แต่หลังจากนั้น แทมมี่ ก็เริ่มกลับมาคุมเกมของตัวเองได้ และมาฮึดเบรกเกมเสิร์ฟคู่แข่งได้อีก 3 หน จึงเป็นฝ่ายเก็บชัยชนะในเซตนี้ได้ง่ายดาย สกอร์ 6-2 เสมอกัน 1-1 เซต</p>
<p>เซต ตัดสิน นักหวดสาว<orgName>ไทย</orgName>ออกมาเสิร์ฟแต่กลับเล่นพลาด โดนเบรกตั้งแต่เกมแรก และแม้จะมาแก้ตัวเบรกคืนได้ในเกมที่ 4 แต่ก็มาโดนเบรกอีกหนในเกมที่ 8 คาวาเดย์ จึงขึ้นแท่นนำ 5-3 ก่อนจะเป็นฝ่ายพ่ายแพ้ในที่สุด สกอร์ 4-6 คาวาเดย์ จึงเอาชนะแทมมี่ไป ได้ 2-1 เซต 7-6 (7-5), 6-2 และ 6-4 ใช้เวลาแข่งขัน 2.24 ชั่วโมง ผ่านเข้ารอบ 3 หรือรอบ 16 คนสุดท้ายไปพบ สเตฟานี โฟเกล มือไร้อันดับจาก<orgName>สวิตเซอร์แลนด์</orgName> ที่พลิกคว่ำ อีคาเทอรีนา มาคาโรวา มือวางอันดับ 6 ของรายการจาก<orgName>รัสเซีย</orgName> 6-3, 3-6, 6-2 ส่วนแทมมี่ที่ตกรอบได้รับเงินปลอบใจไป 1,350 ดอลลาร์<orgName>สหรัฐ</orgName></p></body>
</news>
