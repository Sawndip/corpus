<teiHeader>
<fileDesc>
<titleStmt>
  <title>นกแชมป์เฟรนช์เยาวชนหญิงคู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/15946/%e0%b8%99%e0%b8%81%e0%b9%81%e0%b8%8a%e0%b8%a1%e0%b8%9b%e0%b9%8c%e0%b9%80%e0%b8%9f%e0%b8%a3%e0%b8%99%e0%b8%8a%e0%b9%8c%e0%b9%80%e0%b8%a2%e0%b8%b2%e0%b8%a7%e0%b8%8a%e0%b8%99%e0%b8%ab%e0%b8%8d%e0%b8%b4%e0%b8%87%e0%b8%84%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>นกแชมป์เฟรนช์เยาวชนหญิงคู่</headline>
<lead>"น้องนก" นพวรรณ เลิศชีวกานต์ ควง อีลีนา บ็อกดาน เอาชนะคู่แข่งมือวางอันดับ 3 ชนิดหืดจับ 2-1 เซต 3-6, 6-3 และ 10-8 คว้าแชมป์เยาวชนหญิงคู่ เฟรนช์ โอเพ่น มาครองสำเร็จ ขณะที่ ดานิรา ซาฟินา ยังชวดแชมป์แกรนด์สแลมต่อไป พลาดท่าพ่าย สเวตลานา คุซเนตโซวา เพื่อนร่วมชาติ 2 เซตรวดในนัดชิงหญิงเดี่ยว</lead>
<neck></neck>
<body><p> ศึกเทนนิสเฟรนช์ โอเพ่น แกรนด์สแลมรายการที่ 2 ของปี ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 6 มิถุนายน ประเภทเยาวชนหญิงคู่รอบชิงชนะเลิศ "น้องนก" นพวรรณ เลิศชีวกานต์ นักหวดสาว<orgName>ไทย</orgName>จับคู่กับ อีลีนา บ็อกดาน จากโรมาเนีย เป็นทีมวางอันดับ 2 ของรายการ พบ ทิเมีย บาบอส จากฮังการี และฮีทเธอร์ วัตสัน ชาว<orgName>อังกฤษ</orgName> มือวางอันดับ 3 ของรายการ</p>
<p> เซตแรก คู่ของ บาบอส กับ วัตสัน ประสานงานกันได้เหนือกว่าออกนำก่อนถึง 5-0 เกม ก่อนที่คู่ของ นพวรรณ จะไล่มา 3-5 แต่สุดท้ายพ่ายไป 3-6 ในเซตต่อมาเหมือนหนังคนละม้วน กลายเป็นคู่ของนพรรวรรณ กับ บ็อกดาน ออกนำ 5-0 เกมบ้าง ก่อนที่คู่มือวางอันดับ 3 จะไล่มา 3-5 แต่นพวรรณ กับ บ็อกดาน เปิดเซตได้ด้วยสกอร์ 6-3 ไปตัดสินกันด้วยซูเปอร์ไทเบรก ปรากฏว่าเกมการเล่นเป็นไปอย่างสูสีก่อนที่คู่ของนพวรรณ เป็นฝ่ายชนะ 10-8 คว้าแชมป์มาครองได้สำเร็จ</p>
<p> ทำให้ นพวรรณ ได้แชมป์เยาวชนหญิงระดับแกรนด์สแลมเป็นรายการที่ 2 หลังจากเคยได้แชมป์เยาวชนหญิงคู่ ยูเอส โอเพ่น เมื่อปีที่แล้ว โดยโปรแกรมต่อไปในระดับเยาวชน นพวรรณ จะเดินทางไปแข่งวิมเบิลดัน ที่ประเทศอังกฤษ ซึ่งเมื่อปีที่แล้วได้รองแชมป์เยาวชนหญิงเดี่ยวมาครอง</p>
<p> ส่วนในประเภทหญิงเดี่ยวนัดชิงชนะเลิศ ระหว่าง ดินารา ซาฟินา มือวางอันดับ 1 จาก<orgName>รัสเซีย</orgName> กับ สเวตลานา คุซเนตโซวา เพื่อนร่วมชาติมือวางอันดับ 7 ปรากฏว่า คุซเนตโซวา อาศัยการตีหนัก กดดันเกมเสิร์ฟของซาฟินาอยู่ตลอด ก่อนจะชนะไปในเซตแรก 6-4 ก่อน เซตที่สอง คุซเนตโซวา ยังเบรกเกมเสิร์ฟของ ซาฟินา เป็นว่าเล่นและเอาชนะไปได้ขาดลอย 6-2 ทำให้ชนะไป 2-0 เซตคว้าแชมป์ไปครอง ขณะที่ ซาฟินา ก็ยังไม่สามารถคว้าแชมป์แกรนด์สแลมได้ต่อไป</p></body>
</news>
