<teiHeader>
<fileDesc>
<titleStmt>
  <title>"นก"แชมป์ยช.วิมเบิลดัน "เซเรนา"คว้าหญิงเดี่ยว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054005.php?news_id=29054005  </bibl>
</sourceDesc>
</fileDesc>
</teiHeader>
<news>
<headline>"นก"แชมป์ยช.วิมเบิลดัน "เซเรนา"คว้าหญิงเดี่ยว</headline>
<lead>"น้องนก" นพวรรณ เลิศชีวกานต์ สร้างประวัติศาสตร์ คว้าแชมป์เยาวชนหญิงเดี่ยววิมเบิลดันมาครองด้วยการพิชิต คริสตีนา มลาเดโนวิช จาก<orgName>ฝรั่งเศส</orgName> 2-1 เซต ด้านหญิงเดี่ยว เซเรานา วิลเลียมส์ ปราบพี่สาว วีนัส วิลเลียมส์ คว้าแชมป์หญิงเดี่ยวสมัยที่ 3 ส่วนเกมวันนี้ (5 ก.ค.) "เฟดเอ็กซ์" โรเจอร์ เฟเดอเรอร์ นักหวดชาวสวิส ลุ้นทำสถิติโลกซิวแกรนด์สแลมที่ 15 ในเกมนัดชิงชนะเลิศชายเดี่ยว ชน "เอร็อด" แอนดี ร็อดดิก</lead>
<neck></neck>
<body><p>การแข่งขันเทนนิส "วิมเบิลดัน" ที่สนามออล อิงแลนด์ คลับ กรุงลอนดอน ประเทศอังกฤษ เมื่อวันที่ 4 ก.ค. ประเภทเยาวชนหญิงเดี่ยวรอบชิงชนะเลิศ "น้องนก" นพวรรณ เลิศชีวกานต์ รองแชมป์เก่า มือวางอันดับ 4 ของรายการ ดวลกับ คริสตีนา มลาเดโนวิช มือ 322 ของโลกจาก<orgName>ฝรั่งเศส</orgName> เต็ง 1 ของรายการ เซตแรกสาว<orgName>ไทย</orgName>เครื่องไม่ร้อน ตีลูกพลาดเองบ่อยครั้ง จึงโดนเบรกเสิร์ฟไป 2 หน และแก้ตัวเบรกเกมเสิร์ฟสาวรุ่นน้องที่อายุแค่ 16 ปี ได้แค่ครั้งเดียว จึงเป็นฝ่ายพ่ายไป 3-6</p>
<p>เซตต่อมา นพวรรณ เครื่องเริ่มร้อน แม้จะโดนเบรกเสิร์ฟก่อนตั้งแต่เกม 3 แต่ก็มาแก้ตัวเบรกคืนได้ทันควันในเกมที่ 4 แถมยังทำได้อีก 2 หน ในเกมที่ 6 กับ 8 สาว<orgName>ไทย</orgName>จึงเป็นฝ่ายเอาชนะไปได้ 6-3 สกอร์เสมอกัน 1-1 เซต และในเซตตัดสิน นพวรรณ เล่นได้อย่างเฉียบขาด ขึ้นนำห่างถึง 4-0 ก่อนที่สาวน้ำหอมจะไล่มา 1-4 ก่อนที่ นพวรรณ จะเอาชนะไปได้ในที่สุด 6-1 สรุป นพวรรณชนะ 2-1 เซต 3-6, 6-3, 6-1 สร้างประวัติศาสตร์เป็นคน<orgName>ไทย</orgName>คนแรกที่คว้าแชมป์เยาวชนหญิงเดี่ยววิมเบิลดันมาครอง</p>
<p>ประเภทหญิงเดี่ยว รอบชิงชนะเลิศ เป็นการพบกันระหว่าง วีนัส วิลเลียมส์ แชมป์เก่าและแชมป์ 5 สมัย เจอกับเซเรนา น้องสาว มือเต็ง 2 ของรายการ อดีตแชมป์ปี 2002 และ 2003 เซตแรกทั้งวีนัสและเซเรนาต่างเล่นกันได้คู่คี่สูสี แต่เป็นเซเรนาที่ตีลูกได้แน่นอนกว่า จึงเป็นฝ่ายเอาชนะในเซตแรกในช่วงไทเบรก 7-3 เข้าสู่เซต 2 เซเรนายิ่งเล่นยิ่งมั่นใจ เสิร์ฟลูกแรกได้รุนแรง แถมยังตีลูกท้ายคอร์ตได้หนักหน่วง จึงเป็นฝ่ายเอาชนะได้สบาย 6-2 เซเรนาเอาชนะไปได้ 2-0 เซต 7-6 (7-3), 6-2 คว้าแชมป์มาครองเป็นสมัยที่ 3 ได้สำเร็จ พร้อมรับเงินรางวัลกลับบ้าน 850,000 ปอนด์ (46.7 ล้านบาท) ส่วนวีนัส รับเงินไป 425,000 ปอนด์ (23.3 ล้านบาท)</p>
<p>ส่วนประเภทชายเดี่ยวรอบชิงชนะเลิศ เป็นการพบกันระหว่าง "เฟดเอ็กซ์" โรเจอร์ เฟเดอเรอร์ มือ 2 ของโลกชาวสวิส ดีกรีแชมป์ 5 สมัย กับ แอนดี ร็อดดิก มือ 6 จาก<orgName>สหรัฐ</orgName> นัดนี้ "เฟดเอ็กซ์" มีลุ้นแชมป์แกรนด์สแลมเป็นรายการที่ 15 ทำลายสถิติของ พีท แซมพราส อดีตนักหวดชาว<orgName>อเมริกัน</orgName> โดยสถิติที่ผ่านมา เฟเดอเรอร์ เหนือกว่า ร็อดดิก หลายขุม เอาชนะไปได้ 18 แมทช์ ร็อดดิก ชนะแค่ 2 แมทช์ โดยเฉพาะในวิมเบิลดัน นักหวดชาวสวิสเป็นฝ่ายเอาชนะได้หมดทั้ง 3 หน เป็นรอบชิงชนะเลิศในปี 2004 และ 2005 รวมทั้งรอบรองชนะเลิศปี 2003 </p>
<p>บรรยายภาพ </p>
<p>แชมป์ - เซเรนา วิลเลียมส์ ชูถาดแชมป์ หลังปราบ วีนัส วิลเลียมส์ พี่สาวของเธอเอง 2-0 เซต คว้าแชมป์หญิงเดี่ยว เทนนิสแกรนด์สแลม วิมเบิลดัน ที่ออล อิงแลนด์ ประเทศอังกฤษ เมื่อ 4 ก.ค.ที่ผ่านมา</p></body>
</news>
