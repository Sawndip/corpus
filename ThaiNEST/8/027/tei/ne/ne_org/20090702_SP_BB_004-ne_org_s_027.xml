<teiHeader>
<fileDesc>
<titleStmt>
  <title>สยามถล่มหัวเฉียวเปิดบาสยูลีก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29036049.php?news_id=29036049  </bibl>
</sourceDesc>
</fileDesc>
</teiHeader>
<news>
<headline><orgName>สยาม</orgName>ถล่ม<orgName>หัวเฉียว</orgName>เปิดบาสยูลีก</headline>
<lead>หนุ่มยัดห่วง "<orgName>ม.สยาม</orgName>" ไล่ต้อนน้องใหม่ "<orgName>ม.หัวเฉียวเฉลิมพระเกียรติ</orgName>" 76-43 ในนัดเปิดสนามศึกยัดห่วงยูลีก ครั้งที่ 6 ขณะที่คู่พิเศษ <orgName>วีไอพี เดอะเนชั่น</orgName> ชนะ <orgName>วีไอพี ยูลีก</orgName> 71-63 คะแนน</lead>
<neck></neck>
<body><p>ศึกบาสเกตบอลอุดมศึกษา "ยูลีก" ครั้งที่ 6 รายการ พรีเมียร์-เนชั่น-ม.สยาม ยูนิเวอร์ซิตี้ บาสเกตบอลลีก 2009 ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี พร้อมทุนการศึกษากว่า 1 แสนบาท ได้มีพิธีเปิดการแข่งขัน เมื่อวันที่ 1 ก.ค. ที่ศูนย์กีฬา ม.สยาม โดยมี ดร.พรชัย มงคลวนิช อธิการบดี <orgName>ม.สยาม</orgName>, นายอดิศักดิ์ ลิมปรุ่งพัฒนกิจ กรรมการอำนวยการ <orgName>บริษัท เนชั่น บรอดแคสติ้ง คอร์ปอเรชั่น จำกัด (มหาชน)</orgName> และ นายเดช ตุลยธัญ กรรมการผู้จัดการ <orgName>บริษัท สาระสุข จำกัด</orgName> ผู้แทนกลุ่ม<orgName>บริษัทพรีเมียร์</orgName> ร่วมเป็นประธานในพิธีเปิด และมีการแสดงของนักร้อง "ดา เอ็นโดรฟิน" ร่วมสร้างสีสัน</p>
<p>คู่เปิดสนาม สาย เอ "เจ้าภาพ" <orgName>ม.สยาม</orgName> ดีกรีรองแชมป์กีฬามหาวิทยาลัย "หัวหมากเกมส์" เปิดบ้านรับ <orgName>ม.หัวเฉียวเฉลิมพระเกียรติ</orgName> ทีมน้องใหม่ นัดนี้ เจ้าภาพส่งชุดใหญ่ นำโดย ไกรวิทย์ เวทวิทยากิจ และ พิเชษฐ์ เกิดประดับ ลงไปทำแต้มเอาชนะ <orgName>ม.หัวเฉียวฯ</orgName> แบบไม่ยากเย็น 76-43 คะแนน โดยผู้ทำคะแนนสูงสุด <orgName>ม.สยาม</orgName> ได้แก่ เบอร์ 8 ณัทกฤช ซ้ายสุข 12 แต้ม ส่วน <orgName>ม.หัวเฉียวฯ</orgName> ได้แก่ เพียงศักดิ์ คู่ขวัญ 14 แต้ม</p>
<p>ขณะที่เกมคู่พิเศษ <orgName>ทีม วีไอพี เดอะ เนชั่น</orgName> ชนะ <orgName>วีไอพี ยูลีก</orgName> 71-63 คะแนน สำหรับโปรแกรมนัดต่อไป วันที่ 2 กรกฎาคม <orgName>ม.กรุงเทพ</orgName> พบ <orgName>ม.รัตนบัณฑิต</orgName> ที่ ม.กรุงเทพ กล้วยน้ำไท เวลา 17.00 น. ส่วนวันที่ 3 กรกฎาคม <orgName>ม.รามคำแหง</orgName> พบ <orgName>ม.รังสิต</orgName> ที่ ม.รามคำแหง เริ่ม 17.00 น. และ <orgName>ม.ธรรมศาสตร์</orgName> พบ <orgName>ม.ศรีปทุม</orgName> ที่ มธ.รังสิต เวลา 18.00 น.</p></body>
</news>
