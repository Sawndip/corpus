<teiHeader>
<fileDesc>
<titleStmt>
  <title>เทอร์รีโวสิงโตยังดุได้อีกหลังถล่มคาซัค  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/080609/5902  </bibl>
</sourceDesc>
</fileDesc>
</teiHeader>
<news>
<headline>เทอร์รีโว<orgName>สิงโต</orgName>ยังดุได้อีกหลังถล่ม<orgName>คาซัค</orgName></headline>
<lead>จอห์น  เทอร์รี  กัปตัน<orgName>ทีมชาติอังกฤษ</orgName>เชื่อทีมของเขายังสามารถโชว์ฟอร์มได้ดียิ่งกว่านี้อีก ภายใต้การนำของโค้ช  ฟาบิโอ  คาเปลโล  หลังจากบุกไปถล่ม<orgName>คาซัคสถาน</orgName>  4-0  เมื่อคืนวันเสาร์  พร้อมทั้งรักษาสถิติชนะรวดทั้ง  6  นัดในรอบคัดเลือกฟุตบอลโลก  2010</lead>
<neck></neck>
<body><p><orgName>อังกฤษ</orgName>ซึ่งไม่ผ่านรอบคัดเลือกไปเตะยูโร2008รอบสุดท้ายกำลังจะกลับมากู้หน้าในทัวร์นาเมนต์ใหญ่คือฟุตบอลโลกที่แอฟริกาใต้กลางปีหน้าหลังจากเก็บชัย6นัดรวดในรอบคัดเลือกกลุ่ม6ตอนนี้ทิ้งห่างอันดับ2คือ<orgName>โครเอเชีย</orgName>แล้วถึง7แต้มในขณะที่เหลือเตะอีก4นัดเกมต่อไปพบอันดอร์ราที่เวมบลีย์พุธนี้</p>
<p> แม้ฟอร์มเมื่อคืนวันเสาร์ยังห่างไกลจากคำคุยโตนักโดยเฉพาะอย่างยิ่งช่วงครึ่งชั่วโมงแรกแต่เทอร์รี่กล่าวว่า<orgName>อังกฤษ</orgName>เริ่มจะเล่นกันเป็นทีมอย่างรู้ใจกันแล้ว</p>
<p> "ผมรับประกันได้ว่าแค่นี้คุณยังไม่ได้เห็นของจริงจากเรา ยังมีอะไรดีๆอีกมากที่คุณจะได้เห็นจากทีมนี้"เทอร์รีกล่าวหลังชัยชนะที่เซนทรัลสเตเดียม</p>
<p> "เราสนุกกับเกมแบบนี้เพราะมันจะช่วยสร้างความมั่นใจรวมถึงรักษาระดับความมั่นใจนั้นต่อไปอีก"</p>
<p> ที่สำคัญเทอร์รีเชื่อว่า<orgName>สื่ออังกฤษ</orgName>ในตอนนี้กลับมายืนข้างพวกเขาแล้วหลังจากเคยมีสัมพันธ์ที่ไม่ดีนักกับทีมชาติระหว่างช่วงที่สตีฟแม็คลาเรนคุมทีม</p>
<p> "หลายครั้งที่พวกเขากดดันเราอย่างหนักแต่เราหลุดพ้นจากจุดนั้นมาได้แล้วและแฟนบอลก็แสดงให้เห็นว่าพวกเขาชื่นชมกับฟุตบอลที่เราเล่นขนาดไหน"</p>
<p> คาเปลโลยังค่อนข้างผิดหวังกับฟอร์มการเล่นของลูกทีมแต่ชัยชนะด้วยสกอร์ขาดลอย4-0ทำให้เขาเป็นปลื้มอยู่ไม่น้อย</p>
<p> "ผมผิดหวังกับการยืนตำแหน่งของนักเตะบางคนผมพยายามตะโกนบอกแล้วแต่ก็ช่วยอะไรไม่ได้เพราะแฟนบอลเสียงดังมาก"</p>
<p> แกเร็ธ แบร์รีโหม่งลูกแรกเข้าไปน.40จากนั้นอีก6นาทีเอมิลเฮสกีย์ก็ยิงลูก2ของเกมให้<orgName>อังกฤษ</orgName>จบครึ่งแรกด้วยสกอร์นำ2-0ครึ่งหลังเวย์นรูนีย์มายิงเพิ่มน.73ก่อนแฟรงก์แลมพาร์ดซัดจุดโทษเข้าไปเป็น4-0ในอีก4นาทีถัดมา</p>
<p> "ผมมีความสุขมากต้นเกมคาซัคสถานเล่นดีพวกเขากดดันเราได้เรารู้ว่าต้องเจอแบบนี้และเตรียมพร้อมมาแล้วเมื่อคุณเจอทีมที่ไม่ได้อยู่ในระดับเดียวกันหากคุณยิงได้ระดับของอีกทีมจะตกลงไปทันที"</p>
<p> "คุณต้องพยายามเล่นไวเร็วและกดดันมันเป็นไปไม่ได้ที่จะเล่น90นาทีด้วยจังหวะที่เร็วแบบนั้นได้ตลอด"</p>
<p> "พวกเขายิงได้ซึ่งก็ออฟไซด์ แต่ไม่เป็นปัญหาสำหรับผู้รักษาประตูของเรานั่นสำคัญมาก" เมื่อถูกถามว่าหากประตูของออสตาเปนโกเป็นประตู คาเปลโลบอกว่า"เราก็จะชนะ4-1".</p></body>
</news>
