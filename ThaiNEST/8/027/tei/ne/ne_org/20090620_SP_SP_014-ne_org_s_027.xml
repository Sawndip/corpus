<teiHeader>
<fileDesc>
<titleStmt>
  <title>โปลิศรัว2เม็ด,ทัพบก1-0นายด่านบี้3-1บอลด.1  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 22:43:14  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_118.html  </bibl>
</sourceDesc>
</fileDesc>
</teiHeader>
<news>
<headline><orgName>โปลิศ</orgName>รัว2เม็ด,<orgName>ทัพบก</orgName>1-0นายด่านบี้3-1บอลด.1</headline>
<lead>แข้ง "<orgName>โปลิศแมน</orgName>" ยังแรงไม่เลิกรักษาสถิติไร้พ่าย 13 นัดติด หลังเปิดรังไล่ต้อน "<orgName>สิงห์ความเร็ว</orgName>" <orgName>ไทยฮอนด้า</orgName> ไปแบบสนุก 2-0 ขณะที่ "<orgName>ตรากงจักร</orgName>" <orgName>ทหารบก</orgName> ได้ ธาตรี สีหา ซัดประตูโทนให้ทีมเฉือน "<orgName>วัวชนแดนใต้</orgName>" <orgName>สงขลา</orgName> หวิว 1-0 ด้าน "<orgName>กูปรีอันตราย</orgName>" <orgName>ศรีสะเกษ</orgName> ฟอร์มฮอตเกินต้านบุกทุบ "<orgName>กระต่ายหิน</orgName>" <orgName>จันทบุรี</orgName> พัง 3-1 ส่วน "<orgName>นายด่าน</orgName>" <orgName>ศุลกากร</orgName> คืนฟอร์มเก่งถลุง "<orgName>สิงห์โตแดง</orgName>" <orgName>นครสวรรค์</orgName> นิ่ม 3-1 ศึกลูกหนังลีกดิวิชั่น 1 เมื่อวันที่ 20 มิ.ย.ที่ผ่านมา</lead>
<neck>การแข่งขันฟุตบอลลีกดิวิชั่น 1 เมื่อวันที่ 20 มิ.ย.ที่ผ่านมา ลงสนามฟาดแข้งกัน 4 คู่จาก 4 สนาม</neck>
<body><p>ที่สนามกีฬาคลองจั่น "บิ๊กแมตช์" ประจำสัปดาห์ เป็นการพบกันระหว่างทีมจ่าฝูง "<orgName>ตราโล่</orgName>" <orgName>ตำรวจ</orgName> กับ "<orgName>สิงห์นักบิด</orgName>" <orgName>ไทย ฮอนด้า</orgName> ทีมอันดับ 3 โดยเกมนี้ ตำรวจไม่มีโค้ชใหญ่ พ.ต.ต. ชัยยง ขำเปี่ยม ลงคุมข้างสนาม เนื่องจากต้องไปอบรมโค้ชที่ประเทศมาเลเซีย แต่ยังมี พล.ต.ท.วรพงษ์ ชิวปรีชา ประธานสโมสร เข้ามานั่งเชียร์ในสนาม เจ้าถิ่นส่ง มานิตย์ น้อยเวช, สุรพงษ์ ธรรมวงศา นำทัพ ด้านทีมเยือนใช้ ประเสริฐ รุกไพรี กับ สุทิน อนุกูล ลงหอกคู่</p>
<p> เริ่มครึ่งแรก เกมของ ตำรวจ เสียบอลกันหน้าเขตโทษบ่อยครั้ง และเกือบเสียประตู แต่ทีมเยือนกลับยิงทิ้งยิงขว้างออกไปเอง น.21 เจ้าบ้านได้ลุ้นจากฟรีคิกของ สุรพงษ์ ธรรมวงศา ประมาณ 30 หลากลางประตู แต่ถูก ประสิทธิ์ น่วมศาลานายจทวาร<orgName>ไทยฮอนด้า</orgName>รับไว้ได้</p>
<p> ความพยายามของเจ้าบ้านจะมาประสบความสำเร็จ น. 29 เอกอาทิตย์ สมจิตร ปีกขวาตัวเก่งได้บอลล็อกหลบผู้เล่นของทีมเยือนสองคน ก่อนยิงหักข้อด้วยเท้าซ้าย ย้อนกลับไปที่เสาแรกตุงตาข่ายให้ <orgName>ทีมตราโล่</orgName> ออกนำ1-0</p>
<p> หลังจากขึ้นนำ ตำรวจ เริ่มครองบอลได้มากขึ้น และก่อนหมดเวลา 1 นาที กองเชียร์เจ้าถิ่นได้เฮอีกครั้ง เอกอาทิตย์ หลุดเข้าไปในเขตโทษก่อนกระดกข้ามหัวประสิทธิ์ นายทวารทีมเยือนเข้าประตูไป ตำรวจ นำห่าง 2-0 และจบครึ่งแรกด้วยสกอร์นี้</p>
<p> ครึ่งหลัง ทีมเยือนเริ่มดีขึ้น ขณะที่ตำรวจใช้เกมตั้งรับแล้วรอสวนกลับเป็นส่วนใหญ่ น.67 ทีมเยือนเกือบได้ประตูตีไข่แตก เมื่อ จักรา วิชัยดิษฐ์ได้ยิงด้วยขวาในกรอบเขตโทษด้านซ้าย แต่บอลหลุดเสาสองออกไปนิดเดียว จากนั้นเจ้าถิ่นเริ่มออกอาการล้าให้เห็น แต่<orgName>ไทยฮอนด้า</orgName>เองก็ไม่สามารถเจาะแนวรับอันแข็งแกร่งของ <orgName>ตำรวจ</orgName> ไปได้ ทำให้จบเกม <orgName>ตำรวจ</orgName> เปิดบ้านชนะ <orgName>ไทยฮอนด้า</orgName> 2-0 ยังคงนำเป็นจ่าฝูงต่อไป</p>
<p> พิทยา นัยสุภาพ ผู้ช่วยโค้ชของ<orgName>เพื่อนตำรวจ</orgName> กล่าวว่า "เป็นไปตามแผนที่วางไว้ คือให้กองกลางเข้าบีบเร็ว เพื่อไม่ให้คู่ต่อสู้ได้โยน ซึ่งต้องบอกว่าวันนี้เด็กเล่นดีทุกคน และผลก็ออกมาตามเป้าหมายที่วางไว้"</p>
<p> มาซามิ ทากิ กุนซือ<orgName>ไทย ฮอนด้า</orgName> กล่าวว่า "วันนี้เราเล่นไม่ค่อยดีเท่าไหร่ กองกลางของเราสู้เขาไม่ได้เลย ต้องยอมรับว่าเพื่อนตำรวจเป็นทีมที่ดีกว่าจริงๆ"</p>
<p> คะแนนความสามารถนักเตะทั้งสองทีม</p>
<p> <orgName>ตำรวจ</orgName> : สมพงษ์ยอดอาจ 5.5, ศรัญญูอินต๊ะราช 6, กฤษฎีประกอบของ 6 (เจนวิทย์บุญสุวรรณ 5), อานนท์นานอก 6, ดิโอดาตุส อันนาน 5.5, เอกอาทิตย์ สมจิตร 7, ฮอสเซียนนิสซิม 5.5 (ปฏิพณเพชรวิเศษ -), สุพงษ์ธรรมวงศา 6.5, กามาร่า อาเหม็ด 5.5, จิมมี่ วูลฟ์ 5(ประสพเกิดศร 5), มานิตย์ น้อยเวช 5.5</p>
<p> <orgName>ไทยฮอนด้า</orgName> : ประสิทธิ์ น่วมศาลา 5, วสัณห์ สังขพันธ์ 5 (เทิดศักดิ์จันทร์บ่อโพธิ์ 5), จักรา วิชัยดิษฐ์ 5, นพรัตน์ สกุลอ๊อด 5.5, เฮนรี่ วอเตอร์ 5, เชาวลิต ไปแดน 4.5, กิตติภพ อุปะธาคำ 5 (ธงชัยกึนขุนทด -), งัวจิโอ 5, ระวีพวงมี 5, สุทินอนุกูล 5.5, ประเสริฐรุกไพรี 5 (สมลักษณ์รัศมี -)</p>
<p> แมนออฟเดอะแมตช์ : เอกอาทิตย์ สมจิตร ปีกขวาคนทำสองประตูให้<orgName>ทีมตำรวจ</orgName></p>
<p><orgName>ทหารบก</orgName> 1-0 <orgName>สงขลา</orgName></p>
<p> ที่สนามกีฬากองทัพบก ย่านวิภาวดี "<orgName>ตรากงจักร</orgName>" <orgName>ทหารบก</orgName> รับการมาเยือนของ "<orgName>วัวชนแดนใต้</orgName>" <orgName>สงขลา เอฟซี</orgName> ทีมในอันดับที่ 8 เจ้าบ้านมี ธาตรี สีหา และ ดาวุฒิ ดินเขต ส่วนผู้มาเยือนมี ไชยรัตน์ หมัดศิริ และ ณัฐพล จันทสุริวงค์ ลงสนามช่วยทีมในเกมนี้</p>
<p> เริ่มครึ่งแรกเป็นทางฝั่งเจ้าบ้านที่ครองเกมบุกได้ดีกว่า น.10 ก็เกือบได้ลุ้นจาก ธาตรี สีหา ที่ได้ยิงฟรีคิกนอกกรอบเขตโทษ แต่บอลดันชนเสาออกไปอย่างน่าเสียดาย ส่วนทางผู้มาเยือนอย่าง <orgName>สงขลา</orgName> ก็พยายามหาจังหวะดักแล้วโต้กลับและก็เกือบจะได้เหมือนกัน น.22 เมื่อ ชัชชัย ชื่นชมภู หลุดไปทางซ้ายก่อนจะโยนเข้ากลางมาที่ มานพ สอนแก้ว ที่ได้โหม่งจ่อๆ แต่ก็เบาไปในจังหวะนี้</p>
<p> น.30 กองเชียร์เจ้าถิ่นก็ได้เฮกันลั่น <orgName>ทหารบก</orgName>ได้ลูกเตะมุมจากฝั่งซ้าย สมพร ธัญญเจริญ เปิดมาให้ทางด้าน ธาตรี สีหา ขึ้นโหม่งคนเดียวโล่งๆ เข้าไปตุงตาข่าย ให้เจ้าถิ่นขึ้นนำไปก่อน 1-0 และหมดครึ่งแรกด้วยสกอร์นี้</p>
<p> ครึ่งหลังยังเป็น<orgName>ทหารบก</orgName>ที่ตั้งเกมได้ดีกว่าและน่าจะได้เพิ่ม น.60 ธาตรี สีหา ได้ส่องฟรีคิกในระยะที่ได้ลุ้น แต่เจ้าตัวก็ซัดบอลเหินข้ามคานออกไปอย่างน่าเสียดาย น.65 <orgName>สงขลา</orgName>มีโอกาสบ้างเมื่อ ริชาร์ด มิเรคู มิดฟิลด์ผิวสีได้ส่องนอกกรอบ แต่บอลหลุดเสาออกไป</p>
<p> ท้ายเกม น.85 <orgName>สงขลา</orgName> ได้ลุ้นในจังหวะที่ได้ฟรีคิก ชัชชัย ชื่นชมภู ที่ได้กดด้วยซ้ายเต็มเท้า แต่บอลก็ยังหลุดเสาออกไป ช่วงเวลาที่เหลือทำอะไรกันไม่ได้ จบเกม <orgName>ทหารบก</orgName> เปิดบ้านเฉือนเอาชนะ <orgName>สงขลา เอฟซี</orgName> ไปได้ 1-0</p>
<p> พ.ต.ขวัญ รัตนรังสี หน.ผู้ฝึกสอนของ<orgName>ทีมทหารบก</orgName> เผยว่า "ก็พอใจลูกทีมในเกมนี้ที่สามารถเก็บ 3 คะแนนสำคัญเอาไว้ได้ แต่ก็ยังต้องไปปรับปรุงแก้ไขในจังหวะเข้าทำซึ่งในวันนี้มีโอกาสหลายต่อหลาย ครั้งแต่ก็ทำได้เพียงแค่ลูกเดียว"</p>
<p> บุญเลิศ เอี่ยวเจริญ เฮดโค้ช <orgName>สงขลา เอฟซี</orgName> ก็ออกมายอมรับว่า "ลูกทีมล้ามาจากเกมในนัดกลางสัปดาห์ รวมถึงในเรื่องของการเดินทาง จึงทำให้ผลงานออกมาไม่ค่อยดีนัก รวมถึงยังจะต้องไปแก้ไขในเรื่องความสัมพันธ์ในทีมที่ยังไม่ดีพอ แต่ก็ยังมั่นใจว่าผลงานต่อๆ ไปจะต้องดีขึ้นแน่ถ้าหากทุกอย่างลงตัว"</p>
<p> คะแนนความสามารถของทั้งสองทีม</p>
<p> <orgName>ทหารบก</orgName>: สุริยา อาหาสิเม 7 ,สราวุธ ทองสวัสดิ์ 7( วิทยา โพธิ์ยอด-) ,ดาวุฒิ ดินเขต 7,ชัยวัฒน์ นาคเอี่ยม 7,ธาตรี สีหา 7.5,สำเริง สิทธิโยธี 7,สมพร ธัญญเจริญ 8,ฉัตรชัย โมกเกษม 6.5,ทศพร อนุพัฒน์ 7,ดุสิต ชุ่มชัยรัตน์ 6.5( วันชนะ รัตนะ 6) ,อนุสรณ์ เอี่ยมภาษี6.5( วุฒินันท์ ขันแก้ววงศ์ 6)</p>
<p> <orgName>สงขลา เอฟซี</orgName> : เอ็มมานูเอล เควย่า 6.5,ณัทธร เพ็ชรมณี 6.5,ซัมเซ็ม หนิมา6.5( อีสซัค โอมีลล์ 6) ,อมร หมัดเลียด 6.5,ไชยรัตน์ หมัดศิริ 6.5,ณัฐพล จันทสุริวงค์ 7,ชัชชัย ชื่นชมภู7 ( มนตรี จันทร์อุทัย -),เฉลิมพร คำเม็ง 6.5,สุเทพ พันธนียะ 7,มานพ สอนแก้ว 7,ริชาร์ด มิเรคู 7 </p>
<p> แมน ออฟ เดอะ แมตซ์ : สมพร ธัญญเจริญ ดาวเตะของทีม "<orgName>ตรากงจักร</orgName>"</p>
<p><orgName>ศุลกากร</orgName> 3-1 <orgName>นครสวรรค์</orgName></p>
<p> ที่สนามศุลกากรสุวรรณภูมิ เป็นการพบกันระหว่าง "<orgName>นายด่าน</orgName>" <orgName>ศุลกากร</orgName> ทีมอันดับ 15 เปิดบ้านพบกับ "<orgName>สิงโตแดง</orgName>" <orgName>นครสวรรค์</orgName> ทีมอันดับ 16 เกมนี้เจ้าบ้านมี เมธี ทวีกุลกาญจน์ และ สุรศักดิ์ คุ้มกัน เป็นตัวหลัก ส่วนทางฝั่งทีมเยือน วันนี้ใช้ ศุภชัย พลเลิศ กับ พันธ์ศักดิ์ พันธ์สิงห์ ทำทัพ</p>
<p> ครึ่งแรก เจ้าบ้านที่ดูดีกว่า และเปิดเกมรุกเข้าใส่ทีมเยือนอย่างต่อเนื่อง น.21 เจ้าบ้านทำเกมรุกกดดันขึ้นมา อิบราฮิม ทราโอเร่ หลุดมาทางริมเส้นด้านขวา ก่อนจะผ่านเข้ามาหน้าประตูบอลบอลเลยเสาสอง กำลังจะออกหลังแต่ สามารถ เพชรหนู ที่เติมขึ้นมาซัดมุมแคบ เข้าไปให้ <orgName>ศุลกากร</orgName> ขยับนำ 1-0</p>
<p> ทีมเยือนยังตั้งเกมกันไม่ติดและมาเสียประตูที่ 2 น.28 จากลูกเตะมุม สุรศักดิ์ คุ้มกันเปิดไปเสาสอง ภัทรพล โมลิโต โหม่งตั้งกลับมาแล้วเป็น เมธี ทวีกุลกาญจน์ ที่โขกจังหวะสุดท้านเข้าไป ให้เจ้าบ้านนำเป็น 2-0</p>
<p> เจ้าบ้านยังบุกเข้าใส่อย่างต่อเนื่อง น.41 สุรศักดิ์ คุ้มกันได้บอลบริเวณกลางสนาม ก่อนจะใช้ความสามารถเฉพาะตัวลากบอลหลบกองกลังทีมเยือน 2 คน เข้าไปซัดให้เจ้าบ้านทิ้งห่างไปในครึ่งแรก 3-0</p>
<p> ครึ่งหลังเจ้าบ้านเริ่มผ่อนเกม หันมาตั้งรับกันมากขึ้น และปล่อยให้ทีมเยือนบุกเข้าใส่บ้าง น.64 ทีมเยือนน่าจะได้ประตูตีตื้นจากจังหวะที่ วัชรกร เกตช้าง เปิดบอลจากกลางสนามเข้าเขตโทษ ศุภชัย พลเลิศ จับบอลลงพื้นได้ แต่จังหวะสุดท้ายยิงไปติด สราวุธ กองลาภ นายทวารเจ้าบ้านที่ออกมาปิดมุมได้ทัน</p>
<p> ช่วงทดเวลาบาดเจ็บทีมเยือนมาตีไข่แตกจนได้ เมื่อได้ฟรีคิกอีกครั้ง คราวนี้ สัญญา สังหาร ไม่พลาด ให้ทีมเยือนไล่มา 1-3 แต่ก็ทำได้แค่นั้น จบเกม <orgName>ศุลกากร</orgName> เปิดบ้านเอาชนะ <orgName>นครสวรรค์</orgName> ไป 3-1</p>
<p> วีรยุทธ์ แย้มเกสร กุนซือ<orgName>ศุลกากร</orgName>กล่าวว่า "เกมนี้เราตั้งใจกันมากเด็กมีความมุ่งมั่นที่จะเก็บ 3 แต้มเพื่อหนีโซนอันตราย ซึ่งครึ่งแรกเราทำได้ดีได้ประตูนำถึง 3 ลูกทำให้ครึ่งหลังเล่นได้ง่าย"</p>
<p> วิรัช หนุ่มรักชาติ ผู้ช่วยผู้จัดการ<orgName>ทีมนครสวรรค์</orgName> กล่าวว่า "ครึ่งแรกเราเจอกับสภาพอากาศที่ร้อนจัด ทำให้นักเตะปรับสภาพไม่ได้ แถมยังเสียประตูกันง่ายเกินไป ซึ่งครึ่งหลังเราเล่นได้ดีขึ้นแต่ก็ไล่ไม่ทัน"</p>
<p> คะแนนความสามารถของทั้งสองทีม</p>
<p> <orgName>ศุลกากร</orgName> : สราวุธ กองลาภ 5.5 ,มาซาโอะ คิบะ 6, ตูนัว เปียร์ คลัว 6,ภัทรพล โมลิโต 6 ,นิติพงษ์ ไสยสิทธิ์ 6.5 ,สามารถ เพชรหนู 6.5 ,เมธี ทวีกุลกาญจน์ 7.5 (กรวิทย์ นามวิเศษ-) ,ศรานุวัฒน์ นุศาสตร์สังข์ 6 (ไตรรงค์ ผู้ดี5) ,สุริยา สิมมา 6,ตราโอเร อิบราฮิม 5.5 (วรุตน์ สัพโพ 6) ,สุรศักดิ์ คุ้มกัน 8</p>
<p> <orgName>นครสรวรรค์</orgName> : บุญเรือง ปัญญา 5,พงษ์พันธุ์ หงษ์น้อย 5.5,ยุทธภูมิ แจ่มสะอาด 6 (อานนท์ บุษผา 5.5) ,เอกภพ ทิพยพร 6 ,ธนิตศร น้อยสว่าง 5.5 ,สัญญา พวงจันทร์ 6,คุณากร พึ่งพา 5,จิบแกง คัทชุง วินเซนต์ 6,ทาลอม เดฟโฟ 5 (วัชรากร เกตช้าง 5.5) ,ศุภชัย พลเลิศ 6 ,พันธ์ศักดิ์ พันธสิงห์ 6</p>
<p> แมนออฟเดอะแมตท์ : สุรศักดิ์ คุ้มกัน ศูนย์หน้าดาวรุ่งของ<orgName>ศุลกากร</orgName></p>
<p><orgName>จันทบุรี</orgName> 1-3 <orgName>ศรีสะเกษ</orgName></p>
<p> ที่สนามฟุตบอลกีฬากลางจ.จันทบุรี ทีมเจ้าบ้าน "<orgName>กระต่ายหิน</orgName>" <orgName>จันทบุรี</orgName> ทีมอันดับ 13 พบกับทีมแกร่งจากอีสาน "<orgName>กูปรีอันตราย</orgName>" <orgName>ศรีสะเกษ</orgName> ทีมอันดับ 8 ของตาราง นัดนี้เจ้าบ้านมี ทักษิณ วิเศษสิงห์, สิทธิชัย มัสบูงอ และ บุญชัย นิลยิ่งดี ขณะที่ศรีสะเกษ มี ณัฐวุฒิ กิ่งพิลา, ไพโรจน์ อนันตณรงค์ และ ภูษิต พงษ์สุระ เป็นแกนหลัก</p>
<p> เริ่มครึ่งแรก แค่ 2 นาที ทีมผู้มาเยือนก็มาได้เฮลั่น ยิงประตูขึ้นนำไปก่อน 1-0 จาก จีรวัฒน์ ทองลือ จากนั้นยังสนุกเจ้าถิ่นพยายามที่จะตีเสมอให้ได้ แต่ น.36 ไพโรจน์ อนันตณรงค์ ดาวยิงกัปตันทีมของ<orgName>ศรีสะเกษ</orgName> ก็มายิงประตูเป็น 2-0 ก่อนจบครึ่งแรกด้วยสกอร์นี้</p>
<p> ครึ่งหลัง <orgName>จันทบุรี</orgName> พยายามเปิดเกมเข้าแลกหวังที่จะยิงประตูแรกตีตื้นให้ได้ แต่ก็ยังไม่ผ่านแนวรับของผู้มาเยือน จนมาถึง น.77 <orgName>จันทบุรี</orgName> ได้ประตูตีตื้นเป็น 1-2 จนได้ จาก ณัฐพงศ์ ก่อกิตติพงศ์ แต่ท้ายเกมช่วง น.89 <orgName>ศรีสะเกษ</orgName> ก็มายิงประตูปิดท้าย เป็น 3-1 จาก ปิยะณัฐ โพธิ์ผา ทำให้จบเกม <orgName>ศรีสะเกษ</orgName> บุกมาชนะ <orgName>จันทบุรี</orgName> ไปได้ 3-1 ขยับไปรั้งอันดับ 4 ของตารางทันที</p>
<p>
 อุทัย สุริเมือง ผช.โค้ชของ <orgName>จันทบุรี</orgName>กล่าวว่า "เราโดนเร็วทำให้ต้องปรับเกมกันใหม่ทำให้เป๋ไป ที่สำคัญเกมนี้<orgName>ศรีสะเกษ</orgName>เขามาดีมากๆ ต้องยอมรับ"</p>
<p> "โค้ชกล้า" ชาติกล้า ทรัพย์ทรงพล ของ<orgName>ศรีสะเกษ</orgName> กล่าวว่า "โชคดีเราได้เร็วทำให้เล่นง่าย อย่างไรเกมนี้จังหวะที่เราทำได้เราก็ปิดได้ดี ทำให้สกอร์ออกมาอย่างที่เห็น หากฟอร์มอย่างนี้เรายังมีลุ้นขึ้นชั้นต่อไป"</p>
<p> คะแนนความสามารถของทั้งสองทีม</p>
<p> <orgName>จันทบุรี</orgName> : วาเลนไทร์ 5.5, ทักษิณ วิเศษสิงห์ 5.5, คริสเตียน 5.5, สิทธิชัย มัสบูงอ 5.5, อรรถนพ นิตยะ 5.5 (สุรสิทธ์ คงสอน5), ศิริศักดิ์ มัสบูงอ 5.5, แยงกี้ 5.5 (ปรัชญา นะราช 5),บุญชัย นิลยิ่งดี 5.5, ณัฐพล ก่อกิตติพงศ์ 5.5, ธนวุฒิ ลันละนา 5.5, อาทิตย์ ยุทธวิชัย 5.5</p>
<p> <orgName>ศรีสะเกษ</orgName> : ภูษิต พงษ์สุระ 6(กฤษฎา กระจาดทอง5), สุพรรณ หาดคำ 6, ประลอง สาวันดี 6, อนุวัฒน์ นุชิต 6, จีรวัฒน์ ทองลือ 6.5 (ทัตพงษ์ หล้าธรรม6),ไพโรจน์ อนันตณรงค์ 7, สมศักดิ์ วงษ์ใหญ่ 6.5, ไพรสณฑ์ ฮุนทวีชัย 6, ปิยะณัฐ โพธิ์ผา 6.5, ณัฐวุฒิ กิ่งพิลา 6</p>
<p> แมนออฟเดอะแม็ตช์ : ไพโรจน์ อนันตณรงค์ ดาวยิงคนเก่ง<orgName>ศรีสะเกษ</orgName></p>
<p> สำหรับโปรแกรมการแข่งขัน วันที่ 21 มิ.ย. มีทั้งหมด 4 คู่จาก 4 สนาม ทุกคู่เริ่มเวลา 16.00 น. <orgName>ปตท.</orgName>พบ <orgName>การบินไทยบ้านบึง</orgName>, <orgName>สุพรรณบุรี</orgName> พบ <orgName>สุราษฎร์ธานี</orgName>, <orgName>ขอนแก่น</orgName> พบ <orgName>ปราจีนบุรี</orgName> และ <orgName>รัตนบัณฑิต</orgName> พบ <orgName>ทหารอากาศ</orgName></p></body>
</news>
