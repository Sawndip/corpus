<teiHeader>
<fileDesc>
<titleStmt>
  <title>แซมบ้าแชมป์ดุงก้าชูสปิริต โค้ชมะกันลั่น"สหรัฐ"ยอดทีม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/30/news_29020446.php?news_id=29020446  </bibl>
</sourceDesc>
</fileDesc>
</teiHeader>
<news>
<headline><orgName>แซมบ้า</orgName>แชมป์ดุงก้าชูสปิริต โค้ชมะกันลั่น"<orgName>สหรัฐ</orgName>"ยอดทีม</headline>
<lead>"<orgName>แซมบ้า</orgName>" <orgName>บราซิล</orgName> ผงาดคว้าแชมป์คอนเฟเดอเรชั่นส์คัพ สมัยที่ 3 ได้สำเร็จ หลังเร่งเครื่องพลิกสถานการณ์จากที่เป็นรอง<orgName>สหรัฐ</orgName> 0-2 กลับมาชนะ 3-2 พร้อมกวาดรางวัลแฟร์เพลย์, นักเตะยอดเยี่ยม และดาวซัลโว ด้าน บ็อบ แบรดลีย์ กุนซือ<orgName>ทีมมะกัน</orgName> โวลั่น <orgName>สหรัฐ</orgName>เป็นทีมที่ดีทีมหนึ่งของโลก</lead>
<neck></neck>
<body><p>ศึกลูกหนังคอนเฟเดอเรชั่นส์คัพ 2009 ที่ประเทศแอฟริกาใต้ เมื่อคืนวันที่ 28 มิ.ย.ที่ผ่านมา เป็นการฟาดแข้งนัดชิงชนะเลิศ ระหว่าง "<orgName>แซมบ้า</orgName>" <orgName>บราซิล</orgName> แชมป์อเมริกาใต้ กับ "<orgName>พญาอินทรี</orgName>" <orgName>สหรัฐ</orgName> แชมป์คอนคาเคฟ เกมนี้ทั้ง 2 ทีมขนชุดใหญ่ลงเต็มอัตราศึก และเปิดฉากได้เพียง 10 นาที <orgName>สหรัฐ</orgName>ที่ฟอร์มเป็นรองก็ช็อกคนทั้งสนาม ยิงประตูขึ้นนำก่อนจาก คลินท์ เดมป์ซีย์ ก่อนจะมานำ 2-0 ในนาที 26 จาก แลนดอน โดโนแวน มิดฟิลด์ของแอลเอ กาแล็กซี</p>
<p>เริ่มครึ่งหลังได้นาทีเดียว สถานการณ์ของ<orgName>บราซิล</orgName>เริ่มดีขึ้น จากการกลับตัวยิงของ หลุยส์ ฟาเบียโน ไล่มาเป็น 1-จากนั้นนาที 73 <orgName>ทีมแซมบ้า</orgName>ก็มาตีเสมอได้จากจังหวะที่ กาก้า ผ่านบอลให้ โรบินโญแปโล่งๆ บอลเด้งชนคานมาเข้าทาง หลุยส์ ฟาเบียโน โหม่งจ่อๆ จากนั้น<orgName>บราซิล</orgName>ก็ยังเปิดเกมรุกหนัก ก่อนมาได้ประตูชัยนาที 83 จากลูกเตะมุม เอลาโน วางบอลมาเสาสองให้ ลูซิโอ ปราการหลังลอยตัวโหม่งเข้าประตูไปอย่างงดงาม ทำให้<orgName>บราซิล</orgName>เป็นฝ่ายชนะ 3-2 คว้าแชมป์รายการนี้สมัยที่ 3 ได้สำเร็จ</p>
<p>นอกจากนี้นักเตะ<orgName>บราซิล</orgName>ยังพาเหรดกันกวาดรางวัลต่างๆ จากทัวร์นาเมนท์นี้ โดย กาก้า เพลย์เมกเกอร์ประจำทีม ได้รับโหวตให้เป็นนักเตะยอดเยี่ยมประจำการแข่งขัน, หลุยส์ ฟาเบียโน รับตำแหน่งดาวซัลโว หลังยิงไป 5 ประตู ขณะที่<orgName>ทีมบราซิล</orgName>เองยังได้รับรางวัลแฟร์เพลย์ประจำรายการนี้ ส่วนรางวัลผู้รักษาประตูยอดเยี่ยมประจำการแข่งขันตกเป็นของ <orgName>ทิม โฮเวิร์ด</orgName> ของ<orgName>สหรัฐ</orgName></p>
<p>หลังการแข่งขัน ดุงก้า กุนซือใหญ่ของ<orgName>ทีมแซมบ้า</orgName> ได้ออกมาชมสปิริตของลูกทีมที่รวมพลังกันพลิกสถานการณ์จากที่เป็นรองกลับมาชนะได้สำเร็จ พร้อมยืนยันว่าตอนพักครึ่งขณะที่ทีมยังเป็นรองอยู่นั้น นักเตะทุกคนมีความเชื่อมั่นว่าจะสามารถแซงกลับมาชนะได้ และสุดท้ายก็ทำสำเร็จพร้อมกันนี้ยังได้ชมเชยนักเตะ<orgName>สหรัฐ</orgName>ว่าเล่นได้อย่างยอดเยี่ยม และได้กลายเป็นทีมที่ยากต่อการเอาชนะไปแล้ว </p>
<p>ขณะที่ บ็อบ แบรดลีย์ กุนซือ<orgName>ทีมมะกัน</orgName> กล่าวว่า แม้จะรู้สึกเจ็บปวดที่ทีมต้องพ่ายแพ้ แต่ก็ถือว่าลูกทีมทุกคนได้ทำผลงานอย่างดีที่สุดแล้ว และเชื่อว่าจากฟอร์มการเล่นดังกล่าวจะทำให้คนทั่วโลกยอมรับแล้วว่า <orgName>สหรัฐ</orgName>คือทีมที่ดีทีมหนึ่งของโลก</p>
<p>ส่วนคู่ชิงที่ 3 "<orgName>กระทิงดุ</orgName>" <orgName>สเปน</orgName> ต้องเล่นถึงช่วงต่อเวลาพิเศษ ก่อนเฉือนชนะ "เจ้าภาพ" <orgName>แอฟริกาใต้</orgName> 3-2 โดยทีมกระทิงดุได้จาก ดาเนียล กีซา นาที 87, 88 กับ ซาบี อลอนโซ นาที 106 ส่วนเจ้าบ้านได้จาก คัทเลโก เอ็มเปลา นาที 73, 90</p></body>
</news>
