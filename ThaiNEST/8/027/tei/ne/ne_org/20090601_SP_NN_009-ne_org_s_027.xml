<teiHeader>
<fileDesc>
<titleStmt>
  <title>สปอร์ตนิวส์ ประจำวันที่ 31 พฤษภาคม 2552  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163867  </bibl>
</sourceDesc>
</fileDesc>
</teiHeader>
<news>
<headline><orgName>สปอร์ตนิวส์</orgName> ประจำวันที่ 31 พฤษภาคม 2552</headline>
<lead></lead>
<neck></neck>
<body><p># เดอเมนเตียว่าแพ้สโตเซอร์</p>
<p>ซาแมนธา สโตเซอร์ นักหวดสาว<orgName>ออสเตรเลีย</orgName>พลิกชนะเอเลน่า เดอเมนเตียว่า นักหวด<orgName>รัสเซีย</orgName>มือ 4 ได้ด้วยสกอร์ 6-3 4-6 6-1 ในการแข่งขันเฟร้นช์โอเพ่น2009 ประเภทหญิงเดี่ยวรอบ 3 ชิงรางวัลรวม 16,150,460 ยูโรหรือ 775 ล้านบาทเมื่อวันที่ 30 พ.ค.ที่ผ่านมาที่สนามโรลังด์การ์โรส์กรุงปารีสฝรั่งเศส สำหรับนักเทนนิสชายและหญิงมืออันดับที่ผ่านเข้าไปแข่งขันในรอบที่ 4 แล้วได้แก่ราฟาเอล นาดาลแชมป์4สมัยซ้อนชาวสเปน,นิโคไล ดาวีเดนโก้จาก<orgName>รัสเซีย</orgName>,แอนดี้ เมอร์เร่ย์จาก<orgName>สกอตแลนด์</orgName>,โนวัค ยอโควิชจาก<orgName>เซอร์เบีย</orgName>,แอนดี้ ร็อดดิกนักเทนนิส<orgName>อเมริกัน</orgName>,เฟร์นองโด แบร์ดาสโกชา<orgName>สเปน</orgName>,เฟร์นองโด กอนซาเลสจาก<orgName>ชิลี</orgName>,โรบิน โซเดอร์ลิ่งนักหวด<orgName>สวีดิช</orgName> ดินาร่า ซาฟิน่ามือหนึ่งหญิงของ<orgName>รัสเซีย</orgName> อนา อิวานโนวิชจากเซอร์เบีย ซาเวตลาน่า คุซเน็ตโซว่าจาก<orgName>รัสเซีย</orgName> แอกเนสซากา รัดวานสกาจาก<orgName>โปแลนด์</orgName> โดมินิกา ชิดบูลโคว่าจาก<orgName>สโลวะเกีย</orgName>และหน่าหลี่นักหวดสาวของ<orgName>จีน</orgName></p>
<p># "<orgName>เลเกอร์ส</orgName>"เคี้ยวนักเกตส์ผ่านเข้าชิงNBA</p>
<p><orgName>ลอสแอ งเจลิส เลเกอร์ส</orgName> ผงาดเข้าสู่รอบชิงชนะเลิศ บาสเกตบอล เอ็นบีเอ ได้สำเร็จเป็นที่เรียบร้อยแล้ว หลังจากบุกไปพิชิต เดนเวอร์ นักเกตส์ ถึงถิ่นเป๊ปซี่ เซ็นเตอร์ ด้วยสกอร์ขาดกระจุยึง 119-92 คะแนน ในการชิงแชมป์ตะวันตก เกมที่ 6 เมื่อเช้าวันเสาร์ที่ผ่านมา โดยเกมนี้ โคบี้ ไบรอันท์ การ์ดตัวกลั่นของทีมทำดับเบิ้ลดับเบิ้ล ด้วยการทำสกอร์ 35 แต้ม 10 แอสซิสต์ กับอีก 6 รีบาวด์ พร้อมกับชู๊ตลูกโทษไม่พลาด 9 เม็ดรวด บวกับ พาว กาซอล ยอดฟอร์เวิร์ดชาว<orgName>สเปน</orgName> ที่ทำดับเบิ้ลดับเบิ้ลด้วยการชู๊ตไป 20 แต้ม 12 รีบาวด์ ทางฝั่งเจ้าบ้านได้สตาร์ดังอย่าง คาเมโล่ แอนโธนี่ย์ ทำไป 25 แต้มแต่ช่วยทีมไม่ได้ ทให้ เลเกอร์ส เข้าชิงสองปีติดต่อกัน โดยจะรอดวลกับผู้ชนะระหว่าง ออร์แลนโด้ เมจิก ที่ขึ้นนำ คลีฟแลนด์ คาวาเลียร์ส อยู่ 3-2 เกม</p>
<p># "<orgName>นครปฐม</orgName>"ระเบิดศึกวอลเล่ย์บอลระดับโลก</p>
<p>นาย ศิริพงษ์ ห่านตระกูล รองผู้ว่าราชการ<orgName>จังหวัดนครปฐม</orgName> กล่าวว่า <orgName>สมาคมวอลเลย์บอลแห่งประเทศไทย</orgName> ร่วมกับ<orgName>จังหวัดนครปฐม</orgName> เป็นเจ้าภาพจัดการแข่งขันวอลเลย์บอลระดับทวีปและระดับโลก จำนวน 3 รายการ ได้แก่การแข่งขันสโมสรหญิง ชิงชนะเลิศแห่งเอเชีย ปี ค.ศ. 2009 ระหว่างวันที่ 1-8 มิถุนายน 2552 การแข่งขันรอบคัดเลือก ชิงแชมป์โลก ปี ค.ศ. 2010 รอบ 2 ประเภทชาย <orgName>กลุ่มเอเชีย E</orgName> ระหว่างวันที่ 9-11 มิถุนายน 2552 และการแข่งขันรอบคัดเลือก ชิงแชมป์โลก ปี ค.ศ. 2010 รอบ 2 ประเภทหญิง <orgName>กลุ่มเอเชีย C</orgName> ระหว่างวันที่ 12-14 มิถุนายน 2552 น. ณ ศูนย์กีฬาเทศบาลนครนครปฐม โดยนายวิชัย ศรีขวัญ ปลัด<orgName>กระทรวงมหาดไทย</orgName> ให้เกียรติมาเป็นประธานในพิธีเปิด นอกจากนี้เพื่อเป็นการประชาสัมพันธ์การแข่งขันกีฬาวอลเลย์บอลระดับโลกให้ เป็นไปอย่างกว้างขวาง และเพื่อส่งเสริมการท่องเที่ยวภายในประเทศ ทาง<orgName>สถานีวิทยุโทรทัศน์แห่งประเทศไทย</orgName> (<orgName>NBT</orgName>) จะ ทำการถ่ายทอดสดพิธีเปิดการแข่งขันวอลเลย์บอล และการแข่งขันวอลเลย์บอลระหว่าง<orgName>ทีมชาติไทย</orgName>กับ<orgName>ทีมชาติไต้หวัน</orgName> ในวันจันทร์ที่ 1 มิถุนายน 2552 ระหว่างเวลา 16.00-17.00 น. ณ ศูนย์กีฬาเทศบาลนครนครปฐม อำเภอเมือง จังหวัดนครปฐม</p>
<p># ชัพชัยคว้าอันดับ21ที่อังกฤษ</p>
<p>"โปรโจ๊ก" ชัพชัย นิราชโปรวัยเบญจเพสชาว<orgName>ไทย</orgName>มืออันดับ148 ของโลกทำสกอร์ในการแข่งขันยูโรเปี้ยนโอเพ่น2009 ชิงรางวัล 100 ล้านบาทหรือ 1.8 ล้านปอนด์ที่สนามลอนดอนกอล์ฟคลับพาร์ 72 ระยะ7,360 หลาเมืองแอชมณฑลเค้นต์อังกฤษในวันที่3 เมื่อวันที่ 30 พ.ค.ได้ 3 อันเดอร์พาร์ 69-78-68-213 ได้อันดับ 21</p></body>
</news>
