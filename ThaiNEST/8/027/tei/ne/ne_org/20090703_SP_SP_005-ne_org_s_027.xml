<teiHeader>
<fileDesc>
<titleStmt>
  <title>ตราหมีหวังตัดหน้าสิงห์ซุ่มเงียบฉกปีร์โล่  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 15:47:36  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_077.html  </bibl>
</sourceDesc>
</fileDesc>
</teiHeader>
<news>
<headline><orgName>ตราหมี</orgName>หวังตัดหน้า<orgName>สิงห์</orgName>ซุ่มเงียบฉกปีร์โล่</headline>
<lead>สื่อแดน<orgName>กระทิง</orgName>แฉ "<orgName>ตราหมี</orgName>" แอตเลติโก มาดริด กำลังคิดการใหญ่ เตรียมตัดหน้า <orgName>เชลซี</orgName> กระชากตัว อันเดรีย ปีร์โล่ มิดฟิลด์จอมฟรีคิกจาก "<orgName>ปีศาจแดง-ดำ</orgName>" <orgName>เอซี มิลาน</orgName> มาร่วมทีมในช่วงซัมเมอร์นี้ หลังเจ้าตัวเคยเผยว่าอยากย้ายไปค้าแข้งในสเปนบ้าง</lead>
<neck></neck>
<body><p><orgName>มาร์ก้า</orgName> สื่อยักษ์ใหญ่ของสเปน รายงานข่าวลือล่าสุดว่า แอตเลติโก มาดริด ทีมดังแห่งลา ลีกา สนใจคว้าตัว อันเดรีย ปีร์โล่ กองกลาง<orgName>ทีมชาติอิตาลี</orgName>ของ <orgName>เอซี มิลาน</orgName> ยอด<orgName>ทีมเมืองมะกะโรนี</orgName> มาร่วมทีมในช่วงปิดฤดูกาลนี้เช่นกัน แม้ว่า ตัวนักเตะจะตกเป็นข่าวหนาหูกับ <orgName>เชลซี</orgName> ทีมเงินหนาจาก พรีเมียร์ลีก อังกฤษ ที่มีนายเก่า คาร์โล อันเชลอตติ คุมทีม อยู่ในตอนนี้ก็ตาม</p>
<p>แม้ว่าทีม "<orgName>ปีศาจแดง-ดำ</orgName>" จะออกมายืนยันว่าจะไม่มีทางขายสตาร์ดังวัย 30 ปีรายนี้ออกจากทีม แต่ข่าวล่าสุดยังมีรายงานออกมาเป็นระยะ และทีม "<orgName>ตราหมี</orgName>" ก็เป็นทีมล่าสุดที่ให้ความสนใจ เนื่องจากต้องการ มิดฟิลด์สร้างสรรค์เกม ซึ่ง ปีร์โล่ ถือเป็นทางเลือกที่เหมาะสม แม้ว่าหากต้องการตัวจริงๆ แอตเลติโก อาจต้องจำใจขายนักเตะในทีมออกไปบ้าง เพื่อให้มีงบพอสำหรับค่าตัวของดาวดังอิตาเลียน</p>
<p>มีรายงานว่า <orgName>มิลาน</orgName> ที่เพิ่งปัดข้อเสนอจาก <orgName>เชลซี</orgName> ไปนั้น ต้องการค่าตัวของอดีตมิดฟิลด์ อินเตอร์ รายนี้ที่ 18 ล้านยูโร (ราว 576 ล้านบาท) ซึ่งอาจสูงเกินไปสำหรับ แอตเลติโก อย่างไรก็ตาม มาร์ก้า ยังรายงานด้วยว่า แอตเลติโก อาจมีข้อได้เปรียบตรงที่ ปีร์โล่ เคยเปิดเผยกับเพื่อนสนิทว่า อยากลองย้ายไปค้าแข้งในสเปนบ้างซักครั้งหนึ่ง</p>
<p>สำหรับนักเตะที่ มีแววจะโดนขายออกจากถิ่น บิเซนเต้ กัลเดร่อน ก็มีหลายคนเช่น มักซี่ โรดริเกซ, หลุยส์ การ์เซีย, ปาโบล อิบานเยซ และ โฆเซ่ อันโตนิโอ เรเยส ที่ไม่เป็นที่ต้องการของทีม และพร้อมปล่อยตัวออกไปหากได้รับข้อเสนอเข้ามา เพื่อนำเงินที่ได้ไปเป็นงบประมาณในการเสริมทีมใหม่</p></body>
</news>
