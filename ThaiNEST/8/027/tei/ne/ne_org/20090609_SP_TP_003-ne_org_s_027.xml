<teiHeader>
<fileDesc>
<titleStmt>
  <title>ชี้เซอร์ทำผีแห้วชปล. ตอร์เรสกระตุ้นหงส์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/090609/5942  </bibl>
</sourceDesc>
</fileDesc>
</teiHeader>
<news>
<headline>ชี้เซอร์ทำผีแห้ว<orgName>ชปล.</orgName> ตอร์เรสกระตุ้น<orgName>หงส์</orgName></headline>
<lead>กุส  ฮิดดิงก์  ตำหนิ  เซอร์อเล็กซ์  เฟอร์กูสัน  วางแผนพลาดทำให้<orgName>แมนเชสเตอร์  ยูไนเต็ด</orgName>  เป็นฝ่ายแพ้ในนัดชิงชนะเลิศแชมเปียนส์ลีกเมื่อปลายเดือน  พ.ค.ที่ผ่านมา</lead>
<neck></neck>
<body><p>กุนซือชาวดัตช์ยืนยันว่าเขาถึงกับรู้สึกเซ็งกับเกมที่กรุงโรมเมื่อเห็น<orgName>บาร์เซโลนา</orgName>แชมป์ลาลีกาต้อนเอาชนะได้อย่างหายห่วง2-0</p>
<p> โค้ชวัย 62สละตำแหน่งที่เขารับเป็นผู้จัดการทีมให้เชลซีแค่ชั่วคราวจนจบซีซั่นหลังจากที่พาทีมชนะ<orgName>เอฟเวอร์ตัน</orgName>ซิวแชมป์เอฟเอคัพที่เวมบลีย์4วันถัดมา</p>
<p> อย่างไรก็ตาม ถ้วยแชมเปียนส์ลีกต่างหากที่ฮิดดิงก์อยากได้มากกว่าและก็เกือบทำได้สำเร็จถ้าไม่เพราะไปโดน<orgName>บาร์เซโลนา</orgName>เขี่ยตกรอบรองอย่างน่า กังขา</p>
<p> "ผมไม่สนุกเลยกับการชมเกมนัดชิงชนะเลิศแชมเปียนส์ลีกปีนี้"</p>
<p> "มันน่าเบื่อมีทีมเดียวที่เล่นอยู่ในสนามและทีมนั้นก็คือบาร์ซา"</p>
<p> "เราไม่ได้เห็นการต่อสู้ที่แท้จริงและนั่นก็พิสูจน์ให้เห็นว่าการวิเคราะห์คู่แข่งก่อนเกมมีความสำคัญขนาดไหน"</p>
<p> "<orgName>บาร์เซโลนา</orgName>เล่นฟุตบอลในแบบของพวกเขาแต่พวกเขาก็รู้ล่วงหน้าถึงจุดอ่อนของ<orgName>แมนฯยูไนเต็ด</orgName>"</p>
<p> ฮิดดิงก์ไม่ใช่คนเดียวที่ออกมาวิจารณ์แท็กติกที่<orgName>แมนฯยูฯ</orgName>ใช้ในนัดชิงชนะเลิศโดยก่อนหน้านั้นทั้งคาร์ลอสเตเวซกับคริสเตียโนโรนัลโดยังออกมาแสดงความไม่พอใจการวางแผนการเล่นของโค้ชตัวเองในนัดนี้</p>
<p> ขณะเดียวกัน เฟร์นันโดตอร์เรสประกาศจะนำ<orgName>ลิเวอร์พูล</orgName>กลับมาครองความยิ่งใหญ่อย่างในอดีตยุค70และ80ให้ได้แต่ก่อนจะถึงวันนั้นก็ต้องให้นักเตะทุกคนเชื่อมั่นว่าพวกเขาทุกคนสามารถทำ ได้และสามารถเป็นทีมที่แข็งแกร่งเหนือกว่า<orgName>บาร์เซโลนา</orgName>แชมป์ยุโรปปีนี้</p>
<p> "เป้าหมายของเขาคือเป็นทีมที่ดีที่สุดหากเราไม่มีความคิดที่จะเป็นหนึ่งในอังกฤษหรือในยุโรปก็ไม่มีประโยชน์ที่จะพยายามกันต่อไป"เขากล่าวผ่านเว็บไซต์ของสโมสร</p>
<p> "<orgName>ลิเวอร์พูล</orgName>เป็นทีมที่มีชื่อไม่แพ้<orgName>บาร์เซโลนา</orgName>ในฐานะสโมสรฟุตบอลสโมสรหนึ่งและยังอาจเหนือกว่าด้วยซ้ำหากพูดถึงแชมป์ที่ได้แต่เราต้องทำให้<orgName>ลิเวอร์พูล</orgName>ประสบความสำเร็จในยุคนี้อย่างที่เคยเป็นในยุค70และ80".</p></body>
</news>
