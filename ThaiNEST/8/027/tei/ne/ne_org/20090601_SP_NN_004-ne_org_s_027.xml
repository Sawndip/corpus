<teiHeader>
<fileDesc>
<titleStmt>
  <title>ร้องรัฐเป็นเจ้าภาพจัดเจ๊ตสกีเวิลด์คัพ!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163961  </bibl>
</sourceDesc>
</fileDesc>
</teiHeader>
<news>
<headline>ร้องรัฐเป็นเจ้าภาพจัดเจ๊ตสกีเวิลด์คัพ!</headline>
<lead>นายปริเขต สืบสหการ กรรมการบริหาร <orgName>สมาคมเจ๊ตสกีโลก</orgName>หนึ่งเดียวของ<orgName>เอเชีย</orgName>เผยว่าหลังจากที่<orgName>ไทย</orgName>ขอสิทธิ์จัดการแข่ง ขันเจ๊ตสกีเวิลด์คัพกรังด์ปรีซ์จากสมาคมเจ๊ตสกีโลกและได้จัดการแข่งขันขึ้น เมื่อเดือนธ.ค.2551นั้น ทำให้ได้เห็นศักยภาพของกิจกรรมและผลประโยชน์ที่เกิดขึ้นกับ<orgName>ชาติไทย</orgName>ชัดเจน เนื่องจากก่อนหน้านี้เจ๊ตสกีซึ่งเป็นกีฬาใหม่ หลายส่วนงานอาจยังไม่คุ้นเคยและต้องใช้เวลาศึกษารูปแบบต่อเมื่อได้มีการ ประเมินผล และเข้าพบหารือกับผู้ใหญ่เช่นนายวีระศักด์ โควสุรัตน์ ประธานบอร์ด<orgName>การท่องเที่ยวแห่งประเทศไทย</orgName> นายกนกพันธุ์ จุลเกษม ผู้ว่าการ<orgName>การกีฬาแห่งประเทศไทย</orgName>และนายอิทธิพล คุณปลื้ม นายก<orgName>เมืองพัทยา</orgName>ทุกๆท่านต่างเห็นพ้องว่ากิจกรรมมีศักยภาพสร้างประโยชน์ทั้ง ชื่อเสียงความเป็นเลิศทางกีฬาและยังสร้างรายได้ทางการท่องเที่ยวไม่ต่ำกว่า 100 ล้านบาท ทำให้ทุกฝ่ายเห็นว่าควรจะขอสิทธิ์จัดเจ๊ตสกีเวิลด์คัพกรังด์ปรีซ์ในประเทศ ไทยต่อไป</lead>
<neck></neck>
<body><p>แต่ปัญหาในขณะนี้ก็คือการไม่มีหน่วยงานภาครัฐเข้ามา เป็นแม่งานลำพังสมาคมซึ่งเป็นภาคเอกชนมีน้ำหนักดำเนินงานน้อยมาก จนเข้ากลางปีแล้ว ยังไม่สามารถสรุปได้เลยว่าแท้จริงจะมีงบจัดหรือไม่เพราะหากประกาศตัวอย่าง เป็นทางการไปแล้วไม่มีงบจัดคงเสียหายมาก เพราะการจัดทัวร์นาเมนท์ระดับโลกต้องรีบประกาศตัวให้ทีมแข่งได้รับทราบเร็ว ที่สุด เพื่อเตรียมการจัดการต่างๆ เช่นตั้งงบประมาณ หรือการเตรียมขนส่งเรือแข่งและอุปกรณ์เข้ามา ด้านสมาคมเจ๊ตสกีโลกก็รอว่า<orgName>ไทย</orgName>จะดำเนินการต่อเช่นเดิมหรือไม่ ที่ต้องระวังก็คือหลังจากงานปีที่ผ่านมาประสบความสำเร็จชาติคู่แข่งสำคัญ อย่าง<orgName>อเมริกา</orgName> <orgName>กลุ่มยุโรป</orgName>หรือเพื่อนบ้านก็พยายามปรับตัวขึ้นมาอีกเพื่อแข่งกับเราทั้งนี้ เพื่อหาทางออกและแก้ปัญหา อยากให้<orgName>กระทรวงท่องเที่ยวและกีฬา</orgName>รับเป็นแม่งานในการพลักดันกิจกรรมครั้งนี้ โดยตนจะเข้าพบผู้เกี่ยวข้องภายในสัปดาห์นี้เพื่อดำเนินการโดยเร็วที่สุด</p></body>
</news>
