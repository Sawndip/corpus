<teiHeader>
<fileDesc>
<titleStmt>
  <title>ญี่ปุ่นโวลั่นเล็งเข้าตัดเชือกเวิลด์คัพ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=51169  </bibl>
</sourceDesc>
</fileDesc>
</teiHeader>
<news>
<headline><orgName>ญี่ปุ่น</orgName>โวลั่นเล็งเข้าตัดเชือกเวิลด์คัพ</headline>
<lead>โอกาดะ หวังสูง เล็งพาแข้งปลาดิบเข้าตัดเชือกเวิลด์คัพ 2010 หลังควงอีก 3 ทีมซิวตั๋วรอบสุดท้ายแน่นอนแล้ว</lead>
<neck></neck>
<body><p>ทาเคชิ โอกาดะ กุนซือ<orgName>ทีมชาติญี่ปุ่น</orgName> วางเป้าพาทีมสร้างประวัติ ศาสตร์ด้วยการเข้าถึงรอบรองชนะเลิศศึกเวิลด์คัพ 2010 ที่แอฟริกาใต้ให้ได้ หลังคว้าสิทธิลุยรอบสุดท้ายแน่นอนแล้วหลังบุกชนะ<orgName>อุซเบกิสถาน</orgName> 1-0 เช่นเดียวกับ<orgName>ออสเตรเลีย</orgName>ที่บุกเจ๊า<orgName>กาตาร์</orgName> 0-0 ทำให้ทั้งคู่รั้งจ่าฝูงและรองจ่าฝูงโซนเอเชีย กลุ่ม 1 ตามลำดับ ทิ้งห่างอันดับ 3 คือ <orgName>บาห์เรน</orgName>ขาดลอย แม้เหลือเกมอีก 2 นัด </p>
<p>“ขอบคุณความมุมานะของ ผู้เล่น สต๊าฟโค้ช รวมถึงแฟนบอล จนเราได้ผ่านเข้ารอบสุดท้าย แน่นอนว่าเราตื่นเต้น แต่ความท้าทายเพิ่งเริ่มต้นขึ้น เป้าหมายของเราคือเข้าถึงรอบรองชนะเลิศให้ได้” โอกาดะ กล่าวภายหลัง<orgName>ทีมชาติญี่ปุ่น</orgName>ได้เล่นรอบสุดท้ายเป็นสมัยที่ 4 ติดต่อกันตั้งแต่ปี 1998 ซึ่งผลงานดีที่สุดก่อนหน้านี้คือเข้ารอบ 2 ในปี 2002 </p>
<p><orgName>เกาหลีใต้</orgName>เป็นอีกทีมที่การันตีลุยรอบสุดท้ายจากการบุกชนะ<orgName>ยูเออี</orgName> 2-0 รั้งจ่าฝูงกลุ่มบี ส่วน<orgName>เนเธอร์แลนด์</orgName>เป็นทีมแรกของโซนยุโรปที่ได้สิทธิหลังชนะ<orgName>ไอซ์แลนด์</orgName> 2-1 ในกลุ่ม 9 </p>
<p>ด้าน ริโอ เฟอร์ดินานด์ กองหลัง<orgName>ทีมชาติอังกฤษ</orgName> ยังไม่หายเจ็บน่อง หมดสิทธิลงเล่นเกมพบอันดอร์ราที่เวมบลีย์ในวันพุธที่ 10 มิ.ย. นอกจากนี้ แกเร็ท แบร์รี ยังติดโทษแบน 2 ใบเหลืองจากเกมบุกชนะ<orgName>คาซัคสถาน</orgName> 4-0 โดยนัดนี้แบร์รียิงประตูแรกให้<orgName>ทีมสิงโตคำราม</orgName> ส่วนอีก 3 ลูกได้จาก เอมิล เฮสกี, เวย์น รูนีย์ และ แฟรงก์ แลมพาร์ด</p></body>
</news>
