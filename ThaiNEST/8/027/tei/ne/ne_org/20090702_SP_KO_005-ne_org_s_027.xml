<teiHeader>
<fileDesc>
<titleStmt>
  <title>แซมบ้าเขี่ยกระทิงยึดเบอร์หนึ่งลูกหนังโลก ไทยขยับลงไปรั้งอันดับ 117  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090702/19112/%e0%b9%81%e0%b8%8b%e0%b8%a1%e0%b8%9a%e0%b9%89%e0%b8%b2%e0%b9%80%e0%b8%82%e0%b8%b5%e0%b9%88%e0%b8%a2%e0%b8%81%e0%b8%a3%e0%b8%b0%e0%b8%97%e0%b8%b4%e0%b8%87%e0%b8%a2%e0%b8%b6%e0%b8%94%e0%b9%80%e0%b8%9a%e0%b8%ad%e0%b8%a3%e0%b9%8c%e0%b8%ab%e0%b8%99%e0%b8%b6%e0%b9%88%e0%b8%87%e0%b8%a5%e0%b8%b9%e0%b8%81%e0%b8%ab%e0%b8%99%e0%b8%b1%e0%b8%87%e0%b9%82%e0%b8%a5%e0%b8%81%e0%b9%84%e0%b8%97%e0%b8%a2%e0%b8%82%e0%b8%a2%e0%b8%b1%e0%b8%9a%e0%b8%a5%e0%b8%87%e0%b9%84%e0%b8%9b%e0%b8%a3%e0%b8%b1%e0%b9%89%e0%b8%87%e0%b8%ad%e0%b8%b1%e0%b8%99%e0%b8%94%e0%b8%b1%e0%b8%9a117.html  </bibl>
</sourceDesc>
</fileDesc>
</teiHeader>
<news>
<headline><orgName>แซมบ้า</orgName>เขี่ย<orgName>กระทิง</orgName>ยึดเบอร์หนึ่งลูกหนังโลก <orgName>ไทย</orgName>ขยับลงไปรั้งอันดับ 117</headline>
<lead>"<orgName>แซมบ้า</orgName>" <orgName>บราซิล</orgName> แชมป์อเมริกาใต้ ที่เพิ่งเข้าป้ายคว้าแชมป์คอนเฟเดอเรชั่นส์ คัพ 2009 สามารถกลับคืนสู่บัลลังก์ทีมฟุตบอลชายเบอร์หนึ่งของโลกได้อีกครั้ง หลังจัดการเขี่ย "<orgName>กระทิงดุ</orgName>" <orgName>สเปน</orgName> แชมป์ยุโรปที่เคยยึดอันดับ 1 มานานกว่า 1 ปีร่วงลงไปอยู่อันดับ 2 ส่วน "<orgName>ช้างศึก</orgName>" <orgName>ทีมชาติไทย</orgName> หล่นลงไป 1 อันดับต้องรั้งเบอร์ 117 ของ<orgName>โลก</orgName> แถมยังเป็นทีมอันดับ 14 ของ<orgName>ทวีปเอเชีย</orgName>อีกด้วย</lead>
<neck></neck>
<body><p> "<orgName>กระทิงดุ</orgName>" <orgName>สเปน</orgName> แชมป์ยูโร 2008 ที่เพิ่งคว้าอันดับ 3 ศึกคอนเฟเดอเรชั่นส์ คัพ 2009 ต้องตกจากบัลลังก์ทีมฟุตบอลชายเบอร์หนึ่งของโลกเสียแล้ว หลัง<orgName>สหพันธ์ฟุตบอลนานาชาติ</orgName> หรือ<orgName>ฟีฟ่า</orgName> ประกาศผลการจัดอันดับทีมลูกหนังชายรอบโลก หรือ "ฟีฟ่า เวิลด์ แรงกิ้ง" ประจำเดือน ก.ค. ผลปรากฏว่า "<orgName>แซมบ้า</orgName>" <orgName>บราซิล</orgName> ยอดทีมลูกหนังโลกที่เพิ่งเข้าป้ายคว้าแชมป์คอนเฟเดอเรชั่นส์ คัพ เป็นสมัยที่ 3 สามารถขยับจากอันดับ 5 ทะยานขึ้นไปสู่จุดสูงสุดได้อีกครั้ง หลังห่างหายจากตำแหน่งเบอร์หนึ่งของโลกมานานกว่า 2 ปี นับตั้งแต่เดือน ส.ค. ปี 2007 ส่งผลให้ <orgName>สเปน</orgName> ที่เคยยึดครองอันดับ 1 มานานกว่า 1 ปี นับตั้งแต่คว้าแชมป์ 2008 เมื่อช่วงกลางปีก่อน ต้องร่วงลงไปรั้งอันดับ 2 ทันที ส่วน "อัซซูรี่" <orgName>อิตาลี</orgName> แชมป์ฟุตบอลโลก 2006 ยังคงรั้งอันดับ 4 เหมือนเดิม หลังกระเด็นตกรอบแรก คอนเฟเดอเรชั่นส์ คัพ 2009 แบบไม่เป็นท่า </p>
<p>สรุป 10 อันดับแรก 1.<orgName>บราซิล</orgName> 1,672 คะแนน 2.<orgName>สเปน</orgName> 1,590 คะแนน 3.<orgName>ฮอลแลนด์</orgName> 1,379 คะแนน 4.<orgName>อิตาลี</orgName> 1,229 คะแนน 5.<orgName>เยอรมนี</orgName> 1,207 คะแนน 6.<orgName>รัสเซีย</orgName> 1,161 คะแนน 7.<orgName>อังกฤษ</orgName> 1,135 คะแนน 8.<orgName>อาร์เจนตินา</orgName> 1,091 คะแนน 9.<orgName>ฝรั่งเศส</orgName> 1,082 คะแนน 10.<orgName>โครเอเชีย</orgName> 1,031 คะแนน </p>
<p>ส่วน<orgName>ทีมชาติไทย</orgName>ร่วงลงไป 1 อันดับ ส่งผลให้ "<orgName>ช้างศึก</orgName>" ต้องรั้งอันดับ 117 ของโลก มี 290 คะแนน แถมยังเข้าป้ายเป็นทีมอันดับ 14 ของทวีปเอเชียอีกด้วย ขณะที่ "<orgName>จิงโจ้</orgName>" <orgName>ออสเตรเลีย</orgName> ยักษ์ใหญ่จากโซนโอเซียเนียที่ย้ายสำมะโนครัวมาร่วมวงไพบูลย์กับ<orgName>ทวีปเอเชีย</orgName> ขยับขึ้นไปถึง 13 อันดับ จึงทำให้ "<orgName>จิงโจ้</orgName>" ทะยานไปรั้งอันดับ 16 ของ<orgName>โลก</orgName> มี 886 คะแนน พร้อมกับรั้งตำแหน่งเบอร์หนึ่งของ<orgName>ทวีปเอเชีย</orgName>ได้อย่างเหนียวแน่น</p></body>
</news>
