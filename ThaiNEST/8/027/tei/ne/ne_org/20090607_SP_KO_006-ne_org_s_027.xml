<teiHeader>
<fileDesc>
<titleStmt>
  <title>สิงโตซิวชัยนัด6บุกต้อนตือ4-0แซมบ้าฟอร์มเทพ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/15945/%e0%b8%aa%e0%b8%b4%e0%b8%87%e0%b9%82%e0%b8%95%e0%b8%8b%e0%b8%b4%e0%b8%a7%e0%b8%8a%e0%b8%b1%e0%b8%a2%e0%b8%99%e0%b8%b1%e0%b8%946%e0%b8%9a%e0%b8%b8%e0%b8%81%e0%b8%95%e0%b9%89%e0%b8%ad%e0%b8%99%e0%b8%95%e0%b8%b7%e0%b8%ad40%e0%b9%81%e0%b8%8b%e0%b8%a1%e0%b8%9a%e0%b9%89%e0%b8%b2%e0%b8%9f%e0%b8%ad%e0%b8%a3%e0%b9%8c%e0%b8%a1%e0%b9%80%e0%b8%97%e0%b8%9e.html  </bibl>
</sourceDesc>
</fileDesc>
</teiHeader>
<news>
<headline><orgName>สิงโต</orgName>ซิวชัยนัด6บุกต้อนตือ4-0<orgName>แซมบ้า</orgName>ฟอร์มเทพ</headline>
<lead>"<orgName>สิงโตคำราม</orgName>" <orgName>อังกฤษ</orgName> เก็บชัยชนะเป็นนัดที่ 6 ติดต่อกันในศึกฟุตบอลโลกรอบคัดเลือกโซนยุโรป บุกต้อน <orgName>คาซัคสถาน</orgName> 4-0 แม้ ฟาบิโอ คาเปลโล รับลำบากช่วงแรก ขณะที่ "แซมบ้า" บราซิล โชว์ฟอร์มสุดคมบุกถล่ม "<orgName>จอมโหด</orgName>" <orgName>อุรุกวัย</orgName> ด้วยสกอร์เดียวกัน แทบลอยลำเข้ารอบ ส่วน "<orgName>กังหันสีส้ม</orgName>" <orgName>ฮอลแลนด์</orgName>, "<orgName>ซามูไร</orgName>" <orgName>ญี่ปุ่น</orgName>, "<orgName>โสมขาว</orgName>" <orgName>เกาหลีใต้</orgName> และ "<orgName>จิงโจ้</orgName>" <orgName>ออสเตรเลีย</orgName> เป็น 4 ทีมที่ได้เข้ารอบสุดท้ายที่แอฟริกาใต้แน่นอนแล้ว</lead>
<neck></neck>
<body><p> ศึกฟุตบอลโลกรอบคัดเลือกโซนยุโรปกลุ่ม 6 "<orgName>สิงโตคำราม</orgName>" <orgName>อังกฤษ</orgName> จ่าฝูงที่ชนะมา 5 นัดรวด ออกไปเยือน <orgName>คาซัคสถาน</orgName> รองบ๊วยที่เพิ่งมีแค่ 3 แต้ม แต่ ฟาบิโอ คาเปลโล กุนซือของทีมยังขนผู้เล่นชุดที่ดีที่สุดเท่าที่มีอยู่ลงสนามอย่างเต็มที่โดย มี เวย์น รูนีย์ เป็นหัวหอกคู่กับ เอมิล เฮสกีย์ ซึ่งเกมในช่วงแรกเจ้าถิ่นเน้นตั้งรับทำให้ <orgName>อังกฤษ</orgName> เล่นกันลำบากพอสมควร แต่เมื่อถึงนาทีที่ 40 ทีมเยือนก็มาชิงจังหวะขึ้นนำได้เมื่อ สตีเวน เจอร์ราร์ด เปิดบอลจากทางซ้ายไปเสาสองให้ แกเรธ แบร์รี โหม่งย้อนเข้าเสาแรกเป็น 1-0</p>
<p> นาทีสุดท้ายของครึ่งแรก <orgName>อังกฤษ</orgName> มาได้ประตูเพิ่มจากการยิงไกลของ เจอร์ราร์ด จะให้ข้ามหัว อเลกซานเดอร์ โมคิน แต่ถูกปัดออกมาเข้าทางให้ เฮสกีย์ ยิงซ้ำเข้าไปจบครึ่งแรกอังกฤษจึงนำ 2-0 ก่อนที่ครึ่งหลังจะเล่นแบบคุมเกมไปเรื่อยๆ จนนาทีที่ 73 ก็มาได้ประตูที่ 3 เมื่อ เกล็น จอห์นสัน ลุยขึ้นทางขวาเปิดให้ รูนีย์ ยิงจังหวะแรก โมคิน ปัดออกมาแต่ รูนีย์ ยังกลับตัววอลเลย์เป็น 3-0 และอีก 4 นาทีต่อมา แฟรงค์ แลมพาร์ด ซัดจุดโทษปิดท้ายให้ <orgName>อังกฤษ</orgName> ชนะไปท่วมท้น 4-0 เก็บชัยชนะรวดเป็นนัดที่ 6 มี 18 แต้มเต็ม</p>
<p> หลังจบการแข่งขัน ฟาบิโอ คาเปลโล ผู้จัดการ<orgName>ทีมอังกฤษ</orgName> ยอมรับว่าเกมในช่วงแรกค่อนข้างอึดอัดเนื่องจากนักเตะ <orgName>คาซัคสถาน</orgName> คอยไล่บอล และผู้เล่นบางคนหลงตำแหน่งกันไป แต่หลังจากที่ปรับเกมให้เล่นเร็วขึ้นและยิงประตูแรกได้แล้ว ทุกอย่างก็ง่ายขึ้น </p>
<p> "<orgName>หมากรุก</orgName>" <orgName>โครเอเชีย</orgName> เปิดบ้านรับ <orgName>ยูเครน</orgName> ในการเบียดแย่งกันเป็นอันดับ 2 และเริ่มเกมได้ 2 นาที ลูก้า โมดริช ยิงให้เจ้าถิ่นนำ 1-0 แต่จากนั้น <orgName>ยูเครน</orgName> มายิง 2 ลูกรวดจาก อังเดร เชฟเชนโก้ นาทีที่ 13 กับ โอเล็กซานเดอร์ กาย นาทีที่ 54 ก่อนที่ <orgName>โครเอเชีย</orgName> จะบดหนักตีเสมอได้อีกครั้งจาก โมดริช นาทีที่ 68 และช่วงเวลาที่เหลือ โมดริช ยิงชนเสาอีก 2 ครั้งไม่เป็นประตูจบเกมเสมอกันไป 2-2 และผลอีกคู่ เบลารุส ชนะ อันดอร์รา 5-1 สรุปคะแนนกลุ่มนี้ <orgName>อังกฤษ</orgName> 18 แต้ม, <orgName>โครเอเชีย</orgName> 11 แต้ม, <orgName>เบลารุส</orgName> 9 แต้ม และ <orgName>ยูเครน</orgName> 8 แต้ม</p>
<p> ขณะเดียวกัน "<orgName>กังหันสีส้ม</orgName>" <orgName>ฮอลแลนด์</orgName> เป็นทีมแรกจากโซนยุโรปที่เข้ารอบสุดท้าย จากการบุกไปชนะ <orgName>ไอซ์แลนด์</orgName> 2-1 ในกลุ่ม 9 จากประตูของ ไนเจล เดอยอง นาทีที่ 9, มาร์ค ฟานบอมเมล นาทีที่ 16 ก่อนที่ คริสเตียน ซิกูร์ดสสัน จะตีไข่แตกให้เจ้าถิ่นนาทีที่ 88 จึงชนะรวดเป็นนัดที่ 6 มี 18 แต้ม ทิ้งห่าง <orgName>สกอตแลนด์</orgName> ทีมอันดับ 2 เพิ่งมีแค่ 7 แต้ม ไล่ไม่ทันแน่นอนแล้ว</p>
<p> ด้านการแข่งขันโซนอเมริกาใต้ "<orgName>แซมบ้า</orgName>" <orgName>บราซิล</orgName> ออกไปเยือน "<orgName>จอมโหด</orgName>" <orgName>อุรุกวัย</orgName> แล้วอาศัยความแน่นอนในการจบสกอร์ที่เหนือกว่ามากเอาชนะไปได้สบายๆ 4-0 โดยนำห่างก่อน 3-0 จาก ดาเนียล อัลเวส นาทีที่ 12, ฮวน โหม่งนาทีที่ 36 และ หลุยส์ ฟาเบียโน นาทีที่ 52 แต่นาทีที่ 66 ฟาเบียโน โดนใบเหลืองแดงจากการไปพุ่งล้ม ก่อนที่ <orgName>บราซิล</orgName> 10 คนยังได้ประตูเพิ่มอีกจากจุดโทษของ กาก้า นาทีที่ 75 ทำให้ชนะไปขาดลอย มีเพิ่มเป็น 24 แต้ม จาก 13 นัด สถานการณ์น่าจะเข้ารอบได้อย่างไม่มีปัญหา</p>
<p> "ฟ้า ขาว" <orgName>อาร์เจนตินา</orgName> ขนชุดใหญ่รับ โคลัมเบีย หลังจากที่รอบคัดเลือกครั้งล่าสุดเสียฟอร์มไปแพ้ โบลิเวีย ถึง 6-1 โดยช่วงต้นเกมทีมเยือนเร่งทำเกมรุกก่อน ขณะที่เกมของเจ้าถิ่นยังไม่ปะติดปะต่อทำให้จังหวะของ <orgName>โคลัมเบีย</orgName> ดูวูบวาบกว่าแต่ก็ยังทำอะไรกันไม่ได้จนจบครึ่งแรก</p>
<p> ส่วนผลอีกคู่ของโซนนี้ <orgName>โบลิเวีย</orgName> <orgName>เวเนซุเอลา</orgName></p>
<p> ขณะที่การแข่งขันรอบคัดเลือกโซนเอเชีย "<orgName>ซามูไร</orgName>" <orgName>ญี่ปุ่น</orgName> กลายเป็นทีมแรกที่ผ่านเข้ารอบสุดท้ายจากโซนเอเชีย หลังจากที่บุกไปเอาชนะ <orgName>อุซเบกิสถาน</orgName> หวุดหวิด 1-0 จากประตูของ ชินจิ โอคาซากิ นาทีที่ 9 ส่งผลให้ <orgName>ญี่ปุ่น</orgName> มีเพิ่มเป็น 14 แต้ม ขณะที่เหลือการแข่งขันอีก 2 นัดในกลุ่ม 1 ตามด้วย "<orgName>จิงโจ้</orgName>" <orgName>ออสเตรเลีย</orgName> เป็นทีมที่ 2 จากการบุกไปเสมอ กาตาร์ 0-0 มี 14 แต้มเท่ากับ <orgName>ญี่ปุ่น</orgName> และทีมอย่าง <orgName>บาห์เรน</orgName>, <orgName>กาตาร์</orgName> และ <orgName>อุซเบกิสถาน</orgName> ไล่ไม่ทันแล้ว</p>
<p> ส่วนการแข่งขันในกลุ่ม 2 "<orgName>โสมขาว</orgName>" <orgName>เกาหลีใต้</orgName> เข้ารอบสุดท้ายแล้วเช่นกันจากการบุกไปเอาชนะ <orgName>ยูเออี</orgName> 2-0 มีเพิ่มเป็น 14 แต้ม จาก 6 นัด และผลอีกคู่ "<orgName>โสมแดง</orgName>" <orgName>เกาหลีเหนือ</orgName> เสมอ <orgName>อิหร่าน</orgName> 0-0 อันดับคะแนนกลุ่มนี้ <orgName>เกาหลีใต้</orgName> 14 แต้ม, <orgName>เกาหลีเหนือ</orgName> 11 แต้ม, <orgName>ซาอุดีอาระเบีย</orgName> 10 แต้ม, <orgName>อิหร่าน</orgName> 7 แต้ม และ<orgName>ยูเออี</orgName> 1 แต้ม</p></body>
</news>
