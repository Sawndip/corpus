<teiHeader>
<fileDesc>
<titleStmt>
  <title>ผีจ้องซิวกาซียาส-เบนซ์-เกล็น?  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 09:36:02  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_038.html  </bibl>
</sourceDesc>
</fileDesc>
</teiHeader>
<news>
<headline>ผีจ้องซิวกาซียาส-เบนซ์-เกล็น?</headline>
<lead>ในเมื่อขายโด้ออกไปแล้วแต่ยังไม่หน้าใหม่เข้ามา "<orgName>ปีศาจแดง</orgName>" <orgName>แมนฯ ยูไนเต็ด</orgName>ก็ถูกโยงกับนักเตะไปเรื่อยล่าสุดมีข่าวเตรียมเอาคืน <orgName>เรอัล มาดริด</orgName> ยื่นข้อเสนอซื้อตัว อีเกร์ กาซียาส ยอดนายทวาร<orgName>ทีมชาติสเปน</orgName> รวมทั้งเป็นตัวเต็งซิวคาริม เบนเซม่า กองหน้า<orgName>โอลิมปิก ลียง</orgName>ด้วยค่าตัว 30 ล้านปอนด์ แม้กระทั่งเกล็น จอห์นสัน ฟูลแบ็ก<orgName>ทีมชาติอังกฤษ</orgName>ของ <orgName>พอร์ทสมัธ</orgName>ก็ยังไม่เว้น</lead>
<neck><orgName>แมนเชสเตอร์ ยูไนเต็ด</orgName> เตรียมเอาคืน <orgName>เรอัล มาดริด</orgName> อย่างเจ็บแสบ ด้วยการยื่นข้อเสนอซื้อตัว อีเกร์ กาซียาส ยอดนายทวาร<orgName>ทีมชาติสเปน</orgName>มาเฝ้าเสาในช่วงซัมเมอร์นี้ ตามรายงานของ เอล มุนโด้ เดปอร์ติโบ หนังสือพิมพ์แห่ง<orgName>แคว้นกาตาลุนย่า</orgName> เมื่อวันศุกร์ที่ 19 มิ.ย. ที่ผ่านมา      <orgName>แมนฯ ยูไนเต็ด</orgName> กำลังจะได้งบประมาณเสริมทัพในช่วงซัมเมอร์นี้อย่างมโหฬาร หลังจากตอบรับข้อเสนอ 80 ล้านปอนด์ (ราว 4,400 ล้านบาท) ในการปล่อยตัว คริสเตียโน่ โรนัลโด้ ปีกโปรตุกีสให้กับ <orgName>เรอัล มาดริด</orgName> และที่ผ่านมาก็เป็นข่าวกับสตาร์หลายรายทั้ง เฟร์นานโด ตอร์เรส, บิคตอร์ บัลเดส และ โรบิน ฟาน เพอร์ซี่      เอล มุนโด้ เดปอร์ติโบ ไม่ได้ระบุว่า <orgName>แมนฯ ยูไนเต็ด</orgName> จะยื่นข้อเสนอเป็นตัวเลขเท่าไร แต่บอกว่า จะมีการเปิดฉากเจรจาในช่วงสัปดาห์หน้าเป็นต้นไป      เซอร์ อเล็กซ์ เฟอร์กูสัน บรมกุนซือ<orgName>ผีแดง</orgName> ต้องการหาตัวแทนมาเพื่อทดแทน เอ็ดวิน ฟาน เดอร์ ซาร์ นายทวารชาวดัตช์ ที่กำลังจะรีไทร์ในปีหน้า แม้ว่าจะรู้ดีว่า การดึง "ซาน อีเกร์" มาจากเรอัล มาดริด ไม่ใช่เรื่องง่ายแม้แต่น้อยก็ตาม      ทั้งนี้ นี่ไม่ใช่ครั้งแรกที่ กาซียาส ถูกโยงเข้ากับทีมจาก<orgName>เมืองแมนเชสเตอร์</orgName> โดยเมื่อต้นปีที่ผ่านมาก็มีข่าวว่า <orgName>แมนฯ ซิตี้</orgName> พร้อมทุ่มเงินมหาศาลหลักร้อยล้านปอนด์ ดึงนายด่านจอมหนึบมาเฝ้าเสาครั้งหนึ่งแล้ว</neck>
<body><p>เชื่อ<orgName>ผี</orgName>ทุ่ม 1.6 พันล้านได้ตัวเบนซ์</p>
<p><orgName>เดลี่ สตาร์ แท็บลอย์</orgName>ดังของ<orgName>เมืองผู้ดี</orgName> รายงานว่า <orgName>แมนฯ ยูไนเต็ด</orgName> มีท่าทีมั่นใจว่าจะสามารถได้ตัว คาริม เบนเซม่า กองหน้าดาวรุ่งจาก <orgName>โอลิมปิก ลียง</orgName> ด้วยค่าตัว 30 ล้านปอนด์ (ราว 1,650 ล้านบาท)</p>
<p>รายงานระบุว่า สตาร์วัย 21 ซึ่งเนื้อหอมสุดๆ ถูก <orgName>แมนฯ ยูไนเต็ด</orgName> ตามดูฟอร์มมาตลอดสองปีที่ผ่านมา และแม้ว่าก่อนหน้านี้ทาง <orgName>ลียง</orgName> จะยืนยันไม่มีวันปล่อย เบนเซม่า แต่ล่าสุด มีทีท่าว่าทีมดังแห่ง ลีก เอิง พร้อมเจรจาทำธุรกิจด้วยหากได้รับข้อเสนอที่พึงพอใจ</p>
<p>ขณะเดียวกัน <orgName>ลียง</orgName> รู้ดีว่า อาจเป็นเรื่องบ้าบอหากว่าพวกเขาปฏิเสธข้อเสนอก้อนโตที่ยื่นเข้ามาซื้อ เบนเซม่า ซึ่งค่าตัวอาจจะเพิ่มหรือลดลงก็ได้ขึ้นอยู่กับผลงานในฟุตบอลโลก รอบสุดท้าย ตอนปีหน้า</p>
<p> จับตา<orgName>ผี</orgName>ฉกจอห์นสันนาทีสุดท้าย</p>
<p>เดลี่ สตาร์ ยังรายงานว่า <orgName>แมนฯ ยูไนเต็ด</orgName> อาจกลายเป็นตาอยู่ฉกตัว เกล็น จอห์นสัน <orgName>ฟูลแบ็ก</orgName><orgName>ทีมชาติอังกฤษ</orgName>ของ <orgName>พอร์ทสมัธ</orgName> เข้าสังกัดตัดหน้า <orgName>ลิเวอร์พูล</orgName> และ <orgName>เชลซี</orgName> ด้วย </p>
<p>รายงานระบุว่า <orgName>แมนฯ ยูไนเต็ด</orgName> พร้อมทุ่มเงิน 18 ล้านปอนด์ (ราว 990 ล้านบาท) เพื่อกระชากตัว จอห์นสัน เข้าสังกัด </p>
<p>เวลานี้ <orgName>ลิเวอร์พูล</orgName> เชื่อว่า ตนเองมีโอกาสดีกว่า <orgName>เชลซี</orgName> ในการเซ็นสัญญากับ จอห์นสัน ขณะที่ <orgName>แมนฯ ซิตี้</orgName> ซึ่งถูกมองว่าเป็นสโมสรที่สามที่มีเอี่ยวด้วย ได้ออกโรงปฏิเสธแล้วว่า ไม่ใช่พวกตน</p></body>
</news>
