<teiHeader>
<fileDesc>
<titleStmt>
  <title>ปิดฉากลงแล้ว กีฬาเอเชี่ยนยูธเกมส์ ครั้งแรก ที่ประเทศสิงคโปร์  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207070127&tb=N255207  </bibl>
</sourceDesc>
</fileDesc>
</teiHeader>
<news>
<headline>ปิดฉากลงแล้ว กีฬาเอเชี่ยนยูธเกมส์ ครั้งแรก ที่ประเทศสิงคโปร์</headline>
<lead></lead>
<neck></neck>
<body><p>ปิดฉากลงแล้ว สำหรับกีฬาเอเชี่ยนยูธเกมส์ ครั้งแรก ที่ประเทศสิงคโปร์ โดยเมื่อสักครู่ที่ผ่านมา ที่ห้องบอลรูม โรงแรม Swissotel the Stamford นาย Masagos Zulkifli รัฐมนตรีการศึกษาและความสัมพันธ์ในครอบครัว พร้อมด้วยนาย Teo Ser Luck รัฐมนตรีด้านการพัฒนาเยาวชนและกีฬาของ<orgName>สิงคโปร์</orgName> ร่วมเป็นประธานในพิธีปิด ซึ่งเจ้าภาพจัดอย่างเรียบง่าย แต่สร้างความประทับใจให้นักกีฬาและเจ้าหน้าที่ที่เข้าร่วมงาน โดยเฉพาะการแสดงสองชุด ชุดแรก เป็นการร้องเพลงประสานเสียง ในเพลง Asia youth our future ของนักเรียนจากโรงเรียนสอนศิลปะ และชุดสุดท้ายเป็นการแสดงของนักเรียนโรงเรียน Toa Payoh ชื่อชุด จากท้องฟ้า จากสวรรค์ ใช้เวลาในพิธีปิดประมาณ 45 นาที </p>
<p>ในส่วนของ<orgName>ประเทศไทย</orgName> พลตรีจารึก อารีราชการัณย์ เลขาธิการ<orgName>คณะกรรมการโอลิมปิกแห่งประเทศไทย</orgName> , นางสาวศศิธารา พิชัยชาญณรงค์ ปลัด<orgName>กระทรวงการท่องเที่ยวและกีฬา</orgName> และนายธนา ไชยประสิทธิ์ หัวหน้าคณะนักกีฬา<orgName>ไทย</orgName> ร่วมเป็นเกียรติในงาน พร้อมนักกีฬาเยาวชนว่ายน้ำและโบว์ลิ่งของ<orgName>ไทย</orgName> โดยมี เจมบอนด์ ณัฐพงษ์ เกษอินทร์ ฉลามหนุ่มจาก<orgName>เชียงใหม่</orgName> ที่คว้าได้ 2 เหรียญทองและ 1 เหรียญทองแดง เป็นผู้เชิญธงชาติ<orgName>ไทย</orgName>ขึ้นสู่ยอดเสา ก่อนที่ นาย Timothy Fok รองประธาน<orgName>คณะกรรมการโอลิมปิกแห่งเอเชีย</orgName> กล่าวปิดกีฬาเอเชี่ยนยูธเกมส์ครั้งแรกอย่างเป็นทางการ สำหรับการแข่งขันครั้งต่อไป ครั้งที่ 2 จัดขึ้นที่อินชอนของ<orgName>เกาหลีใต้</orgName> อีก 4 ปีข้างหน้า</p></body>
</news>
