<teiHeader>
<fileDesc>
<titleStmt>
  <title>"ศักดิ์ชาย"สมัย 3 นั่งนายกมวยไทย-พร้อมรวม2สมาคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28903168.php?news_id=28903168  </bibl>
</sourceDesc>
</fileDesc>
</teiHeader>
<news>
<headline>"ศักดิ์ชาย"สมัย 3 นั่งนายกมวยไทย-พร้อมรวม2สมาคม</headline>
<lead>ศักดิ์ชาย ทัพสุวรรณ นั่งนายก<orgName>สมาคมมวยไทยสมัครเล่นแห่งประเทศไทย</orgName> เป็นสมัยที่ 3 ติดต่อกัน หลังสโมสรสมาชิกโหวตเลือกแบบเอกฉันท์ ลั่นพร้อมรวมกับ<orgName>สมาคมมวยไทยแห่งประเทศไทย</orgName> เพื่อยุติปัญหา<orgName>องค์กรมวยไทย</orgName>ซ้ำซ้อนภายในปีนี้</lead>
<neck></neck>
<body><p>นายศักดิ์ชาย ทัพสุวรรณ นายก<orgName>สมาคมมวยไทยสมัครเล่นแห่งประเทศไทย</orgName> เป็นประธานในการประชุมใหญ่สามัญประจำปี 2551 ที่ รร.อเล็กซานเดอร์ หัวหมาก เมื่อวันที่ 9 มิ.ย.ที่ผ่านมา โดยมีวาระสำคัญคือการเลือกตั้งนายกสมาคมคนใหม่ ซึ่งที่ประชุมแต่งตั้งให้ นายขจร พราวศรี กรรมการบริหาร<orgName>สมาคมมวยไทยสมัครเล่น</orgName> เป็นประธานในการเลือกตั้ง ซึ่งสโมสรสมาชิกทั้ง 24 สโมสร สนับสนุนให้นายศักดิ์ชายเป็นนายก<orgName>สมาคมมวยไทยสมัครเล่น</orgName>แบบเอกฉันท์เป็นสมัย ที่ 3 ติดต่อกัน</p>
<p>นายก<orgName>สมาคมมวยไทยสมัครเล่นแห่งประเทศไทย</orgName> กล่าวว่า ตามที่<orgName>สหพันธ์สมาคมกีฬานานาชาติ</orgName> (<orgName>ไกสฟ์</orgName>) และ<orgName>คณะกรรมการโอลิมปิกสากล</orgName> (<orgName>ไอโอซี</orgName>) มีคำสั่งให้ไทยแก้ไขปัญหา<orgName>สมาคมมวยไทย</orgName>ซ้ำซ้อนให้เสร็จสิ้นภายในวันที่ 31 ธ.ค.นี้ มิเช่นนั้นจะตัดมวยไทยออกจากการแข่งขันที่<orgName>ไกสฟ์</orgName>และ<orgName>ไอโอซี</orgName>รับรองทุกรายการ โดย<orgName>สมาคมมวยไทยแห่งประเทศไทย</orgName> ที่มีนายสันติภาพ อินทรพัฒน์ เป็นนายกสมาคมและ<orgName>สมาคมมวยไทยสมัครเล่นแห่งประเทศไทย</orgName> ที่ตนเป็นนายกสมาคม จะหารือเพื่อให้ได้ข้อยุติหลังการแข่งขันเอเชี่ยนมาร์เชียลอาร์ตเกมส์ ครั้งที่ 1 วันที่ 1-9 ส.ค.นี้ เชื่อว่าปัญหาทั้งหมดจะยุติอย่างแน่นอน</p>
<p>นายศักดิ์ชาย กล่าวอีกว่า <orgName>ประเทศจีน</orgName>ได้ประสานงานกับ<orgName>สภามวยไทยโลก</orgName> เพื่อขอความช่วยเหลือในการสร้างศูนย์มวยไทยที่กรุงปักกิ่ง ประเทศจีน โดยให้<orgName>สภามวยไทยโลก</orgName>ทำหนังสือคู่มือการเรียนการสอนมวยไทย จากนั้นนำไปแปลเป็นภาษาจีน รวมทั้งขอผู้ฝึกสอนมวยไทยไปช่วยฝึกสอนให้นักมวยชาวจีนที่กรุงปักกิ่งด้วย ซึ่ง<orgName>สภามวยไทยโลก</orgName>จะส่งนายศรชัย สุขเหลือ และนายโชติภูมิ บุญเหลี่ยม ไปเป็นโค้ชให้ในเดือนกรกฎาคม เพื่อฝึกสอนมวยไทยให้โค้ชจีน และโค้ชจีนที่ได้รับการฝึกฝนจะขยายไปสอนตามมณฑลต่างๆ ต่อไป</p></body>
</news>
