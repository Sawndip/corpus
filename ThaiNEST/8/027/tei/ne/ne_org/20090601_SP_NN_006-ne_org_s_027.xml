<teiHeader>
<fileDesc>
<titleStmt>
  <title>"ทอฟฟี่"เตรียมเซ็น"โอเว่น"กลับถิ่นเกิดรับเละวีคละ6ล้าน-"เปเรซ"เอาจริงล่า3ซูเปอร์สตาร์เข้ารังราชัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163871  </bibl>
</sourceDesc>
</fileDesc>
</teiHeader>
<news>
<headline>"<orgName>ทอฟฟี่</orgName>"เตรียมเซ็น"โอเว่น"กลับถิ่นเกิดรับเละวีคละ6ล้าน-"เปเรซ"เอาจริงล่า3ซูเปอร์สตาร์เข้ารังราชัน</headline>
<lead>ห้ามไม่ฟังยั้งไม่อยู่! "<orgName>ราชันชุดขาว</orgName>" <orgName>เรอัล มาดริด</orgName> ในยุคของ ฟลอเรนติโน่ เปเรซ ว่าที่ประธานสโมสคนใหม่แต่หน้าเดิม เตรียมสร้างทัพ"กาลาติกอส 2" ให้เป็นความจริง หลังจากเตรียมเซ็นสัญญา 3 ซูเปอร์สตาร์ดังของวงการลูกหนังมาร่วมทัพให้จงได้</lead>
<neck></neck>
<body><p>โดย 3 ดาวเตะดังกล่าวนั้นประกอบด้วย ริคาร์โด้ กาก้า ยอดมิดฟิลด์พรสวรรค์สูง<orgName>ทีมชาติบราซิล</orgName> ของ "<orgName>ปีศาจแดงดำ</orgName>" <orgName>เอซี มิลาน</orgName> แห่งศึกกัลโช่ เซเรีย อา อิตาลี, คริสเตียโน่ โรนัลโด้ ปีกจอมสับสยอง<orgName>ทีมชาติโปรตุเกส</orgName> ของ "<orgName>ปีศาจแดง</orgName>" <orgName>แมนเชสเตอร์ ยูไนเต็ด</orgName> และคาริม เบนเซม่า หัวหอกดาวรุ่งจอมฮ็อต<orgName>ทีมชาติฝรั่งเศส</orgName> ของ "<orgName>โอแอล</orgName>" <orgName>โอลิมปิก ลียง</orgName> พร้อมกับมีลิสต์รายชื่อนักเตะดังอีกเป็นเข่งทีเดียว</p>
<p>ทั้ง นี้ โอกาสการเข้ามาเป็นประธานสโมสรคนใหม่ของ เปเรซ ค่อนข้างจะใสปิ๊งยิ่งกว่าแก้วคริสตัล หลังจากที่คู่ชิงตำแหน่งอีก 3 คนนั้น เกิดอาการใจมดถอนตัวออกจากการเลือกตั้งไปแล้ว ทำให้ เปเรซ เข้าวินอย่างแน่นอน และจากการที่ตัวเขาเป็นคนชอบซื้อซูเปอร์สตาร์มาประดับทีมนั้น ทำให้เป็นที่คาดกันว่า ดารานักเตะอีกมากมายจะเดินหน้าเข้าสู่ซานดิอาโก้ เบอร์นาเบว อย่างแน่นอน หลังจากปีนี้ปล่อยให้คู่ปรับตลอดกาลอย่าง "<orgName>เจ้าบุญทุ่ม</orgName>" <orgName>บาร์เซโลน่า</orgName> ผงาดคว้าได้ถึง 3 แชมป์ปล่อยให้<orgName>กองทัพราชันชุดขาว</orgName>ต้องนอนป่วยยิ่งกว่าเสือเจ็บ </p>
<p>สำหรับ เปเรซ เคยประกาศศักดาถึงความยิ่งใหญ่กับ <orgName>เรอัล มาดริด</orgName> มาแล้ว ระหว่างปี 2000-2006 ด้วยการกวาดบรรดาซูเปอร์สตาร์ลูกหนังโลกมาอยู่ในทีมอย่างมาก แต่ก็ประสบความล้มเหลวในการมีนักเตะกาลาติกอสยุคแรก คือ ซีเนดีน ซีดาน, หลุยส์ ฟีโก้, เดวิด เบ๊คแฮม, โรแบร์โต้ คาร์ลอส และโรนัลโด้ ที่มือเปล่านานถึง 4 ปีเต็ม แต่ในยุคของเขาก็คว้าแชมป์ยูฟ่า แชมเปี้ยนส์ลีกได้สำเร็จในปี 2001</p>
<p>ซึ่ง โฟกัสของ เปเรซ คงจะไม่พ้น โรนัลโด้ ที่เพิ่งออกมาสับเละแทคติคของ เซอร์อเล็กซ์ เฟอร์กูสัน กุนซือ<orgName>แมนฯยูฯ</orgName> ว่า ห่วยแตกและเป็นเหตุผลสำคัญที่ทำให้ทีมต้องแพ้ <orgName>บาร์เซโลน่า</orgName> ไปแบบเสียเชิง 0-2 ชวดแชมป์ยูฟ่า แชมเปี้ยนส์ลีก ซึ่งจุดนี้น่าจะทำให้เป็นขนวนสำคัญที่ โรนัลโด้ อาจจะต้องระเห็จออกจากรังโอลด์ แทรฟฟอร์ด รวมถึงการที่ตัวเขามีข่าวว่า ต้องการที่จะย้ายทีมอีกด้วย โดยในตอนนี้ได้มีการอ้างว่า มาดริด ได้ยื่นเงินทาบ โรนัลโด้ ด้วยมูลค่ามหาศาลถึง 80 ล้านปอนด์เลยทีเดียว</p>
<p>ขณะ ที่ กาก้า นั้น เปเรซ ยืนยันว่า เขามีสัมพันธ์ที่ดีกับ อาเดรียโน่ กัลเลียนี่ รองประธาน<orgName>สโมสรมิลาน</orgName> และน่าจะปล่อยให้ กาก้า ย้ายทีมได้ง่ายขึ้น อย่างไรก็ตามกรณีของ เบนเซม่า นั้น จะต้องขับเคี่ยวแย่งกับ <orgName>แมนฯยูไนเต็ด</orgName> ที่เตรียมปล่อย คาร์ลอส เตเวซ ออกจากทีมเนื่องจากหมดสัญญา และขาย นานี่, พาร์ค จี ซอง รวมไปถึง โทมัสซ์ คุทซ์แซค เพื่อรวบรวมเงินมาล่าตัวดาวรุ่ง<orgName>ฝรั่งเศส</orgName>ผู้นี้อีกด้วย</p>
<p>ทาง ด้าน ไมเคิล โอเว่น หัวหอกอดีต<orgName>ทีมชาติอังกฤษ</orgName> ที่กำลังจะหมดสัญญากับ "<orgName>สาลิกาดง</orgName>" <orgName>นิวคาสเซิ่ล</orgName> น้องใหม่เดอะแชมเปี้ยนชิพ เตรียมจะปลดแอกตัวเอง และไม่ยอมเล่นในระดับดิวิชั่น 2 ด้วยการเข้าเจรจากับ "<orgName>ทอฟฟี่สีน้ำเงิน</orgName>" <orgName>เอฟเวอร์ตัน</orgName> ทีมในถิ่นเกิดของเขาและเชียร์มาตั้งแต่เด็ก</p>
<p>โดย ล่าสุด เดวิด มอยส์ ผู้จัดการทีมของ<orgName>ทอฟฟี่เมน</orgName> เตรียมจะคุยกับ โอเว่น หลังจากจบเกมเอฟเอ คัพ นัดชิงชนะเลิศ พร้อมกับจะมอบสัญญา 3 ปีและค่าเหนื่อยมหาศาล 110,000 ปอนด์ หรือเฉียด 6 ล้านบาทให้พิจารณา คาดกันว่า โอเว่น จะเซ็นสัญญาแน่ แม้ว่าตัวเขาจะเคยลงเตะให้กับ "<orgName>หงส์แดง</orgName>" <orgName>ลิเวอร์พูล</orgName> ทีมคู่ปรับร่วมเมืองของ<orgName>เอฟเวอร์ตัน</orgName>ก็ตาม</p>
<p>พิพากษาลูกหนังโลก ตัดสินโดย บี แหลมสิงห์</p>
<p># กัลโช่ เซเรีย อา อิตาลี</p>
<p>20.00 น. <orgName>เจนัว</orgName>-<orgName>เลซเช่</orgName> <orgName>เจนัว</orgName> ต่อ ลูกครึ่ง ต่อดีกว่า</p>
<p>20.00 น. <orgName>ยูเวนตุส</orgName>-<orgName>ลาซิโอ ยูเว่</orgName> ต่อ ลูกครึ่ง น่าต่อ</p>
<p>20.00 น. <orgName>นาโปลี</orgName>-<orgName>คิเอโว่</orgName> <orgName>นาโปลี</orgName> ต่อ 1 ลูก กัดฟันรอง</p>
<p>20.00 น. <orgName>โบโลญญ่า</orgName>-<orgName>คาตาเนีย</orgName> <orgName>โบโลญญ่า</orgName> ต่อ 2 ลูก รองดีกว่า</p>
<p>20.00 น. <orgName>ปาแลร์โม่</orgName>-<orgName>ซามพ์โดเรีย</orgName> <orgName>ปาแลร์โม่</orgName> ต่อ ครึ่งควบลูก ต้องต่อ</p>
<p>20.00 น. <orgName>ฟิออเรนติน่า</orgName>-<orgName>เอซี มิลาน</orgName> <orgName>ฟิออฯ</orgName> ต่อ เสมอควบครึ่ง รองดีกว่า</p>
<p>20.00 น. <orgName>อูดิเนเซ่</orgName> - <orgName>กายารี่</orgName> <orgName>อูดิเนเซ่</orgName> ต่อ ครึ่งควบลูก ต้องต่อ</p>
<p>20.00 น. <orgName>อินเตอร์</orgName>-<orgName>อตาลันต้า</orgName> <orgName>อินเตอร์</orgName> ต่อ ลูกครึ่ง ต่อดีกว่า</p>
<p>20.00 น. <orgName>เรจจิน่า</orgName>-<orgName>เซียน่า</orgName> <orgName>เรจจิน่า</orgName> ต่อ เสมอควบครึ่ง วางเจ้าบ้าน</p>
<p>20.00 น. <orgName>โรม่า</orgName>-<orgName>โตริโน่</orgName> <orgName>โรม่า</orgName> ต่อ ครึ่งควบลูก เชียร์เจ้าถิ่น</p>
<p># ลา ลีกา สเปน</p>
<p>22.00 น. <orgName>เอสปันญ่อล</orgName> - <orgName>มาลาก้า</orgName> <orgName>เอสปันญ่อล</orgName> ต่อ ครึ่งลูก ต่อไปโลด</p>
<p>22.00 น. <orgName>นูมานเซีย</orgName> - <orgName>เซบีย่า</orgName> <orgName>เซบีญ่า</orgName> ต่อ ครึ่งลูก วางทีมเยือน</p>
<p>00.00 น. <orgName>โอซาซูน่า</orgName> - <orgName>เรอัล มาดริด</orgName> <orgName>โอซาซูน่า</orgName>ต่อ ครึ่งลูก ต้องรอง</p>
<p>00.00 น. <orgName>ราซิ่ง ซานตานเดร์</orgName> - <orgName>เกตาเฟ่</orgName> <orgName>เกตาเฟ่</orgName> ต่อ เสมอควบครึ่ง รองดีกว่า</p>
<p>00.00 น. <orgName>เบติส</orgName>-<orgName>บายาโดลิด</orgName> <orgName>เบติส</orgName> ต่อ ครึ่งลูก ต่อยาว</p>
<p>00.00 น. <orgName>คิฆอน</orgName>-<orgName>อูเอลบา</orgName> <orgName>คิฆอน</orgName> ต่อ 1 ลูก ต่อไปเลย</p></body>
</news>
