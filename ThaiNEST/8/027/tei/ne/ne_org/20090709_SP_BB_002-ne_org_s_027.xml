<teiHeader>
<fileDesc>
<titleStmt>
  <title>กีฬารอบโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/09/news_29074017.php?news_id=29074017  </bibl>
</sourceDesc>
</fileDesc>
</teiHeader>
<news>
<headline>กีฬารอบโลก</headline>
<lead></lead>
<neck></neck>
<body><p>"แลนซ์" ขึ้นนำร่วมปั่นตูร์</p>
<p>การแข่งขันจักรยานทางไกล "ตูร์ เดอ ฟรองซ์" ช่วงที่ 4 ประเภททีมไทม์-ไทรอัล ระยะทาง 39 กม. เส้นทางรอบเมืองมองต์เปลิเยร์ ประเทศฝรั่งเศส เมื่อวันที่ 7 ก.ค. ปรากฎว่า <orgName>ทีมแอสตานา</orgName> คว้าแชมป์ในช่วงนี้ไปครอง ด้วยเวลารวม 46.29 นาที ตามด้วย<orgName>ทีมการ์มิน</orgName> และ<orgName>ซาโซแบงก์</orgName> เวลาตามหลัง 18 และ 40 วินาทีตามลำดับ ส่วนผู้สวมเสื้อเหลืองยังเป็นของ ฟาเบียง แคนเซลลารา นักปั่นชาวสวิสของ<orgName>ทีมซาโซา แบงก์</orgName> เวลา 10.38.07 ชม. ที่ทำเวลาเท่ากับ แลนซ์ อาร์มสตรอง แชมป์ 7 สมัยชาว<orgName>อเมริกัน</orgName> จาก<orgName>ทีมแอสตานา</orgName>ที่ซิวแชมป์ช่วงนี้ ขณะที่อันดับ 3 อัลแบร์โต คอนตาดอร์ จากสเปน เพื่อนร่วมแอสตานา เวลาตามหลัง 19 วินาที</p>
<p>ฟอสเตอร์ต่อสัญญา4ปี</p>
<p>เบน ฟอสเตอร์ นายทวาร<orgName>ทีมชาติอังกฤษ</orgName> ตกลงต่อสัญญากับ <orgName>แมนฯ ยูไนเต็ด</orgName> ออกไปอีก 4 ปี หลังจากได้ข้อเสนอสัญญาใหม่ ทำให้ ฟอสเตอร์ จะมีสัญญากับทีมไปจนถึงปี 2013 โดย "เฟอร์กี้" เซอร์อเลกซ์ เฟอร์กูสัน เชื่อว่านายทวารรายนี้เป็นผู้รักษาประตูหนุ่มที่ดีที่สุดคนหนึ่งของ<orgName>อังกฤษ</orgName> และน่าจะเป็นตัวตายตัวแทนของ เอ็ดวิน ฟานเดอร์ซาร์ แต่ที่ผ่านมา ฟอสเตอร์ วัย 26 ปี ที่เล่น<orgName>ทีมชาติอังกฤษ</orgName>มาแล้ว 2 นัด มักจะประสบปัญหาการบาดเจ็บบ่อยครั้ง แม้ว่าจะทำผลงานช่วยเซฟจุดโทษให้ทีมเอาชนะ "<orgName>ไก่เดือยทอง</orgName>" <orgName>สเปอร์ส</orgName> ในนัดชิงชนะเลิศ คาร์ลิง คัพ เมื่อเดือน มี.ค. </p>
<p><orgName>มิลาน</orgName>เซ็นออนเยวู</p>
<p>"<orgName>ปีศาจแดงดำ</orgName>" <orgName>เอซี มิลาน</orgName> ทำเซอร์ไพรส์คว้าตัว โอกูชิ ออนเยวู กองหลัง<orgName>ทีมชาติสหรัฐ</orgName>ชุดรองแชมป์ คอนเฟเดอเรชั่นส์ คัพ มาร่วมทีมแบบไม่มีค่าตัวด้วยสัญญา 3 ปี หลังจากที่กองหลังวัย 27 ปี หมดสัญญากับ สตองดาร์ ลีแอช ต้นสังกัดเก่าและก่อนหน้านี้เคยป็นข่าวกับ "<orgName>ราชันชุดขาว</orgName>" <orgName>รีล มาดริด</orgName> เช่นกัน โดยแม้ว่า ออนเยวู จะเป็นชาวอเมริกัน แต่ก็ได้พาสปอร์ตของ<orgName>เบลเยียม</orgName>เรียบร้อยแล้ว ทำให้ <orgName>มิลาน</orgName> ไม่ติดปัญหาเรื่องนักเตะนอกอียูแต่อย่างใด </p>
<p>วอซเนียซกี้ลิ่วรอบ2ศึกสวีดิช</p>
<p>แคโรไลน์ วอซเนียซกี้ นักหวดสาวมือ 1 ของรายการจาก<orgName>เดนมาร์ก</orgName> โชว์ฟอร์มเหนือชั้น ไล่ยำ โซเฟีย อาร์วิดส์สัน มือไร้อันดับของเจ้าถิ่น ขาดลอย 2-0 เซต 6-1, 6-3 ในการแข่งขันเทนนิสดับเบิลยูทีเอ ทัวร์ รายการ สวีดิช โอเพ่น บนคอร์ตดิน ที่ประเทศสวีเดน ชิงเงินรางวัลรวม 220,000 ดอลลาร์สหรัฐ ประเภทหญิงเดี่ยว รอบแรก เมื่อวันที่ 7 ก.ค. ส่วนผลคู่อื่น โดมินิก้า ซิบุลโควา (2-<orgName>สโลวะเกีย</orgName>) ชนะ แซนดรา โรมา (<orgName>สวีเดน</orgName>) 6-3, 2-6, 6-1, ฟลาเวีย เพนเนตตา (3-<orgName>อิตาลี</orgName>) ชนะ ฟรานเชสก้า สเคียโวเน่ (<orgName>อิตาลี</orgName>) 6-2, 7-5, มาเรีย โฮเซ่ มาร์ติเนซ (<orgName>สเปน</orgName>) ชนะ คาเอีย คาเนปี (4-<orgName>สเปน</orgName>) 6-1, 7-6 (7-1), นูเรีย ลากอสเตรา (<orgName>สเปน</orgName>) ชนะ อายูมิ โมริตะ (<orgName>ญี่ปุ่น</orgName>) 4-6, 6-0, 6-2, มาเรีย คิริเลนโก (<orgName>รัสเซีย</orgName>) ชนะ อีรินา เบอร์ยาช็อค (<orgName>ยูเครน</orgName>) 6-0, 6-4</p></body>
</news>
