<teiHeader>
<fileDesc>
<titleStmt>
  <title>เซเรนาชิง2ปีซ้อน น้องนกลิ่วตัดเชือก  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=55204  </bibl>
</sourceDesc>
</fileDesc>
</teiHeader>
<news>
<headline>เซเรนาชิง2ปีซ้อน น้องนกลิ่วตัดเชือก</headline>
<lead>เซเรนา เอาตัวรอดจากแมตช์พอยต์พลิกชนะ ดีเมนเทียวา เข้าชิงวิมเบิลดัน 2 ปีติด</lead>
<neck></neck>
<body><p>เซเรนา วิลเลียมส์ อดีตแชมป์ 2 สมัย เซฟแมตช์พอยต์ขณะตามหลัง 4-5 ในเซตตัดสิน ก่อนพลิกชนะ เอเลนา ดีเมนเทียวา มือวางอันดับ 4 จาก<orgName>รัสเซีย</orgName> 6-7 (4/7), 7-5, 8-6 ในรอบรองชนะเลิศ เทนนิสแกรนด์สแลมคอร์ตหญ้า เมื่อวานนี้</p>
<p>มือวางอันดับ 2 ชาว<orgName>อเมริกัน</orgName> จะพบผู้ชนะระหว่าง “แชมป์เก่า” วีนัส วิลเลียมส์ กับ ดินารา ซาฟินา มือ 1 โลกชาว<orgName>รัสเซีย</orgName></p>
<p>ด้าน เลย์ตัน ฮิวอิตต์ อดีตมือ 1 โลกชาวออสซี เทคะแนนให้ แอนดี เมอร์เรย์ มือ 3 ของโลกชาว<orgName>สกอตแลนด์</orgName> ชนะ แอนดี ร็อดดิก ในรอบรองชนะเลิศชายเดี่ยววันนี้</p>
<p>“ผมคิดว่าเป็นเรื่องยากอีกครั้งสำหรับร็อดดิกที่จะชนะ หาก เมอร์เรย์เล่นได้ท็อปฟอร์ม ผมคิดว่าเขาดีกว่าร็อดดิกมาก” ฮิวอิตต์ กล่าว หลังแพ้มือวางอันดับ 6 ชาว<orgName>อเมริกัน</orgName> 3-6, 7-6 (12/10), 6-7 (1/7), 6-4, 4-6 ในรอบก่อนรองชนะเลิศ โดยเสริมว่าเมอร์เรย์พัฒนาขึ้นมากจาก 3 ปีที่แล้วที่เคยชนะร็อดดิกในรายการนี้ ขณะที่จุดแข็งและจุดอ่อนของร็อดดิกยังเหมือนเดิม</p>
<p>เมอร์เรย์ผ่านเข้าตัดเชือก ด้วยชัยชนะเหนือ ฮวน คาร์ลอส เฟอร์เรโร (<orgName>สเปน</orgName>) 7-5, 6-3, 6-2</p>
<p>ขณะที่ในประเภทเยาวชนหญิง “น้องนก” นพวรรณ เลิศชีวกานต์ มือวางอันดับ 4 ยังรักษาความหวังลุ้นแชมป์ หลังเอาชนะ ซิลเวีย นีริช (<orgName>โครเอเชีย</orgName>-11) 6-4, 6-4 ผ่านเข้ารอบรองชนะเลิศ พบกับ ผู้ชนะระหว่าง ไทมี บาบอส (<orgName>ฮังการี</orgName>-6) กับ คิวรีน เลมอยน์ (<orgName>เนเธอร์แลนด์</orgName>) </p></body>
</news>
