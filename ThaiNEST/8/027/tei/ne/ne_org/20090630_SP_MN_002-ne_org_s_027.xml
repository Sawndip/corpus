<teiHeader>
<fileDesc>
<titleStmt>
  <title>"ซาฟินา" แซงชนะเข้าตัดเชือกวิมเบิลดันชน "วีนัส"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-30 22:20:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000074135  </bibl>
</sourceDesc>
</fileDesc>
</teiHeader>
<news>
<headline>"ซาฟินา" แซงชนะเข้าตัดเชือกวิมเบิลดันชน "วีนัส"</headline>
<lead>ดินารา ซาฟินา นักหวดสาวมือ 1 ของ<orgName>โลก</orgName> เสียเซตแรกให้กับ ซาบีน ลิซิคกี คู่แข่งชาว<orgName>เยอรมัน</orgName> ก่อนแซงเอาชนะ 2-1 เซต กรุยทางเข้ารอบตัดเชือก ประเภทหญิงเดี่ยว ศึกวิมเบิลดัน ไปเจอกับแชมป์เก่า วีนัส วิลเลียมส์</lead>
<neck></neck>
<body><p>เทนนิสแกรนด์สแลมบนคอร์ตหญ้า รายการวิมเบิลดัน ณ สังเวียน ออล อิงแลนด์ คลับ กรุงลอนดอน ประเทศอังกฤษ เมื่อวันอังคารที่ 30 มิถุนายน พ.ศ.2552 เป็นการแข่งขันในประเภทหญิงเดี่ยว รอบ 8 คนสุดท้าย</p>
<p> เริ่มที่ วีนัส วิลเลียมส์ แชมป์เก่า 2 สมัยล่าสุดชาว<orgName>อเมริกัน</orgName> มือ 3 ของรายการ ยังคงความยอดเยี่ยมด้วยการไล่ต้อน อักเนียซกา รัดวานสกา มือ 11 ของรายการจาก<orgName>โปแลนด์</orgName> 2-0 เซต 6-1, 6-2 โดยใช้เวลาเพียง 68 นาที เข้าสู่รอบรองชนะเลิศอย่างง่ายดาย และมีลุ้นทาบสถิติของ สเตฟฟี กราฟ ตำนานชาว<orgName>เยอรมัน</orgName>ที่คว้าแชมป์ 3 ปีซ้อนในปี 1991-1993</p>
<p> ขณะที่ในเซนเตอร์ คอร์ต ดินารา ซาฟินา หมายเลข 1 ของโลกชาว<orgName>รัสเซีย</orgName> ดวลกับ ซาบีน ลิซิคกี แร็กสาวจาก<orgName>เมืองเบียร์</orgName> ซึ่งเซตแรกน้องสาวของ มารัต ซาฟิน เสียท่าไปก่อน แต่ยังฮึดขึ้นไล่กลับมาในเซตที่ 2 จนเสมอ 1-1</p>
<p> เข้าสู่เซต 3 ซาฟินา เบรกเสิร์ฟตั้งแต่เกมแรก แต่ก็ถูกเบรกคืนในเกมถัดมา กระนั้นยังเบรกได้อีกครั้งในเกมที่ 3 ทำให้นำ 2-1 จากนั้น รูปเกมก็เป็นไปแบบวันเวย์ก่อนที่มือ 1 ของรายการจะบดเอาชนะไปในที่สุด 2-1 เซต 6-7 (5/7), 6-4, 6-1 โดยใช้เวลาทั้งสิ้น 2 ชั่วโมง 28 นาทีผ่านเข้ารอบตัดเชือกไปพบกับ วีนัส</p>
<p> ซึ่งหลังจบแมตช์ ซาฟินา ให้สัมภาษณ์ว่า “ฉันดีใจที่เข้ารอบรองชนะเลิศ เซตแรกฉันมีโอกาสหลายครั้งแต่ทำไม่ได้เอง และเหมือนจะเป็นซานตาคลอสที่แจกคะแนนจากการเสียดับเบิลฟอลท์บ่อย แต่สภาพจิตใจที่แข็งแกร่งช่วยให้ฉันกลับมาได้ ส่วนการเจอ วีนัส ในรอบหน้าคงเป็นงานหนัก เพราะเธอเล่นบนคอร์ตหญ้าได้ดีมาก”</p>
<p> ส่วนอีกคู่หนึ่งในรอบตัดเชือกเป็นการปะทะกันระหว่าง เอเลนา ดีเมนเทียวา กับ เซเรนา วิลเลียมส์ โดย ดีเมนเทียวา มือ 4 ของรายการจาก<orgName>รัสเซีย</orgName>ผ่านเข้ารอบได้จากการปราบ ฟรานเชสกา สเคียโวเน 2 เซตรวด 6-2, 6-2 ส่วน เซเรนา หมายเลข 2 ของ<orgName>โลก</orgName>ก็หวด วิคตอเรีย อซาเรนกา มือ 8 จาก<orgName>เบลารุส</orgName>อย่างไม่ยากเย็น 2 เซตรวดเช่นกัน 6-2, 6-3</p>
<p> ผลเทนนิสแกรนด์สแลม วิมเบิลดัน ประเภทหญิงเดี่ยว รอบ 8 คนสุดท้าย</p>
<p> วีนัส วิลเลียมส์ (<orgName>สหรัฐฯ</orgName> / มือ 3) ชนะ อักเนียซกา รัดวานสกา (<orgName>โปแลนด์</orgName> / มือ 11) 2-0 เซต 6-1, 6-2</p>
<p> ดินารา ซาฟินา (<orgName>รัสเซีย</orgName> / มือ 1) ชนะ ซาบีน ลิซิคกี (<orgName>เยอรมนี</orgName>) 2-1 เซต 6-7 (5/7), 6-4, 6-1</p>
<p> เอเลนา ดีเมนเทียวา (<orgName>รัสเซีย</orgName> / มือ 4) ชนะ ฟรานเชสกา สเคียโวเน (<orgName>อิตาลี</orgName>) 2-0 เซต 6-2, 6-2</p>
<p> เซเรนา วิลเลียมส์ (<orgName>สหรัฐฯ</orgName> / มือ 2) ชนะ วิคตอเรีย อซาเรนกา (<orgName>เบลารุส</orgName> / มือ 8) 2-0 เซต 6-2, 6-3</p></body>
</news>
