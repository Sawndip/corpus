<teiHeader>
<fileDesc>
<titleStmt>
  <title>"แทมมี่"ฉลุยรอบ2 หวดหญิงคู่ที่ถิ่นผู้ดี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090612/16737/%e0%b9%81%e0%b8%97%e0%b8%a1%e0%b8%a1%e0%b8%b5%e0%b9%88%e0%b8%89%e0%b8%a5%e0%b8%b8%e0%b8%a2%e0%b8%a3%e0%b8%ad%e0%b8%9a2%e0%b8%ab%e0%b8%a7%e0%b8%94%e0%b8%ab%e0%b8%8d%e0%b8%b4%e0%b8%87%e0%b8%84%e0%b8%b9%e0%b9%88%e0%b8%97%e0%b8%b5%e0%b9%88%e0%b8%96%e0%b8%b4%e0%b9%88%e0%b8%99%e0%b8%9c%e0%b8%b9%e0%b9%89%e0%b8%94%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>"แทมมี่"ฉลุยรอบ2 หวดหญิงคู่ที่ถิ่นผู้ดี</headline>
<lead>"แทมมี่" แทมมารีน ธนสุกาญจน์ นักหวดสาว<orgName>ไทย</orgName> ตบเท้าผ่านเข้าสู่รอบ 2 หญิงคู่ ศึกเทนนิส "เอกอน คลาสสิก" ที่ประเทศอังกฤษ ได้สำเร็จ หลังจับคู่กับ ยาโรสลาวา ชเวโดวา จาก<orgName>คาซัคสถาน</orgName> ก่อนเป็นฝ่ายเฉือนชนะคู่แข่ง 2-1 เซต</lead>
<neck></neck>
<body><p>เทนนิสคอร์ตหญ้ารายการ "เอกอน คลาสสิก" ชิงเงินรางวัลรวม 220,000 ดอลลาร์<orgName>สหรัฐ</orgName> ที่เมืองเบอร์มิงแฮม ประเทศอังกฤษ เมื่อวันที่ 10 มิถุนายน "แทมมี่" แทมมารีน ธนสุกาญจน์ นักหวดสาว<orgName>ไทย</orgName>ที่เพิ่งกระเด็นตกรอบหญิงเดี่ยวต้องลงแข่งในประเภทหญิงคู่ รอบแรก ด้วยการจับคู่กับ ยาโรสลาวา ชเวโดวา จาก<orgName>คาซัคสถาน</orgName> เพื่อเผชิญหน้ากับ มาริยา โคริทเซวา จาก<orgName>อุซเบกิสถาน</orgName> กับ ทาเทียนา พูเช็ค จาก<orgName>เบลารุส</orgName> </p>
<p>เริ่มเซตแรก คู่ของ "แทมมี่" สามารถเบรกเกมเสิร์ฟของคู่แข่งเอาไว้เกือบทั้งหมด ก่อนเป็นฝ่ายขึ้นนำไปก่อน 1-0 เซต ด้วยสกอร์ 6-2 แต่เมื่อเข้าสู่เซตที่ 2 คู่ของ "แทมมี่" กลับฟอร์มแผ่วลงไปแบบดื้อๆ ก่อนเป็นฝ่ายแพ้ไปแบบขาดลอย 0-6 จึงทำให้เกมคู่นี้ต้องตัดสินกันในช่วงไทเบรก ก่อนที่คู่ของนักหวดสาว<orgName>ไทย</orgName>เป็นฝ่ายเฉือนชนะ 11-9 ส่งผลให้คู่ของ "แทมมี่" ผ่านเข้าสู่รอบ 2 ได้สำเร็จ พร้อมกับไปยืนรอพบผู้ชนะคู่ระหว่าง อักคุล อมันมูลาโนวา จาก<orgName>อุซเบกิสถาน</orgName> และ อนาสตาเชีย โรดิโอโนวา จาก<orgName>รัสเซีย</orgName> ที่ต้องเผชิญหน้ากับ อบิกาลี สเปียร์ส และ ราเคล คอปส์ โจนส์ สองสาวจาก<orgName>สหรัฐ</orgName> ซึ่งเป็นคู่มือ 4 ของรายการนี้</p></body>
</news>
