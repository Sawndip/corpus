<teiHeader>
<fileDesc>
<titleStmt>
  <title>มิลานทุบฟิออฯ2-0ยึดที่3ลาน้ามัลสวย  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-05-31 22:28:48  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090531_117.html  </bibl>
</sourceDesc>
</fileDesc>
</teiHeader>
<news>
<headline><orgName>มิลาน</orgName>ทุบ<orgName>ฟิออฯ</orgName>2-0ยึดที่3ลาน้ามัลสวย</headline>
<lead>ริคาร์โด้ กาก้า ควง อเล็กซานเดร ปาโต้ ส่องคนละเม็ดช่วย "<orgName>ปีศาจแดง-ดำ</orgName>" <orgName>เอซี มิลาน</orgName> บุกปราบ <orgName>ฟิออเรนติน่า</orgName> ถึงถิ่น 2-0 ยึดที่ 3 ตีตั๋วชปล.รอบแบ่งกลุ่ม ส่งท้าย <orgName>เปาโล มัลดินี่</orgName> สุดสวย ส่วน "<orgName>ม่วงมหากาฬ</orgName>" รั้งที่ 4 ต้องไปเล่น รอบคัดเลือก รอบ 3 ถ้วยหูใหญ่</lead>
<neck></neck>
<body><p>กัลโช่ เซเรีย อา อิตาลี </p>
<p><orgName>ฟิออเรนติน่า</orgName> 0 - <orgName>เอซี มิลาน</orgName> 2 </p>
<p>"<orgName>ม่วงมหากาฬ</orgName>" <orgName>ฟิออเรนติน่า</orgName> ทีมอันดับ 4 เปิด สตาดิโอ อาร์เตมิโอ ฟรังคี่ รับการมาเยือนของ "<orgName>ปีศาจแดง-ดำ</orgName>" <orgName>เอซี มิลาน</orgName> ทีมอันดับ 3 โดยมีเดิมพันที่ 3 ของตาราง</p>
<p>เกมนี้เจ้าบ้านปราศจาก เฟลิเป้ เมโล่ และ ดาริโอ ดาอิเนลลี่ ที่ติดโทษแบน แต่ยังมี อัลแบร์โต้ จิลาร์ดิโน่ พร้อมลงยิงทีมเก่า</p>
<p>ด้านผู้มาเยือนต้องไร้ มัสซิโม อัมโบรซินี่ ที่ถูกพักแข้งเช่นกัน เกมรุกฝากความหวังไว้กับ ริคาร์โด้ กาก้า, คลาเรนซ์ เซดอร์ฟ และ ฟิลิปโป้ อินซากี้</p>
<p>เริ่มเกมขึ้นมาเป็น <orgName>มิลาน</orgName> ที่ได้โอกาสก่อน เมื่อ มาเร็ค แยนคูลอฟสกี้ ลากลุยขึ้นมา ก่อนซัดด้วยขวา บอลพุ่งหลุดกรอบออกหลังไป</p>
<p>เจ้าถิ่นมีลุ้นเช่นกัน สเตฟาน โจเวติช เปิดลูกเตะมุมให้ อเลสซานโดร กัมเบรินี่ เติมขึ้นมาโหม่ง บอลไปเข้ามือ เนลสัน ดิด้า</p>
<p>จากนั้น จิลาร์ดิโน่ เกือบส่องตาข่ายทีมเก่าได้สำเร็จ เมื่อขึ้นโขกลูกเปิดเข้ามาให้ของ โจเวติช หลุดกรอบไปอย่างหวุดหวิด</p>
<p>นาทีที่ 24 "<orgName>ปีศาจแดง-ดำ</orgName>" น่าจะได้ประตูอย่างที่สุด กาก้า พักบอลให้ มาติเยอ ฟลามินี่ เข้ามายิงเต็มเท้านอกกรอบเขตโทษ บอลพุ่งชนสามเหลี่ยมอย่างจัง</p>
<p>ถัดมาไม่นาน จานลูก้า ซามบร็อตต้า หนุนขึ้นมาซัดเต็มเท้า แต่ เซบาสเตียน เฟรย์ ยังป้องกันเอาไว้ได้ทัน</p>
<p>ช่วงท้ายครึ่งแรก ริคคาร์โด้ มอนโตลิโว่ ลองส่องไกลนอกกรอบเขตโทษ กระนั้นยังไม่ผ่านมือของ ดิด้า จบ 45 นาทีแรกทั้งสองทีมจึงยังเจ๊ากันไปก่อนแบบไร้สกอร์</p>
<p>เปิดฉากครึ่งหลัง 10 นาที ทีมเยือนขึ้นนำ 1-0 จากจังหวะที่ กัมเบรินี่ พยายามเข้าสกัด อินซากี้ บอลหลุดมาเข้าทาง กาก้า แปเสียบเสาตุงตาข่าย</p>
<p>พลพรรค "รอสโซเนรี่" เกือบบวกเพิ่มได้อีกเม็ด กาก้า จ่ายให้ อินซากี้ ลุยผ่านแนวรับคู่แข่งเข้าไปยิงเต็มเท้า บอลโด่งข้ามคานไปฉิวเฉียด</p>
<p>เชซาเร่ ปรันเดลลี่ เห็นท่าไม่ดีเปลี่ยนตัวสองคนรวด โดยส่ง มัสซิโม ก็อบบี้ กับ มาร์ติน ยอร์เกนเซ่น ลงมาแทน ฮวน มานูเอล วาร์กัส กับ โจเวติช ที่ไม่ค่อยมีบทบาทออกไป</p>
<p>อย่างไรก็ตาม <orgName>มิลาน</orgName> มาหนีห่างเป็น 2-0 ในนาทีที่ 76 เมื่อ กาก้า จ่ายให้ อเล็กซานเดร ปาโต้ ที่เพิ่งเปลี่ยนลงมาเป็นสำรอง หลุดเข้าไปชิพข้ามตัว เฟรย์ อย่างเหนือชั้น</p>
<p>หลังนำโด่ง <orgName>คาร์โล อันเชล็อตติ</orgName> เริ่มทยอยเปลี่ยนตัวผู้เล่นที่เจ็บไปนานอย่าง อเลสซานโดร เนสต้า และ เจนนาโร่ กัตตูโซ่ ลงสนามมาสัมผัสเกมบ้าง</p>
<p>ช่วงท้ายไม่มีฝ่ายใดทำประตูเพิ่มกันได้ จบเกม <orgName>มิลาน</orgName> บุกมาเอาชนะ 2-0 คว้าอันดับ 3 สำเร็จ พร้อมเป็นการอำลาสนามของ เปาโล มัลดินี่ อย่างสวยงาม ส่วน <orgName>ฟิออฯ</orgName> ได้อันดับ 4 ต้องไปเล่น ศึก ยูฟ่า แชมเปี้ยนส์ ลีก รอบคัดเลือกรอบ 3</p>
<p>รายชื่อนักเตะทั้งสองทีม</p>
<p><orgName>ฟิออเรนติน่า</orgName> : เซบาสเตียน เฟรย์; จานลูก้า โคม็อตโต้, อเลสซานโดร กัมเบรินี่, ลูชาโน่ ซาอูรี่, มานูเอล ปาสกวาล (ซดราฟโก้ คุซมาโนวิช แทน น.70); มาร์โก โดนาเดล, ริคคาร์โด้ มอนโตลิโว่; ฟรังโก้ เซมิโอลี่, สเตฟาน โจเวติช (มาร์ติน ยอร์เกนเซ่น แทน น.65), ฮวน มานูเอล วาร์กัส (มัสซิโม ก็อบบี้ แทน น.65); อัลแบร์โต้ จิลาร์ดิโน่</p>
<p><orgName>เอซี มิลาน</orgName> : เนลสัน ดิด้า; จานลูก้า ซามบร็อตต้า, เปาโล มัลดินี่, จูเซ็ปเป้ ฟาวัลลี่ (อเลสซานโดร เนสต้า แทน น.77), มาเร็ค แยนคูลอฟสกี้; เดวิด เบ็คแฮม (เจนนาโร่ กัตตูโซ่ แทน น.81), อันเดรีย ปีร์โล่, มาติเยอ ฟลามินี่; ริคาร์โด้ กาก้า, คลาเรนซ์ เซดอร์ฟ; ฟิลิปโป้ อินซากี้ (อเล็กซานเดร ปาโต้ แทน น.69)</p>
<p>ฟุตบอลกัลโช่ เซเรีย อา อิตาลี เมื่อวันที่ 31 พ.ค. 52 ที่ผ่านมา</p>
<p>•<orgName>โบโลญญ่า</orgName> ชนะ <orgName>คาตาเนีย</orgName> 3-1 </p>
<p>•<orgName>ฟิออเรนติน่า</orgName> แพ้ <orgName>มิลาน</orgName> 0-2 </p>
<p>•<orgName>เจนัว</orgName> ชนะ <orgName>เลชเช่</orgName> 4-1 </p>
<p>•<orgName>อินเตอร์</orgName> ชนะ <orgName>อตาลันต้า</orgName> 4-3 </p>
<p>•<orgName>ยูเวนตุส</orgName> ชนะ <orgName>ลาซิโอ</orgName> 2-0 </p>
<p>•<orgName>นาโปลี</orgName> ชนะ <orgName>คิเอโว่</orgName> 3-0 </p>
<p>•<orgName>ปาแลร์โม่</orgName> เสมอ <orgName>ซามพ์โดเรีย</orgName> 2-2 </p>
<p>•<orgName>เรจจิน่า</orgName> เสมอ <orgName>เซียน่า</orgName> 1-1 </p>
<p>•<orgName>โรม่า</orgName> ชนะ <orgName>โตริโน่</orgName> 3-2 </p>
<p>•<orgName>อูดิเนเซ่</orgName> ชนะ <orgName>กายารี่</orgName> 6-2</p></body>
</news>
