<teiHeader>
<fileDesc>
<titleStmt>
  <title>กกท.ขีดเส้นตาย สนาม "ตรังเกมส์" เสร็จก่อนแข่ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090612/16675/%e0%b8%81%e0%b8%81%e0%b8%97.%e0%b8%82%e0%b8%b5%e0%b8%94%e0%b9%80%e0%b8%aa%e0%b9%89%e0%b8%99%e0%b8%95%e0%b8%b2%e0%b8%a2%e0%b8%aa%e0%b8%99%e0%b8%b2%e0%b8%a1%e0%b8%95%e0%b8%a3%e0%b8%b1%e0%b8%87%e0%b9%80%e0%b8%81%e0%b8%a1%e0%b8%aa%e0%b9%8c%e0%b9%80%e0%b8%aa%e0%b8%a3%e0%b9%87%e0%b8%88%e0%b8%81%e0%b9%88%e0%b8%ad%e0%b8%99%e0%b9%81%e0%b8%82%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>กกท.</orgName>ขีดเส้นตาย สนาม "ตรังเกมส์" เสร็จก่อนแข่ง</headline>
<lead>ขีดเส้นตาย<orgName>เมืองตรัง</orgName>ปรับปรุงทุกสนามกีฬาให้เสร็จล่วงหน้า 1 เดือน ก่อนแข่งกีฬาแห่งชาติ ครั้งที่ 38 "ตรังเกมส์" วันที่ 9-19 ก.ย.นี้ พร้อมหาแผนสองรองรับกรณีฝนตกช่วงแข่งด้วย ขณะที่พิธีเปิด เจ้าภาพทาบ "ปฏิวัติ ทองสลับ" จอมเตะเหรียญทองกีฬามหาวิทยาลัยโลก 2 สมัย ทำหน้าที่จุดไฟในกระถางคบเพลิง</lead>
<neck></neck>
<body><p> "รองไก่" นายเฉลิมชัย บุญรักษ์ รองผู้ว่าการ<orgName>การกีฬาแห่งประเทศไทย</orgName> (<orgName>กกท.</orgName>) ฝ่ายกีฬาเป็นเลิศและวิทยาศาสตร์การกีฬา เป็นประธานการประชุมคณะกรรมการจัดการแข่งขันกีฬาแห่งชาติ ครั้งที่ 38 "ตรังเกมส์" ที่ห้องประชุมพระยารัษฎา ศาลากลางจังหวัดตรัง เมื่อวันที่ 11 มิถุนายน ที่ผ่านมา โดยมี นายจิรวัชร์ สิงห์ดี รองผู้ว่าราชการ<orgName>จังหวัดตรัง</orgName> ผู้แทน 35 <orgName>สมาคมกีฬาแห่งประเทศไทย</orgName> เข้าร่วมประชุม</p>
<p>นายเฉลิมชัย กล่าวว่า หลังจากได้สำรวจสนามแข่งขันแล้วหลายแห่งซึ่งจะต้องเข้าไปกำกับดูแลให้เรียบ ร้อย และขอให้ทุกสมาคมกีฬายึดสถานที่แข่งขันเดิมที่กำหนดไว้ไม่ควรเปลี่ยนแปลงอีก โดยจะแข่งขันระหว่างวันที่ 9-19 กันยายน หลังจากนั้นก็จะแข่งขันกีฬาคนพิการแห่งชาติ ครั้งที่ 28 “ศรีตรังเกมส์” วันที่ 24-28 ตุลาคม</p>
<p>สำหรับ สนามแข่งขันกีฬาที่เป็นปัญหานั้น ในส่วนของกีฬากอล์ฟ กำหนดแน่นอนแล้วให้มาใช้ที่สนามกอล์ฟศรีตรัง, ยิงปืน ที่สนามสิรินธร และสุจริตชีววงศ์, เทนนิสที่สนามกีฬา<orgName>เทศบาลทุ่งแจ้ง</orgName> ก็ขอให้ปรับปรุงให้ได้มาตรฐาน โดยทุกสนามจะต้องเสร็จก่อนการแข่งขัน 1 เดือน โดยในเดือนสิงหาคม สมาคมกีฬาต่างๆ จะเดินทางมาตรวจความพร้อมครั้งสุดท้าย หากมีอะไรให้แก้ไขจะได้ปรับปรุงได้ทันเวลา</p>
<p>ขณะที่นายสกล วรรณพงษ์ ผอ.ฝ่ายพัฒนากีฬาเป็นเลิศ <orgName>กกท.</orgName>กล่าวว่า ขอให้ตัวแทนสมาคมกีฬาต่างๆ ที่แข่งขันกีฬากลางแจ้ง หาแผนรองรับเอาไว้ด้วย ในกรณีที่จัดการแข่งขันแล้วฝนตกลงมา โดยอาจจะปรับเปลี่ยนโปรแกรมได้ตามสถานการณ์</p>
<p>นายจิรวัชร์ กล่าวว่า <orgName>จ.ตรัง</orgName> กำลังเร่งดำเนินงานในโค้งสุดท้าย โดยมีงบประมาณไว้อีก 87,000,000 บาท ในการปรับปรุงงานต่างๆ ซึ่งหน่วยงานภายในจังหวัดพยายามอย่างเต็มที่ที่จะจัดการแข่งขันให้ดีที่สุด ความคืบหน้าอยู่ที่ประมาณ 80 เปอร์เซ็นต์ ซึ่งทั้ง 34 กีฬาและอีก 1 กีฬาสาธิต จะะใช้สนามแข่งขันภายในจังหวัดของตัวเองทั้งหมด ส่วนเรื่องพิธีเปิดการแข่งขันนั้น นักกีฬาที่จุดคบเพลิงได้ทาบทาม ปฏิวัติ ทองสลับ นักกีฬาเทควันโด<orgName>ทีมชาติไทย</orgName>เหรียญทองกีฬามหาวิทยาลัยโลก 2 สมัย เลือดเนื้อเชื้อไขชาว<orgName>ตรัง</orgName> เป็นผู้ทำหน้าที่</p></body>
</news>
