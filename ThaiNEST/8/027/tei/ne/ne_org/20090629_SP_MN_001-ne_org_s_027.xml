<teiHeader>
<fileDesc>
<titleStmt>
  <title>‘ริเวอร์ส’ ขำข่าวเซลติกส์เล็งเทรด ‘รอนโด’  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-29 10:55:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000073233  </bibl>
</sourceDesc>
</fileDesc>
</teiHeader>
<news>
<headline>‘ริเวอร์ส’ ขำข่าวเซลติกส์เล็งเทรด ‘รอนโด’</headline>
<lead>ด็อกซ์ ริเวอร์ส หัวหน้าโค้ช <orgName>บอสตัน เซลติกส์</orgName> ทีมดังแห่งศึกบาสเกตบอล เอ็นบีเอ (NBA) ขำกับข่าวลือที่ว่าต้นสังกัดเล็งเทรด ราจอน รอนโด การ์ดดาวรุ่งออกจากทีมไป</lead>
<neck></neck>
<body><p>เมื่อปลายสัปดาห์ก่อนการดราฟท์ประจำปี 2009 มีกระแสข่าวใหญ่ทำนองว่า แดนนี เอนจ์ ผู้จัดการทั่วไป <orgName>บอสตัน เซลติกส์</orgName> เร่นำ ราจอน รอนโด และ เรย์ อัลเลน การ์ดตัวเก๋าจอมแม่นไปเทรดกับ ดีทรอยต์ พิสตันส์ เพื่อแลกกับ ริชาร์ด แฮมิลตัน, เทรชอน พรินซ์ และ ร็อดนีย์ สตัคกีย์ ซึ่งสื่อมะกันเชื่อว่า โจ ดูมาร์ส ผู้จัดการทั่วไปพิสตันส์ ไม่มีทางเล่นด้วยแน่</p>
<p>ล่าสุด ด็อกซ์ ริเวอร์ส ก็ปฏิเสธข่าวข้างต้นกับ “<orgName>บอสตัน เฮรัลด์</orgName>” สื่อท้องถิ่น แม้มีกระแสว่าโค้ชผิวสีไม่ค่อยชอบใจนักที่ รอนโด มักขัดขืนคำสั่ง “การเทรดใครสักคนมีโอกาสเกิดขึ้นได้ แต่มันคงเหลือเชื่อหากการเทรดแบบนั้นเกิดขึ้นกับเรา ผมไม่มีปัญหาอะไรทั้งนั้น ผมชอบในทีมของเราดีอยู่แล้ว เราได้คุยกันในเรื่องดังกล่าว ผมไม่คิดว่ามันเป็นข่าวที่แย่อะไร ราจอน (รอนโด) ก็หัวเราะกับกระแสที่ออกมา”</p>
<p>“ส่วนเรื่องความรั้น, การทะนงตัวเอง มันก็มีสิ่งที่ดีแฝงอยู่ ผมสามารถจัดการอะไรตรงนี้เกี่ยวกับเขาให้ดีขึ้นได้ ไม่มีปัญหาแต่อย่างใด และก็ไม่ได้ทำให้ผมรู้สึกกังวลใจเลย สำหรับตำแหน่งการ์ดจ่าย ถือเป็นบทบาทที่หนักสำหรับ ราจอน เขาต้องเล่นร่วมกับทุกคนในทีม บางครั้งก็ต้องเรียนรู้อะไรกันไป มันเป็นเรื่องที่ยาก ถ้าเขาอายุสัก 30 แล้วมีเรื่องมาดื้อรั้น นั่นแหละปัญหา แต่นี่เขาเพิ่งอายุเพียง 24 ปี ผมไม่เห็นว่ามันจะเป็นปัญหาอะไรมาก” ริเวอร์ส กล่าวต่อ</p>
<p>สุดท้ายยอดโค้ชยังสอน รอนโด เป็นการทิ้งท้าย “คุณสามารถอยู่โดดเดียวได้ถ้าไม่ได้เล่นอยู่ในสนาม สิ่งหนึ่งที่ผมบอกเขาคือไม่มีใครอยากเห็นคุณนั่งอยู่ข้างสนาม และก็ไม่มีใครเคารพการเล่นของคุณไปเสียทุกเพลย์หรอก แต่พวกเขา (เพื่อนร่วมทีม) รักที่จะลงสนามพร้อมกับคุณ ราจอน ยังต้องออกไปทำงานเพื่อกลายเป็นสุดยอดผู้เล่น บางครั้งต้องเจอเรื่องเจ็บปวด เราอยากสร้างเด็กคนนี้ให้เก่งยิ่งๆ ขึ้น นั่นคือเป้าหมาย ผมคิดว่าเขาสามารถเป็นผู้เล่นระดับออล-สตาร์ แต่ตอนนี้ยังไม่ใช่ เราจึงต้องทำงานกันให้หนักระหว่างซัมเมอร์”</p>
<p>แม้ <orgName>เซลติกส์</orgName> ออกมาแสดงความชัดเจนไม่ต้องการเทรด รอนโด แต่แหล่งข่าวในเท็กซัสเปรยว่า ริค คาร์ไลส์ กำลังมองหาการ์ดจ่ายเข้ามาเสริม เพราะ ดัลลัส แมฟเวอร์ริกส์ ยังไม่คิดว่าตัวเองถูกหวยได้ “โทนี พาร์เกอร์ 2” เข้ามาอยู่ในทีม หลังจากเทรดตัวการ์ดชาวฝรั่งเศส (ดราฟท์รอบแรก อันดับ 25) มาจาก <orgName>โอกลาโฮมา ซิตี ธันเดอร์</orgName></p></p></body>
</news>
