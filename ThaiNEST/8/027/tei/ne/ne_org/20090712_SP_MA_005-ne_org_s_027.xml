<teiHeader>
<fileDesc>
<titleStmt>
  <title>ยิงธนู"ญวน-ลาว"ซ้อมไทย  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo09120752&sectionid=0114&day=2009-07-12  </bibl>
</sourceDesc>
</fileDesc>
</teiHeader>
<news>
<headline>ยิงธนู"ญวน-ลาว"ซ้อมไทย</headline>
<lead></lead>
<neck></neck>
<body><p>นาย สงวน โฆษะวินทะ นายก<orgName>สมาคมยิงธนูแห่งประเทศไทย</orgName> เปิดเผยว่า ตามที่ "น้องมิกซ์" เจนจิรา เกิดประสพ อดีตนักยิงธนูทีมชาติไทยลูกครึ่งไทย-สวีเดนและอดีตมิสไทยแลนด์เวิลด์ต้องการ กลับมาลงเล่นให้<orgName>ทีมชาติไทย</orgName>ในการแข่งขันซีเกมส์ ครั้งที่ 25 ที่ประเทศลาว ปลายปีนี้นั้น น้องมิกซ์จะมาร่วมคัดเลือกตัวภายในเดือนกรกฎาคมนี้ หากทำคะแนนติด 1-4 ก็จะติด<orgName>ทีมชาติไทย</orgName>ประเภทคันธนูโค้งกลับลุยซีเกมส์ ครั้งที่ 25 ทันที ซึ่งก่อนหน้านี้น้องมิกซ์ส่งสถิติจากการลงแข่งขันที่ยุโรปมาให้สมาคมพิจารณา แล้ว ปรากฏว่าสถิติดีน่าพอใจ</p>
<p>นายก<orgName>สมาคมยิงธนูฯ</orgName>กล่าวว่า ช่วงก่อนการแข่งขันซีเกมส์ ครั้งที่ 25 ปรากฏว่ามีนักยิงธนูจาก<orgName>ลาว</orgName>และ<orgName>เวียดนาม</orgName>ส่งนักกีฬาทีมชาติมาฝึกซ้อมที่ศูนย์ ฝึกยิงธนูนานาชาติที่ได้รับการรับรองจากสหพันธ์ยิงธนูนานาชาติ ที่ตั้งอยู่ที่บริเวณสนามยิงธนู <orgName>การกีฬาแห่งประเทศไทย หัวหมาก</orgName> ซึ่งที่ผ่านมาหลังจากเปิดศูนย์ฝึกยิงธนู<orgName>โลก</orgName>มาเป็นเวลาประมาณ 2 ปีแล้ว ปรากฏว่าได้รับความสนใจจากชาติต่างๆ ส่งนักยิงธนูมาฝึกซ้อมเป็นระยะๆ และนับว่าศูนย์แห่งนี้ประสบความสำเร็จพอสมควร</p></body>
</news>
