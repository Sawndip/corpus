<teiHeader>
<fileDesc>
<titleStmt>
  <title>เซโรแบร์โต้เซ็น2ปีย้ายซบสิงห์เหนือ  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 16:57:06  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_086.html  </bibl>
</sourceDesc>
</fileDesc>
</teiHeader>
<news>
<headline>เซโรแบร์โต้เซ็น2ปีย้ายซบ<orgName>สิงห์เหนือ</orgName></headline>
<lead>เซ โรแบร์โต้ กองกลางตัวเก๋า เซ็นสัญญา 2 ปีย้ายซบ <orgName>ฮัมบูร์ก เอสเฟา</orgName> เรียบร้อยแล้ว หลังเพิ่งหมดสัญญากับ <orgName>บาเยิร์น มิวนิค</orgName> ด้าน บรูโน่ ลับบาเดีย กุนซือ "<orgName>สิงห์เหนือ</orgName>" ยกดาวเตะบราซิเลียนเปี่ยมไปด้วยเทคนิค และจะนำประสบการณ์เหลือล้นมาสู่ทีม</lead>
<neck></neck>
<body><p>เซ โรแบร์โต้ มิดฟิลด์จอมเก๋า ตัดสินใจจรดปากกาเซ็นสัญญาระยะเวลา 2 ปี ย้ายไปร่วมทีม "<orgName>สิงห์เหนือ</orgName>" <orgName>ฮัมบูร์ก เอสเฟา</orgName> สโมสรแห่งศึกบุนเดสลีกา เรียบร้อยแล้ว จากการรายงานเมื่อวันศุกร์ที่ 3 กรกฎาคม ที่ผ่านมา</p>
<p>ดาวเตะวัย 34 ปี เพิ่งหมดสัญญากับ "<orgName>เสือใต้</orgName>" <orgName>บาเยิร์น มิวนิค</orgName> ในช่วงซัมเมอร์นี้ และปฏิเสธที่จะต่อสัญญาออกไป ก่อนที่จะตัดสินใจเซ็นสัญญาย้ายไปค้าแข้งกับ <orgName>ฮัมบูร์ก</orgName> เมื่อวันพฤหัสบดีที่ผ่านมา</p>
<p>"เซ โรแบร์โต้ แสดงให้เห็นถึงระดับของเขาทั้งในระดับนานาชาติและในประเทศ เรายินดีอย่างยิ่งที่เขาตัดสินใจเซ็นสัญญากับเรา เขาเป็นผู้เล่นที่โดดเด่นในด้านเทคนิค และจะนำประสบการณ์ที่น่าทึ่งมาสู่ทีมเรา" บรูโน่ ลับบาเดีย เทรนเนอร์ ฮัมบูร์ก กล่าว</p>
<p>สำหรับ เซ โรแบร์โต้ ค้าแข้งกับ <orgName>บาเยิร์น</orgName> ในช่วงปี 2002-2006 และ 2007-2009 คว้าแชมป์บุนเดสลีกา และเดเอฟเบ โพคาล อย่างละ 4 สมัย นอกจากนี้ อดีตดาวเตะ<orgName>ทีมชาติบราซิล</orgName> ยังเคยเล่นให้กับ <orgName>ไบเออร์ เลเวอร์คูเซ่น</orgName> 4 ปี, <orgName>เรอัล มาดริด</orgName> 1 ปี รวมทั้ง <orgName>ซานโตส</orgName>, <orgName>ฟลาเมงโก้</orgName> และ <orgName>ปอร์ตูเกซ่า</orgName> </p></body>
</news>
