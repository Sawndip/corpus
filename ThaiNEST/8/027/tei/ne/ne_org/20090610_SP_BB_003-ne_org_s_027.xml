<teiHeader>
<fileDesc>
<titleStmt>
  <title>กากาซบราชันค่าตัวสถิติโลก  ลั่นพาทีมซิวเจ้าสเปน-ยุโรป  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28903166.php?news_id=28903166  </bibl>
</sourceDesc>
</fileDesc>
</teiHeader>
<news>
<headline>กากาซบราชันค่าตัวสถิติโลก  ลั่นพาทีมซิวเจ้าสเปน-ยุโรป</headline>
<lead>"<orgName>ราชันชุดขาว</orgName>" <orgName>รีล มาดริด</orgName> คว้าตัว กากา เพลย์เมคเกอร์ชาว<orgName>บราซิล</orgName> เข้ารังเรียบร้อย ด้วยค่าตัวสถิติโลก 92 ล้านดอลลาร์ (ราว 3,220 ล้านบาท) เจ้าตัวลั่นนำราชันหยุดความยิ่งใหญ่ของ "<orgName>บาร์ซา</orgName>" <orgName>บาร์เซโลนา</orgName> คู่ปรับสำคัญ ขึ้นครองแชมป์<orgName>สเปน</orgName> และ<orgName>ยุโรป</orgName></lead>
<neck></neck>
<body><p>ในที่สุด <orgName>รีล มาดริด</orgName> ยักษ์ใหญ่ของลาลีกา สเปน คว้าตัว ริคาร์โด กากา ยอดนักเตะชาว<orgName>บราซิล</orgName> จาก<orgName>เอซี มิลาน</orgName> ทีมดังของกัลโช ซีรีส์ เอ อิตาลี เข้ามาในสังกัดเรียบร้อย ด้วยค่าตัวสถิติโลก 92 ล้านดอลลาร์<orgName>สหรัฐ</orgName> (ราว 3,220 ล้านบาท) ทำลายสถิติเดิมของ ซีเนอดีน ซีดาน ที่ย้ายจากยูเวนตุส ของ<orgName>อิตาลี</orgName> มา <orgName>รีล มาดริด</orgName> เมื่อปี 2001 ด้วยค่าตัว 65 ล้านดอลลาร์ (ราว 2,275 ล้านบาท)</p>
<p>ขณะที่ กากา วัย 27 ปี กล่าวว่า ในที่สุดเรื่องราวต่างๆ ก็จบลงแล้ว เหลือแค่เพียงรายละเอียดอื่น ตนนี้เหลือแค่การเซ็นสัญญาอย่างเป็นทางการเท่านั้น สาเหตุที่ตัดสินย้ายมา<orgName>รีล มาดริด</orgName> ก็เพราะชอบโครงการการทำทีมของ ฟลอเรนติโน เปเรซ ประธาน<orgName>ทีมรีล มาดริด</orgName> ที่จะซึ่งนักเตะดีๆ มาเพิ่ม</p>
<p>"เขายังพยายามซื้อนักเตะคนอื่นอีก และผมคิดว่าเขาจะสร้างทีมที่เปิดเกมรุก นั่นคือสิ่งที่ผมอยากมาอยู่ที่นี่ ผมหวังว่าจะเป็นหนึ่งในโครงการใหม่ของเปเรซ ที่จะช่วยให้ทีมได้แชมป์ ทั้งยูโรป และ<orgName>สเปน</orgName> รวมทั้งถึงเวลาแล้วในการยุติความยิ่งใหญ่ของ <orgName>บาร์เซโลนา</orgName> มันถึงเวลาของ <orgName>รีล มาดริด</orgName> สำหรับตำแหน่งแชมป์" กากา กล่าว</p>
<p>ขณะที่ เปเรซ ยังมีแผนการที่จะคว้าตัวนักเตะชั้นยอดของโลกมาร่วมทีมอีก โดยมุ่งเป้าไปที่ คริสเตียโน โรนัลโด ซูเปอร์สตาร์ชาว<orgName>โปรตุเกส</orgName> ของ<orgName>แมนฯยูไนเต็ด</orgName> และฟรองก์ ริเบรี ปีกชาว<orgName>ฝรั่งเศส</orgName> จาก<orgName>บาเยิร์น มิวนิก</orgName></p></body>
</news>
