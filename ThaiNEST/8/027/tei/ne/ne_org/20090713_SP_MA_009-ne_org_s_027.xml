<teiHeader>
<fileDesc>
<titleStmt>
  <title>"บัวบาน"เจ็บเรื้อรัง ส่อถอนพุ่งซีเกมส์  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo10130752&sectionid=0114&day=2009-07-13  </bibl>
</sourceDesc>
</fileDesc>
</teiHeader>
<news>
<headline>"บัวบาน"เจ็บเรื้อรัง ส่อถอนพุ่งซีเกมส์</headline>
<lead></lead>
<neck></neck>
<body><p>บัว บาน "เอ" ผามั่ง นักพุ่งแหลนสาว<orgName>ทีมชาติไทย</orgName>วัย 22 เจ้าของเหรียญทองซีเกมส์ 3 สมัยซ้อน เปิดเผยอาการบาดเจ็บไหล่ขวาเรื้อรังว่า ตอนนี้กำลังรักษาอาการบาดเจ็บกับ นพ.สมศักดิ์ คุปต์นิรัติศัยกุล ที่โรงพยาบาลจุฬาลงกรณ์ ตามคำแนะนำของ สมจิตร จงจอหอ นักชกเหรียญทองโอลิมปิคเกมส์ 2008 ที่เคยมีอาการบาดเจ็บลักษณะเดียวกัน โดยอาการเจ็บค่อนข้างดีขึ้น แต่ตอนนี้ยังไม่สามารถจับแหลนได้ เพียงแต่ทำกายภาพบำบัด และเล่นเวทเทรนนิ่งเพื่อรักษาความฟิตของร่ายกายเท่านั้น เพราะอาจทำให้เอ็นหมอนรองกระดูกที่ฉีกขาดกำเริบขึ้นมาอีก</p>
<p>บัว บานกล่าวต่อว่า หากหายทันเดือนตุลาคมนี้จะลงซ้อมเพื่อเตรียมซีเกมส์ ครั้งที่ 25 ที่ลาว ระหว่างวันที่ 9-18 ธันวาคม 2552 แต่หากอาการบาดเจ็บไม่ดีขึ้นอาจต้องถอนตัวออกจาการเตรียมทีมซีเกมส์ อย่างไรก็ตาม ถ้าได้ไปแข่งขันไม่ขอการันตีว่าจะคว้าเหรียญทองได้ แม้แต่ติดอันดับ 1-3 ยังลำบาก</p>
<p>"ส่วนตัวแล้วอยากเล่นต่อ แต่หากว่าพลาดการแข่งขันกีฬาซีเกมส์หนนี้คงจะต้องเลิกเล่นแน่นอน เพราะคงจะไม่ฝืนต่อไป เมื่อก่อนเครียดมาก แต่ตอนนี้ปลงได้แล้ว" นักพุ่งแหลนสาว<orgName>ไทย</orgName>กล่าว</p></body>
</news>
