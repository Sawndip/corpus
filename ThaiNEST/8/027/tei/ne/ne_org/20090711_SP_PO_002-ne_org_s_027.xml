<teiHeader>
<fileDesc>
<titleStmt>
  <title>ราฟาตราหน้าแบร์รี'นักเตะหิวเงิน  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56496  </bibl>
</sourceDesc>
</fileDesc>
</teiHeader>
<news>
<headline>ราฟาตราหน้าแบร์รี'นักเตะหิวเงิน</headline>
<lead>ราฟาเอล เบนิเตซ กุนซือ<orgName>ลิเวอร์พูล</orgName> เชื่อว่าเงินอย่างเดียวเท่านั้นที่ทำให้ทีมของเขาพลาดคว้าตัว แกเร็ธ แบร์รี</lead>
<neck></neck>
<body><p>ไปให้กับ<orgName>แมนเชสเตอร์ ซิตี</orgName> ที่คาดว่าเสนอค่าเหนื่อยให้อดีตกองกลางกัปตัน<orgName>ทีมแอสตัน วิลลา</orgName>รายนี้สูงถึง 1 แสนปอนด์ (ราว 5.5 ล้านบาท) ต่อสัปดาห์ ทั้งๆ ที่<orgName>ทีมหงส์</orgName>ตามจีบอยู่นานสองนาน “แบร์รีเนี่ยเรื่องเงิน เงิน เงิน และเงินแน่นอน 100% ถ้านักเตะคนหนึ่งจะห่วงเงินมากกว่าความสำเร็จ บางทีมันก็อาจจะไม่เลวร้ายนักที่เราพลาดคว้าตัว” กุนซือชาว<orgName>สเปน</orgName> กล่าวโต้ หลังจากที่ก่อนหน้านี้ แบร์รี ให้เหตุผลในการตัดสินใจว่าเขาต้องการเป็นส่วนหนึ่งของการปฏิวัติ<orgName>แมนฯ ซิตี</orgName>  </p>
<p>เบนิเตซ ยังบอกด้วยว่า โลกลูกหนังในปัจจุบันนี้ใครๆ ก็สนใจแต่เงินก้อนโต แต่สุดท้ายแล้วสิ่งสำคัญที่สุดสำหรับเขาคือความกระหายของนักฟุตบอล </p>
<p>“ตลาดตอนนี้มันบ้าชัดๆ เงิน เงิน เงินทั้งนั้น” เบนิเตซ กล่าวในงานแถลงข่าวเปิดตัว เกล็น จอห์นสัน </p>
<p>เบนิเตซ ยอมรับว่าทีมที่มีเงินซื้อนักเตะดีๆ จะเจอกับสถานการณ์ที่ง่ายขึ้น แต่จะต้องมีความเข้าใจในตัวผู้เล่นด้วย ซึ่งทีมของเขามีความเข้าใจที่ดีขึ้นกว่าเดิม </p>
<p>ขณะเดียวกัน <orgName>หนังสือพิมพ์เดอะซัน</orgName>รายงานเมื่อวานนี้ว่า <orgName>แมนฯ ซิตี</orgName> ขีดเส้นตายให้<orgName>บาร์เซโลนา</orgName>ตัดสินใจภายใน 48 ชั่วโมง ว่าจะรั้งตัว ซามูเอล เอโต ไว้ในถิ่นคัมป์นูต่อไป หรือจะยอมขายที่ราคา 25 ล้านปอนด์ (ราว 1,375 ล้านบาท) ดังที่ได้ตกลงกันไว้ </p>
<p>ทั้งนี้ <orgName>แมนฯ ซิตี</orgName> เสนอค่าเหนื่อยให้กับเอโตเป็นจำนวนเงินมหาศาลถึงสัปดาห์ละ 2 แสนปอนด์ (ราว 11 ล้านบาท) หลังหักภาษี ขณะที่<orgName>บาร์ซา</orgName>พยายามรั้งตัวศูนย์หน้าชาวแคเมอรูนรายนี้ไว้อยู่กับทีมต่อไป ด้วยการเสนอสัญญาฉบับใหม่ระยะเวลา 2 ปี </p>
<p>สื่อดังของ<orgName>อังกฤษ</orgName>รายงานด้วยว่า โจน ลาปอร์ตา ประธาน<orgName>สโมสรบาร์เซโลนา</orgName> ยังไม่ทิ้งความหวังคว้าตัว เชส ฟาเบรกาส กัปตัน<orgName>ทีมอาร์เซนอล</orgName> มาร่วมทีมด้วยค่าตัว 40 ล้านปอนด์ (ราว 2,200 ล้านบาท) </p>
<p>ด้าน คาริม เบนเซมา ศูนย์หน้าลียง จรดปากกากับ<orgName>เรอัล มาดริด</orgName>เป็นเวลา 6 ปี พร้อมเปิดตัวต่อหน้าแฟนบอล 8,000 คน ที่สนามเบอร์นาบิวทันที เมื่อวันพฤหัสบดีที่ผ่านมา </p>
<p>“วันนี้เมื่อ 8 ปีที่แล้ว ซีเนอดีน ซีดาน มาร่วมทีมเรา ขอต้อนรับสู่บ้านใหม่” ฟลอเรนติโน เปเรซ ประธานสโมสร กล่าวในงาน </p>
<p>อย่างไรก็ดี ฮีโร่ตัวจริงของเบน เซมาคือ โรนัลโด ศูนย์หน้าชาวบราซิเลียนที่เคยค้าแข้งกับทีมราชันชุดขาวช่วงปี 2002-2007 </p>
<p>“ผมยกให้โรนัลโดเป็นนักเตะที่ดีที่สุดในโลก แน่นอนว่าเป็นแรงบันดาลใจให้ผมด้วย ผมจะพยายามทำให้ได้อย่างเขา” เจ้าของค่าตัว 35 ล้านยูโร (ราว 1,680 ล้านบาท) กล่าวอย่างชื่นมื่นที่ได้ย้ายมาเล่นให้กับทีมที่เขาบอกว่า “ดีที่สุดในโลก”</p></body>
</news>
