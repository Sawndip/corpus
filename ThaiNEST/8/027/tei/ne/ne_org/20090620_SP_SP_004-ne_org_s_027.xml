<teiHeader>
<fileDesc>
<titleStmt>
  <title>อินเตอร์ยังเล็งสอยฟานเพอร์ซี่ร่วมก๊วน  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 14:01:35  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_060.html  </bibl>
</sourceDesc>
</fileDesc>
</teiHeader>
<news>
<headline><orgName>อินเตอร์</orgName>ยังเล็งสอยฟานเพอร์ซี่ร่วมก๊วน</headline>
<lead>สื่ออิตาเลียน ประโคมข่าว มัสซิโม่ โมรัตติ บิ๊กบอส "<orgName>งูใหญ่</orgName>" <orgName>อินเตอร์ มิลาน</orgName> ยังสนใจอยากได้ตัว โรบิน ฟาน เพอร์ซี่ กองหน้า <orgName>อาร์เซน่อล</orgName> มาเสริมทัพในช่วงซัมเมอร์นี้ แต่เป็นเพียงแค่แผนสองเท่านั้น เพราะเป้าหมายหลักคือซิว มาร์โก้ อาร์เนาโตวิช หัวหอก<orgName>ทีมชาติออสเตรีย</orgName>ของ <orgName>เอฟซี ทเวนเต้</orgName> มาให้ได้</lead>
<neck></neck>
<body><p>"คอร์ริเอเร่ เดลโล่ สปอร์ต" หนังสือพิมพ์ดัง<orgName>เมืองมะกะโรนี</orgName> ปูดข่าว มัสซิโม่ โมรัตติ ประธาน<orgName>สโมสรอินเตอร์ มิลาน</orgName> แชมป์กัลโช่ เซเรีย อา 4 สมัยซ้อน เตรียมเดินหน้าคว้าตัว โรบิน ฟาน เพอร์ซี่ หัวหอก "<orgName>ไอ้ปืนใหญ่</orgName>" <orgName>อาร์เซน่อล</orgName> มาร่วมทีมในช่วงซัมเมอร์นี้ ไม่นานหลังเพิ่งมีข่าวลือว่า นักเตะได้รับความสนใจจาก <orgName>แมนเชสเตอร์ ยูไนเต็ด</orgName></p>
<p>ทัพ "<orgName>งูใหญ่</orgName>" แสดงความสนใจในตัว ฟาน เพอร์ซี่ มาตลอด นับตั้งแต่ยกเลิกสัญญากับ อาเดรียโน่ ดาวยิงเจ้าปัญหาชาว<orgName>บราซิล</orgName> เมื่อช่วงกลางฤดูกาลที่ผ่านมา อย่างไรก็ตาม ดูเหมือนว่า หัวหอกทีมชาติฮอลแลนด์ จะเป็นเพียงทางเลือกอันดับ 2 เท่านั้น เพราะเป้าหมายแรกของพวกเขาคือการคว้าตัว มาร์โก้ อาร์เนาโตวิช กองหน้าวัย 20 ปีของ <orgName>เอฟซี ทเวนเต้</orgName> ซึ่งได้รับการยกย่องว่าเก่งฉกรรจ์เหมือน ซลาตัน อิบราฮิโมวิช เพชฌฆาต<orgName>ทีมชาติสวีเดน</orgName> สมัยที่กำลังก้าวขึ้นมาโด่งดังใหม่ๆ</p>
<p>ด้าน หัวหอกดัตช์วัย 25 ปี ซึ่งน่าจะมีค่าตัวประมาณ 20 ล้านปอนด์ (ราว 1,120 ล้านบาท) อาจจะย้ายทีมในราคาที่ถูกกว่านี้ เนื่องจากเจ้าตัวเหลือสัญญาแค่ 1 ปี และหากการเจรจาไม่ประสบความสำเร็จก็มีความเป็นไปได้ที่ "<orgName>ไอ้ปืนใหญ่</orgName>" จะขาย ฟาน เพอร์ซี่ ออกไปดีกว่าที่จะเสียนักเตะแบบไม่มีค่าตัว </p></body>
</news>
