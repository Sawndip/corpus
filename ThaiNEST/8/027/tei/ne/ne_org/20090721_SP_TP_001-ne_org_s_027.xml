<teiHeader>
<fileDesc>
<titleStmt>
  <title>หงส์ชุดใหญ่ถึงไทย!ขาดสตีวี่จีคนเดียว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/210709/8049  </bibl>
</sourceDesc>
</fileDesc>
</teiHeader>
<news>
<headline><orgName>หงส์</orgName>ชุดใหญ่ถึงไทย!ขาดสตีวี่จีคนเดียว</headline>
<lead>หลังจากรอคอยกันมาหลายเดือน  สาวกหงส์แดงในประเทศไทย  ในที่สุดก็ได้เวลาที่จะเห็นโฉมหน้านักเตะยุคใหม่หัวใจกระทิงแบบตัวเป็นๆ  เสียที  หลังจาก  ราฟาเอล  เบนิเตซ  ขนลูกทีมชุดใหญ่  เดินทางถึงกรุงเทพฯ  เป็นที่เรียบร้อยเมื่อวันจันทร์  เพื่อเตะนัดแรกของการทัวร์เอเชียกับ<orgName>ทีมชาติไทย</orgName>  ที่สนามราชมังคลากีฬาสถาน  หัวหมาก  พุธนี้  ตอร์เรส,  มาสเคฯ,  อลอนโซ  ตบเท้าพรึ่บ  ขาดแค่  เจอร์ราร์ด  ที่ต้องขึ้นศาล</lead>
<neck></neck>
<body><p>หลังใช้เวลาเดินทางด้วยเครื่องบินนานร่วม10ชั่วโมงจากกรุงเวียนนา<orgName>กองทัพเร้ดอาร์มี่</orgName>ถึงเมืองหลวงของไทยเวลา15.00น.ก่อนจะเดินทางไปเช็กอินที่โรงแรมที่พักสุดหรูที่เตรียมไว้แล้วที่ซึ่งเบนิเตซ,เจมีคาร์ราเกอร์และไรอันบาเบลมีคิวออกมาร่วมนั่งแถลงข่าวภายหลังในวันเดียวกัน</p>
<p> <orgName>ลิเวอร์พูล</orgName>จะอยู่ในเมืองไทยเป็นระยะเวลา3วันสำหรับการลงฟาดแข้งเกมกระชับมิตรกับ<orgName>ทีมชาติไทย</orgName>ในวันพุธก่อนขึ้นเครื่องเดินทางต่อไปยังสิงคโปร์เพื่อเตะนัดที่2ของการเยือนเอเชียตะวันออกเฉียงใต้</p>
<p> "มันมักเป็นเรื่องที่ตัดสินใจยากเสมอว่าจะไปทัวร์ที่ไหนในช่วงพรีซีซั่นเพราะเรามีแฟนบอลมากมายทั่วโลก"เอียนไอร์ผอ.ฝ่ายการพาณิชย์ของสโมสรกล่าว"แต่เรารู้สึกว่าการเลือกประเทศไทยและ<orgName>สิงคโปร์</orgName>เราจะเจอแฟนบอลได้มากสุดในตะวันออกเฉียงใต้ขณะที่แฟนบอลจากประเทศข้างเคียงยังสามารถเดินทางมาร่วมชมเกมได้โดยง่ายผมยังได้รู้จากพาร์ตเนอร์ของเราที่นี่ว่าทุกคนตื่นเต้นขนาดไหนระหว่างที่รอคอยเรามาถึง"</p>
<p> "เรามีหน้าที่ที่จะมาช่วยพัฒนากระตุ้นตลาดฟุตบอลและมาเพื่อแฟนบอลของเราทุกคนทีนี่เรามีโปรแกรมหลายอย่างที่ต้องทำระหว่างนี้อย่างเช่นแลกเปลี่ยนความรู้กันระหว่างราฟากับโค้ชหลายคนของทั้งไทยและสิงคโปร์ผมจะพบกับตัวแทนจากภาคธุรกิจของที่นี่และทีมแพทย์ประจำสโมสรก็จะมีงานต้องทำด้วยเช่นกัน"</p>
<p> "เราจะมีโปรแกรมสำหรับเด็กในช่วงการซ้อมแบบเปิด เพื่อพยายามและแสดงสิ่งที่เราทำและเราทำอย่างไรบ้าง"</p>
<p> "เราจะก่อตั้งมูลนิธิซึ่งเราจะช่วยเหลือร่วมกับพาร์ตเนอร์"</p>
<p> "สิ่งสำคัญคือเมื่อเครื่องบินเราลงจอดที่เมืองลิเวอร์พูลแล้วจะยังมีอะไรให้จดจำอยู่ที่นี่"</p>
<p> สำหรับการเดินทางมาเยือนไทยครั้งนี้ของ<orgName>ลิเวอร์พูล</orgName>ได้ขนผู้เล่นชุดใหญ่มาครบครันเว้นเพียงสตีเวนเจอร์ราร์ดกัปตันทีมเท่านั้นที่ติดขึ้นให้การต่อศาลในคดีทะเลาะวิวาทโดยรายชื่อนักเตะที่ได้ร่วมเดินทางมามีดังนี้</p>
<p> เรย์นา,อาร์เบลัว,จอห์นสัน,ดอสเซนา,อินซูอา,แอ็กเกอร์,สเคอร์เทล,คาร์ราเกอร์,มาสเคราโน,ลูคัส,อลอนโซ,ริเอรา,เบนายูน,เคาท์,ตอร์เรส,โวโรนิน,บาเบิล,เอ็นก็อก,เอลซาร์,คาวาลิเอรี,กูลัชชี,เดเก้น,สเปียร์ริง,เพลสซิส,เนเม็ธ,ซานโจเซ,ปาเชโก,เคลลี</p>
<p> ส่วนวันอังคาร<orgName>ลิเวอร์พูล</orgName>จะยกทีมไปซ้อมที่สนามราชมังคลาฯเวลา19.00น.</p></body>
</news>
