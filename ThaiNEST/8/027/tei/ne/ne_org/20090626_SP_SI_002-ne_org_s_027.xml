<teiHeader>
<fileDesc>
<titleStmt>
  <title>ราชันฮุบเหยื่อรายที่3ซิว"อัลบิโอล"ร่วมแก๊ง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=40941  </bibl>
</sourceDesc>
</fileDesc>
</teiHeader>
<news>
<headline><orgName>ราชัน</orgName>ฮุบเหยื่อรายที่3ซิว"อัลบิโอล"ร่วมแก๊ง</headline>
<lead>"<orgName>หงส์แดง</orgName>"  <orgName>ลิเวอร์พูล</orgName> กินแห้วอีกแล้ว หลัง "<orgName>ราชันชุดขาว</orgName>" <orgName>รีล มาดริด</orgName> เจ้าเก่าเจียดเศษเงิน  15 ล้านยุโร (ราว 670 ล้านบาท) ชิงตัว ราอูล อัลบิโอล ปราการหลัง<orgName>ทีมชาติสเปน</orgName> เข้ารังสำเร็จ</lead>
<neck></neck>
<body><p>ราฟาเอลเบนิเตซเคยตกเป็นข่าวแอบลุ้นดึงตัวอัลบิโอลมาสู้ศึกพรีเมียร์ลีก อังกฤษในฤดูกาลหน้า ทว่าล่าสุด "<orgName>รอยเตอร์ส</orgName>" สำนักข่าวชั้นนำอ้างรายงานของ<orgName>สื่อแดนกระทิงดุ</orgName>ว่าเซ็นเตอร์ฮาล์ฟวัย23 ปี ตัดสินใจผละจากรัง "<orgName>ค้างคาว</orgName>" <orgName>บาเลนเซีย</orgName> ไปเล่นให้<orgName>รีลมาดริด</orgName>เพื่อน ร่วม ลา ลีกา เรียบร้อยแล้ว โดยหนึ่งในขุนพล "<orgName>กระทิงดุ</orgName>" <orgName>สเปน</orgName> ชุดทำศึก คอนเฟดเดอเรชันส์ คัพ 2009 ที่แอฟริกาใต้ ตกลงใจเซ็นสัญญา 5 ปี ไปค้าแข้งในถิ่นซานติอาโกเบอร์นาบิวและกลายเป็นนักเตะรายที่ 3 ต่อจาก ริคาร์โด กากาเพลย์เมคเกอร์บราซิเลียนและคริสเตียโน โรนัลโด ปีกซูเปอร์สตาร์โปรตุกีส ที่ทาง ฟลอเรนติโน เปเรซ ประธาน<orgName>สโมสร รีล มาดริด</orgName> ดึงมาร่วมทัพช่วงหน้าร้อนนี้</p>
<p>ขณะเดียวกันฮอร์เก วัลดาโน ผู้บริหารของ "<orgName>ราชันชุดขาว</orgName>" ยืนยันว่าตอนนี้กำลังหันเป้าหมายไปหาคาริม เบนเซมา ดาวยิงอนาคตไกลของ <orgName>ลียง</orgName> เป็นรายต่อไป หลังล้มเลิกแผนการดึงตัว ดาบิด บีญา กองหน้า<orgName>ทีมชาติสเปน</orgName>ของ <orgName>บาเลนเซีย</orgName> แล้ว</p>
<p>"คาริมเบนเซมา คือหนึ่งในเป้าหมายที่เป็นไปได้ของเรา แต่เราจะไม่ทำให้เกิดข่าวลือใดๆ เพราะว่าการเซ็นสัญญาจะเป็นความจริงได้ก็ต่อเมื่อการเจรจาต่อรองลุล่วงแล้วเท่านั้น" วัลดาโน กล่าว</p></body>
</news>
