<teiHeader>
<fileDesc>
<titleStmt>
  <title>ถึงเวลาเชลซีครองยุโรป  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50274  </bibl>
</sourceDesc>
</fileDesc>
</teiHeader>
<news>
<headline>ถึงเวลา<orgName>เชลซี</orgName>ครองยุโรป</headline>
<lead>อันเชลอตติลั่น พา<orgName>สิงห์บลู</orgName>ครองยุโรป ขณะที่ <orgName>สื่อสเปน</orgName>รายงานว่า <orgName>มาดริด</orgName>เตรียมเปิดตัว เปเยกรินี-กากา</lead>
<neck></neck>
<body><p>คาร์โล อันเชลอตติ ประกาศจะพาทีม “<orgName>สิงโตน้ำเงินคราม</orgName>” <orgName>เชลซี</orgName> คว้าแชมป์ฟุตบอลยูฟ่า แชมเปียนส์ลีก ให้ได้สมความปรารถนาของ โรมัน อับราโมวิช เจ้าของสโมสร หลังตกลงรับงานในถิ่นสแตมฟอร์ดบริดจ์เมื่อวานนี้ ขณะที่<orgName>เอซี มิลาน</orgName> แต่งตั้ง เลโอนาร์โด ผู้อำนวยการด้านเทคนิค ทำหน้าที่กุนซือคนใหม่ </p>
<p>อันเชลอตติเซ็นสัญญา 3 ปี รับค่าจ้างปีละ 6.5 ล้านปอนด์ (ราว 357.5 ล้านบาท) หลังอำลา<orgName>มิลาน</orgName>อย่างเป็นทางการได้เพียง 1 วัน โดยสมัยค้าแข้งอยู่กับ<orgName>ทีมปีศาจแดงดำ</orgName> เคยคว้าแชมป์ยุโรปในปี 1989 และ 1990 ก่อนจะรับบทกุนซือพา<orgName>มิลาน</orgName>คว้าแชมป์ในปี 2003 และ 2007 ซึ่งกุนซือชาวอิตาเลียนยอมรับว่า จะพบกับความกดดันเหมือนกันที่เชลซี </p>
<p>“<orgName>เชลซี</orgName>มีสถิติที่ดี เข้ารอบรองชนะเลิศ 5 ครั้งในรอบ 6 ปี เป็นผลงานที่งดงาม แต่ตอนนี้เราต้องการเป็นแชมป์ ที่<orgName>เชลซี</orgName>จะกดดันเหมือนกัน เพราะ<orgName>เชลซี</orgName>กับ<orgName>มิลาน</orgName>เป็นทีมใหญ่ในยุโรป และพวกเขาต้องการคว้าแชมป์ทุกรายการ ผมจึงคิดว่าจะมีความกดดันเหมือนๆ กัน” </p>
<p>กุนซือวัย 49 ปี กล่าวด้วยว่า เขาชอบชมเกมพรีเมียร์ลีกทางโทรทัศน์อยู่แล้ว เพราะมีทีมเก่งๆ ที่เล่นฟุตบอลได้อย่างยอดเยี่ยม รูปเกมมีความเร็วสูง แตกต่างจากฟุตบอล<orgName>อิตาลี</orgName>ที่เน้นการตั้งรับให้เหนียวแน่นก่อนที่จะคิดถึงการบุก แต่สิ่งใหม่สำหรับเขาคือภาษา </p>
<p>“ไม่มีใครสั่งให้ไปเรียนภาษาอังกฤษ แต่ผมก็จะค่อยๆ แก้ปัญหานี้” กุนซือ<orgName>เชลซี</orgName>คนที่ 5 ในรอบ 2 ปี กล่าว </p>
<p>สำหรับ กุส ฮิดดิงก์ ที่เพิ่งกลายเป็นอดีตกุนซือ<orgName>เชลซี</orgName> ได้รับของขวัญอำลาจากลูกทีมเป็นนาฬิกาโรเล็กซ์และเสื้ออัดใส่กรอบ </p>
<p>ด้านซันเดอร์แลนด์ใกล้ได้ สตีฟ บรูซ มาคุมทีมต่อจาก ริกกี สบราเกีย เมื่อตกลงค่าชดเชย 3 ล้านปอนด์ (ราว 165 ล้านบาท) กับวีแกนได้แล้ว เช่นเดียวกับเรอัล มาดริด ที่จะได้เปิดตัว มานูเอล เปเยกรินี เป็นกุนซือคนใหม่แทน ฆวนเด รามอส ในวันนี้ </p>
<p>สื่อในสเปนยัง รายงานว่า ฟลอเรนติโน เปเรซ ประธาน<orgName>สโมสรมาดริด</orgName>คนใหม่ เตรียมเปิดตัว กากา ซูเปอร์สตาร์ของ<orgName>มิลาน</orgName> เป็นนักเตะใหม่ของทีมวันพฤหัสบดีนี้ด้วย </p></body>
</news>
