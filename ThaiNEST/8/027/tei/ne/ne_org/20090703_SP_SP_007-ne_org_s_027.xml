<teiHeader>
<fileDesc>
<titleStmt>
  <title>กาก้าชวนอลอนโซ่มาเซิ้งแข้งกับชุดขาว  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 16:05:02  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_079.html  </bibl>
</sourceDesc>
</fileDesc>
</teiHeader>
<news>
<headline>กาก้าชวนอลอนโซ่มาเซิ้งแข้งกับ<orgName>ชุดขาว</orgName></headline>
<lead>กาก้า สตาร์ตัวใหม่ <orgName>เรอัล มาดริด</orgName> เผยอยากให้ ชาบี อลอนโซ่ มิดฟิลด์ <orgName>ลิเวอร์พูล</orgName> ย้ายมาเล่นด้วยกันในทีม "<orgName>ราชันชุดขาว</orgName>" ยกเป็นผู้เล่นชั้นยอด และจะได้รับการต้อนรับอย่างดีแน่นอน</lead>
<neck></neck>
<body><p>กาก้า ยอดเพลย์เมกเกอร์คนใหม่ "<orgName>ราชันชุดขาว</orgName>" <orgName>เรอัล มาดริด</orgName> สโมสรยักษ์ใหญ่แห่งศึกลา ลีกา สเปน ออกมากล่าวเมื่อวันศุกร์ที่ 3 กรกฎาคม ที่ผ่านมา ว่า เขาอยากให้ ชาบี อลอนโซ่ กองกลาง "หงส์แดง" <orgName>ลิเวอร์พูล</orgName> สโมสรยักษ์ใหญ่แห่งศึกพรีเมียร์ลีก ย้ายมาค้าแข้งด้วยกันในถิ่นซานติอาโก้ เบร์นาเบว ช่วงซัมเมอร์นี้</p>
<p>เรอัล มาดริด คว้าตัว กาก้า, คริสเตียโน่ โรนัลโด้, ราอูล อัลบิโอล และ คาริม เบนเซม่า มาร่วมทีมในช่วงปิดฤดูกาลนี้ และยังมีแผนที่จะเดินหน้าคว้า อลอนโซ่ เข้ามาเสริมทัพด้วยอีกราย โดยมีรายงานว่า "<orgName>ราชันชุดขาว</orgName>" พร้อมทุ่มค่าตัวถึง 30 ล้านปอนด์ (ประมาณ 1,680 ล้านบาท) ให้กับ <orgName>ลิเวอร์พูล</orgName> และล่าสุด กาก้า ก็ออกมาเผยว่า เขาอยากให้มิดฟิลด์<orgName>ทีมชาติสเปน</orgName> วัย 27 ปี ย้ายมาเล่นด้วยกันในฤดูกาลหน้า</p>
<p>"ผมเคยเจอกับเขา 2 ครั้งในนัดชิงยูโรเปี้ยน คัพ เขาเป็นผู้เล่นที่ยอดเยี่ยมและเป็นชาว<orgName>สเปน</orgName> ดังนั้น เขาจะได้รับการต้อนรับอย่างดีแน่นอน" ยอดดาวเตะ<orgName>ทีมชาติบราซิล</orgName> กล่าว </p></body>
</news>
