<teiHeader>
<fileDesc>
<titleStmt>
  <title>ไทเกอร์เละศึกยูเอสฯ-ถาวรพุ่งนำสวิงไชนา  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=53249  </bibl>
</sourceDesc>
</fileDesc>
</teiHeader>
<news>
<headline>ไทเกอร์เละศึกยูเอสฯ-ถาวรพุ่งนำสวิงไชนา</headline>
<lead>ไทเกอร์ ตีเละ 74 รอบแรก ศึกยูเอส โอเพน ที่โดนฝนป่วนแข่งไม่จบ ขณะที่ถาวรสวิง 63 ขึ้นนำร่วม ไชนา ทัวร์</lead>
<neck></neck>
<body><p>“พญาเสือ” ไทเกอร์ วูดส์ โปร<orgName>สหรัฐ</orgName>มือ 1 โลก ที่ลงป้องกันแชมป์ เพิ่งเล่นจบรอบแรกเมื่อวันศุกร์ที่ผ่านมา ตีเกินถึง 4 โอเวอร์พาร์ 74 รั้งที่ 65 ร่วม กอล์ฟเมเจอร์ที่ 3 ของฤดูกาล “ยูเอส โอเพน” ณ สนามเบ็บเพจ แบล็ก พาร์ 70 ที่นิวยอร์ก สหรัฐ</p><p>ผู้นำคือ ลูคัส โกลเวอร์ 6 อันเดอร์ หลังเล่นรอบสองไป 13 หลุม ตามด้วย ริกกี บาร์นส ชาว<orgName>สหรัฐ</orgName>ด้วยกัน 5 อันเดอร์ (เล่นรอบสอง 9 หลุม)</p>
<p>ส่วน “สิงห์อีซ้าย” ฟิล มิกเคลสัน มือ 2 โลกชาว<orgName>สหรัฐ</orgName> ตีรอบแรก อีเวนพาร์ 70 อยู่ที่ 11 ร่วม โดยยังไม่ได้เล่นรอบ 2 เช่นกัน</p>
<p>“ผมคิดว่าตีลูกได้ดีแล้ว แต่ยังต้องแก้ไขเรื่องพัตต์อีกหน่อย และ น่าจะมีโอกาสดีในสุดสัปดาห์นี้” มิกเคลสัน กล่าว</p>
<p>ทั้งนี้ เกณฑ์ตัดตัวเข้ารอบหลังจบรอบ 2 คาดว่าอยู่ที่สกอร์ 4 โอเวอร์ ทำให้ไทเกอร์ที่เคยซิวศึกยูเอสฯ ที่สนามนี้เมื่อปี 2002 ต้องเร่งสปีดหากหวังคว้าแชมป์สมัยที่ 4</p>
<p>ส่วน “โปรเล็ก” ถาวร วิรัตน์จันทร์ ฟอร์มฮอตตีเท่าสถิติสนาม 9 อันเดอร์พาร์ 63 สกอร์รวม 15 อันเดอร์พาร์ 201 (70-68-63) ขึ้นนำร่วมกับ ออมเจวูง (<orgName>เกาหลีใต้</orgName> 67-66-68) ศึกโอเมกา ไชนา ทัวร์ “ดองเฟ็ง นิสสัน ทีนา โอเพน” สนามพาร์ 72 ที่จีน</p>
<p>“มันเป็นวันที่ดีมาก ผมพัตต์เฉียบได้เบอร์ดีเพียบ ดีใจที่มีโอกาสมาเล่นไชนา ทัวร์ (เป็นครั้งแรก)” โปรไทยดีกรี 10 แชมป์เอเชียน ทัวร์ กล่าว</p>
<p>ผลงานโปรไทยอีก 2 คน ปริยะ ชุณหสวิสดิกุล 205 (69-67-69) อันดับ 4 และ วิสุทธิ์ อรรจนวัฒน์ 210 (70-73-67) ที่ 15 ร่วม</p>
<p>ด้าน “โปรหนึ่ง” ชินรัตน์ ผดุงศิลป์ เร่งเครื่องรอบ 2 ทำ 2 อันเดอร์ พาร์ 69 สกอร์รวม อีเวนพาร์ 142 ขยับขึ้นอันดับ 14 ร่วม ศึกยูโรเปียน ทัวร์ “แซงต์-โอเมอร์ โอเพน” สนามพาร์ 71 ที่ฝรั่งเศส โดยมี เว็ด ออร์ม สบี (<orgName>ออสเตรเลีย</orgName>) รั้งจ่าฝูง 7 อันเดอร์พาร์ 135 (70-65) </p></body>
</news>
