<teiHeader>
<fileDesc>
<titleStmt>
  <title>ลุ้นระทึกแย่งแชมป์ไทยลีกครึ่งฤดูกาล  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=40562  </bibl>
</sourceDesc>
</fileDesc>
</teiHeader>
<news>
<headline>ลุ้นระทึกแย่งแชมป์ไทยลีกครึ่งฤดูกาล</headline>
<lead></lead>
<neck></neck>
<body><p>"บังยี"นายวรวีร์ มะกูดี นายก<orgName>สมาคมฟุตบอลแห่งประเทศไทย</orgName> กล่าวถึงโปรแกรมของ<orgName>ทีมชาติไทย</orgName>ชุดใหญ่ว่าหลังปิดไทยพรีเมียร์ลีกเลกแรกในวันที่ 21 มิ.ย.52 ปีเตอร์ รีดเฮดโค้ชจะเรียกนักเตะเข้าแคมป์ฝึกซ้อมโดยจะมีเกมอุ่นเครื่อง2นัด กับทีม เกลโดแรนแชมป์ลีกไอร์แลนด์ในเดือนกรกฎาคมก่อนที่จะทำศึกใหญ่กับ"<orgName>หงส์แดง</orgName>" <orgName>ลิเวอร์พูล</orgName> ในวันที่ 22 ก.ค.52</p>
<p>หลังจากนั้นจะปล่อยนักเตะแยกย้ายไปทำหน้าที่กับสโมสรต้นสังกัดสู้ศึกไทยลีก ที่จะเปิดเลก2ในวันที่ 25 ก.ค.52 หลังจบฤดูกาล ในวันที่ 18 ต.ค.52 จึงเรียกนักเตะเก็บตัวอีกครั้ง มีโปรแกรมแข่งขันฟุตบอลเกมพิเศษ ที่<orgName>เวียดนาม</orgName>โดยจะส่งชุดซีเกมส์ ไปดวลแข้งซึ่ง ใน เวียงจันทน์เกมส์ <orgName>ทีมไทย</orgName> มีเวลาซ้อมเต็มที่เกือบ 2 เดือนเพียงพอจะปรับทีมให้พร้อมที่สุด และตนเชื่อว่าดีพอที่จะคว้าเหรียญทองเป็นสมัยที่ 9 ติดต่อกัน</p>
<p>นายวรวีร์ กล่าวด้วยว่า ในวันที่ 27 มิ.ย.52 จะมีการอบรมเจ้าหน้าที่สโมสรต่างๆ ในไทยพรีเมียร์ลีกและดิวิชั่น 1 เพื่อยกระดับมาตรฐานฟุตบอลอาชีพ มีวิทยากรที่มีฝีมือ นำโดย ปีเตอร์ รีด โค้ช<orgName>ทีมชาติไทย</orgName></p>
<p>ด้านศึกลูกหนังไทยแลนด์พรีเมียร์ลีกวันเสาร์ที่ 20 มิ.ย. และอาทิตย์ที่ 21 มิ.ย. จะเป็นแข่งขันนัดสุดท้ายของเลกแรกโดยมีถึง 4 ทีม ที่มีโอกาสคว้าแชมป์ครึ่งฤดูกาลแรกไปครองประกอบด้วย<orgName>บางกอกกล๊าสเอฟซี</orgName>(27แต้ม), <orgName>ชลบุรี เอฟซี</orgName>(27 แต้ม), <orgName>โอสถสภา เอ็ม-150</orgName> (27 แต้ม) และ เมืองทองฯ ยูไนเต็ด (26 แต้ม)</p>
<p>วัน เสาร์มีฟาดแข้งทั้งหมด 4 คู่ คู่เอก "<orgName>ฉลามชล</orgName>" <orgName>ชลบุรี เอฟซี</orgName> รองจ่าฝูง จะบุกไปเยือน "<orgName>สิงห์เจ้าท่า</orgName>" <orgName>การท่าเรือไทย เอฟซี</orgName> ทีมอันดับ 7 ในเวลา 17.30 น.</p>
<p>ก่อนเกม"ซิโก้" เกียรติศักดิ์ เสนาเมือง นายใหญ่<orgName>ฉลามชล</orgName> กล่าวว่า เกมนี้คงจะไม่ใช่งานง่ายเนื่องจากท่าเรือฯ เล่นในบ้านได้อย่างแข็งแกร่ง ดังนั้นเป้าหมายขั้นต้นในเกมนี้จึงอยู่ที่1แต้ม แต่ถ้าหากลงไปเล่นแล้วลูกทีมทำผลงานได้ดี ก็มีลุ้น 3 แต้มเช่นกัน</p>
<p>อีกคู่ในเวลา16.00น."<orgName>มังกรไฟ</orgName>"<orgName>บีอีซี เทโรศาสน</orgName> จะเปิดบ้านต้อนรับ "<orgName>กิเลนผยอง</orgName>" <orgName>เมืองทอง ยูไนเต็ด</orgName> ทีมอันดับ 4 สยามกีฬาทีวี เอ็นบีที 19 ถ่ายทอดสด ก่อนเกม"โค้ชแต็ก"อรรถพลบุษปาคมนายใหญ่<orgName>กิเลนผยอง</orgName> กล่าวว่าเกมนี้ทีมได้รับข่าวดีเมื่อจะได้ณัฐพรพันฤทธิ์กลับมายืนคุมแนวรับอีกครั้งแต่ถึงอย่างไรก็ยอมรับว่า เป็นเกมที่ยากที่จะบุกคว้าชัย ตนจึงหวังแค่เพียง 1 แต้มเพื่อเกาะกลุ่มหัวตารางเอาไว้</p>
<p>ส่วนโปรแกรมอีก 2 คู่ 17.00 น. <orgName>ราชนาวี ระยอง</orgName> (14)-<orgName>การไฟฟ้าฯ</orgName> (11) และ18.00 น. <orgName>ศรีราชา เอฟซี</orgName> (15)-<orgName>โอสถสภา เอ็ม-150</orgName> (3)</p>
<p>ขณะที่วันอาทิตย์มีฟาดแข้งกันอีก4คู่ ไฮไลสำคัญ "<orgName>กระต่ายแก้ว</orgName>" <orgName>บางกอกกล๊าส เอฟซี</orgName>จ่าฝูง จะเปิดบ้านพบกับ "<orgName>หมูป่าเขี้ยวตัน</orgName>" <orgName>นครปฐม เอฟซี</orgName> ทีมอันดับ 10 โดยเกมนี้หาก<orgName>บางกอกกล๊าส</orgName> เก็บ 3 แต้มได้ ก็จะคว้าแชมป์ครึ่งฤดูกาลแรกไปครองทันที</p>
<p>"เดอะง้วน"สุรชัย จตุรภัทรพงษ์ กุนซือ<orgName>กระต่ายแก้ว</orgName> กล่าวว่า ทีมไม่มีปัญหาเรื่องตัวผู้เล่น ที่สำคัญการได้เล่นในบ้านต่อหน้าแฟนบอลน่าจะทำให้ลูกทีมฮึกเหิม และน่าจะเก็บ 3 แต้ม พร้อมทั้งคว้าแชมป์ครึ่งฤดูกาลไปครองได้อย่างแน่นอน</p>
<p>ส่วนโปรแกรมอีก3 คู่ 16.00 น. <orgName>จุฬา ยูไนเต็ด</orgName> (16)-<orgName>พัทยา ยูไนเต็ด</orgName> (13), 16.30 น. <orgName>บางกอก ยูไนเต็ด</orgName> (8)-<orgName>สมุทรสงคราม เอฟซี</orgName> (12) และ 18.00 น. <orgName>ทีโอทีเอฟซี</orgName> (9)-<orgName>ทีทีเอ็ม สมุทรสาคร</orgName> (6) <orgName>สยามกีฬาทีวี เอ็นบีที 19</orgName> ถ่ายทอดสด</p>
<p>ด้านนายสมศักดิ์ศิริธรรมผู้บริหาร<orgName>ทีมสมุทรสงคราม เอฟซี</orgName> ซึ่งอยู่ในโซนไม่น่าไว้วางใจกล่าวว่า ในเลก 2 ทีมจะต้องหานักเตะมาเสริมแน่นอน โดยที่จะต้องดึงมาให้ได้คือเอฟเฟดาวเตะ<orgName>ไนจีเรีย</orgName>ที่ลองแข้งไปแล้วในเกมบุกชนะ<orgName>นครปฐม</orgName> 1-0 เมื่อสัปดาห์ก่อนส่วนอีกรายคือ แรบบิต ที่จะครบกำหนดหมดสัญญากับต้นสังกัดเก่า พนมเปญ เอฟซี ทีมในกัมพูชา เพื่อเสริมแนวรุก ให้แข็งแกร่งขึ้น ส่วนการย้ายทีมของ คนึง บุราณสุขไป<orgName>เมืองทองฯยูไนเต็ด</orgName>นั้น ตอนนี้กำลังเจรจาว่า จะเป็นการขาย หรือแลกตัว เพราะนักเตะที่จะแลกคือพิเชษฐ์อินทร์บางที่มีสไตล์เข้ากับทีมตามที่"น้าฉ่วย" สมชาย ชวยบุญชุม หัวหน้าโค้ช ต้องการ มีค่าเหนื่อยสูง</p>
<p>บิ๊กบอส <orgName>ปลาทูคะนอง</orgName> ยังกล่าวอีกว่า จากสถานการณ์ของทีมตอนนี้ ยอมรับว่าไม่ดีนักแต่ตนขอยืนยันว่าจะทำทุกวิถีทาง ที่จะนำทีมรอดตกชั้นให้ได้ ซึ่งมั่นใจในฝีมือของ โค้ชสมชาย และนักเตะว่าจะเอาตัวรอดสำเร็จ </p></body>
</news>
