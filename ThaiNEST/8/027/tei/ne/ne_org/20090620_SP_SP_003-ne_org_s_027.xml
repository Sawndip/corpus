<teiHeader>
<fileDesc>
<titleStmt>
  <title>บาร์ซ่าสนซิวยังพร้อมยื่นซื้อ1416ล้านบาท  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 18:31:23  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_085.html  </bibl>
</sourceDesc>
</fileDesc>
</teiHeader>
<news>
<headline><orgName>บาร์ซ่า</orgName>สนซิวยังพร้อมยื่นซื้อ1416ล้านบาท</headline>
<lead><orgName>บาร์เซโลน่า</orgName> ตกเป็นข่าวสนซิวตัว แอชลี่ย์ ยัง ปีกจอมลีลา แอสตัน วิลล่า มาเสริมแนวรุกในซัมเมอร์นี้ คาด "<orgName>เจ้าบุญทุ่ม</orgName>" พร้อมทุ่มข้อเสนอ 1,416 ล้านบาท หรืออาจจะพ่วงแถม อเล็กซานเดอร์ คเล็บ กองกลาง<orgName>เบลารุส</orgName> ย้ายทีมสลับฝั่งด้วย</lead>
<neck></neck>
<body><p>"<orgName>เดลี่ สตาร์</orgName>" หนังสือพิมพ์แท็บลอยด์เมืองผู้ดี รายงานข่าวเมื่อวันเสาร์ที่ 20 มิ.ย.ที่ผ่านมาว่า <orgName>บาร์เซโลน่า</orgName> โคตรทีมทริปเปิ้ลแชมป์แห่งศึก ลา ลีกา สเปน หันมาแสดงความสนใจเซ็นสัญญา แอชลี่ย์ ยัง ปีกดาวรุ่ง แอสตัน วิลล่า สโมสรในเวที พรีเมียร์ลีก อังกฤษ มาเสริมทัพในซัมเมอร์นี้ โดยคาดว่าข้อเสนอมูลค่า 29.5 ล้านยูโร (ราว 1,416 ล้านบาท) น่าจะเป็นเงินจำนวนมากเพียงพอกับการโน้มน้าวให้ มาร์ติน โอนีล ผู้จัดการทีม "<orgName>สิงห์ผงาด</orgName>" ยอมปล่อยนักเตะพ้นถิ่น วิลล่า พาร์ค</p>
<p>วิลล่า ดูเหมือนจะพร้อมตัดใจขาย ยัง เจ้าของรางวัลนักเตะดาวรุ่งยอดเยี่ยมของ พรีเมียร์ลีก ฤดูกาลล่าสุด เพื่อแลกกับเงินก้อนโตไปใช้ซื้อแข้งหน้าใหม่ฝีเท้าดีจำนวน 2 ราย ทำเอา "<orgName>เจ้าบุญทุ่ม</orgName>" ตาลุกขึ้นมาทันที หลังเริ่มเบื่อเต็มทีกับการแก่งแย่งลายเซ็นของ ฟร้องค์ ริเบรี่ ปีกตัวเก่ง <orgName>บาเยิร์น มิวนิค</orgName> แข่งกับ <orgName>เรอัล มาดริด</orgName>, <orgName>แมนเชสเตอร์ ยูไนเต็ด</orgName> และ <orgName>เชลซี</orgName> อีกทั้งยังเพิ่งพลาดหวังในการยืมตัว โรบินโญ่ ดาวยิง<orgName>ทีมชาติบราซิล</orgName> จาก <orgName>แมนเชสเตอร์ ซิตี้</orgName> ด้วยเช่นกัน</p>
<p>ยิ่งไปกว่านั้น "<orgName>บาร์ซ่า</orgName>" ยังถือไพ่ได้เปรียบในการเซ็นสัญญา ยัง จากการที่ โอนีล เคยแสดงความสนใจ อเล็กซานเดอร์ คเล็บ เพลย์เมกเกอร์<orgName>ทีมชาติเบลารุส</orgName> ที่เป็นผู้เล่นส่วนเกินในถิ่น คัมป์ นู ด้วยเหตุนี้ การยื่นข้อเสนอแลกเปลี่ยนนักเตะจึงอาจจะเป็นทางเลือกที่ดีที่สุดสำหรับทั้ง 2 ฝ่ายก็เป็นได้</p>
<p>ทั้งนี้ ยัง วัย 23 ปี เกือบจะได้ย้ายไปร่วมทัพ <orgName>เรอัล มาดริด</orgName> คู่แค้นตลอดกาลของ "<orgName>เจ้าบุญทุ่ม</orgName>" ตั้งแต่เมื่อเดือนมกราคมที่ผ่านมา ซึ่ง ฆวนเด้ รามอส อดีตกุนซือ <orgName>ท็อตแน่ม ฮ็อทสเปอร์</orgName> กำลังกุมบังเหียน "<orgName>ราชันชุดขาว</orgName>" อยู่ในเวลานั้น อย่างไรก็ตาม การเจรจาข้อตกลงกลับมีอันต้องล้มเลิกในท้ายที่สุด เนื่องจากการตั้งราคาค่าตัวสุดแพงเกินความเป็นจริง </p></body>
</news>
