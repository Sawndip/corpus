<teiHeader>
<fileDesc>
<titleStmt>
  <title>ทัพนักกีฬาไทยชุดใหญ่ได้เดินทางมาถึงประเทศสิงคโปร์แล้วเมื่อสักครู่ที่ผ่านมา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206270062&tb=N255206  </bibl>
</sourceDesc>
</fileDesc>
</teiHeader>
<news>
<headline>ทัพนักกีฬา<orgName>ไทย</orgName>ชุดใหญ่ได้เดินทางมาถึงประเทศสิงคโปร์แล้วเมื่อสักครู่ที่ผ่านมา</headline>
<lead></lead>
<neck></neck>
<body><p>ทัพนักกีฬา<orgName>ไทย</orgName>ชุดใหญ่ได้เดินทางมาถึงประเทศสิงคโปร์แล้วเมื่อสักครู่ที่ผ่านมา ประกอบด้วย นักกีฬากระโดดน้ำ กรีฑา วินเซิร์ฟ โบว์ลิ่ง และเทเบิลเทนนิส เพื่อเข้าร่วมการแข่งขันกีฬาเอเชี่ยนยูธเกมส์ ครั้งที่ 1 ระหว่างวันที่ 29 มิถุนายนถึงวันที่ 7 กรกฎาคมนี้ โดยมีนายธนา ไชยประสิทธิ์ หัวหน้า<orgName>คณะนักกีฬาไทย</orgName> ที่เดินทางมาตรวจความพร้อมก่อนหน้านี้ ให้การต้อนรับที่ท่าอากาศยานชางงี ก่อนเข้าพักที่โรงแรมสวิสโซเทล ส่วนนักกีฬาบาสเกตบอลและว่ายน้ำ จะเดินทางมาเป็นชุดสุดท้าย วันที่ 29 มิถุนายน ซึ่งนักกีฬาเยาวชนของ<orgName>ไทย</orgName>ทั้งหมด 79 คน ที่เดินทางมาร่วมการแข่งขันครั้งนี้ มุ่งมั่น ตั้งใจในการคว้าเหรียญรางวัล เพื่อสร้างประวัติศาสตร์และชื่อเสียงให้กับประเทศชาติ เพราะเป็นการแข่งขันกีฬาเยาวชนระดับนานาชาติครั้งแรก </p>
<p>ขณะที่เมื่อช่วงเช้าที่ผ่านมา นักฟุตบอลเยาวชน<orgName>ไทย</orgName>จาก<orgName>โรงเรียนหนองจอกพิทยานุสรณ์</orgName> ได้ออกกำลังกาย ยืดเส้นยืดสายเบาๆ หน้าโรงแรมที่พัก ก่อนที่เย็นวันนี้ เวลา 19.30 น.ตามเวลาท้องถิ่น จะลงสนามเจลัน บาร์ซา สเตเดี้ยม พบกับ<orgName>ทีมจีน</orgName> รอบ 8 ทีมสุดท้าย เป็นคู่ที่ 2 ภายใต้การคุมทีมของนายพิชัย คงศรี อดีตนักฟุตบอล<orgName>ทีมชาติไทย</orgName> ในฐานะหัวหน้าสตาฟโค้ช ซึ่งเกมนัดนี้ นักเตะ<orgName>ไทย</orgName>พร้อมเต็มที่ทั้งร่างกายและจิตใจ เพื่อเก็บชัยชนะ รอเข้ารอบ 4 ทีมสุดท้าย ตามเป้าหมายที่ตั้งไว้ ด้านนักเตะของ<orgName>สิงคโปร์</orgName>เจ้าภาพ ก็จะพบกับ<orgName>อิหร่าน</orgName>เป็นคู่แรก ก่อนที่วันจันทร์ที่ 29 มิถุนายน มีโปรแกรมลงสนามเจอกับนักเตะฝีเท้าดีของ<orgName>ไทย</orgName> </p></body>
</news>
