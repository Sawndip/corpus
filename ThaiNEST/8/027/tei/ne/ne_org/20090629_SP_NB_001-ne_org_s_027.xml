<teiHeader>
<fileDesc>
<titleStmt>
  <title>พิธีเปิดกีฬาเอเชี่ยนยูธเกมส์ เปิดฉากค่ำวันนี้ ที่สิงคโปร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206280097&tb=N255206  </bibl>
</sourceDesc>
</fileDesc>
</teiHeader>
<news>
<headline>พิธีเปิดกีฬาเอเชี่ยนยูธเกมส์ เปิดฉากค่ำวันนี้ ที่สิงคโปร์</headline>
<lead></lead>
<neck></neck>
<body><p>กีฬาเอเชี่ยนยูธเกมส์ ครั้งแรก ที่ประเทศสิงคโปร์ ตั้งแต่วันนี้ถึงวันที่ 7 กรกฎาคม แม้เป็นการแข่งขันระดับเยาวชนรายการใหม่ แต่<orgName>คณะกรรมการโอลิมปิกแห่งประเทศไทย</orgName> ได้ให้ความสำคัญเช่นเดียวกับกีฬาของระดับประชาชน โดยพลเอกยุทธศักดิ์ ศศิประภา ประธาน<orgName>คณะกรรมการโอลิมปิกแห่งประเทศไทย</orgName> ประเมินผลงานนักกีฬาระดับเยาวชน<orgName>ไทย</orgName>ครั้งแรกว่า น่าจะคว้าเหรียญทองได้อย่างน้อย 3 ถึง 4 เหรียญ พร้อมยืนยันได้อนุมัติเงินอัดฉีดให้นักกีฬาที่ได้เหรียญรางวัลแล้ว โดยเหรียญทองรับ 2 แสนบาท , เหรียญเงิน 1 แสนบาท และเหรียญทองแดง 5 หมื่นบาท </p>
<p>สำหรับกีฬาเอเชี่ยนยูธเกมส์ ครั้งแรก จะเปิดฉากขึ้น ค่ำวันนี้ เวลา 19.00 น.ตามเวลาท้องถิ่น ที่สิงคโปร์ อินดอร์ สเตเดียม โดยมีนายลี เซียน ลุง นายกรัฐมนตรี<orgName>สิงคโปร์</orgName>เป็นประธาน ในส่วนของประเทศไทย ผู้ที่รับหน้าที่ถือธงชาติ<orgName>ไทย</orgName>นำขบวนนักกีฬาและเจ้าหน้าที่กว่า 80 คนเข้าสู่สนาม คือ เจ้าฟลุ๊ค อินท์ศิริ เจริญรื่น กัปตันทีมฟุตบอลเยาวชน<orgName>ไทย</orgName> ดาวยิงของทีมที่โชว์ผลงานเยี่ยมในรอบคัดเลือก และก่อนที่จะร่วมพิธีเปิด นักเตะของไทย มีโปรแกรมลงสนามนัดที่ 2 รอบ 8 ทีมสุดท้าย พบเจ้าภาพสิงคโปร์ เวลา 16.00 น. ตามเวลาท้องถิ่น ที่สนามเจลัน เบซ่าร์ ซึ่งเกมนี้ เป็นนัดสำคัญของทั้งสองทีม หากทีมใดแพ้ตกรอบทันที</p></body>
</news>
