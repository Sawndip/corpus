<teiHeader>
<fileDesc>
<titleStmt>
  <title>ปิดแล้วอย่างสวยงานดาวรุ่งมุ่งยูธโอลิมปิคเกมส์  ครั้งที่  1  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080051&tb=N255206&return=ok&news_headline="%bb%d4%b4%e1%c5%e9%c7%cd%c2%e8%d2%a7%ca%c7%c2%a7%d2%b9%b4%d2%c7%c3%d8%e8%a7%c1%d8%e8%a7%c2%d9%b8%e2%cd%c5%d4%c1%bb%d4%a4%e0%a1%c1%ca%ec%20%20%a4%c3%d1%e9%a7%b7%d5%e8%20%201"  </bibl>
</sourceDesc>
</fileDesc>
</teiHeader>
<news>
<headline>ปิดแล้วอย่างสวยงานดาวรุ่งมุ่งยูธโอลิมปิคเกมส์  ครั้งที่  1</headline>
<lead>ปิดลงแล้วสำหรับการแข่งขันกีฬาดาวรุ่งมุ่งยูธโอลิมปิคเกมส์ ครั้งที่ 1 ซึ่งนักกีฬาจากจังหวัดต่าง ๆ แสดงผลงานกันอย่างเต็มที่ แม้จะเป็นเพียงการจุดประกาย และประลองความสามารถก่อนการแข่งขัน เอเชี่ยนยูธเกมส์ที่สิงคโปร์ ที่จะมีขึ้นในวันที่ 29 มิถุนายน - 7 กรกฎาคม 2552 นี้</lead>
<neck></neck>
<body><p>นายวุฒิศักดิ์ ปิ่นวิเศษ ผู้อำนวยการ<orgName>สำนักงานกีฬาและนันทนาการจังหวัดสุพรรณบุรี</orgName> เปิดเผยว่า สำหรับกีฬาที่เข้าร่วมการแข่งขันกีฬาดาวรุ่งมุ่งยูธโอลิมปิคเกมส์ครั้งนี้ บางชนิดกีฬาก็ใช้นักกีฬาที่เป็นตัวแทน ซึ่งคัดเลือกเอาไว้แล้วมาร่วมประลอง ขณะที่หลายชนิดกีฬา แต่ละสมาคมต้องเฟ้นหานักกีฬาที่ทำผลงานเด่นกันอีกครั้ง ซึ่งนายสมบัติ คุรุพันธ์ ผู้อำนวยการ<orgName>สำนักงานพัฒนาการกีฬาและนันทนาการ</orgName> ในฐานะที่รับผิดชอบดูแลรายการนี้ พอใจเป็นอย่างมากกับการเป็นเจ้าภาพของ<orgName>จังหวัดสุพรรณบุรี</orgName> ที่จัดได้สมบูรณ์แบบ ทั้ง ๆ ที่เป็นรายการใหม่ และใช้กติกาใหม่ นอกจากนี้ จะทำให้สังคมตระหนักถึงความสำคัญของกีฬาที่มีต่อยุวชน เยาวชน พร้อมกับมั่นใจว่า<orgName>จังหวัดสุพรรณบุรี</orgName> จะทำหน้าที่เจ้าภาพกีฬานักเรียนระหว่างประเทศแห่งอาเซียน ครั้งที่ 1 ได้อย่างไม่มีข้อบกพร่อง ซึ่งจะแข่งขันกันระหว่างวันที่ 22-28 กรกฎาคม นี้ มีนักกีฬาแถบอาเซี่ยน เข้าร่วมนับพันคน </p>
<p>สรุปเหรียญดาวรุ่งมุ่งยูธโอลิมปิคเกมส์ นักกีฬาจาก<orgName>กรุงเทพมหานคร</orgName> ยังทำผลงานได้ดีเช่นเดียวกับกีฬาเยาวชนและกีฬาแห่งชาติ ได้มากที่สุด 19 เหรียญทอง <orgName>ชลบุรี</orgName> เป็นอันดับ 2 / 17 เหรียญทอง เจ้าภาพ<orgName>สุพรรณบุรี</orgName> อับดับ 4 ที่ 14 เหรียญทอง โดยระหว่างวันที่ 26 มิถุนายน-5 กรกฎาคม <orgName>จังหวัดสุพรรณบุรี</orgName> จะเป็นเจ้าภาพจัดการแข่งขันกีฬา<orgName>สถาบันพลศึกษาแห่งประเทศไทย</orgName> ครั้งที่ 34 หรือ พลศึกษาเกมส์ ต่อเนื่องอีก </p></body>
</news>
