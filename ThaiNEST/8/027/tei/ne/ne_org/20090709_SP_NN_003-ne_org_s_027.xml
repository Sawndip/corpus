<teiHeader>
<fileDesc>
<titleStmt>
  <title>"เอฟนครนายก"อัดอียิปต์ซิวชัยขาดลอยนัดที่2ติดกัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169459  </bibl>
</sourceDesc>
</fileDesc>
</teiHeader>
<news>
<headline>"เอฟนครนายก"อัด<orgName>อียิปต์</orgName>ซิวชัยขาดลอยนัดที่2ติดกัน</headline>
<lead>"เอฟนครนายก" อัด<orgName>อียิปต์</orgName> ซิวชัยขาดลอยนัดที่2ติดกัน พ่อมดวิสกี้เชือดหนูพ่ายยับ สุพจน์คืนฟอร์มดับสิงคโปร์</lead>
<neck></neck>
<body><p>การแข่งขันสนุกเกอร์รายการระดับโลก "แสงโสม 6 แดง เวิลด์ กรังด์ปรีซ์ 2009" ที่โรงแรมมณเฑียร ริเวอร์ไซด์ พระราม 3 ชิงเงินรางวัลรวมเฉียด 4 ล้านบาท ซึ่งแชมป์รายการนี้จะได้รับเงินเป็นจำนวนถึง 1 ล้านบาทเลยทีเดียว โดยมีนักสอยคิวจากทั่วโลกร่วมเดินทางมาบรรเลงความแม่นกันถึง 48 คน แบ่งออกเป็น 8 สาย ๆ ละ 6 คน นำอันดับ 1-4 ผ่านเข้ารอบน็อคเอาท์ต่อไป เมื่อวันพุธที่8 ก.ค.ผ่านมาซึ่งเป็นวันเทศกาลเข้าพรรษาเป็นการดวลคิวรอบแรก วันที่ 2 โดยมี นายกนกพันธุ์ จุลเกษม ผู้ว่าการ<orgName>การกีฬาแห่งประเทศไทย</orgName> และนายสินธุ พูนศิริวงศ์ นายกส<orgName>มาคมกีฬาบิลเลียดแห่งประเทศไทย</orgName> ร่วมเป็นประธาน ท่ามกลางแฟนสอยคิวที่แห่เข้ามาชมแน่นฮอลล์แข่งขันหลายร้อยคน</p>
<p>โดยที่ "เอฟ นครนายก" เทพไชยา อุ่นหนู นักสอยคิวเจ้าของแชมป์สมัครเล่นโลกคนล่าสุด ออกคิวได้อย่างเฉียบขาดเก็บชัยชนะเป็นนัดที่ 2 ติดต่อกัน ด้วยการไล่สอย วาเอล ทาลัต จาก<orgName>อียิปต์</orgName> ลงได้ 5-2 เฟรม ด้วยสกอร์ 24-28, 63-6, 58-6, 59-0, 4-37, 43-0 และ 55-0 ภายหลังจบเกม เทพไชยา กล่าวว่า วันนี้ตนเองออกคิวได้ยังไม่ค่อยดีเท่าไหร่นัก ยังต้องปรับอีกนิด แต่ยังดีที่ปรับสภาพกับโต๊ะได้เร็ว เกมต่อไปเชื่อว่าจะเล่นได้ดีกว่านี้</p>
<p>ขณะที่ "พ่อมดวิสกี้" จอห์น ฮิกกินส์ แชมป์โลก 3 สมัยและคนล่าสุด ออกฟอร์มไล่ทิ่ม "หนู ดาวดึงส์ นพดล นภจร อดีตแชมป์เอเชีย ไปได้ 5-2 เฟรม ด้วยสกอร์ 49-7, 39-5, 27-25, 47-23, 1-40, 36-38 และ 43-1 ทำให้ หนู ดาวดึงส์ แพ้ 3 นัดรวด</p>
<p>ทางด้าน "แจ๊ค เชียงใหม่" สุพจน์ แสนหล้า คืนชีพด้วยการบดเอาชนะ อึ้ง บุน ชิน จาก<orgName>สิงคโปร์</orgName> ไปได้ 5-3 เฟรม สกอร์ 39-8, 0-48, 12-45, 9-41, 43-0, 28-14, 44-9 และ 38-0 และ"แซค โซโฟน" นพดล แสงนิล ชนะ ราอีส อาสลาม <orgName>ปากีสถาน</orgName> 5-2 เฟรม สกอร์ 35-28, 55-2, 0-43, 38-31, 73-0, 20-46 และ 30-26</p>
<p>สำหรับผลคู่อื่น ๆ มีดังนี้ ริกกี้ วอลเด้น แชมป์เก่า เอาชนะ ฟุง กว็อก ไว 5-1, เกล็น วิลกินสัน แพ้ โมห์เซ็น อาซิซ 3-5, โมฮัมเหม็ด อัล โจการ์ ชนะ แดเนี่ยล ธอร์ป 5-0, โมฮัมเหม็ด ชีฮับ ชนะ โจ สเวล 5-1, ซาช่า ลิปปี้ แพ้ แมทธิว สตีเวนส์ 3-5, แบรนแดน โอโอโดโนฮิว ชนะ อรรถสิทธิ์ มหิทธิ 5-1, เหงียน นัต ตันห์ แพ้ แบร์รี่ ฮอว์กินส์ 1-5, มาร์ค คิง ชนะ โมฮัมเหม็ด คายัต 5-1, ไนเจล บอนด์ ชนะ อข่า ซอยิน 5-2, ไมเคิล โฮลท์ ชนะ อู๋ ชิ ไว 5-3</p>
<p>โปรแกรมการแข่งขันที่น่าสนใจวันที่ 9 ก.ค.</p>
<p>10.00 น.</p>
<p>ฌอน เมอร์ฟี่ พบ อเล็กซ์ บอร์ก</p>
<p>แดเนี่ยล ธอร์ป พบ ไพฑูรย์ ผลบุญ</p>
<p>ยูทากะ ฟูกูดะ พบ โจ สเวล</p>
<p>อู ชี ไว พบ สุพจน์ แสนหล้า</p>
<p>12.30น.</p>
<p>จิมมี่ ไวท์ พบ โมฮัมเหม็ด มุสตาฟา ชีฮับ</p>
<p>เคน โดเฮอร์ตี้ พบ ไมเคิ่ล โฮลท์</p>
<p>ชาช่า ลิปเป้ พบ นพดล นภจร</p>
<p>อข่า ซอยิน พบ รัชพล ภู่โอบอ้อม</p>
<p>โมฮัมเหม็ด ซาจจาด พบ แมทธิว สตีเว่นส์</p>
<p>ริคกี้ วอลเด้น พบ โมฮัมเหม็ด อัล โจการ์</p>
<p>ปีเตอร์ เอ็บดอน พบ มานัน จันทรา</p>
<p>15.00น.</p>
<p>ไรอัน เดย์ พบ อัง บุน ชิน</p>
<p>จอห์น ฮิกกินส์ พบ ฮาบิบ ซูบาห์</p>
<p>ฌอน เมอร์ฟี่ พบ ไนเจล บอนด์</p>
<p>เหงียน นัต ตันห์ พบ อัทสิทธิ มหิทธิ</p>
<p>เทพไชยา อุ่นหนู พบ เดฟ ฮาโรลด์</p>
<p>มาร์ค วิลเลี่ยมส์ พบ เกล็น วิลกินสัน</p>
<p>17.30น.</p>
<p>ริคกี้ วอลเด้น พบ ไพฑูรย์ ผลบุญ</p>
<p>ปีเตอร์ เอ็บดอน พบ นพดล แสงนิล</p>
<p>แดเนี่ยล ธอร์ป พบ จั๊ดด ทรัมป์</p>
<p>โมฮัมเหม็ด มุสตาฟา ชีฮับ พบ อิศรา กะไชยวงศ์</p>
<p>20.00น.</p>
<p>มาร์ค วิลเลี่ยมส์ พบ เทพไชยา อุ่นหนู</p>
<p>ไรอัน เดย์ พบ สุพจน์ แสนหล้า</p>
<p>อเล็กซ์ บอร์ก พบ รัชพล ภู่โอบอ้อม</p>
<p>โจ แพร์รี่ พบ จิมมี่ ไวท์</p>
<p>ฮาบิบ ซูบาห์ พบ นพดล นพจร</p>
<p>จอห์น ฮิกกินส์ พบ ชาช่า ลิปเป้</p>
<p>เคน โดเฮอร์ตี้ พบ อัง บุน ชิน</p></body>
</news>
