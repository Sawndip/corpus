<teiHeader>
<fileDesc>
<titleStmt>
  <title>สื่อฯกีฬาอุ่นใจแล้ว กรมธรรม์แสนบาท เมืองไทยฯแจกให้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/160609/6287  </bibl>
</sourceDesc>
</fileDesc>
</teiHeader>
<news>
<headline>สื่อฯกีฬาอุ่นใจแล้ว กรมธรรม์แสนบาท <orgName>เมืองไทยฯ</orgName>แจกให้</headline>
<lead>ที่ห้องแถลงข่าว  <orgName>บมจ.เมืองไทย  ประกันภัยจำกัด  (มหาชน)</orgName>  เมื่อวันจันทร์ที่   15  มิ.ย.ที่ผ่านมา  นางกฤตยา  ล่ำซำ  กก.ผจก.<orgName>บริษัท  เมืองไทยประกันภัยฯ</orgName>  เป็นประธานแถลงข่าว  และมอบกรมธรรม์สนับสนุบด้านการกีฬา  สำหรับ<orgName>สมาคมฟุตบอลแห่งประเทศไทย</orgName>  และ<orgName>สมาคมนักข่าวช่างภาพกีฬาแห่งประเทศไทย</orgName>  โดยมีนายวรวีร์  มะกูดี  นายก<orgName>สมาคมฟุตบอลฯ</orgName>,  นายไพฑูร   ชุติมากรกุล  นายก<orgName>สมาคมนักข่าวช่างภาพกีฬาฯ</orgName>  และนางนวลพรรณ   ล่ำซำ  ผจก.<orgName>ทีมฟุตบอลหญิงทีมชาติไทย</orgName>ชุดใหญ่ร่วมแถลงข่าวด้วย</lead>
<neck></neck>
<body><p>สำหรับพิธีมอบกรมธรรม์นั้น<orgName>บริษัทเมืองไทยประกันภัยฯ</orgName>ได้มีการมอบให้กับนักฟุตบอลหญิง<orgName>ทีมชาติไทย</orgName>ทั้ง 3รุ่นคือรุ่นอายุไม่เกิน16,ไม่เกิน19ปีและทีมชาติหญิงชุดใหญ่ รวมทั้งสิ้น 280คนทุนประกันภัยรายละ100,000บาท รวมทุนประกัน28ล้านบาทพร้อมกันนี้ยังได้มอบกรมธรรม์คุ้มครองให้แก่สมาชิก<orgName>สมาคมนักข่าวช่างภาพกีฬาฯ</orgName>จำนวน260คนทุนประกันรายละ100,000บาท รวมทุนประกัน26ล้านบาทรวมทุนประกันนักฟุตบอลหญิงและ<orgName>สมาคมนักข่าวช่างภาพกีฬาฯ</orgName>ทั้งสิ้น54ล้านบาท</p>
<p> นางกฤตยา ล่ำซำกล่าวว่าบริษัทดำเนินกิจกรรมเพื่อสังคมมาตลอดทั้งด้านกีฬาและด้านอื่นๆ โดยวันนี้บริษัทยังคงสานต่อนโยบายเพื่อสังคมด้านกีฬาโดยมอบกรมธรรม์ประกัน ภัยประกันอุบัติเหตุส่วนบุคคล(<orgName>พีเอ</orgName>)ให้แก่นักกีฬาฟุตบอลหญิง<orgName>ทีมชาติไทย</orgName>ทั้ง3รุ่นรวม280 คนและผู้สื่อข่าวกีฬา260คน ซึ่งบริษัทตระหนักถึงคุณค่าและศักยภาพของนักกีฬาฟุตบอลหญิงที่มีความสามารถไม่ด้อยไปกว่านักกีฬาชายรวมทั้งมีการพัฒนาขีดความสามารถให้อยู่ในระดับสากลเทียบเท่ามาตรฐานกับนัก กีฬาประเภทอื่นๆได้และประการสำคัญคือเป็นกลุ่มเยาวชนหญิงที่มีพลังใจสูงมีความกล้าหาญท้าทายและมุ่งมั่นที่จะสร้างชื่อเสียงให้กับประเทศไทยในการเข้าร่วมการแข่งขันกีฬา ระดับนานาชาติบริษัทพร้อมที่จะสนับสนุนกิจกรรมเพื่อสังคมด้านกีฬานี้อย่างเต็มที่นอกเหนือจากกิจกรรมด้านอื่นๆและขอเป็นกำลังใจให้กับนักกีฬาในการฝึกซ้อมเพื่อมุ่งไปสู่ความเป็นหนึ่งในการแข่งขันของทุกๆสนาม"</p>
<p> ด้านนายไพฑูรชุติมากรกุลเปิดเผยว่าในนามของสื่อฯกีฬารู้สึกดีใจและต้องขอขอบคุณ<orgName>บริษัทเมืองไทยประกันภัยจำกัด(มหาชน)</orgName>ที่ให้ความสำคัญในการปฏิบัติหน้าที่ของนักข่าวและช่างภาพกีฬาที่เป็นสมาชิก ของสมาคมทุกๆคนการสนับสนุนที่ทำให้พวกเราอบอุ่นแบบนี้จะเป็นส่วนช่วยให้การทำหน้าที่สื่อมวลชนเป็นไปด้วยความรวดเร็วมีประสิทธิภาพและรู้สึกไว้วางใจที่มีกรมธรรม์เป็นหลักประกันที่มั่นคงของชีวิต"นายไพฑูรกล่าวในตอนท้าย.</p></body>
</news>
