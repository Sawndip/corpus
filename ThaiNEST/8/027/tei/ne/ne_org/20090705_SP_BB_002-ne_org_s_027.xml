<teiHeader>
<fileDesc>
<titleStmt>
  <title>ฉลาม "เจมส์บอนด์"คว้าทอง ลูกยางชาย-หญิงชิงอช.ยูธ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054008.php?news_id=29054008  </bibl>
</sourceDesc>
</fileDesc>
</teiHeader>
<news>
<headline>ฉลาม "เจมส์บอนด์"คว้าทอง ลูกยางชาย-หญิงชิงอช.ยูธ</headline>
<lead>“เจมส์บอนด์” ณัฐพงษ์ เกษอินทร์ ฉลามวัยรุ่น<orgName>ไทย</orgName>คว้าเหรียญทองร่วมกับมังกร<orgName>จีน</orgName> ประเภท ว่ายกบ 100 ม. ชาย หลังแตะขอบสระพร้อมกัน ในศึกเอเชี่ยนยูธเกมส์ ครั้งที่ 1 ที่สิงคโปร์ ขณะที่ทีมลูกยางชายหาดฟอร์มสุดยอด ทะลุชิงชนะเลิศทั้งชาย-หญิง</lead>
<neck></neck>
<body><p>ความเคลื่อนไหวการแข่งขันกีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ เมื่อวันที่ 4 ก.ค.ที่ผ่านมา นักกีฬา<orgName>ไทย</orgName>คว้าเหรียญทองได้อีกเหรียญ จาก “เจมส์บอนด์” ณัฐพงษ์ เกษอินทร์ นักว่ายน้ำหนุ่มจาก <orgName>จ.เชียงใหม่</orgName> วัย 16 ปี แตะขอบสระเป็นที่ 1 ประเภท กบ 100 ม. ชาย พร้อมกับ หวัง ซิหมิง จาก<orgName>จีน</orgName> เวลา 1.04.45 นาที เท่ากัน ได้ครองเหรียญทองร่วมกัน ส่วนเหรียญทองแดง เกาหลีใต้ 1.04.91 นาที </p>
<p>วอลเลย์บอลชายหาด รอบรองชนะเลิศ ทีมหญิง ประทีป คำบุตร กับ อัญชลี ยานสุวรรณ์ สองนักตบสาวของ<orgName>ไทย</orgName> ชนะ <orgName>ทีมจีน</orgName> 2-1 เซต 17-21, 21,17, 15-12 ผ่านเข้าไปชิงชนะเลิศ กับ <orgName>คาซัคสถาน</orgName> ต่อไป ขณะที่ ทีมชาย ทศพล พวงประเสริฐ กับ วรุฒิ ประสานอก 2 หนุ่ม<orgName>ไทย</orgName> เอาชนะ <orgName>อินโดนีเซีย</orgName> 2-1 เซต 21-15, 17-21, 15-11 เข้าไปชิงกับ <orgName>คาซัคสถาน</orgName> เช่นกัน</p>
<p>บาสเกตบอล 3 คน รอบรองชนะเลิศ ทีมหญิง<orgName>ไทย</orgName> ประกอบด้วย พรรณิดา อาจศรี, อังคณา บัวพา, พรนัชชา สวาทอง และธิดาพร ไม้หอม แพ้ <orgName>ญี่ปุ่น</orgName> 13-33 คะแนน เข้าไปชิงอันดับ 3 ก่อนแพ้ <orgName>เกาหลีใต้</orgName>อีก 30-34 คะแนน ได้แค่เพียงอันดับ 4 ส่วนเหรียญทอง เป็นของ <orgName>ญี่ปุ่น</orgName> ที่ชนะ<orgName>จีน</orgName> ไป 33-32 คะแนน, ทีมชาย เหรียญทอง เป็นของ<orgName>จีน</orgName> ที่ชนะ <orgName>อิหร่าน</orgName> 29-26 คะแนน และเหรียญทองแดง <orgName>เกาหลีใต้</orgName> ชนะ <orgName>ฟิลิปปินส์</orgName> 33-29 คะแนน</p>
<p>ยิงปืน วันสุดท้าย ประเภทปืนสั้นอัดลม 10 ม.บุคคลชาย โดยในรอบคัดเลือก ธวัชชัย บัวอยู่ ยิงได้ 556 คะแนน ขณะที่ณัฐพร ไชยมงคล ยิงได้ 543 คะแนน ไม่ผ่านเข้ารอบชิงชนะเลิศทั้งคู่ </p>
<p>เรือใบ วันที่ 4 แข่งขันอีก 2 รอบ รวมเป็น 9 รอบ จากทั้งหมด 11 รอบ ไบท์ซี 2 ชาย ศุภกร พงษ์วิเชียร ยังอยู่อันดับ 2 แต้มเสีย 14 แต้ม อันดับ 1 เป็นของ<orgName>สิงคโปร์</orgName> แต้มเสีย 9 แต้ม และอันดับ 3 มาเลเซีย แต้มเสีย 30 แต้ม ส่วนไบท์ซี 2 หญิง จิตรทิวา ธนะวิทวิลาศ ยังนำเป็นอันดับ 1 แต้มเสีย 14 แต้ม อันดับ 2 สิงคโปร์ แต้มเสีย 19 แต้ม และอันดับ 3 <orgName>จีน</orgName> แต้มเสีย 23 แต้ม</p>
<p>วินด์เซิร์ฟ วันที่ 4 แข่งขันอีก 2 รอบ รวมเป็น 8 รอบ จากทั้งหมด 11 รอบ รุ่นเทคโน 293 ชาย นคเรศ วันทะนะ ของ<orgName>ไทย</orgName> อยู่ในอันดับ 3 แต้มเสีย 21 แต้ม เท่ากับ คิม ชา นุย จาก<orgName>เกาหลีใต้</orgName> อันดับ 2 แต่อันดับที่ได้ในแต่ละรอบเรซ <orgName>ไทย</orgName>เป็นรอง ส่วนอันดับ 1 เป็นของ เวย ปี เป็ง จาก<orgName>จีน</orgName> แต้มเสีย 7 แต้ม ส่วนรุ่นเทคโน 293 หญิง ศิริพร แก้วดวงงาม ของ<orgName>ไทย</orgName> ยังนำเป็นอันดับ 1 เหมือนเดิม แต้มเสีย 8 แต้ม อันดับ 2 เหา ซิวเหมย จากจีน แต้มเสีย 16 แต้ม และอันดับ 3 ออดรี หยง จากสิงคโปร์ แต้มเสีย 19 แต้ม โดยยังเหลือการแข่งขันอีก 3 รอบ <orgName>ทีมไทย</orgName>มีโอกาสสูงที่จะได้เหรียญทองจาก ศิริพร เพราะทิ้งห่างอันดับ 2 ถึง 8 แต้ม </p>
<p>โบว์ลิ่ง ประเภททีมหญิง <orgName>ไทย</orgName>จบอันดับ 6 ทำได้ 4,302 คะแนน (ธนาปรางค์ เสถียร 1,140 คะแนน ณัฐพร สุวรรณนาวาสิทธิ์ 863 คะแนน ภัทรภา เนาวนิรุทธ์ 1,135 คะแนน ญาณี แซ่เบ้ 1,164 คะแนน) ส่วนเหรียญทองเป็นของ <orgName>เกาหลีใต้</orgName> 4,967 คะแนน ประเภททีมชาย <orgName>ไทย</orgName>จบอันดับ 8 ทำได้ 4,668 คะแนน (เดโชชัย ทินจิรทิพย์ 1,051 คะแนน ณัฐพล กอพัฒนาชัยเจริญ 1,146 คะแนน พีรวิชญ์ รุ่งเจริญ 1,301 คะแนน ภูมินทร์ กลั่นบิดา 1,170 คะแนน) ส่วนเหรียญทองเป็นของ <orgName>ฮ่องกง</orgName> 4,971 คะแนน โดย 4 นักโบว์ลิ่ง<orgName>ไทย</orgName> ได้แก่ ธนาปรางค์, ญาณี, พีรวิชญ์ และภูมินทร์ ผ่านเข้าไปเล่นในรอบสุดท้ายประเภทมาสเตอร์สต่อไป</p>
<p>เทเบิลเทนนิส หญิงเดี่ยว รอบ 64 คน อารียา แสงเป๋า ชนะ ชารี แจม (<orgName>มัลดีฟส์</orgName>) 3-0 เกม, รอบ 32 คน ชนะ ซาเดจห์ คาซส์ (<orgName>อิหร่าน</orgName>) 3-0 เกม, รอบ 32 คน ลักษิกา ทองทรัพย์ แพ้ คิม ซอง ไอ (<orgName>เกาหลีเหนือ</orgName>) 1-3 เกม, ชายเดี่ยว รอบ 64 คน สุชาติ พิทักษ์กุลศิริ ชนะ อาแนต (<orgName>ปากีสถาน</orgName>) 3-2 เกม, รอบ 32 คน ชนะ รุยส์ นาธาน ดาสซา ฮานี (<orgName>อิหร่าน</orgName>) 3-2 เกม, รอบ 64 คน ธนพล สันติวัฒนธรรม ชนะ คา บิด (<orgName>ปากีสถาน</orgName>) 3-0 เกม, รอบ 32 คน แพ้ คิม ดอง ยุน (<orgName>เกาหลีใต้</orgName>) 0-3 เกม โดย อารียา กับ สุชาติ ได้เข้ารอบ 16 คน ต่อไป</p></body>
</news>
