<teiHeader>
<fileDesc>
<titleStmt>
  <title>โดดไกล"เพ็ญนภา"คว้าทองแรกทัพไทย  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>โดดไกล"เพ็ญนภา"คว้าทองแรกทัพ<orgName>ไทย</orgName></headline>
<lead>การ แข่งขันกีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ เมื่อวันที่ 30 มิถุนายน เป็นการชิงเหรียญทองวันแรก นักกีฬา<orgName>ไทย</orgName>ลงชิงชัย 2 เหรียญทองในกระโดดน้ำสปริงบอร์ด 3 เมตรชาย สิทธิโชค จันทราดอน และกระโดดไกลหญิง เพ็ญนภา ตันตระกูล ปรากฏว่า เพ็ญนภาที่ลงแย่งเหรียญทองกับอีก 3 นักกระโดดไกลสาวจากสิงคโปร์, คูเวต และกาตาร์ ประเดิมคว้าเหรียญทองแรกให้กับทัพนักกีฬา<orgName>ไทย</orgName>หลังกระโดดได้ 5.58 เมตร</lead>
<neck></neck>
<body><p>"น้อง ฝ้าย" เพ็ญนภา สาวเชียงรายวัย 16 ปีจาก <orgName>ร.ร.ดาราวิทยาลัยเชียงใหม่</orgName> กล่าวว่า เคยทำสถิติได้ถึง 5.69 เมตรในกีฬาเยาวชนแห่งชาติ ครั้งที่ 24</p>
<p>"ดีใจ มากตอนรู้ว่าได้เหรียญทองรีบโทรศัพท์บอกคุณพ่อวุฒิชัย ตันตระกูล ที่ทำงานอยู่ที่จังหวัดเชียงใหม่ทันที ตอนแรกคุณพ่อไม่เชื่อ แต่ก็บอกไปว่าได้จริงๆ ส่วนเงินรางวัล 2 แสนบาทที่ได้รับจากกองทุนพัฒนาการกีฬาแห่งชาติจะนำไปเข้าบัญชีไว้ก่อน" </p>
<p>ขณะ ที่กระโดดน้ำสปริงบอร์ด 3 เมตรชาย มีนักกีฬา 10 คนร่วมแข่ง 2 รอบ (รอบเช้า 10 ท่า รอบบ่าย 5 ท่า) นำคะแนนรวมกัน ปรากฏว่า สิทธิโชค จบอันดับ 9 ในรอบเช้า ส่วนรอบบ่ายหล่นไปอันดับบ๊วย ทำคะแนนรวมได้แค่ 289.90 ส่วนเหรียญทองเป็นของ วู ดอง เหลียง(จีน) ทำได้ 626.60 คะแนนนับเป็นเหรียญทองแรกของการแข่งขัน</p>
<p>สรุปผลงานนักกีฬา<orgName>ไทย</orgName>ประเภทอื่น</p>
<p>กรีฑา วิ่ง 100 เมตรชาย รอบคัดเลือก กลุ่ม 2 กิตติศักดิ์ พิรักษา 11.19 วินาที อันดับ 2, วิ่ง 100 เมตรหญิง รอบคัดเลือก กลุ่ม 3 เกศสุดา คำเกลี้ยง 12.52 วินาที อันดับ 2, วิ่ง 400 เมตรชาย รอบคัดเลือก กลุ่ม 1 นิติพล ทองพูน อันดับ 1 สถิติ 50.12 วินาที, วิ่ง 400 เมตรหญิง รอบคัดเลือก กลุ่ม 1 เบญจมาศ ยวดทอง อันดับ 1 สถิติ 58.34 วินาที โดยทั้ง 4 คนผ่านเข้ารอบชิงชนะเลิศต่อไป</p>
<p>วินด์เซิร์ฟ รุ่นเทคโน 293 ชาย แข่งขันรวม 11 รอบ จบ 2 รอบในวันแรก นคเรศ วันทะนะ อยู่อันดับ 4 มีแต้มเสีย 8 แต้ม ส่วนผู้นำคือ เว่ย ปี เป็ง(<orgName>จีน</orgName>) แต้มเสีย 2 แต้ม / รุ่นเทคโน 293 หญิง ศิริพร แก้วดวงงาม ขึ้นเป็นผู้นำเดี่ยวมีแต้มเสีย 3 แต้ม อันดับ 2 เป็นของ เฮา ซิม เหมย(<orgName>จีน</orgName>) แต้มเสีย 3 แต้มเท่ากันแต่ในรอบสุดท้ายศิริพรเข้าอันดับดีกว่า / เรือใบ วันแรกแข่ง 3 รอบจาก 11 รอบ รุ่นไบท์ ซี 2 ชาย ศุภกร พงษ์วิเชียร จบอันดับที่ 2 ส่วนอันดับ 1 เป็นของ ดาร์เรน ชอย(<orgName>สิงคโปร์</orgName>) / รุ่นไบท์ ซี 2 หญิง จิตรทิวา ธนะวิทวิลาศ นำเป็นอันดับ 1</p>
<p>"<orgName>โอซีเอ</orgName>"เข้มสุ่มโด๊ป200ตัวอย่าง</p>
<p>นพ.วา รินทร์ ตัณฑ์ศุภศิริ กรรมการฝ่ายแพทย์และควบคุมการใช้สารต้องห้ามนักกีฬา <orgName>สภาโอลิมปิคแห่งเอเชีย</orgName> (<orgName>โอซีเอ</orgName>) เปิดเผยว่า โอซีเอให้ความสำคัญกับการสุ่มตรวจหาสารต้องห้ามนักกีฬาในเกมนี้เป็นพิเศษ ภายใต้การควบคุมของ<orgName>องค์การต่อต้านการใช้สารต้องห้ามโลก</orgName> (<orgName>วาด้า</orgName>) โดยกำหนดสุ่มเก็บตัวอย่างปัสสาวะนักกีฬาก่อนแข่งขันและที่คว้าเหรียญรางวัล ได้จำนวน 150-200 ตัวอย่าง</p>
<p><orgName>ไทย</orgName>นำร่องแลกวัฒนธรรม<orgName>สิงคโปร์</orgName></p>
<p>ดร.สุ พิตร สมาหิโต รองหัวหน้า<orgName>คณะนักกีฬาไทย</orgName> เปิดเผยว่า ระหว่างวันที่ 3-5 กรกฎาคม ที่บริเวณหมู่บ้านนักกีฬา <orgName>สิงคโปร์</orgName>กำหนดจัดซุ้มวัฒนธรรมและการศึกษาภายใต้โครงการแลกเปลี่ยนระหว่าง<orgName>ไทย</orgName> กับ<orgName>สิงคโปร์</orgName> ที่เริ่มขึ้นเมื่อ 6 เดือนก่อน โดย 2 โรงเรียนนำร่องของไทยได้แก่ <orgName>สาธิต ม.เกษตรศาสตร์ กำแพงแสน</orgName> และ<orgName>ชลกันยานุกูล จ.ชลบุรี</orgName> ที่แลกเปลี่ยนกับ 2 โรงเรียนของ<orgName>สิงคโปร์</orgName></p></body>
</news>
