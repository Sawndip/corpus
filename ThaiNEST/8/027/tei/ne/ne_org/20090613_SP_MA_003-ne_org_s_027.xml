<teiHeader>
<fileDesc>
<titleStmt>
  <title>"โด้"บอกย้ายทีมประวัติศาสตร์  สื่อแฉฉลองสุดเหวี่ยงกับ"ฮิลตัน"  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo01130652&sectionid=0114&day=2009-06-13  </bibl>
</sourceDesc>
</fileDesc>
</teiHeader>
<news>
<headline>"โด้"บอกย้ายทีมประวัติศาสตร์  สื่อแฉฉลองสุดเหวี่ยงกับ"ฮิลตัน"</headline>
<lead></lead>
<neck></neck>
<body><p>จาก กรณีข่าวการย้ายทีมของคริสเตียโน่ โรนัลโด้ ปีก<orgName>แมนเชสเตอร์ ยูไนเต็ด</orgName> ที่เตรียมซบรีล มาดริด ด้วยค่าตัวสูงเป็นสถิติโลก 80 ล้านปอนด์ (4,480 ล้านบาท) นั้น เจ้าตัวกล่าวระหว่างพักผ่อนที่ลอสแองเจลิส สหรัฐอเมริกา ว่าเป็นเรื่องที่น่ายินดีอยู่แล้ว เมื่อมี 2 ทีมชั้นนำของ<orgName>โลก</orgName>อยากได้ตัวไปร่วมทีมด้วย และเงินจำนวน 80 ล้านปอนด์ ก็เป็นเงินมูลค่ามหาศาล ถือเป็นสัญญาประวัติศาสตร์</p>
<p>ขณะที่ราม่อน กัลเดร่อน อดีตประธาน<orgName>สโมสรมาดริด</orgName> ยืนยันว่าอันที่จริงแล้วโรนัลโด้ตกลงย้ายมาร่วมทีมตั้งแต่เมื่อ 6 เดือนก่อนแล้ว และ<orgName>แมนฯ ยูไนเต็ด</orgName>ก็รู้เห็นเป็นใจกับการปิดข่าวนี้ด้วย</p>
<p>นอก จากนี้ มีรายงานด้วยว่าโรนัลโด้ไปฉลองการย้ายทีมอย่างสุดเหวี่ยงกับ ปารีส ฮิลตัน สาวสังคมไฮโซชื่อดัง ที่ไนต์คลับหรู "มาย เฮ้าส์" ในแอลเอ ก่อนจะไปต่อที่บ้านของนิคกี้ น้องสาวฮิลตัน ในช่วงดึกของวันที่ 11 มิถุนายน โดยเว็บไซต์ข่าวบันเทิง "<orgName>ทีเอ็มแซด</orgName>" โพสต์คลิปวิดีโอที่โรนัลโด้ออกมาจากบ้านของนิคกี้ ในเวลา 05.00 น. ด้วย</p>
<p>ด้าน กาก้า เพลย์เมกเกอร์<orgName>ทีมชาติบราซิล</orgName> ซึ่งเพิ่งเซ็นสัญญา 6 ปี ย้ายจาก<orgName>เอซี มิลาน</orgName> มาอยู่กับมาดริดก่อนหน้านี้ เผยว่าตนยินดีที่สโมสรจะเซ็นสัญญากับโรนัลโด้ เพราะเป็นหนึ่งในนักเตะที่ดีที่สุดในโลก และจะช่วยให้มาดริดไล่ล่าทุกแชมป์ในฤดูกาลหน้าได้</p>
<p>ขณะที่มิเชล พลาตินี่ ประธาน<orgName>สหพันธ์ฟุตบอลยุโรป</orgName> (<orgName>ยูฟ่า</orgName>) มองว่าค่าตัวของปีก<orgName>ทีมชาติโปรตุเกส</orgName>มากเกินไป ในช่วงที่โลกกำลังอยู่ในสภาวะวิกฤตทางการเงินอยู่ในขณะนี้</p>
<p>ส่วนเป้าหมายต่อไปของ<orgName>รีล มาดริด</orgName> คือเปิดการเจรจากับ<orgName>อินเตอร์ มิลาน</orgName> เพื่อล่าตัวไมคอน กองหลังชื่อดังของทีมมาเสริมทัพ </p></body>
</news>
