<teiHeader>
<fileDesc>
<titleStmt>
  <title>จีนฮึดสู้วิกฤต ใช้กาย-ใจจัด เอเชียนเกมส์  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=51892  </bibl>
</sourceDesc>
</fileDesc>
</teiHeader>
<news>
<headline><orgName>จีน</orgName>ฮึดสู้วิกฤต ใช้กาย-ใจจัด เอเชียนเกมส์</headline>
<lead><orgName>กวางโจว</orgName>ทุ่ม แรงกายแรงใจ พิชิตวิกฤตการเงินโลก จัดเอเชียนเกมส์ 2010</lead>
<neck></neck>
<body><p>เหรินเทียนหัว รองผู้อำนวยการฝ่ายออกอากาศและบริการสื่อ <orgName>คณะกรรมการจัดการแข่งขันกีฬาเอเชียนเกมส์ครั้งที่ 16</orgName> ยอมรับว่า คณะทำงานของกวางโจวเกมส์ต้องเผชิญหน้ากับสถานการณ์ตกต่ำทางการเงินที่ส่งผลกระทบไปทั่วโลก </p>
<p>อย่างไรก็ดี เหริน กล่าวว่า ทีมงานทุกคนทำงานกันอย่างหนัก เพื่อลดปัญหาให้เหลือน้อยที่สุด นอกจากนี้พวกเขายังมีสปอนเซอร์ 28 รายที่ให้ความร่วมมืออย่างดี รวมทั้ง <orgName>ทีซีแอล</orgName> บริษัทเครื่องใช้ไฟฟ้าที่แถลงข่าวเป็นผู้สนับสนุนหลักประจำการแข่งขันเพียงรายเดียว ที่โรงแรม โฟร์ซีซั่นส์ เมื่อวานนี้ </p>
<p>“เราใช้แรงกายแรงใจในการทำงานครั้งนี้ แม้จะใช้งบประมาณน้อยกว่าปักกิ่งเกมส์ 2008 และ โดฮาเกมส์ 2006 แต่ยืนยันว่ามีเพียงพอที่จะจัดการแข่งขันได้อย่างยอดเยี่ยมและยิ่งใหญ่” เหริน กล่าว </p>
<p>สองมาตรการสำคัญที่กวางโจวนำมาใช้ลดค่าใช้จ่ายคือ ประหยัดทรัพยากรเพื่อรักษาสิ่งแวดล้อม และงดขบวนวิ่งคบเพลิงโอลิมปิกนอกประเทศจีน </p>
<p>กวางโจวเกมส์ ซึ่งจะมีพิธีเปิดอย่างเป็นทางการในวันที่ 12 พ.ย. ปีหน้า จะชิงชัย 42 ชนิดกีฬา ซึ่งนับว่ายิ่งใหญ่และมากที่สุด </p>
<p>วารินทร์ ตัณฑ์ศุภศิริ กรรมการและรองเลขาธิการ<orgName>คณะกรรมการโอลิมปิกแห่งประเทศไทย</orgName> ยอมรับว่า ไทยไม่มีนักกีฬาพร้อมเพียงพอ ที่จะลงแข่งขันได้ครบทั้ง 42 ชนิด แต่จะคัดเลือกนักกีฬาระดับคุณภาพ เพื่อรักษามาตรฐานระดับท็อป 5 ของเอเชีย อย่างที่เคยทำได้สำเร็จเมื่อ 3 ปีที่แล้ว </p></body>
</news>
