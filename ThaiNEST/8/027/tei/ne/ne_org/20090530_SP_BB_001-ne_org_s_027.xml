<teiHeader>
<fileDesc>
<titleStmt>
  <title>เชลซีสุดปึ้กลุยทอฟฟี่ นัดชิงเอฟเอคัพ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/05/30/news_28839822.php?news_id=28839822  </bibl>
</sourceDesc>
</fileDesc>
</teiHeader>
<news>
<headline><orgName>เชลซี</orgName>สุดปึ้กลุยทอฟฟี่ นัดชิงเอฟเอคัพ</headline>
<lead>"<orgName>สิงโตน้ำเงินคราม</orgName>" <orgName>เชลซี</orgName> สุดปึ้ก ชน "<orgName>ทอฟฟี่สีน้ำเงิน</orgName>" <orgName>เอฟเวอร์ตัน</orgName> ที่เสี่ยงส่ง หลุยส์ ซาฮา เป็นหอกเดี่ยว ในศึกเอฟเอ คัพ รอบชิงชนะเลิศ วันที่ 30 พฤษภาคม นี้ ช่อง 7 กับ ทรูวิชั่นส์ 59 ถ่ายทอดสด เวลา 21.00 น. นักเตะเชลซีประกาศคว้าแชมป์เป็นของขวัญให้ กุส ฮิดดิงค์ ก่อนอำลาทีม</lead>
<neck></neck>
<body><p>ศึกฟุตบอลชิงถ้วยเอฟเอ คัพ อังกฤษ รอบชิงชนะเลิศ ที่สนามเวมบลีย์ คืนวันเสาร์ที่ 30 พฤษภาคมนี้ เป็นการพบกันระหว่าง "<orgName>สิงโตน้ำเงินคราม</orgName>" <orgName>เชลซี</orgName> กับ "<orgName>ทอฟฟี่สีน้ำเงิน</orgName>" <orgName>เอฟเวอร์ตัน</orgName> เวลา 21.00 น. ช่อง 7 และ ทรูสปอร์ต 1 (ช่อง 59) ถ่ายทอดสด</p>
<p>สำหรับความพร้อมของ <orgName>เชลซี</orgName> แทบไม่มีปัญหาเรื่องการจัดทีม สามารถใช้นักเตะที่ดีที่สุดลงสนาม ไล่มาตั้งแต่ ปีเตอร์ เช็ก ในตำแหน่งผู้รักษาประตู ส่วนแผงหลัง ประกอบด้วย แอชลีย์ โคล แบ็คซ้าย และชูเซ โบซิงวา แบ็คขวา ขณะที่คู่เซ็นเตอร์แบ็ค ได้แก่ จอห์น เทอร์รี กับ อเลกซ์ ส่วน แผงมิดฟิลด์ 3 คน ได้แก่ แฟรงค์ แลมพาร์ด, มิชาเอล บัลลัค และ มิกกาแอล เอสเซียง ส่วน 3 หัวหอก ได้แก่ ฟลอรองต์ มาลูดา, นิโกลาส์ อเนลกา และ ดิดิเยร์ ดร็อกบา</p>
<p>โดยเกมนี้บรรดานักเตะ<orgName>เชลซี</orgName> ออกมาประกาศว่าจะคว้าแชมป์เพื่อเป็นของขวัญให้กับ กุส ฮิดดิงค์ กุนซือชาวดัตช์ที่จะลงคุมทีมเป็นนัดสุดท้าย ก่อนกลับไปคุมทีมชาติรัสเซีย ทำศึกฟุตบอลโลกรอบคัดเลือกต่อไป</p>
<p>ทางฝั่ง <orgName>เอฟเวอร์ตัน</orgName> มีปัญหาเรื่องนักเตะเจ็บและไม่ฟิต โดยจะไม่มี ฟิล จากิลกา กองหลัง, มิเกล อาร์เตตา กองกลาง และ 2 กองหน้า วิคเตอร์ อนิเชเบ กับ อเยกบินี ยาคูบู ที่บาดเจ็บ ทำให้ เดวิด มอยส์ กุนซือต้องปรับแผน คาดว่า แดน กอสลิง นักเตะวัย 19 ปี ลงสนาม โดยที่ผู้รักษาประตูยังเป็นทิม โฮเวิร์ด กองหลัง ประกอบด้วย เลห์ตัน เบนส์, แดน กอสลิง ขณะที่เซ็นเตอร์คู่เป็น โจเซป โยโบ และ โจลีน เลสคอตต์</p>
<p>ขณะที่ แผงกลาง 5 คน คือ ฟิล เนวิลล์, สตีเวน พีนาร์, ลีออน ออสแมน, มารูยาน เฟลไลนี และ ทิม เคฮิลล์ โดยมีเสี่ยงส่ง หลุยส์ ซาฮา ที่ยังมีอาการบาดเจ็บเป็นหัวหอกเดี่ยว แต่ถ้า ซาฮา ลงไม่ไหว แจ็ค ร็อดเวลล์ นักเตะดาวรุ่งจะมาอัดแดนกลาง แล้วดัน เฟลไลนี กับ เคฮิลล์ มาเป็นกองหน้าจำเป็น</p>
<p>สำหรับ <orgName>เอฟเวอร์ตัน</orgName> ได้แชมป์รายการสุดท้ายคือรายการนี้ เมื่อ 14 ปีที่แล้ว ด้วยการเฉือนเอาชนะ <orgName>แมนฯ ยูไนเต็ด</orgName> 1-0 จาก พอล ไรท์เอาท์ ทำให้ ทิม เคฮิลล์ ที่เคยเล่นให้กับ มิลล์วอลล์ ในนัดชิงชนะเลิศปี 2004 ก่อนแพ้ <orgName>แมนฯ ยูไนเต็ด</orgName> 0-3 ประกาศอย่างมั่นใจว่า <orgName>เอฟเวอร์ตัน</orgName> มีดีพอที่จะคว้าแชมป์</p>
<p>ด้าน <orgName>วิลเลียมฮิลล์</orgName> บริษัทรับแทงพนันของ<orgName>อังกฤษ</orgName> เชื่อว่า <orgName>เชลซี</orgName> น่าชนะมากกว่า ในอัตรา 8-11 (แทง 11 ได้ 8) เสมอ 23-10 และ<orgName>เอฟเวอร์ตัน</orgName> ชนะ 9-2 ส่วนคนยิงลูกแรก เป็น ดิดิเยร์ ดร็อกบา 5-1 ตามมาด้วย นิโกลาส์ อเนลกา 6-1, แฟรงค์ แลมพาร์ด 7-1 ไม่สีสกอร์ 15-2 และ หลุยส์ ซาฮา 9-1</p></body>
</news>
