<teiHeader>
<fileDesc>
<titleStmt>
  <title>"โคบี"กด40แต้มเลเกอร์สคว้าชัย นำเอ็นบีเอนัดชิง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/06/news_28882200.php?news_id=28882200  </bibl>
</sourceDesc>
</fileDesc>
</teiHeader>
<news>
<headline>"โคบี"กด40แต้ม<orgName>เลเกอร์ส</orgName>คว้าชัย นำเอ็นบีเอนัดชิง</headline>
<lead>โคบี ไบรอันท์ โชว์ฟอร์มแรง ยิงคนเดียว 40 แต้ม นำทัพ <orgName>แอลเอ เลเกอร์ส</orgName> เปิดรังถล่ม ออร์ลันโด เมจิก 100-75 ในศึกยัดห่วงเอ็นบีเอ รอบชิงชนะเลิศ นัดแรก ขึ้นนำ<orgName>ซีรีส์</orgName> 1-0 เกม ขณะที่ ดไวท์ ฮาเวิร์ด ตัวเก่งทีมเยือนทำแค่ 12 แต้ม รับเล่นแย่ทั้งทีม</lead>
<neck></neck>
<body><p>ศึกบาสเกตบอลเอ็นบีเอ รอบชิงชนะเลิศ ในระบบหาผู้ชนะ 4 ใน 7 เกม เมื่อวันที่ 5 มิ.ย. <orgName>แอลเอ เลเกอร์ส</orgName> แชมป์ฝั่งตะวันตก ในฐานะทีมที่มีสถิติดีกว่า เปิดสเตเปิลส์ เซ็นเตอร์ พบกับ ออร์ลันโด เมจิก แชมป์จากฝั่งตะวันออก เปิดเกมในช่วงแรกทั้งสองทีมเล่นกันอย่างสูสี ปิดควอเตอร์แรกทีมเยือนนำ 24-22 เข้าสู่ควอเตอร์ที่ 2 <orgName>เลเกอร์ส</orgName> มาทำแต้มชุดใหญ่ หนีห่าง 53-43 ก่อนปิดครึ่งแรก</p>
<p>ในครึ่งหลัง เจ้าถิ่นยิ่งเล่นยิ่งดี ภายใต้การนำทัพของ โคบี ไบรอันท์ ผู้เล่นเอ็มวีพี ฤดูกาลปกติ ทำแต้มหนีไปเรื่อยๆ ขณะที่ ดไวท์ ฮาเวิร์ด เซนเตอร์ร่างยักษ์ของทีมเยือนเข้าทำแต้มใต้แป้นไม่ได้เลย มีแต่ยิงลูกโทษ ทำให้ <orgName>เลเกอร์</orgName> ปิดควอเตอร์ 3 ด้วยการนำ 82-58 ควอเตอร์สุดท้าย <orgName>เลเกอร์ส</orgName> ยังรักษาการนำเอาไว้ได้ เอาชนะไป 100-75 ออกนำ 1-0 เกม นัดหน้าจะเล่นที่สเตเปิลส์ เซ็นเตอร์ ต่อไปในวันที่ 8 มิ.ย. ตามเวลาประเทศไทย</p>
<p>เกมนี้ โคบี ไบรอันท์ ที่ต้องการคว้าแชมป์ด้วยตนเอง โดยไม่มี แชค โอนีล อดีตเพื่อนร่วมทีมคอยช่วย ทำสกอร์ไป 40 แต้ม กับ 8 รีบาวด์ และ 8 แอสซิสต์ กล่าวว่า เพื่อนร่วมทีมมั่นใจส่งบอลมาให้ แล้วก็พอใจที่ทำแต้มได้</p>
<p>ขณะที่ ฟิล แจ็คสัน โค้ช<orgName>เลเกอร์ส</orgName> ที่ต้องการคว้าแชมป์เอ็นบีเอ สมัยที่ 10 เพื่อแซงหน้าสถิติของ เรด ออเอร์บัค อดีตตำนานโค้ชบอสตัน เซลติกส์ กล่าวชม โคบี ว่าเป็นคนคุมเกมนี้เอาไว้ และคว้าชัยชนะได้สำเร็จ</p>
<p>ด้าน ดไวท์ ฮาเวิร์ด ของเมจิก ที่ยิงแค่ 12 แต้ม กับ 15 รีบาวด์ โดยเป็นการยิงฟิลด์โกล์ลงแค่ 1 จาก 6 ลูก นอกนั้นเป็นลูกโทษ 10 แต้ม กล่าวว่า เกมนี้ผู้เล่นเมจิก เล่นกันแย่ทั้งทีม ยิงฟิลด์โกล์ลงแค่ 23 ลูก ขณะที่ โคบี้ ยิงคนเดียว 16 ลูก</p></body>
</news>
