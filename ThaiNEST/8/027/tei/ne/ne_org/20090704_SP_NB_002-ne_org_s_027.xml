<teiHeader>
<fileDesc>
<titleStmt>
  <title>เจมส์บอนด์ ฉลามหนุ่มจากเชียงใหม่ คว้าเหรียญทองที่ 5 ให้ไทย ในเอเชี่ยนยูธเกมส์ ที่สิงคโปร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207040136&tb=N255207  </bibl>
</sourceDesc>
</fileDesc>
</teiHeader>
<news>
<headline>เจมส์บอนด์ ฉลามหนุ่มจาก<orgName>เชียงใหม่</orgName> คว้าเหรียญทองที่ 5 ให้<orgName>ไทย</orgName> ในเอเชี่ยนยูธเกมส์ ที่สิงคโปร์</headline>
<lead>วันที่ 5 ของกีฬาเอเชี่ยนเกมส์ ครั้งแรก ที่ประเทศสิงคโปร์ ชิง 13 เหรียญทอง วันนี้ ทัพนักกีฬา<orgName>ไทย</orgName>ได้เหรียญทองเพิ่มจากว่ายน้ำ รายการกบ 100 เมตรชาย ผลงานของเจมส์บอนด์ ณัฐพงษ์ เกษอินทร์ ฉลามหนุ่มดาวรุ่งจาก<orgName>เชียงใหม่</orgName> ว่ายแตะขอบสระพร้อมกับ วัง ซิหมิง ของ<orgName>จีน</orgName> เวลา 1 นาที 04.45 วินาที รับเหรียญทองคู่กัน</lead>
<neck></neck>
<body><p>ส่วนวอลเลย์บอลชายหาด รอบรองชนะเลิศ นักตบลูกยางชายหาดหญิง<orgName>ไทย</orgName> น้องปุ้ย ประทีป คำบุตร กับน้องอัน อัญชลี ยานสุวรรณ์ พบนักตบจาก<orgName>จีน</orgName> และเป็นนักตบเยาวชน<orgName>ไทย</orgName> ที่ยิ่งเล่นยิ่งมั่นใจ ชนะไป 2-1 เซต 17-21 , 21-17 และ 15-12 เข้าไปชิงเหรียญทองกับ<orgName>คาซัคสถาน</orgName> ส่วนประเภททีมเยาวชนชาย ทศพล พวงประเสริฐ กับวรุฒิ ประสานอก พบคู่ของ<orgName>อินโดนีเซีย</orgName> ปรากฎว่า นักตบเยาวชนชาย<orgName>ไทย</orgName> อาศัยชั้นเชิงที่เหนือกว่าชนะไป 2-1 เซต 21-15 , 17-21 และ 15-11 เข้าไปชิงชนะเลิศกับ<orgName>คาซัคสถาน</orgName> บ่ายวันพรุ่งนี้เช่นกัน </p>
<p>สำหรับ <orgName>เรือใบ</orgName> วันที่ 4 ที่เนชั่นแนล เซลลิ่ง เซ็นเตอร์ ประเภทไบท์ ซีทรู ชาย ศุภกร พงษ์วิเชียร นักแล่นใบเยาวชน<orgName>ไทย</orgName> รอบ 6 เข้าเป็นอันดับ 2 แต่มาเข้าเป็นอันดับ 1 รอบที่ 7 มีแต้มเสีย 10 คะแนน ตามหลังนักแล่นใบเจ้าภาพ 3 คะแนน ส่วนไบท์ซีทรูหญิง จิตรทิวา ธนะวิทวิลาศ แข่งจบอีก 2 รอบ นำเป็นที่ 1 เสีย 10 คะแนน โดยมีนักแล่นใบจีนตามหลัง 4 คะแนน เหลือแข่งขันอีก 4 รอบ </p>
<p>ขณะที่วินเซิร์ฟ รุ่นเทคโน 293 หญิง แข่งอีก 2 รอบ ศิริพร แก้วดวงงาม นักโต้คลื่นเยาวชน<orgName>ไทย</orgName>เข้าเป็นที่ 1 ทั้งสองเรซ มีแต้มเสีย 8 แต้ม นำเป็นอันดับหนึ่ง เหลือแข่งอีก 3 เรซ ทิ้งห่างอันดับ 2 จากจีน 8 แต้ม โอกาสคว้าเหรียญทองสูง ส่วนรุ่นเทคโน 293 ชาย นคเรศ วันทะนะ แต้มเสีย 19 อยู่อันดับ 4 และเหลือการแข่งขันอีก 3 เรซ</p></body>
</news>
