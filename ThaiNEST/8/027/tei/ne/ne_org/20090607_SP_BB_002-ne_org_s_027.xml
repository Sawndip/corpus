<teiHeader>
<fileDesc>
<titleStmt>
  <title>10 ปีที่รอคอย ส.ยิมได้ที่ซ้อม ปั้นดาวทีมชาติ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/07/news_28886633.php?news_id=28886633  </bibl>
</sourceDesc>
</fileDesc>
</teiHeader>
<news>
<headline>10 ปีที่รอคอย <orgName>ส.ยิม</orgName>ได้ที่ซ้อม ปั้นดาวทีมชาติ</headline>
<lead>10 ปีแห่งการรอคอย <orgName>สมาคมยิมนาสติกไทย</orgName>ได้ศูนย์ฝึกซ้อมแห่งใหม่ ที่ ซ.วัชรพล ถ.รามอินทรา หลังเอาโรงงานเฟอร์นิเจอร์เก่ามาปัดฝุ่นใหม่ พร้อมใช้งบกว่า 2 ล้านบาท สร้างทุกอย่างครบครัน เพื่อรองรับนักกีฬาทีมชาติ "นาวาตรีศรายุทธ พัฒนศักดิ์" เลขาธิการสมาคม ระบุอนาคตจะสร้างศูนย์ฝึกเพิ่มอีก 4 ภาคทั่วประเทศ โดยใช้ศูนย์แห่งนี้เป็นต้นแบบ เพื่อจะได้พัฒนาในทิศทางเดียวกัน</lead>
<neck></neck>
<body><p>นาวาตรีศรายุทธ พัฒนศักดิ์ เลขาธิการ<orgName>สมาคมยิมนาสติกแห่งประเทศไทย</orgName> เปิดเผยว่า หลังจากสมาคมมีแนวทางที่จะสร้างศูนย์ฝึกกีฬายิมนาสติก และที่ทำการสมาคมแห่งใหม่ให้เทียบเท่าระดับสากล เพื่อไว้ใช้เป็นที่เก็บตัวนักกีฬาทีมชาติไทยทั้งชุดใหญ่และระดับเยาวชน หลังสถานที่เดิมคับแคบไม่เพียงพอต่อความต้องการ โดยสมาคมได้หาสถานที่ก่อสร้างมานานพอสมควรทั้งใน กทม.และปริมณฑล นอกจากนี้ยังได้ทำหนังสือที่จะขอใช้สถานที่ภายใน กกท.หัวหมาก เป็นศูนย์ฝึกซ้อมอีกด้วย แต่เรื่องทั้งหมดอยู่ระหว่างการพิจารณาของบอร์ด <orgName>กกท.</orgName></p>
<p>"ล่าสุดสมาคมทุ่มงบประมาณกว่า 2 ล้านบาท ในการปรับปรุงอาคารเก่าจากเดิมเป็นโรงงานเฟอร์นิเจอร์ขนาดใหญ่ ให้มาเป็น<orgName>ศูนย์ฝึกกีฬายิมนาสติกแห่งประเทศไทยเป็น</orgName>ที่เรียบร้อยแล้ว เมื่อเดือนพฤษภาคม ที่ผ่านมา ที่ปากซอยวัชรพล ถนนรามอินทรา แยกเป็นห้องฝึกซ้อม ยิมส์ศิลป์, ยิมส์ลีลา และสปอร์ตแอโรบิก พร้อมห้องประชุมขนาดใหญ่ และห้องอบรมผู้ตัดสินในการพัฒนาไปสู่ระดับนานาชาติในอนาคตอีกด้วย ซึ่งยิมแห่งนี้มีสิ่งอำนวยความสะดวกครบครัน ที่สำคัญยังเปิดโอกาสให้อดีตนักกีฬาทีมชาติไทยมาทำงานเป็นสตาฟฟ์โค้ชถ่ายทอด วิชาความรู้ให้แก่เด็กและเยาวชนที่สนใจอีกด้วย"</p>
<p>พ่อบ้าน<orgName>สมาคมยิมนาสติกไทย</orgName> เผยอีกว่า ศูนย์ฝึกยิมนาสติกแห่งนี้ สมาคมต้องใช้เวลาในการรอคอยมานานกว่า 10 ปี เพราะตั้งแต่สมัย "ป๋า ช." นายชัยรัตน์ คำนวณ อดีตนายกสมาคมที่เสียชีวิตไปแล้ว กระทั่งมาถึงยุค "บิ๊กอ๊อด" พล.อ.ยุทธศักดิ์ ศศิประภา เข้ามาเป็นนายกสมาคม ก็พยายามเรื่องนี้มาโดยตลอด ก่อนจะมาประสบความสำเร็จมียิมฝึกซ้อมเป็นของตัวเองในสมัย นายสวัสดิ์ โสภะ นายกสมาคมคนปัจจุบัน คาดว่าจะเป็นแหล่งศูนย์รวมพัฒนาฝีมือนักห้อยโหน<orgName>ทีมชาติไทย</orgName>ได้อีกมาก ก่อนจะไปหวังผลสร้างผลงานที่ดีกลับมาในศึกเอเชี่ยนเกมส์ ครั้งที่ 16 ที่เมืองกวางโจว ประเทศจีน</p></body>
</news>
