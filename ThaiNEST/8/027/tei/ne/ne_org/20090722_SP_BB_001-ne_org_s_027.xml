<teiHeader>
<fileDesc>
<titleStmt>
  <title>"ลีซอ" กลับบ้านซบเมืองทอง แข่ง2ส.ค.-ศักดิ์ดามาราชนาวี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/22/news_29147863.php?news_id=29147863  </bibl>
</sourceDesc>
</fileDesc>
</teiHeader>
<news>
<headline>"ลีซอ" กลับบ้านซบเมืองทอง แข่ง2ส.ค.-ศักดิ์ดามาราชนาวี</headline>
<lead>"ลีซอ" ธีรเทพ วิโนทัย ปิดฉากค้าแข้งบนแผ่นดินยุโรปเร็วเกินคาด "<orgName>กิเลนผยอง</orgName>" <orgName>เมืองทอง หนองจอก ยูไนเต็ด</orgName> คว้าตัวเข้าสังกัดส่งแข่งไทยพรีเมียร์ลีก ลุ้น<orgName>ไอทีซี.</orgName>ทันเกมไปเยือน<orgName>ราชนาวี ระยอง</orgName> 2 ส.ค. ขณะที่ ศักดิ์ดา เจิมดี ฮองอันห์ ยาลาย ปล่อยตัวให้ตะหานน้ำยืมตัว</lead>
<neck></neck>
<body><p>ตามที่ <orgName>บริษัท- ไทยพรีเมียร์ลีก จำกัด</orgName> กำหนดให้ตลาดซื้อ-ขายนักเตะของไทยพรีเมียร์ลีก ปิดในเวลา 18.00 น. ของวันที่ 21 ก.ค. ปรากฏว่า "ลีซอ" ธีรเทพ วิโนทัย เป็นนักเตะชื่อดังที่โยกย้ายทีมแบบสายฟ้าแลบ จากเค.ลีร์เซ ในเบลเยียม กลับมาซบ "<orgName>กิเลนผยอง</orgName>" <orgName>เมืองทอง หนองจอก ยูไนเต็ด</orgName> โดย "บิ๊กเป้" รณฤทธิ์ ซื่อวาจา ผู้จัดการทั่วไปของ<orgName>กิเลนผยอง</orgName> เปิดเผยว่า ตอนนี้ได้ส่งชื่อของธีรเทพ ขึ้นทะเบียนกับทางไทยพรีเมียร์ลีกเอาไว้ก่อน ส่วนรายละเอียดสัญญานั้น ทาง มร.โรเบิร์ต โปรกูเรีย ผู้จัดการทีม กำลังเจรจากับ เค.ลีร์เซ อยู่ที่เบลเยียม ซึ่งยังตกลงกันอยู่ว่าจะเป็นการซื้อขาด หรือยืมตัว อย่างไรก็ตาม ใบโอนย้ายระหว่างประเทศ (<orgName>ไอทีซี.</orgName>) น่าจะใช้เวลาราว 2 สัปดาห์ ดังนั้น นัดแรกคาดว่าจะได้เล่นในเกมไปเยือน ราชนาวี ระยอง ในวันที่ 2 ส.ค. ที่จะถึงนี้</p>
<p>ขณะที่ ดร.วิชิต แย้มบุญเรือง ประธาน <orgName>บ.ไทยพรีเมียร์ลีก จก.</orgName> กล่าวว่า ในเลกสองทุกทีมที่ใช้ไฟฟ้าส่องสว่าง จะต้องเริ่มเวลา 17.00 น. เป็นเวลาช้าที่สุดเท่านั้น เพราะได้แจ้งให้ทำการปรับเปลี่ยนไฟฟ้าให้มีความสว่าง 600 ลักซ์ไปแล้วล่วงหน้าถึง 2 เดือน แต่จากการไปตรวจพบว่าแต่ละสนามยังไม่ได้มาตรฐาน</p>
<p>โดยตลาดนักเตะเข้า-ออก ที่น่าสนใจ มีดังนี้ ชลบุรี เข้า-ไมเคิล เบิร์น (<orgName>นครปฐม</orgName>) คนึง บุราณสุข (<orgName>สมุทรสงคราม</orgName>) ปิยพล บรรเทา (<orgName>พัทยา ยูไนเต็ด</orgName>) ศักดิ์ก้องภพ สุขประเสริฐ ญองมาร์ค บีนี (<orgName>ไอเวอร์รีโควส์ต</orgName>) ออก-แอนเดอร์สัน มาชาโด และดักลาส โคโบ (<orgName>ศรีราชา</orgName>) ไกรสร ปั้นเจริญ (<orgName>บางกอก ยูไนเต็ด</orgName>)</p>
<p>บางกอกกล๊าส เข้า-ทนงศักดิ์ ประจักกะตา (<orgName>ทีทีเอ็ม-สมุทรสาคร</orgName>) วรรณพล บุษปาคม ทรงเดช วงษ์หารี มิเชล เอนโดแมน (<orgName>แคเมอรูน</orgName>) อาเดเลเก บาบาตุนเด (<orgName>ไนจีเรีย</orgName>) ออก-คำรณ ชินสี</p>
<p>เมืองทอง หนอกจอก ยูไนเต็ด เข้า-คัมภีร์ ปิ่นฑะกูล (<orgName>สุพรรณบุรี</orgName>) รณชัย รังสิโย (<orgName>กฟภ.</orgName>) มิกา ชูนวลศรี (<orgName>อาฟานลีโด-เวลส์</orgName>) บริว เคลย์มองต์ โคเน อาดามา (<orgName>ไอเวอร์รีโควส์ต</orgName>) เอกพล สำราญมน สุภชัย แสนพงษ์ อุกฤษ์ วงศ์มีนา ออก-สุริยา ดอมไธสง (<orgName>กฟภ.</orgName>) พิเชษฐ อินทร์บาง (<orgName>ศรีราชา</orgName>) วาเลรี ซานู (<orgName>ศรีราชา</orgName>) มาเน มุสตาฟา (<orgName>ฮอง อันห์ ยาลาย-เวียดนาม</orgName>)</p>
<p>ราชนาวี เข้า-บรรลือศักดิ์ ยอดยิ่งยงค์ ชณธวัฒน์ ศรีสุข โอฟารา โอบิโอนา (<orgName>ไนจีเรีย</orgName>) เบนจามิน ซิคบา (<orgName>กานา</orgName>) ศักดิ์ดา เจิมดี (<orgName>ยืมจากฮอง อันห์ ยาลาย</orgName>) ออก-ชาริฟ อุสมาเน</p></body>
</news>
