<teiHeader>
<fileDesc>
<titleStmt>
  <title>ค้างคาวล้มขายบีญาผีแดงบอกลาเตเบซ  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=53248  </bibl>
</sourceDesc>
</fileDesc>
</teiHeader>
<news>
<headline><orgName>ค้างคาว</orgName>ล้มขายบีญา<orgName>ผีแดง</orgName>บอกลาเตเบซ</headline>
<lead><orgName>ค้างคาว</orgName>เปลี่ยนใจ ถอดป้ายขายบีญา</lead>
<neck></neck>
<body><p>มานูเอล ลอเรนเต ประธาน<orgName>สโมสร “ค้างคาว”</orgName> <orgName>บาเลนเซีย</orgName> ประกาศเมื่อวันที่ 19 มิ.ย.ว่า ทีมของเขาตัดสินใจจะเก็บ ดาบิด บีญา ไว้ ปิดทาง<orgName>บาร์เซโลนา</orgName> <orgName>เรอัล มาดริด</orgName> และ<orgName>เชลซี</orgName> ที่ต้องการคว้าตัวทันที</p>
<p>“หลังชั่งน้ำหนักข้อดีและข้อเสียแล้ว เราตัดสินใจแล้วว่าบีญาคือศูนย์หน้าที่ดีที่สุดในยุโรป และเราต้องการให้เขาอยู่กับเราต่อไป”</p>
<p>ขณะเดียวกัน <orgName>หนังสือพิมพ์ เดลิเมล์</orgName> รายงานว่า ปัญหาเรื่องสัญญาระหว่างมาดริดกับ คริสเตียโน โรนัลโด ได้ข้อยุติแล้ว หลัง จอร์เก เมนเดส เอเยนต์ของโรนัลโด ตกลงแบ่งผลประโยชน์กับว่าที่สังกัดใหม่ของปีกโปรตุเกสรายนี้ได้</p>
<p>โรนัลโด ซึ่งจะมีค่าตัว 80 ล้านปอนด์ (ราว 4,400 ล้านบาท คำนวณ ณ วันที่<orgName>แมนเชสเตอร์ ยูไนเต็ด</orgName> ตกลงขาย) จะตรวจร่างกายสัปดาห์หน้า ก่อนเซ็นสัญญา 6 ปี และเปิดตัวอย่างเป็นทางการต่อไป</p>
<p>คาดว่าเขาจะต้องแบ่งรายได้จากการขายลิขสิทธิ์ภาพลักษณ์กับมาดริด กันฝ่ายละครึ่งหนึ่ง นอกจากนี้โรนัลโดยังจะได้รับโบนัสที่ขึ้น อยู่กับสปอนเซอร์และสัญญาทางการค้าอื่นๆ นอกเหนือไปจากค่าเหนื่อยสัปดาห์ละ 2 แสนปอนด์ (ราว 11.2 ล้านบาท)</p>
<p><orgName>เดลิเมล์</orgName>รายงานด้วยว่า <orgName>บาร์เซโลนา</orgName>เตรียมยื่นข้อเสนอ 35 ล้านปอนด์ (ราว 1,960 ล้านบาท) ขอซื้อ ฮาเบียร์ มาสเคราโน มาจาก<orgName>ลิเวอร์พูล</orgName> ซึ่งไม่ต้องการกลับอังกฤษแล้ว เพราะเฟอร์นานดา ภรรยาที่กำลังตั้งครรภ์ เดินทางกลับประเทศพร้อมลูกสาวไปแล้ว</p>
<p>ขณะที่<orgName>แมนเชสเตอร์ ยูไนเต็ด</orgName> ออกแถลงการณ์ว่า พวกเขาไม่สามารถตกลงค่าตัวของ คาร์ลอส เตเบซ ที่จะหมดสัญญายืมตัว ปลายเดือนนี้ กับนายทุนเจ้าของ นักเตะได้</p>
<p>“สโมสรตกลงจะจ่าย 25.5 ล้านปอนด์ (ราว 1,428 ล้านบาท) และเสนอสัญญา 5 ปี พร้อมกับ ค่าเหนื่อยติดกลุ่มสูงที่สุดในทีม แต่น่าผิดหวังเมื่อทีมที่ปรึกษาของเขาแจ้งว่า แม้จะประสบความสำเร็จ ในช่วงเวลาอันรุ่งโรจน์ของสโมสร แต่เขาก็ไม่อยากจะเล่นให้<orgName>แมนเชสเตอร์ ยูไนเต็ด</orgName>ต่อ” </p></body>
</news>
