<teiHeader>
<fileDesc>
<titleStmt>
  <title>สุพรรณบุรีเป็นเจ้าภาพจัดการแข่งขันกีฬาพลศึกษาเกมส์ ครั้งที่  34  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206240101&tb=N255206&return=ok&news_headline="%ca%d8%be%c3%c3%b3%ba%d8%c3%d5%e0%bb%e7%b9%e0%a8%e9%d2%c0%d2%be%a8%d1%b4%a1%d2%c3%e1%a2%e8%a7%a2%d1%b9%a1%d5%cc%d2%be%c5%c8%d6%a1%c9%d2%e0%a1%c1%ca%ec%20%a4%c3%d1%e9%a7%b7%d5%e8%20%2034"  </bibl>
</sourceDesc>
</fileDesc>
</teiHeader>
<news>
<headline><orgName>สุพรรณบุรี</orgName>เป็นเจ้าภาพจัดการแข่งขันกีฬาพลศึกษาเกมส์ ครั้งที่  34</headline>
<lead><orgName>จังหวัดสุพรรณบุรี</orgName> เป็นเจ้าภาพจัดการแข่งขันกีฬาสถาบันพลศึกษาเกมส์ ครั้งที่ 34 ระหว่างวันที่ 26 มิถุนายน ถึงวันที่ 5 กรกฎาคม 2552 ที่สนามกีฬาจังหวัดสุพรรณบุรี</lead>
<neck></neck>
<body><p>นายสมศักย์ ภูรีศรีศักดิ์ ผู้ว่าราชการ<orgName>จังหวัดสุพรรณบุรี</orgName> เปิดเผยว่า การแข่งขันกีฬาสถาบันพลศึกษาเกมส์ คือ การแข่งขันกีฬาของนิสิต นักศึกษาของ<orgName>สถาบันพลศึกษา</orgName> ทั้ง 17 วิทยาเขต ได้แก่ <orgName>กระบี่</orgName> <orgName>กรุงเทพ</orgName> <orgName>ชุมพร</orgName> <orgName>เชียงใหม่</orgName> <orgName>ชลบุรี</orgName> <orgName>ตรัง</orgName> <orgName>เพชรบูรณ์</orgName> <orgName>มหาสารคาม</orgName> <orgName>ยะลา</orgName> <orgName>ลำปาง</orgName> <orgName>ศรีสะเกษ</orgName> <orgName>สมุทรสาคร</orgName> <orgName>สุโขทัย</orgName> <orgName>สุพรรณบุรี</orgName> <orgName>อ่างทอง</orgName> และ<orgName>อุดรธานี</orgName> ซึ่งมีชนิดกีฬาในการแข่งขันถึง 32 ชนิดกีฬา คือ กรีฑา, ฟุตบอล, ฟุตซอล, บาสเกตบอล, ลีลาศ, วอลเลย์บอลในร่ม, วอลเล่ย์บอลชายหาด, ตะกร้อลอดห่วง, เซปักตะกร้อ, มวยสากลสมัครเล่น, มวยไทยสมัครเล่น, เปตอง, ลอนเทนนิส, ว่ายน้ำ, ยิมนาสติก, คาราเต้ – โด, ยกน้ำหนัก, ยูโด, มวยปล้ำ, แฮนด์บอล, เทควันโด, ปันจักสีลัต, กอล์ฟ, ยิงปืน, เทเบิลเทนนิส, ยิงธนู, เนตบอล, แบดมินตัน, ดาบไทย, รักบี้ฟุตบอล, ฮอกกี้, และกระบี่กระบอง </p>
<p>สำหรับการแข่งขันจะมีขึ้นในระหว่างวันที่ 26 มิถุนายน 2552 ที่จังหวัดสุพรรณบุรี โดยในวันที่ 26 มิถุนายน 2552 จะมีพิธีเปิดการแข่งขันอย่างเป็นทางการ การแสดงในพิธีเปิดจะมี 3 ชุดการแสดง ได้แก่ การแสดงชุดที่ 1 “ลูกหลานพันธุ์มังกร สุพรรณบุรียินดีต้อนรับ” การแสดงชุดที่ 2 “กีฬาสร้างคน คนสร้างชาติ กีฬาเพื่อสมานฉันท์” และการแสดงชุดที่ 3 “เยาวชนคนดีศรีสุพรรณ” มีการแปรอักษรที่ยิ่งใหญ่อลังการ การแสดงทั้งหมดนี้ มีนักเรียน นักศึกษาในจังหวัดสุพรรณบุรี ร่วมการแสดงกว่า 3,000 ชีวิต และขอเชิญชมการถ่ายทอดสดพิธีเปิดทาง<orgName>สถานีวิทยุโทรทัศน์แห่งประเทศไทย</orgName> เวลา 17.30 – 19.00 น. เพื่อเป็นขวัญและกำลังใจให้แก่นักกีฬา </p></body>
</news>
