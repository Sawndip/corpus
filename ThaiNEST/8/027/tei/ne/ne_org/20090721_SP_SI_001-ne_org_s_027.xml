<teiHeader>
<fileDesc>
<titleStmt>
  <title>"โด้"แก้ตัวประเดิมราชันบู่  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=42537  </bibl>
</sourceDesc>
</fileDesc>
</teiHeader>
<news>
<headline>"โด้"แก้ตัวประเดิมราชันบู่</headline>
<lead>คริสเตียโน   โรนัลโด   ดาวเตะค่าตัวสถิติโลก   แก้ตัวยังไม่ฟิตเต็มร้อยในเกมประเดิมอุ่นเครื่องกับ  "<orgName>ราชัน ชุดขาว</orgName>" <orgName>รีล มาดริด</orgName> หลังได้เล่นแค่ 45 นาทีแรก ก่อน คาริม เบนเซมา ขโมยซีนซัดประตูชัยกู้หน้าเชือดทีมสมันน้อยจาก<orgName>ไอริช</orgName> หืดจับ 1-0</lead>
<neck></neck>
<body><p>เกมอุ่นเครื่องช่วงปรีซีซั่นนัดแรกของ"<orgName>ราชันชุดขาว</orgName>" <orgName>รีล มาดริด</orgName> พบกับ แชมร็อค โรเวอร์สทีมเจ้าถิ่นจาก<orgName>ไอร์แลนด์</orgName>เมื่อคืนวันจันทร์ที่ผ่านมา โดยแฟนๆ ได้ยลฝีเท้าของ คริสเตียโนโรนัลโดปีกค่าตัวสถิติโลก 80 ล้านปอนด์ ตั้งแต่เริ่มเกม แต่ สตาร์<orgName>ทีมชาติโปรตุเกส</orgName>กลับไม่สามารถสร้างผลงานได้เป็นชิ้นเป็นอัน โดยมีโอกาสลุ้นทำประตูให้ <orgName>มาดริด</orgName>เพียง 2 จังหวะจากลูกฟรีคิกที่ซัดหลุดกรอบออกไปลูกหนึ่ง ส่วนอีกลูกก็ยิงไปติดกำแพง นอกจากนี้ฟอร์มโดยรวมของยักษ์ใหญ่จาก<orgName>แดนกระทิงดุ</orgName>ก็ทำได้ไม่ดีในช่วงครึ่งแรก</p>
<p>เข้าสู่ครึ่งหลังมา นูเอล เปเยกรินี กุนซือ "<orgName>ราชันชุดขาว</orgName>" เลยจัดการปรับเปลี่ยนทีมถึง 9 ตำแหน่งรวมทั้ง โรนัลโด ด้วย พร้อมกับส่ง คาริม เบนเซมา ดาวยิงตัวใหม่ชาว<orgName>ฝรั่งเศส</orgName>ลงประเดิมสนามทำให้รูปเกมของทีมมีความอันตรายมากขึ้นและมีโอกาสลุ้นทำประตูออกนำหลายครั้งจนกระทั่ง"เบนซ์"มาซัดประตูชัยได้ก่อนหมดเวลา3นาที ช่วยให้ มาดริด เอาชนะทีมรองบ่อนไปอย่างหืดขึ้นคอเพียง 1-0</p>
<p>หลังเกมโรนัลโดแก้ตัวถึงฟอร์มประเดิมสุดบู่ว่า "นี่เป็นเกมที่ดี เป็นเกมซ้อมที่ดี เราเจอกับทีมที่ดีและผมก็สนุกมากผมรู้สึกดี แม้ผมจะยังไม่ฟิต 100 เปอร์เซนต์ แต่ผมกำลังทำงานเพื่อให้พร้อมที่สุดสำหรับฤดูกาลใหม่ เราซ้อมหนักมาทั้งอาทิตย์และวันนี้ผมได้เล่น 45 นาที ผมถือว่าโอเคแล้ว"</p>
<p>อดีตดาวเตะ<orgName>แมนฯยูไนเต็ด</orgName>ยังกล่าวถึงตำแหน่งในทีม "<orgName>ราชันชุดขาว</orgName>" ที่เต็มไปด้วยผู้เล่นเกมรุกว่า"ผมไม่มีตำแหน่งโปรดผมเล่นทางซ้ายก็ได้ขวาก็ได้ ตรงกลางก็ไม่เกี่ยง สำหรับผมแล้วเรื่องพวกนี้มันไม่ใช่ปัญหาเลย ผมอยากเล่นเท่านั้น"</p>
<p>พร้อมกันนี้ปีกเจ้าของรางวัลบัลลงดอร์ มุ่งมั่นจะพา "<orgName>ราชันชุดขาว</orgName>" คว้าแชมป์ไม่น้อยหน้าสมัยอยู่กับ แมนฯ ยูไนเต็ด</p>
<p>"ผมรู้สึกดีกับการย้ายทีมครั้งนี้ผมเป็นนักเตะของ<orgName>รีลมาดริด</orgName>ผมมีความมุ่งมั่นเต็มที่ผมอยากคว้าแชมป์แบบที่ทำได้กับ<orgName>แมนเชสเตอร์ ยูไนเต็ด</orgName> หรืออาจมากกว่านั้นถ้าเป็นไปได้" สตาร์วัย 24 ปี กล่าวทิ้งท้าย </p></body>
</news>
