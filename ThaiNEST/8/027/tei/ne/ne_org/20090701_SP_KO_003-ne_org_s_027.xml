<teiHeader>
<fileDesc>
<titleStmt>
  <title>วีนัส-เซเรนาฉลุยวิมฯนกลิ่วรอบ3เยาวชน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090701/18963/%e0%b8%a7%e0%b8%b5%e0%b8%99%e0%b8%b1%e0%b8%aa%e0%b9%80%e0%b8%8b%e0%b9%80%e0%b8%a3%e0%b8%99%e0%b8%b2%e0%b8%89%e0%b8%a5%e0%b8%b8%e0%b8%a2%e0%b8%a7%e0%b8%b4%e0%b8%a1%e0%b8%af%e0%b8%99%e0%b8%81%e0%b8%a5%e0%b8%b4%e0%b9%88%e0%b8%a7%e0%b8%a3%e0%b8%ad%e0%b8%9a3%e0%b9%80%e0%b8%a2%e0%b8%b2%e0%b8%a7%e0%b8%8a%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>วีนัส-เซเรนาฉลุยวิมฯนกลิ่วรอบ3เยาวชน</headline>
<lead>วีนัส กับ เซเรนา 2 พี่น้องวิลเลียมส์ ชาว<orgName>อเมริกัน</orgName> มีลุ้นชิงกันเองในศึกหญิงเดี่ยวเทนนิส วิมเบิลดัน หลังทั้งคู่ทะยานเข้ารอบรองชนะเลิศ ตัดกับ 2 นักหวดรัสเซีย ดินารา ซาฟินา มือวางอันดับ 1 ของ<orgName>โลก</orgName> และ เอเลนา ดีเมนเทียวา ด้วยประสบการณ์แกรนด์สแลมที่เป็นต่อ ขณะที่ "น้องนก" นพวรรณ เลิศชีวกานต์ ต้อนชนะ นาสท์ยา โคลาร์ สาว<orgName>สโลวัก</orgName> 2 เซตรวด ลอยลำเข้ารอบ 3 เยาวชนหญิงเดี่ยว</lead>
<neck></neck>
<body><p>ข่งขันเทนนิส "วิมเบิลดัน" ที่สนามออล อิงแลนด์ คลับ กรุงลอนดอน ประเทศอังกฤษ เมื่อวันที่ 30 มิถุนายน วีนัส วิลเลียมส์ มือเต็ง 3 ของรายการ และเจ้าของแชมป์ 5 สมัย ชาว<orgName>อเมริกัน</orgName> ลงเล่นรอบก่อนรองชนะเลิศ พบ แอ็กนีสซก้า รัดวานสก้า มือ 11 ของรายการจาก<orgName>โปแลนด์</orgName> ปรากฏว่า วีนัส ซึ่งเป็นแชมป์เก่าเมื่อปีที่แล้ว รักษามาตรฐานการเล่นบนคอร์ตหญ้าได้อย่างยอดเยี่ยม เดินหน้าต้อนเกมเสิร์ฟของ รัดวานสก้า ไปแบบสนุกมือ ก่อนเอาชนะ 2 เซตรวด 6-1 และ 6-2</p>
<p> ส่วน ดินารา ซาฟินา มือ 1 ของ<orgName>โลก</orgName>ชาว<orgName>รัสเซีย</orgName> พบ <orgName>ซาบีน ลิซิคกี้</orgName> มือ 41 ของโลกชาว<orgName>เยอรมัน</orgName> ซึ่งถือเป็นจอมล้มยักษ์ของรายการ หลังจากคว่ำ แคโรไลน์ วอซเนียซกี้ มือ 9 ชาว<orgName>เดนมาร์ก</orgName> และ สเวตลานา คุซเนตโซวา มือ 5 ชาว<orgName>รัสเซีย</orgName>มาแล้ว ทว่าแมทช์นี้ ซาฟินา แม้จะพลาดเสียเซตแรกแต่ยังพลิกสถานการณ์กลับมาเอาชนะ ลิซิคกี้ ได้สำเร็จ 2-1 เซต 6-7 (5-7), 6-4 และ 6-1 ส่งผลให้ ซาฟินา ผ่านเข้ารอบรองชนะเลิศไปพบ วีนัส วิลเลียมส์ ต่อไป ซึ่ง วีนัส กำลังลุ้นคว้าแชมป์ 3 สมัยเป็นคนต่อจาก สเตฟฟี กราฟ ของ<orgName>เยอรมนี</orgName>ที่ทำได้ในช่วงปี 1991-1993</p>
<p> ขณะที่ เซเรนา วิลเลียมส์ มือ 2 แชมป์ปี 2002-2003 และรองแชมป์เก่า ใช้เวลาเพียงแค่ 1 ชั่วโมง 13 นาทีเอาชนะ วิคตอเรีย อซาเรนก้า มือ 8 จาก<orgName>เบลารุส</orgName> 2 เซตรวด 6-2, 6-3 เข้ารอบไปพบกับ เอเลนา ดีเมนเทียวา มือวางอันดับ 4 จาก<orgName>รัสเซีย</orgName> ที่เอาชนะ ฟรานเชสก้า สคิอาโวเน จาก<orgName>อิตาลี</orgName> 6-2, 6-2 โดยในรอบรองชนะเลิศทั้ง 2 คู่ ทั้ง ซาฟีนา และ ดีเมนเทียวา ยังไม่เคยได้แชมป์แกรนด์สแลมมาด้วยกันทั้งคู่ โดย ดีเมนเทียวา เคยคว้าเพียงแค่เหรียญทองโอลิมปิกเท่านั้น</p>
<p> ด้าน "น้องนก" นพวรรณ เลิศชีวกานต์ นักหวดสาว<orgName>ไทย</orgName>วัย 17 ปี ลงเล่นรอบสองประเภทเยาวชนหญิงเดี่ยว พบ นาสท์ยา โคลาร์ จากสโลวะเกีย ในเซตแรกทั้งคู่ผลัดกันเบรกเกมเสิร์ฟช่วง 2 เกมแรก จากนั้น น้องนก เริ่มเครื่องร้อนเบรกได้ตลอดในเกมที่ 3, 5 และ 7 ทำให้เก็บเซตนี้ไป 6-1 เข้าสู่เซตสอง สาว<orgName>ไทย</orgName>พลาดโดนเบรกในเกมที่ 3 และยังเบรกคืนได้ในเกมถัดมา ก่อนจะเดินหน้าเบรกเกมที่ 6 และเป็นฝ่ายคว้าชัยชนะไปในที่สุด 2-0 เซต ด้วยสกอร์ 6-1 และ 6-3 ผ่านเข้ารอบสามไปพบ ทามารีน เฮนด์เลอร์ มือ 13 จาก<orgName>เบลเยียม</orgName> ที่เอาชนะ ไอลินก้า สตอยก้า จาก<orgName>โรมาเนีย</orgName> มาได้ 6-2, 6-4</p>
<p> สำหรับผลชายคู่รอบ 16 คนสุดท้าย บ็อบ กับ ไมค์ ไบรอัน คู่แฝดมือ 1 จาก<orgName>สหรัฐ</orgName> ชนะ บรูโน ซัวเรส จาก<orgName>บราซิล</orgName> กับ เควิน อูลล์ เยตต์ จาก<orgName>ซิมบับเว</orgName> คู่มือ 5 6-2, 6-1, 6-4 และ ดาเนียล เนสเตอร์ จาก<orgName>แคนาดา</orgName> กับ เนนัด ซิมอนยิช จาก<orgName>เซอร์เบีย</orgName> คู่มือ 2 ชนะ ลูคัส คูบอท จาก<orgName>โปแลนด์<orgName> กับ โอลิเวอร์ มารัช จาก<orgName>ออสเตรีย</orgName> คู่มือ 8 6-2, 6-3, 6-4</p></body>
</news>
