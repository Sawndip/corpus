<teiHeader>
<fileDesc>
<titleStmt>
  <title>แรมซี่ย์สุดปลื้มเซ็นสัญญาระยะยาวกับปืน  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 17:09:03  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_088.html  </bibl>
</sourceDesc>
</fileDesc>
</teiHeader>
<news>
<headline>แรมซี่ย์สุดปลื้มเซ็นสัญญาระยะยาวกับปืน</headline>
<lead>อารอน แรมซี่ย์ มิดฟิลด์ดาวโรจน์ "<orgName>ปืนใหญ่</orgName>" <orgName>อาร์เซน่อล</orgName> ดีใจสุดๆ หลังได้ต่อสัญญาระยะยาว อยู่โยงค้าแข้งในถิ่นเอมิเรตส์ สเตเดี้ยมต่อไป หลังจากทำผลงานในฤดูกาลแรกกับ "<orgName>เดอะ กันเนอร์ส</orgName>" ได้อย่างน่าประทับใจ พร้อมกับตั้งเป้าลงสนามเป็นตัวจริงให้มากขึ้นในฤดูกาลหน้า หวังดำเนินรอยตาม ธีโอ วัลค็อตต์ ศูนย์หน้าความเร็วติดจรวด ที่ปัจจุบันพัฒนาฝีเท้าจนกลายเป็นตัวหลักของทีมไปแล้ว</lead>
<neck></neck>
<body><p>อารอน แรมซี่ย์ มิดฟิลด์อนาคตไกลของ "<orgName>ปืนใหญ่</orgName>" <orgName>อาร์เซน่อล</orgName> สโมสรชั้นนำแห่งศึกพรีเมียร์ลีก อังกฤษ ยอมรับ รู้สึกปลาบปลื้มสุดๆ ที่ตัดสินใจฝากอนาคตของตัวเองไว้กับถิ่น เอมิเรตส์ สเตเดี้ยม หลังเพิ่งจรดปากกาเซ็นสัญญาระยะยาวฉบับใหม่ โดยตั้งเป้าจะขอพัฒนาฝีเท้าให้กลายเป็นนักเตะที่ยอดเยี่ยมให้ได้ในอนาคต</p>
<p>มิดฟิลด์ดีกรี<orgName>ทีมชาติเวลส์</orgName> วัย 18 ปี บอกปัดข้อเสนอของ "<orgName>ปีศาจแดง</orgName>" <orgName>แมนเชสเตอร์ ยูไนเต็ด</orgName> และ "<orgName>ทอฟฟี่สีน้ำเงิน</orgName>" <orgName>เอฟเวอร์ตัน เ</orgName>พื่อเลือกย้ายจาก คาร์ดิฟฟ์ ซิตี้ มาเป็นหนึ่งในพลพรรค "<orgName>เดอะ กันเนอร์ส</orgName>" เมื่อ 1 ปีก่อน และรู้สึกพอใจกับสิ่งต่างๆ ที่ดำเนินไปในช่วง 12 เดือนที่ผ่านมา โดยกล่าวกับเว็บไซต์ทางการของสโมสรว่า "ผมรู้สึกพอใจมาก ที่ผมเลือกมา<orgName>อาร์เซน่อล</orgName>เมื่อปีที่แล้ว ผมรู้มาตลอดว่า<orgName>อาร์เซน่อล</orgName>คือสโมสรที่เหมาะกับผม พวกเขามีแผนที่ดีที่สุดสำหรับผม พวกเขามีประวัติศาสตร์ในการให้โอกาสกับผู้เล่นดาวรุ่ง และเปลี่ยนให้เป็นนักเตะระดับโลก"</p>
<p>"ผมรู้สึกพอใจที่ได้เซ็นสัญญาฉบับใหม่ ผมคิดว่าผมมีฤดูกาลแรกที่ดี ผมได้เรียนรู้อะไรมากมาย และตอนนี้ผมก็มองไปถึงฤดูกาลหน้า ผมฝากอนาคตไว้กับสโมสรแห่งนี้ ผมคือนักเตะ<orgName>อาร์เซน่อล</orgName> และผมต้องการเป็นนักเตะ<orgName>อาร์เซน่อล</orgName> มันชัดเจนว่าผมโตขึ้นเล็กน้อยในช่วงปีที่ผ่านมา เพราะตอนนี้ผมใช้ชีวิตได้ด้วยตัวเองแล้ว ดังนั้น ผมต้องดูแลตัวเอง แม้ผมจะมีอิสระมากขึ้น แต่ผมจะไม่พูดว่าผมโตขึ้นมากแล้ว"</p>
<p>พร้อมกันนี้ แรมซี่ย์ ยังบอกว่า เขารู้สึกว่าตัวเขาเหมือนกับ ธีโอ วัลค็อตต์ ดาวรุ่งเพื่อนร่วมทีมปืนโต ตรงที่ได้โอกาสติดทีมชาติชุดใหญ่ ก่อนจะกลายผู้เล่นตัวหลักในถิ่นเอมิเรตส์ สเตเดี้ยม และยังมีอะไรคล้ายๆ กับ ศูนย์หน้า<orgName>ทีมชาติอังกฤษ</orgName> อีกหลายอย่าง</p>
<p>"เราทั้งคู่ย้ายมาจากสโมสรใน เดอะ แชมเปี้ยนชิพ เหมือนกัน และผมคิดว่าปีแรกของผมกับ<orgName>อาร์เซน่อล</orgName> ก็ยังคล้ายๆ กับปีแรกของ ธีโอ อีกด้วย แล้วพอปีที่สอง เขาก็ได้ลงสนามมากขึ้น มีประสบการณ์มากขึ้น ผมหวังว่าผมจะเป็นเช่นนั้นบ้าง เราเคยคุยเรื่องนี้กัน ผมถามเขาว่ารู้สึกอย่างไรตอนที่เขาอยู่จุดเดียวกับผมในตอนนี้ ตอนนี้ผมต้องการลงสนามเป็น 11 ผู้เล่นตัวจริงให้มากขึ้น มีโอกาสสัมผัสเกมมากขึ้น และหวังจะได้ลงเป็นตัวจริงมากขึ้นเช่นกัน นั่นเป็นเป้าหมายของผม" </p></body>
</news>
