<teiHeader>
<fileDesc>
<titleStmt>
  <title>สปอร์ตนิวส์ ประจำวันที่ 11 มิถุนายน 2552  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165412  </bibl>
</sourceDesc>
</fileDesc>
</teiHeader>
<news>
<headline><orgName>สปอร์ตนิวส์</orgName> ประจำวันที่ 11 มิถุนายน 2552</headline>
<lead></lead>
<neck></neck>
<body><p># วิ่งการกุศลช่วยเด็กติดเอดส์</p>
<p>นายบุญทักษ์ หวังเจริญประธานเจ้าหน้าที่บริหาร<orgName>ธนาคารทหารไทย</orgName>เผยเมื่อ10มิ.ย.ว่าธนาคารได้ ร่วมกับ<orgName>บริษัทไอเอ็นจีประกันชีวิตจำกัด</orgName>จัดกิจกรรมเดินและวิ่งการกุศลทีเอ็ม บี ไอเอ็นจีมินิฮาล์ฟมาราธอน2009ในวันที่21มิ.ย.นี้เวลา05.30น.ที่กรมทหารราบ ที่11 ร.อ.บางเขน<orgName>กทม.</orgName>โดยมีวัตถุประสงค์หาทุนสมทบ<orgName>มูลนิธิธนาคารทหารไทย</orgName>เพื่อใช้ใน กิจการสาธารณกุศลและอีกส่วนหนึ่งจะมอบเป็นทุนช่วยเหลือเด็กติดเชื้อเอดส์และ เด็กกำพร้าวัดพระบาทน้ำพุจังหวัดลพบุรีการแข่งขันมี3 ประเภทคือระยะ5ก.ม.ระยะมินิมาราธอน10.5 ก.ม.และฮาล์ฟมาราธอนระยะ21.1 ก.ม.สมัครและสอบถามได้ที่โทร. 02-299-1379 และ 02-570-9599</p>
<p># <orgName>โสมใต้</orgName>เจ๊า<orgName>ซาอุดิอาระเบีย</orgName></p>
<p>นักเตะ<orgName>เกาหลีใต้</orgName>ลงสนามในบ้านที่กรุงโซลเสมอ<orgName>ซาอุดิอาระเบีย</orgName>0-0ในศึกลูกหนัง โลกครั้งที่19รอบคัดเลือกโซนเอเซียรอบ 3 กลุ่ม2 เมื่อ 10 มิ.ย.การเสมอทำให้<orgName>เกาหลีใต้</orgName>มี15คะแนน <orgName>เกาหลีเหนือ</orgName>และ<orgName>ซาอุดิอาระเบีย</orgName>มี11คะแนนเท่ากันจาก7นัด ส่วนในกลุ่ม1<orgName>ออสเตรเลีย</orgName>ชนะ<orgName>บาห์เรน</orgName> 2 - 0 โดยได้ประตูจากไมค์ สเตอร์จอฟสกี้และเดวิด คาร์นี่ย์อีกคู่<orgName>ญี่ปุ่น</orgName>เสมอ<orgName>กาตาร์</orgName> 1-1 โดย<orgName>ญี่ปุ่น</orgName>ได้ประตูจากอาเหม็ดอาลี อาบีนาลี่ที่ทำบอลเข้าประตูตัวเองส่วน<orgName>กาตาร์</orgName>ได้จากลูกโทษของอาลี ยาเยาะห์ กลุ่ม1นี้<orgName>ออสเตรเลีย</orgName>และ<orgName>ญี่ปุ่น</orgName>มี17และ15คะแนนตามลำดับส่วนผลไทยลีกนัดกลาง สัปดาห์ในวันเดียวกัน<orgName>ทีทีเอ็มสมุทรสาคร</orgName>ชนะ<orgName>ชลบุรีเอฟซี</orgName> 2 - 1จากชัยชนะทำให้<orgName>ทีทีเอ็ม</orgName>มี 17 คะแนนเลื่อนมาอยู่อันดับ8 ของไทยลีกในขณะที่<orgName>ชลบุรี</orgName>มี24คะแนนอยู่อันดับที่3คงเดิม </p>
<p># แทมมารีนร่วงแพ้คาวาเดย์</p>
<p>นาโอมิ คาวาเดย์ นักหวดสาว<orgName>อังกฤษ</orgName> มือ 297 ของ<orgName>โลก</orgName> พลิกชนะ แทมมารีน ธนสุกาญจน์ มือ 47 ชาว<orgName>ไทย</orgName> 7-6 ,2-6 ,6-4 ในเทนนิสเอกอนคลาสสิก ที่อังกฤษ ทำให้ แทมมารีน ตกรอบเมื่อวันที่ 10 มิ.ย.นี้</p>
<p># "<orgName>แมจิก</orgName>"มีฮึดตาม1-2ชิงเอ็นบีเอ</p>
<p>ศึกบาสเกตบอล เอ็นบีเอ รอบชิงชิงชนะเลิศ <orgName>ออแลนโด้ แมจิก</orgName>แชมป์สายตะวันออก เปิดรัง แอมเวย์ อารีนา รับการมาเยือนของ แอลเอ เลเกอร์ส แชมป์สายตะวันตก เกมนี้ "ซูเปอร์แมน" ดไวท์ ฮาวเวิร์ด โชว์ฟอร์มสุดยอด ทำ 21 แต้ม 14 รีบาวน์ ควงแขน ราเฟอร์ อัลสตัน การ์ดตัวจ่าย ที่เกมนี้สอดขึ้นมาทำ 20 แต้ม โดยเกมนี้ แม้ว่า "การ์ดนรก" โคบี้ ไบรอัน ของ เลเกอร์ส จะเป็นผู้ทำแต้มมากที่สุดที่ 31 แต้มแต่ก็ไม่อาจช่วยให้ทีมชนะได้ จบเกม <orgName>แมจิก</orgName> เฉือนชนะ <orgName>เลเกอร์ส</orgName>ไปอย่างสุดมันส์ที่ 108 -104 ช่วยทีมเก็บชัยชนะเกมแรกในรอบชิงชนะเลิศเอ็นบีเอได้สำเร็จ ทำให้ตอนนี้ตามซีรีส์ ขึ้นมาที่ 2-1 เกมแล้ว โดยเกมนัดที่ 4 ยังคงเล่นในถิ่นของ<orgName>แมจิก</orgName>ต่อไป ในเช้าวันศุกร์ที่ 12 มิ.ยนี้ </p></body>
</news>
