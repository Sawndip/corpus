<teiHeader>
<fileDesc>
<titleStmt>
  <title>แทมมี่สู้ต่อแม้เจ็บข้อศอก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=57051  </bibl>
</sourceDesc>
</fileDesc>
</teiHeader>
<news>
<headline>แทมมี่สู้ต่อแม้เจ็บข้อศอก</headline>
<lead>แทมมี่ เผยปัญหาบาดเจ็บข้อศอกไม่หนักถึงขั้นต้องแขวนแร็กเกต เชื่อหายทันหวด ยูเอส โอเพน</lead>
<neck></neck>
<body><p>แทมมารีน ธนสุกาญจน์ นักเทนนิสมือ 1 ของ<orgName>ไทย</orgName> กล่าวถึงอาการบาดเจ็บข้อศอกจากศึกวิมเบิลดันว่า ตอนนี้อาการค่อยๆ ดีขึ้น แม้ยังมีปัญหางอข้อศอกลำบากและลงซ้อมไม่ได้ เนื่องอาการเอ็นข้อศอกฉีกและข้อต่อข้อศอกอักเสบยังไม่หายดี แต่ยังฟิตร่างกายเพื่อเตรียมตัวไว้ตลอด </p>
<p>“สัปดาห์หน้าจะให้นพ.ธีรวัฒน์ กุลทนันทน์ คณบดี<orgName>คณะแพทยศาสตร์ศิริราชพยาบาล</orgName> ตรวจอาการอีกครั้งว่าต้องพักนานแค่ไหน แต่ไม่หนักถึงขั้นต้องวางแผนเลิกเล่น” แทมมี่ วัย 32 ปี กล่าว และยืนยันว่ายังไม่คิดเรื่องแขวนแร็กเกตแน่ </p>
<p>มือ 82 ของ<orgName>โลก</orgName>ชาว<orgName>ไทย</orgName> เชื่อว่าไม่น่าต้องพักนานและหายทันลงแข่งแกรนด์สแลมสุดท้ายของปี ยูเอส โอเพน แน่นอน โดยวางแผนจะคืนคอร์ตในศึกเวสเทิร์น แอนด์ เซาเทิร์น ไฟแนนเชียล กรุ๊ป วีเมนส์ โอเพน ที่สหรัฐ วันที่ 10 ส.ค.นี้ </p></body>
</news>
