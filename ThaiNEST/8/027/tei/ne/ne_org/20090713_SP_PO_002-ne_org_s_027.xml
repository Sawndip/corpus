<teiHeader>
<fileDesc>
<titleStmt>
  <title>เว็บเบอร์ปลื้ม ได้เฮครั้งแรก ซิวเยอรมันฯ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56676  </bibl>
</sourceDesc>
</fileDesc>
</teiHeader>
<news>
<headline>เว็บเบอร์ปลื้ม ได้เฮครั้งแรก ซิว<orgName>เยอรมันฯ</orgName></headline>
<lead>เว็บเบอร์ได้ฉลองครั้งแรกในรอบ 8 ปี ซิวแชมป์เยอรมัน กรังด์ปรีซ์ เมื่อวานนี้</lead>
<neck></neck>
<body><p>มาร์ก เว็บเบอร์ นักขับชาวออสซีจาก<orgName>ทีมเรดบูล เรโนลต์</orgName> คว้าแชมป์แรกของตัวเองนับตั้งแต่เริ่มลงแข่งศึกฟอร์มูลาวันเมื่อปี 2002 หลังได้ออกสตาร์ตในตำแหน่งโพลโพซิชัน ในศึกเยอรมัน กรังด์ปรีซ์ ที่เนิร์นแบร์ก ประเทศเยอรมนี ก่อนซิ่งรถคู่ใจผ่านธงตราหมากรุกเป็นคันแรก ด้วยเวลา 1:36:43.310 ชั่วโมง</p>
<p>“มันเป็นวันที่เหลือเชื่อสำหรับผม ผมอยากจะคว้าแชมป์เหลือเกิน” นักขับวัย 32 ปี กล่าวหลังได้ฉลองเป็นครั้งแรกจาก 130 สนามที่แข่งมา</p>
<p>“เจ้าถิ่น” เซบาสเตียน เวตเทล นักขับเพื่อนร่วมทีม เข้ามาเป็นอันดับ 2 เวลาตามหลัง 9.252 วินาที และเฟลิเป มาสซา นักขับชาว บราซิเลียนจาก<orgName>ทีมเฟอร์รารี</orgName> คว้าอันดับ 3 ตามหลัง 15.906 วินาที</p>
<p>การคว้าแชมป์สนามนี้ ส่งผลให้เว็บเบอร์ทำอันดับคะแนนรวมประเภทนักขับขยับจากอันดับ 4 ขึ้นมารั้งที่ 3 โดยมี 45.5 แต้ม ส่วนตำแหน่งจ่าฝูงยังเป็นของเจนสัน บัตตัน นักซิ่งชาว<orgName>อังกฤษ</orgName>จาก<orgName>ทีมบรอว์น จีพี</orgName> ซึ่งเข้าเป็นอันดับ 5 มีคะแนนสะสม 68 แต้ม และอันดับ 2 <orgName>เวตเทล</orgName> มี 47 แต้ม</p>
<p>ด้านอันดับคะแนนประเภทผู้ผลิต <orgName>บรอว์น จีพี</orgName> รั้งจ่าฝูงเช่นเดิมที่ 112 แต้ม ตามมาด้วย <orgName>เรดบูล เรโนลต์</orgName> และ<orgName>โตโยต้า</orgName> ซึ่งมี 92.5 และ 34.5 แต้ม ตามลำดับ </p></body>
</news>
