<teiHeader>
<fileDesc>
<titleStmt>
  <title>"แซมบ้า"ล่าแชมป์-ดุงกาชูทีเด็ดฟรีคิก"อัลเวส"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=40942  </bibl>
</sourceDesc>
</fileDesc>
</teiHeader>
<news>
<headline>"<orgName>แซมบ้า</orgName>"ล่าแชมป์-ดุงกาชูทีเด็ดฟรีคิก"อัลเวส"</headline>
<lead>คาร์ลอส  ดุงกา  กุนซือ  "<orgName>แซมบ้า</orgName>" <orgName>บราซิล</orgName> ยอมรับต้องลุ้นเหนื่อยก่อนที่ ดาเนียล อัลเวส  แบ็กตัวสำรอง จะลงมาซัดฟรีคิกนำชัยเฉือน "<orgName>เจ้าภาพ</orgName>" <orgName>แอฟริกาใต้</orgName> หืดจับ 1-0 ทะลุป้องกันแชมป์  คอนเฟเดอเรชันส์  คัพ อีกสมัย พร้อมกำชับลูกทีมห้ามประมาท <orgName>สหรัฐฯ</orgName> ทางด้าน โจเอล ซานตานา นายใหญ่ "บาฟานา" พอใจฟอร์มลูกทีมที่ยืนหยัดสู้กับแชมป์โลก 5 สมัยได้อย่างสูสี</lead>
<neck></neck>
<body><p>"<orgName>แซมบ้า</orgName>"<orgName>บราซิล</orgName> แชมป์เก่า คอนเฟดเดอเรชันส์ คัพ ต้องลุ้นหนักกว่าจะผ่านเข้าไปชิงชนะเลิศอีกสมัย หลังจากครึ่งแรกยังทำอะไร "เจ้าภาพ"<orgName>แอฟริกาใต้</orgName>ไม่ได้ เสมอกัน0-0ก่อนที่ในช่วง10นาทีสุดท้าย ดุงกา จะตัดสินใจส่ง ดาเนียล อัลเวส แบ็กจาก<orgName>บาร์เซโลนา</orgName> ลงมาเป็นตัวสำรองแทน อังเดร ซานโต๊ส และเป็น อัลเวส ที่ซัดฟรีคิกนำชัยในนาทีที่88พา <orgName>บราซิล</orgName> เฉือนชนะ <orgName>แอฟริกาใต้</orgName> หวุดหวิด 1-0 ทะลุเข้าไปชิงกับคู่ปรับเก่า<orgName>สหรัฐอเมริกา</orgName>ที่เคยถล่มมาในรอบแรก 3-0 ในวันอาทิตย์ที่ 28 มิ.ย.นี้ ส่วน "บาฟานา" จะชิงที่ 3 กับ <orgName>สเปน</orgName> ในวันเดียวกัน</p>
<p>หลัง เกม ดุงกา ยอมรับว่าต้องลุ้นเหนื่อยทีเดียว "มันเป็นเกมที่หนักหนาสาหัส <orgName>แอฟริกาใต้</orgName> สร้างความยากลำบากให้เรา พวกเขาเล่นในสไตล์สวนกลับและตั้งรับลึก ผมจึงต้องการนักเตะที่มีความเร็วเติมเกมรุกดี และยิงฟรีคิกเยี่ยม อัลเวส ซ้อมยิงฟรีคิกทุกวันและผมคิดว่าถ้ามีโอกาสเขาจะพยายาม และเราก็ชนะด้วยลูกฟรีคิก"</p>
<p>ขณะเดียวกัน ดุงกา ได้กล่าวถึง <orgName>อเมริกา</orgName> คู่ต่อกรในนัดชิงฯว่า "<orgName>สหรัฐ</orgName> มีสไตล์การเล่นที่เฉพาะตัวและเราจะต้องเล่นให้นิ่งที่สุดในการเจอกับพวกเขาและด้วยฟอร์มแบบนี้ของแอฟริกาใต้คงเป็นเรื่องยากที่<orgName>สเปน</orgName>จะเจาะแนวรับของพวกเขาได้ ผมไม่ได้ดู <orgName>สหรัฐฯ</orgName>เล่นเมื่อคืนที่ผ่านมา แต่ตอนนี้เราจะต้องดูเกม และเตรียมตัวให้พร้อมสำหรับเกมวันอาทิตย์นี้"</p>
<p>ทางด้านโจเอลซานตานานายใหญ่<orgName>ทีมชาติแอฟริกาใต้</orgName>ชาวบราซิเลียนยังยิ้มได้กับฟอร์มการเล่นของลูกทีมที่สู้ได้สูสี และแพ้เพราะลูกฟรีคิก</p>
<p>"ผมคิดว่าเราทำผลงานได้ดีในการสู้กับทีมที่ได้รับการจดจำในฐานะหนึ่งในทีมที่ดีที่สุดในโลก และสร้างความประหลาดใจให้กับ <orgName>บราซิล</orgName> ผมภาคภูมิใจมาก มันดูเหมือนว่าเกมกำลังจะจบ0-0อยู่แล้วแต่จากนั้น<orgName>บราซิล</orgName>ก็ได้ลูกตั้งเตะและด้วยประสบการณ์ พวกเขาส่งผู้เล่น3 คนเข้ามาอยู่ในกำแพงของเรา ทำให้เป็นเรื่องที่ยากลำบากสำหรับผู้รักษาประตู แต่เราก็แสดงให้เห็นแล้วว่า เราสามารถยืนหยัดด้วยตัวเอง ตอนนี้เรามีเวลาอีกปีเพื่อเตรียมตัวสำหรับฟุตบอลโลก ถึงเวลานั้นเราจะมีทีมที่แข็งแกร่ง" ซานตานา กล่าว</p></body>
</news>
