<teiHeader>
<fileDesc>
<titleStmt>
  <title>เฟดเอ็กซ์ลิ่ว-ยอโควิชเจ๊งเฟรนช์โอเพ่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/01/news_28846799.php?news_id=28846799  </bibl>
</sourceDesc>
</fileDesc>
</teiHeader>
<news>
<headline>เฟดเอ็กซ์ลิ่ว-ยอโควิชเจ๊งเฟรนช์โอเพ่น</headline>
<lead></lead>
<neck></neck>
<body><p>"เฟดเอ็กซ์" โรเจอร์ เฟเดอเรอร์ นักหวดหนุ่ม<orgName>สวิส</orgName> พลิกสถานการณ์จากเสียเซตแรกให้ ปอล อองรี มาติเยอ นักเทนนิสเจ้าถิ่น กลับมาเอาชนะ 3-1 เซต ในศึกเทนนิสเฟรนช์ โอเพ่น ชายเดี่ยว รอบ 3 ขณะที่ โนวัค ยอโควิช มือเต็ง 4 จากเซอร์เบีย พลิกพ่าย ฟิลิปป์ โคห์ลชไรเบอร์ หนุ่มเยอรมัน 0-3 เซตตกรอบ การแข่งขันเทนนิสแกรนด์สแลม รายการที่ 2 ของปี เฟรนช์ โอเพ่น 2009 ที่โรลองด์ การ์โรส์ กรุงปารีส ประเทศฝรั่งเศส เมื่อวันที่ 30 พ.ค. ที่ผ่านมา ในประเภทชายเดี่ยวรอบ 3 "เฟดเอ็กซ์" โรเจอร์ เฟเดอเรอร์ นักเทนนิสมือ 2 ของโลกชาวสวิส และรองแชมป์รายการนี้ 3 สมัยซ้อน ลงสนามพบกับ ปอล อองรี มาติเยอ นักเทนนิสเจ้าถิ่นมือวางอันดับ 32 ของรายการ แมทช์นี้ เฟเดอเรอร์ เสียเซตแรกไปก่อน จากนั้นมาเก็บ 3 เซตรวด ชนะ 3-1 เซต 4-6, 6-1, 6-4 และ 6-4 ผ่านเข้ารอบ 16 ทีมสุดท้ายไปพบกับ ทอมมี ฮาส นักหวดชาวเยอรมัน ที่ชนะ เฌเรมี ชาร์ดี นักเทนนิสฝรั่งเศสอีกคน 3-1 เซต 7-5, 6-3, 4-6, 6-4</p>
<p>ขณะที่ โนวัค ยอโควิช นักหวดมือ 4 ของโลกชาวเซอร์เบีย พลิกล็อกพ่าย ฟิลิปป์ โคห์ลชไรเบอร์ มือวางอันดับ 29 ชาวเยอรมัน 0-3 เซต 6-4, 6-4, 6-4 ทำให้ ยอโควิช เป็นนักเทนนิสฝ่ายชายมือวางอันดับสูงสุดที่ตกรอบ โดย โคห์ลชไรเบอร์ จะเข้าไปพบกับ ทอมมี โรเบรโด มือวางอันดับ 16 จาก<orgName>สเปน</orgName> ที่ชนะ แม็กซิโม กอนซาเลซ จาก<orgName>อาร์เจนตินา</orgName> 4-6, 7-5, 6-1 และ 6-0</p>
<p>ทางฝั่งประเภทหญิงเดี่ยว รอบ 3 เซเรนา วิลเลียมส์ อดีตแชมป์รายการนี้ปี 2002 และมือวางอันดับ 2 ของรายการชาว<orgName>อเมริกัน</orgName> ต้องลุ้นถึง 3 เซต ก่อนปราบ มาเรีย โฆเซ มาร์ติเนซ ซานเชซ จาก<orgName>สเปน</orgName> 4-6, 6-3, 6-4 เข้าไปเจอกับ อเลกซานดรา วอซเนียค มือวางอันดับ 24 จา<orgName>แคนาดา</orgName> ที่ชนะ ลูร์เดส โดมิงเกซ ลีโน จาก<orgName>สเปน</orgName> 6-2, 3-6, 6-3 ต่อไป</p>
<p>ส่วนผลคู่อื่น ชายเดี่ยว รอบ 3 โจ-วิลฟรีด ซองกา (9-<orgName>ฝรั่งเศส</orgName>) ชนะ คริสตอฟ โรชูส์ (<orgName>เบลเยียม</orgName>) 6-2, 6-2, 6-2, ฮวน มาร์ติน เดล ปอโตร (5-<orgName>อาร์เจนตินา</orgName>) ชนะ อิกอร์ อันดริเยฟ (25-<orgName>รัสเซีย</orgName>) 6-4, 7-5, 6-4, กาเอล มองฟิลส์ (11 <orgName>ฝรั่งเศส</orgName>) ชนะ เจอร์เกน เมลเซอร์ (24-<orgName>ออสเตรีย</orgName>) 6-2, 4-6, 6-3, 6-1</p>
<p>หญิงเดี่ยว รอบ 3 เยเลนา แยนโควิช (5-<orgName>เซอร์เบีย</orgName>) ชนะ ยาร์มิลา กรอธ (<orgName>สโลวะเกีย</orgName>) 6-1, 6-1, แอกนีสกา รัดวันสกา (12-<orgName>โปแลนด์</orgName>) ชนะ แคเทรีนา บอนดาเรนโก (<orgName>ยูเครน</orgName>) 6-2, 6-4</p></body>
</news>
