<teiHeader>
<fileDesc>
<titleStmt>
  <title>กิเลนผยองเดชดับซ่าเทโรฯ4-1  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 18:03:49  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_079.html  </bibl>
</sourceDesc>
</fileDesc>
</teiHeader>
<news>
<headline><orgName>กิเลนผยอง</orgName>เดชดับซ่า<orgName>เทโรฯ</orgName>4-1</headline>
<lead>"<orgName>กิเลนผยอง</orgName>" <orgName>เมืองทองฯ</orgName> หักเขี้ยว "<orgName>มังกรไฟ</orgName>" <orgName>บีอีซี เทโรศาสน</orgName> สุดมันส์ 4-1 แดนโก้ เซียก้า ซัดเบิ้ลคนเดียว 2 เม็ด,"เจ้ามุ้ย" ธีรศิลป์ แดงดา 1 ตุง และปิดท้ายด้วยสุริยา ดอมไธสง ส่วนเทโรฯ ได้กิตติพล ปาภูงา ซัดกู้หน้ามา 1 เม็ด ในศึกไทยพรีเมียร์ลีกเมื่อวันที่ 20 มิ.ย. 2552</lead>
<neck>การแข่งขันฟุตบอล "ไทยพรีเมียร์ลีก 2009" นัดสุดท้ายของเลกแรก เมื่อวันเสาร์ที่ 20 มิ.ย.ที่ผ่านมา ลงสนามฟาดแข้งกัน 4 คู่</neck>
<body><p><orgName>บีอีซี เทโรศาสน</orgName> 1-4 <orgName>เมืองทองฯ ยูไนเต็ด</orgName></p>
<p> ที่สนามบีอีซี เทโรศาสน ทีม "<orgName>มังกรไฟ</orgName>" <orgName>บีอีซี เทโรศาสน</orgName> เปิดรังรับมือ "<orgName>กิเลนผยอง</orgName>" <orgName>เมืองทองฯ ยูไนเต็ด</orgName> เกมนี้เจ้าถิ่น <orgName>บีอีซี เทโรฯ</orgName> ส่ง อานนท์ สังสระน้อย ยืนหอกตัวเป้า โดยมี จักรพันธ์ แก้วพรหม, ชลากร สงวนดี และ กิตติพล ปาภูงา คอยเติมจากแดนกลาง ด้าน<orgName>เมืองทองฯ ยูไนเต็ด</orgName> นำโดย เจษฎา จิตสวัสดิ์, พิชิตพงษ์ เฉยฉิว และ ธีรศิลป์ แดงดา เป็นหน้าคู่กับ วาเลรี่ ซานู</p>
<p> เริ่มครึ่งแรก เจ้าบ้านเป็นฝ่ายครองบอลได้มากกว่า แต่ยังไม่มีจังหวะยิงประตู พร้อมกับฝนที่เริ่มโปรยปลายลงสนาม ผ่านไป 5 นาที ทีมเยือนเริ่มตั้งเกมบุกได้ น.8 ธีรศิลป์ แดงดา ทำชิ่งกับ วาเลรี่ ซานู เข้าไปโดนทำฟาล์วหน้าเส้นเขตโทษ แต่จังหวะยิงฟรีคิกไม่ดี บอลไปติดกำแพงของ <orgName>เทโรฯ</orgName></p>
<p> น.14 เจ้าถิ่นได้ลุ้นจากลูกเตะมุม กิตติพล ปาภูงา เปิดไปเสาสอง อานนท์ สังสระน้อย โขกคนเดียวเหน่งๆ แต่ยังติดกองหลัง <orgName>เมืองทองฯ</orgName> แล้วเป็นลูกโต้กลับเร็วของทีมเยือน ธีรศิลป์ แดงดา แทงทะลุช่องให้จะให้ วาเลรี่ ซานู หน้าเขตโทษ แต่โดนกองหลัง มังกรไฟ สกัดเร็วไม่ดีบอลไหลเฉียวเสาออกไป</p>
<p> จากนั้นเกมเริ่มแลกกันอย่างสนุก ทั้งสองทีมผลัดกันรุกและรับ น.21 <orgName>เมืองทองฯ</orgName> โยนบอลยาวจากแดนหลัง ทัศนา แช่มสอาด กองหลังเจ้าถิ่นดักบอลไม่ดีลื่นล้ม บอลหลุดไปเข้าทาง แดนโก้ เซียก้า กระซากเข้าเขตโทษ แล้วจ่ายให้ ธีรศิลป์ แดงดา วิ่งเข้ามาซัดไปเหลือซาก ทีมเยือน "<orgName>กิเลนผยอง</orgName>" บุกมานำ 1-0</p>
<p> น.25 <orgName>เมืองทองฯ</orgName> เกือบได้ประตูที่สอง เมื่อ ธีรศิลป์ แดงดา หลุดเดียวจากกลางสนามถึงเขตโทษ แล้วไหลให้ วาเลรี่ ซานู ยิงเข้าไป แต่ผู้ตัดสินเป่าเป็นลูกล้ำหน้า ยังเป็นทีมเยือนที่ได้ใจ ทำเกมบุกใส่เจ้าถิ่นเป็นละลอก ขณะที่<orgName>บีอีซี เทโรศาสน</orgName> พยายามทำเกมของตัวเองโต้กลับคืน แต่ยังขาดๆ เกินๆ ไม่ผ่านกองหลังของ <orgName>กิเลนผยอง</orgName> เข้าไปลุ้นประตูได้</p>
<p> น.35 กิตติพล ปาภูงา ขึ้นเกมทางฝั่งขวา ได้โยนจากริมเส้นเข้าหน้าประตู อานนท์ สังสระน้อย ขึ้นโหม่งไม่เต็มหัวบอลออกหลังไปกอย่างน่าเสียดาย น.38 <orgName>เมืองทองฯ</orgName> ขึ้นเกมกลางสนาม ธีรศิลป์ แดงดา จ่ายทะลุช่อง แดนโก้ เซียก้า วิ่งเบียดผู้เล่น <orgName>มังกรไฟ</orgName> หลุดเข้าไปยิงผ่านมือ พิศาล ดอกไม้แก้ว ไปชนโค่นเสาเข้าไปตุงตาข่ายให้ <orgName>เมืองทองฯ ยูไนเต็ด</orgName> นำห่าง 2-0</p>
<p> <orgName>กิเลนผยอง</orgName> ยังเปิดเกมบุกอย่างต่อเนื่อง น.40 แดนโก้ เซียก้า ผ่านบอลทะลุกองหลัง <orgName>เทโรฯ</orgName> ให้ ธีรศิลป์ แดงดา วิ่งหลุดเดียวไปหน้าเขตโทษ พิศาล ดอกไม้แก้ว ออกมาสกัดบอล แต่เสียบเข้าข้อเท้า ธีรศิลป์ ล้มลง ผู้ตัดสินยังใจดีควักแค่ใบเหลืองให้ นายทวารเจ้าถิ่น และเป็นลูกฟรีคิกของ <orgName>เมืองทองฯ</orgName> เป็น ณัฐพร พันธ์ฤทธิ์ วิ่งไปซัดด้วยซ้ายผ่านกำแพง เฉี่ยวเสาแรกออกไปอย่างน่าเสียดาย</p>
<p> ช่วงท้ายครึ่งแรก ยังเป็นทีมเยือนที่ยังบุกได้อย่างต่อเนื่อง แต่ยังไม่มีสกอร์เพิ่ม หมดครึ่งแรก "<orgName>กิเลนผยอง</orgName>" <orgName>เมืองทองฯ ยูไนเต็ด</orgName> บุกมานำ "<orgName>มังกรไฟ</orgName>" <orgName>บีอีซี เทโรศาสน</orgName> 2-0</p>
<p> ครึ่งหลัง <orgName>บีอีซี เทโรฯ</orgName> เปิดเกมบุกใส่ทีมเยือนทันที น.46 ชาคริต บัวทอง กระซากบอลทะลุเข้าเขตโทษ แล้วซัดเต็มข้ออัดเข้าเสาแรก แต่ยังติดเซฟของ กวิน ธรรมสัจจานันท์ ออกมาให้กองหลังเครียร์ได้ทัน</p>
<p> เกมบุกของเจ้าถิ่นดูเหมือนกำลังดี แต่ น.49 <orgName>เมืองทองฯ ยูไนเต็ด</orgName> สวนกลับมาด้านซ้าย วาเลรี่ ซานู ตัดบอลจากริมเส้นมาหน้าประตูเข้าเท้า ธีรศิลป์ แดงดา ยิงไม่ดี บอลกำลังจะหลุดเสาสอง แต่ แดนโก้ เซียก้า ใช้ความเร็วสปีดเข้ามาซัดเต็มข้อบอลพุ่งเสียบคานเข้าไปอย่างสวยงาม ให้ เมืองทองฯ นำห่าง 3-0</p>
<p> เจ้าถิ่น <orgName>บีอีซี เทโรศาสน</orgName> พยายามทำเกมบุกสู้เต็มที่ น.58 ได้ฟรีคิกนอกกรอบเขตโทษ กิตติพล ปาภูงา รับหน้าที่สังหาร บอลปั่นโค้งเข้าไปเสียบสามเหลี่ยมบนเสาสอง เข้าไปอย่างสวยงาม ชนิด กวิน ธรรมสัจจานันท์ ได้แค่มอง ให้ <orgName>ทีมมังกรไฟ</orgName> ตีไข่แตกตามมาเป็น 1-3</p>
<p> จากนั้นยังเป็น <orgName>บีอีซี เทโรฯ</orgName> ที่พยายามหาช่องเจาะเกมรับของ <orgName>เมืองทองฯ</orgName> อย่างต่อเนื่อง น.68 ชาคริต บัวทอง ได้จังหวะสับไกหน้าเขตโทษ บอลพุ่งออกหลังไปแบบมีลุ้น นาทีถัดมา ชลากร สงวนดี พาบอลหลุดไปด้านซ้าย ก่อนเปิดไห้ อานนท์ สังสระน้อย ขึ้นโขกหน้าประตู แต่ไม่ดีบอลออกหลังอย่างน่าเสียดาย</p>
<p> <orgName>บีอีซี เทโรฯ</orgName> ยังครองเกมบุกได้อย่างต่อเนื่อง ขณะที <orgName>เมืองทองฯ</orgName> เร่มเน้นเกมรับมากว่า น.73 วาเลรี่ ซานู จับบอลพลาด อานนท์ สังสระน้อย โฉบมาตัดบอล แล้วกระซากหลุดเข้าไปหน้าเขตกลางประตู ก่อนสับไกเต็มข้อ บอลพุ่งผ่านมือ กวิน ธรรมสัจจานันท์ ไปชนโคนเสาอย่างน่าเสียดาย</p>
<p> เกมรุกของเจ้าถิ่นยังโหมบุกอย่างต่อเนื่อง น.81 ตะวัน ศรีปาน ทะลุมาข้างเขตโทษฝั่งขวา แล้วเปิดยัดเข้ามาให้ จักรพันธ์ แก้วพรหม สอดมายิงแต่ยังติดกองหลังทีมเยือน น.84กิเลนผยอง ได้เตะมุมฝั่งขวา พิชิตพงษ์ เฉยฉิว เปิดเข้ามาเสาแรก บอลผ่านกองหลังเจ้าถิ่นไปถึงเสาสอง สุริยา ดอมไธสง ได้ยิงคนเดียวโล่งๆ ไม่เหลือ <orgName>เมืองทองฯ ยูไนเต็ด</orgName> นำ 4-1</p>
<p> ช่วงท้ายเกมทั้งสองทีม ยังผลัดกันเข้ามาลุ้นประตูกันอย่างสนุก และมีจังหวะหวาดเสียวหลายครั้ง แต่ก็ไม่มีสกอร์เพิ่ม จบเกม "<orgName>กิเลนผยอง</orgName>" <orgName>เมืองทองฯ ยูไนเต็ด</orgName> บุกมาเก็บ 3 แต้มเต็ม ถึงถิ่น "<orgName>มังกรไฟ</orgName>" <orgName>บีอีซี เทโรศาสน</orgName> ด้วยสกอร์ 4-1</p>
<p> วาทะกุนซือ</p>
<p> พยงค์ ขุนเณร กุนซือ<orgName>บีอีซีเทโรฯ</orgName> "2 ประตูแรกที่เราเสียไปนั้นเป็นเพราะเราพลาดไปเองอย่างครึ่งหลังนั้นเราต้อง แลกเพราะสกอร์ตามหลังอยู่ทำให้เกิดช่องว่างในเกมรับให้ทีมเยือนโจมตีถามว่า ผลงานเลกแรกผิดหวังหรือไม่บอกเลยว่าแน่นอนเพราะเราน่าจะทำอันดับติด 1 ใน 4 ได้แต่ก็ไม่ได้คงต้องไปเริ่มต้นกันใหม่ในเลกสองแต่อย่างไรก็ดีเกมนี้ต้องชม สปิริตของลูกทีมด้วยที่ทำหน้าที่ตัวเองกันอย่างเต็มที่แล้ว "</p>
<p> อรรถพล บุษปาคม กุนซือ <orgName>เมืองทองยูไนเต็ด</orgName> "การชนะด้วยฟอร์มสวยสดนัดนี้เป็นการเรียกความมั่นใจให้นักเตะกลับมาอีกครั้ง หลังจากที่ 2 เกมก่อนหน้านี้เราทำได้แค่เสมอกับแพ้มาวันนี้ทุกคนทำผลงานได้อย่างสมบูรณ์ แบบโดยเฉพาะการเชื่อมเกมรุกจากกลางไปสู่หน้าทำได้อย่างยอดเยี่ยมต้องขอบคุณ นักเตะทุกคนที่ช่วยกันเล่นจนทำให้เราบุกมาเก็บ 3 แต้มในเกมนี้ได้เลกแรกถือว่าน่าพอใจระดับหนึ่งซึ่งจริงแล้วน่าจะดีกว่านี้ โดยเฉพาะมีหลายเกมทีเดียวที่เราพลาดไปโดยการทำได้แค่เสมอเท่านั้นเลกสองคง ต้องแก้ไขเกมรุกเป็นพิเศษสำหรับทีมเรา"</p>
<p> คะแนนความสามารถของ 2 ทีม</p>
<p> <orgName>บีอีซีเทโรศาสน</orgName>: พิศาล ดอกไม้แก้ว 5.5 , นพพล ปิตะฝ่าย 5.5 , ธฤติ โนนศรีชัย 5.5 , จักรพันธ์ แก้วพรม 6 , ชลากร สงวนดี 5.5 , กิตติพล ปาภูงา 6 , พิชิต ใจบุญ 5.5 ( แฟรงคลิน 5.5 ) , ชาคริต บัวทอง 6 , อานนท์ สังสระน้อย 6 , ทัศนา แช่มสะอาด 5.5 ( บัมบ้า เกาซู 6 ) , กีร์ ฮูเบิร์ต 5.5( ตะวัน ศรีปาน 6 )</p>
<p> <orgName>เมืองทองยูไนเต็ด</orgName>: กวิน ธรรมสัจจานันท์ 6 , ปกาศิต แสนสุข 6 , เจษฎา จิตสวัสดิ์ 6 , ณัฐพร พันฤทธิ์ 6 , หัตฐพร สุวรรณ 6 , ธีรศิลป์ แดงดา 6.5 ( วิศรุต พันนาสี 6 ) , ปิยะชาติ ถามะพันธ์ 6 , วาเลรี่ เซนู 6 ( สุริยา ดอมไธสง 6 ) , ชีล่า มูซ่า 6 , พิชิตพงษ์ เฉยฉิว 6.5 ( ธนพัต ณ ท่าเรือ - ) , ดานโก้ ไซก้า 7</p>
<p> แมนออฟเดอะแมตช์ : ดานโก้ ไซก้า ผู้เหมาซัด 2 ตุงให้<orgName>เมืองทองฯ</orgName> </p>
<p><orgName>การท่าเรือไทย เอฟซี</orgName> 1-2 <orgName>ชลบุรี เอฟซี</orgName></p>
<p> ที่สนาม แพท สเตเดี้ยม คลองเตย "<orgName>สิงห์เจ้าท่า</orgName>" <orgName>การท่าเรือไทย เอฟซี</orgName> เปิดรังพบกับ "<orgName>ฉลามชล</orgName>" <orgName>ชลบุรี เอฟซี</orgName> โดยเกนนี้เจ้าบ้านส่ง เคย์ ลังกาวงษ์ และ อาริฟ เปาะจิ ลงสนาม พร้อมมี พิพัฒน์ ต้นกันยา ยืนหอกเป้า ส่วนทีม "<orgName>ฉลามชล</orgName>" ถ้าชนะนัดนี้ได้ ก็จะขึ้นเป็นจ่าฝูง พร้อมกับมีลุ้นเป็นแชมป์เลกแรก ซึ่งส่งผู้เล่นชุดใหญ่ลงสนามครบหน้า โดยมี พิภพ อ่อนโม้ ยืนหอกคู่กับ โคเน่ โมฮัมเหม็ด</p>
<p> เริ่มครึ่งแรก ทั้งสองทีมเปิดเกมเข้าใส่กันทันที น.4 ชลบุรีได้โอกาสก่อน จากการเปิดของ อาทิตย์ สุนทรพิธ เข้าหัว โคเน่ โมฮัมเหม็ด ที่โหม่งตั้งให้ พิภพ อ่อนโม้ พุ่งโขกในเจตโทษแต่ตรงตัวส ภัทรกร ตั้งอนุรัตน์ ประตูท่าเรือ น.8 <orgName>ชลบุรี</orgName> บุกได้น่ากลัวอีกครั้ง พิภพ อ่อนโม้ ไหลบอลให้ อดุล หละโสะ ซัดระยะ 20 หลาบอลเบาและออกหลัง</p>
<p> น.10 "<orgName>ฉลามชล</orgName>" ได้ฟรีคิกระยะ 25 หลา แต่ทว่า จีระวัฒน์ มัครมย์ ของ<orgName>ท่าเรือ</orgName>ไม่ยอมถอยให้ถึง 10 หลาโดนใบเหลืองเป็นคนแรก และจังหวะนี้ อาทิตย์ สุนทรพิธ จอมฟรีคิกของ<orgName>ชลบุรี</orgName>เปิดบอลไปที่ปากประตู ภัทรกร ตั้งอนุรัตน์ จะออกมาคว้าแต่ไม่ถึงบอล โดน พิภพ อ่อนโม้ โฉบเข้ามาโขกตัดหน้าเสียบโคนเสาเข้าไป ให้ <orgName>ชลบุรี</orgName> ออกนำ 1-0</p>
<p> น.23 <orgName>ชลบุรี</orgName>ได้ฟรีคิกระยะ 30 หลา อาทิตย์ สุนทรพิธ กดข้ามคาน น.26 ณัฐพงษ์ สมณะ แบ็คซ้ายของ<orgName>ชลบุรี</orgName>เปิดบอลยาวจากแวดนตัวเอง โคเน่ โมฮัมเหม็ด ได้โขกแต่เบาไป และ ภัทรกร ก็คว้าไว้ได้ น.27 <orgName>การท่าเรือ</orgName>ได้สวนกลับเร็ว จีระวัฒน์ มัครมย์ ซัดไกลเต็มแรงบอลชนหัวของ มารุยาม่าออกหลัง และ<orgName>ท่าเรือ</orgName>ได้เตะมุมทางขวา จีระวัฒน์ เปิด มอยซี่ กองหลังขึ้นมาโขกแต่ไม่ถนัดบอลออกข้างเสาไป</p>
<p> น.33 เจ้าบ้านที่เริ่มบุกได้มากขึ้น ก็มีโอกาสอีกจาก จีระวัฒน์ มัครมย์ ที่ผ่านบอลทะลุช่องให้ พิพัฒน์ ต้นกันยา จับบอลหลุดกองหลังแล้ว แต่กระชากยาวไป โกสินทร์ หทัยรัตนกุล นายทวารจอมเก๋า<orgName>ชลบุรี</orgName>ออกมาตัดได้ทัน น.39 ท่าเรือเจาะทางขวา ณรงค์ฤทธิ์ สามนปาล เปิดยาวไปเสาสอง โอฬาร ลิ้มสัมพันธ์สันติ โขกติดหัว ชลทิตย์ จันทคาม ที่วิ่งมาขวางตรงเส้นพอดี</p>
<p> น.44 <orgName>ท่าเรือฯ</orgName> น่าตีเสมอได้ เมื่อ พิพัฒน์ ต้นกันยา พลิกพาบอลจากสุดเส้นหลังทางซ้ายก่อนกระดกให้ โอฬาร ลิ้มสัมพันธ์สันติ วิ่งเข้ามาหวดเต็มข้อบอลโดนแขน โกสินทร์ ปัดชนคานกระดอนออกมา ณรงค์ฤทธิ์ ซ้ำก็ไม่เต็มเท้าบอลโด่งไปที่พิพัฒน์อีกครั้ง แต่ซัดคราวนี้ข้ามคาน และในช่วงทดเจ็บ อิทธิพล นนทศิริ กองหลัง<orgName>ท่าเรือ</orgName>ไปเสียบ เอกพันธ์ อินทเสน เจอใบเหลือง ก่อนจบครึ่งแรก <orgName>ชลบุรี</orgName> นำ 1-0</p>
<p> ครึ่งหลัง น.54 "<orgName>สิงห์เจ้าท่า</orgName>" ก็ได้เฮกันลั่น เกียรติเจริญ เรืองปาน เปิดบอลยาวจากซ้าย บอลเลยข้ามหัว ชลทิต ไปที่เสาสอง นิรุตน์ คำสวัสดิ์ ใช้ความเร็วไปเก็บบอลแล้วตวัดยิง บอลผ่านมือโกสินทร์ และมี พิพัฒน์ ต้นกันยา วิ่งเข้ามาชาร์จบอลตรงเส้นเข้าประตูไปให้ <orgName>ท่าเรือ</orgName>ตีเสมอ 1-1</p>
<p> น.56 <orgName>ท่าเรือ</orgName>ได้ใจโหมบุกหนัก พิพัฒน์ ต้นกันยา กระชากบอลตรงเส้น 18 หลาหักจ่ายออกซ้ายให้ จีระวัฒน์ มัครมย์ ที่เติมขึ้นมาแต่ซัดออกข้างเฉย น.59 เคย์ ลังกาวงษ์ กองหลังท่าเรือก็ต้องสังเวยใบเหลืองอีกคนเมื่อไปเสียบ โคเน่ ในจังหวะที่จะหลุดเดี่ยว และ<orgName>ชลบุรี</orgName>ได้ฟรีคิกตรงเส้น 18 หลาพอดี พงษ์พิพัฒน์ คำนวน ไม่ยอมถอย 10 หลาโดนเหลืองอีก ก่อนที่อาทิตย์ จะซัดชนกำแพงออกหลัง ได้เตะมุมทางขวา อาทิตย์ เปิดโดนกองหลังโหม่งมาเข้าทาง เอกพันธ์ อินทเสน กดชนเสา สุรีย์ สุขะ ตามซ้ำก็ออกข้าง</p>
<p> น.66 อาทิตย์ สุนทรพิธ กระชากบอลขึ้นทางขวา แล้วซัด ภัทรกร ตั้งอนุรัตน์ ใช้ขาสกัดออกมาโคเน่ โมฮัมเหม็ด เข้ายิงซ้ำ บอลติดขา ภัทรกร ชนคานข้ามเส้นไปแล้ว ก่อนที่จะกระดอนออกมา โคเน่ ตามโขกซ้ำอีกที บอลเข้าไปนอนซุกที่ก้นตาข่าย ให้<orgName>ชลบุรี</orgName> นำ 2-1</p>
<p> น.73 สุรีย์ สุขะ ของชลยุรีไปเสียบ นิรุตน์ คำสวัสดิ์ ตรงหน้าเขตโทษรับเหลืองตามคาด ก่อน จีระวัฒน์ มัครมย์ ซัดฟรีคิกก็ไม่ดีนักติดกำแพงก่อนโดนเคลียร์ทิ้งไป น.83 เกมของเจ้าบ้านโหมต่อเนื่อง ทำให้นักเตะชลบุรีต้องตัดฟาวล์บ่อย และจังหวะนี้ อดุล หละโสะ ก็ไปหวด อาริฟ เปาะจิ ไม่รอดใบเหลือง</p>
<p> ท้ายเกม <orgName>ชลบุรี</orgName> ที่ตั้งรับอย่างเดียว แต่การท่าเรือ ก็เกือบตีเสมอได้ เมื่อเปิดบอลยาวไปที่ พิพัฒน์ ต้นกันยา ซัดด้วยขวา โกสินทร์ ปัดไปชนเสาไว้ได้ ท่าเรือเตะมุม มอยซี่ เติมขึ้นมาซัดโด่งข้ามคาน แต่ทว่า ภัทรกร ตั้งอนุรัตน์ ประตูของ<orgName>ท่าเรือ</orgName>ที่ดันขึ้นมาช่วยเพื่อนไปประท้วงผู้ตัดสินว่าน่าจะได้เตะมุม พร้อมกับผลักอกด้วยจึงโดนใบแดงไล่ออกไป จบเกม "<orgName>ฉลามชล</orgName>" <orgName>ชลบุรี เอฟซี</orgName> บุกมาเชือด "<orgName>สิงห์เจ้าท่า</orgName>" <orgName>การท่าเรือไทย เอฟซี</orgName> สุดมัน 2-1</p>
<p> ทำให้ <orgName>ชลบุรี เอฟซี</orgName> ขึ้นมาเป็นจ่าฝูง และมีลุ้นที่จะครองแชมป์เลกแรก ถ้า <orgName>บางกอกกล๊าส</orgName> เสมอหรือแพ้ <orgName>นครปฐม</orgName> ในเกมวันอาทิตย์นี้ โดยหลังเกมแฟนบอล <orgName>การท่าเรือฯ</orgName> ที่ไม่พอใจการตัดสินของกรรมการ ได้ขว้างปาขวดน้ำลงมาในสนาม แม้จะมีการห้ามแต่ก็ไม่ฟัง</p>
<p> วาทะโค้ช</p>
<p> สะสม พบประเสริฐ กุนซือ<orgName>การท่าเรือไทย</orgName> - เกมเราไม่ได้เป็นรองแม้แต่น้อย จังหวะจบเท่านั้นที่สู้ไมได้ อีกอย่างผู้ตัดสินก็ต้องยอมรับด้วยว่าผิดพลาดอย่างไร กรณีใบแดงไม่ว่ากัน แต่ตลอดเกมมีหลายจุดที่ผิดพลาดจนทำให้เกมแทนที่จะดีกับมาเสียเพราะกรรมการ จากนี้ไปพักเลกก็ต้องปรับในส่วนของกองหน้าเพราะเลกแรกดูจะเสียประตูง่ายไป</p>
<p> เกียรติศักดิ์ เสนาเมือง โค้ช<orgName>ชลบุรี</orgName> - ถือว่าทำหน้าที่ได้ตามเป้าหมายคือขอ 3 แต้มก่อน ส่วนจะแชมป์เลกแรกหรือไม่ ไม่ได้หวังแล้วเพราะชัยชนะนัดนี้มีค่ามากในการลุ้นแชมป์ช่วงเลกสองต่อไป อีกอย่างเราจะมีเกม <orgName>เอเอฟซีคัพ</orgName> รออยู่ ซึ่งการชนะ<orgName>ท่าเรือ</orgName>ได้ทำให้ทีมมั่นใจขึ้นมากในการเล่นกับเมดานวันที่ 23 มิ.ย.นี้</p>
<p> คะแนนความสามารถทั้งสองทีม</p>
<p> <orgName>การท่าเรือไทย เอฟซี</orgName> : ภัทรกร ตั้งอนุรัตน์ 6, เคย์ ลังกาวงษ์ 6.5, พิพัฒน์ ต้นกันยา 7, จีระวัฒน์ มัครมย์ 7.5, พงษ์พิพัฒน์ คำนวน 7, ณรงค์ฤทธิ์ สามนปาล 6 (นิรุตน์ คำสวัสดิ์ 6) ,อาริฟ เปาะจิ 6.5, เกียรติเจริญ เรืองปาน 6.5 (เจษฏา ภู่เล็ก 5),อิทธิพล นนทศิริ 7, โอฬาร ลิ้มสัมพันธ์สันติ 7 (ยุทธนา ไชยแก้ว-), มอยซี่ 7</p>
<p> <orgName>ชลบุรี เอฟซี</orgName> : โกสินทร์ หทัยรัตนกุล 7, สุรีย์ สุขะ 7, ณัฐพงษ์ สมณะ 7, อาทิตย์ สุนทรพิธ 7.5, พิภพ อ่อนโม้ 7.5 (ดา ซิลวา5), มารุยาม่า โยชิอากิ 7, เกรียงไกร พิมพ์รัตน์ 6.5 (ภานุวัฒน์ จินตะ-),โคเน่ โมฮัมเหม็ด 8, เอกพันธ์ อินทเสน 7, ชลทิตย์ จันทคาม 7.5, อดุล หละโสะ7.5</p>
<p> แมนออฟเดอะแมตซ์ : โคเน่โมฮัมเหม็ด แข้ง<orgName>ไอวอรี่โคสต์</orgName>ของ<orgName>ชลบุรี</orgName></p>
<p><orgName>ราชนาวี ระยอง</orgName> 1-1 <orgName>การไฟฟ้าส่วนภูมิภาค</orgName></p>
<p> ที่สนามกีฬากลาง จ.ระยอง "<orgName>ตะห่านน้ำ</orgName>" <orgName>ราชนาวี ระยอง</orgName> ทีมอันดับ 15 เปิดบ้านพบกับ "<orgName>มนุษย์ไฟฟ้า</orgName>" <orgName>การไฟฟ้าส่วนภูมิภาค</orgName> ทีมอันดับ 11 เกมนี้เจ้าถิ่นนำโดย สมเจตร สัตบุษ และ สุทธินันท์ นนที ส่วน<orgName>การไฟฟ้าฯ</orgName> มี ณรงค์ชัย วชิรบาล, รังสรรค์ค์ วิวัฒน์ชัยโชค และ รณชัย รังสิโย นำทัพ ซึ่งเกมนี้ ดร.วิชิต แย้มบุญเรือง ประธานจัดการแข่งขันฟุตบอลไทยลีก พร้อมด้วย สตีฟ ดาบี้ ผู้ช่วยโค้ช<orgName>ทีมชาติไทย</orgName>ชาว<orgName>อังกฤษ</orgName>คู่ซี้ ปีเตอร์ รีด เดินทางมาชมการฟาดแข้งด้วย</p>
<p> เริ่มครึ่งแรก เพียงแค่ 2 นาที <orgName>ทีมราชนาวี ระยอง</orgName> ก็หวิดที่จะจวกประตูแรกได้เมื่อ ศุภชัย ขำทรัพย์ โดนบอลจากด้านขวาเข้ามาทางเสาหนึ่งเข้าหัว ฟานิค อดัมส์ โหม่งบอลไม่เต็มหัว ลูกจึงพุ่งเข้ามือนายทวาร<orgName>ไฟฟ้าฯ</orgName> แซมมวล ป.คันนิ่งแฮม</p>
<p> จากนั้น <orgName>ทีมราชนาวี ระยอง</orgName> ที่ได้ความขยันบวกกับความฟิต เป็นฝ่ายเคลื่อนเกมรุกเข้ามาเล่นในแดนของไฟฟ้าฯ ได้ตลอด น.11 อภิเชษฐ์ พุฒตาล แบ๊คขวา<orgName>ไฟฟ้าฯ</orgName> ก็คว้าใบเหลืองไปเป็นคนแรกของเกม </p>
<p> น.22 <orgName>ราชนาวี ระยอง</orgName> ก็สังหารประตูแรกได้สำเร็จ วุฒิชัย อะสุชีวะ ยิงบอลจากนอกเส้นแบ๊คด้านซ้ายชนขากองหลังกระดอนมาตกอยู่หน้าเส้นเขตแบ๊คกลาง ประตู สุทธินันท์ นนที วิ่งโฉบไปเอาบอลก่อนที่จะยิงอย่างสวยงามบอลพุ่งเข้าเสียบสามเหลี่ยมซ้ายมือ นายทวารชนิด แซมมวล ป.คันนิ่งแฮม ไม่ได้กระดิกให้<orgName>ทีมราชนาวี</orgName> ขึ้นนำไปก่อน 1-0</p>
<p> หลังโดนนำไป <orgName>การไฟฟ้าฯ</orgName>โหมรุกหมายแก้ประตูคืน แต่พลิกบอลไม่ได้ถนัดเนื่องจากโดนนักเตะ<orgName>ราชนาวี ระยอง</orgName> ไล่บี้ติดจนเล่นบอลไม่ได้ จนผ่านไปถึง น.31 <orgName>การไฟฟ้าฯ</orgName> ก็สามารถตีเสมอได้สำเร็จเมื่อ ศัตรูพ่าย ศรีณรงค์ กระชากบอลออกปีขวาโยนอย่างแม่นยำไปทางเสาแรกให้ รังสรรค์ วิวัฒน์ชัยโชค ขวิดบอลเต็มหัวแบบโล่งๆ เข้าไปให้ทีมไล่มาเป็น 1-1</p>
<p> แม้จะถูกตีเสมออย่างรวดเร็ว <orgName>ทีมราชนาวี ระยอง</orgName> เจ้าบ้านก็ยังไม่หมดกำลังใจ ยังคงใช้ความขยันวิ่งไล่บี้ทีมผู้มาเยือนอย่าง<orgName>การไฟฟ้าฯ</orgName> ตลอดเวลา ช่วงทดเวลาเจ็บ น.46 <orgName>ทีมมนุษย์ไฟฟ้า</orgName> ก็หวิดจะจวกประตูเพิ่มได้เมื่อ อภิเชษฐ์ พุฒตาล วางบอลยาวเข้าไปในเส้นแบ๊คด้านขวาให้ วิคเตอร์ เมนซ่า เบียดไปกับ เจษฎา งามเมือง เหลือบเห็นนายทวาร<orgName>ราชาวี ระยอง</orgName> ออกมา จึงตัดสินใจยิงทันที แต่ ชินกร ดีสาย ยังเฉียบกระโดดปัดบอลเซฟลูกอันตรายเอาไว้ได้ ก่อนจบครึ่งแรกเสมอกัน 1-1</p>
<p> ครึ่งหลัง น.53 <orgName>ทีมไฟฟ้าฯ</orgName>ก็เหลือผู้เล่นเพียงแค่ 10 คนเมื่อ เฮนรี่ กองหลังตัวเก่งของทีมปากแตก ต้องออกมาเย็บข้างสนามทำให้ ราชนาวี ระยอง ที่ตัวมากกว่าพับสนามบุกกระหน่ำอย่างสนุกเท้า ครึ่งเวลาหลังผ่าน 10 นาที เกมเริ่มสนุกขึ้นเมื่อทั้งสองทีมเปิดเกมแลกแบบใครดีใครอยู่ แต่ก็ไม่สามารถพาบอลเข้าไปสร้างความหวาดเสียวแบบลุ้นประตูชัยกันได้</p>
<p> น.66 ศัตรูพ่าย ศรีณรงค์ กระชากบอลออกปีกขวาก่อนที่จะไหลให้ วิคเตอร์ เมนซ่า อัดระยะ 15 หลา ในเส้นแบ๊คด้านขวาบอลพุ่งชนเสากระดอนออกมาอย่างน่าเสียดาย น.71 ศัตรูพ่าย ศรีณรงค์ กองหน้าความเร็วสูงของ<orgName>การไฟฟ้าฯ</orgName> ต่อบอลให้ รังสรรค์ วิวัฒน์ชัยโชค หลุดเข้าไปในเส้นแบ็คด้านซ้ายกดเต็มข้อนายทวารราชนาวี ระยอง เซฟเอาไว้ได้</p>
<p> น.78 <orgName>ราชนาวี ระยอง</orgName> สวนกลับเร็วออกทางปีกขวาให้ เสกสันต์ ชาว<orgName>ทองหลาง</orgName> ประชากบอลถึงเส้นหลังตักโด่งมาหน้าประตูให้ รัฐพร แซ่ดั๋น โหม่งบอลเฉียดเสาสองออกไปแค่คืบชนิดกองเชียร์ลุ้นกันตัวโก่ง และนายก<orgName>อบจ.ระยอง</orgName> ปิยะ ปิตุเตชะ ก็ประกาศอัดฉีดเพิ่มถ้าชนะเอาไปเลย 300,000 บาท</p>
<p> ช่วงท้ายเกม <orgName>ราชนาวี ระยอง</orgName> โหมรุกอย่างหนักหมายเอาชัย แต่หาจังหวะในการจบสกอร์ไม่ได้ จบเกมการแข่งขัน<orgName>ราชนาวี ระยอง</orgName> เสมอ <orgName>การไฟฟ้าส่วนภูมิภาค</orgName> 1-1 แบ่งไปทีมละ 1 แต้ม</p>
<p> วาทะโค้ช</p>
<p> "โค้ชแฟร้งค์" น.ท.สุขสันต์ คุณสุทธิ์ กุนซือ<orgName>ทีมราชนาวี ระยอง</orgName> - นัดนี้เด็กเล่นกันได้ผิดฟอร์มเอามากๆ บรรดานักเตะที่เราหวังจะมีชื่อคัดทีมชาติกลับเล่นกันได้ต่ำกว่ามาตรฐานที่ เคยเล่นได้ เล่นเหมือนเกร็งไม่ธรรมชาติ ยอมรับว่านัดนี้เด็กเล่นได้น่าผิดหวังจริงๆ</p>
<p> "อ.ทอง" ทองสุข สัมปะหังสิต กุนซือ<orgName>ทีมการไฟฟ้าส่วนภูมิภาค</orgName> - เป็นเกมที่สนุกเด็กเล่นได้ตามที่สั่งเอาไว้ สามารถปิดเกมรุกทางด้านข้างของ<orgName>ราชนาวี</orgName> ระยองเอาไว้ได้หมด เสียเพียงจังหวะในการจบสกอร์ที่เรามีโอกาสหลายครั้ง"</p>
<p> คะแนนความสามารถของนักเตะทั้งสองทีม</p>
<p> <orgName>ราชนาวี ระยอง</orgName> : ชินกร ดีสาย 6, สุระเดช เสาไธสง 6, ฟานิค อดัม 6, สมเจตร สัตบุษ 6(มารุต ดอกไม้ป่า 5.5), สุทธินันท์ นนที 6.5, ยามมิค จอร์เกรส 6, เสกสันต์ วังทองหลาง 6, ศุภชัย ขำทรัพย์ 6(รัฐพร แซ่ตั๋น 5.5), วุฒิชัย อะสุชีวะ6, ติณภพ ศรีสถิตย์ 6(ก้องศักดิ์ แสนทวีสุข 5), เจษฎา งามเมือง 6</p>
<p> <orgName>การไฟฟ้าส่วนภูมิภาค</orgName> : แซมมวล ป.คันนิ่งแฮม 6, ธีราทร บุญมาทัน 6, ปฎิภาณ เพชรพูล 6, รังสรรค์ วิวัฒน์ชัยโชค 7, ณรงค์ชัย วชิรบาล 5.5(วิคเตอร์ เมนซ่า 5.5), อภิเชษฐ์ พุฒตาล 6, อภิภู สุนทรพนาเวศ 6, รณชัย รังสิโย 6(ลำเนา สิงโต 5), เฮนรี่ 6 (ภานุพงษ์ วงศ์ษา 5.5), ยุทธจักร์ ก้อนจันทร์ 6, ศัตรูพ่าย ศรีณรงค์ 6 </p>
<p> แมน ออฟ เดอะ แมตช์ : รังสรรค์ วิวัฒน์ชัยโชค กองกลางผู้สังหารประตูตีเสมอให้<orgName>ทีมการไฟฟ้าส่วนภูมิภาค</orgName></p>
<p><orgName>ศรีราชา เอฟซี</orgName> 2-2 <orgName>โอสถสภา เอ็ม 150</orgName></p>
<p> ที่สนามศิรินธร ร.ร.อสช.ศรีราชา เจ้าบ้าน <orgName>ศรีราชา เอฟซี</orgName> ทีมรองบ๊วย พบกับ "<orgName>พลังเอ็ม</orgName>" <orgName>โอสภสภา เอ็ม 150</orgName> ทีม อันดับ 3 ของตาราง เกมนี้เจ้าบ้าน ขาด อำไพ มุธาพร ที่โดนแบน ขณะที่ สุพจน์ วงศ์หอย กัปตันทีมยังต้องพักยาวกว่า 1 เดือนหลังจากเจ็บเข่า แต่ยังมี สุภภรณ์ พรหมพินิจ, ซารุตะ,สนอง ชัยประโคม เป็นแกนหลัก ฝั่ง "<orgName>พลังเอ็ม</orgName>" ขาด โจ้ 5 หลา ศรายุทธ ชัยคำดี ที่ติดโทษแบน แต่ยังได้ จักรกริช บุญคำ, คัพฟ้า บุญมาตุ่น, กิตติศักดิ์ ระวังป่า ลงสนามเหมือนเดิม</p>
<p> เริ่มครึ่งแรก น.2 <orgName>ศรีราชา เอฟซี</orgName> ได้ประตูนำอย่างรวดเร็ว เมื่อได้ฟรีคิกทางริมเส้นด้านขวา วรุตน์ วงศ์ดี เปิดบอลไปเสาสอง เป็น สุภภรณ์ พรหมพินิจ ยืนอยู่โล่งๆ โหม่งกดลงพื้นแค่ 3 หลาไม่เหลือซาก ให้เจ้าบ้านออกนำก่อน 1-0 ตั้งแต่ต้นเกม</p>
<p> น.25 <orgName>พลังเอ็ม</orgName> ได้โต้กลับ อภิศักดิ์ อาสายุทธ เปิดบอลจากกลางสนามหลุดแผงหลัง <orgName>ศรีราชา</orgName> ให้ อีวาน เมนซาส หลุดไปยิงขวาตรงกรอบเขตโทษ แต่ยังเป็น นันทพล ศุภไทย ที่พุ่งรับไว้ได้นิ่มๆ น.30 <orgName>พลังเอ็ม</orgName> ถอดเจษฎา พั่วนะคุณมี ที่มีอาการบาดเจ็บข้อเท้าขวาออกแล้วให้ ศิวเมต ธนูศร เข้าไปเล่นแทนในตำแหน่งแบ็กขวา</p>
<p> น.40 <orgName>พลังเอ็ม</orgName> เกือบได้ประตูตีเสมอ เมื่อ อภิศักดิ์ อาสายุทธ เปิดบอลขวางสนามให้ จักรกริช บุญคำ หลุดไปทางด้านซ้ายก่อนเปิดบอลเข้ากลางให้ อีวาน เมนซ่า โหม่งระยะ 6 หลา หลุดเสาแรกออกไปแบบมีลุ้น น.45 <orgName>ศรีราชา เอฟซี</orgName> ได้ฟรีคิกระยะ 30 หลา เป็น วรุตน์ วงศ์ดี ปั่นด้วยขวา ตรงตัว กิตติศักดิ์ ระวังป่า ที่เซฟไว้ได้ หมดครึ่งแรก ศรีราชา ออกนำ <orgName>โอสสถภา เอ็ม 150</orgName> อยู่ 1-0</p>
<p> ครึ่งหลัง น.55 ขุนพล "<orgName>พลังเอ็ม</orgName>" ตามตีเสมอ จนได้ เมื่อ คัพฟ้า บุญมาตุ่น แทงบอลทะลุช่องให้ สุรเดช ธงไชย หลุดไปทางกรอบโทษด้านขวา ก่อนกึ่งยิงกึ่งผ่านเข้ากลางให้ อีแวน เมนซ่า พุ่งเข้าฮอตที่เสา 2 ไม่เหลือ ทำให้ <orgName>โอสภสภา</orgName> ไล่ตีเสมอเป็น 1-1</p>
<p> น.60 จักรกริช บุญคำ ชิพบอลแหวกแผงกองหลัง <orgName>ศรีราชา เอฟซี</orgName> ให้ คัพฟ้า บุญมาตุ่น หลุดไปซัดเต็มข้อ ยังดีบอลตรงตัว นันทพล ศุภไทย ที่รับไว้หนึบมือ น.68 คัพฟ้า บุญมาตุ่น ของ<orgName>พลังเอ็ม</orgName> ได้ซัดตรงกรอบเขตโทษ แต่บอลหลุดออกเสาสองหวุดหวิด นาทีถัดมา ยอดรักษ์ นาเมืองรักษ์ โดนใบเหลืองใบแรกของเกมหลังไปโวยวายผู้ตัดสิน น.70 <orgName>โอสถสภา เอ็ม 150</orgName> ได้ลุ้นอีกเมื่อ คัพฟ้าฯ หลุดไปที่กรอบเขตโทษด้านซ้ายก่อนซัดด้วยซ้ายบอลหลุดเสาสองไปอีก</p>
<p> น.75 <orgName>ศรีราชา เอฟซี</orgName> ถอด อรรถพงษ์ หนูพรหม ออกแล้วให้ เอกชัย ฤทธิพันธ์ ลงแทน อีกนาทีถัดมา พลังเอ็ม น่าได้ประตูสุดๆ เมื่อ สุรเดช ธงไชย หลุดไปถึงเส้นหลังด้านขวาก่อนหักเข้ากลางให้ จักรกริช บุญคำ จับหนึ่งจับหวะก่อนซัดเต็มข้อ แค่ 6 หลาบอลตกพื้นก่อนชนเสาเด้งออกมา เป็นกองหลัง<orgName>ศรีราชา</orgName> เคลียร์ออกหลังไปได้</p>
<p> น.80 อีวาน เมนซ่า ใช้ความสามารถเฉพาะตัวกระชากหนีกองหลัง<orgName>ศรีราชา</orgName> ก่อนชิพบอลนิ่มๆ ผ่าน นันทพล ศุภไทย เข้าไปทำให้ <orgName>โอสถฯ</orgName> ขยับแซง 2-1</p>
<p> น.83 <orgName>ศรีราชา</orgName> น่าได้ประตู เมื่อ วรุตน์ วงศ์ดี เปิดบอลหลุดแผงกองหลัง <orgName>พลังเอ็ม</orgName> ก่อนเป็น ซารุตะ หลุดเดียวไปถึงกรอบเขตโทษ กลายเป็น กิตติศักดิ์ ระวังป่า ที่ออกมาชน ซารุตะ คว่ำ ผู้ตัดสินเป่าให้เป็นฟรีคิกพร้อมกับให้ เหลืองกิตติศักดิ์ ด้วย ก่อนเป็น ซารุตะ ซัดฟรีคิกเอง บอลพุ่งชน คัพฟ้า บุญมาตุ่น ของ<orgName>โอสถฯ</orgName> งานนี้ ผู้ตัดสินเป่าให้เป็นจุดโทษ เพราะเห็นว่าโดนมือผู้เล่น<orgName>โอสถสภา</orgName> เอ็ม 150 เป็น ซารุตะ รับหน้าที่สังหารเอง น.85 เจ้าตัวยิง ไปคนละทาง กับ ที่กิตติศักดิ์ พุ่ง ไม่เหลือซาก สกอร์กลับมาเท่ากัน 2-2</p>
<p> ช่วงทดเจ็บนาทีแรก เอกชัย ฤทธิ์พันธ์ หลุดไปยิงประตูได้ หลังจากได้บอลจากวิลเลี่ยม เมนโดซ่า แต่ผู้ตัดสินเป่าให้เป็นลูกออกข้างไปก่อน จบเกม <orgName>ศรีราชา เอฟซี</orgName> เปิดบ้านเจ๊า <orgName>โอสถสภา เอ็ม 150</orgName> สุดมันส์ 2-2 แบ่งกันไปทีมละแต้ม</p>
<p> วาทะโค้ช</p>
<p> ครองพล ดาวเรือง ผู้ฝึกสอน<orgName>โอสถสภา เอ็ม 150</orgName> - เราตั้งเป้าจะได้ 3 แต้มในเกมนัดนี้แต่มี 1 แต้มถือว่าโอเคไม่ได้เสียหายอะไรมากมายนัก ค่อยไปว่ากันต่อในเลกที่ 2</p>
<p> อาจหาญ ทรงงามทรัพย์ กุนซือใหญ่ <orgName>โอสถสภา เอ็ม</orgName> - ช่วงครึ่งหลังเรากำหนดเกมได้หมดแล้ว แต่กองหลังเรากลับมาพลาดง่ายๆ เองมาถึงตอนนี้สถาการณ์ของทีมถือว่ายังได้ลุ้นแชมป์ต่อเพราะห่างกับจ่าฝูง แค่ 2 แต้มเท่านั้นเอง โดยเลก 2 คงปรับเรื่องเกมรับอีกพอสมควร</p>
<p> คะแนนความสามารถทั้งสองทีม</p>
<p> <orgName>ศรีราชา เอฟซี</orgName>:นันทพล ศุภไทย 7, ดราเม่ มากิ 7, อรรถพงษ์ หนูพรหม 6 (เอกชัย ฤทธิ์พันธ์ -), ก่อเกริก เพ็ชรคงทอง 6.5, สุภภรณ์ พรหมพินิจ 6.5, สนอง ชัยประโคม 5.5 (พรศักดิ์ ป้องทอง6), ยอดรักษ์ นาเมืองรักษ์ 6, สุจริต จันทกล 7, ซารูตะ ฮิโรโนริ 7, วรุตม์ วงศ์ดี 6.5 (วิลเลี่ยม เมนโดซ่า -), กอนซาเลซ กัสตอน ราอูล 6</p>
<p> <orgName>โอสถสภา เอ็ม 150</orgName> : กิตติศักดิ์ ระวังป่า 7, โกศวัต ว่องไวลิขิต 7, ประทุม ชูทอง 6.5, วันใหม่ เศรษฐนันท์ 6.5, จักรกริช บุญคำ 7, คัพฟ้า บุญมาตุ่น 7, สุรเดช ธงชัย 7, อภิศักดิ์ อาสายุทธ์ 6.5 (อาเยว เอกบ้า-), ประวิทย์ วสุนทรา 6 (กฤษดา เก็มเด็ม 6), เจษฎา พั่วนะคุณมี 5 (ศิวเมต ธนูศร6.5 ), อีวาน รัส เมนซ่า 8</p>
<p> แมนออฟเดอะแมตช์: อีวาน รัส เมนซ่า ผู้ซัด 2 ประตูให้<orgName>พลังเอ็ม</orgName> </p></body>
</news>
