<teiHeader>
<fileDesc>
<titleStmt>
  <title>เลเกอร์สฟอร์มดุ ทุบเมจิกนำ 3-1 จ่อแชมป์เอ็นบีเอ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923657.php?news_id=28923657  </bibl>
</sourceDesc>
</fileDesc>
</teiHeader>
<news>
<headline><orgName>เลเกอร์ส</orgName>ฟอร์มดุ ทุบเมจิกนำ 3-1 จ่อแชมป์เอ็นบีเอ</headline>
<lead><orgName>แอลเอ เลเกอร์ส</orgName> ยังฉายฟอร์มได้ร้อนแรง บุกไล่ยิงเอาชนะ <orgName>ออร์ลันโด เมจิก</orgName> ก่อนเฉือนเอาชนะ 99-91 ในช่วงต่อเวลา ของศึกยัดห่วงเอ็นบีเอ รอบชิงชนะเลิศ ออกนำ 3-1 เกม ขอชนะอีกหนเดียว จะคว้าแชมป์ไปครองเป็นสมัย 16 ทันที</lead>
<neck></neck>
<body><p>การแข่งขันบาสเกตบอลเอ็นบีเอ รอบชิงชนะเลิศ เมื่อวันที่ 11 มิ.ย. ที่ผ่านมา <orgName>ออร์ลันโด เมจิก</orgName> เปิดสนาม <orgName>แอมเวย์ อารีนา</orgName> พบกับ <orgName>แอลเอ เลเกอร์ส</orgName> โดยที่ทีมเยือนเป็นฝ่ายนำอยู่ 2-1 เกม นัดนี้เกมเป็นไปอย่างสูสี ในช่วงแรกก่อนที่ <orgName>เมจิก</orgName> เริ่มทำแต้มนำ และหนีไปถึง 12 คะแนนเมื่อจบครึ่งแรก 49-37</p>
<p>ครึ่งหลัง <orgName>เลเกอร์ส</orgName> เริ่มบดไล่จี้ทำแต้มก่อนมาเสมอกัน 61-61 ก่อนปิดควอเตอร์ 3 ด้วยการที่ <orgName>เลเกอร์ส</orgName> พลิกนำ 67-63 จากนั้นในควอเตอร์สุดท้าย <orgName>เมจิก</orgName> ใช้การเล่นวงในของ ดไวท ฮาเวิร์ด ทำแต้มไล่แซง 87-84 เมื่อเหลือเวลา 11 วินาที แต่ว่า ดีเร็ค ฟิเชอร์ การ์ดจอมเก๋าโชว์แม่นส่อง 3 แต้ม ตอนเหลือแค่ 4.6 วินาที ทำให้เสมอกัน 87-87 ต้องเล่นต่อเวลา</p>
<p>ช่วงต่อเวลา เป็น ฟิเชอร์ เช่นกันที่ยิง 3 แต้มสำคัญ ตอนเหลือเวลาแค่ 31 วินาที ทำให้ <orgName>เลเกอร์ส</orgName> ขึ้นนำ 94-91 ก่อนเอาชนะไปได้ในที่สุด 99-91 ทำให้ <orgName>เลเกอร์ส</orgName> ออกนำซีรีส์ 3-1 เกม ต้องการชัยชนะอีกเพียงนัดเดียว จะคว้าแชมป์เอ็นบีเอ สมัยที่ 16 ทันที รวมทั้งทำให้ ฟิล แจ็คสัน จะทำสถิติเป็นโค้ชที่ได้แชมป์มากที่สุดในประวัติศาสตร์ 10 สมัย</p>
<p>เกมนี้ นอกจาก ฟิเชอร์ ที่ยิง 3 แต้มสำคัญ ยังทำได้รวม 12 แต้ม บวกกับผลงานของ โคบี ไบรอันท์ การ์ดซูเปอร์สตาร์ประจำทีม ชูตได้โดดเด่น 32 แต้ม, พาว กาซอล ยิง 16 แต้ม และ เทรเวอร์ อริซา ช่วยทำอีก 16 แต้ม</p>
<p>ขณะที่ <orgName>เมจิก</orgName> เพิ่งชนะในรอบชิงชนะเลิศได้แค่ 1 เกมเท่านั้น เกมนี้ได้ ทีโด เทอร์โคกลู ลงมายิงทำแต้มสูงสุดในทีม 25 แต้ม ขณะที่ ดไวท์ ฮาเวิร์ด เซนเตอร์ตัวหลัก ทำได้แค่ 16 แต้ม แม้จะได้ถึง 21 รีบาวด์ แต่ไม่สามารถจะช่วยให้ทีมรอดพ้นความปราชัยได้</p></body>
</news>
