<teiHeader>
<fileDesc>
<titleStmt>
  <title>มิลานแยกทาง ‘อันเชล็อตติ’ จ่อตั้ง ‘เลโอนาร์โด’ คุม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-01 03:39:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000061066  </bibl>
</sourceDesc>
</fileDesc>
</teiHeader>
<news>
<headline>มิลานแยกทาง ‘อันเชล็อตติ’ จ่อตั้ง ‘เลโอนาร์โด’ คุม</headline>
<lead>“<orgName>ปิศาจแดงดำ</orgName>” <orgName>เอซี มิลาน</orgName> ตัดสินใจแยกทางกับ คาร์โล อันเชล็อตติ เป็นที่เรียบร้อย โดยเตรียมแต่งตั้งให้ เลโอนาร์โด ขึ้นคุมบังเหียนทีมดังในเซเรีย อา อิตาลี แทนตั้งแต่วันพรุ่งนี้เป็นต้นไป</lead>
<neck></neck>
<body><p>ลังจากที่ <orgName>เอซี มิลาน</orgName> บุกไปอัด “<orgName>ม่วงมหากาฬ</orgName>” <orgName>ฟิออเรนตินา</orgName> 2-0 เมื่อคืนวันอาทิตย์ที่ผ่านมา คว้าอันดับ 3 ของตารางเซเรีย อา อิตาลี ได้สิทธิไปเล่นในศึกยูฟา แชมเปียนส์ ลีก อาเดรียโน กัลเลียนี รองประธานสโมสรออกมากล่าวถึงการเปลี่ยนแปลงภายในทีม</p>
<p>กัลเลียนี ให้สัมภาษณ์สั้นๆ กับ<orgName>สถานทีโทรทัศน์ “ไร”</orgName> ในอิตาลี “จะมีการแต่งตั้ง เลโอนาร์โด (อดีตมิดฟิลด์<orgName>ทีมชาติบราซิล</orgName>) ขึ้นดำรงตำแหน่งผู้จัดการทีมในตอนเที่ยง (ตามวัน-เวลาท้องถิ่น”</p>
<p>โดย <orgName>เอซี มิลาน</orgName> ตัดสินใจยกเลิกสัญญากับ คาร์โล อันเชล็อตติ แม้เซ็นกันไว้ถึงปี 2010 ก็ตาม ซึ่งกุนซือแก้มแดงกล่าวกับ “<orgName>สกาย อิตาเลีย</orgName>” สื่อ<orgName>แดนมะกะโรนี</orgName> “เราตัดสินใจแยกทางในส่วนสัญญาของผม ช่วงเวลาแห่งการผจญภัยในมิลานจบลงแล้ว ผมยังไม่สามารถพูดอะไรอย่างเป็นทางการได้ ในส่วนของการตัดสินใจไปอยู่กับสโมสรอื่น ตอนนี้ผมบรรลุข้อตกลงในการยกเลิกสัญญากับ<orgName>มิลาน</orgName> แต่ยังไม่แน่ว่าจะไปที่ลอนดอน (คุมทัพ <orgName>เชลซี</orgName>) หรือไม่”</p>
<p>สำหรับ อันเชล็อตติ เข้าคุมบังเหียน <orgName>เอซี มิลาน</orgName> มาตั้งแต่ปี 2001 ช่วง 8 ฤดูกาลที่ทำงานในซาน ซิโร สามารถพา “<orgName>ปิศาจแดงดำ</orgName>” คว้าแชมป์เซเรีย อา มาครองเมื่อฤดูกาล 2003-04, แชมป์โคปปา อิตาลี (ปี 2002-03), เป็นแชมป์ ยูฟา แชมเปียนส์ ลีก 2 สมัย ปี 2002-03 และ 2006-07, แชมป์ซูเปอร์คัพ ปี 2003 และ 2007 รวมถึง ซิวแชมป์สโมสรโลกปี 2007</p>
<p>นอกจาก อันเชล็อตติ ที่ต้องอำลาทีมไป เปาโล มัลดินี อดีตปราการหลังทีมชาติ<orgName>อิตาลี</orgName>วัย 40 ปี ก็ได้ลงเล่นให้ <orgName>เอซี มิลาน</orgName> เป็นนัดสุดท้ายเป็นที่เรียบร้อยแล้ว หลังจากรับใช้สโมสรแห่งนี้มายาวนานถึง 24 ปีเต็ม</p></body>
</news>
