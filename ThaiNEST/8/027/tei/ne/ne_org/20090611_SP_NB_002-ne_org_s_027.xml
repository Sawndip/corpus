<teiHeader>
<fileDesc>
<titleStmt>
  <title>กกท.ตรวจสนามตรังเกมส์ พร้อมแล้วประมาณร้อยละ 80  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206110090&tb=N255206&return=ok&news_headline="%a1%a1%b7.%b5%c3%c7%a8%ca%b9%d2%c1%b5%c3%d1%a7%e0%a1%c1%ca%ec%20%be%c3%e9%cd%c1%e1%c5%e9%c7%bb%c3%d0%c1%d2%b3%c3%e9%cd%c2%c5%d0%2080"  </bibl>
</sourceDesc>
</fileDesc>
</teiHeader>
<news>
<headline><orgName>กกท.</orgName>ตรวจสนามตรังเกมส์ พร้อมแล้วประมาณร้อยละ 80</headline>
<lead>คณะผู้บริหาร<orgName>การกีฬาแห่งประเทศไทย</orgName> พร้อมด้วยคณะกรรมการจัดการแข่งขันกีฬาแห่งชาติ และ คณะกรรมการแข่งขันกีฬาคนพิการฯ ติดตามความคืบหน้าการปรับปรุงสนามแข่งขันกีฬาตรังเกมส์ ซึ่งพบว่ามีความพร้อมแล้วประมาณร้อยละ 80</lead>
<neck></neck>
<body><p>ที่ห้องประชุมศาลากลางจังหวัดตรังวันนี้ (11 มิ.ย.52) นายจิรวัชร์ สิงห์ดี รองผู้ว่าราชการ<orgName>จังหวัดตรัง</orgName> พร้อมนายเฉลิมชัย บุญรักษ์ รองผู้ว่าการ<orgName>การกีฬาแห่งประเทศไทย</orgName> ได้ประชุมร่วมกับคณะกรรมการจัดการแข่งขันกีฬาแห่งชาติครั้งที่ 38 ตรังเกมส์ , คณะกรรมการจัดการแข่งขันกีฬาคนพิการแห่งชาติ ครั้งที่ 28 ศรีตรังเกมส์ และ สมาคมกีฬาชนิดต่าง ๆ รวม 35 ชนิดกีฬา เพื่อติดตามความคืบหน้าการเตรียมการด้านต่าง ๆ โดยเฉพาะสนามการแข่งขันซึ่งทาง<orgName>การกีฬาแห่งประเทศไทย</orgName>กำหนดให้มีการดำเนินการแล้วเสร็จสมบูรณ์ก่อนถึงวันแข่งขันไม่น้อยกว่า 15 วัน </p>
<p>ซึ่งภายหลังการประชุมวันนี้ คณะกรรมการฯพร้อมด้วยตัวแทนสมาคมกีฬา 35 ชนิด และผู้เชี่ยวชาญกีฬาคนพิการ ๑๗ ชนิดกีฬาได้ลงพื้นตรวจสนามการแข่งขันทั้งหมด เพื่อเก็บข้อมูลรายงานความก้าวหน้าต่อ<orgName>การกีฬาแห่งประเทศไทย</orgName> และ<orgName>จังหวัดตรัง</orgName> พร้อมทั้งให้คำแนะนำ การปรับปรุงสนามในส่วนที่ยังมีปัญหา ซึ่งภายหลังจากการลงพื้นที่ตรวจสอบแล้วพบว่า สนามต่าง ๆ มีความก้าวหน้าไปแล้วกว่าร้อยละ 80 และคาดว่าจะสามารถดำเนินการเสร็จสมบูรณ์ ก่อนการแข่งขันไม่น้อยกว่า 15 วันอย่างแน่นอน </p>
<p>สำหรับการแข่งขันตรังเกมส์ ซึ่งจะมีขึ้นระหว่างวันที่ 9-19กันยายน นี้ และการแข่งขันกีฬาคนพิการแห่งชาติศรีตรังเกมส์ ระหว่างวันที่ 24-28 ตุลาคม 2552 จะใช้สนามการแข่งขันในพื้นที่จังหวัดตรังทั้งหมด </p></body>
</news>
