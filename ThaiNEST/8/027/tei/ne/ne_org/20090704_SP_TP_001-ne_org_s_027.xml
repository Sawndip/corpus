<teiHeader>
<fileDesc>
<titleStmt>
  <title>แทมมี่เข้าอู่ซ่อม พักยาว6สัปดาห์ ก่อนลุยUS.Open  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/040709/7241  </bibl>
</sourceDesc>
</fileDesc>
</teiHeader>
<news>
<headline>แทมมี่เข้าอู่ซ่อม พักยาว6สัปดาห์ ก่อนลุยUS.Open</headline>
<lead>หลังจากที่  "แทมมี่"  แทมมารีน  ธนสุกาญจน์  นักเทนนิสหญิงมือ  1  ของ<orgName>ไทย</orgName>  มีอาการบาดเจ็บที่แขนขวาจนต้องถอนตัวออกจากเทนนิสแกรนด์สแลม  "วิมเบิลดัน  2009"  ประเภทคู่ผสม  รอบสอง  ที่กรุงลอนดอน  อังกฤษ  นั้น  ล่าสุดแทมมี่เดินทางกลับถึงไทยแล้ว  และได้ไปที่โรงพยาบาลศิริราช  เมื่อวันที่  3  ก.ค.ที่ผ่านมาเพื่อรักษาอาการบาดเจ็บดังกล่าว  โดยมี  นพ.ธีรวัฒน์  กุลทนันทน์  คณบดี<orgName>คณะแพทยศาสตร์  ศิริราชพยาบาล</orgName> ผู้เชี่ยวชาญด้านอาการบาดเจ็บนักกีฬา  และ  นพ.เอกวิทย์  เกยุราพันธุ์  แพทย์ประจำภาควิชาศัลยศาสตร์ออร์โธปิดิคส์  ร่วมรักษาและวินิจฉัยอาการบาดเจ็บ  โดยแพทย์ได้ตรวจอาการบาดเจ็บอย่างละเอียด  ด้วยการทำเอ็มอาร์ไอ</lead>
<neck></neck>
<body><p>นพ.เอกวิทย์กล่าวว่าแทมมี่มีอาการบาดเจ็บเส้นเอ็นข้อศอกมีอาการฉีกขาดเล็กน้อยและมีอาการอักเสบเส้นเอ็นที่หัวไหล่ขวาด้วยโดยเบื้องต้นแพทย์ให้พักรักษาอาการบาดเจ็บอย่างน้อย3สัปดาห์และให้ทานยาหลังจากนั้นให้ทำกายแพทย์บำบัดเพื่อให้เส้นเอ็นและกล้ามเนื้อแข็งแรงก่อนกลับมาฝึกซ้อมต่อไป</p>
<p> ส่วน"แทมมี่"กล่าวว่าอาการบาดเจ็บขณะนี้ถือว่ารุนแรงกว่าปีก่อนเพราะแขนแทบจะงอไม่ได้เลยอาจจะเป็นเพราะไม่ได้รักษาอย่างจริงจังอาการบาดเจ็บจึงเรื้อรังจากนี้ไปจะหยุดฝึกซ้อมทันทีเพราะต้องการให้หายสนิทแล้วจึงค่อยกลับมาฟิตร่างกายอีกครั้งโดยวางแผนไว้ว่าจะหยุดฝึกซ้อมอย่างน้อย3สัปดาห์ตามที่แพทย์สั่งหลังจากนั้นเมื่อหายดีแล้วก็จะทำกายภาพและกลับมาฝึกซ้อมคาดว่าจะใช้เวลาทั้งหมดประมาณ6สัปดาห์กว่าจะกลับมาแข่งขันได้อีกครั้ง คาดว่าจะลงสนามได้ในเดือนสิงหาคมด้วยรายการอุ่นเครื่อง2-3รายการก่อนการแข่งขันเทนนิสแกรนด์สแลมยูเอสโอเพ่นที่สหรัฐอเมริกา</p>
<p> "ในการประกาศอันดับโลกล่าสุดอันดับของแทมมี่อาจจะตกไปเยอะเพราะตกรอบแรกหญิงเดี่ยววิมเบิลดันแต่ก็ไม่ซีเรียสเราทำเต็มที่แล้วเมื่อกลับมาลงสนามอีกครั้งจะพยายามทำผลงานตีตื้นหวังไว้ว่ายังไงเมื่อจบฤดูกาลขอให้อยู่สักที่70ของโลก".</p></body>
</news>
