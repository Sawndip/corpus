<teiHeader>
<fileDesc>
<titleStmt>
  <title>"คาเปลโล"ฉะกลับ"คาร์โล"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=39600  </bibl>
</sourceDesc>
</fileDesc>
</teiHeader>
<news>
<headline>"คาเปลโล"ฉะกลับ"คาร์โล"</headline>
<lead>"บิ๊กแฟ้บ"  ฟาบิโอ  คาเปลโล  กุนซือ<orgName>ทีมชาติอังกฤษ</orgName>  ไม่เป็นเป้านิ่งให้  คาร์โล อันเชล็อตติ  ผู้จัดการทีมป้ายแดง<orgName>เชลซี</orgName>  เล่นเอาฝ่ายเดียว ออกโรงฉะกลับไปว่า การทำงานลูกหนัง ต้องสไตล์ใครสไตล์มัน อย่ามาก้าวก่าย</lead>
<neck></neck>
<body><p>"<orgName>เดอะซัน</orgName>"สื่อดัง<orgName>ผู้ดี</orgName>โปรโมเตอร์มวยคู่นี้ได้รายงานก่อนหน้าว่าอันเชล็อตติ เขียนในหนังสืออัตชีวประวัติสับแหลกคาเปลโลว่าแม้จะเป็นผู้ที่อ่านเกมได้ดีแต่ไม่มีมนุษยสัมพันธ์หน้าบึ้งตึงตลอดเวลา แทบไม่คุยกับนักเตะ และไม่คุยเรื่องเทคนิคกับลูกทีม ซึ่งแท็บลอยด์จอมแฉได้นำเรื่องนี้ไปถามบิ๊กแฟ้บและได้คำตอบเร่าร้อนคืนกลับอย่างที่หวัง</p>
<p>"โดย ปกติ ผมจะคุยกับนักเตะ แต่ไม่เคยออกไปทานข้าวเย็นกับพวกเขา ไม่เคยทานข้าวเย็นกับสื่อมวลชน ผมจะไปกับภรรยา และเพื่อนๆเท่านั้น ผมคิดว่ากฎของสโมสรคือ ผมเป็นผู้จัดการ คุณคือนักเตะ ผมเคารพนักเตะ และต้องการสิ่งนั้นตอบแทน มันไม่มีอะไรมากกว่านี้"</p>
<p>"ถ้าคุณต้องการเป็นเพื่อนกับลูกทีม คุณก็เป็นไปเลย อันเชล็อตติชนะด้วยสไตล์ของเขา ผมก็ชนะด้วยสไตล์ของผม" คาเปลโล เผย</p>
<p>ขณะที่จากสถานการณ์ภาวะหนี้ท่วมของ<orgName>ลิเวอร์พูล</orgName>ถึง 2.13พันล้านบาทภาย ใต้การบริหารของ ทอม ฮิคส์ และ จอร์จ ยิลเล็ตต์ และอาจโดนควบคุมทางการเงิน และโดนพรีเมียร์ลีกตัด 10-15 แต้ม รวมทั้งไม่มีเงินซื้อนักเตะใหม่ ทำให้ "<orgName>เดอะค็อป</orgName>" เป็นกังวล กลุ่ม"สปิริตออฟแชงคลีย์" โดย พอล ไรซ์ ประธานกลุ่ม สับแหลก 2 ผู้บริหารมะกันว่า ตั้งแต่เข้ามาทำทีม ยังไม่เห็นความเจริญก้าวหน้าเลย นอกจากตัวเลขหนี้ที่สร้างขึ้น</p>
<p>"พวก เราต้องการให้เขารับผิดชอบ โดยการออกจากทีมไปซะ ถ้าพวกเขายังไม่ก้าวลงจากตำแหน่ง วังวนการเป็นหนี้ก้อนโตก็จะยังดำเนินต่อไป" ไรซ์ กล่าว</p>
<p>ด้านผลฟุตบอลกระชับมิตร เมื่อคืนวันที่ 5 มิ.ย.52 <orgName>สาธารณรัฐเช็ก</orgName> ชนะ <orgName>มอลตา</orgName> 1-0 และ <orgName>ฝรั่งเศส</orgName> ชนะ <orgName>ตุรกี</orgName> 1-0</p></body>
</news>
