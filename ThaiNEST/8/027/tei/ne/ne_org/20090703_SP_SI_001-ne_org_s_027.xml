<teiHeader>
<fileDesc>
<titleStmt>
  <title>ผีหมดมุขหันคว้า “โอเวน”  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=41411  </bibl>
</sourceDesc>
</fileDesc>
</teiHeader>
<news>
<headline><orgName>ผี</orgName>หมดมุขหันคว้า “โอเวน”</headline>
<lead><orgName>สื่อเมืองผู้ดี</orgName> ตีข่าวกระหึ่ม “<orgName>ผีแดง</orgName>”  <orgName>แมนเชสเตอร์ ยูไนเต็ด</orgName> เตรียมหันไปคว้า “เบบีโกล” ไม เคิล โอเวน หัวหอกจอมอาภัพของ <orgName>นิวคาสเซิล</orgName> มาล่าตาข่ายในถิ่น โอลด์ แทรฟฟอร์ด หลังอกหักชวดได้ตัว คาริม เบนเซมา ที่โดน <orgName>รีล มาดริด</orgName> แย่ง รวมทั้ง ฟรองค์ ริเบรี ที่มีแววเสร็จ “<orgName>ราชันชุดขาว</orgName>”  อีกราย</lead>
<neck></neck>
<body><p>สื่อของ<orgName>อังกฤษ</orgName>หลายสำนัก ไม่ว่าจะเป็น <orgName>เดอะ ซัน</orgName>, <orgName>สกาย สปอร์ตส</orgName>, <orgName>เดอะ การ์เดียน</orgName> รวมถึง <orgName>บีบีซี</orgName> รายงานข่าวตรงกันว่า ตัวแทนของ “<orgName>ปีศาจแดง</orgName>” <orgName>แมนฯยูไนเต็ด</orgName> ได้เปิดโต๊ะเจรจากับเอเยนต์ของ “เบบีโกล”อดีตกองหน้า<orgName>ทีมชาติอังกฤษ</orgName> ที่กลายเป็นนักเตะไร้สังกัดหลังหมดสัญญากับ “สาลิกาดง”เมื่อ วันที่ 1 ก.ค.ที่ผ่านมา ทำให้สามารถย้ายทีมได้โดยไม่มีค่าตัว ในเบื้องต้นแล้ว ซึ่งดาวเตะวัย 29 ปี ก็ตอบรับข้อเสนอโดยไม่ลังเล โดยเหลือเพียงแค่การตรวจร่างกายเท่านั้น หากผ่านฉลุย ก็คาดว่าจะมีการจรดปากกาเซ็นสัญญากันทันที</p>
<p>“<orgName>เดอะ ซัน</orgName>” ยัง ระบุว่า เซอร์ อเล็กซ์ เฟอร์กูสัน กุนซือ <orgName>แมนฯ ยูไนเต็ด</orgName> ติดต่อ โอเวน มาตั้งแต่วันอังคาร และยื่นค่าเหนื่อย 50,000 ปอนด์ (ประมาณ 2.75 ล้านบาท) ต่อสัปดาห์ ซึ่งน้อยกว่าที่กองหน้าร่างเล็กได้จาก “เดอะ แม็กพายส์” ถึง 2 เท่า แต่เจ้าตัวก็ไม่ปฏิเสธแต่อย่างใด เนื่องจากยังมีโบนัสพิเศษจากจำนวนนัดที่ลงสนามและประตูที่ทำได้อยู่ในออปชันเสริม</p>
<p>แหล่ง ข่าวกล่าวเสริมว่า เฟอร์กี เตรียมดึง โอเวน มาร่วมงาน เนื่องจากเล็งเห็นในสัญชาตญาณศูนย์หน้าที่สามารถซัดให้ <orgName>นิวคาสเซิล</orgName> ไป 11 ประตูในฤดูกาลที่แล้ว ทั้งที่บาดเจ็บออดๆ แอดๆ มาเติมประสิทธิภาพในเกมรุกของทีม ซึ่งสามารถสร้างสรรค์โอกาสเข้าทำได้มากมายในแต่ละนัด แทนการชวดได้ตัว คาริม เบนเซมา หัวหอกตัวเก่งของ <orgName>โอลิมปิก ลียง</orgName> ที่โดน <orgName>รีล มาดริด</orgName> ตัวหน้าแย่งตัวไป รวมทั้งจากไปของ คริสเตียโน โรนัลโด ที่ถูก “<orgName>ราชันชุดขาว</orgName>” ทุ่มซื้อ และ คาร์ลอส เตเบซ ซึ่งเตรียมซบตัก <orgName>แมนเชสเตอร์ ซิตี</orgName></p>
<p>นอก จากนี้ ในรายของ ฟรองค์ ริเบรี เพลย์เมคเกอร์หน้าบาก<orgName>ทีมชาติฝรั่งเศส</orgName>ของ <orgName>บาเยิร์น มิวนิค</orgName> ที่ เฟอร์กูสัน อยากได้ตัวมาแทน โรนัลโด ก็มีข่าวว่า <orgName>รีล มาดริด</orgName> พร้อมทุ่มเงินกระชากตัวไปร่วมทัพอีกราย หลังจากนักเตะยอมรับเองว่าอยากย้ายไปค้าแข้งในลีกสเปนมากกว่า<orgName>อังกฤษ</orgName></p>
<p>ขณะเดียวกัน “<orgName>ผีแดง</orgName>” ได้ปล่อยตัว โรดริโก พอสเซบอน ห้องเครื่องดาวรุ่งชาวบราซิเลียน ให้กับ บรากา ทีมดังของ<orgName>โปรตุเกส</orgName> ด้วยสัญญายืมตัวเป็นเวลา 1 ฤดูกาล</p></body>
</news>
