<teiHeader>
<fileDesc>
<titleStmt>
  <title>ภูริปัญคู่วสวัตต์ซิวแชมป์กอล์ฟนักเรียนของสพก.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163824  </bibl>
</sourceDesc>
</fileDesc>
</teiHeader>
<news>
<headline>ภูริปัญคู่วสวัตต์ซิวแชมป์กอล์ฟนักเรียนของ<orgName>สพก.</orgName></headline>
<lead>กอล์ฟ <orgName>สพก.</orgName>นักเรียนชิงแชมป์ประเทศไทยสนามสุดท้าย สู้กันมันหยด แชมป์ประเภทบุคคลหญิงต้องดวลเพลย์ออฟตัดสิน ก่อนที่ ภูริปัญ จังทองศิริ ตัวแทนกรุงเทพมหานครเข้าป้ายคว้าแชมป์ ส่วนประเภทบุคคลชาย วสวัตต์ วรรณศิลปิน 2 วันหวด 1 อันเดอร์พาร์ คว้าแชมป์ได้เช่นเดียวกัน การแข่งขันกอล์ฟ <orgName>สพก.</orgName>นักเรียนชิงแชมป์ประเทศไทย รอบชิงชนะเลิศ ที่สนามกอล์ฟ สยาม คันทรี่คลับ แพลนเทชั่นพัทยา มีนักกอล์ฟที่ผ่านการคัดเลือกจาก 7 สนามทั่วทุกภาคของ<orgName>ประเทศไทย</orgName> เข้าร่วมทำการแข่งขัน ซึ่งการแข่งขันในรอบสุดท้ายจะคัดเอานักกอล์ฟที่ เป็นตัวแทนนักกอล์ฟนักเรียน<orgName>ไทย</orgName>เข้าแข่งขันกีฬานักเรียนอาเซี่ยนในวันที่ 26 - 27 ก.ค. นี้</lead>
<neck></neck>
<body><p>ช่วงเช้าวันแรก มีฝนโปรยลงมาเล็กน้อย และการขับเคี่ยวเป็นไปอย่างสูสี โดยในประเภทบุคคลชาย วสวัตต์ วรรณศิลปิน นักกอล์ฟวัย 16 ปีจาก<orgName>สาธิตประสานมิตร</orgName>พลาดออกโบกี้ในหลุมสุดท้าย ทำให้คะแนนหล่นลงมาเป็นผู้นำร่วมกับ กิตติคุณ ปูติสานนท์จาก <orgName>สาธิตพิบูลย์บำเพ็ญ</orgName> ชลบุรี โดยตีเข้ามาสแควร์พาร์ 72 ส่วนอันดับ3 เป็น กษิดิศ เล็บครุฑ จาก <orgName>ปราจีณราษฎรอำรุง</orgName> ปราจีณบุรี ตีเกินไป 1 โอเวอร์พาร์ ส่วนบุคคลหญิงวันแรกมีผู้นำร่วมกันหลายคน ในวันที่ 2 สภาพอากาศเป็นใจ ลมไม่แรงมาก หลายคนทำคะแนนได้ดีขึ้น โดยเฉพาะ ปฤณ ศิริสมหมาย แชมป์เอเชียหมาดๆ ตัวแทนภาคกลาง จาก <orgName>บดินทรเดชา</orgName> ตีเข้ามา 3 อันเดอร์พาร์ พลาดแชมป์เนื่องจากวันแรกตีเกินไปถึง 5 โอเวอร์พาร์ คะแนนรวม 146 ส่วนแชมป์รายการนี้วสวัตต์ วรรณศิลปินจาก<orgName>สาธิตประสานมิตร</orgName>ฟอร์มสม่ำเสมอมากวันสุดท้ายตี 1 อันเดอร์พาร์ คะแนนรวมสองวัน 143 ส่วนผู้นำร่วมในวันแรก กิตติคุณ ปูติสานนท์ วันที่สองตีเกินไป 3 โอเวอร์พาร์รวมสองวัน 147 หล่นไปอยู่อันดับ 3</p>
<p>ด้านบุคคลหญิงสู้กันสนุก โดยกลุ่มผู้นำในวันแรกพลาดบนกรีนกันเยอะในขณะที่ภูริปัญ จังทองศิริ จาก <orgName>โยธินบูรณะ</orgName> และ ปวริศา ยกทวน ตัวแทนภาคใต้ จาก <orgName>กัลยาณีศรีธรรมราช</orgName> นครศรีธรรมราช ที่ตามหลังผู้นำ 3 สโตรค วันสุดท้ายฟอร์มดี ตีเกินไปสองสโตรคทั้งคู่คะแนนรวมสองวันเท่ากันที่ 152 ต้องไปเพลย์ออฟตัดสินหาแชมป์ปรากฏว่าภูริปัญ จังทองศิรินิ่งกว่าเซฟพาร์ได้ขณะที่ปวริศาตีออกดับเบิ้ลโบกี้ทำให้ภูริปัญ คว้าแชมป์ไปครองแบบพลิกความคาดหมาย </p></body>
</news>
