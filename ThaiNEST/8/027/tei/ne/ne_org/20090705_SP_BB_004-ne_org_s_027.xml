<teiHeader>
<fileDesc>
<titleStmt>
  <title>กีฬารอบโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/05/news_29054009.php?news_id=29054009  </bibl>
</sourceDesc>
</fileDesc>
</teiHeader>
<news>
<headline>กีฬารอบโลก</headline>
<lead></lead>
<neck></neck>
<body><p>คาเปลโลเชื่อผีช่วย "โอเวน" คืนฟอร์ม </p>
<p>ฟาบิโอ คาเปลโล ผู้จัดการทีม "<orgName>สิงโตคำราม</orgName>" <orgName>อังกฤษ</orgName> เชื่อมั่นว่า "<orgName>ปีศาจแดง</orgName>" <orgName>แมนฯ ยูไนเต็ด</orgName> สามารถช่วยเหลือ ไมเคิล โอเวน ให้กลับคืนสู่ฟอร์มเก่งได้อีกครั้ง หลังหัวหอกวัย 29 ปีรายนี้เป็นอิสระจาก "<orgName>สาลิกาดง</orgName>" <orgName>นิวคาสเซิล</orgName> ก่อนที่จะตกลงใจย้ายไปค้าแข้งในถิ่นโอลด์ แทรฟฟอร์ด แบบไม่มีค่าตัวด้วยสัญญาค้าแข้ง 2 ปี โดยเชื่อมั่นว่า "เฟอร์กี" เซอร์อเลกซ์ เฟอร์กูสัน กุนซือ "<orgName>ปีศาจแดง</orgName>" สามารถช่วยให้ โอเวน กลับคืนสู่ฟอร์มเก่งได้อย่างแน่นอน หากเป็นเช่นนั้นจริง คาเปลโล ก็พร้อมเรียกตัว โอเว่น ติดทีมชาติไปลุยศึกฟุตบอลโลก 2010 รอบสุดท้าย ที่ประเทศแอฟริกาใต้ ภายในช่วงกลางปีหน้าทันที </p>
<p>"โปรฝน" ตามจ่าฝูง 6 แต้ม</p>
<p>"โปรฝน" รัศมี กัลยาณมิตตา นักกอล์ฟชาว<orgName>ไทย</orgName> ตีรอบ 2 ศึกกอล์ฟแอลพีจีเอรายการ "เจมี ฟาร์ คอร์นิง คลาสสิก" ชิงเงิน 1.4 ล้านดอลลาร์ ที่สนามไฮแลนด์ เมโดว์ส กอล์ฟ คลับ ระยะ 6,428 หลา พาร์ 71 ในเมืองซิลวาเนีย รัฐโอไฮโอ สหรัฐ ทำเพิ่มได้แค่ 1 อันเดอร์พาร์ 70 สกอร์รวม 5 อันเดอร์พาร์ 137 ตกมาอยู่ที่ 31 ร่วม มีแต้มตามหลังจ่าฝูงร่วม ซาราห์ เคมป์ จาก<orgName>ออสเตรเลีย</orgName> ที่ตีเพิ่ม 8 อันเดอร์ และลอรา ดิแอซ จาก<orgName>สหรัฐ</orgName> ที่ทำเพิ่ม 4 อันเดอร์ สกอร์รวม 11 อันเดอร์พาร์ 131 ห่าง 6 สโตรค ส่วนมิเชล วี สาวหน้าหมวยชาว<orgName>อเมริกัน</orgName> ตี เพิ่ม 2 อันเดอร์ รวม 8 อันเดอร์พาร์ 134 อยู่อันดับ 7 ร่วม ขณะที่มือ 1 ของ<orgName>โลก</orgName> โลเรนา โอชัว จาก<orgName>เม็กซิโก</orgName> ตี 3 อันเดอร์ รวม 7 อันเดอร์พาร์ 135 อยู่อันดับ 13 ร่วม</p>
<p>"ไทเกอร์" ผงาดนำเอทีแอนด์ที</p>
<p>ศึกกอล์ฟพีจีเอทัวร์รายการ เอที แอนด์ ที เนชั่นแนล ชิงเงิน 6 ล้านดอลลาร์ ที่สนามคอนเกรสชั่นแนล คันทรีคลับ ระยะ 7,255 หลาพาร์ 70 ในเมือบีเธดสดา รัฐแมรีแลนด์ สหรัฐ เมื่อวันที่ 4 ก.ค.เป็นการเล่นรอบ 2 ปรากฏว่า ไทเกอร์ วู้ดส์ โปรมือ 1 ของ<orgName>โลก</orgName>และเจ้าของรายการ ยังรักษาฟอร์มต่อเนื่องทำเพิ่ม 4 อันเดอร์พาร์ 66 รวม 10 อันเดอร์พาร์ 130 แซงขึ้นมานำเป็นจ่าฝูงสำเร็จ ตามด้วย ร็อด แพมพลิง จาก<orgName>ออสเตรเลีย</orgName> ตีเพิ่ม 6 อันเดอร์พาร์ 64 รวม 9 อันเดอร์พาร์ 131 ส่วนแชมป์เก่าและผู้นำรอบแรกอย่าง แอนโธนี คิม จาก<orgName>สหรัฐ</orgName> ตามมาเป็นอันดับ 3 ตีอีเวนพาร์ รวม 8 อันเดอร์พาร์ 132</p>
<p>"ธงชัย" วงหลุดหล่น 18 ร่วม</p>
<p>"โปรช้าง" ธงชัย ใจดี นักหวดก้านเหล็กชาว<orgName>ไทย</orgName> ฟอร์มเริ่มหลุดตีรอบสองเสียถึง 4 โอเวอร์พาร์ 75 รวม 2 อันเดอร์พาร์ 140 หล่นจากอันดับ 2 มาอยู่ที่ 18 ร่วม ในศึกกอล์ฟยูโรเปียนทัวร์รายการ "โอเพ่น เดอ ฟรองซ์ อัลสตอม" ชิงเงิน 4 ล้านยูโร ที่เล กอล์ฟ เนชั่นแนล ระยะ 7,299 หลา พาร์ 71 ในกรุงปารีส ประเทศฝรั่งเศส ขณะที่ "โปรโจ๊ก" ชัพชัย นิราช ตีเสีย 1 โอเวอร์ รวม อีเวนพาร์ 142 อยู่ที่ 44 ร่วม ส่วนผู้นำเป็นของ ราฟา อีเคนิเก โปรวัย 28 ปีจาก<orgName>อาร์เจนตินา</orgName>รองจ่าฝูงร่วมในรอบแรก ตีเพิ่ม 4 อันเดอร์ รวม 10 อันเดอร์พาร์ 132</p>
<p>ตบสาวชุดใหญ่คว้าชัยเปิดศึกโลก</p>
<p>ทีมลูกยางสาว<orgName>ไทย</orgName>คว้าชัยนัดเปิดสนาม ศึกวอลเลย์บอลหญิงชิงแชมป์โลก 2010 รอบสาม ทวีปเอเชีย กลุ่มดี ที่เมืองเฉินตู ประเทศจีน ด้วยการเอาชนะ <orgName>ทีมอุซเบกิสถาน</orgName> 3-0 เซต 25-17, 25-10 และ 25-17 ส่วนอีกคู่ <orgName>จีน</orgName> ชนะ <orgName>ฟิจิ</orgName> 3-0 เซต 25-10, 25-12, 25-13 โดยหลังการแข่งขัน นายเกียรติพงษ์ รัชตเกรียงไกร โค้ช<orgName>ทีมไทย</orgName> กล่าวว่า นัดหน้าพบ <orgName>ฟิจิ</orgName> ไม่น่าจะมีปัญหาอะไร ห่วงนัดสุดท้ายที่พบกับ<orgName>จีน</orgName> แต่จากการฝึกซ้อมที่ผ่านมา ลูกทีมทำได้ตามแผน จึงน่าจะสู้ได้สนุก</p>
<p>ตบสาว ยช.อัดเบียร์ลิ่วรอบ 2</p>
<p>ศึกวอลเลย์บอล "ช้าง" ยุวชนหญิงชิงแชมป์โลก เมื่อวันที่ 4 ก.ค. ที่เดอะมอลล์ โคราช รอบแรก สาย เอ <orgName>ทีมไทย</orgName> ซึ่งนัดแรกชนะ <orgName>อียิปต์</orgName> 3-0 เซต ลงเล่น นัดสอง ชนะ <orgName>เยอรมนี</orgName> 3-1 เซต ทำให้<orgName>ทีมไทย</orgName>ผ่านเข้ารอบสองแน่นอนแล้ว หลังชนะ 2 นัด มี 4 แต้ม เช่นเดียวกับ <orgName>เซอร์เบีย</orgName> ขณะที่<orgName>เยอรมนี</orgName> และ <orgName>อียิปต์</orgName> ต้องชิงกันหนีบ๊วย เพราะแพ้ 2 นัดติด มี 2 แต้ม ส่วนคู่อื่น สาย เอ <orgName>เซอร์เบีย</orgName> ชนะ <orgName>อียิปต์</orgName> 3-0 เซต, สาย บี เปรู ชนะ ตูนิเซีย 3-0 เซต ด้านการแข่งขันที่ยิมฯ 2 สนามกีฬาเฉลิมพระเกียรติ จ.นครราชสีมา สาย ซี <orgName>บราซิล</orgName> ชนะ <orgName>โดมินิกัน</orgName> 3-0 เซต, <orgName>อิตาลี</orgName> ชนะ <orgName>สโลวะเกีย</orgName> 3-2 เซต และ สาย ดี <orgName>ญี่ปุ่น</orgName> ชนะ <orgName>เม็กซิโก</orgName> 3-1 เซต</p></body>
</news>
