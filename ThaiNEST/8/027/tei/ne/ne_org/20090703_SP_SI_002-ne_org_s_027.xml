<teiHeader>
<fileDesc>
<titleStmt>
  <title>สิงห์บลูส์ปัดเรือใบขาย “เจที”  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=41408  </bibl>
</sourceDesc>
</fileDesc>
</teiHeader>
<news>
<headline><orgName>สิงห์บลูส์</orgName>ปัดเรือใบขาย “เจที”</headline>
<lead>“<orgName>สิงห์บลูส์</orgName>” <orgName>เชลซี</orgName> เต้นผางหลัง “<orgName>เรือใบสีฟ้า</orgName>”  <orgName>แมนฯ ซิตี</orgName> ยื่นข้อเสนอ 30 ล้านปอนด์ (ราว 1,650 ล้านบาท) ขอซื้อ จอห์น เทอร์รี ปราการหลังกัปตัน<orgName>ทีมชาติอังกฤษ</orgName> ขณะที่ คาร์โล อันเชลอตติ กุนซือใหม่ยังไม่เลิกหวังคว้าตัวลูกน้องเก่า อันเดรีย ปีร์โล มาช่วยงานในถิ่น สแตมฟอร์ด บริดจ์</lead>
<neck></neck>
<body><p> ความเคลื่อนไหวในถิ่น สแตมฟอร์ด บริดจ์ ของทัพ “สิงห์บลูส์” เชล ซี ล่าสุด ยอดทีมประจำ<orgName>กรุงลอนดอน</orgName> ต้องรีบแจ้นออกมาปัดข้อเสนอ 30 ล้านปอนด์ ของ <orgName>แมนเชสเตอร์ ซิตี</orgName> สโมสรเพื่อนร่วมลีกที่ร่ำรวยที่สุดในโลก ที่ขอซื้อ จอห์น เทอร์รี ปราการหลังกัปตัน<orgName>ทีมชาติอังกฤษ</orgName>วัย 28 ปี โดยแถลงว่า “เชลซี สามารถยืนยันได้ว่าบอกปัดข้อเสนอจาก <orgName>แมนเชสเตอร์ ซิตี</orgName> ที่ขอซื้อ เทอร์รี” ทั้ง นี้สืบเนื่องจาก ปีเตอร์ เคนยอน ประธานบริหารของ <orgName>เชลซี</orgName> นัดพบปะพูดคุยกับ แกรี คุก ของ <orgName>แมนฯซิตี</orgName> ในการเจรจาคว้าตัว ดาเนียล สเตอร์ริดจ์ หักหอกดาวรุ่ง แต่ “<orgName>เรือใบสีฟ้า</orgName>” ได้ยื่นข้อเสนอขอซื้อตัว เทอร์รี พ่วงมาด้วย</p>
<p>ด้าน “กัปตันเจที” กล่าวถึงการร่วมงานกับกุนซือคนใหม่ คาร์โล อันเชลอตติ ที่ย้ายมาจาก <orgName>เอซี มิลาน</orgName> ว่า “ผม ต้องการทำให้แน่ใจว่าตนเองจะได้อยู่ในทีม โดยไม่สำคัญว่าคุณจะเป็นกัปตันทีมหรือไม่ เมื่อมีเจ้านายคนใหม่เข้ามาพร้อมกับแนวทางการทำทีมใหม่ๆ”</p>
<p>นอกจากนี้ “<orgName>เดอะ ซัน</orgName>” สื่อ ดัง<orgName>เมืองผู้ดี</orgName> รายงานว่า กุนซือชาวอิตาเลียน ยังหวังจะดึงตัวลูกน้องเก่า อันเดรีย ปีร์โล มิดฟิลด์อัจฉริยะของ <orgName>เอซี มิลาน</orgName> มาช่วยงานในถิ่น สแตมฟอร์ด บริดจ์ และดูเหมือนว่า มิดฟิลด์<orgName>ทีมชาติอิตาลี</orgName> ก็สนใจที่จะมาร่วมงานกับ “คาร์เลตโต” อีกครั้งเช่นกัน</p>
<p>พร้อม กันนี้ เชลซี ได้จัดการคว้าตัว รอสส์ เทิร์นบูลล์ ผู้รักษาประตูชาว<orgName>อังกฤษ</orgName> มาจาก <orgName>มิดเดิลสโบรช์</orgName> ทีมน้องใหม่ในศึกเดอะแชมเปียนชิพ เป็นที่เรียบร้อยแล้ว แบบไม่มีค่าตัว โดยจอมหนึบวัย 24 ปี จรดปากกาเซ็นสัญญาเฝ้าเสาเป็นเวลา 4 ปี</p></body>
</news>
