<teiHeader>
<fileDesc>
<titleStmt>
  <title>กิเลนขอแบ่งแต้มมังกร เกาะกลุ่มผู้นำเลกแรก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/200609/6505  </bibl>
</sourceDesc>
</fileDesc>
</teiHeader>
<news>
<headline><orgName>กิเลน</orgName>ขอแบ่งแต้มมังกร เกาะกลุ่มผู้นำเลกแรก</headline>
<lead>ฟุตบอลไทยพรีเมียร์ลีก  2009  สัปดาห์สุดท้ายของเลกแรก  ต้องถือว่าเป็นสัปดาห์สุดท้ายที่มีความเข้มข้นมาก   เพราะนอกจากจะแย่งแชมป์เลกแรกกันแล้ว  แต่ละทีมโดยเฉพาะในกลุ่มหัวตารางนั้นอันดับ  1-3  มี  27  แต้มเท่ากัน  ในส่วนของทีม  "<orgName>กิเลนผยอง</orgName>"   <orgName>เมืองทอง   หนองจอก  ยูไนเต็ด</orgName>  นั้น  ขณะนี้อยู่ที่  4  ของตาราง  เตะผ่านไป  14  นัด   มี   26  แต้ม  โดยวันเสาร์ที่  20  มิ.ย.  ขุนพล  "<orgName>กิเลนผยอง</orgName>"  จะยกทีมไปบุกถิ่น   "<orgName>มังกรไฟ</orgName>"  <orgName>บีอีซี  เทโรศาสน</orgName>  อันดับ  5  ที่มี  22  แต้ม  ซึ่งจะแข่งขันที่สนามบีอีซี  เทโรฯ  หนองจอก  เริ่มแข่งขันเวลา  16.00  น.</lead>
<neck></neck>
<body><p>ความพร้อมของ<orgName>ทีมเมืองทองฯยูไนเต็ด</orgName>นั้น"โค้ชแต๊ก"กล่าวว่านัดที่จะเจอกับ<orgName>บีอีซีฯ</orgName> เสาร์นี้ นักเตะเรามีความสมบูรณ์ดีมีความพร้อมกว่านัดที่แล้วในส่วนของตัวผู้เล่นนัดนี้ก็ยังเป็นชุดใหญ่เหมือนเดิมแล้ว โดยศูนย์หน้าก็จะให้"มุ้ย"ธีรศิลป์แดงดาลงทำหน้าที่เพราะเขาพักไปนานจังหวะก็ยังขาดๆเกินๆไปแต่เชื่อว่าเขาเริ่มดีขึ้นแล้วโดยให้คู่กับวาเรลี ซานูและนัดนี้เราก็ได้กองหลังตัวหลัก"โอ๊ต"ณัฐพรพันธ์ฤทธิ์กลับมาด้วยตำแหน่งอื่นๆก็จะเอาที่ดีที่สุด</p>
<p> "โค้ชแต๊ก"กล่าวถึง<orgName>ทีมบีอีซีเทโรฯ</orgName>ว่า<orgName>เทโรฯ</orgName>มีจุดอ่อนที่การเปลี่ยนเกมช้าการเชื่อมต่อบอลจากแดนกลางไปแดนหน้าไม่ดีพอ ขณะที่จุดเด่นเขาก็มีจาก2-3นัดล่าสุด <orgName>เทโรฯ</orgName>เป็นทีมที่เล่นบอลริมเส้นได้ดีฟูลแบ็กทั้ง2ข้างสามารถขึ้นมาเติมเกมได้ดีการขึ้นบอลจากด้านข้างทั้ง 2ฝั่งแล้วผ่านมาหน้าประตูส่วนความหวังนัดนี้อย่างน้อยก็ขอ1 แต้มเพื่อที่จะได้เกาะกลุ่มหัวตารางเอาไว้แต่ถ้าถามว่าหากชนะนัดนี้แล้วจะเป็นจ่าฝูงหรือไม่ก็ตอบยากอีกเพราะ<orgName>เมืองทองฯ</orgName>เตะก่อนทีมอื่นๆด้วย.</p></body>
</news>
