<teiHeader>
<fileDesc>
<titleStmt>
  <title>โอเวนลดค่าเหนื่อย50%ซบอกผี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=55389  </bibl>
</sourceDesc>
</fileDesc>
</teiHeader>
<news>
<headline>โอเวนลดค่าเหนื่อย50%ซบอก<orgName>ผี</orgName></headline>
<lead><orgName>สื่อผู้ดี</orgName>หลายสำนักรายงานข่าวเซอร์ไพรส์ “<orgName>ผีแดง</orgName>” <orgName>แมนเชสเตอร์ ยูไนเต็ด</orgName> เตรียมเซ็นสัญญากับ ไมเคิล โอเวน โดยยังเหลือเพียงตรวจร่างกาย</lead>
<neck></neck>
<body><p>กองหน้าชาว<orgName>อังกฤษ</orgName> วัย 29 ปี ซึ่งหมดสัญญากับ<orgName>นิวคาสเซิล</orgName>แล้ว เดินทางไปสนามฝึกซ้อมคาร์ริงตัน ของ<orgName>แมนฯ ยูไนเต็ด</orgName> เมื่อวานนี้ เพื่อเตรียมตรวจร่างกายที่โรงพยาบาลแมนเชสเตอร์ หลังผ่านการประเมินอาการบาดเจ็บเข่าเรื้อรังแล้ว   </p>
<p>รายงานระบุว่า โอเวน น่าจะยอมลดค่าเหนื่อยถึง 50% ด้วยการรับข้อเสนอ 5 หมื่นปอนด์ (ราว 2.85 ล้านบาท) ต่อสัปดาห์ บวกโบนัส ซึ่งขึ้นอยู่กับผลงานและประตูที่ยิงได้จาก อเล็กซ์ เฟอร์กูสัน ขณะที่ค่าเหนื่อยตอนอยู่<orgName>นิวคาสเซิล</orgName>คาดว่าอยู่ที่ 1 แสนปอนด์ (ราว 5.9 ล้านบาท) ต่อสัปดาห์ </p>
<p>“มันเหลือเชื่อมาก ไมเคิล กำลังพิจารณาการย้ายไป<orgName>ฮัลล์</orgName> แต่แล้ว <orgName>แมนเชสเตอร์ ยูไนเต็ด</orgName>ก็เข้ามา นี่เป็นแรงกระตุ้นที่เขาต้องการอยู่ และตอนนี้เขาก็หวังว่าทุกอย่างจะเรียบร้อย” แหล่งข่าวใกล้ชิดโอเวน กล่าว </p>
<p>ข่าวเซอร์ไพรส์นี้เกิดขึ้นหลังจาก<orgName>ผีแดง</orgName>พลาดคว้าตัว คาริม เบนเซมา กองหน้า<orgName>ฝรั่งเศส</orgName>ของ<orgName>โอลิมปิก ลียง</orgName> มาแทน คริสเตียโน โรนัลโด และ คาร์ลอส เตเบซ ที่ย้ายออกจากทีม ทั้งที่ก่อนหน้านี้มีเพียง<orgName>สโตก</orgName> และ<orgName>ฮัลล์ ซิตี</orgName> ที่สนใจคว้าตัวโอเวนแบบไม่มี ค่าตัว ขณะที่การย้ายเข้ารังโอลด์แทรฟฟอร์ดอาจช่วยเพิ่มความหวังคืนทีมชาติยืนคู่กับ เวย์น รูนีย์ </p>
<p>ด้าน “<orgName>สิงโตน้ำเงินคราม</orgName>” แถลงการณ์ปฏิเสธข้อเสนอ 30 ล้านปอนด์ (ราว 1,710 ล้านบาท) จาก<orgName>สโมสร แมนเชสเตอร์ ซิตี</orgName> เพื่อแลกตัว จอห์น เทอร์รี กัปตันทีม </p>
<p>“เราขอยืนยันเป็นครั้งที่สองว่า เราไม่รับพิจารณาข้อเสนอใด เราอยากประกาศชัดเจนว่า จอห์น ไม่ได้มีไว้ขาย” <orgName>เชลซี</orgName>แถลงผ่านเว็บไซต์ </p>
<p>ขณะเดียวกัน <orgName>เชลซี</orgName> ได้ตกลง เซ็นสัญญา 4 ปีกับ <orgName>รอสส์ เทิร์นบูลล์</orgName> ผู้รักษาประตูวัย 24 ปี ซึ่งหมดสัญญากับ<orgName>มิดเดิลสโบรช์</orgName></p></body>
</news>
