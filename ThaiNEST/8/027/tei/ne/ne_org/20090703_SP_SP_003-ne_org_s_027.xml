<teiHeader>
<fileDesc>
<titleStmt>
  <title>โด้ยันรักผีที่ชิ่งหนีหวั่นถูกอัดเดี้ยง  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 15:16:12  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_075.html  </bibl>
</sourceDesc>
</fileDesc>
</teiHeader>
<news>
<headline>โด้ยันรัก<orgName>ผี</orgName>ที่ชิ่งหนีหวั่นถูกอัดเดี้ยง</headline>
<lead>คริสเตียโน่ โรนัลโด้ ซูเปอร์สตาร์จอมเลื้อยป้ายแดงของ "<orgName>ราชันชุดขาว</orgName>" <orgName>เรอัล มาดริด</orgName> โชว์ความพลิ้ว อ้างเหตุผลที่ต้องย้ายออกจาก <orgName>แมนเชสเตอร์ ยูไนเต็ด</orgName> เพราะหวั่นว่า จะได้รับบาดเจ็บหนักจากการเข้าปะทะโหดของนักเตะ<orgName>เมืองผู้ดี</orgName> หาใช่การไม่จงรักภักดีต่อทีมอย่างที่โดนโจมตีแต่อย่างใด</lead>
<neck></neck>
<body><p>คริสเตียโน่ โรนัลโด้ ปีกเลือดโปรตุกีสคนใหม่ของ เรอัล มาดริด ยักษ์ใหญ่ลา ลีกา สเปน เปิดเผยถึงสาเหตุที่เขาต้องย้ายออกจาก <orgName>แมนเชสเตอร์ ยูไนเต็ด</orgName> มหาอำนาจลูกหนังพรีเมียร์ลีก เนื่องจากกลัวว่า ตนเองจะได้รับบาดเจ็บรุนแรงได้ จากสไตล์การเข้าปะทะอย่างหนักหน่วงของฟุตบอล<orgName>อังกฤษ</orgName></p>
<p>สตาร์เจ้าของค่าตัวสถิติ<orgName>โลก</orgName> ระบุว่า " มีหลายทีมที่รู้ว่าไม่สามารถสู้กับเราได้ในระดับของฟุตบอล ดังนั้นพวกเขาจึงลงสนามมาเพื่อไล่เตะคุณ มันน่าผิดหวัง และต้องทำอะไรสักอย่างเพื่อปกป้องนักเตะที่มีทักษะสูงส่งอย่างผม เพราะวันหนึ่งพวกเขาอาจต้องบาดเจ็บหนักได้ ผมคิดว่าน่าจะมีอะไรป้องกันเรามากกว่านี้ แต่ทุกอย่างก็ขึ้นอยู่กับการตัดสินของกรรมการ "</p>
<p>อย่างไรก็ตาม ดาวดังวัย 24 ปี ยังไม่ลืมที่จะกล่าวคำสดุดีไปยังทีม "<orgName>ปีศาจแดง</orgName>" ที่ให้การสนับสนุนเขามาเป็นอย่างดีตลอด 6 ปีในรั้วโอลด์ แทรฟฟอร์ด " ผมเป็นแค่เด็กตัวเล็กๆ เมื่อผมมา <orgName>แมนเชสเตอร์</orgName> แต่ตอนนี้ผมจะจากไปโดยเป็นผู้ใหญ่เต็มตัว สโมสรแห่งนี้และแฟนบอลของ<orgName>ยูไนเต็ด</orgName>ทุกคน จะตราตรึงอยู่ในหัวใจของผมตลอดไป "</p>
<p>นอกจากนั้น ปีกเลือดฝอยทอง ยังกล่าวยกย่อง เซอร์ อเล็กซ์ เฟอร์กูสัน บรมกุนซือของ "<orgName>เร้ด เดวิลส์</orgName>" ไว้ด้วยว่า " ผมไม่สามารถตอบแทนความเชื่อมั่นที่เขามีให้ผมตลอดหลายปีที่ผ่านมาได้ เขาทำให้ผมรู้ว่า ผมเป็นนักเตะที่ดีที่สุดในโลกได้ เขาทำให้ผมมีความเชื่อมั่นเช่นนั้น เขาให้เสื้อหมายเลข 7 ให้กับผม เพราะเขารู้ว่าผมสามารถทำสิ่งที่พิเศษได้ "</p>
<p>นอกจากนั้น ซูเปอร์สตาร์จอมสับ ยังเผยเป้าหมายที่ย้ายมายังถิ่น ซานติอาโก้ เบร์นาเบว ว่า เชาต้องการคว้าแชมป์ยุโรปเป็นสมัยที่ 2 ให้ได้ " มันยอดเยี่ยมที่ย้ายออกมาหลังจากคว้าแชมป์ได้อีกถ้วย แต่มันจะสมบูรณ์แบบมากหากผมได้ถ้วยยูโรเปี้ยน คัพ อีกครั้งหนึ่ง ความพ่ายแพ้ในรอบชิงชนะเลิศปีที่แล้วเจ็บปวดมาก ดังนั้นเมื่อผู้คนพูดว่าผมไม่มีใจให้กับทีม ผมจะไม่รับฟังใดๆ " </p></body>
</news>
