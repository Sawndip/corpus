<teiHeader>
<fileDesc>
<titleStmt>
  <title>สิงโตมั่นใจถล่มอันดอร์ราพุธนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/08/news_28889352.php?news_id=28889352  </bibl>
</sourceDesc>
</fileDesc>
</teiHeader>
<news>
<headline><orgName>สิงโต</orgName>มั่นใจถล่มอันดอร์ราพุธนี้</headline>
<lead>"<orgName>สิงโตคำราม</orgName>" <orgName>อังกฤษ</orgName> เก็บชัยชนะเป็นนัดที่ 6 ติดต่อกันในศึกฟุตบอลโลกรอบคัดเลือกโซนยุโรป บุกต้อน <orgName>คาซัคสถาน</orgName> 4-0 ฟาบิโอ คาเปลโล กุนซือชาวอิตาเลี่ยนของ<orgName>อังกฤษ</orgName>เชื่อ เกมนัดที่ 7 ซึ่งจะเปิดบ้านรับอันดอร์ราในคืนวันพุธ ลูกทีมจะเก็บชัยชนะได้อีกครั้งพร้อมตีตั๋วเข้ารอบแน่นอน ขณะที่ "<orgName>แซมบ้า</orgName>" <orgName>บราซิล</orgName> โชว์ฟอร์มสุดคมบุกถล่ม "<orgName>จอมโหด</orgName>" <orgName>อุรุกวัย</orgName> ด้วยสกอร์เดียวกัน แทบลอยลำเข้ารอบ</lead>
<neck></neck>
<body><p>ศึกฟุตบอลโลกรอบคัดเลือกโซนยุโรปกลุ่ม 6 "<orgName>สิงโตคำราม</orgName>" <orgName>อังกฤษ</orgName> จ่าฝูงที่ชนะมา 5 นัดรวด ออกไปเยือน คาซัคสถาน รองบ๊วยที่เพิ่งมีแค่ 3 แต้ม แต่ ฟาบิโอ คาเปลโล กุนซือของทีม ก็ยังส่งผู้เล่นชุดใหญ่ลงสนาม มี เวย์น รูนีย์ เป็นหัวหอกคู่กับ เอมิล เฮสกีย์ เกมนี้แม้ช่วงแรก<orgName>อังกฤษ</orgName>จะเจาะไม่เข้าแต่สุดท้ายก็เอาชนะไปได้ท่วมท้นสบายๆ 4-0 จาก แกเร็ธ แบร์รี นาที 40, เฮสกีย์ นาที 45, รูนีย์ กลับตัววอลเลย์นาที 73 และ แฟรงค์ แลมพาร์ด ซัดจุดโทษปิดท้ายให้ <orgName>อังกฤษ</orgName> เก็บชัยชนะรวดเป็นนัดที่ 6 มี 18 แต้มเต็ม</p>
<p>หลังการแข่งขัน ฟาบิโอ คาเปลโล ผู้จัดการ<orgName>ทีมอังกฤษ</orgName> ยอมรับว่าเกมในช่วงแรกค่อนข้างอึดอัดเนื่องจากนักเตะ<orgName>คาซัคสถาน</orgName> คอยไล่บอล และผู้เล่นบางคนหลงตำแหน่งกันไป แต่หลังจากที่ปรับเกมให้เล่นเร็วขึ้นและยิงประตูแรกได้แล้ว ทุกอย่างก็ง่ายขึ้น ส่วนเกมนัดต่อไปที่จะต้องเปิดรังเวมบลีย์ต้อนรับ อันดอร์รา ในคืนวันพุธนี้ เชื่อว่า<orgName>อังกฤษ</orgName>จะเก็บชัยชนะได้แน่นอน นั่นหมายถึงว่า จะได้ตั๋วเข้าไปเล่นรอบแน่นอน</p>
<p>ส่วนผลคู่อื่นในสายเดียวกัน "<orgName>หมากรุก</orgName>" <orgName>โครเอเชีย</orgName> เปิดบ้านเสมอ <orgName>ยูเครน</orgName> 2-2 และ <orgName>เบลารุส</orgName> ถล่ม <orgName>อันดอร์รา</orgName> 5-1 ทำให้กลุ่มนี้ <orgName>อังกฤษ</orgName>นำโด่งจ่าฝูงมี 18 แต้ม ตามด้วย <orgName>โครเอเชีย</orgName> 11 แต้ม, <orgName>เบลารุส</orgName> 9 แต้ม และ <orgName>ยูเครน</orgName> 8 แต้ม</p>
<p>ขณะเดียวกัน "<orgName>กังหันสีส้ม</orgName>" <orgName>ฮอลแลนด์</orgName> เป็นทีมแรกจากโซนยุโรปที่เข้ารอบสุดท้าย จากการบุกไปชนะ <orgName>ไอซ์แลนด์</orgName> 2-1 ในกลุ่ม 9 ทำสถิติชนะ 6 นัดรวด มี 18 แต้มเต็ม ทิ้งห่าง <orgName>สกอตแลนด์</orgName> ทีมอันดับ 2 ที่เพิ่งมีแค่ 7 แต้ม ซึ่งไล่ไม่ทันแน่นอน</p>
<p>ด้านการแข่งขันโซนอเมริกาใต้ "<orgName>แซมบ้า</orgName>" <orgName>บราซิล</orgName> ออกไปเยือน "<orgName>จอมโหด</orgName>" <orgName>อุรุกวัย</orgName> ก่อนจะใช้ความเฉียบขาดในแดนหน้าถล่มเจ้าถิ่นสบายเท้า 4-0 โดยนำห่างก่อน 3-0 จาก ดาเนียล อัลเวส นาทีที่ 12, ฮวน โหม่งนาทีที่ 36 และ หลุยส์ ฟาเบียโน นาทีที่ 52 แต่นาทีที่ 66 ฟาเบียโน โดนใบเหลืองแดงจากการไปพุ่งล้ม ก่อนที่ <orgName>บราซิล</orgName> 10 คนยังได้ประตูเพิ่มอีกจากจุดโทษของ กาก้า นาทีที่ 75 ทำให้ <orgName>บราซิล</orgName> บุกมาชนะ <orgName>อุรุกวัย</orgName> ได้เป็นหนแรกในรอบ 33 ปี มีเพิ่มเป็น 24 แต้ม จาก 13 นัด สถานการณ์น่าจะเข้ารอบได้อย่างไม่มีปัญหา</p>
<p>"<orgName>ฟ้าขาว</orgName>" <orgName>อาร์เจนตินา</orgName> ขนชุดใหญ่รับ <orgName>โคลัมเบีย</orgName> หลังจากที่รอบคัดเลือกครั้งล่าสุดเสียฟอร์มไปแพ้ <orgName>โบลิเวีย</orgName> ถึง 1-6 โดยช่วงต้นเกมทีมเยือนเร่งทำเกมรุกก่อน ขณะที่เกมของเจ้าถิ่นยังไม่ปะติดปะต่อทำให้จังหวะของ โคลัมเบีย ดูวูบวาบกว่าแต่ก็ยังทำอะไรกันไม่ได้จนจบครึ่งแรก ก่อนที่ ดาเนียล ดิอาซ จะมาซัดประตูชัยในนาที 55 <orgName>อาร์เจนตินา</orgName>ชนะ<orgName>โคลัมเบีย</orgName> 1-0 ขณะที่ <orgName>เวเนซุเอลา</orgName> บุกไปเอาชนะ <orgName>โบลิเวีย</orgName> 1-0</p>
<p>ทำให้ในโซนอเมริกาใต้ 4 อันดับแรก ที่จะได้ไปฟุตบอลโลกรอบสุดท้ายโดยอัตโนมัติ หลังจากเล่น 13 แมทช์ ประกอบด้วย <orgName>บราซิล</orgName> 24 แต้ม, <orgName>ปารากวัย</orgName> 24 แต้ม, <orgName>ชิลี</orgName> 23 แต้ม และ <orgName>อาร์เจนตินา</orgName> 22 แต้ม ขณะที่ทีมอันดับ 5 ที่ต้องไปเพลย์ออฟ กับทีมอันดับ 4 จากโซนคอนคาเคฟ ที่ยังมีลุ้นคือ <orgName>อุรุกวัย</orgName> 17 แต้ม, <orgName>เวเนซุเอลา</orgName> 16 แต้ม, <orgName>เอกวาดอร์</orgName> 14 แต้ม, <orgName>โคลัมเบีย</orgName> 14 แต้ม และ <orgName>โบลิเวีย</orgName> 12 แต้ม</p></body>
</news>
