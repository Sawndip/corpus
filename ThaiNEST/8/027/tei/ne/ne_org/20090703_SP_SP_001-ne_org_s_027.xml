<teiHeader>
<fileDesc>
<titleStmt>
  <title>เรือหน้าแตก!สิงห์บลูส์ปัดขายเจที  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 17:34:54  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_090.html  </bibl>
</sourceDesc>
</fileDesc>
</teiHeader>
<news>
<headline><orgName>เรือ</orgName>หน้าแตก!<orgName>สิงห์บลูส์</orgName>ปัดขายเจที</headline>
<lead>ใครว่าเงินซื้อได้ทุกอย่าง หลัง <orgName>แมนเชสเตอร์ ซิตี้</orgName> ต้องหน้าแตกยับ เมื่อโดน <orgName>เชลซี</orgName> บอกปัดข้อเสนอ 1,680 ล้านบาท ที่ยื่นซื้อ จอห์น เทอร์รี่ กัปตันทีม "<orgName>สิงห์บลูส์</orgName>" ขณะที่เจ้าตัวลั่นขอทำงานเต็มที่ เพื่อมัดใจ คาร์โล อันเชล็อตติ เจ้านายคนใหม่</lead>
<neck></neck>
<body><p>"<orgName>สิงโตน้ำเงินคราม</orgName>" <orgName>เชลซี</orgName> สโมสรยักษ์ใหญ่แห่งศึกพรีเมียร์ลีก บอกปัดข้อเสนอราว 30 ล้านปอนด์ (ประมาณ 1,680 ล้านบาท) ที่ <orgName>แมนเชสเตอร์ ซิตี้</orgName> ทีมอภิมหาเศรษฐีร่วมลีก ยื่นซื้อ จอห์น เทอร์รี่ ปราการหลัง<orgName>ทีมชาติอังกฤษ</orgName> ตามรายงานจาก "<orgName>เดอะ ซัน</orgName>" แท็บลอยด์เล่มดังเมืองผู้ดี เมื่อวันศุกร์ที่ 3 กรกฎาคม ที่ผ่านมา</p>
<p>ปีเตอร์ เคนย่อน ประธานบริหาร<orgName>สโมสร เชลซี</orgName> นัดพบปะพูดคุยกับ แกรี่ คุ้ก ซีอีโอ <orgName>แมนฯ ซิตี้</orgName> ในการเจรจาคว้าตัว ดาเนี่ยล สเตอร์ริดจ์ หอกดาวรุ่ง แต่ก็ประหลาดใจไม่น้อยเมื่อได้ข้อเสนอซื้อตัว เทอร์รี่ พ่วงมาด้วย ก่อนที่จะตัดสินใจปฎิเสธกลับไปอย่างทันควัน</p>
<p>แถลงการณ์ของ "<orgName>สิงห์บลูส์</orgName>" ระบุว่า "<orgName>เชลซี</orgName> ขอยืนยันว่าสโมสรได้บอกปัดข้อเสนอจาก แมนเชสเตอร์ ซิตี้ ที่ยื่นซื้อ จอห์น เทอร์รี่ เรียบร้อยแล้ว"</p>
<p>ขณะเดียวกัน เทอร์รี่ กล่าวถึงการร่วมงานกับ คาร์โล อันเชล็อตติ ผู้จัดการทีมคนใหม่ว่า "ผมต้องการทำให้แน่ใจว่าตัวเองจะได้อยู่ในทีม มันไม่สำคัญว่าคุณจะเป็นใครเมื่อมีเจ้านายคนใหม่เข้ามาพร้อมกับแนวทางการทำ ทีมใหม่ๆ"</p></body>
</news>
