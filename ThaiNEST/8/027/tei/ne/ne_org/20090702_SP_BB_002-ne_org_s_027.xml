<teiHeader>
<fileDesc>
<titleStmt>
  <title>"น้องนก"หวดฉลุย เซเรนาลิ่วตัดเชือกเทนนิสวิมเบิลดัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29036050.php?news_id=29036050  </bibl>
</sourceDesc>
</fileDesc>
</teiHeader>
<news>
<headline>"น้องนก"หวดฉลุย เซเรนาลิ่วตัดเชือกเทนนิสวิมเบิลดัน</headline>
<lead>น้องนก" นพวรรณ เลิศชีวกานต์ ยังแรงไม่หยุด ไล่ถล่ม ทามารีน เฮนด์เลอร์ มือ 13 จาก<orgName>เบลเยียม</orgName> ขาดลอย 2 เซต เข้ารอบ 8 คนสุดท้าย เยาวชนหญิงเดี่ยว ศึกวิมเบิลดัน ขณะที่ เซเรนา วิลเลียมส์ อดีตแชมป์ 2 สมัย ต้อน วิคตอเรีย อซาเรนกา 2 เซต ลิ่วเข้ารอบตัดเชือกไปพบ อีเลนา เดเมนเทียวา สาว<orgName>แดนหมีขาว</orgName></lead>
<neck></neck>
<body><p>การแข่งขันเทนนิส "วิมเบิลดัน" ที่สนามออล อิงแลนด์ คลับ กรุงลอนดอน ประเทศอังกฤษ เมื่อวันที่ 1 ก.ค. "น้องนก" นพวรรณ เลิศชีวกานต์ สาว<orgName>ไทย</orgName>วัย 17 ปี ลงดวลแร็กเกตประเภทเยาวชนหญิงเดี่ยว รอบสาม พบ ทามารีน เฮนด์เลอร์ มือ 13 จาก<orgName>เบลเยียม</orgName> เซตแรกทั้งคู่ออกมาผลัดกันเบรกเกมเสิร์ฟอย่างสูสี น้องนกโดนเบรกก่อนในเกมที่ 2 แต่พลิกกลับมานำได้จากการเบรกเกมที่ 3 และ 5 กระทั่ง เฮนด์เลอร์ เบรกเสิร์ฟตีเสมอในเกมที่ 8 สาว<orgName>ไทย</orgName>ก็ยังเบรกกลับหนีไปอีกในเกมที่ 9 และเก็บเซตด้วยสกอร์ 6-4 เซตถัดมา นพวรรณ เบรกได้ในเกมที่ 1 และ 5 สาว<orgName>เบลเยียม</orgName>เบรกไล่มาในเกมที่ 8 แต่น้องนก ก็ยังเบรกกลับในเกมที่ 9 ทำให้คว้าชัยชนะได้สำเร็จ 2-0 เซต 6-4 และ 6-3 ได้ผ่านเข้ารอบก่อนรองชนะเลิศ ไปพบผู้ชนะระหว่าง ซิลเวีย เอ็นยิริช มือ 11 ชาวโครแอต กับ เซเนีย คิริลโลวา จาก<orgName>รัสเซีย</orgName> ต่อไป</p>
<p>ส่วนผลเมื่อคืนวันที่ 30 มิ.ย. หญิงเดี่ยว รอบก่อนรองชนะเลิศ เซเรนา วิลเลียมส์ มือ 2 แชมป์ปี 2002-2003 และรองแชมป์เก่า ใช้เวลาเพียงแค่ 1 ชั่วโมง 13 นาที เอาชนะ วิคตอเรีย อซาเรนกา มือ 8 จาก<orgName>เบลารุส</orgName> 2 เซตรวด 6-2, 6-3 เข้ารอบรองชนะเลิศ ไปพบ อีเลนา เดเมนเทียวา มือ 4 จาก<orgName>รัสเซีย</orgName> ที่เอาชนะ ฟรานเชสกา สเคียโวเน จาก<orgName>อิตาลี</orgName> 6-2, 6-2</p>
<p>ขณะที่ วีนัส วิลเลียมส์ มือเต็ง 3 ของรายการ ชนะ แอ็กนีสซกา รัดวานสกา มือ 11 จาก<orgName>โปแลนด์</orgName> 6-1, 6-2 เข้ารอบไปพบ ดินารา ซาฟินา มือ 1 ของ<orgName>โลก</orgName>ชาว<orgName>รัสเซีย</orgName> ที่ชนะ ซาบีน ลิซิคกี มือ 41 ของ<orgName>โลก</orgName>ชาว<orgName>เยอรมัน</orgName> 6-7 (5-7), 6-4 และ 6-1</p></body>
</news>
