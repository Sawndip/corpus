<teiHeader>
<fileDesc>
<titleStmt>
  <title>สิงห์บลูส์-เรือใบเจื่อน “ไมคอน” ขอปักหลักถิ่นงู  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-29 18:02:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000073539  </bibl>
</sourceDesc>
</fileDesc>
</teiHeader>
<news>
<headline><orgName>สิงห์บลูส์</orgName>-<orgName>เรือใบ</orgName>เจื่อน “ไมคอน” ขอปักหลัก<orgName>ถิ่นงู</orgName></headline>
<lead>“<orgName>สิงห์บลูส์</orgName>” <orgName>เชลซี</orgName> และ “<orgName>เรือใบสีฟ้า</orgName>” แมนเชสเตอร์ ซิตี คงต้องกินแห้ว เมื่อ ดักลาส ไมคอน ประกาศชัดยังมีความสุขดีกับ อินเตอร์ มิลาน ยักษ์ใหญ่แห่งเซเรีย อา อิตาลี</lead>
<neck></neck>
<body><p>เคยออกอาการงอนต้นสังกัดอยู่พักใหญ่ หลังเห็นบอร์ดบริหาร “<orgName>งูใหญ่</orgName>” <orgName>อินเตอร์ มิลาน</orgName> เอาแต่เอาใจ ซลาตัน อิบราฮิมโมวิช กองหน้าซูเปอร์สตาร์<orgName>ทีมชาติสวีเดน</orgName>เป็นพิเศษ ทว่าล่าสุดดูเหมือน ดักลาส ไมคอน แบ็กขวาจอมบุก<orgName>ทีมชาติบราซิล</orgName> พร้อมปักหลักอยู่โยงในซาน ซิโร</p>
<p>ไมคอน เอ่ยปากผ่าน “<orgName>เดอะซัน</orgName>” สื่อ<orgName>เมืองผู้ดี</orgName> “ผมพูดหลายครั้งว่ายังต้องการอยู่กับ <orgName>อินเตอร์ มิลาน</orgName> ต่อไป ผมมีความสุขที่จะเล่นให้ทีม ถ้าพวกเขาบรรลุข้อตกลงต่างๆ โดยปราศจากปัญหา”</p>
<p>“ถ้า <orgName>อินเตอร์ มิลาน</orgName> ได้ดูฟอร์มการเล่นของผมในทัวร์นาเมนต์ คอนเฟดเดอเรชันส์ คัพ พวกเขาคงยอมรับในฝีเท้าของผม ตอนนี้ผมจะเดินทางกลับไปยังบราซิลพร้อมกับภรรยาและลูก แต่ผมยังมีความสุขที่จะอยู่กับ <orgName>อินเตอร์ มิลาน</orgName> ต่อไป เพียงแต่ผมแค่รู้สึกเหนื่อยล้าขอหยุดพักผ่อนเสียก่อน” ดาวเตะวัย 27 ปี ทิ้งท้าย</p>
<p>สำหรับ <orgName>เชลซี</orgName> ก่อนหน้านี้ เคยมีความพยายามขาย ริคาร์โด คาร์วัลโญ และ เดโก ซูซา สองดาวเตะทีมชาติโปรตุเกสให้ “<orgName>งูใหญ่</orgName>” เพื่อขอเจรจาดึงตัว ไมคอน มาสู่ถิ่นสแตมฟอร์ด บริดจ์ แต่ทำท่าชวดไปเช่นเดียวกับ <orgName>แมนฯ ซิตี</orgName> ที่ทำการปฏิรูปทีมยกใหญ่เพื่อเตรียมสู้ศึกฤดูกาลหน้า (2009/10)</p>
<p>อย่างไรก็ตาม “<orgName>เรือใบสีฟ้า</orgName>” มีลุ้นคว้าตัว ซามูเอล เอโต ดาวยิง<orgName>ทีมชาติแคเมอรูน</orgName> มาล่าตาข่ายให้ในช่วงซัมเมอร์นี้ เพราะดูเหมือน “<orgName>เจ้าบุญทุ่ม</orgName>” <orgName>บาร์เซโลนา</orgName> แชมป์ลา ลีกา สเปน พร้อมยอมรับค่าตัว 25 ล้านปอนด์ (ประมาณ 1,300 ล้านบาท) แทนที่จะเสียนักเตะไปฟรีๆ หลังจบซีซันหน้า ทว่า <orgName>แมนฯ ซิตี</orgName> ต้องยอมทุ่มค่าเหนื่อยมหาศาลที่ เอโต เรียกไปถึงสัปดาห์ละ 250,000 ปอนด์ (ราว 13 ล้านบาท) ด้วย</p></body>
</news>
