<teiHeader>
<fileDesc>
<titleStmt>
  <title>ตำนานผีมั่นใจวาเลนเซียแจ้งเกิดแน่  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 11:04:49  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_059.html  </bibl>
</sourceDesc>
</fileDesc>
</teiHeader>
<news>
<headline>ตำนาน<orgName>ผี</orgName>มั่นใจวาเลนเซียแจ้งเกิดแน่</headline>
<lead>ลู มาคาริ อดีตมิดฟิลด์ตำนานลูกหนังของ "<orgName>ปีศาจแดง</orgName>" <orgName>แมนเชสเตอร์ ยูไนเต็ด</orgName> มั่นใจ อันโตนิโอ วาเลนเซีย ปีกจอมเทคนิครายใหม่ของทีม จะสามารถใช้โอกาสที่ยอดเยี่ยมนี้สร้างผลงานให้กระหึ่มได้แน่นอน ชี้การมีประสบการณ์ในพรีเมียร์ลีกจะเป็นข้อได้เปรียบที่ดีที่สุดในการปรับ ตัวให้เข้ากับทีมใหม่</lead>
<neck></neck>
<body><p>ลู มาคาริ อดีตกองกลางชื่อดังของ <orgName>แมนเชสเตอร์ ยูไนเต็ด</orgName> ยักษ์ใหญ่พรีเมียร์ลีก อังกฤษ แสดงความเชื่อมั่นในตัว อันโตนิโอ วาเลนเซีย ปีก<orgName>ทีมชาติเอกวาดอร์</orgName> ที่เพิ่งย้ายจาก <orgName>วีแกน แอธเลติก</orgName> มาร่วมถิ่น โอลด์ แทรฟฟอร์ด เป็นนักเตะรายแรกของทีมในช่วงปิดฤดูกาลนี้ จะสามารถใช้โอกาสนี้ในการแจ้งเกิดได้อย่างแน่นอน</p>
<p>อดีตดาวเตะ<orgName>ทีมชาติสกอตแลนด์</orgName> กล่าวว่า " แม้มันจะมีข่าวลือและรายชื่อมากมายที่ถูกพูดถึง แต่วาเลนเซีย ก็เป็นคนที่ผมคิดว่าจะมาร่วมทีมอยู่แล้วแน่นอน เขาเคยแสดงบทบาทของเขามาแล้วที่ <orgName>วีแกน</orgName> ตอนนี้เขาจะทำมันอีกครั้งที่ โอลด์ แทรฟฟอร์ด ในช่วงหลายปีที่ผ่านมามันมีนักเตะหลายคนที่ทำผลงานดีกับทีมอื่นแต่ไม่ใช่กับ <orgName>ยูไนเต็ด</orgName> เราต้องรอดูกันต่อไป ว่าเขาจะปรับตัวให้เข้ากับที่นี่ได้แค่ไหน แต่มันก็เป็นโอกาสที่ยิ่งใหญ่ของเขา "</p>
<p>ตำนาน "<orgName>ปีศาจแดง</orgName>" วัย 60 ปี ยังเชื่อว่าการมีประสบการณ์ในพรีเมียร์ลีก มาแล้ว จะทำให้วาเลนเซีย มีข้อได้เปรียบมากยิ่งขึ้น " เมื่อซัก 2 ปีที่แล้วเขายังไม่มีใครรู้จัก แต่ตั้งแต่เขาย้ายมาเล่นกับ <orgName>วีแกน</orgName> เขาก็สร้างชื่อได้ และผมหวังว่าเขาจะทำได้อีกระดับที่ยูไนเต็ด ผมคิดว่าประสบการณ์ในพรีเมียร์ลีกมันจะช่วยได้มาก เพราะไม่ว่าคุณจะซื้อนักเตะมาจากลีกไหน พรีเมียร์ลีกมันก็เป็นลีกที่ยากที่สุดในโลก และเขาก็ต้องลงเล่นในลีกทุกๆ สัปดาห์ " </p></body>
</news>
