<teiHeader>
<fileDesc>
<titleStmt>
  <title>เดวิสคัพไทยตามคาซัค0-2  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56500  </bibl>
</sourceDesc>
</fileDesc>
</teiHeader>
<news>
<headline>เดวิสคัพ<orgName>ไทย</orgName>ตาม<orgName>คาซัค</orgName>0-2</headline>
<lead>ความหวังของทีมนักหวด<orgName>ไทย</orgName> ที่จะคว้าชัยชนะเหนือ<orgName>คาซัคสถาน</orgName>ในศึกเทนนิสเดวิสคัพ บาย บีเอ็นพี พาริบาส โซนเอเชีย/โอเชียเนีย</lead>
<neck></neck>
<body><p>กรุ๊ปเพลย์ออฟ รอบ 2 ฝากไว้ที่ สนฉัตร-สรรค์ชัย รติวัฒน์ ที่จะลงสนาม พบกับ อเล็กซี เคิร์ดยุก-ยูริ ชูคิน ณ ศูนย์พัฒนาเทนนิสแห่งชาติ เมืองทองธานี เวลา13.00 น. วันนี้ หลัง<orgName>ไทย</orgName>ตกเป็นรอง 0-2 คู่ ในการแข่งขันประเภทเดี่ยวสลับมือเมื่อวานนี้ พีระเกียรติ ศิริฤทัยวัฒนา มือ 731 โลก ที่สัมผัส การแข่งขันรายการนี้เป็นครั้งแรก แพ้ อัลเดร โกลูเบฟ (73) 2-6, 3-6, 2-6 ก่อนที่ กิตติพงษ์ วชิรมโนวงศ์ (895) จะพ่าย มิคาอิล คูคูชิคิน (175) 2-6, 4-6, 2-6 ทำให้<orgName>ทีมไทย</orgName>ต้องชนะในประเภทชายคู่สถานเดียวเท่านั้น </p>
<p>“ยอมรับตั้งแต่แรกแล้วว่าเป็นรองทั้งอันดับโลกและประสบการณ์ แต่เราหวังว่าจะชนะได้ในประเภทคู่ด้วยอันดับโลกและประสบการณ์ในการเล่นอาชีพที่เหนือกว่า เราจะต้องมั่นใจ” ธนากร ศรีชาพันธุ์ กัปตัน<orgName>ทีมไทย</orgName> กล่าว พร้อมยอมรับว่าขณะนี้เป็นเรื่องยากที่จะพลิกสถานการณ์เก็บชัยชนะทั้ง 3 คู่ที่เหลือ </p>
<p>ด้าน พีระเกียรติ ยอมรับว่าเขาตื่นสนาม แต่นับว่าเป็นประสบการณ์ที่ดีที่จะได้เรียนรู้ว่าเมื่อเจอคนเก่งจะต้องพัฒนาตรงจุดใดบ้าง </p>
<p>ขณะที่ กิตติพงษ์ ซึ่งถูกวางให้เป็นมือ 1 ของ<orgName>ทีมไทย</orgName> กล่าวว่า เขารู้สึกกดดันจนตีผิดฟอร์มของตัวเอง นอกจากนี้คู่ต่อสู้ยังสโตรกหนัก ทำให้เขาต้านไม่ค่อยไหว </p>
<p>“น้องนก” นพวรรณ เลิศชีวกานต์ เดินทางมาชมการแข่งขันของกิตติพงษ์ตามสัญญา พร้อมเผยในภายหลังว่า เธอจะรับบทพรีเซนเตอร์ให้กับเชียงใหม่ไนต์ซาฟารีในการเดินทางกลับบ้านวันจันทร์นี้</p></body>
</news>
