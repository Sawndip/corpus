<teiHeader>
<fileDesc>
<titleStmt>
  <title>"โอสถ"ชี้เสือเหลืองอันตรายศึกพาราเกมส์  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=39195  </bibl>
</sourceDesc>
</fileDesc>
</teiHeader>
<news>
<headline>"<orgName>โอสถ</orgName>"ชี้เสือเหลืองอันตรายศึกพาราเกมส์</headline>
<lead>พ.อ.โอสถ ภาวิไล นายก<orgName>สมาคมกีฬาคนพิการแห่งประเทศไทย</orgName> เปิดเผยความคืบหน้าในการเตรียมนักกีฬาคนพิการเพื่อแข่งขันกีฬาอาเซียนพาราเกมส์ ครั้งที่ 5 ที่ประเทศมาเลเซีย ในเดือนสิงหาคมนี้ว่า</lead>
<neck></neck>
<body><p>นักกีฬาทั้ง 184 คนแยกเก็บตัวอยู่หลายจุด คือ สนามกีฬาเฉลิมพระเกียรติ 80 พรรษา 5 ธันวา 2550 จ.นครราชสีมา มีกรีฑาประเภทพิการแขน-ขาและตา, ว่ายน้ำ, วอลเลย์บอลและเทเบิลเทนนิส / <orgName>การกีฬาแห่งประเทศไทย</orgName> (<orgName>กกท.</orgName>) หัวหมาก มียกน้ำหนัก, แบดมินตัน, โบว์ลิ่งและวีลแชร์ เรสซิ่ง / มหาวิทยาลัยเกษตรศาสตร์ ศรีราชา วีลแชร์ บาสเกตบอล ส่วนหมากรุก เก็บตัวที่สมาคมหมากรุกแห่งประเทศไทย ขณะที่เรือใบ<orgName>ไทย</orgName>ไม่ส่งนักกีฬาแข่งขัน</p>
<p>ส่วนความหวังเหรียญทอง คงต้องสู้กับ มาเลเซีย ที่ส่งนักกีฬาแข่งขันประมาณ 300 คน ถือเป็นคู่แข่งที่น่ากลัวที่สุด แต่<orgName>ไทย</orgName>จะเน้นคว้าเหรียญทองกรีฑาและว่ายน้ำซึ่งเป็นกีฬาที่มีเหรียญทองรวมกันเกินครึ่งของเหรียญทั้งหมด</p>
<p>ด้านประวัติ วะโฮรัมย์ นักวีลแชร์ เรซซิ่ง<orgName>ทีมชาติไทย</orgName>กล่าวว่า ในการแข่งขันวีลแชร์ เรซซิ่ง เวิลด์ แชมเปี้ยนชิพ ที่ประเทศอังกฤษ เมื่อ 21-26 พ.ค.ที่ผ่านมา ตนทำผลงานคว้าอันดับ 3 ในรายการ 1,500 เมตร ซึ่งยังไม่พอใจสถิติเท่าที่ควร อาจจะเนื่องจากอยู่ในช่วงพักผ่อนของตัวเอง ในส่วนของอาเซียนพาราเกมส์คงไม่เน้นมาก แค่จะไปช่วยนักกีฬารุ่นใหม่ในบางรายการ</p></body>
</news>
