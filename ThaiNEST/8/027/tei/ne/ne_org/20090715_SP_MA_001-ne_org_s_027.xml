<teiHeader>
<fileDesc>
<titleStmt>
  <title>แข้งซีเกมส์อัดปากีฯ2-0  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo17150752&sectionid=0114&day=2009-07-15  </bibl>
</sourceDesc>
</fileDesc>
</teiHeader>
<news>
<headline>แข้งซีเกมส์อัด<orgName>ปากีฯ</orgName>2-0</headline>
<lead></lead>
<neck></neck>
<body><p><orgName>ทีม ชาติไทย</orgName>ชุดเตรียมลุยซีเกมส์ครั้งที่ 25 โชว์ฟอร์มสวยเปิดบ้านชนะ <orgName>ปากีสถาน</orgName> 2-0 ในฟุตบอลนัดอุ่นเครื่อง ที่สนามธันเดอร์โดม เมืองทองธานี เมื่อวันที่ 14 กรกฎาคม <orgName>ไทย</orgName>บุกหนักตั้งแต่เริ่มเกมจนได้ประตูนำตั้งแต่นาที 13 จากการลากเข้าไปยิงของ กีรติ เขียวสมบัติ และมาได้ประตูที่สองในอีก 20 นาทีต่อมาจากจุดโทษของ อาทิตย์ สุนทรพิธ ปีกจอมปั่นฟรีคิกหลัง อภิภู สุนทรพนาเวศ โดนเสียบล้มในเขตโทษ ครึ่งหลัง<orgName>ไทย</orgName>ยังบุกหนักแต่ยิงประตูเพิ่มไม่ได้ จบเกม<orgName>ทีมไทย</orgName>ชุดซีเกมส์ชนะ 2-0 นัดต่อไปทีมชุดใหญ่จะลงสนามพบกับ <orgName>ปากีสถาน</orgName> เวลา 18.00 น. ที่สนามธันเดอร์โดม ก่อนลงเตะนัดพิเศษกับ <orgName>ลิเวอร์พูล</orgName> ในวันที่ 22 กรกฎาคม</p>
<p>ปี เตอร์ รีด กุนซือ<orgName>ทีมชาติไทย</orgName> กล่าวหลังจบเกมว่า พอใจที่ชนะ<orgName>ปากีสถาน</orgName>ได้ แม้ว่าจะมีเวลาซ้อมน้อย แต่ภาพรวมถือว่าทุกคนทำผลงานได้ดี หากเป็นไปได้ก็อยากจะหาทีมเก่งๆ มาอุ่นเครื่องเพิ่มเติม และหาเวลาซ้อมให้มากขึ้น ส่วนผู้เล่นที่โดดเด่นนัดนี้ ก็มี กีรติ, คัฟฟ้า บุญมาตุ่น, ภานุวัฒน์ จินตะและ สุทธินันท์ พุกหอม</p>
<p>ด้านนายองอาจ ก่อสินค้า เลขาธิการ<orgName>สมาคมฟุตบอลแห่งประเทศไทยฯ</orgName> เปิดเผยว่า นาตยา ดวนจันทึก นักเตะสาว<orgName>ทีมชาติไทย</orgName>ชุดอายุไม่เกิน 19 ชุดเตรียมสู้ศึกชิงแชมป์เอเชีย ระหว่างวันที่ 1-12 สิงหาคม 2552 ที่ประเทศจีน ติดเชื้อไข้หวัดใหญ่สายพันธุ์ใหม่ 2009 และได้เข้ารักษาตัวที่โรงพยาบาลกรุงเทพ และปลอดภัยแล้ว ทั้งนี้ จะประสานให้หน่วยแพทย์ <orgName>กทม.</orgName>เข้าทำความสะอาดศูนย์ฝึกฟุตบอลแห่งชาติหนองจอก และย้ายนักกีฬาที่กำลังเก็บตัวออกก่อน</p></body>
</news>
