<teiHeader>
<fileDesc>
<titleStmt>
  <title>ชุมพลเล็งตั้ง"น้องนก"ทูตกีฬา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/09/news_29074018.php?news_id=29074018  </bibl>
</sourceDesc>
</fileDesc>
</teiHeader>
<news>
<headline>ชุมพลเล็งตั้ง"น้องนก"ทูตกีฬา</headline>
<lead>"น้องนก" นพวรรณ เลิศชีวกานต์ แชมป์จูเนียร์วิมเบิลดันชาวไทย กลับถึงเมืองไทย สุดปลื้มคนแห่รอต้อนรับ ด้าน "รมต.<orgName>กีฬา</orgName>" เตรียมทำเรื่องให้เป็น "ทูตกีฬา" และพาเตรียมเข้าพบนายกรัฐมนตรี เช้าวันที่ 9 ก.ค. ขณะที่บริษัทเอเยนซีในเมืองนอกรุมแย่งตัวขอดูแลเรื่องสปอนเซอร์ ส่วน <orgName>จ.เชียงใหม่</orgName> เตรียมงานต้อนรับยิ่งใหญ่ วันที่ 13 ก.ค.นี้</lead>
<neck></neck>
<body><p>"น้องนก" นพวรรณ เลิศชีวกานต์ นักหวดสาว<orgName>ไทย</orgName>วัย 17 ปี ที่เพิ่งคว้าแชมป์เทนนิสแกรนด์สแลม "วิมเบิลดัน 2009" ทั้งประเภทหญิงเดี่ยวและประเภทหญิงคู่ ได้เดินทางกลับถึงเมืองไทยแล้ว ด้วย<orgName>สายการบินไทย</orgName> เที่ยวบิน ทีจี 917 เวลา 15.00 น. เมื่อวันที่ 8 ก.ค. โดยมีผู้ใหญ่วงการกีฬา อาทิเช่น นายชุมพล ศิลปอาชา รัฐมนตรีว่าการ<orgName>กระทรวงการท่องเที่ยวและกีฬา</orgName> "บิ๊กหนุ่ม" นายกนกพันธุ์ จุลเกษม ผู้ว่า<orgName>การกีฬาแห่งประเทศไทย</orgName> (<orgName>กกท.</orgName>) "บิ๊กบรรณ" พล.ร.อ.บรรณวิทย์ เก่งเรียน เลขาธิการ<orgName>ลอนเทนนิสสมาคมแห่งประเทศไทย</orgName> "บิ๊กแนต" นายชัยภักดิ์ ศิริวัฒน์ ผู้ปกครอง และนายประมวล เลิศชีวกานต์ บิดาของนักหวดสาว<orgName>ไทย</orgName> ไปรอต้อนรับที่ท่าอากาศยานสุวรรณภูมิ</p>
<p>นพวรรณ กล่าวว่า ดีใจมากที่มีคนมาต้อนรับเยอะ ต้องขอขอบคุณทุกคนรวมทั้งขอบคุณ นายสุวัจน์ ลิปตพัลลภ นายก<orgName>ลอนเทนนิสสมาคมแห่งประเทศไทย</orgName> ที่ให้การสนับสนุนมาตลอด จากนี้ไปจะพักอยู่เมืองไทย 3 สัปดาห์ ก่อนไปแข่งขันที่ประเทศแคนาดา 3 รายการ จากนั้นจะลุยต่อในศึก "ยูเอส โอเพ่น 2009" รายการแกรนด์สแลมสุดท้ายของปี</p>
<p>"ในยูเอส โอเพ่น นกอยากได้แชมป์อีก แต่คงต้องตั้งเป้าไว้ที่เข้ารอบชิงชนะเลิศให้ได้ก่อน ไม่ให้กดดันตัวเอง หลังจากวันนี้ จะพักตีเทนนิสสัก 5 วัน เพื่อเตรียมฝึกซ้อมอย่างหนักต่อไป"</p>
<p>นายชุมพล กล่าวว่า ในนามของตัวแทนคน<orgName>ไทย</orgName> 65 ล้านคน มีความยินดีที่ได้ต้อนรับ น้องนก กลับบ้าน หลังสร้างประวัติศาสตร์ให้คน<orgName>ไทย</orgName> จากนี้ไป <orgName>กระทรวงการท่องเที่ยวและกีฬา</orgName> โดย <orgName>กกท.</orgName> จะให้การสนับสนุนทุกรูปแบบอย่างเต็มที่ สำหรับเรื่องพาสปอร์ตแดง หรือทูตกีฬานั้น ขอให้ผู้ว่าการ <orgName>กกท.</orgName> ทำเรื่องมาถึงตนโดยด่วน เพื่อจะได้ประสานไปยังกระทรวงการต่างประเทศ เพื่อออกพาสปอร์ตแดงให้ต่อไป นอกจากนี้ ยังได้ประสานนำน้องนกเข้าพบนายอภิสิทธิ์ เวชชาชีวะ นายกรัฐมนตรี ที่ตึกไทยคู่ฟ้า ห้องสีม่วง เวลา 08.30 น. วันที่ 9 ก.ค.ด้วย</p>
<p>นายชัยภักดิ์ ในฐานะผู้ปกครอง กล่าวว่า ตอนนี้ มีหลายบริษัทติดต่อขอเป็นเอเยนซีให้น้องนก แต่สนใจมากสุด คือ <orgName>บริษัทเบสต์</orgName> ซึ่งมีสำนักงานใหญ่อยู่ที่กรุงวอชิงตัน ดีซี ประเทศสหรัฐ ที่อยากจะเข้ามาดูแลเรื่องสปอนเซอร์และการจัดกิจกรรมต่างๆ โดยขอหักรายได้ จำนวน 20 เปอร์เซ็นต์ ไม่รวมเงินรางวัลจากการแข่งขัน และจะให้ถ่ายโฆษณาชิ้นใหญ่ทันที หากตกลงเซ็นสัญญากันในที่สุด</p>
<p>นายประมวล บิดา กล่าวว่า ลูกสาวจะกลับเชียงใหม่ วันจันทร์ที่ 13 ก.ค. <orgName>สายการบินไทย</orgName> ทีจี 106 เดินทางจากกรุงเทพฯ เวลา 10.20 น. ถึงเชียงใหม่ เวลา 11.40 น. เพื่อร่วมงานเลี้ยงต้อนรับที่ จ.เชียงใหม่ ซึ่งได้รับการประสานงานจากนายสมชัย ใหม่จันทร์แดง ผู้อำนวย<orgName>การท่องเที่ยวและกีฬา จ.เชียงใหม่</orgName> หลังจากนั้น จะกลับกรุงเทพฯ ในวันรุ่งขึ้นทันที</p></body>
</news>
