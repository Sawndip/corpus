<teiHeader>
<fileDesc>
<titleStmt>
  <title>เซอร์ป่วนหงส์ลือสนตอร์เรสโด้ไม่แคร์แฟนผี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/150609/6235  </bibl>
</sourceDesc>
</fileDesc>
</teiHeader>
<news>
<headline>เซอร์ป่วน<orgName>หงส์</orgName>ลือสนตอร์เรสโด้ไม่แคร์แฟน<orgName>ผี</orgName></headline>
<lead>เซอร์อเล็กซ์  เฟอร์กูสัน  ตกเป็นข่าวว่าจะทุ่มเงิน  40  ล้านปอนด์  ซื้อตัวกองหน้า<orgName>ลิเวอร์พูล</orgName>  เฟร์นันโด  ตอร์เรส  ไปเสริมทัพหลังจากขายคริสเตียโน  โรนัลโด  ให้เ<orgName>อัล  มาดริด</orgName></lead>
<neck></neck>
<body><p><orgName>นสพ.ซันเดย์เอ็กซ์เพรส</orgName>บอกว่ามันคงเป็นการยื่นข้อเสนอที่ท้าทายไม่น้อยเพราะเป็นการขอซื้อตัวนักเตะจากทีมคู่กัดร่วมลีกเดียวกันอย่าง<orgName>ลิเวอร์พูล</orgName> ซึ่งหากการย้ายเกิดขึ้นจริงในท้ายที่สุดก็คงเป็นการสั่นสะเทือนวงการลูกหนังเมืองผู้ดีไม่น้อย</p>
<p> ราฟาเอลเบนิเตซคงไม่ยอมที่จะเสียเพชฌฆาตดาวยิงที่ดีที่สุดของทีมไปและโดยเฉพาะอย่างยิ่งเป็นการเสียให้<orgName>แมนเชสเตอร์ยูไนเต็ด</orgName>ทีมคู่แข่งที่น่ากลัวที่สุดซึ่งนอกจากทีมจะอ่อนลงแล้วยังเป็นการหยิบยื่นอาวุธที่ร้ายกาจที่สุดให้ทีมคู่แข่งไปในทันทีซึ่งแม้แต่แฟนบอล<orgName>หงส์</orgName>ก็คงยอมไม่ได้และออกมาต่อต้านอย่างหนักแต่หากมีทีมใดยอมทุ่มเงินมากพอก็อาจทำให้เจ้าของสโมสรที่กำลังประสบปัญหาทางการเงินอย่างรุนแรงยอมตัดสินใจทำอะไรขัดใจแฟนบอลก็เป็นได้</p>
<p> อย่างไรก็ดีเรื่องนี้<orgName>เดอะค็อปส์</orgName>คงยังพอสบายใจได้บ้างเมื่อทางหนังสือพิมพ์ไม่ได้มีหลักฐานหรือมีคำอ้างคำให้สัมภาษณ์จากใครดังนั้นเรื่องดังกล่าวก็อาจเป็นแค่ข่าวที่ถูกกุขึ้นเท่านั้นแต่เมื่อมีคนจุดเรื่องนี้ขึ้นมาทาง<orgName>แมนฯยูฯ</orgName>ก็อาจเก็บไปพิจารณาและการอ้างหรือแม้แต่สมมติว่าตอร์เรสย้ายไป<orgName>แมนฯยูฯ</orgName>ก็คงทำเอาแฟนหงส์แดงหงุดหงิดหรือกังวลไม่น้อย</p>
<p> ตั้งแต่ก่อนจบฤดูกาล<orgName>แมนฯยูฯ</orgName>ก็มีข่าวกับนักเตะอยู่บ้างและยิ่งหลังจากที่ตกลงขายโรนัลโดให้เรอัล มาดริดซึ่งจะทำให้พวกเขาน่าจะมีเงินเข้ามาให้จับจ่ายใช้สอยเต็มที่ถึง80ล้านปอนด์ก็ยิ่งมีข่าวกับนักเตะระดับท็อปของยุโรปมากขึ้นและชัดเจนขึ้นได้แก่คาริมเบนเซมาศูนย์หน้า<orgName>ลียง</orgName>,ซามูเอลเอโตดาวยิงผิวสีของ<orgName>บาร์เซโลนา</orgName>,แซร์ฆิโออาเกโรของ<orgName>แอตเลติโกมาดริด</orgName>,ดาวิดซิลวาของ<orgName>บาเลนเซีย</orgName>และฟรองก์ริเบรีมิดฟิลด์ริมเส้นของ<orgName>บาเยิร์นมิวนิก</orgName>ซึ่งรายหลังมีข่าวว่าโดน<orgName>ทีมเสือใต้</orgName>โก่งราคาถึง90ล้านปอนด์เลยทีเดียว แต่แชมป์พรีเมียร์ลีกคงไม่ยอมเสียค่าโง่จ่ายแพงให้กับนักเตะที่มีฝีเท้าไม่น่าจะถึง 3ใน4ของราคาป้ายด้วยซ้ำ</p>
<p> สำหรับเรื่องการย้ายทีมของโรนัลโดนั้น เซอร์อเล็กซ์เชื่อว่า<orgName>แมนฯยูฯ</orgName>ทำดีที่สุดแล้วในความพยายามที่จะรั้งตัวโรนัลโดไว้กับทีมให้ยาวนานที่สุดก่อนที่จะตัดสินใจปล่อยให้เขาได้ย้ายอย่างที่ต้องการ</p>
<p> โรนัลโดออกมาเผยความต้องการที่จะย้ายจากทีมแชมป์พรีเมียร์ลีก3สมัยซึ่งเป็นข่าวครึกโครมในช่วง2-3เดือนก่อนจะจบซีซั่นแต่ที่จริงแล้วปีก่อนเขาก็เคยพยายามที่จะย้ายไปเรอัลมาดริดแต่โดนเซอร์อเล็กซ์กล่อมอยู่หมัดให้ช่วยทีมต่อไปซึ่งก็น่าจะถึงเวลาตามที่พวกเขาอาจทำการตกลงกันเป็นการส่วนตัวจากครั้งนั้นเฟอร์กี้ยืนยันว่าเรื่องที่จะหวังให้นักเตะอยู่กับทีมต่อคงเป็นไปไม่ได้</p>
<p> "เขาต้องการย้ายทีมง่ายๆสั้นๆอย่างนั้น"เฟอร์กูศันกล่าว"เขาเกือบจะไปตั้งหลายครั้งแล้วทางสโมสรทำดีที่สุดแล้วในการรั้งตัวเขาไว้ได้นานขนาดนี้"</p>
<p> ส่วนมิดฟิลด์ว่าที่เจ้าของค่าตัวย้ายทีมสูงสุดในโลก80ล้านปอนด์ยืนยันว่าเขาไม่แคร์ว่าการกระทำของเขาจะทำให้หลายคนเกลียดแต่อย่างใดสิ่งที่เขาต้องการคือได้รับการจารึกในหน้าประวัติศาสตร์ของวงการฟุตบอล</p>
<p> "ผมชอบเมื่อโดนแฟนบอลโห่ผมชอบที่เห็นสายตาที่เกลียดชังของพวกเขาชอบที่จะได้ยินคำด่าแต่มันไม่ได้ทำให้ผมรู้สึกอะไรเลยจริงที่มีคนเกลียดหรือหมั่นไส้ผมเยอะแต่ก็น่าจะมีคนรักชอบผมมากกว่านั้นผมจะรู้สึกแย่ก็แค่ตอนที่ผมเล่นไม่ดีเท่านั้นแหละและโชคดีที่มันไม่ค่อยเกิดขึ้น".</p></body>
</news>
