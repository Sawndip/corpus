<teiHeader>
<fileDesc>
<titleStmt>
  <title>แฟนส่งเสียงรั้งตัวชาบี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=58136  </bibl>
</sourceDesc>
</fileDesc>
</teiHeader>
<news>
<headline>แฟนส่งเสียงรั้งตัวชาบี</headline>
<lead>ในกิจกรรมเอฟวรี ทีม นีดส์ เดอะ ทเวลฟ์ต แมน ที่ศูนย์การค้าเซ็นทรัลเวิลด์เมื่อวานนี้</lead>
<neck></neck>
<body><p>แฟนบอล<orgName>ลิเวอร์พูล</orgName>ทั้งชาว<orgName>ไทย</orgName>และชาวต่างชาตินับพันคนพร้อมใจส่งเสียงตะโกนเรียกชื่อ “ซาบี” เพื่อเรียกร้องให้ ซาบี อลองโซ ตัดสินใจค้าแข้งอยู่กับ<orgName>ทีมหงส์แดง</orgName>ต่อไป</p>
<p>อลองโซตอบเสียงเรียกของแฟนบอลด้วยรอยยิ้มเล็กๆ และสีหน้าประทับใจอย่างเห็นได้ชัด ก่อนยกมือไหว้พร้อมกล่าวว่า ขอบคุณครับทุกๆ คน สวัสดีไทยแลนด์ </p>
<p>“ตอบยากครับ ผมยังไม่ขอพูดดีกว่า” กองกลางชาว<orgName>สเปน</orgName>กล่าวเมื่อโดนยิงคำถามเรื่องอนาคตในถิ่นแอนฟิลด์ หลังตกเป็นข่าวกับ<orgName>เรอัล มาดริด</orgName> มานาน </p>
<p>นอกจากอลองโซแล้ว อัลเบิร์ต ริเอรา, ดาวิด เอ็นกอก และ เจย์ สเปียริง ยังเข้า ร่วมกิจกรรมดังกล่าวด้วย พร้อมประกาศว่าจะคว้าแชมป์พรีเมียร์ลีกมาให้กับแฟนๆ ให้ได้ </p>
<p>ในวันเดียวกัน เดิร์ก เคาต์ และ เคนนี ดัลกลิช เปิดคลินิกสอนฟุตบอลให้กับเด็กๆที่สนามกีฬาจุฬาลงกรณ์มหาวิทยาลัย </p>
<p>ด้าน เกล็น จอห์นสัน เปิดใจในงานแถลงข่าวว่า แสนเหลือเชื่อที่ได้พบแฟนบอลทุกหนทุกแห่ง แม้เพื่อนร่วมทีมจะบอกก่อนแล้วว่า ในประเทศไทยมีแฟนบอล<orgName>ลิเวอร์พูล</orgName>มากมาย</p></body>
</news>
