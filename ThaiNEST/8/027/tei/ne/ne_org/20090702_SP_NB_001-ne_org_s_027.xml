<teiHeader>
<fileDesc>
<titleStmt>
  <title>ไทยมีลุ้นเหรียญว่ายน้ำกับกรีฑา เย็นนี้ ในเอเชี่ยนยูธเกมส์ สิงคโปร์  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207020033&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>ไทย</orgName>มีลุ้นเหรียญว่ายน้ำกับกรีฑา เย็นนี้ ในเอเชี่ยนยูธเกมส์ สิงคโปร์</headline>
<lead>กีฬาเอเชี่ยนยูธเกมส์ ครั้งแรก ที่ประเทศสิงคโปร์ วันนี้ นักกีฬาไทยลงชิงเหรียญทองจากว่ายน้ำ กรีฑา โบว์ลิ่ง และยิงปืน โดยว่ายน้ำช่วงเช้าที่ผ่านมา เป็นการแข่งขันรอบคัดเลือก ว่ายฟรีสไตล์ 400 เมตร ชาย ปัญญาวีร์ สนทนา ฉลามหนุ่มดาวรุ่งของ<orgName>ไทย</orgName> ผ่านเข้ารอบชิงชนะเลิศเป็นอันดับที่ 6 จากทั้งหมด 17 คน ส่วนฟรีสไตล์ 400 เมตรหญิง เบญจพร ศรีพนมธร ก็ผ่านเข้ารอบชิงชนะเลิศเช่นกัน โดยจะลงสระชิงเหรียญทองเย็นนี้ เวลา 18.30 น. ขณะที่ผีเสื้อ 200 เมตรชายและหญิง ก็ชิงชนะเลิศเย็นนี้เช่นกัน</lead>
<neck></neck>
<body><p>ด้านโบว์ลิ่ง ชิง 2 เหรียญทอง ที่ออร์คิด คันทรี คลับ ช่วงเช้าแข่งขันประเภทหญิงคู่ เล่นทั้งหมด 6 เกม มีนักโยนโบว์ลงชิงชัย 18 คู่ โดยทีมไทยส่งนักกีฬาโบว์ลิ่ง 2คู่ / คู่แรก ณัฐพร สุวรรณนาวาสิทธิ์ กับ ภัทรภา เนาวนิรุทธ์ และญาณี แซ่เบ้ จับคู่ ธนาปรางค์ เสถียร ซึ่งขณะนี้อยู่ระหว่างการแข่งขันเกมสุดท้าย ส่วนช่วงบ่ายเป็นการแข่งขันประเภทชายคู่ <orgName>ทีมไทย</orgName>ส่งชิงเหรียญทอง 2 คู่ </p>
<p>สำหรับช่วงเย็นนี้ ทัพนักกีฬา<orgName>ไทย</orgName> มีลุ้นเหรียญจากสุเบญรัตน์ อินแสง ขว้างจักรหญิง และวิ่ง 400 เมตรทั้งชายและหญิง จาก เจ้าอ๋อม นิติพล ทองพูน และ น้องแต๊ก เบญจมาศ ยวดทอง ในเวลา 17.00 น.ตามเวลาท้องถิ่น </p>
<p>ด้านพลเอกยุทธศักดิ์ ศศิประภา ประธาน<orgName>คณะกรรมการโอลิมปิกแห่งประเทศไทย</orgName> เปิดเผยว่า ผลงานของนักกีฬา<orgName>ไทย</orgName>ครั้งนี้ ยังมีลุ้นอีกหลายชนิดกีฬา หลังจาก 2 วันที่ผ่านมา หลายรายการพลาดเหรียญรางวัลอย่างน่าเสียดาย ซึ่งนักกีฬาเยาวชน<orgName>ไทย</orgName> ยังด้อยประสบการณ์เมื่อเทียบกับนักกีฬาจากชาติอื่น จึงจำเป็นต้องปรับให้มีทัวร์นาเม้นต์แข่งขันมากขึ้น ซึ่งทั้งภาครัฐและเอกชนต้องร่วมมือกันสนับสนุนอย่างต่อเนื่อง </p></body>
</news>
