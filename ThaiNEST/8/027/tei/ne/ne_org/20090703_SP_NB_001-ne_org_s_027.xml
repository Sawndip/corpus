<teiHeader>
<fileDesc>
<titleStmt>
  <title>นักกีฬาวอลเลย์บอลชายหาดไทย เส้นทางสดใส ในเอเชี่ยนยูธเกมส์ ที่สิงคโปร์  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207030056&tb=N255207  </bibl>
</sourceDesc>
</fileDesc>
</teiHeader>
<news>
<headline>นักกีฬาวอลเลย์บอลชายหาด<orgName>ไทย</orgName> เส้นทางสดใส ในเอเชี่ยนยูธเกมส์ ที่สิงคโปร์</headline>
<lead>กีฬาเอเชี่ยนยูธเกมส์ ครั้งที่ 1 ที่ประเทศสิงคโปร์ วันที่ 4 ชิงชัยเหรียญทอง 20 เหรียญ ในส่วนของนักกีฬา<orgName>ไทย</orgName>ลงชิง 12 เหรียญ จากว่ายน้ำ 6 เหรียญ กรีฑา 5 เหรียญ ซึ่งจะลงชิงชนะเลิศช่วงเย็นวันนี้ เวลา 16.00 น. โดยทัพนักกีฬา<orgName>ไทย</orgName>มีลุ้นเหรียญทองเพิ่มอีกจากทั้งสองชนิดกีฬา ส่วนยิงปืนชิง 1 เหรียญทอง ประเภทปืนสั้นอัดลม หญิง ช่วงเช้าเป็นการแข่งขันรอบคัดเลือก <orgName>ไทย</orgName>ส่ง 2 นักแม่นปืนสาวน้อยลงชิง ภัทรสุดา โซสง่า และกนกกาญจน์ ไชยมงคล ซึ่งขณะนี้อยู่ระหว่างแข่งขันรอบคัดเลือก โดยมีนักแม่นปืนแข่งขันทั้งหมด 30 คน</lead>
<neck></neck>
<body><p>สำหรับวอลเลย์บอลชายหาด ทีมชาย<orgName>ไทย</orgName>ลงสนามที่ชายหาดเซนโตซ่า ซิโลโซพบกับ<orgName>ทีมมองโกเลีย</orgName> รอบ 16 ทีม ผลปรากฏว่า 2 นักตบลูกยางชายหาดของ<orgName>ไทย</orgName> ทศพล พวงประเสริฐ กับวรุฒิ ประสานอก อาศัยทักษะการเล่นที่เหนือกว่า เอาชนะขาดลอย 2 เซตรวด สกอร์ 21-19 และ 21-8 ผ่านเข้ารอบ 8 ทีมสุดท้ายไปพบกับ<orgName>โอมาน</orgName> ที่ชนะเจ้าภาพ<orgName>สิงคโปร์</orgName> 2-1 เซต หลังเกม 2 นักตบลูกยางชายหาด<orgName>ไทย</orgName> มั่นใจ ยังเก็บชัยชนะในนัดต่อไปได้แน่นอน </p>
<p>ขณะที่วอลเลย์บอลชายหาด ทีมหญิง เส้นทางค่อนข้างสดใส โดยเย็นนี้ จะพบกับ<orgName>ทีมญี่ปุ่น</orgName> ในรอบ 8 ทีม ซึ่งนายเพ็ชร พุฒซ้อน ผู้ฝึกสอนวอลเลย์บอลชายหาด<orgName>ไทย</orgName> บอกว่า จากที่ดูฟอร์มการเล่นของ<orgName>ญี่ปุ่น</orgName> ทำให้นักตบลูกยางชายหาดสาว<orgName>ไทย</orgName> มีโอกาสสูงในการผ่านเข้าสู่รอบ 4 ทีมสุดท้าย และน่าจะคว้าเหรียญรางวัลกลับไปฝากพี่น้องชาว<orgName>ไทย</orgName>ได้ </p>
<p>สรุปเหรียญรางวัลจนถึงขณะนี้ <orgName>ไทย</orgName>อยู่อันดับ 5 มี 2 เหรียญทอง และ 4 เหรียญเงิน ส่วนที่ 1 ยังเป็น<orgName>จีน</orgName> มี 13 เหรียญทอง ตามมาด้วย<orgName>เกาหลีใต้</orgName> 4 เหรียญทอง และที่ 3 <orgName>ญี่ปุ่น</orgName>มี 3 เหรียญทอง </p></body>
</news>
