<teiHeader>
<fileDesc>
<titleStmt>
  <title>กิเลนแค่เจ๊า อดนำไทยลีก เจ้าท่าฆ่าโลมา ศรีราชาหนีบ๊วย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090607/16021/%e0%b8%81%e0%b8%b4%e0%b9%80%e0%b8%a5%e0%b8%99%e0%b9%81%e0%b8%84%e0%b9%88%e0%b9%80%e0%b8%88%e0%b9%8a%e0%b8%b2%e0%b8%ad%e0%b8%94%e0%b8%99%e0%b8%b3%e0%b9%84%e0%b8%97%e0%b8%a2%e0%b8%a5%e0%b8%b5%e0%b8%81%e0%b9%80%e0%b8%88%e0%b9%89%e0%b8%b2%e0%b8%97%e0%b9%88%e0%b8%b2%e0%b8%86%e0%b9%88%e0%b8%b2%e0%b9%82%e0%b8%a5%e0%b8%a1%e0%b8%b2%e0%b8%a8%e0%b8%a3%e0%b8%b5%e0%b8%a3%e0%b8%b2%e0%b8%8a%e0%b8%b2%e0%b8%ab%e0%b8%99%e0%b8%b5%e0%b8%9a%e0%b9%8a%e0%b8%a7%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><orgName>กิเลน</orgName>แค่เจ๊า อดนำไทยลีก <orgName>เจ้าท่า</orgName>ฆ่า<orgName>โลมา</orgName> <orgName>ศรีราชา</orgName>หนีบ๊วย</headline>
<lead>แข้ง “<orgName>กิเลนผยอง</orgName>” <orgName>เมืองทองฯ ยูไนเต็ด</orgName> ทำได้แค่เสมอ “<orgName>สำเภามหาชัย</orgName>” <orgName>ทีทีเอ็ม สมุทรสาคร</orgName> 0-0 อดขึ้นนำจ่าฝูงลูกหนังไทยพรีเมียร์ลีก ขณะที่ “<orgName>สิงห์เจ้าท่า</orgName>” <orgName>การท่าเรือไทย เอฟซี</orgName> ได้ “ต้น” พิพัฒน์ ต้นกันยา เป็นฮีโร่ซัดประตูชัยดับ “<orgName>โลมาฟ้าขาว</orgName>” <orgName>พัทยา ยูไนเต็ด</orgName> ด้าน กัสโต้ ราอูล กอนซาเลซ หัวหอก<orgName>อาร์เจนไตน์</orgName>เหมายิง 2 ตุงให้“<orgName>บลูมาร์ลีน</orgName>” <orgName>ศรีราชา เอฟซี</orgName> ชนะ “<orgName>เจดีย์ใหญ่</orgName>” <orgName>นครปฐม เอฟซี</orgName> 2-0 หนีตำแหน่งบ๊วยได้สำเร็จ ส่วน “<orgName>เด็กเทพ</orgName>” <orgName>แบงค็อก ยูไนเต็ด</orgName> บุกเฉือน “<orgName>ตะหานน้ำ</orgName>” <orgName>ราชนาวี-ระยอง</orgName> 1-0</lead>
<neck>การแข่งขันฟุตบอลไทยพรีเมียรลีก เมื่อวันที่ 7 มิถุนายน ที่ผ่านมาเป็นเกมนัดที่ 13 ของฤดูกาล เกมคู่สำคัญ “<orgName>กิเลนผยอง</orgName>” <orgName>เมืองทองฯ ยูไนเต็ด</orgName> ทีมรองจ่าฝูงที่ต้องการ 3 แต้มเพื่อยึดตำแหน่งจ่าฝูงเปิดสนามธันเดอร์โดมพบ “<orgName>สำเภามหาชัย</orgName>” <orgName>ทีทีเอ็ม สมุทรสาคร</orgName> ทีมอันดับ 11 เกมนี้มีแฟนบอลเข้ามาชมกันจนล้นความจุของสนามจนเจ้าหน้าที่ต้องใช้เวลา เคลียร์อยู่นานทำให้เกมเล่นช้ากว่ากำหนดเดิมกว่า 10 นาที</neck>
<body><p>เขี่ยบอลเล่นมาทั้งสองทีมบุกใส่กันทันที นาที 13 เจ้าถิ่นได้ลุ้นก่อน เดนโก้ เซียก้า หลุดเดี่ยวเข้าไปยิงแต่ติดบล็อกนายประตูทีมเยือน ถัดไปนาที 35 <orgName>ทีทีเอ็มฯ</orgName>ได้ลุ้นบ้างแต่ลูกโหม่งของ ประดิษฐ์ ทวีไชย ไปชนคาน จบครึ่งแรกยัง 0-0 ครึ่งหลังนาที 64 เจ้าถิ่นส่ง ธีรศิลป์ แดงดา ศูนย์หน้า<orgName>ทีมชาติไทย</orgName>ที่เพิ่งหายเจ็บลงสนามเป็นครั้งแรกในรอบเกือบ 2 เดือน แต่ทั้งสองทีมก็ยิงกันไม่ได้ หมดเวลาเสมอกันไป 0-0 ทำให้<orgName>เมืองทองฯ</orgName>ยังเป็นแค่รองจ่าฝูงต่อไป</p>
<p>ที่สนามแพทสเตเดี้ยม (การท่าเรือฯ คลองเตย) “<orgName>สิงห์เจ้าท่า</orgName>” <orgName>การท่าเรือไทย เอฟซี</orgName> ทีมอันดับ 6 พบ “<orgName>โลมาฟ้าขาว</orgName>” <orgName>พัทยา ยูไนเต็ด</orgName> ทีมอันดับ 12 เกมครึ่งแรกท่าเรือได้บุกมากกว่า แต่พัทยาฯก็โต้กลับได้น่ากลัวบ่อยครั้ง ทว่าครึ่งแรกยังไม่มีสกอร์ ครึ่งหลังเกมยังสู้กันสนุกกระทั่งช่วงท้ายเกมนาที 86 กองเชียร์เจ้าถิ่นได้เฮกันสนามแทบแตกเมื่อ พิพัฒน์ ต้นกันยา มายิงประตูชัยให้<orgName>การท่าเรือไทย</orgName>ชนะไป 1-0 ขยับขึ้นไปอู่อันดับ 5</p>
<p>ที่สนามกีฬากลางจังหวัดระยอง “<orgName>ตะหานน้ำ</orgName>” <orgName>ราชนาวี-ระยอง</orgName> ทีมอันดับ 13 ต้อนรับการมาเยือนของ “<orgName>เด็กเทพ</orgName>” <orgName>แบงค็อก ยูไนเต็ด</orgName> ทีมอันดับ 3 ท่ามกลางบรรยากาศแฟนบอลเนื่องแน่นเต็มอัฒจันทร์ทั้งสองฝั่ง เปิดเกมเล่นมาถึงนาที 34 วุฒิพันธ์ พันธะลี เปิดลูกเตะมุมฝั่งซ้ายมาให้ วิทยา หมัดหลำ โฉบเข้าไปโขกตุงตาข่ายให้<orgName>แบงค็อกฯ</orgName>ออกนำ 1-0 ครึ่งหลังไม่มีการทำประตูได้อีก จบ 90 นาที<orgName>แบงค็อกฯ</orgName>บุกมาชนะ 1-0 เก็บเพิ่มเป็น 19 แต้มขยับไปอยู่อันดับ 6</p>
<p>ที่สนามสิรินธร “<orgName>บลูมาร์ลีน</orgName>” <orgName>ศรีราชา เอฟซี</orgName> ทีมบ๊วยพบ “<orgName>เจดีย์ใหญ่</orgName>” <orgName>นครปฐม เอฟซี</orgName> ทีมอันดับ 7 เขี่ยบอลมาเล่นได้แค่ 5 นาที ราอูล กัสโต้ ราอูล กอนซาเลซ หัวหอก<orgName>อาร์เจนติน่า</orgName>ยิงให้เจ้าถิ่นออกนำอย่างรวดเร็ว 1-0 ครึ่งหลัง<orgName>นครปฐม</orgName>พยายามบุกจะยิงคืนให้ได้ แต่ช่วงท้ายเกมมาพลาดทำลูกส้มหล่นให้ กัสโต้ ราอูล กอนซาเลซ มายิงประตูปิดท้ายในนาที 89 ให้ศรีราชนะ 2-0 แซง<orgName>จุฬา ยูไนเต็ด</orgName> ขึ้นมาเป็นรองบ๊วย</p>
<p>ด้านผลฟุตบอลดิวิชั่น 1 นัดที่ 11 ของฤดูกาล “<orgName>ขุนแผน</orgName>” <orgName>สุพรรณบุรี</orgName> แพ้ “<orgName>ปากน้ำโพ</orgName>” <orgName>นครสวรรค์</orgName> 0-1 ถือเป็นชัยชนะนัดแรกในฤดูกาลนี้นครสวรรค์ ผลอีกคู่ <orgName>ปตท.</orgName> เสมอ <orgName>ไทยฮอนด้า</orgName> 1-1</p>
<p>ส่วนผลฟุตบอลลีกภูมิภาค ดิวิชั่น 2 ภาคตะวันออกเฉียงเหนือ <orgName>นครพนม</orgName> เสมอ <orgName>มุกดาหาร</orgName> 1-1 <orgName>สุรินทร์</orgName> เสมอ <orgName>มหาสารคาม</orgName> 1-1 ภาคกลางและตะวันออก <orgName>ฉะเชิงเทรา</orgName> ชนะ <orgName>โรสเอเชีย</orgName>-<orgName>ปทุมธานี</orgName> 1-0 <orgName>สมุทรรปราการ</orgName> ชนะ <orgName>ราชบุรี</orgName> 1-0 <orgName>ลพบุรี</orgName> ชนะ <orgName>ประจวบ เอฟซี</orgName> 2-1</p></body>
</news>
