<teiHeader>
<fileDesc>
<titleStmt>
  <title>"กาก้า"เซ็น6ปีสถิติโลก!  ผู้ดีส่งเนวิลล์,เบ๊คส์บู๊-ด่ายับขาย"นิว"ผ่านอีเบย์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165164  </bibl>
</sourceDesc>
</fileDesc>
</teiHeader>
<news>
<headline>"กาก้า"เซ็น6ปีสถิติโลก!  ผู้ดีส่งเนวิลล์,เบ๊คส์บู๊-ด่ายับขาย"นิว"ผ่านอีเบย์</headline>
<lead>เป็นอันเสร็จสิ้นเรียบร้อยแล้วสำหรับ การย้ายตัวของ ริคาร์โด้ กาก้า ยอดกองกลาง<orgName>ทีมชาติ บราซิล</orgName> เมื่อได้ผ่านการตรวจร่างกายกับทาง<orgName>สโมสร เรอัล มาดริด</orgName> ผ่านลุล่วงไปเรียบร้อยแล้ว โดยจะเซ็นสัญญากับทาง <orgName>มาดริด</orgName> เป็นเวลาถึง 6 ปี และรับค่าเหนื่อยสัปดาห์ละ155,000 ปอนด์คาดค่าตัวในการย้ายครั้งนี้อยู่ที่ประมาณ 56ล้านปอนด์ หรือประมาณ 3,000ล้านบาท เลยทีเดียว</lead>
<neck></neck>
<body><p> โดยแพทย์<orgName>ทีมชุดขาว</orgName>และคณะตัวแทนจาก<orgName>เรอัล มาดริด</orgName> ที่ตามไปดูการตรวจร่างกายของ กาก้า ถึงที่ ได้ทำการตรวจร่างกายยอดดาวเตะวัย 27 ผ่านฉลุยไร้ปัญหาใดๆ โดยในตอนนี้เหลือเพียงแค่การโชว์เสื้อที่สโมสร ต่อหน้าแฟนบอลเท่านั้น </p>
<p> เจ้าของรางวัลนักเตะยอดเยี่ยมโลก และบัลลง ดอร์ ประจำปี 2007 ได้ออกมาเปิดใจเป็นครั้งแรกหลังจากย้ายมาร่วม<orgName>ทีม เรอัล มาดริด</orgName>ว่า "ผมไม่ได้ผิดหวังในความสัมพันธ์ระหว่างผมกับมิลาน ความต้องการของผมคืออยู่กับมิลาน แต่วิกฤตเศรษฐกิจได้ส่งผลกระทบสู่หลายสโมสร รวมถึงมิลาน หลังจากผมได้คุยกับบอร์ดบริหาร<orgName>มิลาน</orgName> และเราได้ข้อสรุปว่าสิ่งที่ดีที่สุดสำหรับทุกฝ่ายคือการขายผมออกไป ผมเข้าใจอย่างชัดเจนถึงสถานะของสโมสร และผมก็อยากขอบคุณ<orgName>มิลาน</orgName> และท่านประธานสโมสรเป็นอย่างมาก"</p>
<p>"ผมได้รับชัยชนะทุกอย่างที่ผมต้องการในฐานะผู้เล่นไปแล้ว และการย้ายทีมครั้งนี้คือแรงกระตุ้นครั้งใหม่สำหรับผม สโมสรต้องการความเสียสละครั้งนี้ และผมก็เข้าใจเป็นอย่างดี ผมไม่ต้องการตำหนิสโมสรในเรื่องนี้ ทุกอย่างที่ผมทำเพื่อ<orgName>มิลาน</orgName> เป็นการทำด้วยความสมัครใจ นับตั้งแต่วันที่ผมเดินทางมาถึงจนกระทั่งจากไป ผมสามารถเดินออกไปอย่างภาคภูมิใจ" ยอดเพลย์เมคเกอร์กล่าว ทิ้งท้าย </p>
<p> ทางด้าน <orgName>เดอะซัน</orgName> สื่อชื่อดังแห่ง<orgName>เกาะอังกฤษ</orgName> รายงานข่าวว่า ไมค์ แอชลี่ย์ ประธาน<orgName>สโมสร นิวคาลเซิ่ล</orgName> ทำเรื่องที่ไม่น่าเชื่อว่าจะเกิดกับทีมอย่าง<orgName>นิวคาลเซิ่ล</orgName> เมื่อเขาทำการประกาศขายสโมสรที่ตัวเองเป็นเจ้าของอยู่ผ่านทางเว็บไซต์ ประมูลชื่อดังอย่าง <orgName>อีเบย์</orgName> โดยที่ข้อความในการขายสโมสรนั้น ได้มีการโฆษณาชวนเชื่อว่ามีแฟนบอล 60,000 คนคอยสนับสนุนทีมทุกนัดในสนาม และมีการเปิดให้มีการซื้อโดยไม่มีการเปิดราคาขั้นต่ำแต่อย่างใด โดยได้มีแฟนบอลทีมคู่อริอย่าง<orgName>ซันเดอร์แลนด์</orgName>ได้เข้าไปหยามด้วยการประมูลด้วย เงินประมาณ 10ปอนด์ หรือ 500บาทเท่านั้น ซึ่งทางแฟนบอลของทีม สาลิกาดงถึงกับออกมาด่าการกระทำในครั้งนี้ของ แอชลี่ย์ ว่า เป็นพวกไร้สมองสิ้นดี</p>
<p>ส่วน เกมฟุตบอลโลกรอบ คัดเลือก คืนวันนี้ <orgName>ทีมชาติอังกฤษ</orgName> ที่มี คิวลงเตะกับทาง อันดอร่า โดยเกมนี้ทีม"<orgName>สิงโตคำราม</orgName>" จะทำการส่ง แกรี่ เนวิลล์ ที่ห่างหายจากทีมชาติไปนานกลับมาลงสนามอีกครั้ง เนื่องจากนัดนี้จะทำการพักตัว เกล็น จอห์นสัน แบ็กขวาตัวจริง ที่มีใบเหลืองคาดโทษอยู่ ไว้ใช้ในนัดต่อไปที่จะต้องเจอกับทาง<orgName>โครเอเชีย</orgName> รวมทั้งวันนี้จะไม่มี แกเร็ธ แบร์รี่ ที่ยิงได้1ประตูในเกมที่แล้ว ที่ติดโทษแบน ทำให้เดวิด เบ็คแฮม จะได้รับโอกาสลงสนามในฐานะตัวจริง ส่วน เวย์น รูนี่ย์ ศูนย์หน้าตัวความหวังของทีม ยังคงได้ลงเล่นต่อไป</p>
<p>พิพากษาลูกหนังโลก ตัดสินโดย บี แหลมสิงห์</p>
<p>โปรแกรมฟุตบอลวันพุธที่ 10 มิถุนายน</p>
<p># ฟุตบอลโลก 2010 รอบคัดเลือก โซนยุโรป</p>
<p>00.30 น. <orgName>ฟินแลนด์</orgName> - <orgName>รัสเซีย</orgName> <orgName>รัสเซีย</orgName> ต่อ เสมอควบครึ่ง วางเจ้าถิ่น</p>
<p>00.00 น. <orgName>ยูเครน</orgName> - <orgName>คาซัคสถาน</orgName> <orgName>ยูเครน</orgName>ต่อ สองลูก จะรองเหรอ</p>
<p>02.15 น. <orgName>อังกฤษ</orgName> - <orgName>อันดอร์ร่า</orgName> <orgName>อังกฤษ</orgName>ต่อ สี่ลูกครึ่ง รอเม็ดที่ 5</p>
<p>01.15 น. <orgName>หมู่เกาะแฟโร</orgName> - <orgName>เซอร์เบีย</orgName> <orgName>เซอร์เบีย</orgName>ต่อ สองลูก ต่อยาว</p>
<p>22.45 น. <orgName>มาซิโดเนีย</orgName> - <orgName>ไอซ์แลนด์</orgName> <orgName>มาซิโดเนีย</orgName>ต่อ ครึ่งลูก วัดเจ้าบ้าน</p>
<p>01.45 น. <orgName>เนเธอร์แลนด์</orgName> - <orgName>นอร์เวย์</orgName> <orgName>เนเธอร์แลนด์</orgName>ต่อ ลูกควบลูกครึ่ง ต่อดีกว่า</p>
<p># ฟุตบอลโลก 2010 รอบคัดเลือก โซนเอเชีย</p>
<p>17.00 น. <orgName>ออสเตรเลีย</orgName> - <orgName>บาห์เรน</orgName> <orgName>ออสเตรเลีย</orgName> ต่อ หนึ่งลูก ต้องต่อ</p>
<p>17.35 น. <orgName>ญี่ปุ่น</orgName> - <orgName>กาตาร์</orgName> <orgName>ญี่ปุ่น</orgName> ต่อ หนึ่งลูก เชียร์<orgName>ยุ่น</orgName></p>
<p>18.00 น. <orgName>เกาหลีใต้</orgName> - <orgName>ซาอุดิอาระเบีย</orgName> <orgName>เกาหลีใต้</orgName> ต่อ ป.ป. ต่อเจ้าบ้าน</p>
<p>21.30 น. <orgName>อิหร่าน</orgName> - <orgName>ยูเออี</orgName> <orgName>อิหร่าน</orgName>ต่อลูกครึ่งควบสอง ต่อดีกว่า</p>
<p># ฟุตบอลโลก 2010 รอบคัดเลือก โซนอเมริกาใต้</p>
<p>05.00 น. <orgName>เอกวาดอร์</orgName> - <orgName>อาร์เจนตินา</orgName> <orgName>อาร์เจนติน่า</orgName> ต่อครึ่งลูก ต่อไป</p>
<p>06.00 น. <orgName>โคลอมเบีย</orgName> - <orgName>เปรู</orgName> <orgName>โคลอมเบีย</orgName> ต่อลูกครึ่ง ต้องรอง</p>
<p>07.50 น. <orgName>บราซิล</orgName> - <orgName>ปารากวัย</orgName> <orgName>บราซิล</orgName>ต่อลูกควบลูกครึ่ง ต่อเหอะ</p>
<p>08.00 น. <orgName>เวเนซุเอล่า</orgName> - <orgName>อุรุกวัย</orgName> <orgName>อุรุกวัย</orgName> ต่อ ป.ป. ต่อโลด</p>
<p>08.00 น. <orgName>ชิลี</orgName> - <orgName>โบลิเวีย</orgName> <orgName>ชิลี</orgName> ต่อ ลูกครึ่ง รองดีกว่า</p></body>
</news>
