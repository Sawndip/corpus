<teiHeader>
<fileDesc>
<titleStmt>
  <title>พิธีเปิดกีฬาดาวรุ่งมุ่งยูธโอลิมปิกเกมส์ ครั้งแรก ที่สุพรรณบุรี ยิ่งใหญ่อลังการ  </title>
  <author>วินิดา สุขกาย  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206010233&tb=N255206&return=ok&news_headline=%be%d4%b8%d5%e0%bb%d4%b4%a1%d5%cc%d2%b4%d2%c7%c3%d8%e8%a7%c1%d8%e8%a7%c2%d9%b8%e2%cd%c5%d4%c1%bb%d4%a1%e0%a1%c1%ca%ec%20%a4%c3%d1%e9%a7%e1%c3%a1%20%b7%d5%e8%ca%d8%be%c3%c3%b3%ba%d8%c3%d5%20%c2%d4%e8%a7%e3%cb%ad%e8%cd%c5%d1%a7%a1%d2%c3  </bibl>
</sourceDesc>
</fileDesc>
</teiHeader>
<news>
<headline>พิธีเปิดกีฬาดาวรุ่งมุ่งยูธโอลิมปิกเกมส์ ครั้งแรก ที่สุพรรณบุรี ยิ่งใหญ่อลังการ</headline>
<lead>พิธีเปิดการแข่งขันกีฬาดาวรุ่งมุ่งยูธโอลิมปิกเกมส์ ครั้งที่ 1 ประจำปี 2552 ที่สนามกีฬากลางจังหวัดสุพรรณบุรีเสร็จสิ้นแล้วเมื่อสักครู่ที่ผ่านมา ท่ามกลางความประทับใจของผู้ชมรอบสนาม โดยเฉพาะการแสดง 3 ชุดที่ยิ่งใหญ่อลังการ เริ่มที่ชุด “สุพรรณบุรียินดีต้อนรับ” / “ระบำ 4 ภาค” และ “เยาวชนคนดีศรีสุพรรณ” มีนายชุมพล ศิลปอาชา รัฐมนตรีว่าการ<orgName>กระทรวงการท่องเที่ยวและกีฬา</orgName> เป็นประธาน</lead>
<neck></neck>
<body><p>สำหรับผลการแข่งขันวันแรก ยิมนาสติกศิลป์ บุคคลรวมอุปกรณ์หญิง แข่งกัน 4 อุปกรณ์ น้องเนย รมย์ธีรา เอมโอด จากสุโขทัย ดีกรีแชมป์กีฬานักเรียนนักศึกษาแห่งประเทศไทย คว้าเหรียญทอง ทำได้ 49.3 คะแนน เฉือนชนะเพื่อนร่วมทีม รวิวาร หมวกโตนด ที่ทำได้ 49 คะแนน และเหรียญทองแดงเป็นของ<orgName>กรุงเทพฯ</orgName>// ขณะที่ประเภทบุคคลรวมอุปกรณ์ชายแข่ง 6 อุปกรณ์ วีณา โชคเผ่าอำไพ หนุ่มเจ้าถิ่น<orgName>เมืองขุนแผน</orgName> เจ้าของราชายิมนาสติกที่คว้าคนเดียว 7 เหรียญทองในกีฬาเยาวชนแห่งชาติครั้งล่าสุด ยังโชว์ลีลายอดเยี่ยม ได้เหรียญทองตามคาด ทำได้ 77.4 คะแนน /เหรียญเงิน จามร พรมณี ของ<orgName>ชัยภูมิ</orgName>และเหรียญทองแดงเป็นของ<orgName>สมุทรสาคร</orgName> </p>
<p>ด้าน ยูโดชาย รุ่นน้ำหนักมากกว่า 55 กิโลกรัมชาย รอบชิงชนะเลิศ นักทุ่มเจ้าภาพ เกษมสันต์ ก่อกำลัง ไม่ทำให้แฟนๆรอบสนามผิดหวัง คว้าเหรียญทอง หลังเอาชนะ เคชวัตร สารีอาจ จาก<orgName>จังหวัดชลบุรี</orgName> //ส่วนรุ่นน้ำหนักไม่เกิน 42 กิโลกรัมหญิง เหรียญทองเป็นของศรีสะเกษ จากลีลาการทุ่มของเกษรา เศษไธสง ที่ชนะ สุชาดา สุขเลี้ยง จาก<orgName>จังหวัดตรัง</orgName> </p>
<p>สรุปเหรียญทองวันแรก อันดับ 1 <orgName>ศรีสะเกษ</orgName> มี 2 ทอง 1 เงิน 1 ทองแดง / อันดับ 2 <orgName>สุพรรณบุรี</orgName> 2 ทอง 2 ทองแดง /ที่ 3 <orgName>สุโขทัย</orgName> 1 ทองและ 1 เงิน //แล<orgName>ะพิษณุโลก</orgName> 1 ทอง , 1 ทองแดง ส่วนวันพรุ่งนี้(2 มิย.)ชิงชัยกัน 35 เหรียญทอง เริ่มจากกรีฑา ไตรกีฬา เทควันโด ยกน้ำหนัก ยิงปืน ยิมนาสติก และยูโด </p></body>
</news>
