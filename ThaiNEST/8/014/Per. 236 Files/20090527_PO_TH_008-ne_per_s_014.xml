<teiHeader>
<fileDesc>
<titleStmt>
  <title>'สุเมธ'พร้อมเข้าพท.ลั่นบารมีไม่ถึง หน.พรรค  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8866  </bibl>
</sourceDesc>
</fileDesc>
</teiHeader>
<news>
<headline>'<persName><forename>สุเมธ</forename></persName>'พร้อมเข้าพท.ลั่นบารมีไม่ถึง หน.พรรค</headline>
<lead>"<persName><forename>สุเมธ</forename> <surname>โพธิ์มณี</surname></persName>"ผู้ทรงคุณพิเศษสำนักงานปลัดกระทรวงกลาโหมพร้อมลาออกเข้าสังกัดเพื่อไทย เล่นการเมือง ชี้บารมีไม่ถึงนั่งหัสหน้าพรรค แต่ไม่ขัดหาก "<persName><forename>ทักษิณ</forename></persName>-เพื่อไทย" เห็นด้วย</lead>
<neck></neck>
<body><p>วันนี้ (27 พ.ค.)<persName><roleName>พล.อ.อ.</roleName><forename>สุเมธ</forename> <surname>โพธิ์มณี</surname></persName> ผู้ทรงคุณพิเศษสำนักงานปลัดกระทรวงกลาโหม กล่าวถึงที่มีชื่อถูกเสนอเป็นแคนดิเดตหัวหน้าพรรคเพื่อไทยว่า มีคนที่มีบารมีกว่าตนจำนวนมาก แต่ตนพร้อมที่จะทำงานช่วยพรรคเพื่อไทยทุกอย่าง และจะให้เป็นอะไรก็ได้ทั้งนั้น แต่หัวหน้าพรรคคิดว่ายังไม่มีบารมี เพราะตนเพิ่งเข้ามาเล่นการเมืองได้ไม่นาน เมื่อถามว่า พร้อมเล่นการเมืองเต็มตัว <persName><roleName>พล.อ.อ.</roleName><forename>สุเมธ</forename></persName> กล่าวว่า ตนมีความตั้งใจ เพราะถูกการเมืองเล่นงานมาตลอด ซึ่งตนจะเกษียณอายุราชการในเดือนตุลาคมนี้ หากเกษียณก็พร้อมที่จะเล่นการเมือง แต่หากมีความจำเป็นต้องลาออกจากราชการก่อนก็ต้องลาออก ตนพร้อมเข้าไปช่วยงานทุกเมื่อ ขณะนี้เหลืออายุราชการเพียง 4 เดือน หาก <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี ให้ไปช่วยงานในพรรคก็พร้อมลาออกทันที</p>
<p>ผู้สื่อข่าวถามว่า พร้อมที่จะเป็นหัวหน้าพรรคเพื่อไทยตามที่มีกระแสข่าว <persName><roleName>พล.อ.อ.</roleName><forename>สุเมธ</forename></persName> กล่าวว่า แล้วแต่ <persName><roleName>พ.ต.ท.</roleName><forename>ทักษิณ</forename></persName> และพรรคเพื่อไทย จะเห็นด้วย ทั้งนี้ ตนพร้อมทำงานช่วยพรรคเพื่อไทย แต่คิดว่าบารมียังไม่ถึง อย่างไรก็ตาม ยังไม่ได้คุยกับ <persName><roleName>พ.ต.ท.</roleName><forename>ทักษิณ</forename></persName> และขณะนี้พรรคเพื่อไทยยังไม่มาทาบทาม แต่ยังไงตนพร้อมที่จะช่วย <persName><roleName>พ.ต.ท.</roleName><forename>ทักษิณ</forename></persName> เพราะคิดว่าท่านเป็นคนดี</p>
<p><persName><roleName>พล. อ.อ.</roleName><forename>สุเมธ</forename></persName> กล่าวว่า แนวทางการทำงานของพรรคเพื่อไทย ถือเป็นแนวทางที่เหมาะสมกับสถานการณ์บ้านเมืองในปัจจุบัน และตนก็ชื่นชอบเป็นการส่วนตัวอยู่แล้ว เพราะตั้งแต่ <persName><roleName>พ.ต.ท.</roleName><forename>ทักษิณ</forename></persName> ดำรงตำแหน่งนายกรัฐมนตรี ก็สร้างผลงานให้กับประเทศชาติมากมาย จนทำให้ประเทศชาติมีชื่อเสียงขึ้นมาเรื่อย ๆ แต่ตอนนี้ประเทศชาติกำลังอยู่ในช่วงวิกฤติหลายด้าน ทำให้ประเทศชาติอยู่ในสภาพที่แย่ลง�ประเทศไทยเคยเป็นประเทศนัมเบอร์วันในแถบ อาเซียน แต่หลังจากที่เกิดเหตุการณ์ปฏิวัติรัฐประหารเมื่อวันที่ 19 ก.ย.2549 ที่ผ่านมา ทำให้ประเทศชาติเสื่อมโทรมลงไปเยอะ ดังนั้น หากผมสามารถช่วยได้ก็อยากจะเข้าไปช่วยในการแก้ไขปัญหาให้บ้านเมืองดีขึ้น� <persName><roleName>พล.อ.อ.</roleName><forename>สุเมธ</forename></persName> กล่าว เมื่อถามว่า มีการพูดคุยกับเพื่อนร่วมรุ่นเตรียมทหารรุ่น 10 หรือไม่ <persName><roleName>พล.อ.อ.</roleName><forename>สุเมธ</forename></persName> กล่าวว่า พูดคุยกันตลอด ซึ่งทุกคนยินดีที่จะให้ความช่วยเหลือกัน ทั้งคนที่อยู่ในราชการและจะเกษียณอายุราชการ เพราะเพื่อนทุกคนเห็นพ้องกันว่า <persName><roleName>พ.ต.ท.</roleName><forename>ทักษิณ</forename></persName> เป็นคนดี เราพร้อมที่จะช่วยงานท่าน</p></body>
</news>
