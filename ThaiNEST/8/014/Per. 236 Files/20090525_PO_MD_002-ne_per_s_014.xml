<teiHeader>
<fileDesc>
<titleStmt>
  <title>กรณ์นำทีมแจงพ.ร.ก.กู้เงิน คาดศาลรธน.วินิจฉัยพรุ่งนี้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 18:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058558  </bibl>
</sourceDesc>
</fileDesc>
</teiHeader>
<news>
<headline><persName><forename>กรณ์</forename></persName>นำทีมแจงพ.ร.ก.กู้เงิน คาดศาลรธน.วินิจฉัยพรุ่งนี้</headline>
<lead></lead>
<neck></neck>
<body><p>รายงานข่าวจากศาลรัฐธรรมนูญ แจ้งว่าในการพิจารณาคำร้องของประธานรัฐสภา ที่ส่งคำร้องของส.ส.ฝ่ายค้าน เข้าชื่อกันตามรัฐธรรมนูญ มาตรา 185 เพื่อขอให้คณะตุลาการศาลรัฐธรรมนูญพิจารณาวินิจฉัยว่า การออกพ.ร.ก.ให้อำนาจกระทรวงการคลัง กู้เงินเพื่อฟื้นฟูเศรษฐกิจ กรอบวงเงิน 4 แสนล้านบาท ขัดหรือแย้งกับรัฐธรรมนูญมาตรา 184 หรือไม่นั้น หลังจากคณะตุลาการฯเปิดโอกาสให้ทั้ง 2 ฝ่าย ยื่นเอกสารชี้แจงเพิ่มเติม เมื่อวานนี้ ( 25 พ.ค.) และให้คู่กรณีมาชี้แจงด้วยวาจาในวันนี้( 26 พ.ค) คณะตุลาการฯ ก็จะพิจารณาใน 2 ประเด็นว่า กระบวนการออกพ.ร.ก.ดังกล่าว ชอบด้วยรัฐธรรมนูญหรือไม่ และเนื้อหาของ พ.ร.ก.ชอบตามรัฐธรรมนูญ มาตรา 184 หรือไม่ ซึ่งหากข้อเท็จจริงกับข้อกฎหมายไม่ซับซ้อนมาก คาดว่าจะสามารถวินิจฉัยได้ในวันที่ 27 พ.ค.นี้</p>
<p>ด้าน<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี กล่าวถึงกรณีจะต้องเข้าชี้แจงต่อศาลรัฐธรรมนูญ ถึงการออกพ.ร.ก.กู้เงินจากต่างประเทศว่า วันนี้ (26 พ.ค.) <persName><roleName>นาย</roleName><forename>กรณ์</forename> <surname>จาติกวณิช</surname></persName> รมว.คลัง จะเดินทางไปชี้แจงต่อศาลรัฐธรรมนูญ จะมีเจ้าหน้าที่กระทรวง และเจ้าหน้าที่กฤษฎีการ่วมชี้แจงด้วย ขณะนี้คำชี้แจงที่เป็นลายลักษณ์อักษรนั้น ตนเองได้ดูแล้วในส่วนของผู้ที่เกี่ยวข้อง เพื่อเตรียมความพร้อม</p>
<p>เมื่อถามว่านายกฯ จะเดินทางไปชี้แจงด้วยหรือไม่<persName><roleName>นาย</roleName><forename>อภิสิทธิ์</forename></persName> กล่าวว่า ที่จริงได้สอบถามประเด็นไป แต่เข้าใจว่า ศาลต้องการให้ผู้เกี่ยวข้องโดยตรงคือทางกระทรวงการคลัง และมุมในแง่กฎหมาย หากมีอะไรเพิ่มเติมก็ยินดีให้คำชี้แจง</p>
<p>เมื่อถามว่ามั่นใจในคำชี้แจงของรัฐบาลหรือไม่ <persName><roleName>นาย</roleName><forename>อภิสิทธิ์</forename></persName> กล่าวว่ามั่นใจด้วยเหตุผล และการวินิจฉัยที่เป็นแนวในอดีต คิดว่าทุกอย่างเป็นไปตามเงื่อนไขรัฐธรรมนูญอยู่แล้ว ตนยังมั่นใจว่า การตัดสินใจทั้งหมดรอบคอบเพราะดูกันหลายครั้ง น่าจะมีความชัดเจน และคำชี้แจงได้สะท้อนเรื่องเหล่านี้ทั้งหมด เมื่อถามว่า ระหว่างที่ต้องรอคำตัดสินของศาลจะทำอะไรต่อไป <persName><roleName>นาย</roleName><forename>อภิสิทธิ์</forename></persName> กล่าวว่า ทางกระทรวงการคลัง ต้องเตรียมการเรื่องการออกพันธบัตรรัฐบาลหรืออะไรก็แล้วแต่</p></body>
</news>
