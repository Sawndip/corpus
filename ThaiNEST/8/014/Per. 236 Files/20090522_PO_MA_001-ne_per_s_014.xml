<teiHeader>
<fileDesc>
<titleStmt>
  <title>"ชาญชัย"เจอสอบซุกทรัพย์สิน คู่กรณีอ้างพฤติกรรมน่าสงสัย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03220552&sectionid=0133&day=2009-05-22  </bibl>
</sourceDesc>
</fileDesc>
</teiHeader>
<news>
<headline>"<persName><forename>ชาญชัย</forename></persName>"เจอสอบซุกทรัพย์สิน คู่กรณีอ้างพฤติกรรมน่าสงสัย</headline>
<lead>"<persName><forename>สมคิด</forename> <surname>หอมเนตร</surname></persName>"นักวิชาการอิสระ ยื่นคำร้องต่อ ป.ป.ช. สอบ"<persName><forename>ชาญชัย</forename> <surname>ชัยรุ่งเรือง</surname></persName>" รมว.อุตสาหกรรม และ หน.พรรคเพื่อแผ่นดิน กรณีแจ้งทรัพย์สินเป็นเท็จ ชี้ให้สัมภาษณ์เองเป็นเจ้าของ ม.กรุงเทพธนบุรี แต่ในบัญชีกลับไม่แจ้ง ปัดไม่ใช่พวกเดียวกันกลุ่ม 12</lead>
<neck></neck>
<body><p>เมื่อวันที่ 21 พฤษภาคม ที่สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) <persName><roleName>นาย</roleName><forename>สมคิด</forename> <surname>หอมเนตร</surname></persName> นักวิชาการอิสระ ได้เดินทางมายื่นหนังสือต่อคณะกรรมการ ป.ป.ช.เพื่อขอให้ตรวจสอบบัญชีทรัพย์สิน<persName><roleName>นาย</roleName><forename>ชาญชัย</forename> <surname>ชัยรุ่งเรือง</surname></persName> รมว.อุตสาหกรรม และหัวหน้าพรรคเพื่อแผ่นดิน เนื่องจากสงสัยว่าแจ้งบัญชีทรัพย์สินอันเป็นเท็จ โดย<persName><roleName>นาย</roleName><forename>สมคิด</forename></persName>อ้างบทสัมภาษณ์ของ<persName><roleName>นาย</roleName><forename>ชาญชัย</forename></persName>ในหนังสือพิมพ์ฉบับหนึ่งที่ระบุว่า เป็นเจ้าของมหาวิทยาลัยกรุงเทพธนบุรี แต่จากการตรวจสอบบัญชีทรัพย์สินและหนี้สินที่<persName><roleName>นาย</roleName><forename>ชาญชัย</forename></persName>ยื่นต่อ ป.ป.ช. เมื่อเข้ารับตำแหน่งรัฐมนตรี วันที่ 22 ธันวาคม 2551 กลับไม่พบรายการดังกล่าว</p>
<p>"ผมไปตรวจสอบเรื่องนี้แล้วพบว่า คนที่ได้รับใบอนุญาตของมหาวิทยาลัยดังกล่าวเป็นชื่อ<persName><roleName>นาง</roleName><forename>บังอร</forename> <surname>ชัยรุ่งเรือง</surname> <surname>เบญจาธิกุล</surname></persName> ซึ่งเป็นคนที่<persName><roleName>นาย</roleName><forename>ชาญชัย</forename></persName>พาออกงานหลายครั้ง หลังหย่าขาดจากภรรยาเก่า จึงสงสัยว่า<persName><roleName>นาย</roleName><forename>ชาญชัย</forename></persName>อาจจะปกปิดทรัพย์สิน โดยอาจฝากไว้ในชื่อของ<persName><roleName>นาง</roleName><forename>บังอร</forename></persName>ก็ได้ ผมได้มอบเอกสารคำวินิจฉัยของศาลฎีกาแผนกคดีอาญาของผู้ดำรงตำแหน่งทางการเมือง กรณี<persName><roleName>นาย</roleName><forename>รักเกียรติ</forename> <surname>สุขธนะ</surname></persName> อดีต รมว.สาธารณสุข ซึ่งถูกตัดสินจำคุกเป็นเวลา 15 ปี จากกรณีทุจริตโครงการจัดซื้อยาและเวชภัณฑ์ของกระทรวงสาธารณสุข ซึ่ง<persName><roleName>นาย</roleName><forename>รักเกียรติ</forename></persName>ได้นำทรัพย์สินไปฝากไว้ในบัญชีของคนใกล้ชิด ไม่ว่าจะเป็นภรรยา บุตรสาว และเลขานุการส่วนตัว เพื่อประกอบการพิจารณาของ ป.ป.ช.ด้วย" <persName><roleName>นาย</roleName><forename>สมคิด</forename></persName>กล่าว</p>
<p>เมื่อถามว่าเหตุใดจึงเจาะจงตรวจสอบ<persName><roleName>นาย</roleName><forename>ชาญชัย</forename></persName> <persName><roleName>นาย</roleName><forename>สมคิด</forename></persName>กล่าวว่า เพราะตนเห็นว่าการกระทำของ<persName><roleName>นาย</roleName><forename>ชาญชัย</forename></persName>ไม่ถูกกฎหมาย ทำให้ประชาชนได้รับผลกระทบ เมื่อถามว่า ขณะนี้กลุ่ม<persName><roleName>นาย</roleName><forename>ชาญชัย</forename></persName>มีความขัดแย้งกับกลุ่ม 12 ของ <persName><roleName>พล.ต.อ.</roleName><forename>ประชา</forename> <surname>พรหมนอก</surname></persName> อยู่ จึงสงสัยว่าเป็นเครื่องมือของกลุ่ม 12 หรือไม่ <persName><roleName>นาย</roleName><forename>สมคิด</forename></persName>กล่าวว่า แม้จะเป็นชาวอุดรธานี เหมือน <persName><roleName>พล.ต.อ.</roleName><forename>ประชา</forename></persName> แต่ก็ไม่มีส่วนเกี่ยวข้องกัน ขอยืนยันว่าไม่ได้รับงานกลุ่ม 12 มาเล่นงาน<persName><roleName>นาย</roleName><forename>ชาญชัย</forename></persName>อย่างแน่นอน</p>
<p>ทั้งนี้ <persName><roleName>นาย</roleName><forename>สมคิด</forename></persName>ถือเป็นผู้ที่ตรวจสอบการทำงานของกระทรวงอุตสาหกรรม ในยุค<persName><roleName>นาย</roleName><forename>ชาญชัย</forename></persName>เป็นพิเศษ ซึ่งก่อนหน้านี้ เคยยื่นขอให้ศาลปกครองกลางยกเลิกการออกประกาศคำสั่งให้พืชสมุนไพร 13 ชนิดเป็นวัตถุอันตราย และขอให้ป.ป.ช.ไต่สวนการออกประกาศคำสั่งดังกล่าวว่าชอบด้วยกฎหมายหรือไม่ รวมถึงกรณีที่กระทรวงอุตสาหกรรมถอดสารซัลเฟอร์ออกจากบัญชีวัตถุอันตรายด้วย</p></body>
</news>
