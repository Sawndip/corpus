<teiHeader>
<fileDesc>
<titleStmt>
  <title>"40ส.ว.-ภาคปชช."เดิมพันรถเมล์4พันคันไม่ล้ม-รัฐบาลล้มแน่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14571/40%e0%b8%aa.%e0%b8%a7.%e0%b8%a0%e0%b8%b2%e0%b8%84%e0%b8%9b%e0%b8%8a%e0%b8%8a.%e0%b9%80%e0%b8%94%e0%b8%b4%e0%b8%a1%e0%b8%9e%e0%b8%b1%e0%b8%99%e0%b8%a3%e0%b8%96%e0%b9%80%e0%b8%a1%e0%b8%a5%e0%b9%8c4%e0%b8%9e%e0%b8%b1%e0%b8%99%e0%b8%84%e0%b8%b1%e0%b8%99%e0%b9%84%e0%b8%a1%e0%b9%88%e0%b8%a5%e0%b9%89%e0%b8%a1%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%a5%e0%b9%89%e0%b8%a1%e0%b9%81%e0%b8%99%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"40ส.ว.-ภาคปชช."เดิมพันรถเมล์4พันคันไม่ล้ม-รัฐบาลล้มแน่</headline>
<lead>40 ส.ว.เปิดเวทีชำแหละโครงการเช่ารถเมล์ 4,000 คัน ย้ำตั้งโครงการเพื่อสะสมเสบียงรับเลือกตั้ง เรียกร้องรัฐบาล"<persName><addName>มาร์ค</addName></persName>"อย่ายอม ขณะที่ภาคปชช.ยันปชช.ไม่ได้กินแกลบ คนบุรีรัมย์ตั้งคำถามรมว.คมนาคมแต่ก่อนไม่มีอะไร พอมาเป็นนักการเมืองกลับรวยมหาศาล</lead>
<neck></neck>
<body><p>เมื่อเวลา 09.35 น.วันที่ 27 พ.ค. คณะกรรมาธิการการพัฒนาการเมืองและการมีส่วนร่วมของประชาชน ร่วมกับคณะกรรมาธิการสิทธิมนุษยชน สิทธิเสรีภาพและการคุ้มครองผู้บริโภค วุฒิสภา ได้จัดเสวนา “คำถามของประชาชน กับรถเมล์ NGV 4,000 คัน” โดยได้เปิดให้ประชาชนและกลุ่มองค์กรต่างๆ วิพากษ์วิจารณ์และเสนอความคิดเห็น อาทิ กลุ่มเครือข่ายป้องกันและปราบปรามการทุจริตภาคประชาชน ตัวแทนจากสมาพันธ์รัฐวิสาหกิจสัมพันธ์(สรส.) สหภาพองค์กรขนส่งมวลชนกรุงเทพ(ขสมก.) สำนักงานตรวจเงินแผ่นดิน(สตง.) โดยผู้เข้าร่วมเสวนาทั้งหมดเห็นเป็นเอกฉันท์ว่า รัฐบาลไม่ควรปล่อยให้โครงการดังกล่าวผ่านความเห็นชอบจาก ครม.</p>
<p><persName><roleName>นาย</roleName><forename>ไพบูลย์</forename> <surname>ซำศิริพงษ์</surname></persName> ส.ว.ปทุมธานี ประธานคณะกรรมาธิการพัฒนาการเมืองฯ กล่าวว่า ได้คัดค้านโครงการดังกล่าวมาตั้งแต่แรกแล้วเพราะเห็นว่าเสนอราคาที่สูงเกินจริงมากไป การนำเงินภาษีประชาชนขนาดนั้นไปเช่า แทนที่จะเป็นการจัดซื้อเพื่อให้รถตกเป็นมรดกแผ่นดิน เป็นเรื่องไม่ถูกต้อง หากรัฐบาลยังมุ่งมั่นจะเอาให้ได้ก็เป็นห่วง ครม.ทั้งคณะ อาจถูกประชาชนจำนวน 2 หมื่นคนเข้าชื่อยื่นถอดถอนให้พ้นจากตำแหน่งได้</p>
<p><persName><roleName>นาย</roleName><forename>ไพบูลย์</forename> <surname>นิติตะวัน</surname></persName> ส.ว.สรรหา แกนนำกลุ่ม 40 ส.ว. กล่าวว่า ไม่ใช่เฉพาะแค่กลุ่ม 40 ส.ว.เท่านั้นที่ไม่เห็นด้วย แต่ได้จากการสอบถามส.ว.ทั้ง 150 คนแล้วก็ไม่มีใครเห็นด้วยกับโครงการนี้ ส.ว.ทุกคนจะร่วมกันตรวจสอบ และโครงการนี้จะเป็นเครื่องพิสูจน์ หากครม.ให้ผ่านก็ถือว่าการทำหน้าที่ของส.ว.ล้มเหลว และหากประชาชนเข้าชื่อยื่นถอดถอนมาเชื่อว่า ส.ว.ทุกคนจะทำเรื่องนี้ให้เป็นประวัติศาสตร์แน่นอน</p>
<p>ด้าน<persName><roleName>นาย</roleName><forename>สมชาย</forename> <surname>แสวงการ</surname></persName> ส.ว.สรรหา กลุ่ม 40 ส.ว. ประธานคณะกรรมาธิการสิทธิมนุษยชนฯ กล่าวว่า โครงการนี้เป็นจุดเริ่มต้นที่จะเปลี่ยน ขสมก.จากองค์กรรัฐวิสาหกิจ แปลงสภาพไปสู่การเป็นบริษัทของเอกชนผู้ให้เช่ารถเมล์ ซึ่งตัวเลขงบประมาณก็ผิดปกติชัดเจน โดยข้อมูลจากสันติบาลพบว่ามีผลประโยชน์ไปตกในกระเป๋าผู้เกี่ยวข้องถึงคันละ 1.5-2 ล้านบาท ลองเอาไปคูณ 4 พันคันดู โครงการนี้ไม่มีอะไรนอกจากเข้ามาถอนทุน คนที่เป็นนอมินีก็ต้องทำตามที่นายสั่ง เพื่อเตรียมพร้อมสำหรับการเลือกตั้ง พรรคประชาธิปัตย์และนายกฯเองก็รู้ดีอยู่แล้วว่าอีกไม่นานก็ต้องยุบสภา หากยังไม่เข้าในสถานภาพนี้ก็สมควรถูกยื่นถอดถอน แล้วกลับไปเป็นฝ่ายค้านเหมือนเดิม และคราวนี้จะยาวนานมาก ดังนั้นนายกฯต้องยืนอยู่ข้างผลประโยชน์ประชาชน สำหรับขสมก.เองก็ต้องแสดงพลังให้ชัดเจนและเข้มแข็งว่าไม้เอาด้วย แล้วประชาชนจะกลับมาศรัทธาท่านเหมือนเดิม</p>
<p><persName><roleName>นาย</roleName><forename>วรินทร์</forename> <surname>เทียมจรัส</surname></persName> ส.ว.สรรหา กล่าวว่า ฝากถามถึงรัฐบาลสั้นๆว่า ขสมก. จะปลดระวางรถจำนวนกี่คัน และมีแผนการปลดระวางอย่างไร และผู้ได้รับสัมปทานได้มีการขยายเส้นทางเอง ขสมก.ก็มีสัญญารถร่วมเกี่ยวกับการขยายเส้นทาง ซึ่งสามารถยกเลิกสัมปทานได้ ขสมก.ได้ใส่ใจเรื่องนี้หรือไม่ นอกจากนี้ขสมก.เคยถามกระทรวงมหาดไทยซึ่งเป็นผู้หยิบงานนี้ขึ้นมา ซึ่งเป็นโครงการทุจริตโดยเจตนา มีความผิดทางอาญา เรื่องนี้มีใครคิดจะดำเนินการกับคนกลุ่มนี้หรือไม่ เพราะเจตนาเอาเงินภาษีประชาชนไปใช้เกินความจำเป็น</p>
<p><persName><roleName>น.ส.</roleName><forename>รสนา</forename> <surname>โตสิตระกูล</surname></persName> ส.ว.สรรหา ประธานคณะกรรมาธิการฯ กล่าวว่า ไม่เห็นด้วยกับโครงการนี้ อยากให้ กทม.และ ขสมก. ควรทำงานร่วมกันในการเลือกเส้นทางใหม่ ไม่ใช่ ขสมก.ออกมาทำเพียงฝ่ายเดียว และควรให้ชาวบ้านมีส่วนร่วมเพื่อตอบสนองการใช้ของประชาชน สำหรับการเช่ารถทั้ง 4 พันคันนี้เชื่อว่ามีค่าคอมมิชชั่นแน่นอน จึงอยากถามว่าพวกคุณได้กันกี่เปอร์เซ็นต์ จากการพูดคุยกับประชาชนมา ขณะนี้เขาเอือมระอา ขนาดเด็กยังรู้เลยว่าโครงการเช่าครั้งนี้ทำไปไม่มีประโยชน์ แต่นักการเมืองเขาได้ประโยชน์ จึงพยายามและดื้อจะให้เกิดโครงการนี้ให้ได้</p>
<p>"อยากฝากถึงนายกฯว่า หลายครั้งที่มักจะบอกว่าเรื่องนี้ 2 อาทิตย์ค่อยมาทบทวนใหม่ หากเรื่องยังมารอ 2 อาทิตย์แล้วมีการจัดซื้อต่อ ก็จะสร้างความเสียให้ชาติอย่างมาก ดังนั้นประชาชนอย่ายอม เรามีสิทธิทักท้วงและห้ามได้ เพราะเป็นเงินภาษีของพวกเรา อย่าคิดว่าประชาชนไม่รู้ว่าพวกคุณได้ค่าคอมมิชชั่น ประชาชนไม่ได้กินแกลบ แต่หากต้องการซื้อก็ขอให้ซื้อและผลิตในไทย"<persName><roleName>น.ส.</roleName><forename>รสนา</forename></persName>  ระบุ</p>
<p>ส.ว.สรรหา ผู้นี้กล่าวอีกว่า พวกเราเข้าใจว่ารัฐบาลต้องอาศัยองค์ประกอบพรรคร่วมค้ำยัน แต่ขณะนี้บ้านเมืองมีความเปลี่ยนแปลง เศรษฐกิจตกต่ำ แต่กลับมาเดินหน้าจะจัดซื้อโครงการที่ไร้สาระ ไร้เหตุผล เห็นแก่ส่วนแบ่ง ตรงนี้ประชาชนยอมรับไม่ได้ และยังทราบว่าขณะนี้มีรถจำนวนหนึ่งจอดรออยู่ที่ลาดกระบังและคลองเตย ซึ่งประกอบเสร็จแล้วพร้อมใช้ หากเราไม่ซื้อเขาก็เจ๊ง ขอบอกว่า หากโครงการนี้ไม่ล้มรับรองว่ารัฐบาลล้มเองแน่</p>
<p>ผู้สื่อข่าวรายงานว่า เมื่อ<persName><roleName>น.ส.</roleName><forename>รสนา</forename></persName>กล่าวจบ ประชาชนที่เข้าร่วมเสวนาต่างตะโกนขึ้นมาพร้อมกันว่า “เราไม่ยอมให้เช่าหรอก” ขณะที่กลุ่มประชาชนชาวดอนเมือง ได้สอบถามผ่านไปถึงรัฐบาลว่า จะมีการจัดระบบการบริการรถเมล์ทั้ง 41 พันคันอย่างไร เพราะขณะนี้ได้รับความเดือดร้อนไม่ต่างจากชาวบ้านเขตรอบนอก เพราะรถเมล์บริการน้อยมาก แต่มีรถกระบะที่นำมาดัดแปลงเป็นรถ 2 แถววิ่งเกลื่อนถนน ทำให้ประชาชนจำเป็นต้องขึ้นเพราะมีทางเลือกน้อย ทำให้เสี่ยงกับอันตราย และยังเป็นการผิดกฎหมายจราจร โดยที่รถกระบะเหล่านี้มีวิ่งอยู่กว่า 400-500 คันต่อวัน โดยเป็นของส.ส.ที่มีอิทธิพลในพื้นที่ด้วย</p>
<p>ด้าน<persName><roleName>ด.ช.</roleName><forename>กิตติณัฐ</forename> <surname>เล้า</surname></persName> อายุ 11 ปี ได้กล่าวว่า ยังไม่จำเป็นที่จะต้องจัดเช่ารถเมล์เอ็นจีวี 4 พันคันตอนนี้ เพราะในอนาคตจะมีรถไฟฟ้า รถไฟใต้ดินขึ้นมาอีกมาก ดังนั้นหากจะซื้อในราคาคันละ 3 ล้านบาท</p>
<p>ขณะที่<persName><roleName>นาย</roleName><forename>อิทธิ</forename> <surname>ขวัญอุดมพร</surname></persName> กรรมการป.ป.ช.ภาคประชาชน กล่าวว่า เงินที่รัฐบาลจะนำมาซื้อนั้นเป็นเงินของประชาชนทั้งนั้น หากขาดทุนใครจะรับผิดชอบ <persName><roleName>นาย</roleName><forename>โสภณ</forename> <surname>ซารัมย์</surname></persName> รมว.คมนาคม จะรับผิดชอบหรือไม่ เพราะโครงการนี้ไม่โป$ร่งใสมาตั้งแต่แรก ขอแนะนำให้นายกฯยกเลิกโครงการนี้ไป เพราะอีกไม่นานจะมีรถไฟฟ้าอีกเยอะแยะ และคนเริ่มตกงานกลับบ้านอกกันหมดคงไม่ใครมาใช้บริการมากมาย อย่าคิดว่าประชาชนโง่ มองไม่เห็นว่านี่คือโครงการโกงมหาศาล</p>
<p>"ผมก็เป็นคนบุรีรัมย์ อยู่ อ.ลำปรายมาศ บ้านเดียวกับนายโสภณ ซารัมย์ รมว.คมนาคม ตอนเป็นครูระดับผอ.โรงเรียน ฐานะทางบ้านก็ยังไม่มีอะไรเลย แต่พอมาเป็นส.ส. มาเป็นรัฐมนตรี กลับร่ำรวยมหาศาล รวยมาได้อย่างไร หากใครไม่ใช่ผมจะพาไปดูที่บ้านก็ได้"กรรมการป.ป.ช.ภาคประชาชน กล่าว</p></body>
</news>
