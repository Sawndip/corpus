<teiHeader>
<fileDesc>
<titleStmt>
  <title>สุเทพเตือนอภิชาติให้ระวังเรื่องการพูด  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 12:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8777  </bibl>
</sourceDesc>
</fileDesc>
</teiHeader>
<news>
<headline><persName><forename>สุเทพ</forename></persName>เตือน<persName><forename>อภิชาติ</forename></persName>ให้ระวังเรื่องการพูด</headline>
<lead>เลขาธิการพรรคประชาธิปัตย์ เผย จากนี้ไป จะพูดคุยกับ ส.ส.ในพรรคมากขึ้น พร้อมยืนยัน ไม่มีปัญหากับ<persName><roleName>นาย</roleName><forename>เฉลิมชัย</forename> <surname>ศรีอ่อน</surname></persName> แกนนำกลุ่ม 40 ส. ส.</lead>
<neck></neck>
<body><p><persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี ฝ่ายความมั่นคง และเลขาธิการพรรคประชาธิปัตย์ กล่าววันนี้ (27 พ.ค.) ถึงกรณีการเรียกพบ<persName><roleName>นาย</roleName><forename>อภิชาติ</forename> <surname>สุภาแพ่ง</surname></persName> ส.ส.เพชรบุรี วานนี้ (26พ.ค.) ว่า <persName><roleName>นาย</roleName><forename>อภิชาติ</forename></persName>ไม่ใช่กลุ่ม 40 ส.ส. แต่ที่ตนเชิญมาคุยด้วย เนื่องจาก<persName><roleName>นาย</roleName><forename>อภิชาติ</forename></persName>เป็นคนที่พูดจาอะไร มักเป็นข่าว จึงบอกว่า ต้องระมัดระวังในการพูดจา เนื่องจากการพูดบางครั้ง ก็ไม่ตรงกับที่ลงข่าว ซึ่ง<persName><roleName>นาย</roleName><forename>อภิชาติ</forename></persName>ได้รับปากว่า จะระมัดระวังให้มากขึ้น แต่ที่เป็นข่าว เนื่องจากไม่ได้อ่านหนังสือพิมพ์ จึงตอบไม่ถูก</p>
<p>ส่วนการที่<persName><roleName>นาย</roleName><forename>ชวน</forename> <surname>หลีกภัย</surname></persName> ประธานสภาที่ปรึกษาพรรคประชาธิปัตย์ เรียก<persName><roleName>นาย</roleName><forename>เฉลิมชัย</forename> <surname>ศรีอ่อน</surname></persName> ส.ส.ประจวบคีรีขันธ์ และรองหัวหน้าพรรคประชาธิปัตย์ ไปปรามนั้น <persName><roleName>นาย</roleName><forename>สุเทพ</forename></persName> กล่าวว่า ไม่ได้เรียกมาปราม แต่ตนมีหน้าที่พูดคุย ซึ่งต่อไป ตนจะพูดคุยกับ ส.ส.มากขึ้น หลังจากที่ผ่านมา ตนไม่มีเวลา ทั้งนี้ ไม่จำเป็นต้องเคลียร์กับ<persName><roleName>นาย</roleName><forename>เฉลิมชัย</forename></persName> เพราะจากการเข้าร่วมสัมมนาที่เกาะสมุย ตนได้ทานข้าวร่วมกัน และพูดคุยหยอกล้อกัน ซึ่งยืนยันว่า ไม่มีปัญหาอย่างแน่นอน</p>
<p>ด้าน<persName><roleName>นาย</roleName><forename>อภิชาติ</forename></persName> ยืนยันว่า ทางกลุ่มไม่มีปัญหา หากในการปรับคณะรัฐมนตรี ที่กำลังจะมาถึง จะไม่มีชื่อ<persName><roleName>นาย</roleName><forename>เฉลิมชัย</forename></persName> และยืนยันอีกว่า ที่ผ่านมา ทางกลุ่มไม่เคยมีปัญหากับแกนนำของพรรคประชาธิปัตย์ หรือพยายามสร้างแรงกดดัน เพื่อให้มีการปรับคณะรัฐมนตรี ส่วนการที่ตนเคยออกมาสนับสนุน ส.ส.กลุ่มภาคกลางว่า ควรเป็นแคนดิเดทสำคัญ หากมีการปรับคณะรัฐมนตรีนั้น เป็นเพียงต้องการชี้แจงว่า หากมีการปรับรัฐมนตรี ที่เป็นโควต้าของกลุ่ม ส.ส.ภาคกลาง คือ ตำแหน่งรัฐมนตรีว่าการกระทรวงวัฒนธรรม และรัฐมนตรีช่วยว่าการกระทรวงพาณิชย์ ทางพรรคก็ควรพิจารณา ส.ส.ในกลุ่มพรรคกลาง มากกว่า ส.ส.จากกลุ่มอื่นเท่านั้น</p>
<p>ส่วนการเดินทางไปทำเนียบรัฐบาล วานนี้ <persName><roleName>นาย</roleName><forename>อภิชาติ</forename></persName> กล่าวว่า ไม่ได้มีจุดประสงค์เพื่อเข้าพบ<persName><roleName>นาย</roleName><forename>สุเทพ</forename></persName> เพื่อขอต่อรองตำแหน่งรัฐมนตรี แต่เป็นการเดินทางไป เพื่อขอดูโครงการถนนปลอดฝุ่น ในพื้นที่ จ.เพชรบุรี เท่านั้น อีกทั้งการเข้าไปพูดคุยกับ<persName><roleName>นาย</roleName><forename>สุเทพ</forename></persName> เป็นเรื่องที่เกิดจากความบังเอิญ หลังจากได้มีโอกาสพบกันเท่านั้น แต่ ไม่ได้เกิดจากการที่ตนไปเฝ้ารอ<persName><roleName>นาย</roleName><forename>สุเทพ</forename></persName> นอกจากนี้ ในช่วงที่มีการพูดคุยกัน ก็ไม่ได้มีการหยิบยกเรื่องการผลักดันให้<persName><roleName>นาย</roleName><forename>เฉลิมชัย</forename></persName> ขึ้นเป็นรัฐมนตรี</p></body>
</news>
