<teiHeader>
<fileDesc>
<titleStmt>
  <title>ติง"เลขาฯ-ผช.รมต."ทำเกินหน้าที่  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNakkwTURVMU1nPT0=&sectionid=TURNd05BPT0=&day=TWpBd09TMHdOUzB5TkE9PQ==  </bibl>
</sourceDesc>
</fileDesc>
</teiHeader>
<news>
<headline>ติง"เลขาฯ-ผช.รมต."ทำเกินหน้าที่</headline>
<lead></lead>
<neck></neck>
<body><p>วันที่ 23 พ.ค. <persName><roleName>นาง</roleName><forename>ลดาวัลลิ์</forename> <surname>วงศ์ศรีวงศ์</surname></persName> อดีตคณะกรรมการบริหารพรรคไทยรักไทย ให้สัมภาษณ์ว่า รู้สึกเป็นห่วงการบริหารงานภายใต้การนำของพรรคประชาธิปัตย์ขณะนี้ ปัจจัยประการแรกที่เป็นผลกระทบต่อประเทศชาติและประชาชน ที่จะได้รับผลประโยชน์จากการทำงานของรัฐบาลช้าลง เนื่องจากรัฐบาลห่วงเก้าอี้ของตนเองมากกว่าผลประโยชน์ส่วนรวม ปัจจัยเหตุประการที่ 2 คือบุคคลใกล้ชิดภายในรัฐบาล โดยเฉพาะอดีตผู้สมัครของพรรคประชาธิปัตย์หลายคนที่มีตำแหน่งเลขานุการรัฐมนตรี ผู้ช่วยรัฐมนตรี วางตัวเกินกว่าอำนาจหน้าที่ เช่น การแทรกแซงการทำงานของข้าราชการประจำทำให้ข้าราชการอึดอัด เกิดความรู้สึกไม่ดีต่อรัฐบาลไปด้วย</p>
<p><persName><roleName>นาง</roleName><forename>ลดาวัลลิ์</forename></persName> กล่าวว่า พฤติกรรมของผู้ช่วยรัฐมนตรี หรือเลขานุการรัฐมนตรี นายกฯ ต้องกำชับให้หนัก เพราะเป็นพฤติกรรมที่ส่งผลในเชิงลบต่อรัฐบาลและนายกฯ ทั้งทางตรงและทางอ้อม หากนายกฯ อบรมบุคคลเหล่านี้ให้เคารพและให้เกียรติผู้อื่น เมื่อนั้นการเดินทางมาเยี่ยมประชาชนในภาคเหนือและอีสานของนายกฯ จะได้รับไมตรีมากกว่าการต่อต้าน</p></body>
</news>
