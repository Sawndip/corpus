<teiHeader>
<fileDesc>
<titleStmt>
  <title>ผู้ว่างงานเดือนมี.ค.ทะลัก7.1แสน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-20 21:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056676  </bibl>
</sourceDesc>
</fileDesc>
</teiHeader>
<news>
<headline>ผู้ว่างงานเดือนมี.ค.ทะลัก7.1แสน</headline>
<lead></lead>
<neck></neck>
<body><p><persName><roleName>นาง</roleName><forename>ธนนุช</forename> <surname>ตรีทิพยบุตร</surname></persName> เลขาธิการสำนักงานสถิติแห่งชาติ (สสช.) เปิดเผยว่าสสช.ได้สำรวจภาวะว่างงานประชากร เดือนมี.ค.52 พบว่ามีจำนวน 711,000 คน เพิ่มขึ้นจากปีก่อน 182,000 คน คิดเป็นอัตราการว่างงาน 1.9% โดยภาคตะวันออกเฉียงเหนือมีผู้ว่างงานมากที่สุด301,000 คน รองลงมาเป็นภาคกลาง 148,000 คน ภาคเหนือ 116,000 คน ภาคใต้ 88,000 คน และกรุงเทพ ฯ 56,000 คน เมื่อเทียบกับปีก่อน พบว่ามีผู้ว่างงานเพิ่มขึ้นในทุกภาคโดยเฉพาะที่ภาคกลางเพิ่มขึ้น 52,000 คน ภาคตะวันออกเฉียงเหนือ 51,000 คน ภาคเหนือ 37,000 คน ภาคใต้ 25,000 คน ส่วนกรุงเทพ ฯมีผู้ว่างงานลดลง 10,000 คน</p>
<p>ทั้งนี้ผู้ว่างงานส่วนใหญ่มาจากภาคอุตสาหกรรม จำนวน 480,000 คน และเป็นผู้ว่างงานจากภาคการผลิตมากที่สุดถึง 230,000 คน เพิ่มขึ้น 90,000 คน ภาคบริการและภาคการค้า 170,000 คน เพิ่มขึ้น 60,000 คน และภาคเกษตรกรรม 80,000 คน ลดลง 50,000 คน</p>
<p>ส่วนภาวะการทำงานของประชากร พบว่า มีจำนวนเพิ่มขึ้นเช่นกัน โดยผู้มีงานทำในเดือนมี.ค. มีจำนวน 36.57 ล้านคน เพิ่มขึ้น780,000 คน ผู้ทำงานในภาคเกษตรกรรม เพิ่มขึ้น 200,000 คน จาก12.31 ล้านคนเป็น12.51 ล้านคน และผู้ทำงานนอกภาคเกษตรกรรมเพิ่มขึ้น580,000 คน จาก23.48 ล้านคน เป็น24.06 ล้านคน โดยเพิ่มขึ้นในสาขาขนส่งมากที่สุด390,000 คน รองลงมาคือสาขาก่อสร้าง390,000 คน สาขาบริหารราชการแผ่นดิน100,000 คน การค้าอสังหาริมทรัพย์ ธุรกิจให้เช่าและธุรกิจอื่นๆ50,000 คน เป็นต้น ขณะที่สาขาการผลิตมีคนทำงานลดลง 200,000 คน</p>
<p>สำหรับผู้ที่ทำงานในสาขาการผลิตลดลงในสาขาสำคัญๆ เช่น การผลิตสิ่งทอลดลง 1.1 แสนคน การผลิตผลิตภัณฑ์จากแร่อโลหะ 58,000 คน การพิมพ์โฆษณา 53,000 คน การผลิตผลิตภัณฑ์ยางและพลาสติก 51,000 คน การผลิตเฟอร์นิเจอร์ 47,000 คน เป็นต้น</p></body>
</news>
