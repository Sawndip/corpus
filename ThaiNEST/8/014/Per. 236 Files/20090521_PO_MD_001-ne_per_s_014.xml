<teiHeader>
<fileDesc>
<titleStmt>
  <title>พายุฝนถล่มใส่ส.ส.เพื่อไทยหลังสมชายลั่นสู้เพื่อทักษิณ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-21 20:42:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000057212  </bibl>
</sourceDesc>
</fileDesc>
</teiHeader>
<news>
<headline>พายุฝนถล่มใส่ส.ส.เพื่อไทยหลัง<persName><forename>สมชาย</forename></persName>ลั่นสู้เพื่อ<persName><forename>ทักษิณ</forename></persName></headline>
<lead></lead>
<neck></neck>
<body><p>ที่โรงแรมมณเฑียร ริเวอร์ไซด์ วานนี้ (21 พ.ค.) พรรคเพื่อไทยจัดสัมนาส.ส. ในหัวข้อ ระดมสมองก่อนเศรษฐกิจล่มสลาย โดยมี พี่น้อง <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> แกนนำและ ส.ส.ของพรรค รวมถึงอดีตคณะกรรมการบริหารพรรคไทยรักไทย อดีตคณะกรรมการบริหาพรรคพลังประชาชน และแกนนำกลุ่มนปช. เข้าร่วมงานอย่างคับคั่ง อาทิ <persName><roleName>นาย</roleName><forename>พายัพ</forename> <surname>ชินวัตร</surname></persName> ประธานส.ส.ภาคอีสาน <persName><roleName>น.ส.</roleName><forename>ยิ่งลักษณ์</forename> <surname>ชินวัตร</surname></persName> น้องชายและ สาวของ<persName><roleName>พ.ต.ท.</roleName><forename>ทักษิณ</forename></persName> <persName><roleName>ร.ต.อ.</roleName><forename>เฉลิม</forename> <surname>อยู่บำรุง</surname></persName> ประธานส.ส.พรรค <persName><roleName>พ.ต.ท.</roleName><forename>สมชาย</forename> <surname>เพศประเสริฐ</surname></persName> ส.ส.นครราชสีมา ผู้ที่ได้รับการคาดหมายว่าจะเป็นหัวหน้าพรรคคนใหม่ <persName><roleName>นาย</roleName><forename>สมพงษ์</forename> <surname>อมรวิวัฒน์</surname></persName> อดีตกรรมการบริหารพรรคพลังประชาชน <persName><roleName>นาย</roleName><forename>ณัฐวุฒิ</forename> <surname>ใสยเกื้อ</surname></persName> แกนนำกลุ่มนปช. และ<persName><roleName>นาย</roleName><forename>สุภรณ์</forename> <surname>อัตถาวงศ์</surname></persName> แกนนำกลุ่มนปช. นอกจากนี้ <persName><roleName>นาย</roleName><forename>บรรยิน</forename> <surname>ตั้งภากรณ์</surname></persName> อดีตรองหัวหน้าพรรคมัธชิมาธิปไตย เข้าร่วมด้วย</p>
<p><persName><roleName>นาย</roleName><forename>พายัพ</forename> <surname>ชินวัตร</surname></persName> กล่าวถึงคุณสมบัติของบุคคลที่จะมาทำหน้าที่หัวหน้าพรรคเพื่อไทยคนใหม่ว่า ต้องเป็นบุคคลที่นำพาพรรคไปได้ สร้างความสามัคคีภายในพรรค นำพาประเทศชาติเจริญรุ่งเรือง ซึ่งไม่จำเป็นต้องเป็น ส.ส. ขอแค่เป็นคนดี มีความสามารถ มีความรู้พื้นฐานด้านเศรษฐกิจ การบริหาร การปกครองที่มีความชัดเจน แต่จะแม่นยำด้านใดเป็นพิเศษนั้นก็ถือเป็นอีกเรื่องหนึ่ง และหากคนที่มาเป็นหัวหน้าพรรคคนใหม่นั้นสามารถนำพาพรรคไปได้ดีก็เป็นหัวหน้าพรรคตลอดไปได้</p>
<p><persName><roleName>นาย</roleName><forename>พายัพ</forename></persName> กล่าวว่า คนที่จะมาเป็นหัวหน้าพรรคคนใหม่นั้นน่าจะเป็นคน ในพรรค เพราะพรรคเพื่อไทยมีคนที่มีคุณสมบัติเหมาะจะเป็นหัวหน้าพรรคมากมาย และเราก็พยายามจะหาคนที่มีคุณสมบัติใกล้เคียงกับ <persName><roleName>พ.ต.ท.</roleName><forename>ทักษิณ</forename></persName> ให้มากที่สุด อย่างไรก็ตาม การจะมีตำแหน่งอะไรภายในพรรคนั้นจะต้องให้สมาชิกพรรค เป็นผู้กำหนด</p>
<p><persName><roleName>ร.ต.อ.</roleName><forename>เฉลิม</forename> <surname>อยู่บำรุง</surname></persName> ส.ส.สัดส่วน ประธาน ส.ส.พรรคเพื่อไทย กล่าวว่า ตนไม่พร้อมรับตำแหน่งหัวหน้าพรรคเพื่อไทยคนใหม่ ด้วยเหตุหลายปัจจัย ซึ่งการเมืองในขณะนี้ตนไม่พร้อมจริงๆ อย่างไรก็ตาม ยืนยันว่าไม่ได้กลัวถูกยุบพรรค และถูกตัดสิทธิ์ แต่ส่วนตัวมองว่าทุกคนในพรรคมีความรู้ความสามารถ เก่งกันทุกคน แต่คุณสมบัติสำคัญต้องเป็น ส.ส. ซึ่งหากเป็นคนนอก คงเป็นไปไม่ได้</p>
<p><persName><roleName>ร.ต.อ.</roleName><forename>เฉลิม</forename></persName> กล่าวด้วยว่าในการสัมมนาพรรคเพื่อไทย ได้ข้อสรุปว่า รัฐบาลชุดนี้ บริหารเศรษฐกิจผิดพลาด 6 ประเด็น ประกอบด้วย 1.ทำผิดวินัยการคลัง 2.ขึ้นภาษีโดยไม่สร้างรายได้ ใช้วิธีเฮลิคอปเตอร์มันนี่ แจกเงินโดยคิดว่าประชาชนจะจับจ่ายใช้สอยแต่สุดท้ายเหมือนกับการเอาเงินใส่กระเป๋าซ้ายและล้วงจากกระเป๋าขวาจากการขึ้นภาษีสรรพสามิต 3.ดำเนินกิจกรรมโดยไม่มีการกระตุ้นเศรษฐกิจ 4.ไม่มีการสร้างงาน 5.แย่งสภาพคล่องจากเอกชน 6.สร้างความเสี่ยงให้คนไทยทั้งประเทศ สืบเนื่องจากการกู้เงินของรัฐบาล</p>
<p><persName><roleName>ร.ต.อ.</roleName><forename>เฉลิม</forename></persName> กล่าวด้วยว่า ส่วนตัวไม่เข้าใจว่ารัฐบาลต้องออกพ.ร.บ.กู้เงิน 4 แสนล้านบาท เพราะถ้ามีความจำเป็นเร่งด่วนจริงน่าจะออกเป็นพ.ร.ก.น่าจะดีกว่า รัฐบาลชุดนี้หน้าเนื้อใจเสือทำการกู้อย่างเดียว ในสมัยรัฐบาล <persName><roleName>พ.ต.ท.</roleName><forename>ทักษิณ</forename></persName> จ่ายเงิน ไอเอ็มเอฟ แต่รัฐบาล <persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> สร้างหนี้ตลอดเวลา พรรคเพื่อไทย มีทีมเศรษฐกิจที่เก่งแต่ไม่ได้โชว์</p>
<p><persName><roleName>ร.ต.อ.</roleName><forename>เฉลิม</forename></persName> กล่าวว่าจากนี้ไปพรรคเพื่อไทยจะยึดหลัก 3 ข้อ คือ 1.ยึดมั่นระบอบประชาธิปไตยอย่างแท้จริงอันมีพระมหากษัตริย์ทรงเป็นประมุข 2. ต้องมีความเป็นธรรมในสังคม ถ้าความยุติธรรมไม่มีความสามัคคีจะไม่เกิด และ 3.ความรุ่งเรืองทางเศรษฐกิจ</p>
<p>โดย 30 วันนับจากนี้ไปพรรคเพื่อไทยจะออกแคมเปญ ป้ายโฆษณาประชาสัมพันธ์ทั่วประเทศเพื่อบอกว่าพรรคเพื่อไทยจะอะไรและไม่อะไรบ้าง และบอกว่า เรามีความพร้อม ถ้าหากมีโอกาสไล่รัฐบาลก็จะไล่ทั้งในและนอกสภาเพราะว่ารัฐบาล อยู่ต่อไปก็สร้างแต่ความเสียหายต่อไปแม้แต่ขอทานยังต้องออกมาประท้วงเพราะได้รับผลกระทบในชีวิตประจำวัน ค่าข้าว ค่ารถ แพงขึ้น และคนจนลงไม่มีเงินบริจาคให้ จึงขอตั้งฉายารัฐบาลนี้ว่า �รัฐบาลขอทานขาดทุน� ขอให้ทุกคนมีความสุข แต่ขอให้รัฐบาลนี้มีอันเป็นไปภายใน 3 วัน 7 วัน</p>
<p><persName><roleName>นาย</roleName><forename>สมพงษ์</forename> <surname>อมรวิวัฒน์</surname></persName> อดีตรองหัวหน้าพรรคพลังประชาชน กล่าวต่อที่ประชุมว่าหากพรรคได้หัวหน้าพรรคและกรรมการบริหารพรรคแล้ว จะต้องลงพื้นที่ ทำกิจกรรมทางการเมืองเพื่อเตรียมความพร้อมหากเกิดอุบัติเหตุทางการเมืองขึ้น โดยในวันที่ 6-8 มิ.ย.นี้ พรรรคจะเปิดเวทีปราศรัยที่ จ. นครปฐม ฉะเชิงเทรา พิษณุโลก โดยมีแกนนำหลักคือ <persName><roleName>ร.ต.อ.</roleName><forename>เฉลิม</forename></persName>จะไปหัวหน้าทีมปราศรัย ส่วน ส.ส.ท่านอื่นหากประสงค์ให้พรรคไปจัดปราศรัยในพื้นที่ก็ให้เสนอเข้ามา โดยมีเป้าหมายลงพื้นที่ทั่วประเทศ</p>
<p><persName><roleName>พ.ต.ท.</roleName><forename>สมชาย</forename> <surname>เพศประเสริฐ</surname></persName> ส.ส.นครราชสีมา กล่าวว่า การลงพื้นที่ สมาชิกพรรคทุกคนต้องนำสิ่งที่ <persName><roleName>นาย</roleName><forename>โอฬาร</forename> <surname>ไชยประวัติ</surname></persName> อดีตรองนายกรัฐมนตรี และคนอื่นที่พูดถึงความล้มเหลวในการแก้ไขปัญหาเศรษฐกิจของรัฐบาล ไปบอกกับประชาชน รวมทั้งนำเรื่องที่พวกเราถูกกลั่นแกล้งด้วยวิธีการต่างๆ ไปขยายผลในพื้นที่ เพื่อให้ประชาชนเข้าใจ สงสาร และมั่นใจว่าพรรคเพื่อไทยจะเป็นทางเลือก ในการเลือกครั้งต่อไป เพราะนโยบายเก่าของเราดีไม่เป็นรองใคร ถูกใจประชาชนเหมือนถูกน้ำมนต์รดศรีษะ</p>
<p><persName><roleName>ว่าที่ร.ต.</roleName><forename>พงศ์พันธุ์</forename> <surname>สุนทรชัย</surname></persName> ส.ส.หนองคาย พรรคเพื่อไทย กล่าวว่าตำแหน่งหัวหน้าพรรคคนใหม่นั้น ตอนนี้นอกจากมี <persName><roleName>พ.ต.ท.</roleName><forename>สมชาย</forename></persName> ที่เป็นแคนดิเดทคนสำคัญแล้ว ก็ยังมี<persName><roleName>นาย</roleName><forename>สมศักดิ์</forename> <surname>เกียริสุรนนท์</surname></persName> ส.ส.ขอนแก่น ที่ยอมรับแล้วว่า พร้อมที่จะรับตำแหน่งหัวหน้าพรรค แต่ทั้งหมดคงต้องรอการประชุมพรรคในวันที่ 31 พ.ค.</p>
<p>ผู้สื่อข่าวรายงานว่าหลังสัมมนา ส.ส.พรรคเพื่อไทย มีการจัดงานเลี้ยงสังสรรค์ ขื่อ เพื่อไทยรวมใจ บริเวณโรงแรมริมแม่น้ำเจ้าพระยา โดย<persName><roleName>นาย</roleName><forename>สมชาย</forename> <surname>วงศ์สวัสดิ์</surname></persName> อดีตนายกรัฐมนตรี พร้อมและ<persName><roleName>นาง</roleName><forename>เยาวภา</forename></persName> ภริยา ซึ่งเป็นน้องสาว <persName><roleName>พ.ต.ท.</roleName><forename>ทักษิณ</forename></persName> เข้าร่วมด้วย</p>
<p><persName><roleName>นาย</roleName><forename>สมชาย</forename></persName> กล่าวบนเวทีตอนหนึ่งว่า เห็น ส.ส.มาพร้อมเพียงก็รู้สึกอิจฉา เพราะไม่ได้เป็น ส.ส.และสมาชิกพรรค แต่อีก 5 ปี ตนจะกลับมาเป็นสมาชิกพรรคแน่นอน ซึ่งบรรยากาศที่เหนียวแน่นวันนี้ทำให้สามารถทำนายอนาคตพรรคเพื่อไทยได้ว่าจะต้องกลับมาเป็นรัฐบาลแน่นอน ถ้าทายไม่ถูกตนของฉีกตำราทิ้ง</p>
<p>เห็นเพื่อนๆ พี่น้อง ส.ส.ในพรรคมาร่วมงานเลี้ยงกันอย่างเหนี่ยวแน่น พร้อมเพรียงอย่างนี้ ทำให้ผมนึกถึงคนๆ หนึ่งที่ท่านอยู่ข้างนอก แล้วไม่ได้เห็น บรรยากาศที่เป็นพลังความเป็นหนึ่งเดียวเช่นนี้ เดี๋ยวผมจะไปรายงานท่าน เพราะท่านเคยพูดไว้ว่าที่อยู่ได้ทุกวันนี้เพราะกำลังใจจาก ส.ส. จึงจะถ่ายวีดีโอ แล้วนำไปให้ท่านดู เพราะบรรยากาศแบบนี้จะทำให้ท่านมีกำลังใจต่อสู้เพื่อประชาชนอีกครั้ง เพราะเราก็จะสู้เพื่อชีวิตท่านและประชาชนด้วยเช่นกัน อาจจะไม่ได้เอ่ยชื่อแต่เราก็รู้ว่าคนๆ นั้นคือ ท่าน<persName><forename>ทักษิณ</forename></persName> ที่เรารักและเคารพ</p>
<p>ผู้สื่อข่าวรายงานว่า ทันทีที่ <persName><roleName>นาย</roleName><forename>สมชาย</forename></persName> กล่าวจบ ปรากฎว่าเมฑดำทะมึนที่ตั้งเค้าจะตกกระหน่ำลงทันทันที พร้อมลมพายุก็พัดกระหน่ำเข้าใส่ ทำให้แกนนำและ ส.ส.ต่างวิ่งหนี้กันอลม่านเข้าไปในโรงแรม</p></body>
</news>
