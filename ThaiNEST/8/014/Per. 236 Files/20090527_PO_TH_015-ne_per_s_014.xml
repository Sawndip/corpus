<teiHeader>
<fileDesc>
<titleStmt>
  <title>'อนุพงษ์'ชี้บึ้มยะลาแค่ป่วน ยันใช้กม.แก้ปัญหาใต้  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 14:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8798  </bibl>
</sourceDesc>
</fileDesc>
</teiHeader>
<news>
<headline>'<persName><forename>อนุพงษ์</forename></persName>'ชี้บึ้มยะลาแค่ป่วน ยันใช้กม.แก้ปัญหาใต้</headline>
<lead>ผบ.ทบ.ชี้เหตุลอบบึ้ม 7 จุดที่ยะลา แค่พวกก่อกวน ย้ำมาตรการยังมีประสิทธิภาพ ขณะที่ ผบ.ทร.ลั่นปลดออก หากพบสห.ทร.ทำผิดกฎหมายอาญา หลังโดนจับข้อหาพกปืนลงใต้</lead>
<neck></neck>
<body><p>เมื่อเวลา 11.30 น.ที่ผ่านมา (27 พ.ค.)<persName><roleName>พล.อ.</roleName><forename>อนุพงษ์</forename> <surname>เผ่าจินดา</surname></persName> ผู้บัญชาการทหารบก (ผบ.ทบ.)กล่าวถึงเหตุลอบวางระเบิดสถานที่ต่างๆรวม 7 จุด ใน จ.ยะลาว่า ไม่น่ามีอะไรมาก เป็นเหตุการณ์ในลักษณะก่อกวน ไม่มีรุนแรงไม่มีอะไรมาก ทั้งนี้ มาตรการทุกอย่างดี สภาพการทำงานยังอยู่ในกรอบที่ทำงานได้อย่างมีประสิทธิภาพ ส่วนระเบิดเพลิงในการจัดงานในพื้นที่ เป็นการใช้ระเบิดเพลิงเล็กน้อย คิดว่าต้องให้งานเกิดขึ้นและเจ้าหน้าที่รักษาความปลอดภัยได้ เจ้าหน้าที่ควรทำให้ประชาชนอยู่ในสภาพปกติ แต่การแก้ไขต้องใช้เวลา เพราะการทำงานเราใช้การพัฒนา เอาชนะจิตใจด้วยการเมืองและการพัฒนา ขณะนี้การข่าวยังไม่ทราบว่าเป็นกลุ่มใด แต่ในพื้นที่คงมีฐานข้อมูลว่าเป็นอย่างไร ซึ่งต้องมีการสืบสวนสอบสวนต่อไป และใช้ฐานข่าวไปปิดล้อมตรวจค้นจับกุมดำเนินคดี</p>
<p>ด้าน <persName><roleName>พล.ร.อ.</roleName><forename>กำธร</forename> <surname>พุ่มหิรัญ</surname></persName> ผู้บัญชาการทหารเรือ (ผบ.ทร.)กล่าวถึงกรณีการจับกุม <persName><roleName>จอ.</roleName><forename>สยาม</forename> <surname>เจ๊ะสานิ</surname></persName> ทหารเรือสังกัดสารวัตรทหารเรือ ข้อหาพกพาอาวุธปืนขณะกำลังจะเดินทางขึ้นรถไฟที่หัวลำโพงไปที่ จ.นราธิวาส ว่า เป็นความผิดส่วนบุคคลมากกว่า ซึ่งมีการขังเอาไว้ 48 ชั่วโมง ขณะนี้กองทัพเรือนำมาขังต่อที่เรือนจำฐานทัพเรือกรุงเทพ ต้องว่าไปตามกฏหมายทำผิดต้องว่าไปตามผิด เราไม่มีการช่วยเหลือผู้กระทำผิดกฏหมายว่าอย่างไรถ้าเป็นความผิดก็ต้องว่าไป ตามนั้น</p>
<p>ส่วนจะมีการเชื่อมโยงกับเหตุการณ์ 3 จังหวัดชายแดนภาคใต้หรือไม่นั้น <persName><roleName>พล.ร.อ.</roleName><forename>กำธร</forename></persName> กล่าวว่า ตำรวจขยายผลอยู่ แต่เท่าที่ทราบ อาวุธปืนเอ็ม 16 ปืนสั้น 2 กระบอก ลูกกระสุน ตรวจสอบขั้นต้นไม่ใช่อาวุธของทางราชการ อาจจะเป็นอาวุธเถื่อนที่ไปซื้อมาจากไหนก็ไม่ทราบ ซึ่งทางกองทัพเรือยินดีให้การสนับสนุน หากมีอะไรคืบหน้า ตำรวจคงเรียนมาให้ทราบ ทุกอย่างต้องเป็นไปตามกฎหมายไม่มีอะไรอยู่เหนือกฎหมาย ผิดต้องว่าไปตามผิด ส่วนการลงโทษทางวินัยนั้นก็มีกฎกติกาอยู่แล้ว แต่ถ้าผิดทางอาญาก็คงต้องปลดจากราชการแน่นอน</p></body>
</news>
