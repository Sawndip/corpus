<teiHeader>
<fileDesc>
<titleStmt>
  <title>พท. ยินดี พธม.ตั้งพรรคการเมือง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-25 16:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200154&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>พท. ยินดี พธม.ตั้งพรรคการเมือง</headline>
<lead></lead>
<neck></neck>
<body><p>วันนี้(25 พ.ค.) <persName><roleName>นาย</roleName><forename>พร้อมพงศ์</forename> <surname>นพฤทธิ์</surname></persName> โฆษกพรรคเพื่อไทย แถลงถึงการจัดตั้งพรรคการเมืองของกลุ่มพันธมิตรประชาชนเพื่อประชาธิปไตยว่า พรรคเพื่อไทยยินดีกับแนวคิดดังกล่าว เพราะจะได้ลงต่อสู้กันในสนามเลือกตั้งกันอย่างเปิดเผย แต่เชื่อว่าการจัดตั้งพรรคการเมืองครั้งนี้ จะเป็นการขยายสาขาของพรรคประชาธิปัตย์ นอกจากนี้ <persName><roleName>นาย</roleName><forename>สนธิ</forename> <surname>ลิ้มทองกุล</surname></persName> แกนนำพันธมิตรฯ ยังเคยประกาศกลางเวทีที่ลานพระบรมรูปทรงม้าเมื่อวันที่ 4 กุมภาพันธ์ 2549 ว่า จะไม่เป็น ส.ส.หรือรัฐมนตรีแน่นอน หากรับตำแหน่งขอให้ถ่มน้ำลายหรือเอารองเท้าตบหน้าได้เลย เช่นเดียวกับ <persName><roleName>พล.ต.</roleName><forename>จำลอง</forename> <surname>ศรีเมือง</surname></persName> ที่เคยประกาศไว้ในทำนองเดียวกัน ดังนั้นจึงเห็นว่าเป็นการตระบัดสัตย์ของ<persName><roleName>นาย</roleName><forename>สนธิ</forename></persName></p>
<p>โฆษกพรรคเพื่อไทย กล่าวต่อว่า นอกจากนี้ยังพบว่า มีกลุ่มนายทหารเก่า กลุ่มอดีตคณะมนตรีความมั่นคงแห่งชาติ (คมช.) และอดีตสมาชิกสภานิติบัญญัติแห่งชาติ (สนช.) เตรียมจดทะเบียนเพื่อตั้งพรรคการเมืองด้วย ซึ่งเป็นเรื่องดีที่จะได้สู้กันอย่างเปิดเผย และไม่กังวลว่าพรรคที่ตั้งขึ้นมาใหม่จะเป็นคู่แข่ง เพราะพรรคเพื่อไทยมี ส.ส. และอดีต ส.ส.จากพรรคร่วมรัฐบาลขอเข้าสังกัดพรรคอีกจำนวนมาก</p>
<p>ส่วนการเลือกหัวหน้าพรรคเพื่อไทยนั้น <persName><roleName>นาย</roleName><forename>พร้อมพงศ์</forename></persName> กล่าวว่า ในวันที่ 31 พฤษภาคม จะมีการประชุมใหญ่วิสามัญพรรค เพื่อเลือกกรรมการบริหารพรรคชุดใหม่ ส่วนตัวหัวหน้าพรรคอาจจะมีการโหวต ว่าควรจะเป็น ส.ส.หรือไม่ แต่ชื่อนั้นยังไม่มีความชัดเจน หากมีผู้เสนอชื่อขึ้นมาก็ต้องดำเนินการ หรืออาจจะมีการขอให้โหวตเลื่อนการเลือกหัวหน้าพรรคออกไปก่อน.</p></body>
</news>
