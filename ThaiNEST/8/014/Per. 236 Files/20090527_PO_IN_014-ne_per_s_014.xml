<teiHeader>
<fileDesc>
<titleStmt>
  <title>คกก.สมานฉันท์ฯเห็นชอบสื่อเป็นเครือข่าย  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 13:08:09  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173295  </bibl>
</sourceDesc>
</fileDesc>
</teiHeader>
<news>
<headline>คกก.สมานฉันท์ฯเห็นชอบสื่อเป็นเครือข่าย</headline>
<lead>คณะกรรมการสมานฉันท์ฯ เห็นชอบให้สื่อมวลชนทุกแขนง ร่วมเป็นเครือข่ายสร้างความสมานฉันท์</lead>
<neck></neck>
<body><p>ที่ประชุมคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ ได้เห็นชอบกรอบทำงานที่3 คณะอนุกรรมการสมานฉันท์ทางการเมืองของสังคมไทย ในการให้สื่อมวลชนทุกแขนง เข้ามาเป็นเครือข่ายรณรงค์และสร้างความสมานฉันท์ในชาติ รวมถึง การตั้งเวทีสมัชาสมานฉันท์กลางอากาศ โดยเปลี่ยนให้รัฐสภา เป็นเจ้าภาพในการดำเนินงานแทนรัฐบาล ทั้งนี้ <persName><roleName>นาย</roleName><forename>เสนาะ</forename> <surname>เทียนทอง</surname></persName> ที่ปรึกษาคณะกรรมการ เห็นว่า สิ่งสำคัญ คือ นักการเมืองจะต้องหันหน้าเข้าหากัน มิฉะนั้น ก็จะไม่สามารถแก้ปัญหาได้</p>
<p>นอกจากนี้ ที่ประชุมยังได้มีการพิจารณาในกรอบที่ 4 ของคณะอนุกรรมการ ในเรื่องที่เสนอให้มีการเจรจา ระหว่างคู่ขัดแย้ง โดยให้ สถาบันพระปกเกล้าและองค์กรที่เป็นกลางที่สังคมยอมรับเป็นเจ้าภาพ ซึ่งก็ได้มีการเสนอความเห็นกันอย่างหลากหลาย โดย <persName><roleName>นาย</roleName><forename>วิรัตน์</forename> <surname>รัตนเศรษฐ</surname></persName> หนึ่งในคณะกรรมการ เห็นว่า สิ่งสำคัญ คือ ต้องค้นพบปัญหาและความต้องการที่คู่ขัดแย้งทั้ง 2 ฝ่ายยอมรับให้ได้ก่อน มิเช่นนั้นปัญหาจะไม่ได้รับการยอมรับและไม่เห็นด้วยที่รัฐบาลจะมาเป็นเจ้าภาพในการดำเนินงาน เพราะรัฐบาลเอง ก็ถือเป็นหนึ่งในความขัดแย้ง ทั้งนี้เพื่อไม่ให้ถูกมองว่าไม่เป็นกลาง</p></body>
</news>
