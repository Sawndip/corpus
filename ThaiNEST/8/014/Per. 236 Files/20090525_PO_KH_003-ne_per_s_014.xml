<teiHeader>
<fileDesc>
<titleStmt>
  <title>ปชป.สั่งส.ส.ลงพื้นที่ตีปี๊บงานรบ. "สาทิตย์"ฟุ้งสมาชิกเคลียร์ทุกปัญหาลงตัว  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEkxTURVMU1nPT0=&sectionid=TURNd05BPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>ปชป.สั่งส.ส.ลงพื้นที่ตีปี๊บงานรบ. "<persName><forename>สาทิตย์</forename></persName>"ฟุ้งสมาชิกเคลียร์ทุกปัญหาลงตัว</headline>
<lead></lead>
<neck></neck>
<body><p>วันที่ 24 พ.ค. <persName><roleName>นาย</roleName><forename>เทพไท</forename> <surname>เสนพงศ์</surname></persName> โฆษกประจำตัวหัวหน้าพรรคประชาธิปัตย์ กล่าวถึงผลการสัมมนาพรรคที่เกาะสมุย จ.สุราษฎร์ธานี ว่า ที่ประชุมได้ข้อสรุปดังนี้ 1.ให้สมาชิกพรรคที่เป็นส.ส.ลงพื้นที่รวบรวมความคิดเห็นของประชาชนมานำเสนอต่อรัฐบาล รวบรวมโครงการใหม่ๆ ที่เป็นประโยชน์ต่อประชาชนต่อรัฐบาล เพื่อประมวลเป็นโครงการใหม่ๆ ที่รัฐบาลจะสนองตอบต่อประชาชนให้ได้ทันท่วงที 2.ให้ส.ส.นำข้อมูลจากประชาชนในพื้นที่มาเป็นข้อมูลอภิปรายสนับสนุนและแนะนำในการประชุมสภาสมัยวิสามัญเพื่อพิจารณางบประมาณปี"53 ในวันที่ 15-19 มิ.ย.นี้ 3.ให้ลงพื้นที่พบประชาชนเพื่อประชาสัมพันธ์โครงการของรัฐบาล รวมถึงให้สมาชิกพรรคที่เป็นส.ส.ลงพื้นที่เพื่อขยายฐานสมาชิกของพรรค เพื่อให้พรรคมีฐานสมาชิกที่กว้างขวางและเข้มแข็งมากขึ้น</p>
<p><persName><roleName>นาย</roleName><forename>เทพไท</forename></persName> กล่าวว่า <persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> เลขาธิการพรรค กำชับให้สมาชิกต้องมีผลงานที่เป็นรูปธรรม มีข้อมูลที่ชัดเจนเพื่อนำมาเป็นข้อสรุปให้สมาชิกที่เป็นส.ส. ก่อนเปิดประชุมสมัยสามัญนิติบัญญัติสภาผู้แทนราษฎรต่อไป</p>
<p><persName><roleName>นาย</roleName><forename>สาทิตย์</forename> <surname>วงศ์หนองเตย</surname></persName> รมต.ประจำสำนักนายกรัฐมนตรี กล่าวว่า บรรยากาศการสัมมนาพรรค "เชื่อมั่นประเทศไทย มั่นใจพรรคประชาธิปัตย์" ที่เกาะสมุย ถือว่าดีมาก ส.ส. กรรมการบริหาร และรัฐมนตรีของพรรค เปิดใจพูดคุยกันหลายเรื่อง ในพรรคไม่มีกลุ่มก๊วนอยู่แล้ว ที่ผ่านมาไม่เคยกังวลว่าจะมีปัญหาใดที่ทำให้การทำงานของรัฐบาลต้องสะดุด ส่วนการปรับครม.นั้น เป็นไปตามที่นายกฯพูดไว้</p></body>
</news>
