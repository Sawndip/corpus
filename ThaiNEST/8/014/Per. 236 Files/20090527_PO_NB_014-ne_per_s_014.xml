<teiHeader>
<fileDesc>
<titleStmt>
  <title>" สุเทพ " เรียกประชุมแก้ปัญหาสินค้าเกษตรเป็นการด่วนเย็นนี้  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270045&tb=N255205&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>" <persName><forename>สุเทพ</forename></persName> " เรียกประชุมแก้ปัญหาสินค้าเกษตรเป็นการด่วนเย็นนี้</headline>
<lead>รองนายกรัฐมนตรี เรียกประชุมแก้ปัญหาสินค้าเกษตรเป็นการด่วนเย็นนี้ มั่นใจอาจได้ข้อสรุปทันที เชื่อไม่ก่อให้เกิดเป็นปัญหารอยร้าวในรัฐบาล</lead>
<neck></neck>
<body><p><persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี ในฐานะประธานคณะกรรมการยุทธศาสตร์คุมสินค้าเกษตร ซึ่งคณะรัฐมนตรีแต่งตั้งเมื่อวานนี้ เปิดเผยว่า ได้เรียกประชุมคณะกรรมการนัดแรกในเวลา 18 นาฬิกาวันนี้ พร้อมชี้แจงเหตุที่ตนเองเข้ามาดูแล เนื่องจากเห็นว่ายังเป็นปัญหาที่คิดว่าจะสามารถเข้ามาช่วยเหลือได้ อีกทั้งสินค้าเกษตรต้องได้รับการดูแลช่วยเหลืออย่างเร่งด่วน เพื่อบรรเทาความเดือดร้อนของเกษตรกร โดยมองว่าปัญหาที่เกิดขึ้นไม่ใช่เรื่องของความขัดแย้ง เป็นเพียงความคิดเห็นที่แตกต่างกัน เชื่อว่าหากได้พูดคุยกันจะได้ผลสรุปภายในวันนี้ หรือไม่เกินวันอังคารหน้า เพื่อนำเข้าสู่ที่ประชุมคณะรัฐมนตรีในวันพุธที่ 3 มิถุนายน ซึ่งจำเป็นต้องรับฟังความเห็นจากหลายฝ่าย เพื่อให้ได้ผลสรุปในแนวทางเดียวกัน</p>
<p><persName><roleName>นาย</roleName><forename>สุเทพ</forename></persName> ยืนยันว่า ปัญหาสินค้าเกษตรจะไม่ทำให้เกิดรอยร้าวหรือปัญหารุนแรงภายในพรรคร่วมรัฐบาล เพราะสามารถพูดคุยกับทุกพรรคได้ไม่มีปัญหา</p>
<p>ส่วนโครงการเช่ารถเมล์ 4,000 คัน ที่ยังไม่ลงตัวนั้น <persName><roleName>นาย</roleName><forename>สุเทพ</forename></persName> กล่าวว่า ในหลักการคณะรัฐมนตรีทุกคนเห็นด้วย แต่ยอมรับว่าเป็นโครงการที่ใช้เงินเป็นจำนวนมาก และเป็นภาระระยะยาว คณะรัฐมนตรีจึงให้ตนเองประสานงานขอให้เป็นรถที่ประกอบในเมืองไทย ประมาณร้อยละ 70 เพื่อให้เป็นประโยชน์กับประชาชนให้มากที่สุด </p></body>
</news>
