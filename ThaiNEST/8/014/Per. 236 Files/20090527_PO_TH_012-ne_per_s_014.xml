<teiHeader>
<fileDesc>
<titleStmt>
  <title>ชวรัตน์ประกาศสู้เต็มที่หวังกวาด2เก้าอี้  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 13:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8801  </bibl>
</sourceDesc>
</fileDesc>
</teiHeader>
<news>
<headline><persName><forename>ชวรัตน์</forename></persName>ประกาศสู้เต็มที่หวังกวาด2เก้าอี้</headline>
<lead>เชื่อมั่น"<persName><forename>ศุภชัย</forename></persName>"เป็นรมช.เกษตรฯได้ ลั่นต้องเดินหน้าทุกโครงการ เปรียบเหมือนกับน้ำที่ขุ่น เมื่อเอาสารส้มมาแกว่งน้ำก็จะใสขึ้น ยันโครงการใหญ่ๆ ต้องช่วยกันดูให้ละเอียด</lead>
<neck></neck>
<body><p><persName><roleName>นาย</roleName><forename>ชวรัตน์</forename> <surname>ชาญวีรกูล</surname></persName> รมว.มหาดไทย หัวหน้าพรรคภูมิใจไทย กล่าววันนี้ (27 พ.ค.) ถึงกรณีที่ <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี ส่งสัญญาณให้ส.ส.ในพรรคเพื่อไทย ต่อสู่ในการเลือกตั้งซ่อมที่ จ.สกลนคร และ จ.ศรีสะเกษ อย่างเต็มที่เพราะไม่ต้องการที่จะเสียพื้นที่ภาคอีสานให้กับพรรคภูมิใจไทย ว่า เหมือนกับทีมฟุตบอลที่จะต้องมีแพ้มีชนะ ทุกคนก็ต้องทำหน้าที่อย่างเต็มที่ เมื่อเป็นหัวหน้าทีมก็ต้องการให้ลูกทีมชนะถือเป็นเรื่องธรรมดา </p>
<p>เมื่อถามว่า การเลือกตั้งครั้งนี้ถือเป็นการเลือกครั้งแรกของพรรคภูมิใจไทย จะต้องเก็บให้หมดทั้ง 2 เก้าอี้หรือไม่ <persName><roleName>นาย</roleName><forename>ชวรัตน์</forename></persName> กล่าวว่า ถ้าเป็นไปได้ก็ต้องการเก็บทุกเก้าอี้ และสู้อย่างเต็มที่</p>
<p><persName><roleName>นาย</roleName><forename>ชวรัตน์</forename></persName> กล่าวถึงการปรับครม. ในตำแหน่งรมช.เกษตรฯ ว่า รายชื่อเป็นไปตามที่สื่อนำเสนอโดยเป็นไปตามมติพรรค และเชื่อว่านายกรัฐมนตรีจะนำเรื่องขึ้นทูลเกล้าฯ ในไม่ช้า ตนมั่นใจ <persName><roleName>นาย</roleName><forename>ศุภชัย</forename> <surname>โพธิ์สุ</surname></persName> สามารถที่จะสานต่องานในกระทรวงเกษตรฯแทน<persName><roleName>นาย</roleName><forename>ชาติชาย</forename></persName>ได้ เพราะ<persName><roleName>นาย</roleName><forename>ศุภชัย</forename></persName> ก็มีคุณสมบัติในการทำหน้าที่รัฐมนตรี อย่างไรก็ตามหาก<persName><roleName>นาย</roleName><forename>ชาติชาย</forename></persName> ต้องการที่จะกลับมาร่วมงานกับพรรคภูมิใจไทย ประตูก็ยังคงเปิด แต่<persName><roleName>นาย</roleName><forename>ชาติชาย</forename></persName> ต้องมาสมัครเป็นสมาชิกพรรคภูมิใจไทยก่อน เพราะก่อนหน้านี้<persName><roleName>นาย</roleName><forename>ชาติชาย</forename></persName>เคยประกาศไว้แล้วว่าไม่ได้เป็นสมาชิกพรรค</p>
<p>และเมื่อถามว่าการที่<persName><roleName>นาย</roleName><forename>สมศักดิ์</forename> <surname>ปริศนานันทกุล</surname></persName> อดีตรองหัวหน้าพรรคชาติไทย เดินทางเข้าพบที่ที่ทำการพรรคภูมิใจไทย เพื่อเจรจาเกี่ยวกับการทำงานในกระทรวงเกษตรฯ หรือไม่ <persName><roleName>นาย</roleName><forename>ชวรัตน์</forename></persName> กล่าวว่า ไม่ได้พบกับ<persName><roleName>นาย</roleName><forename>สมศักดิ์</forename></persName> และ<persName><roleName>นาย</roleName><forename>สมศักดิ์</forename></persName> ก็ไม่ได้เป็นรมว.เกษตรฯ จึงไม่จำเป็นต้องหารือในเรื่องดังกล่าว</p>
<p>ส่วนกรณีที่ครม.มีมติให้ <persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี ดูแลเรื่องการระบายข้าวของกระทรวงพาณิชย์ เพื่อลดปัญหาความขัดแย้งระหว่าง <persName><roleName>นาง</roleName><forename>พรทิวา</forename> <surname>นาคาศัย</surname></persName> รมว.พาณิชย์ กับ<persName><roleName>นาย</roleName><forename>กอร์ปศักดิ์</forename> <surname>สภาวสุ</surname></persName> รองนายกรัฐมนตรี นั้น <persName><roleName>นาย</roleName><forename>ชวรัตน์</forename></persName> กล่าวว่า  เรื่องนี้นายกรัฐมนตรีได้อธิบายไปแล้ว</p>
<p>เมื่อถามว่าทำไมโครงการของกระทรวงในส่วนของพรรคภูมิใจไทยมักจะถูกสกัด <persName><roleName>นาย</roleName><forename>ชวรัตน์</forename></persName> กล่าวว่า เหมือนกับน้ำที่ขุ่น เมื่อเอาสารส้มมาแกว่งน้ำก็จะใสขึ้น ส่วนมากเป็นโครงการใหญ่ ไม่ใช่โครงการเล็กๆ จึงต้องช่วยกันดูให้ละเอียด</p>
<p>ผู้สื่อข่าวถามว่า โครงการที่พรรคภูมิใจไทยเสนอนั้น มักจะมีข้อครหาเกี่ยวกับเรื่องการทุจริต เช่นกรณีรถเมล์ 4,000 คัน <persName><roleName>นาย</roleName><forename>ชวรัตน์</forename></persName> กล่าวว่า ไม่ว่าจะเป็นโครงการใดก็จะต้องพิสูจน์ให้ได้ว่าไม่ได้มีการทุจริต และจะต้องพยายามขจัดข้อครหาให้หมด พร้อมทั้งเดินหน้าโครงการต่อให้ถึงที่สุด</p></body>
</news>
