<teiHeader>
<fileDesc>
<titleStmt>
  <title>ปูดบิ๊กตร.สั่งช่วยม็อบแดงปิดล้อมโรงพัก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811846.php?news_id=28811846  </bibl>
</sourceDesc>
</fileDesc>
</teiHeader>
<news>
<headline>ปูดบิ๊กตร.สั่งช่วยม็อบแดงปิดล้อมโรงพัก</headline>
<lead>อนุฯสอบเหตุการณ์ม็อบแดงบุกพัทยาฯ เตรียมลงพื้นทีจริง ด้านปชป.แฉมีตำรวจขนเครื่องปั่นไฟช่วยนปช. ขณะที่พท.มีหลักฐาน - พยาน สั่งการตำรวจใส่เสื้อน้ำเงินติดอาวุธ อนุฯรวบเหตุการณ์มท.ประชุมนัดแรกวางกรอบการทำงาน เตรียมสรุปส่งชุดใหญ่20 มิ.ย.นี้ ด้านพท.จวกสื่อไทยเอียงซ้ายขวาแนะขอข้อมูลสื่อตปท. บก.การเมือง ฉีกหน้าส.ส.เพื่อไทย สื่อไม่ได้ปรุงแต่งเหตุการณ์ที่มหาดไทย</lead>
<neck></neck>
<body><p>การประชุมคณะอนุกรรมการรวบรวมเหตุการณ์การ ชุมนุมที่เมืองพัทยาและภูมิภาค มี<persName><roleName>นาย</roleName><forename>อโณทัย</forename> <surname>ฤทธิ์ปัญญาวงศ์</surname></persName> ส.ว.สรรหา เป็นประธาน ได้กำหนดกรอบทำงานโดยเห็นว่าควรมีการสรุปภาพเหตุการณ์ที่เกิดขึ้นที่พัทยา ตั้งแต่วันที่ 8-15 เม.ย.ที่ผ่านมา และเห็นว่าควรลงพื้นที่พัทยา และสอบถามข้อเท็จจริงที่ศาลากลางจังหวัดชลบุรี ในวันจันทร์ที่ 8 มิ.ย.นี้ พร้อมทั้งจะเชิญผู้ว่าราชการจังหวัดซึ่งปัจจุบันโดยย้ายไปยังจ.ฉะเชิงเทรา และผบ.กก.ทั้งที่รักษาการ และคนเดิมที่รับผิดชอบมาชี้แจง</p>
<p>ผู้สื่อข่าวรายงานว่า อนุกรรมการฯในส่วนพรรคประชาธิปัตย์ อาทิเช่น <persName><roleName>นาย</roleName><forename>บรรจบ</forename> <surname>รุ่งโรจน์</surname></persName> และ<persName><roleName>นาย</roleName><forename>สรวุฒิ</forename> <surname>เนื่องจำนงค์</surname></persName> 2 ส.ส.ชลบุรี เห็นว่า ควรตรวจสอบข้อเท็จจริงเรื่องนี้โดยเฉพาะเรื่องกลุ่มคนเสื้อสีน้ำเงิน พร้อมทั้งได้ยยืนยันด้วยว่ากลุ่มเสื้อน้ำเงินเป็นคนชลบุรีไม่ใช่เจ้าหน้าที่ ตำรวจหรือทหารที่เกณฑ์มา แต่อยากให้ตรวจสอบตำรวจ จงใจละเว้นปฎิบัติหน้าที่ปล่อยให้ผู้ชุมนุมบุกเข้าโรงแรมหรือไม่</p>
<p><persName><roleName>นาย</roleName><forename>สรวุฒิ</forename></persName> เปิดเผยว่า เหตุการณ์ที่มีการจับตัวแกนนำนปช. ที่สน.บางละมุง ปรากฎว่ามีกลุ่มผู้ชุมนุมไปกดดันเจ้าหน้าที่ตำรวจให้ปล่อยตัว จนที่สุดเจ้าหน้าที่ก็ยอมปล่อย โดยอ้างว่ากลัวโรงพักพังเสียหาย เรื่องนี้ควรทำหนังสือถึงตำรวจว่าเหตุใดจึงปล่อยไป นอกจากนี้เขายังได้รับรายงานว่า คืนวันที่ 9 เม.ย. มีนายตำรวจระดับสูง มอบหมายให้นายตำรวจยศนายดาบ ขนเครื่องปั่นไฟ เพื่อตั้งเวทีกลุ่มนปช. จึงเห็นได้ว่ามีเจ้าหน้าที่ตำรวจเข้าปลุกระดมให้ประชาชนต่อต้านนายกรัฐมนตรี</p>
<p>ด้านอนุกรรมการฯในส่วนพรรคเพื่อไทย ต่างอภิปรายโจมตีกลุ่มเสื้อน้ำเงิน โดยอ้างว่ามีพยานหลักฐานว่ากลุ่มเสื้อน้ำเงินนั้นเป็นเจ้าหน้าที่ตำรวจและพบ ว่ามีการพกอาวุธจึงขอให้มีการรตรวจสอบเรื่องนี้ โดย<persName><roleName>นาย</roleName><forename>สุรวิทย์</forename> <surname>คนสมบูรณ์</surname></persName> ส.ส.ชัยภูมิ กล่าวว่า มีพยานและหลักฐานว่ากลุ่มคนเสื้อน้ำเงินเป็นเจ้าหน้าที่ตำรวจถูกสั่งให้มา จาก 4 จังหวัด โดยให้แต่งตัวนอกเครื่องแบบ และแจกเสื้อสีน้ำเงินพร้อมอาวุธ ซึ่งกลุ่มเจ้าหน้าที่ตำรวจเหล่านั้นไม่เต็มใจที่จะไปเพราะไม่อยากปะทะกับ ประชาชน ซึ่งเจ้าหน้าที่ตำรวจเหล่านั้นพร้อมที่จะมาให้ข้อมูล</p>
<p><persName><roleName>นาย</roleName><forename>สงวน</forename> <surname>พงษ์มณี</surname></persName> ส.ส.ลำพูน กล่าวว่า อยากให้อนุกรรมการฯ ทุกคนเปิดใจให้กว้าง ซึ่งเห็นได้ชัดจากภาพบันทึกว่าเจ้าหน้าที่ปล่อยให้เสื้อสีน้ำเงินพกพาอาวุธ และเดินนำหน้าทหาร และตำรวจ ซึ่งต้องพิจาณาว่าสามารถทำได้หรือไม่ ผิดกฎหมายหรือไม่</p>
<p>ขณะที่การประชุมคณะอนุกรรมการรวบรวมเหตุการณ์ ที่กระทรวงมหาดไทย มี<persName><roleName>นาง</roleName><forename>นฤมล</forename> <surname>ศิริวัฒน์</surname></persName> ส.ว.อุตรดิตถิ์ เป็นประธาน ซึ่งที่ประชุมได้สรุปประเด็นภาพรวมเหตุการณ์ที่เกิดขึ้น และศึกษาเจาะลึกในประเด็นที่อยู่ในความสนใจของสังคม ทั้งนี้การศึกษาจะมุ่งเจาะลึกความจริงของเหตุการณ์เพื่อตอบคำถามที่คลางแคลง ใจประชาชน พร้อมทั้งจะสรุปผลการประชุมให้กับคณะกรรมการชุดใหญ่ให้ได้ภายในวันที่ 20 ม.ย.นี้</p>
<p>นอกจากนี้ที่ประชุมยังได้มีมติว่าในการประชุม วันที่ 27 พ.ค.จะมีการเชิญ<persName><roleName>พล.ต.อ.</roleName><forename>พัชรวาท</forename> <surname>วงษ์สุวรรณ</surname></persName> ผู้บัญชาการตำรวจแห่งชาติ และ<persName><roleName>นาย</roleName><forename>วิชัย</forename> <surname>ศรีขวัญ</surname></persName> ปลัดกระทรวงมหาดไทย มาให้ข้อมูลภาพรวมเหตุการณ์ที่เกิดขึ้นทั้งที่กระทรวงมหาดไทย และศาลรัฐธรรมนูญ นอกจากนี้ยังจะได้เชิญตัวแทนของสมาคมนักข่าวนักหนังสือพิมพ์แห่งประเทศไทย ที่ได้มีการรวบรวมคำบอกเล่าจากผู้สื่อข่าวสนามในวันเกิดเหตุมาให้ข้อมูลด้วย และเพื่อความสมบรูณ์ของการประมวลภาพรวมเหตุการณ์ จะขอภาพข่าวจากสถานีโทรทัศน์ทั้งของไทย และต่างประเทศเพื่อตรวจสอบ</p>
<p><persName><roleName>นาย</roleName><forename>สุรพงษ์</forename> <surname>โตวิจักษณ์ชัยกุล</surname></persName> ส.ส. เชียงใหม่ อนุกรรมการฯ กล่าวว่า ธรรมชาติของนักข่าวที่ติดตามนายกรัฐมนตรี บางที่ก็มีความสนิทสนมอาจจะเป็นใจใช้บางมุมกล้องช่วยได้ อย่างกรณีนักข่าวที่อยู่ประจำพรรคไหนก็มักจะเป็นใจกับพรรคนั้น ดังนั้น เรื่องนี้ควรขอข้อมูลจากนักข่าวต่างประเทศด้วย เพราะนักข่าวต่างประเทศมีมุมมองแตกต่างจากนักข่าวไทย และจะได้ข้อมูลที่เป็นความจริงไม่เอียงซ้ายเอียงขวา</p>
<p><persName><roleName>นาย</roleName><forename>ศิริโชค</forename> <surname>โสภา</surname></persName> ส.ส.สงขลา พรรคประชาธิปัตย์ อนุกรรมการฯ กล่าวว่า นักข่าวไทยมีจรรยาบรรณพอ และเขาเชื่อว่าในสถานการณ์เช่นนั้นคงไม่มีนักข่าวคนใดมีใจเข้าข้างใดข้าง หนึ่ง เพราะทุกคนมุ่งที่จะทำงานเหมือนกัน</p>
<p>ขณะที่<persName><roleName>นาย</roleName><forename>ชิงชัย</forename> <surname>รุ่งละโภ</surname></persName> บรรณาธิการข่าวการเมือง หนังสือพิมพ์บ้านเมือง อนุกรรมการฯ ตัวแทนสื่อมวลชน กล่าวว่า การทำงานในวันเกิดเหตุมีผู้สื่อข่าวมาทำข่าวหลายสายไม่เฉพาะผู้สื่อข่าวที่ ติดตามนายกรัฐมนตรี เมื่อเป็นเช่นนี้จึงเชื่อว่าจะไม่มีการปรุงแต่งเหตุการณ์ขึ้นอย่างแน่นอน</p></body>
</news>
