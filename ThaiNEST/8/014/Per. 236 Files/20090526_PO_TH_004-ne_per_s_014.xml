<teiHeader>
<fileDesc>
<titleStmt>
  <title>พบหลักฐานใหม่คดีพลทหาร จี้ตร.ต้องยุติธรรม  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 17:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8632  </bibl>
</sourceDesc>
</fileDesc>
</teiHeader>
<news>
<headline>พบหลักฐานใหม่คดีพลทหาร จี้ตร.ต้องยุติธรรม</headline>
<lead>ตั้งคณะทำงานพิสูจน์ข้อเท็จจริง ประกอบด้วย พนักงานสอบสวน ทหาร ฝ่ายค้าน รัฐบาล  ตัวแทนจากดีเอสไอ ส่วนคราบเลือดที่พบที่หมอน ต้องสืบสวนต่อไป โดยเชิญ 2 พลทหารมาร่วมชี้แจง </lead>
<neck></neck>
<body><p>ที่รัฐสภา วันนี้ (26 พ.ค.) มีการประชุมคณะอนุกรรมการรวบรวมเหตุการณ์การชุมนุมบริเวณแยกดินแดง โดยมี<persName><roleName>พล.ต.ต.</roleName><forename>สุเทพ</forename> <surname>สุขสงวน</surname></persName> ส.ว.สรรหา เป็นประธาน โดยเชิญ<persName><roleName>พล.ต.ต.</roleName><forename>พงษ์สันต์</forename> <surname>เจียมอ่อน</surname></persName> รอง ผู้บัญชาการตำรวจนครบาล และ ผู้กำกับการสถานีตำรวจนครบาลพญาไท ผู้กำกับการสถานีตำรวจนครบาลดินแดงเข้าชี้แจง</p>
<p><persName><roleName>นาย</roleName><forename>พร้อมพงษ์</forename> <surname>นพฤทธิ์</surname></persName> อนุกรรมการฯจากพรรคเพื่อไทย กล่าวว่า ที่ประชุม พบประเด็นใหม่เกี่ยวกับคราบเลือดที่หมอน  อยู่ภายในบ้านพัก กรมทหารราบที่ 1 มหาดเล็ก รักษาพระองค์ (ร.1 รอ.) จึงได้ซักถามกับนายตำรวจที่มาชี้แจงว่า คราบเลือดดังกล่าวจะเกี่ยวข้องกับการตายของ<persName><roleName>พลทหาร</roleName><forename>อภินพ</forename> <surname>เครือสุข</surname></persName> หรือไม่ เพราะจากข้อมูลของสถาบันนิติเวชโรงพยาบาลรามาธิบดีและโรงพยาบาลศิริราช ระบุว่าคราบเลือดดังกล่าวเป็นคนละคนกับ<persName><roleName>พลทหาร</roleName><forename>อภินพ</forename></persName> แต่เป็นของ <persName><roleName>พลทหาร</roleName><forename>แสงเพชร</forename> <surname>สารีพันธุ์</surname></persName>  เพื่อนของ<persName><roleName>พลทหาร</roleName><forename>อภินพ</forename></persName> ที่ได้ปลดประจำการไปแล้ว จึงได้กำชับเจ้าหน้าที่ตำรวจว่าอย่าเพิ่งรีบปิดคดีนี้ อยากให้ฝ่ายตำรวจนำผลการตรวจสอบของกรมสอบสวนคดีพิเศษ(ดีเอสไอ) มาร่วมตรวจสอบในคดีด้วย เนื่องจากเหตุการณ์ไม่ปกติ หากญาติต้องการที่จะให้มีการตรวจสอบสาเหตุของ การตายใหม่ ต้องไปยื่นคำร้องที่สน.บางซื่อ ให้มีการตรวจสอบอีกครั้ง</p>
<p><persName><roleName>พล.ต.ต.</roleName><forename>สุเทพ</forename> <surname>สุขสงวน</surname></persName> ส.ว.สรรหา กล่าวว่า <persName><roleName>พล.ต.ต.</roleName><forename>พงษ์สันต์</forename> <surname>เจียมอ่อน</surname></persName> รอง ผู้บัญชาการตำรวจนครบาล ได้ชี้แจงว่าการตายของ<persName><roleName>พลทหาร</roleName><forename>อภินพ</forename></persName>น่าจะเป็นอุบัติเหตุ แต่อนุกรรมการฯยังมีข้อเคลือบแคลงสงสัย จึงได้ตั้งคณะทำงานขึ้นมาเพื่อพิสูจน์ข้อเท็จจริง โดยคณะทำงานประกอบด้วยผู้ที่เกี่ยวข้อง พนักงานสอบสวน ทหาร ฝ่ายค้าน รัฐบาล รวมถึงตัวแทนจากดีเอสไอด้วย ส่วนคราบเลือดที่พบที่หมอนซึ่งไม่ใช่ของ<persName><roleName>พลทหาร</roleName><forename>อภินพ</forename></persName> ก็ต้องสืบสวนต่อไป โดยการประชุมครั้งหน้าจะเชิญญาติผู้ตาย ดีเอสไอและพลทหารทั้ง 2 คนได้แก่<persName><roleName>พลทหาร</roleName><forename>ธงชัย</forename> <surname>ศรีมา</surname></persName>และ<persName><roleName>พลทหาร</roleName><forename>แสงเพชร</forename> <surname>สารีพันธุ์</surname></persName> มาชี้แจงด้วย</p></body>
</news>
