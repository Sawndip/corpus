<teiHeader>
<fileDesc>
<titleStmt>
  <title>ครม.เห็นชอบจดทะเบียนแรงงานต่างด้าวสัญชาติพม่าลาวและกัมพูชา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090526/14414/%e0%b8%84%e0%b8%a3%e0%b8%a1.%e0%b9%80%e0%b8%ab%e0%b9%87%e0%b8%99%e0%b8%8a%e0%b8%ad%e0%b8%9a%e0%b8%88%e0%b8%94%e0%b8%97%e0%b8%b0%e0%b9%80%e0%b8%9a%e0%b8%b5%e0%b8%a2%e0%b8%99%e0%b9%81%e0%b8%a3%e0%b8%87%e0%b8%87%e0%b8%b2%e0%b8%99%e0%b8%95%e0%b9%88%e0%b8%b2%e0%b8%87%e0%b8%94%e0%b9%89%e0%b8%b2%e0%b8%a7%e0%b8%aa%e0%b8%b1%e0%b8%8d%e0%b8%8a%e0%b8%b2%e0%b8%95%e0%b8%b4%e0%b8%9e%e0%b8%a1%e0%b9%88%e0%b8%b2%e0%b8%a5%e0%b8%b2%e0%b8%a7%e0%b9%81%e0%b8%a5%e0%b8%b0%e0%b8%81%e0%b8%b1%e0%b8%a1%e0%b8%9e%e0%b8%b9%e0%b8%8a%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบจดทะเบียนแรงงานต่างด้าวสัญชาติพม่าลาวและกัมพูชา</headline>
<lead></lead>
<neck></neck>
<body><p>เมื่อเวลา 14.45 น.วันที่ 26 พ.ค ที่ทำเนียบรัฐบาล <persName><roleName>นาย</roleName><forename>วัชระ</forename> <surname>กรรณิการ์</surname></persName> รองโฆษกประจำสำนักนายกรัฐมนตรี แถลงผลการประชุมคณะรัฐมนตรี (ครม.) ว่า ที่ประชุม ครม.เห็นชอบแนวทางจดทะเบียนแรงงานต่างด้าวที่หลบหนีเข้าเมืองสัญชาติพม่า ลาว และกัมพูชา โดยรองนายกรัฐมนตรีได้รายงานให้ที่ประชุม ครม.รับทราบถึงตัวเลขแรงงานต่างด้าวที่อาศัยอยู่ในประเทศไทยอย่างผิดกฎหมายอยู่ประมาณ 2 ล้านคน</p>
<p>แนวทางและวิธีการแก้ไขของกระทรวงแรงงานและหน่วยงานที่เกี่ยวข้อง เพื่อยับยั้งผู้หลบหนีเข้าเมืองโดยผิดกฎหมายเหล่านี้มีอยู่ 2 ประการ คือ สกัดกั้นไม่ให้เข้ามาเพิ่มเติมอีก และจดทะเบียน เพื่อนำเอาแรงงานที่อยู่ใต้ดินมาอยู่บนดิน ซึ่งการจดทะเบียนแรงงานต่างด้าวนี้แบ่งออกเป็น 6 กิจการ คือ ประมง เกษตรและปศุสัตว์ ก่อสร้าง กิจการต่อเนื่องประมงทะเล ผู้รับใช้ในบ้าน และกิจการอื่นๆ</p>
<p><persName><roleName>นาย</roleName><forename>วัชระ</forename></persName> กล่าวว่า ขั้นตอนที่จะดำเนินการ คือ กระทรวงมหาดไทยจะอาศัยมาตรา 17 แห่ง พ.ร.บ.คนเข้าเมือง พ.ศ. 2522 ให้ความเห็นชอบและออกประกาศผ่อนผันให้คนต่างด้าวสามารถอยู่ในประเทศไทยได้จนถึงวันที่ 28 ก.พ. 2553 โดยขั้นตอนการจดทะเบียนแรงงานต่างด้าวนับจากนี้ คือ แรงงานต่างด้าวจะต้องไปจดทะเบียนที่กรมการปกครอง และถ้าต้องการทำงานในประเทศไทยจะต้องไปตรวจสุขภาพและทำประกันสุขภาพ</p>
<p>หลังจากนั้นแรงงานต่างด้าวเหล่านี้จะต้องไปขออนุญาตทำงานที่กรมการจัดหางาน เพื่อจัดทำทะเบียนประวัติและออกใบอนุญาตทำงาน ส่วนเรื่องการสกัดกั้นแรงงานต่างด้าวไม่ให้เข้ามาในประเทศไทยอีกนั้น หน่วยงานที่เกี่ยวข้อง ทั้งกองทัพไทย สำนักงานตำรวจแห่งชาติ จะเริ่มสกัดกั้นตามจุดตรวจผ่านแดนต่างๆ เพื่อไม่ให้แรงงานต่างด้าวกลุ่มใหม่ทะลักเข้ามาในช่วงที่มีการจดทะเบียนแรงงานต่างด้าวดังกล่าว โดยขั้นตอนการจดทะเบียนนั้นจะเริ่มต้นภายใน 30 วันนับแต่วันที่ ครม.ให้ความเห็นชอบ และหากแรงงานคนใดที่ไม่ได้จดทะเบียนก็จะผลักดันออกนอกประเทศไป</p></body>
</news>
