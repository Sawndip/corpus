<teiHeader>
<fileDesc>
<titleStmt>
  <title>"เพื่อแม้ว"ล้มแผนเลือกหน.พรรค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059632  </bibl>
</sourceDesc>
</fileDesc>
</teiHeader>
<news>
<headline>"เพื่อ<persName><addName>แม้ว</addName></persName>"ล้มแผนเลือกหน.พรรค</headline>
<lead></lead>
<neck></neck>
<body><p>เมื่อเวลา 13.00 น.วานนี้ (27พ.ค.) ที่พรรคเพื่อไทย มีการประชุมคณะกรรมการบริหารพรรค โดยมี<persName><roleName>นาย</roleName><forename>ยงยุทธ</forename> <surname>วิชัยดิษฐ</surname></persName> หัวหน้าพรรคเพื่อไทย เป็นประธานในการประชุม หลังการประชุม <persName><roleName>นาย</roleName><forename>ยงยุทธ</forename></persName> พร้อมด้วย <persName><roleName>นาย</roleName><forename>ปลอดประสพ</forename> <surname>สุรัสวดี</surname></persName> รองหัวหน้าพรรคเพื่อไทย ร่วมกันแถลงข่าวโดย<persName><roleName>นาย</roleName><forename>ยงยุทธ</forename></persName> กล่าวว่า พรรคมีมติส่ง <persName><roleName>นาง</roleName><forename>อนุรักษ์</forename> <surname>บุญศล</surname></persName> เป็นผู้สมัคร ส.ส.สกลนคร เขต 3 และส่ง<persName><roleName>นาย</roleName><forename>สุรชาติ</forename> <surname>ชาญประดิษฐ์</surname></persName> ลงสมัครส.ส.เขต 1 จ.ศรีสะเกษ นอกจากนี้ยังมีมติให้ยุติการประชุมใหญ่วิสามัญในวันที่ 31 พ.ค. เพื่อเลือกหัวหน้าพรรคและคณะกรรมการบริหารพรรคชุดใหม่ด้วย</p>
<p><persName><roleName>นาย</roleName><forename>ปลอดประสพ</forename> <surname>สุรัสวดี</surname></persName> ชี้แจงถึงเหตุที่ต้องล้มการประชุมในวันที่ 31 พ.ค.ว่า เดิมคณะกรรมการบริหารพรรคเพื่อไทย ไม่มีใครเป็นส.ส. ดังนั้นเมื่อส.ส.พรรคพลังประชาชน ย้ายมาอยู่กับพรรคเพื่อไทย <persName><roleName>นาย</roleName><forename>ยงยุทธ</forename></persName>จึงอยากให้มี ส.ส.มาดำรงตำแหน่งหัวหน้าพรรค เพื่อจะได้ทำหน้าที่ผู้นำฝ่ายค้านในสภาฯได้อย่างสมบูรณ์ แต่เมื่อเราทบทวนกติกาหลายอย่าง โดยเฉพาะรัฐธรรมนูญและกฎหมายประกอบรัฐธรรมนูญนั้น ทุกฝ่ายต้องการให้มีการแก้ไขรัฐธรรมนูญ และทุกคนก็พูดตรงกันว่า จะทำให้เร็วที่สุด ดังนั้นเมื่อกติกาจะเปลี่ยนแปลง เราจึงต้องการรอให้มีการเปลี่ยนแปลงทางกฎหมายให้เรียบร้อยก่อน นอกจากนี้ในช่วงนี้เป็นช่วงปิดสมัยประชุมสภาฯ ผู้นำฝ่ายค้านจึงไม่จำเป็นมากนัก และเมื่อเปิดสมัยประชุมสภาฯ ที่จะมาถึงนั้นก็เป็นสมัยนิติบัญญัติ ซึ่งตำแหน่งผู้นำฝ่ายค้าน ก็ไม่มีบทบาทนัก จึงเห็นว่าควรรอไปก่อน</p>
<p><persName><roleName>นาย</roleName><forename>ปลอดประสพ</forename></persName> กล่าวอีกว่า เราเป็นพรรคใหญ่ หากจะเปลี่ยนแปลงอะไรก็ควรจะมีการฟังความคิดเห็นจากสมาชิก และส.ส.ของพรรค โดย 3-4 เดือนหลังจากนี้ เราจะคิดกระบวนการสรรหาหัวหน้าพรรคคนใหม่ โดยให้ ส.ส. สมาชิกพรรค และประชาชนเข้ามามีส่วมร่วมให้มากที่สุด และผู้ที่จะมาเป็นหัวหน้าพรรคในอนาคตนั้น จะต้องเป็นนายกรัฐมนตรีด้วย และจะเป็นได้ดีกว่า<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName></p>
<p><persName><roleName>นาย</roleName><forename>สรุพงษ์</forename> <surname>โตวิจักษณ์ชัยกุล</surname></persName> ส.ส. เชียงใหม่ พรรคเพื่อไทย กล่าวว่า คุณสมบัติของหัวหน้าพรรคคนต่อไปนั้น จะต้องเป็นคนที่มีความสามารถด้านเศรษฐกิจ เพราะการเลือกตั้งครั้งหน้าจะต้องแข่งขันกับพรรคประชาธิปัตย์โดยตรง จะเน้นนโยบายเศรษฐกิจนำการเมือง ซึ่งขณะนี้พรรคกำลังมอง <persName><roleName>นาย</roleName><forename>โอฬาร</forename> <surname>ไชยประวัติ</surname></persName> อดีตรองนายกรัฐมนตรี เพื่อวางให้เป็นตัวหัวหน้าพรรคคนใหม่แล้ว แต่ยังไม่มีการทาบทาม เพราะหากดูจากคุณสมบัติของ<persName><roleName>นาย</roleName><forename>โอฬาร</forename></persName>นั้น สามารถสู้กับ<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> ในการเลือกตั้งครั้งหน้าได้อย่างแน่นอน เพราะ<persName><roleName>นาย</roleName><forename>โอฬาร</forename></persName>เป็นผู้มีประสบการณ์ในการทำงานอย่างมาก โดยเฉพาะทางด้านเศรษฐกิจ อีกทั้งสังคม ก็ให้การยอมรับ</p>
<p><persName><roleName>พล.อ.อ.</roleName><forename>สุเมธ</forename> <surname>โพธิ์มณี</surname></persName> ผู้ทรงคุณวุฒิพิเศษ สำนักงานปลัดกระทรวงกลาโหม กล่าวถึงกรณีที่มีชื่อเป็นแคนดิเดต หัวหน้าพรรคเพื่อไทย ว่า มีคนที่มีบารมีกว่าตนจำนวนมาก แต่ตนพร้อมที่จะทำงานช่วยพรรคเพื่อไทยทุกอย่าง จะให้เป็นอะไรก็ได้ทั้งนั้น</p>
<p>"ผมมีความตั้งใจ เพราะถูกการเมืองเล่นงานมาตลอด ซึ่งผมจะเกษียณอายุราชการในเดือนตุลาคมนี้ หากเกษียณก็พร้อมที่จะเล่นการเมือง แต่หากมีความจำเป็นต้องลาออกจากราชการก่อน ก็ต้องลาออก ผมพร้อมเข้าไปช่วยงานทุกเมื่อหาก พ.ต.ท. ทักษิณ ชินวัตร ให้ไปช่วยงานในพรรคก็พร้อมลาออกทันที" <persName><roleName>พล.อ.อ.</roleName><forename>สุเมธ</forename></persName>กล่าว</p></body>
</news>
