<teiHeader>
<fileDesc>
<titleStmt>
  <title>บัวแก้วได้ช่องลากคอแม้วกลับปท.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-22 19:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000057657  </bibl>
</sourceDesc>
</fileDesc>
</teiHeader>
<news>
<headline>บัวแก้วได้ช่องลากคอ<persName><addName>แม้ว</addName></persName>กลับปท.</headline>
<lead></lead>
<neck></neck>
<body><p><persName><roleName>นาย</roleName><forename>ธฤต</forename> <surname>จรุงวัฒน์</surname></persName> อธิบดีกรมสารนิเทศ กระทรวงการประเทศ กล่าวถึง เรื่องความเป็นไปได้ในการแลกตัวผู้ต้องหาต่างฐานความผิดระหว่างประเทศระหว่าง <persName><roleName>นาย</roleName><forename>ไมเคิล</forename> <surname>สมิท</surname></persName> ชาวอังกฤษ ที่โกงเงิน 5 พันล้านบาท จากบริษัท ลิมิมิตลิส ดูไบ ของประเทศสหรัฐอาหรับเมมิเรสต์ หรือยูเออี กับ <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> ว่า โดยหลักการแล้ว ประเทศที่ไม่มีการทำสนธิสัญญาการส่งตัวผู้ร้ายข้ามแดนจะใช้หลักต่างตอบแทนแลกตัวนักโทษคดีเดียวกันหรือมีฐานความผิดคล้ายกัน ซึ่งในคดีของผู้ต้องหาของ ยูเออี ที่ตำรวจไทยควบคุมตัวไว้เป็นความผิดฐานฉ้อโกง ต่างกับกรณีของ <persName><roleName>พ.ต.ท.</roleName><forename>ทักษิณ</forename></persName> ที่เป็นคดีทุจริตการจัดซื้อที่ดินรัชดา แต่ก็ได้มีการส่งเรื่องไปให้ทางการยูเออี เพื่อพิจารณาส่งตัว <persName><roleName>พ.ต.ท.</roleName><forename>ทักษิณ</forename></persName> กลับมาดำเนินคดีที่ประเทศไทยแล้ว รอแค่ว่าทางการยูเออี จะตอบรับหรือไม่เท่านั้น</p>
<p>ส่วนที่ <persName><roleName>ร.ต.อ.</roleName><forename>เฉลิม</forename> <surname>อยู่บำรุง</surname></persName> ประธาน ส.ส.พรรคเพื่อไทย ออกมาระบุว่า <persName><roleName>พ.ต.ท.</roleName><forename>ทักษิณ</forename></persName> ถือพาสปอร์ต 6-8 ประเทศนั้น <persName><roleName>นาย</roleName><forename>ธฤต</forename></persName> กล่าวว่า เป็นสิทธิที่แต่ละประเทศสามารถทำได้ แต่ฝ่ายการเมืองก็คงต้องหาโอกาสชี้แจง แสดงเหตุผล และความห่วงกังวลของรัฐบาลไทยไปยังประเทศที่ออกพาสปอร์ตแก่ <persName><roleName>พ.ต.ท.</roleName><forename>ทักษิณ</forename></persName> เหมือนที่เคยทำต่อประเทศนิการากัว อย่างไรก็ตาม ในส่วนของกระทรวงการต่างประเทศ จะตรวจสอบข้อเท็จจริงไปยังประเทศต่างๆ อีกครั้ง</p>
<p><persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรีฝ่ายความมั่นคง กล่าวถึงกรณีมีกระแสข่าวที่ <persName><roleName>พ.ต.ท.</roleName><forename>ทักษิณ</forename></persName> ถือพาสปอร์ตของต่างชาติ 5-6 ประเทศ รวมทั้งประเทศกัมพูชาด้วย ว่า ตนไม่ได้ตรวจสอบ แต่ตนเคยพบกับ<persName><roleName>สมเด็จ</roleName><forename>ฮุนเซน</forename></persName> นายกรัฐมนตรีกัมพูชาก็ได้พูดคุยเรื่องนี้กับท่าน ซึ่งท่านก็ยืนยันว่าไม่มีพาสปอร์ตของกัมพูชา ตนก็เชื่อท่าน จึงไม่ได้ไปตรวจสอบ ส่วนพาสปอร์ตของประเทศอื่นๆ ตนไม่มีข้อมูล โดยตรงจึงตอบไม่ได้</p>
<p>ผู้สื่อข่าวถามว่า<persName><roleName>พ.ต.ท.</roleName><forename>ทักษิณ</forename></persName> ยังคงเคลื่อนไหวอย่างต่อเนื่องที่ดูไบ ทั้งที่ ก่อนหน้านี้รัฐบาลได้ประสานเพื่อขอความร่วมมือในการส่งตัวกลับมาดำเนินคดี ในไทยแล้ว แสดงว่า การประสานงานไม่เป็นผล <persName><roleName>นาย</roleName><forename>สุเทพ</forename></persName> กล่าวว่า ก็ต้องดูกันต่อไป</p>
<p><persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี กรณีที่ <persName><roleName>ร.ต.อ.</roleName><forename>เฉลิม</forename> <surname>อยู่บำรุง</surname></persName> ส.ส.สัดส่วนพรรคเพื่อไทย ออกมาระบุจะเดินหน้าต่อต้านรัฐบาลทั้งในและนอกสภาว่า ถ้าคุณเฉลิมคิดว่า นั่นเป็นบทบาทของฝ่ายค้านก็ทำ แต่ต้องทำในกรอบของกฎหมาย</p>
<p><persName><roleName>นพ.</roleName><forename>บุรณัชย์</forename> <surname>สมุทรักษ์</surname></persName> โฆษกพรรคประชาธิปัตย์ กล่าวว่า พรรคกังวลต่อการให้สัมภาษณ์ของ <persName><roleName>ร.ต.อ.</roleName><forename>เฉลิม</forename></persName> หลังไปพบ <persName><roleName>พ.ต.ท.</roleName><forename>ทักษิณ</forename></persName>ที่ประกาศว่าจะเดินหน้าต่อต้านรัฐบาลทั้งในและนอกสภาเพราะถือเป็นการส่งสัญญาณที่อันตราย เป็นการสร้างเงื่อนไขให้เกิดความขัดแย้งทางการเมืองรอบใหม่ ซึ่งจะส่งผลต่อการฟื้นฟูวิกฤตของรัฐบาลและสร้างความสมานฉันฑ์ของรัฐสภา พรรคประชาธิปัตย์จึงขอเรียกร้องไปยังพรรคเพื่อไทยให้แสดงความชัดเจนต่อการที่จะยุติความขัดแย้ง โดยการไม่ขับเคลื่อนการเมืองนอกสภา และอยากให้หันมาร่วมมือกันกอบกู้วิกฤตเศรษฐกิจของชาติ และสร้างความสมานฉันท์ให้เกิดขึ้น พรรคมีความห่วงใยต่อแนวทางการเมืองแบบเก่าที่ทางพรรคเพื่อไทยส่งสัญญาณออกมาและสอดรับกับการเคลื่อนไหวของเครือข่ายที่เปลี่ยนรูปแบบ โดยมีการ เพิ่มการตั้งสถาบันวิชาการเทียมออกมานอกเหนือจากการสร้างสื่อเทียม ขึ้นมาในรูปแบบที่แตกต่างจากในอดีต จึงอยากให้ทุกฝ่ายขับเคลื่อนการเมือง ให้อยู่บนพื้นฐานข้อมูลและความจริง หลีกเลี่ยงการทำการเมืองแบบเก่าที่ปลุกระดมให้เกิดความขัดแย้ง</p>
<p><persName><roleName>พล.อ.</roleName><forename>อภิชาต</forename> <surname>เพ็ญกิตติ</surname></persName> ปลัดกระทรวงกลาโหม กล่าวว่ากรณีของ <persName><roleName>พ.ต.ท.</roleName><forename>ทักษิณ</forename></persName> ทางการไทย ไม่ว่าจะเป็นนายกรัฐมนตรี หรือ รัฐบาลประกาศมาตลอดว่าให้ท่าน เข้ามาสู้คดีในไทย ถ้าไม่มีการก่อกวน หรือก่อหวอดและดำเนินการตามขั้นตอนของกฎหมายคงไม่มีปัญหา</p>
<p>ส่วนการเดินทางกลับจะเป็นการจุดกระแสเสื้อแดง เสื้อเหลือง หรือไม่ <persName><roleName>พล.อ.</roleName><forename>อภิชาต</forename></persName> กล่าวว่า อยากให้ประชาชนไม่ว่าฝ่ายใดก็ตามอยู่บนพื้นฐานของเหตุผล และ กฎหมายเป็นหลัก หากปฏิบัติตามกฎหมายก็จะไม่วุ่นวาย ซึ่งในหลักการ <persName><roleName>พ.ต.ท.</roleName><forename>ทักษิณ</forename></persName> ต้องกลับเข้ามาสู้คดี ส่วนจะทำให้กลุ่มเสื้อแดงมีผู้บัญชาการก่อความวุ่นวายมาก ขึ้นหรือไม่นั้น ตนเห็นว่า <persName><roleName>พ.ต.ท.</roleName><forename>ทักษิณ</forename></persName> พูดมาตลอดว่า ต้องการเห็นความปรองดอง ให้เกิดขึ้นในชาติ ซึ่งจะเป็นการพิสูจน์อย่างหนึ่งว่าเมื่อท่านกลับมาแล้ว ต้องการเห็นความปรองดองตามที่ท่านพูดมาโดยตลอดหรือไม่ ถ้าท่านกลับเข้ามาและมีปัญหา และกลุ่มเสื้อแดงยังสร้างปัญหาอยู่ นั่นก็คือการปลุกกระแสของท่าน ไม่ได้พูดบนพื้นฐานข้อเท็จจริงอย่างที่ท่านอยากให้เป็น</p>
<p><persName><roleName>นาย</roleName><forename>สุรพงษ์</forename> <surname>โตวิจักษณ์ชัยกุล</surname></persName> ส.ส.เชียงใหม่ พรรคเพื่อไทย กล่าวว่าจะมี ส.ส.พรรคเพื่อไทย ทยอยบินไปเยี่ยม <persName><roleName>พ.ต.ท.</roleName><forename>ทักษิณ</forename></persName> ที่เมืองดูไบ ส่วนตนยังไม่ไปเพราะติดภารกิจ ส่วนที่รัฐบาลประสานไปยังตำรวสากล และทางการสหรัฐอาหรับเอมิเรต เพื่อให้ติดตามตัว <persName><roleName>พ.ต.ท.</roleName> <forename>ทักษิณ</forename></persName>มาดำเนินคดีนั้น เป็นเรื่องที่รัฐบาลทำได้ แต่จะได้รับความร่วมมือหรือไม่นั้นขึ้นอยู่กับความสัมพันธ์ระหว่างประเทศ เพราะ<persName><roleName>พ.ต.ท.</roleName><forename>ทักษิณ</forename></persName> อยู่ที่นั่นในฐานะนักลงทุน และคดีความของอดีตนายกฯ ก็อาจจะไม่รุนแรง ในมุมของต่างชาติที่มองว่าเป็นประเด็นทางการเมือง </p></body>
</news>
