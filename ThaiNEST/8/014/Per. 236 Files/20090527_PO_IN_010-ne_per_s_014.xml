<teiHeader>
<fileDesc>
<titleStmt>
  <title>อสส.ทำหนังสือขอตัวทักษิณไปยังนิการากัว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 15:38:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173315  </bibl>
</sourceDesc>
</fileDesc>
</teiHeader>
<news>
<headline>อสส.ทำหนังสือขอตัว<persName><forename>ทักษิณ</forename></persName>ไปยังนิการากัว</headline>
<lead>อัยการสูงสุด ยัน ทำหนังสือขอตัว<persName><roleName>อดีตนายกฯ</roleName><forename>ทักษิณ</forename></persName> มาดำเนินคดีไปยังนิการากัว และสหรัฐอาหรับเอมิเรตส์แล้ว</lead>
<neck></neck>
<body><p><persName><roleName>นาย</roleName><forename>ชัยเกษม</forename> <surname>นิติสิริ</surname></persName> อัยการสูงสุด ให้สัมภาษณ์ผู้สื่อข่าวที่ จ.ภูเก็ต เกี่ยวกับการขอตัว <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี มาดำเนินคดีในประเทศไทย ว่า ขณะนี้ได้มีการทำหนังสือขอตัวไป 2 ประเทศ ได้แก่ ประเทศสหรัฐอาหรับเอมิเรตส์ กับ ประเทศนิการากัว ส่วนฮ่องกงนั้นอยู่ระหว่างการประสานงาน แต่ทราบว่าขณะนี้ <persName><roleName>พ.ต.ท.</roleName><forename>ทักษิณ</forename></persName> ไม่ได้มีถิ่นพำนักอยู่ที่ฮ่องกง ส่วนการจะประสานไปยังประเทศอื่น ๆ ต้องอยู่ที่หน่วยงานเจ้าของเรื่อง ประสานเข้ามาว่าพบหลักแหล่งหรือการไปมาที่สม่ำเสมอ เพราะจะต้องชัดเจนว่ามีตัวบุคคลอยู่จริง ๆ หากไม่สามารถระบุหลักแหล่งที่ชัดเจนก็ไม่สามารถที่จะนำเรื่องเสนอไปยังประเทศนั้น ๆ ได้ ทั้งนี้ ในส่วนของสำนักงานอัยการสูงสุดก็พร้อมที่จะดำเนินการในเรื่องนี้อยู่แล้ว</p></body>
</news>
