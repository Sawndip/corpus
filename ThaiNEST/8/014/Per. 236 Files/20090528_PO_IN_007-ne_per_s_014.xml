<teiHeader>
<fileDesc>
<titleStmt>
  <title>ชุมพลหนุนเหตุผลกอร์ปศักดิ์เบรก2โครงการ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:18:03  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173393  </bibl>
</sourceDesc>
</fileDesc>
</teiHeader>
<news>
<headline><persName><forename>ชุมพล</forename></persName>หนุนเหตุผล<persName><forename>กอร์ปศักดิ์</forename></persName>เบรก2โครงการ</headline>
<lead>หน.พรรคชาติไทยพัฒนา หนุน รองนายกรัฐมนตรี "<persName><forename>กอร์ปศักดิ์</forename> <surname>สภาวสุ</surname></persName>" ชี้ เป็นบุคคลมีความสามารถ เชื่อ กรณีโครงการรับจำนำข้าว ไม่ทำให้เกิดความแตกแยกในพรรคร่วม เพราะต้นเหตุเกิดจากฝีมือรัฐบาลชุดที่ผ่านมา</lead>
<neck></neck>
<body><p><persName><roleName>นาย</roleName><forename>ชุมพล</forename> <surname>ศิลปอาชา</surname></persName> หัวหน้าพรรคชาติไทยพัฒนา ยืนยัน พรรคร่วมรัฐบาล ไม่มีปัญหาในการทำงานร่วมกับ <persName><roleName>นาย</roleName><forename>กอร์ปศักดิ์</forename> <surname>สภาวสุ</surname></persName> รองนายกรัฐมนตรี ด้านเศรษฐกิจ พร้อมทั้งแสดงความเชื่อมั่นว่า ประเด็นปัญหา เรื่องโครงการเช่ารถเมล์ 4,000 คัน และ โครงการระบายสินค้าเกษตร จะไม่นำไปสู่ความแตกแยก ระหว่างพรรคภูมิใจไทย และ พรรคประชาธิปัตย์ เพราะที่ผ่านมาหลาย ๆ โครงการที่พรรคภูมิใจนำเสนอต่อที่ประชุม ครม. โดยเฉพาะของกระทรวงพาณิชย์ ก็ผ่านความเห็นชอบไปหลายโครงการแล้ว อีกทั้ง โครงการรับจำนำข้าวนั้น จริง ๆ แล้ว จุดที่เป็นปัญหา ก็เกิดมาจากการทำงานของรัฐบาลชุดที่ผ่านมา ไม่ใช่เกิดจากการทำงานของรัฐมนตรีพาณิชย์ คนปัจจุบัน </p>
<p>อย่างไรก็ดี เมื่อเกิดความเห็นแตกต่างกันบ้างในการทำงาน ทั้ง นายกรัฐมนตรี และ <persName><roleName>นาย</roleName><forename>กอร์ปศักดิ์</forename></persName> ซึ่งเป็นผู้รับผิดชอบโดยตรง ก็ต้องมีการซักไซร้ไล่เลียง เพื่อให้การทำงานมีความละเอียดรอบคอบขึ้นบ้างเท่านั้น ไม่ได้เป็นการมุ่งหมายที่จะไปขัดขวาง เห็นได้จากในกรณีของตนเอง นั้น ก็ถูก <persName><roleName>นาย</roleName><forename>กอร์ปศักดิ์</forename></persName> ซักกลางที่ประชุมมาแล้วหลายครั้งต่อหลายครั้ง ซึ่งเมื่อมีการแก้ไขให้ถูกต้อง ตามแนวทางที่<persName><roleName>นาย</roleName><forename>กอร์ปศักดิ์</forename></persName> แนะนำก็ไม่เคยมีปัญหาในการทำงานร่วมกันแต่อย่างใด </p>
<p>ทั้งนี้ <persName><roleName>นาย</roleName><forename>ชุมพล</forename></persName> ยังได้กล่าวชมเชย <persName><roleName>นาย</roleName><forename>กอร์ปศักดิ์</forename></persName> ว่าเป็นบุคคลที่มีความเก่งรอบด้าน และจะสามารถเข้าไปวางระบบต่าง ๆ ที่เคยเป็นปัญหามาตั้งแต่รัฐบาลชุดที่ผ่านมา ให้มีมาตรฐานและเป็นที่ยอมรับของทุกฝ่ายได้</p>
<p><persName><forename>บุญจง</forename></persName> ไม่ตอบหากสองโครงการยักษ์ ไม่ผ่านครม. จะเกิดปัญหาในรัฐบาลหรือไม่ </p>
<p><persName><roleName>นาย</roleName><forename>บุญจง</forename> <surname>วงศ์ไตรรัตน์</surname></persName> แกนนำพรรคภูมิใจไทย ยืนยัน ไม่มีปัญหาในการทำงานร่วมกับพรรคประชาธิปัตย์ ส่วนประเด็นปัญหาทั้งเรื่อง โครงการรับจำนำสินค้าเกษตร และ โครงการเช่ารถเมล์ 4,000 คัน นั้น สำหรับพรรคภูมิใจไทย ไม่ถือเป็นความขัดแย้ง แต่ถือเป็นเพียงความเห็นที่แตกต่างกันในการทำงาน ซึ่งหากความเห็นที่แตกต่างกัน นำมาซึ่งสิ่งที่ดีที่สุดให้กับประชาชน ทางพรรคภูมิใจไทย ก็คงไม่อาจเรียกท่าทีของทางพรรคประชาธิปัตย์ ได้ว่าเป็นความพยายามขัดขวางการทำงานของพรรคภูมิใจไทย</p>
<p>อย่างไรก็ดี <persName><roleName>นาย</roleName><forename>บุญจง</forename></persName> ได้หลีกเลี่ยงที่จะตอบคำถามว่า หาก ทั้ง 2 โครงการ ไม่ผ่านความเห็นชอบ ของ ครม. ในสัปดาห์หน้า จะทำให้เกิดปัญหาระหว่างทั้งสองพรรคหรือไม่ โดยกล่าวเพียงเหตุการณ์ ดังกล่าวยังไม่เกิดขึ้น คงไม่อาจไปคาดคะเนได้</p>
<p>ด้าน <persName><roleName>นาย</roleName><forename>กอร์ปศักดิ์</forename></persName> ที่แสดงท่าทีไม่เห็นด้วย กับโครงการระบายสินค้าเกษตร ของทางพรรคภูมิใจไทย ได้หลีกเลี่ยงที่จะตอบคำถามใด ๆ กับผู้สื่อข่าว โดยกล่าวเพียง ที่ประชุมคณะกรรมการยุทธศาสตร์สินค้าเกษตร ได้มีมติให้ <persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี เป็นผู้ให้สัมภาษณ์กับผู้สื่อข่าวแต่เพียงผู้เดียว เพราะฉะนั้น ตนเองคงไม่อาจที่จะพูดอะไร ที่นอกเหนือจากที่<persName><roleName>นาย</roleName><forename>สุเทพ</forename></persName> ได้ออกมาแถลงกับผู้สื่อข่าวได้</p></body>
</news>
