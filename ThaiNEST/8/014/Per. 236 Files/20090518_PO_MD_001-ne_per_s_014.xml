<teiHeader>
<fileDesc>
<titleStmt>
  <title>แนะออกอัลบั๊ม"รักในเรือนจำ" ให้นปช.แสดงคอนเสิร์ตในคุก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-18 21:16:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055650  </bibl>
</sourceDesc>
</fileDesc>
</teiHeader>
<news>
<headline>แนะออกอัลบั๊ม"รักในเรือนจำ" ให้นปช.แสดงคอนเสิร์ตในคุก</headline>
<lead></lead>
<neck></neck>
<body><p><persName><roleName>นาย</roleName><forename>เทพไท</forename> <surname>เสนพงศ์</surname></persName> โฆษกประจำตัวหัวหน้าพรรคประชาธิปัตย์ กล่าวถึงกรณีที่พรรคเพื่อไทย ออกมาวิจารณ์พาดพิงถึงนโยบาย 99 วันของพรรคประชาธิปัตย์ ว่า อยากให้สังคมพิจารณานโยบายดังกล่าวว่าเวลา99 วันเป็นไปตามที่พรรคเพื่อไทยกล่าวหรือไม่ เพราะวันนี้นโยบาย 99 วันนั้นได้มีผลปฏิบัติในทันที และทำได้จริงคือ รัฐบาลได้ผลักดันโครงการที่จับต้องได้ เช่น โครงการเบี้ยยังชีพผู้สูงอายุ เบี้ยเลี้ยงให้อาสาสมัครสาธารณสุข ( อสม.) และโครงการเรียนฟรี 15 ปี อย่างมีคุณภาพ</p>
<p>ส่วนการวิจารณ์กรณีการจัดเก็บภาษีน้ำมันของพรรคประชาธิปัตย์ว่า เคยหาเสียงโดยจะลดราคาน้ำมันลิตรละ 2 บาทนั้น อยากให้ย้อนกลับไปดูราคาน้ำมันในขณะนั้นว่า ขายลิตรละเท่าไร และปัจจุบันขายอยู่ที่ลิตรละเท่าไร การที่ออกนโยบายลดราคาน้ำมันในช่วงเวลานั้น เพราะน้ำมันมีราคาสูงลิตรละประมาณ 30 บาท แต่วันนี้ราคาน้ำมันลดลงเหลือ 20 กว่าบาท ซึ่งต่ำกว่าราคาในอดีตมาก รัฐบาลก็ยกเลิกการจัดเก็บเงินสมทบเข้ากองทุนน้ำมัน โดยเปลี่ยนมาเป็นการจัดเก็บภาษีแทน ซึ่งไม่มีผลกระทบต่อราคาน้ำมันขายปลีกหน้าปั้มแต่อย่างใด</p>
<p><persName><roleName>นาย</roleName><forename>เทพไท</forename></persName> กล่าวต่อว่า การออกมาพูดว่า รัฐบาลประชาธิปัตย์ 99 วันกู้ทันที สร้างหนี้ทั่วไทยนั้น เป็นการกู้เพื่อมาลงทุนที่รัฐบาลเองเป็นลูกหนี้ ซึ่งต่างกับรัฐบาล<persName><forename>ทักษิณ</forename></persName> ที่เป็นรัฐบาล 6 ปี สร้างหนี้ให้ทุกครัวเรือน โดยยุยงส่งเสริมให้ประชาชนเป็นผู้กู้ ซึ่งเป็นการเพิ่มหนี้สินจากครัวเรือนละ 7 หมื่นบาทเป็น 1.4 แสนบาทต่อครัวเรือน อยากถามว่า รัฐบาลใดกันแน่ ที่สร้างความเสียหายให้ประชาชนมากกว่ากัน และที่ส.ส.พรรคเพื่อไทย บางคนระบุ ให้จับตาเงินค่าคอมมิชชั่น ในโครงการต่างๆ ที่รัฐบาลกู้เงินมาลงทุนนั้น ยืนยันว่ารัฐบาลพร้อมให้ทุกฝ่ายตรวจสอบอย่างเต็มที่ รัฐบาลพรรคประชาธิปัตย์ยังคงยึดมั่นสโลแกนเดิม คือ คนประชาธิปัตย์ ซื่อสัตย์ มืออาชีพ รัฐบาลของประชาธิปัตย์ ไม่เคยถูกฟ้องยึดทรัพย์จากการโกงกิน ทุจริต คอร์รัปชั่นโครงการหลวง ซึ่งต่างกับรัฐบาลของ<persName><roleName>พ.ต.ท.</roleName><forename>ทักษิณ</forename></persName> ที่ถูกฟ้องในคดียึดทรัพย์ จึงไม่อยากให้ส.ส.พรรคเพื่อไทยเอามาตรฐานของรัฐบาล<persName><forename>ทักษิณ</forename></persName> มาเทียบเคียงกับรัฐบาลพรรคประชาธิปัตย์</p>
<p>**แนะ"ไอ้<persName><addName>กี้ร์</addName></persName>" ออกอัลบัม"รักในเรือนจำ"</p>
<p><persName><roleName>นาย</roleName><forename>เทพไท</forename></persName> ยังกล่าวถึงความเคลื่อนไหวของกลุ่มคนเสื้อแดง ที่วันนี้ที่ผู้ต้องหาคนสุดท้ายในเหตุการณ์ป่วนชาติช่วงสงกรานต์ที่เอาเอกสิทธิ์ความเป็น ส.ส.มาเป็นเกราะกำบังจนถึงนาทีสุดท้ายก็ได้ฤกษ์เข้ามอบตัวกับตำรวจ ซึ่งคาดว่า จะขอประกันตัวต่อศาลยุติธรรม ทั้งนี้ ตนอยากให้มีการบังคับใช้เงื่อนไขเดียวกันกับแกนนำ นปช. คนอื่นๆ ที่มอบตัวไปแล้วก่อนหน้านี้อย่างเคร่งครัด เพราะมีการประกาศแล้วว่า จะจัดโปรแกรมทัวร์คอนเสิร์ตใน 4 จังหวัด ภาคอีสาน ควบคู่ไปกับการจัดนิทรรศการทางการเมือง ซึ่งตนเกรงว่าจะใช้การเคลื่อนไหวในครั้งนี้ให้เกิดความแตกแยกในสังคมไทยขึ้นมาอีก เพราะมั่นใจว่าจะฉวยใช้โอกาสนี้บิดเบือนข้อมูล ข้อเท็จจริงเพื่อใส่ร้ายป้ายสีรัฐบาลแน่นอน</p>
<p>ไการอ้างว่าจะเป็นการเปิดอัลบั๊มเพลงชุด รักในโฟนอิน ของ<persName><roleName>นาย</roleName><forename>อริสมันต์</forename> <surname>พงษ์เรืองรอง</surname></persName> และรักในมหาดไทย ของ<persName><roleName>นาย</roleName><forename>สุภร</forename> <surname>อัตถาวงศ์</surname></persName> นั้น ก็เป็นการอ้างความบันเทิงบังหน้า จึงอยากเสนอแนะว่า แกนนำ นปช.ไม่ควรจะออกอัลบั๊มเพลงหลายชุด แต่อยากให้รวมกันเป็นชุดเดียวโดยใช้ชื่อว่า รักในเรือนจำ และไม่ควรใช้นักร้องเป็นศิลปินเดี่ยว เพราะฐานะของนักร้องเหล่านี้ที่ตกเป็นผู้ต้องหาก็หลายคน จึงน่าจะรวบรวมเป็นวงเดียวกัน ในลักษณะวงประสานเสียง ซึ่งไม่จำเป็นต้องออกทัวร์คอนเสิร์ตในภาคอีสาน แต่ให้รอคอยการแสดงคอนเสิร์ตในคุก เพื่อปลอบขวัญนักโทษด้วยกันจะดีกว่า"<persName><roleName>นาย</roleName><forename>เทพไท</forename></persName>กล่าว</p></body>
</news>
