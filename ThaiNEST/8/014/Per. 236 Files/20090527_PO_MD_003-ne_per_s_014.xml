<teiHeader>
<fileDesc>
<titleStmt>
  <title>"ปะ-ฉะ-ดะ"โชว์ผลงานแรกจับเด็กเดินยา!  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059624  </bibl>
</sourceDesc>
</fileDesc>
</teiHeader>
<news>
<headline>"ปะ-ฉะ-ดะ"โชว์ผลงานแรกจับเด็กเดินยา!</headline>
<lead></lead>
<neck></neck>
<body><p>วานนี้ (27 พ.ค.) เมื่อเวลา 13.00 น. ขณะที่ <persName><roleName>ร.ต.อ.</roleName><forename>วิโรจน์</forename> <surname>รัตนตรัยเจริญ</surname></persName> รองสว.สป.สน.มักกะสัน ปฏิบัติหน้าที่หัวหน้าชุดจู่โจมพิเศษ บก.น.1 (ปะฉะดะ) กำลังปฏิบัติหน้าที่ออกตรวจอยู่บริเวณหน้าอาคารสราญรมย์แมนชั่น ถนนเทียมร่วมมิตร แขวงและเขตห้วยขวาง ก็พบ<persName><roleName>นาย</roleName><forename>สุจินดา</forename> หรือ<addName>หนึ่ง</addName> <surname>จุฬา</surname></persName> อายุ 18 ปี อยู่บ้านเลขที่ 702/39 ซอยพหลโยธิน 32 แขวงจันทรเกษม เขตจตุจักร ขี่รถจยย.ยี่ห้อยามาฮ่า ฟีโน่ สีไข่ไก่ หมายเลขทะเบียน รลม-355 กทม.ผ่านมาด้วยท่าทางพิรุธ จึงเรียกตรวจค้นภายในตัว ก็พบยาเค จำนวน 12 ขวดซุกซ่อนอยู่ในกล่องใส่ชาเย็นยี่ห้อลิปตัน และยาไฟฟ์ไฟฟ์ จำนวน 1แผง จึงยึดไว้เป็นหลักฐาน ก่อนควบคุมตัวมาสอบปากคำที่ สน.ห้วยขวาง</p>
<p>จากการสอบสวน<persName><roleName>นาย</roleName><forename>สุจินดา</forename></persName> ให้การรับสารภาพว่า เรียนอยู่ชั้น ปวช.ปี 1 โรงเรียนพาณิชยการจำนงค์ แต่เพิ่งดร็อปเรียนเอาไว้ โดยก่อนหน้านี้มีเพื่อนรุ่นพี่คนหนึ่งชื่อ <persName><addName>บอย</addName></persName> อายุประมาณ 20 ปี จ้างให้นำยาเคกับยาไฟฟ์ไฟฟ์ ไปส่งให้ลูกค้าตามสถานที่ต่างๆมาแล้วประมาณเกือบ 10 ครั้ง ในระยะเวลา 1 เดือนที่ผ่านมา ได้ค่าจ้างครั้งละประมาณ 1,000 กว่าบาท</p>
<p><persName><roleName>นาย</roleName><forename>สุจินดา</forename></persName>รับสารภาพต่อว่า ในวันนี้ <persName><roleName>นาย</roleName><addName>บอย</addName></persName> ได้นำยาเคกับยาไฟฟ์ไฟฟ์ ไปทิ้งไว้ย่าน ม.เกษตรศาสตร์ แล้วสั่งให้ตนขี่รถจยย.ไปเอามาส่งลูกค้าซึ่งเป็นผู้หญิงคนหนึ่งที่แมนชั่น ดังกล่าว แต่ก็มาเจอตำรวจชุดปะฉะดะจับกุมเสียก่อน</p>
<p>"ผมยอมรับว่า ไม่เคยรู้มาก่อนว่าในท้องที่ บก.น.1 มีตำรวจชุดปะฉะดะมาก่อน หากรู้คงระวังตัวมากว่านี้"<persName><roleName>นาย</roleName><forename>สุจินดา</forename></persName> รับสารภาพ</p>
<p>ผู้สื่อข่าวรายงานว่า โครงการ"ปะ-ฉะ-ดะ "ดังกล่าว มีการนำรถจักรยานยนต์แพนทอม 18 คัน จัดเป็นหน่วยเคลื่อนที่เร็ว คัดเลือกเจ้าหน้าที่ตำรวจชั้นประทวนและสัญญาญาบัตรที่มีบุคลิก ร่างกายฉกรรจ์ แข็งแรงกำยำ มีความสูงไม่ต่ำกว่า 175 เซนติเมตร จาก 8 สน.ในพื้นที่รับผิดชอบ ประกอบด้วย สน.ดุสิต สน.สามเสน สน.มักกะสัน สน.พญาไท สน.ดินแดง สน.ห้วยขวาง สน.นางเลิ้ง และ สน.ชนะสงคราม จำนวน 18 นายที่เข้ารับการฝึกอบรมแผนเผชิญเหตุ การป้องกันระวังอาชญากรรม การจู่โจมช่วยเหลือตัวประกัน การเข้าระงับเหตุเฉพาะหน้า อาทิ คดีฉกชิงวิ่งราวลักวิ่งชิงปล้น รวมถึงการให้การช่วยเหลือเจ้าหน้าที่ตำรวจจราจรตามจุดต่างๆ ที่มาปัญหาการจราจรติดขัด อีกทั้งยังสามารถเข้าไปสืบสวนหาข่าวในชุมนุม ได้อย่างคล่องตัว</p>
<p>ส่วนการทำงานของชุดปฏิบัติการตามโครงการนี้จะทำหน้าที่ลักษณะ “ชุดจู่โจมปะฉะดะ” ตรวจตราความสงบเรียบร้อยในพื้นที่รับผิดชอบเปรียบเหมือน “นายอำเภอในต่างประเทศ” ที่ออกตรวจความเป็นอยู่ทุกข์สุขของพี่น้องประชาชน เช่นเดียวกับ “หน่วยชอปเปอร์ระวังภัย” ชุดนี้ที่มีประสิทธิภาพการทำงานไม่ยิ่งหย่อนไปกว่ากัน และโครงการนี้ยังได้รับความช่วยเหลือสนับสนุนจากภาครัฐและเอกชนเป็นอย่างดี ในการจัดซื้อรถจักรยายนต์พาหนะ 18 คัน พร้อมเครื่องแต่งกายควบชุดกว่า 2 ล้านบาท โดยเจ้าหน้าที่ที่เข้าปฏิบัติหน้าที่จะแต่งกายในชุดสีดำลักษณะคล้ายชุดหมีมี ป้ายชื่อ ยศ ตำแหน่ง และสัญลักษณ์โครงการติดที่หน้าอกอย่างชัดเจน สวมหมวกกันน็อกสีดำ แว่นตาดำ รองเท้าบู๊ต พร้อมอุปกรณ์การช่วยเหลือผู้ประสบเหตุเบื้องต้นครบมือออกปฏิบัติหน้าที่ ตั้งแต่เวลา 06.00-18.00 น.ทุกวันรับผิดชอบท้องที่ละ 2 นายเน้นจุดที่มีประชาชนพลุกพล่านเป็นจำนวนมาก เช่น ย่านอนุสาวรีย์ชัยฯ ถนนข้าวสาร ป้ายรถประจำทาง หน้าห้างสรรพสินค้าและสถานีรถไฟฟ้าต่างๆ</p></body>
</news>
