<teiHeader>
<fileDesc>
<titleStmt>
  <title>วิปรบ.ประเมิน4เดือนผลงานตามเป้า  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol04210552&sectionid=0133&day=2009-05-21  </bibl>
</sourceDesc>
</fileDesc>
</teiHeader>
<news>
<headline>วิปรบ.ประเมิน4เดือนผลงานตามเป้า</headline>
<lead></lead>
<neck></neck>
<body><p>เมื่อวันที่ 20 พฤษภาคม ที่รัฐสภา <persName><roleName>นาย</roleName><forename>ชินวรณ์</forename> <surname>บุณยเกียรติ</surname></persName> ประธานคณะกรรมการประสานงาน (วิป) พรรคร่วมรัฐบาล แถลงภายหลังการประชุมว่า ที่ประชุมได้ประเมินผลงานของวิปรัฐบาลในรอบ 4 เดือน เห็นตรงกันว่าการทำงานของวิปรัฐบาลเป็นไปตามเป้าหมายของฝ่ายนิติบัญญัติ โดยภาพรวมการทำงานอยู่ในระดับที่ทุกฝ่ายพอใจ ทั้งนี้ ภารกิจสำคัญที่วิปรัฐบาลได้ดำเนินการคือ การเปิดพื้นที่สภาให้ทุกภาคส่วนมีส่วนร่วมมากขึ้น โดยเฉพาะการให้ถ่ายทอดสดในการตั้งกระทู้ถามและการให้สมาชิกไปชี้แจงกับประชาชน ทำให้สภาใกล้ชิดประชาชนมากขึ้น ทั้งนี้ ผลงานคือพิจารณาร่าง พ.ร.บ.และร่าง พ.ร.ก.ทั้งหมด 25 ฉบับ โดยแบ่งเป็นร่าง พ.ร.บ.ที่รับหลักการและอยู่ระหว่างการพิจารณาของกรรมาธิการ 10 ฉบับ เห็นชอบในวาระ 2 และ 3 ส่งให้วุฒิสภาพิจารณา 5 ฉบับ เป็นร่างกฎหมายที่ตั้งคณะกรรมาธิการร่วมกัน 3 ฉบับ ประกาศใช้เป็นกฎหมายไปแล้ว 5 ฉบับ อนุมัติ พ.ร.ก.2 ฉบับ ให้ความเห็นชอบหนังสือสัญญาสำคัญรวมถึงข้อสัญญาที่ ค.ร.ม.ขอความเห็นชอบจากรัฐสภา จำนวน 38 เรื่อง มีการตั้งกระทู้ถามทั่วไปตอบในสภาผู้แทนราษฎร 33 เรื่อง กระทู้ถามสด 35 กระทู้ มีกระทู้ถามนายกรัฐมนตรีตอบในราชกิจจานุเบกษาไปแล้ว 3 เรื่อง ที่ นายกรัฐมนตรีเห็นชอบในคำตอบ อยู่ระหว่างรอประกาศในราชกิจจานุเบกษา 17 เรื่อง อยู่ระหว่างดำเนินการ 89 เรื่อง</p>
<p><persName><roleName>นาย</roleName><forename>ชินวรณ์</forename></persName>กล่าวว่า วิปรัฐบาลเสนอรัฐบาลกำหนดยุทธศาสตร์เชิงรุกให้รัฐมนตรีทุกคนลงพื้นที่ทุกจังหวัดเป็นรอบที่สอง ให้มีการแถลงผลงานของรัฐบาลและรับฟังความคิดเห็นของประชาชน ให้รัฐบาลกำหนดยุทธศาสตร์การประชาสัมพันธ์ด้วยการทำสกู๊ปเสนอทางโทรทัศน์, วิทยุ และหนังสือพิมพ์ หากรัฐบาลเห็นด้วยวิปรัฐบาลพร้อมจะร่วมรายการ "ตามดูผลงานของรัฐบาล<persName><forename>อภิสิทธิ์</forename></persName>"</p></body>
</news>
