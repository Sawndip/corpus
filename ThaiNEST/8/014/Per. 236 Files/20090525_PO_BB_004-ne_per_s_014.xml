<teiHeader>
<fileDesc>
<titleStmt>
  <title>ตร.จ่อจับ"แท็กซี่"ทอนแบงก์ปลอม สุวรรณภูมิกาหัว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28800241.php?news_id=28800241  </bibl>
</sourceDesc>
</fileDesc>
</teiHeader>
<news>
<headline>"พธม."โหวตชื่อพรรควันนี้</headline>
<lead>ผู้ประสานงานพันธมิตรประชาชนเพื่อประชาธิปไตย เผยพันธมิตรฯ เตรียมจัดประชุมร่วมลงฉันทามติตั้งพรรคและแก้รัฐธรรมนูญ มาตรา 237 190 และ 309 วันนี้ โหวตเลือกชื่อพรรคผ่านเอเอสทีวี “<persName><forename>สนธิ</forename></persName>” ตัวเต็งหัวหน้า น.ต.ประสงค์ เชื่อแก้รธน.เพื่อตัวเอง ประชาชนไม่เอาด้วย ด้านตัวแทนพันธมิตรฯ ทั่วประเทศ และองค์กรแนวร่วมมติเอกฉันท์ค้านแก้รธน.</lead>
<neck></neck>
<body><p>กลุ่มพันธมิตรประชาชนเพื่อประชาธิปไตย ได้จัดประชุมขึ้นที่มหาวิทยาลัยรังสิต วานนี้ (24 พ.ค.) โดยใช้ชื่อว่า “สภาพันธมิตรประชาชนเพื่อประชาธิปไตย เดินหน้าสู่การเมืองใหม่ ครั้งที่ 1” มี <persName><roleName>นาย</roleName><forename>สมศักดิ์</forename> <surname>โกศัยสุข</surname></persName> แกนนำพันธมิตรฯ เป็นประธานสภา ขณะที่ <persName><roleName>นาย</roleName><forename>สนธิ</forename> <surname>ลิ้มทองกุล</surname></persName> <persName><roleName>นาย</roleName><forename>สมเกียรติ</forename> <surname>พงษ์ไพบูลย์</surname></persName> <persName><roleName>นาย</roleName><forename>พิภพ</forename> <surname>ธงไชย</surname></persName> และ<persName><roleName>พล.ต.</roleName><forename>จำลอง</forename> <surname>ศรีเมือง</surname></persName> แกนนำพันธมิตรฯ ขึ้นเวทีกล่าวปราศรัยชี้แจงวัตถุประสงค์การตั้งพรรคการเมือง ก่อนที่จะให้ผู้เข้าร่วมประชุมร่วมลงฉันทามติในวันนี้ (25 พ.ค.) ซึ่งจะมีการจัดประชุมที่สนามกีฬา มหาวิทยาลัยธรรมศาสตร์ ศูนย์รังสิต</p>
<p><persName><roleName>นาย</roleName><forename>สนธิ</forename></persName> กล่าวว่า การตั้งพรรคที่ผ่านมาเถียงกันว่าเขาควรเป็นหัวหน้าพรรคหรือไม่ แต่วันนี้แกนนำทั้งหมดยืนยันไม่มีใครเป็นหัวหน้าพรรคได้ นอกจากพี่น้องเป็นคนเลือก ไม่ใช่ให้คนไม่กี่คนมาเลือก</p>
<p>“ผมอยากบอกพี่น้อง ว่า พันธมิตรฯ เป็นของศักดิ์สิทธิ์ที่อยู่ข้างบนเราไม่ใช่การเมือง แต่พรรคการเมืองเป็นเพียงเครื่องมือของพันธมิตรฯ ยังมีอีกหลายๆ เครื่องมือ อาทิเช่น มูลนิธิ พันธมิตรฯ ที่จะสร้างปัญญา หรือเครือข่ายที่สร้างองค์กรเพื่อแก้หนี้ภาคประชาชน เช่น หนี้บัตรเครดิตที่โดนโกงดอกร้อยเปอร์เซ็นต์ สิ่งที่เราสู้มานั้นเพื่อเป้าหมายที่จะนำไปสู่การเมืองใหม่ จะสนับสนุนให้คนดีมาปกครองบ้านเมืองป้องกันให้คนไม่ดีมีอำนาจเพื่อสร้างความ เป็นธรรมในสังคมทุกภาคส่วนทั้งด้านเศรษฐกิจ การเมือง และ สังคม”</p>
<p><persName><roleName>นาย</roleName><forename>สนธิ</forename></persName> กล่าวด้วยว่า การต่อสู้ 193 วัน คือประวัติศาสตร์พรรคอื่นมีประวัติศาสตร์หรือไม่ พรรคประชาธิปัตย์ เป็นที่รวมกลุ่มอมาตยกิจที่จะปกป้องผลประโยชน์ตัวเอง ส่วนพรรคอื่นก็รวมตัวกันของนักเลือกตั้ง ซื้อ ส.ส. กันคนละ 50 ล้าน ส่วน <persName><roleName>นาย</roleName><forename>บรรหาร</forename> <surname>ศิลปอาชา</surname></persName> มีประวัติตรงไหน พรรคเพื่อไทย มีประวัติศาสตร์ตรงไหน ของเรามีครบทั้งอุปสรรค อุดมการณ์ ซึ่งพี่น้องต้องรู้ว่าเรากำลังเดินก้าวแรก และต้องผ่านภูเขา แม่น้ำ หุบเหว เราต้องไม่ท้อที่สำคัญต้องมีศรัทธาว่าสิ่งที่เราทำนั้นถูกต้อง โดยธรรมและพุทโธนำหน้า</p>
<p><persName><roleName>นาย</roleName><forename>สนธิ</forename></persName> ยังกล่าวอีกว่า เราขอให้พี่น้อง ร่วมบริจาคเดือนละ 100 บาท ไม่ได้เอาไปซื้อเสียง แต่จะซื้อเครื่องมือเพื่อให้บ้านเมืองได้นำคนดีไปปกครองบ้านเมือง แล้วจากนี้เราจะเป็นสีเขียวและเหลือง สีเขียว คือ การเมืองที่สะอาดไม่มีสิ่งสกปรก ส่วนสีเหลืองคือ พระมหากษัตริย์</p>
<p><persName><roleName>นาย</roleName><forename>สมเกียรติ</forename></persName> กล่าวว่า วันนี้มีผู้แทนจากต่างชาติ จากเอกอัครราชทูต เข้ามาร่วมสังเกตการณ์ วันนี้มาร่วมกันไว้อาลัยให้กับการเมืองเก่าที่ทุจริตคอร์รัปชัน เพื่อสถาปนาการเมืองใหม่ให้เกิดขึ้น จะไม่ทำให้แนวร่วมพันธมิตรฯ ทั่วประเทศผิดหวังกับแกนนำ โดนแกนนำทั้ง 5 คนจะไม่ทำการโดยพลการ แต่จะขอฉันทามติทุกครั้ง</p>
<p><persName><roleName>นาย</roleName><forename>พิภพ</forename></persName> กล่าวว่า การตรวจสอบอุดมการณ์ เป็นเรื่องสำคัญมาก ถ้าเราสามารถทำอุดมการณ์การเมืองใหม่ให้เกิดขึ้นได้ การเมืองภาคประชาชนจะไม่มีวันหายไป เราจะเป็นพรรคการเมืองของประเทศไทย พรรคแรกที่มาจากมวลชนอย่างแท้จริง โดยขอให้ประชาชนไปสู่ชัยชนะในที่สุด โดยเป้าหมายของการตั้งพรรคใหม่มี 3 ส่วน คือ 1.อุดมการณ์ ชาติ ศาสนา พระมหากษัตริย์ ตรงกัน 2.การสนับสนุนพรรคการเมืองที่ทุจริตจะทำไม่ได้ และ 3.ต้องพร้อมต่อสู้เพื่อความเป็นธรรมของสังคม</p>
<p>ขณะที่ <persName><roleName>พล.ต.</roleName><forename>จำลอง</forename></persName> กล่าวว่า ยืนยันไม่ใช่เจตนาของเราแกนนำที่จะให้มีพรรคการเมือง แต่เราต้องการให้มีการเมืองใหม่ และเราแกนนำ ไม่เคยชี้นำว่าตั้งพรรคหรือไม่ ซึ่งการตั้งพรรคการเมืองนั้นเสียงคนไทยในอเมริกา เห็นด้วยกับการจัดตั้งพรรคแต่ก็ยังไม่ใช่ข้อสรุป ดังนั้น จึงต้องนำมาถามเป็นฉันทามติกับพี่น้องว่าจะตั้งหรือไม่ตั้งพรรค และจะขอฉันทามติด้วยว่าจะเห็นด้วยหรือไม่กับการแก้รธน.มาตรา 237 - 190 -309</p>
<p>สำหรับบรรยากาศการประชุมสภาพันธมิตรฯ มีแนวร่วมพันธมิตรฯ จากภาคต่างๆ เข้าร่วมอย่างคึกคัก มีเจ้าหน้าที่ตำรวจคอยดูแลความปลอดภัยพร้อมอาวุธครบมือ นอกจากนี้บริเวณเข้าหอประชุมยังติดตั้งเครื่องตรวจวัตถุระเบิด และมีการ์ดพันธมิตรฯ คอยตรวจค้นกระเป๋าผู้เข้าร่วมประชุมอย่างละเอียดเพื่อความปลอดภัยด้วย ขณะที่บริเวณด้านหน้าอาคารหอประชุมมีการตั้งโต๊ะลงทะเบียนที่แยกเป็นภาค ต่างๆ ให้แนวร่วมพันธมิตรฯ มาลงชื่อโดยมีการแจกสติกเกอร์ติดเพื่อเข้ามาภายในงาน และยังมีการแจกแบบสอบถามข้อมูลพื้นฐานทั่วไปของผู้ร่วมชุมนุม รวมทั้งสอบถามความเห็นการสร้างการเมืองใหม่ และการตั้งพรรคการเมืองใหม่</p>
<p>โหวตเลือกชื่อพรรคผ่านเอเอสทีวี</p>
<p>ด้าน <persName><roleName>นาย</roleName><forename>สุริยะใส</forename> <surname>กตะศิลา</surname></persName> ผู้ประสานงาน กลุ่มพันธมิตรฯ กล่าวว่า ขณะนี้มีผู้สนับสนุนให้พันธมิตรฯ ตั้งพรรคการเมืองกว่า 90% แล้ว โดยหลังจากนี้จะเป็นการเลือกชื่อพรรคที่ได้ตั้งไว้ก่อนหน้านี้แล้ว 3 ชื่อ คือ พรรคเทียนแห่งธรรม พรรคพันธมิตรประชาชนเพื่อประชาธิปไตย และ พรรคการเมืองใหม่ โดยจะมีการโหวตผ่านทางสถานีโทรทัศน์เอเอสทีวี และยึดหลักเสียงส่วนใหญ่ว่าจะเลือกพรรคใด</p>
<p>สำหรับตำแหน่งหัวหน้าพรรคมีรายงานข่าวระบุว่า แกนนำส่วนใหญ่เห็นว่า<persName><roleName>นาย</roleName><forename>สนธิ</forename></persName> เป็นตัวเลือกหนึ่งที่น่าสนใจ และมีคุณสมบัติเหมาะสม</p>
<p>แกนนำรุ่น2ย้ำพันธมิตรฯยังอยู่</p>
<p>ขณะที่ <persName><roleName>นาย</roleName><forename>ศิริชัย</forename> <surname>ไม้งาม</surname></persName> แกนนำกลุ่มพันธมิตรฯ รุ่น 2 กล่าวว่า แม้จะมีการตั้งพรรคการเมืองขึ้นมาแต่ก็ยังต้องมีกลุ่มพันธมิตรฯ ต่อไป เพราะพรรคการเมืองนั้นเป็นเพียงแค่การแสดงเจตจำนงในการเข้าสู่ระบบรัฐสภา เพื่อเป็นตัวแทนไปทำหน้าที่ปากเสียงของประชาชนในการตรวจสอบเท่านั้น แต่กลุ่มพันธมิตรฯ ที่เป็นพลังมวลชนในภาคประชาชนยังต้องมีอยู่เพื่อตรวจสอบการทำหน้าที่อยู่ภาย นอกสภาด้วย ซึ่งสามารถทำงานคู่ขนานกันไปได้ ทั้งนี้ เชื่อว่าแกนนำกลุ่มพันธมิตรฯ รุ่น 1 จะเข้าไปอยู่ในพรรคการเมืองที่จะตั้งขึ้นเพียงบางคนเท่านั้น</p>
<p>“<persName><forename>ประสงค์</forename></persName>”อัดนักการเมืองดึงดันแก้รธน.</p>
<p>ด้าน <persName><roleName>น.ต.</roleName><forename>ประสงค์</forename> <surname>สุ่นศิริ</surname></persName> อดีตประธานคณะกรรมาธิการร่างยกรัฐธรรมนูญ ปี 2550 กล่าวว่า รัฐธรรมนูญสร้างขึ้นมาเพื่อคนส่วนใหญ่ ไม่ได้สร้างขึ้นมาเพื่อคนส่วนน้อย เพื่อนักการเมือง หากยังดื้อดึงแก้รัฐธรรมนูญ เชื่อว่าประชาชนทั้งประเทศคงไม่ยอมง่ายๆ การเมืองใหม่เกิดขึ้นไม่ได้หากนักการเมืองยังเล่นการเมืองแบบไม่รู้ความหมาย และไม่มีหัวใจความเป็นนักการเมือง เชื่อว่ามีนักการเมืองดี แต่มีน้อย และไม่มีความกล้าหาญในการทำงาน โดยเฉพาะอย่างยิ่งผู้นำที่มีภาพลักษณ์ดี น่าเชื่อถือ แต่ไม่กล้าตัดสินใจ ซึ่งตรงนี้สำคัญมาก เราต้องการนักการเมืองที่ตัดสินใจเพื่อคนส่วนใหญ่ ไม่ใช่ตัดสินใจเพื่อคนกลุ่มน้อยที่ช่วยประคองให้รัฐบาลอยู่ได้ไปวันๆ เท่านั้น</p>
<p>ผู้สื่อข่าวรายงานว่า การประชุมสภาพันธมิตรฯ ที่อาคารนันทนาการ มหาวิทยาลัยรังสิต หลังจาก 5 แกนนำได้ประเมินสถานการณ์ทางการเมืองแล้ว เวลาประมาณ 11.00 น. <persName><roleName>นาย</roleName><forename>สมศักดิ์</forename></persName> ในฐานะประธานสภาพันธมิตรฯ ได้เปิดโอกาสให้ตัวแทนพันธมิตรฯ จาก 10 อนุภูมิภาค และองค์กรแนวร่วมได้แสดงความเห็นต่อ 2 ประเด็นหลักทางการเมืองในปัจจุบัน ว่าเห็นด้วยหรือไม่อย่างไร คือ 1.การแก้ไขรัฐธรรมนูญ 2.การตั้งพรรคการเมืองของพันธมิตรฯ</p>
<p>ทั้งนี้ ตัวแทนพันธมิตรฯ ทั่วประเทศ พร้อมองค์กรแนวร่วม สรุปเป็นเอกฉันท์ว่าจะคัดค้านการแก้ไขรัฐธรรมนูญ 2550 เพราะข้อบัญญัติเดิมนั้นใช้ป้องกันนักการเมืองโกง และเนื้อหายังเป็นไปเพื่อประชาชนส่วนใหญ่ ส่วนประเด็นตั้งพรรคตัวแทนส่วนใหญ่สนับสนุนเต็มร้อย เพื่อสร้างการเมืองใหม่ ควบคู่การเคลื่อนไหวภาคประชาชน</p>
<p>นักวิชาการหนุนพันธมิตรฯตั้งพรรค</p>
<p>ด้าน <persName><roleName>ผศ.ดร.</roleName><forename>วิชัย</forename> <surname>กาญจนสุวรรณ</surname></persName> นักวิชาการด้านการเมือง มหาวิทยาลัยสงขลานครินทร์ วิทยาเขตหาดใหญ่ กล่าวว่า เห็นด้วยและสนับสนุนการจัดตั้งพรรคการเมือง ของกลุ่มพันธมิตรฯ เนื่องจากการเคลื่อนไหวในห้วงที่ผ่านมามีเป้าที่ชัดเจนนั่นคือการสร้างการ เมืองใหม่ อย่างน้อยจะลดอุณหภูมิของการเมืองนอกสภา</p></body>
</news>
