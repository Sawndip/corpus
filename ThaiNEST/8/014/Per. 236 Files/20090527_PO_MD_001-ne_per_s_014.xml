<teiHeader>
<fileDesc>
<titleStmt>
  <title>เฉลิมชัยโทษปีโทษกลอง ยันไม่คิดเป็นรมต.-ย้ายพรรค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:19:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059628  </bibl>
</sourceDesc>
</fileDesc>
</teiHeader>
<news>
<headline><persName><forename>เฉลิมชัย</forename></persName>โทษปีโทษกลอง ยันไม่คิดเป็นรมต.-ย้ายพรรค</headline>
<lead></lead>
<neck></neck>
<body><p><persName><roleName>นาย</roleName><forename>เฉลิมชัย</forename> <surname>ศรีอ่อน</surname></persName> ส.ส.ประจวบคีรีขันธ์ ในฐานะรองหัวหน้าพรรคประชาธิปัตย์ กล่าวภายหลังมีกระแสข่าวว่า ตนและกลุ่มเพื่อนส.ส.ภาคกลาง ออกมาเรียกร้องให้มีการปรับครม.ในส่วนของพรรคว่า เรื่องนี้ตนได้เข้าพบ<persName><roleName>นาย</roleName><forename>ชวน</forename> <surname>หลีกภัย</surname></persName> ประธานสภาที่ปรึกษาพรรค เพื่อชี้แจงข้อเท็จจริงของที่มาที่ไปทั้งหมดแล้ว ว่าเรื่องเกิดจากการประชุมพรรค ที่ตนกล่าวเปิดใจว่า พรรคมีคนเก่งมากแต่คนกล้าน้อย ส.ส.คาดหวังกับการทำงานของรัฐมนตรี ซึ่งส.ส.หลายคนคิดตรงกัน แต่ไม่กล้าพูด เมื่อตนพูดก็ถูกโยงว่าไม่พอใจ สื่อจึงจับมาเป็นประเด็น และโยงเข้าถึงกรณีการปรับครม. ทั้งที่เรื่องนี้มีคนปล่อยข่าวโดยแอบอ้างใช้ชื่อตนว่า เป็นกลุ่ม 40 ส.ส. ซึ่งข่าวที่ปล่อยออกมาก็มาจากคนในพรรคและเรื่องก็เกิดจากมีคนเอาข่าวทั้งหมด ออกมายำเป็นข่าวเดียวกัน ทำให้ตนกลายเป็นคนที่ติดอยู่ในร่างแห พอมีข่าวทุกข่าวก็เลยพุ่งมาที่ตน จนเรื่องทั้งหมดมาโยงกับวันที่มีการจัดงานวันเกิดของส.ส.พรรค ที่ร้านนางกวัก ซึ่งวันนั้น ตนไม่ทราบว่า<persName><roleName>นาย</roleName><forename>ศักดิ์สยาม</forename> <surname>ชิดชอบ</surname></persName> จะมาร่วมด้วย ซึ่งข่าวก็ออกมาจากไหนไม่ทราบว่า ตนเดินกอดคอ<persName><roleName>นาย</roleName><forename>ศักดิ์สยาม</forename></persName> เข้างาน เรื่องนี้ส.ส.รวมถึง รัฐมนตรีของพรรคที่ไปร่วมงานก็ทราบ แต่ไม่มีใครออกมาพูดเรื่องนี้ และยังมีการพาดหัวถึงกลุ่ม 40 ส.ส.ซึ่งข่าวทั้งหมดไม่ได้เกิดจากตน แต่เกิดจากคนอื่น แต่เมื่อยิ่งมีการปล่อยข่าวออกมา กระแสต่างๆ ก็พุ่งมาที่ตนคนเดียว จนทำให้ผู้ใหญ่เข้าใจผิด</p>
<p><persName><roleName>นาย</roleName><forename>เฉลิมชัย</forename></persName> กล่าวว่าโดยเฉพาะในงานการสัมมนา ส.ส.พรรคที่เกาะสมุย ตนขึ้นไปร้องเพลงหิ่งห้อยกับแสงตะวัน ที่ดัดแปลงเนื้อเพลงเองนั้น หลังจากนั้น<persName><roleName>นาย</roleName><forename>อภิสิทธิ์</forename></persName> ได้นำดอกกุหลาบสีขาวมามอบให้ พร้อมกระซิบข้างหูว่า “ที่นำดอกไม้มาให้เพราะเห็นว่าท่านรองมี ส.ส.อยู่ 40 นะ” ตนจึงได้ตอบ<persName><roleName>นาย</roleName><forename>อภิสิทธิ์</forename></persName> ผ่านไมค์หลังร้องเพลงจบ ซึ่งได้ยินกันทั่วว่า “ไม่ได้มีแค่40 แต่อาจมีมากกว่านั้น” ซึ่งคนอื่นที่ไม่ได้ยินการกระซิบของ<persName><roleName>นาย</roleName><forename>อภิสิทธิ์</forename></persName>กับตน อาจเข้าใจว่าตนท้าทาย ทั้งที่ตนมีความสัมพันธ์ส่วนตัวกับ<persName><roleName>นาย</roleName><forename>อภิสิทธิ์</forename></persName> มาตั้งแต่สมัยที่ <persName><roleName>นาย</roleName><forename>อภิสิทธิ์</forename></persName> เป็นรองหัวหน้าพรรค และตนเป็นกรรมการบริหารพรรค โดยรู้จักมักคุ้นมาด้วยดี จึงกล้ากระเซ้าเย้าแหย่กัน</p>
<p>"วันนี้ทุกอย่างพอผมไม่ชี้แจง เลยกลายเป็นว่าข่าวที่ออกมากลายเป็นคนละเรื่องกับความเป็นจริง ยืนยันว่า ผมเล่นการเมืองแบบเปิดหน้า ไม่เคยเรียกร้อง ต่อรองตำแหน่งกับใคร รวมถึงในอนาคตด้วย ผมเป็นลูกผู้ชายพอ กล้าพูด กล้ารับ พูดสอพลอคนไม่เป็น ไม่เป็นอีแอบปล่อยข่าวแน่นอน ผมถือคำพูดเป็นใหญ่ ไม่ใช่เป็นคนปากพล่อย พูดอะไรส่งๆไปวันๆ"<persName><roleName>นาย</roleName><forename>เฉลิมชัย</forename></persName>กล่าว</p>
<p>เมื่อถามว่า แต่ข่าวก็ยังไม่จบเพระยังมี ส.ส.ออกมาพูดอยู่ <persName><roleName>นาย</roleName><forename>เฉลิมชัย</forename></persName> กล่าวว่าที่<persName><roleName>นาย</roleName><forename>อภิชาติ</forename> <surname>สุภาแพ่ง</surname></persName> พูดนั้น เขาพูดด้วยความรู้สึกของเขาเอง แต่ต่อมา <persName><roleName>นาย</roleName><forename>อภิชาติ</forename></persName> ก็โทรศัพท์มาขอโทษตน ที่พูดโดยไม่แจ้งก่อน ตนก็บอกไปว่า เรื่องเกิดขึ้นแล้วจะทำอย่างไรได้ <persName><roleName>นาย</roleName><forename>อภิชาติ</forename></persName> ก็ไปจัดการกับข่าวนี้</p>
<p>อย่างไรก็ตาม ข่าวนี้ก็มีผลกับตนเองโดยตรง <persName><roleName>นาย</roleName><forename>อภิชาติ</forename></persName> ก็ไปแก้ว่าไม่ได้มีกลุ่ม 40 ส.ส. แต่อย่างใดที่<persName><roleName>นาย</roleName><forename>อภิชาติ</forename></persName> พูดอย่างนั้นเพราะพูดในสิ่งที่ควรจะเป็น ในส่วนของ ส.ส.คนอื่นนั้นช่วงนี้เป็นช่วงปิดสมัยประชุม ตนจึงไม่ค่อยได้เจอ จึงไม่ทราบว่าจะไปมีการไปพูดที่อื่นหรือไม่ ตนอยากให้เรื่องนี้จบ วันนี้ตนไม่ได้อยากเป็นรัฐมนตรี ที่เกาะสมุย ตนพูดกับ<persName><roleName>นาย</roleName><forename>อภิสิทธิ์</forename></persName> และ<persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี ด้วยซ้ำว่า อย่าปรับ ครม. เพราะจะเกิดแรงกระเพื่อมในพรรคร่วมรัฐบาล</p>
<p><persName><roleName>นาย</roleName><forename>เฉลิมชัย</forename></persName> กล่าวต่อว่า ภายจากการเข้าพบ<persName><roleName>นาย</roleName><forename>ชวน</forename></persName> ทำให้ตนได้รับการแนะนำว่า เมื่อเกิดเหตุการณ์ใด ต้องรีบชี้แจง ทำความเข้าใจกับสื่อ เพื่อสื่อสารไปยังประชาชนให้รับทราบข้อเท็จจริง เพราะไม่อย่างนั้นจะมีกระบวนการปล่อยข่าว ของกลุ่มอีแอบที่สอพลอ อาศัยสถานการณ์สร้างข่าวปล่อยเพื่อหาผลประโยชน์จากข่าวลือข่าวลวง ซึ่งก็เป็นเรื่องดีทำให้ตนได้รู้จักคนมากขึ้น</p>
<p>เมื่อถามว่า มีกระแสข่าวระบุว่า กลุ่มส.ส.ภาคกลางของ<persName><roleName>นาย</roleName><forename>เฉลิมชัย</forename></persName> จะย้ายไปอยู่พรรคพันธมิตรฯ <persName><roleName>นาย</roleName><forename>เฉลิมชัย</forename></persName> กล่าวว่า ตนเป็นรองหัวหน้าพรรคภาคกลาง มีภาระมากกว่าส.ส.ทั่วไป หากพรรคเสียหาย ตนก็กระเทือนด้วย สิ่งที่ตนพูดและทำวันนี้ เพื่อปกป้องพรรค คำถามเรื่องการย้ายพรรควันนี้ไม่ควรมีด้วยซ้ำ</p>
<p><persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี และเลขาธิการพรรคประชาธิปัตย์ กล่าวถึงการเรียก<persName><roleName>นาย</roleName><forename>อภิชาติ</forename> <surname>สุภาแพ่ง</surname></persName> ส.ส.เพชรบุรี มาพูดคุยว่า ความจริง<persName><roleName>นาย</roleName><forename>อภิชาต</forename></persName> ไม่ได้อยู่ในกลุ่ม 40 และที่เรียกมาคุยเพราะปกติ<persName><roleName>นาย</roleName><forename>อภิชาต</forename></persName> เวลาพูดอะไรคนมักให้ความสนใจ ซึ่งที่ผ่านมาก็ผู้ใหญ่ไม่ได้เรียกมาปรามแต่อย่างใด ความจริงตนมีหน้าที่ดูแลส.ส.แต่เป็นเพราะไม่มีเวลา ปะ ฉะ ดะ อย่างเดียว แต่จากนี้ไปก็จะใกล้ชิด และจะคุยกับส.ส.มากขึ้น</p>
<p>ส่วนกับ<persName><roleName>นาย</roleName><forename>เฉลิมชัย</forename></persName> ยืนยันไม่มีปัญหา คุยกันตลอด ลูกทุ่งด้วยกันยืนยันไม่มีปัญหา เมื่อถามว่าจากนี้ไปหากมีสมาชิกให้สัมภาษณ์แหลมออกมาก็จะเรียกมาคุยใช่หรือ ไม่ <persName><roleName>นาย</roleName><forename>สุเทพ</forename></persName> กล่าวว่า ไม่ถึงขนาดนั้น เพราะไม่ใช่เผด็จการ</p></body>
</news>
