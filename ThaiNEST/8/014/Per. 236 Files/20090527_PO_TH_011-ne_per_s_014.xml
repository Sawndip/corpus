<teiHeader>
<fileDesc>
<titleStmt>
  <title>40สว.ขู่นายกฯเช่ารถเมล์เอ็นจีวีิเจอถอดทั้งคณะ  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 15:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8832  </bibl>
</sourceDesc>
</fileDesc>
</teiHeader>
<news>
<headline>40สว.ขู่นายกฯเช่ารถเมล์เอ็นจีวีิเจอถอดทั้งคณะ</headline>
<lead>สภาสูงเปิดเวทีชำแหละโครงการเช่ารถเมล์ 4,000 คัน ย้ำตั้งโครงการเพื่อสะสมเสบียงรับเลือกตั้ง 40 ส.ว.ขู่ครม.ระวังเจอถอดถอนทั้งคณะ แฉเงินเข้ากระเป๋าคนมีเอี่ยวคันละ 2 ล้าน"<persName><forename>รสนา</forename></persName>"ฟันธงนายกฯไม่พับโครงการก็ซวยเอง</lead>
<neck></neck>
<body><p>วันนี้ (27 พ.ค.) เวลา 09.35 น.ที่รัฐสภา คณะกรรมาธิการการพัฒนาการเมืองและการมีส่วนร่วมของประชาชน ร่วมกับคณะกรรมาธิการสิทธิมนุษยชน สิทธิเสรีภาพและการคุ้มครองผู้บริโภค วุฒิสภา ได้จัดเสวนา "คำถามของประชาชน กับรถเมล์ NGV 4,000 คัน" โดยเปิดให้ประชาชนและกลุ่มองค์กรต่างๆ วิพากษ์วิจารณ์และเสนอความคิดเห็น อาทิ กลุ่มเครือข่ายป้องกันและปราบปรามการทุจริตภาคประชาชน ตัวแทนจากสมาพันธ์แรงงานรัฐวิสาหกิจสัมพันธ์(สรส.) สหภาพแรงงานขนส่งมวลชนกรุงเทพฯ ( ขสมก.) สำนักงานตรวจเงินแผ่นดิน(สตง.) โดยผู้เข้าร่วมเสวนาทั้งหมดแสดงความเห็นไปแนวทางเดียวกันว่า รัฐบาลไม่ควรปล่อยให้โครงการนี้ผ่านความเห็นชอบจากคณะรัฐมนตรี(ครม.) โดย<persName><roleName>นาย</roleName><forename>อิทธิ</forename> <surname>ขวัญอุดมพร</surname></persName> กรรมการป.ป.ช.ภาคประชาชน กล่าวว่า เงินที่รัฐบาลจะนำมาเช่า เป็นเงินของประชาชนทั้งนั้น หากขาดทุนใครจะรับผิดชอบ ขอแนะนำให้นายกรัฐมนตรียกเลิกโครงการนี้ไป </p>
<p>ด้าน<persName><roleName>นาย</roleName><forename>ไพบูลย์</forename> <surname>ซำศิริพงษ์</surname></persName> ส.ว.ปทุมธานี ประธานคณะกรรมาธิการพัฒนาการเมืองฯ กล่าวว่า ได้คัดค้านโครงการนี้มาตั้งแต่แรก เพราะตั้งราคาไว้สูงเกินจริง การนำเงินภาษีประชาชนไปเช่า แทนที่จะเป็นการจัดซื้อเพื่อให้รถตกเป็นมรดกของแผ่นดิน เป็นเรื่องไม่ถูกต้อง หากรัฐบาลยังมุ่งมั่นจะเอาให้ได้ ก็เป็นห่วง ครม.ทั้งคณะ อาจถูกประชาชนจำนวน 2 หมื่นคน เข้าชื่อยื่นถอดถอนให้พ้นจากตำแหน่งทั้งคณะได้</p>
<p>ขณะที่<persName><roleName>นาย</roleName><forename>ไพบูลย์</forename> <surname>นิติตะวัน</surname></persName> ส.ว.สรรหา แกนนำกลุ่ม 40 ส.ว. กล่าวว่า ไม่ใช่เฉพาะแค่กลุ่ม 40 ส.ว.เท่านั้นที่ไม่เห็นด้วย แต่เสียงส.ว.ทั้ง 150 คนก็ไม่มีใครเห็นด้วยกับโครงการนี้ ส.ว.ทุกคนจะร่วมกันตรวจสอบ และโครงการนี้จะเป็นเครื่องพิสูจน์ หากครม.ให้ผ่านก็ถือว่าการทำหน้าที่ของส.ว.ล้มเหลว และหากประชาชนเข้าชื่อยื่นถอดถอนมาเชื่อว่า ส.ว.ทุกคนจะทำเรื่องนี้ให้เป็นประวัติศาสตร์แน่นอน</p>
<p><persName><roleName>นาย</roleName><forename>สมชาย</forename> <surname>แสวงการ</surname></persName> ส.ว.สรรหา กลุ่ม 40 ส.ว. ประธานคณะกรรมาธิการสิทธิมนุษยชนฯ กล่าวว่า โครงการนี้เป็นจุดเริ่มต้นที่จะแปลงสภาพ ขสมก. จากองค์กรรัฐวิสาหกิจไปสู่การเป็นบริษัท ของเอกชนผู้ให้เช่ารถเมล์ ซึ่งตัวเลขงบประมาณก็ผิดปกติชัดเจน มีข้อมูลจากสันติบาลว่ามีผลประโยชน์ไปตกในกระเป๋าผู้เกี่ยวข้องถึงคันละ 1.5-2 ล้านบาท ลองเอาไปคูณ 4 พันคันดู โครงการนี้ไม่มีอะไรนอกจากเข้ามาถอนทุน คนที่เป็นนอมีนีต้องทำตามที่นายสั่ง เพื่อเตรียมพร้อมสำหรับการเลือกตั้ง พรรคประชาธิปัตย์และนายกฯเองก็รู้ดีว่าอีกไม่นานก็ต้องยุบสภา หากยังไม่เข้าใจสถานภาพนี้ก็สมควรถูกยื่นถอดถอน แล้วกลับไปเป็นฝ่ายค้านเหมือนเดิม และคราวนี้จะยาวนานมาก ดังนั้นนายกฯต้องยืนอยู่ข้างผลประโยชน์ประชาชน สำหรับ ขสมก.เองก็ต้องแสดงพลังให้ชัดเจนและเข้มแข็งว่าไม่เอาด้วย แล้วประชาชนจะกลับมาศรัทธาท่านเหมือนเดิม</p>
<p>ขณะที่<persName><roleName>น.ส.</roleName><forename>รสนา</forename> <surname>โตสิตระกูล</surname></persName> ส.ว.กทม. ประธานคณะกรรมาธิการศึกษา ตรวจสอบเรื่องการทุจริต และเสริมสร้างธรรมาภิบาล กล่าวว่า เชื่อว่าโครงการนี้มีค่าคอมมิชชั่นแน่ จึงอยากถามว่าพวกคุณได้กันกี่เปอร์เซ็นต์ ประชาชนเขาเอือมระอากันหมด เด็กยังรู้เลยว่าเป็นโครงการที่ไม่มีประโยชน์ แต่นักการเมืองได้ประโยชน์ ดังนั้นประชาชนอย่ายอมเรามีสิทธิทักท้วงและห้ามได้ เพราะเป็นเงินภาษีของพวกเรา อย่าคิดว่าประชาชนไม่รู้ว่ามีใครได้ค่าคอมมิชชั่นบ้าง เขาไม่ได้กินแกลบ พวกเราเข้าใจว่ารัฐบาลต้องอาศัยองค์ประกอบพรรคร่วมค้ำยัน แต่ขณะนี้บ้านเมืองเศรษฐกิจตกต่ำ กลับยังเดินหน้าจัดซื้อโครงการที่ไร้สาระ ไร้เหตุผล เห็นแก่ส่วนแบ่ง ตรงนี้ประชาชนรับไม่ได้</p></body>
</news>
