<teiHeader>
<fileDesc>
<titleStmt>
  <title>สว.ขวาง-เช่ารถเมล์4พันคัน แฉเอื้อนักการเมือง-27พ.ค.ถกทางออก  </title>
  <author> ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEl4TURVMU1nPT0=&sectionid=TURNd05BPT0=&day=TWpBd09TMHdOUzB5TVE9PQ==  </bibl>
</sourceDesc>
</fileDesc>
</teiHeader>
<news>
<headline>สว.ขวาง-เช่ารถเมล์4พันคัน แฉเอื้อนักการเมือง-27พ.ค.ถกทางออก</headline>
<lead></lead>
<neck></neck>
<body><p>เมื่อเวลา 16.20 น. วันที่ 20 พ.ค. ที่รัฐสภา กลุ่ม 40 ส.ว. นำโดย <persName><roleName>นาย</roleName><forename>ไพบูลย์</forename> <surname>นิติตะวัน</surname></persName> และ <persName><roleName>นาย</roleName><forename>วรินทร์</forename> <surname>เทียมจรัส</surname></persName> ส.ว.สรรหา ร่วมกันแถลงข่าว โดย<persName><roleName>นาย</roleName><forename>ไพบูลย์</forename></persName>กล่าวว่า กรณีที่ครม. เมื่อวันที่ 19 พ.ค. ตีกลับโครงการเช่ารถเมล์เอ็นจีวี จำนวน 4,000 คัน ของกระทรวงคมนาคม โดยให้กระทรวงคมนาคม กระทรวงการคลัง และสำนักงบประมาณ ไปปรับตัวเลขให้ตรงกันก่อนเสนอให้ครม.พิจารณาอีกครั้งใน 2 สัปดาห์ข้างหน้านั้น กลุ่ม 40 ส.ว.เห็นว่าการที่รัฐบาลจะ เช่ารถเมล์เอ็นจีวี ซึ่งเป็นโครงการที่มีมูลค่ามหาศาลถึง 69,000 ล้านบาท และเช่าในราคาสูงเช่นนี้ เกิดประโยชน์ต่อประชาชนที่แท้จริงหรือไม่ ประเด็นสำคัญที่กลุ่ม 40 ส.ว.สงสัยคือ โครง การนี้จะต้องยึดโยงกับการประมูลที่ต้องใช้เงินประกันซองถึง 3,500 ล้านบาท การประกันซองที่สูงเช่นนี้ ต้องเป็นบริษัทที่มีขนาดใหญ่เท่านั้น ที่มีไม่กี่ราย และสิ่งที่น่ากลัวอย่างยิ่งคือการยึดโยงกับนักการเมือง </p>
<p><persName><roleName>นาย</roleName><forename>ไพบูลย์</forename></persName>กล่าวว่า ส่วนที่ระบุถึงการปรับปรุงเงื่อนไขต่างๆ เป็นเพียงการปรับเล็กๆ น้อยๆ ยกตัวอย่าง ค่าเช่ารถต่อวันต่อคัน ที่ตอนแรกบอก 4,784 บาท จากนั้นมาประชาสัมพันธ์บอกว่าปรับลดเหลือ 4,780 บาท การปรับเงื่อนไขการเช่าเพียง 4 บาท ถามว่าทำไปทำไม หรือทำเพื่อบังหน้า ทั้งนี้ ในวันที่ 27 พ.ค. ที่รัฐสภา กลุ่ม 40 ส.ว.จะเชิญตัวแทนจากเครือข่ายประ ชาชน ขสมก. สำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) สำนักงานการตรวจเงินแผ่นดิน และสำนักเลขาธิการนายกรัฐมนตรี รวมถึงหน่วยงานที่เกี่ยวข้อง มาร่วมรับฟัง และเสนอความเห็น และนำประเด็นต่างๆ เสนอต่อไปยังรัฐบาล เพื่อปรับปรุง โครงการเช่ารถเมล์เอ็นจีวี 4,000 คันต่อไป</p></body>
</news>
