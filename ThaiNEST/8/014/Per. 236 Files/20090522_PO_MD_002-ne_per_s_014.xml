<teiHeader>
<fileDesc>
<titleStmt>
  <title>ยื่นปปช.ตรวจสอบชาญชัย ชัยรุ่งเรืองแจ้งทรัพย์สินเท็จ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/22/news_28793537.php?news_id=28793537  </bibl>
</sourceDesc>
</fileDesc>
</teiHeader>
<news>
<headline><persName><forename>แก้วสรร</forename></persName>เบิกความอุ้ม<persName><forename>เนวิน</forename></persName></headline>
<lead></lead>
<neck></neck>
<body><p>ที่ศาลฎีกาแผนกคดีอาญาของผู้ดำรงตำแหน่งทางการเมือง วานนี้ (22 พ.ค.) <persName><roleName>นาย</roleName><forename>บุญรอด</forename> <surname>ตันประเสริฐ</surname></persName> ประธานแผนกคดีเลือกตั้งในศาลฎีกา เจ้าของสำนวนทุจริตจัดซื้อกล้ายางพารา 90 ล้านต้น คดีหมายเลขดำที่ อม.4/2551 พร้อมองค์คณะรวม 9 คน ไต่สวนพยานจำเลย ที่ ป.ป.ช. เป็นโจทก์ฟ้อง <persName><roleName>นาย</roleName><forename>สมคิด</forename> <surname>จาตุศรีพิทักษ์</surname></persName> อดีตรองนายกฯ ประธานคณะกรรมการนโยบายและมาตรการช่วยเหลือเกษตรกร (คชก.) , <persName><roleName>นาย</roleName><forename>วราเทพ</forename> <surname>รัตนากร</surname></persName> อดีตรมช.คลัง ในฐานะ คชก. <persName><roleName>นาย</roleName><forename>สรอรรถ</forename> <surname>กลิ่นปทุม</surname></persName> รมว.เกษตรฯ ในฐานะ คชก. , <persName><roleName>นาย</roleName><forename>เนวิน</forename> <surname>ชิดชอบ</surname></persName> อดีต รมช.เกษตรฯ ในฐานะเป็นผู้ริเริ่มโครงการ และ<persName><roleName>นาย</roleName><forename>อดิศัย</forename> <surname>โพธารามิก</surname></persName> อดีตรมว.พาณิชย์ ในฐานะ คชก. กับพวกบริษัทเอกชน และกลุ่มข้าราชการ ร่วมกันเป็นจำเลยที่ 1-44 ในความผิด ฐานเป็นเจ้าพนักงานปฏิบัติหน้าที่โดยมิชอบหรือโดยทุจริต , เป็นเจ้าพนักงาน มีหน้าที่ซื้อ จัดการหรือรักษาทรัพย์สินใด ๆ ใช้อำนาจในตำแหน่งโดยทุจริตอันเป็นการเสียหายแก่รัฐ , ผู้ใดทุจริต หลอกลวงผู้อื่นด้วยการแสดงข้อความอันเป็นเท็จ เพื่อให้ได้ไปซึ่งทรัพย์สิน อันเป็นความผิดฐานฉ้อโกง และ ความผิดตาม พ.ร.บ.ว่าด้วยความผิดเกี่ยวกับการเสนอราคาต่อหน่วยงานของรัฐ (ฮั้วประมูล) พ.ศ.2542 มาตรา 4,10 -14 และ พ.ร.บ.ว่าด้วยความผิดของพนักงานในองค์กรหรือหน่วยงานของรัฐ พ.ศ.2542 มาตรา 11</p>
<p>โดยฝ่ายจำเลยได้นำ <persName><roleName>นาย</roleName><forename>แก้วสรร</forename> <surname>อติโพธิ</surname></persName> อดีต คตส. ซึ่งเป็น คตส. เสียงข้างน้อย ในชั้นพิจารณาสำนวน ที่เห็นว่ามีปัญหาประเด็นข้อกฎหมายที่ยังไม่อาจชี้มูลความผิดว่ามีการทุจริต ซึ่ง<persName><roleName>นาย</roleName><forename>แก้วสรร</forename></persName> เบิกความว่า เหตุผลที่พยาน เป็นเสียงข้างน้อยในชั้นพิจารณารายงานสอบสวนอนุฯ คตส. เรื่องนี้ เพราะไม่เห็นหลักฐานที่ชี้ว่า มีการสมคบกันกับ<persName><roleName>นาย</roleName><forename>เนวิน</forename></persName>ผู้ริเริ่มโครงการตั้งแต่แรก เช่นเดียวกับ คชก. ที่เห็นว่า การกระทำนั้นยังไม่ใช่การทุจริต แต่เป็นเรื่องที่ คชก. ดื้อพยายามจะทำโครงการนี้ ส่วนข้อเท็จจริงเรื่องการประมูลจัดซื้อจัดจ้างมีการทุจริตหรือไม่นั้น ประเด็นนี้ คตส. มีมติเป็นเอกฉันท์ว่ามีการสมยอมในการประกวดราคา โดยไม่ได้แข่งขันกันเลยซึ่งบุคคลที่มาร่วมก็อยู่ในกลุ่มเดียวกัน</p>
<p>ศาลถามว่า <persName><roleName>นาย</roleName><forename>เนวิน</forename></persName> ซึ่งรับผิดชอบเรื่องกล้ายาง รวมทั้งอธิบดี กรมวิชาการเกษตร และคณะกรรมการบริหารประกวดราคา ต่างมีความสัมพันธ์กันในทางตำแหน่งแล้ว เป็นไปได้หรือไม่ ที่จะมีพฤติการณ์ร่วมกัน <persName><roleName>นาย</roleName><forename>แก้วสรร</forename></persName> ตอบว่า ในสำนวนคดี อนุฯ คตส. ไม่สามารถเจาะลงไปว่ามีการบัญชาการดังกล่าว ส่วนเรื่อง ความสัมพันธ์โดยส่วนตัวนั้นมีแต่คำบอกเล่า ซึ่งตนไม่เห็นว่าจะนำมาเป็นหลักฐานได้</p>
<p>ภายหลังศาลไต่สวน<persName><roleName>นาย</roleName><forename>แก้วสรร</forename></persName>เสร็จสิ้น ฝ่ายจำเลยได้นำพยานเข้าไต่สวนอีก 4 ปาก</p>
<p>ขณะที่<persName><roleName>นาย</roleName><forename>แก้วสรร</forename></persName> กล่าวว่า การที่มาเป็นพยานจำเลยครั้งนี้ ไม่กลัวว่าใครจะมองยังไง เพราะอยากจะให้มองในมุมกลับว่าเป็นกระบวนการยุติธรรม จำเลย มีโอกาสต่อสู้เต็มที่เมื่อเขาต้องการให้เรามาให้ปากคำเราก็ต้องมา เมื่อมาแล้วเราจะมาพูดความเท็จไม่ได้เพราะในความเป็นจริง คตส. ก็มีการถกเถียงกันตั้งเยอะไม่ใช่ว่าจะมีมติเอกฉันท์เสมอไป แต่ตรงนี้ก็แสดงให้เห็นว่าเราไม่ได้กลั่นแกล้งใคร</p></body>
</news>
