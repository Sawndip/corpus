<teiHeader>
<fileDesc>
<titleStmt>
  <title>ฟ้องสุภรณ์แดงเถื่อนเผาเมือง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 21:34:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059134  </bibl>
</sourceDesc>
</fileDesc>
</teiHeader>
<news>
<headline>ฟ้อง<persName><forename>สุภรณ์</forename></persName>แดงเถื่อนเผาเมือง</headline>
<lead></lead>
<neck></neck>
<body><p><persName><roleName>นาย</roleName><forename>สุรพงษ์</forename> <surname>วัฒนพานิช</surname></persName> อัยการพิเศษฝ่านคดีศาลแขวง 3 (ดุสิต) เปิดเผยว่า พนักงานอัยการได้มีความเห็นสมควรสั่งฟ้อง <persName><roleName>นาย</roleName><forename>สุภรณ์</forename> <surname>อัตถาวงศ์</surname></persName> หรือ<persName><addName>แรมโบ้อีสาน</addName></persName> อดีต ส.ส.นครราชสีมา พรรคไทยรักไทย แกนนำกลุ่มคนเสื้อแดง ผู้ต้องหาในความผิด ฐานฝ่าฝืน พ.ร.ก. บริหารราชการในสถานการณ์ฉุกเฉิน 2548 ด้วยการมั่วสุมกันตั้งแต่ 5 คนขึ้นไป ดังนั้น เมื่อผู้ต้องหาเดินทางมารายงานตัวตามนัดฟังคำสั่งคดีในวันนี้ 27 พ.ค. เวลา 09.00 น.พนักงานอัยการก็จะนำตัวไปส่งฟ้องเป็นจำเลยต่อศาลแขวงดุสิตทันที</p>
<p>ด้าน <persName><roleName>นาย</roleName><forename>คารม</forename> <surname>พลทะกลาง</surname></persName> ทนายความ<persName><roleName>นาย</roleName><forename>สุภรณ์</forename></persName> กล่าวว่า ไม่รู้สึกหนักใจในคดีนี้ โดยหากพนักงานอัยการนำตัว<persName><roleName>นาย</roleName><forename>สุภรณ์</forename></persName>ส่งฟ้องศาล ตนก็เตรียมเงินสด 1 แสนบาท ไว้เป็นหลักทรัพย์ เพื่อยื่นขอประกันตัว เนื่องจากคดีนี้มีโทษน้อย คือจำคุกไม่เกิน 2 ปี ปรับไม่เกิน 4 หมื่นบาท เท่านั้น</p>
<p>วันเดียวกันที่สำนักงานอัยการสูงสุด ถ.รัชดาภิเษก พนักงานสอบสวนกองบัญชาการตำรวจนครบาล นำตัว<persName><roleName>นาย</roleName><forename>จตุพร</forename> <surname>พรหมพันธุ์</surname></persName> แกนนำแนวร่วมประชาธิปไตยต่อต้านเผด็จการแห่งชาติ (นปช.) ผู้ต้องหาในความผิดฐาน ร่วมกันตั้งแต่10 คนขึ้นไป ยุยงส่งเสริมให้เกิดความวุ่นวายในบ้านเมือง ตามประมวลกฎหมายอาญา มาตรา 215 ซึ่งมีโทษจำคุกไม่เกิน 5 ปี หรือปรับไม่เกิน 1 หมื่นบาทหรือทั้งจำทั้งปรับ กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญ ตาม ป.อาญามาตรา 116 ซึ่งมีโทษจำคุกไม่เกิน 7 ปี และ ฝ่าฝืน พ.ร.ก.ฉุกเฉิน พ.ศ.2548 มั่วสุมกันตั้งแต่ 5 คนขึ้นไป</p>
<p>พร้อมด้วย <persName><roleName>นาย</roleName><forename>อริสมันต์</forename> <surname>พงษ์เรืองรอง</surname></persName> แกนนำ นปช. ผู้ต้องหาในความผิดฐาน กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญ จากกรณีการชุมนุมหน้าทำเนียบรัฐบาล ตั้งแต่วันที่ 26 มี.ค.เป็นต้นมาจนรัฐบาลประกาศ พ.ร.ก.ฉุกเฉิน เมื่อเดือนเม.ย. พร้อมสำนวนการสอบสวนและความเห็นสมควรสั่งฟ้องส่งมอบให้ <persName><roleName>นาย</roleName><forename>กายสิทธิ์</forename> <surname>พิศวงปราการ</surname></persName> อธิบดีอัยการฝ่ายคดีอาญา เพื่อพิจารณาสั่งคดี โดยมีคำสั่งให้ผู้ต้องหามารับฟังการสั่งคดีในวันที่ 10 มิ.ย. นี้ เวลา 10.00 น. พร้อมกับ <persName><roleName>นาย</roleName><forename>วีระ</forename> <surname>มุกสิกพงศ์</surname></persName> <persName><roleName>นาย</roleName><forename>ณัฐวุฒิ</forename> <surname>ไสยเกื้อ</surname></persName> <persName><roleName>นพ.</roleName><forename>เหวง</forename> <surname>โตจิราการ</surname></persName> และ<persName><roleName>นาย</roleName><forename>ชินวัฒน์</forename> <surname>หาบุญพาด</surname></persName> แกนนำคนเสื้อแดงที่พนักงานสอบสวนส่งสำนวนมาแล้วเมื่อวันที่ 25 พ.ค.ที่ผ่านมา</p>
<p><persName><roleName>นาย</roleName><forename>จตุพร</forename></persName> กล่าวว่าในวันที่ 1 มิ.ย.นี้ ตนจะมอบให้ทนายความยื่นหนังสือร้อง ขอความเป็นธรรมต่อพนักงานอัยการ เนื่องจากอยากให้กระบวนการยุติธรรมในชั้นสอบสวนและชั้นอัยการ มีมาตรฐานเดียวกันระหว่างคนเสื้อแดง คนเสื้อเหลือง และคนเสื้อน้ำเงิน ที่ผ่านมาคนเสื้อเหลืองก็กระทำความผิดต่อกฎหมายบ้านเมืองหลายครั้งหลายข้อหา แต่กระบวนการยุติธรรมในชั้นนี้กลับไม่เร่งรัดเอาตัวมาดำเนินคดี ต่างกับพวกตนที่ตำรวจเร่งรัด บางครั้งนัดมาให้การแต่ไม่ยอมรับคำให้การ จู่ๆก็นัดมาส่งสำนวนการสอบสวนต่อพนักงานอัยการ</p>
<p>จากนั้น <persName><roleName>นาย</roleName><forename>พิชิต</forename> <surname>ชื่นบาน</surname></persName> อดีตทนายความของ <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> ที่เคยถูกศาลฎีกามีคำสั่งให้ลงโทษจำคุก 6 เดือน ในคดีหิ้วถุงขนม 2 ล้าน ได้เป็น นายประกันโดยยื่นหลักทรัพย์เป็นเงินสด 5 แสนบาท ขอประกันตัว<persName><roleName>นาย</roleName><forename>อริสมันต์</forename></persName> ส่วน<persName><roleName>นาย</roleName><forename>จตุพร</forename></persName> ใช้ตำแหน่ง ส.ส.สัดส่วน พรรคเพื่อไทย ขอประกันตัวออกไป</p>
<p>ขณะที่ <persName><roleName>นาย</roleName><forename>อุดม</forename> <surname>โปร่งฟ้า</surname></persName> ทนายความของกลุ่มคนเสื้อแดง กล่าวว่า ในวันนี้ 27 พ.ค. <persName><roleName>นาย</roleName><forename>อดิศร</forename> <surname>เพียงเกษ</surname></persName> แกนนำคนเสื้อแดง ซึ่งตกเป็นผู้ต้องในคดีนี้เช่นกัน จะเดินทางเข้ารายงานต่อพนักงานอัยการในเวลา 10.00 น.</p>
<p>วันเดียวกัน <persName><roleName>นาย</roleName><forename>สุทธิพล</forename> <surname>ทวีชัยการ</surname></persName> เลขาธิการกกต. แถลงว่า ที่ประชุม กกต. มีมติให้รับเรื่องไว้ตรวจสอบ กรณีที่สำนักงาน กกต.จ.แพร่ ส่งเรื่องที่ ผู้ว่าราชการจังหวัดแพร่ ร้องเรียนให้ตรวจสอบ<persName><roleName>นาย</roleName><forename>วรวัจน์</forename> <surname>เอื้ออภิญญกุล</surname></persName> ส.ส.จ.แพร่ พรรคเพื่อไทย หลังนำผู้ชุมนุมกลุ่มคนเสื้อแดงบุกเข้าไปปิดล้อมสถานีวิทยุชุมนุม จ.แพร่ ซึ่งถือเป็น การกระทำที่เข้าข่ายความผิดกฎหมายอาญา และรัฐธรรมนูญ ม. 266(1) เพื่อให้ทราบข้อเท็จจริงที่เกิดขึ้น ทาง กกต.จึงรับเรื่องดังกล่าวไว้ตรวจสอบและมอบหมายให้คณะอนุกรรมการรับไปดำเนิน การไต่สวนต่อไป</p>
<p>นอกจากนี้ กกต.ยังมีมติเห็นชอบให้ขยายเวลาการไต่สวนครั้งที่ 1 ให้อนุกรรมการไต่สวนกรณี <persName><roleName>นาย</roleName><forename>วรวัจน์</forename></persName> ถูกร้อง ทำผิดรัฐธรรมนุญ ม.106 (6) ฐานแสดงทรัพย์สินต่อ ป.ป.ช.ไม่ครบขณะดำรงตำแหน่ง รมว.วัฒนธรรม</p></body>
</news>
