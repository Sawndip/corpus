<teiHeader>
<fileDesc>
<titleStmt>
  <title>กมธ.สภาเล็งถกยูเอ็นบอยคอตพม่า  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 13:06:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8788  </bibl>
</sourceDesc>
</fileDesc>
</teiHeader>
<news>
<headline>กมธ.สภาเล็งถกยูเอ็นบอยคอตพม่า</headline>
<lead>กมธ.ต่างประเทศ เล็งเชิญยูเอ็นเอสซีอาร์ถกประเด็น �<persName><surname>ซูจี</surname></persName>� เล็งบอยคอตพม่าหลังประกาศขยายเวลาควบคุมตัวออกไปอีก ยืดเวลาบรรจุเป็นสมาชิกสหภาพรัฐสภาอาเซียน...</lead>
<neck></neck>
<body><p>วันนี้ (27 พ.ค.)ที่รัฐสภา <persName><roleName>นางสาว</roleName><forename>รัชดา</forename> <surname>ธนาดิเรก</surname></persName> ส.ส.กรุงเทพฯ พรรคประชาธิปัตย์ โฆษกคณะกรรมาธิการการต่างประเทศ สภาผู้แทนราษฎร แถลงข่าวถึงกรณีที่รัฐบาลพม่าได้ประกาศที่จะควบคุม<persName><roleName>นาง</roleName><forename>อองซาน</forename> <surname>ซูจี</surname></persName> ต่อไปอีกประมาณ 3-5 ปี ว่า ถือเป็นการละเมิดสิทธิมนุษยชนและรัฐบาลไทยในฐานะประธานอาเซียนได้แถลงท่าที ในเรื่องนี้ไปแล้ว ซึ่งคณะกรรมาธิการฯเห็นว่ารัฐสภาไทยควรมีท่าทีต่อการละเมิดสิทธิมนุษยชน และขับเคลื่อนกลไกในด้านสิทธิมนุษยชนในประเทศพม่าให้เป็นไปตามกฎบัตรอาเซียน โดยในสัปดาห์หน้าจะเชิญหน่วยงานที่เกี่ยวข้อง อาทิ กระทรวงการต่างประเทศ ยูเอ็นเอสซีอาร์ เพื่อหารือกำหนดบทบาทรัฐสภาไทยในการผลักดันเรื่องสิทธิมนุษยชนในพม่า เพราะเรื่องนี้ไม่ใช่หน้าที่ของรัฐบาลเท่านั้น</p>
<p><persName><roleName>นาย</roleName><forename>ต่อพงษ์</forename> <surname>ไชยสาสน์</surname></persName> ส.ส.อุดรธานี พรรคเพื่อไทย ในฐานะประธานคณะกรรมาธิการการต่างประเทศ กล่าวว่า จากการหารือกับ<persName><roleName>นาย</roleName><forename>ไกรศักดิ์</forename> <surname>ชุณหะวัณ</surname></persName> ที่ปรึกษาคณะกรรมาธิการฯ และสมาชิกกลุ่มรัฐสภาอาเซียน เห็นว่าคณะกรรมาธิการการต่างประเทศควรพิจารณาถึงแรงกดดันของกลุ่มประเทศ อาเซียนว่าทำอย่างไรจึงจะให้เกิดประชาธิปไตยในประเทศพม่า ให้มีเอกภาพและความชัดเจน พร้อมเรียกร้องให้พม่าคำนึงถึงสิทธิมนุษยชนในประเทศ เพราะการที่รัฐบาลพม่าได้เพิ่มโทษและจองจำนางอองซานอีกนั้นถือเป็นการละเมิด และริดลอนสิทธิ์ ซึ่งเส้นทางที่จะนำไปสู่ประชาธิปไตยของประเทศพม่าโดยจะมีการเลือกตั้งในปี หน้าคณะกรรมาธิการฯเป็นห่วงว่าจะเกิดประชาธิปไตยได้อย่างแท้จริงหรือไม่ ทั้งนี้รัฐสภาไทยจะร่วมกับสหภาพรัฐสภาอาเซียนเพื่อหารือถึงปัญหาดังกล่าว โดยในเดือนสิงหาคมนี้ไทยจะเป็นเจ้าภาพการประชุมรัฐสภาอาเซียน ซึ่งมีวาระรับสมาชิกถาวรเพิ่มขึ้นอีก 2 ประเทศคือ บรูไน กับ พม่า นั้น เห็นว่าควรจะชะลอการบรรจุประเทศพม่าเข้าเป็นสมาชิหสหภาพรัฐสภาอาเซียนหรือไม่</p></body>
</news>
