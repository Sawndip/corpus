<teiHeader>
<fileDesc>
<titleStmt>
  <title>ตำรวจฟันธง"ทักษิณ"อยู่"ยูเออี" ส่งข้อมูลอัยการขอตัวกลับไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/22/news_28793542.php?news_id=28793542  </bibl>
</sourceDesc>
</fileDesc>
</teiHeader>
<news>
<headline>ตำรวจฟันธง"<persName><forename>ทักษิณ</forename></persName>"อยู่"ยูเออี" ส่งข้อมูลอัยการขอตัวกลับไทย</headline>
<lead>กองการต่างประเทศ สตช.พบข้อมูล “<persName><forename>ทักษิณ</forename></persName>” ยึดสหรัฐอาหรับเอมิเรตส์ เป็นที่พักอาศัย เหตุไม่ไกลจากไทย-คนใกล้ชิดเดินทางไปหาสะดวก แจ้งอัยการทำหนังสือขอตัวส่งผู้ร้ายข้ามแดนแล้ว เชื่อแม้ไม่มีสนธิสัญญา แต่น่าจะได้รับความร่วมมือ</lead>
<neck></neck>
<body><p><persName><roleName>พล.ต.ต.</roleName><forename>วิษณุ</forename> <surname>ปราสาททองโอสถ</surname></persName> ผู้บังคับการกองการต่างประเทศ (ตท.) สำนักงานตำรวจแห่งชาติ (สตช.) กล่าววานนี้ (21 พ.ค.) ถึงการติดตามตัว <persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี มาดำเนินคดีในประเทศไทย ว่า จากการตรวจสอบข้อมูลพบว่า ล่าสุด <persName><roleName>พ.ต.ท.</roleName><forename>ทักษิณ</forename></persName> เดินทางเข้าสหรัฐอาหรับเอมิเรตส์ (ยูเออี) และไม่มีหลักฐานการเดินทางออกจากประเทศยูเออี</p>
<p>“ถ้าหากมีการเดินทางออกจากประเทศยูเออีก็เป็นไป ได้ว่าใช้ชื่ออื่นในการเดินทาง ซึ่งได้ประสานให้ทางตำรวจสากลยูเออี ตรวจสอบว่ามีการเดินทางออกโดยใช้ชื่ออื่นด้วยหรือไม่ รวมทั้งตรวจสอบวันเดือนปีเกิดของ <persName><roleName>พ.ต.ท.</roleName><forename>ทักษิณ</forename></persName> หากมีกรณีใช้ชื่ออื่นเดินทาง แต่ยังเชื่อว่า <persName><roleName>พ.ต.ท.</roleName><forename>ทักษิณ</forename></persName> น่าจะยังอยู่ในประเทศยูเออี เพื่อใช้เป็นฐานที่มั่น เพราะไม่ไกลจากประเทศไทย และคนใกล้ชิดสามารถเดินทางไปหาสะดวกไม่น่าจะเปลี่ยนที่อยู่”</p>
<p><persName><roleName>พล.ต.ต.</roleName><forename>วิษณุ</forename></persName> กล่าวว่า ได้ทำหนังสือยืนยันไปทางสำนักงานอัยการ ฝ่ายต่างประเทศ ว่า <persName><roleName>พ.ต.ท.</roleName><forename>ทักษิณ</forename></persName> ยังอยู่ในประเทศ</p>
<p>ยูเออีแล้ว เพื่อให้ดำเนินการทำหนังสือขอตัวส่งผู้ร้ายข้ามแดน ถึงแม้ประเทศไทยจะไม่ได้มีสนธิสัญญาส่งตัวผู้ร้ายข้ามแดนกับประเทศยูเออีก็ ตาม แต่ก็สามารถประสานขอความร่วมมือได้ เพราะก่อนหน้านี้ประเทศยูเออี ก็เคยประสานขอความช่วยเหลือผ่านทางกระทรวงต่างประเทศ เพื่อจับตัวคนร้ายที่หนีเข้ามาในประเทศไทย โดยเราก็ดำเนินการจับกุมและส่งตัวไปให้</p>
<p><persName><roleName>พล.ต.ต.</roleName><forename>วิษณุ</forename></persName> กล่าวอีกว่า หลังจากที่ศาลมีหมายจับ ทางตำรวจกองการต่างประเทศก็ส่งหมายจับไปยังสมาชิกตำรวจสากล 187 ประเทศ เพื่อช่วยตามตัว <persName><roleName>พ.ต.ท.</roleName><forename>ทักษิณ</forename></persName> มาดำเนินคดี เป็นการกดดันให้ <persName><roleName>พ.ต.ท.</roleName><forename>ทักษิณ</forename></persName> เดินทางไปยังประเทศต่างๆ ได้ยากขึ้น</p>
<p>อย่างไรก็ตาม การติดตามตัว <persName><roleName>พ.ต.ท.</roleName><forename>ทักษิณ</forename></persName> ไม่ใช่เรื่องง่าย แต่ก็ไม่ยากจนเกินไป ทาง ตท. ก็อยากให้ส่งเจ้าหน้าที่ตำรวจของไทยไปประจำยังประเทศที่ <persName><roleName>พ.ต.ท.</roleName><forename>ทักษิณ</forename></persName> เคยเดินทางเข้าออกเป็นประจำ เช่น ประเทศฮ่องกง นิการากัว ยูเออี มอนเตโกร กัมพูชา เพื่อพร้อมประสานงานตำรวจในประเทศเหล่านั้นได้สะดวกรวดเร็ว รวมทั้งทางอัยการสูงสุดน่าจะส่งหนังสือขอตัวผู้ร้ายข้ามแดนไปยังประเทศเหล่า นี้ด้วย เพื่อสะดวกในการดำเนินการทางกฎหมาย</p>
<p>ตท.ยังไม่ได้รับเรื่อง “<persName><forename>ทักษิณ</forename></persName>” หมิ่นสถาบัน</p>
<p><persName><roleName>พล.ต.ต.</roleName><forename>วิษณุ</forename></persName> ยังกล่าวถึงกรณีที่คณะกรรมการตรวจสอบและพิจารณาข้อมูลข่าวสารที่มีผลกระทบ ต่อสถาบันพระมหากษัตริย์ของกองบัญชาการตำรวจสันติบาล (บช.ส.) มีมติว่า <persName><roleName>พ.ต.ท.</roleName><forename>ทักษิณ</forename></persName> ทำผิดหมิ่นพระบรมเดชานุภาพ กรณีที่ให้สัมภาษณ์สื่อต่างประเทศ และส่งเรื่องให้กองบัญชาการตำรวจสอบสวนกลาง (บช.ก.) ดำเนินคดี โดยต้องส่งเอกสารทั้งหมดให้กองการต่างประเทศแปล ว่า ขณะนี้ยังไม่ได้รับการประสานจาก บช.ก. ที่จะส่งเอกสารทั้งหมดมาให้แปล ซึ่งขั้นตอนหลังจากได้รับเอกสาร ก็คงเป็นเช่นเดียวกับกรณีของ<persName><roleName>นาย</roleName><forename>จักรภพ</forename> <surname>เพ็ญแข</surname></persName> โดยจะแปลตามเอกสารตามข้อเท็จจริงเพื่อให้พนักงานสอบสวน เป็นผู้ดำเนินการพิจารณาอีกขั้นว่าเข้าข่ายหรือไม่</p>
<p>“<persName><forename>เฉลิม</forename></persName>” ยัน “<persName><forename>ทักษิณ</forename></persName>” ซื้อเกาะจริง </p>
<p><persName><roleName>ร.ต.อ.</roleName><forename>เฉลิม</forename> <surname>อยู่บำรุง</surname></persName> ส.ส.สัดส่วน ประธาน ส.ส.พรรคเพื่อไทย กล่าวปฏิเสธว่า ไม่เคยพูดคุยเรื่องการเมืองกับ <persName><roleName>พ.ต.ท.</roleName><forename>ทักษิณ</forename></persName> ระหว่างไปพบที่ดูไบ คุยแต่เรื่องธุรกิจทั่วไป และซื้อเกาะจริง ส่วนการเดินทางของ <persName><roleName>พ.ต.ท.</roleName><forename>ทักษิณ</forename></persName> นั้น ใช้วิธีเดินทางด้วย</p>
<p>เฮลิคอปเตอร์ ซึ่งซื้อจากเจ้าของห้างแฮร์รอตต์ ประเทศอังกฤษ ส่วนเครื่องบินเจ็ท เป็นเพียงการเช่าเหมาลำ อย่างไรก็ตาม ขณะนี้ <persName><roleName>พ.ต.ท.</roleName><forename>ทักษิณ</forename></persName> ถือพาสปอร์ตจำนวน 6 เล่ม แต่ไม่มีเล่มใดที่เป็นของประเทศไทย </p>
<p><persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี กล่าวถึงการติดตามตัว <persName><roleName>พ.ต.ท.</roleName><forename>ทักษิณ</forename></persName> ที่ล่าสุด <persName><roleName>ร.ต.อ.</roleName><forename>เฉลิม</forename></persName> ออกมายอมรับเดินทางไปพบ <persName><roleName>พ.ต.ท.</roleName><forename>ทักษิณ</forename></persName> ที่เมืองดูไบ ว่า ตนยังไม่ได้ทำอะไรเกี่ยวกับ <persName><roleName>พ.ต.ท.</roleName><forename>ทักษิณ</forename></persName> เพราะตอนนี้ทำเรื่องอื่นที่มีความสำคัญ </p>
<p>เช่น ปัญหายาเสพติด และความไม่สงบในพื้นที่ภาคใต้</p>
<p>ผบ.ทบ.แจงเหตุไม่ชี้แจงกก.สอบสลายม็อบ</p>
<p><persName><roleName>พล.อ.</roleName><forename>อนุพงษ์</forename> <surname>เผ่าจินดา</surname></persName> ผู้บัญชาการทหารบก (ผบ.ทบ.) กล่าวถึงกรณีถูกวิจารณ์เรื่องไม่ไปชี้แจงคณะกรรมการตรวจสอบข้อเท็จจริงการ ชุมนุมทางการเมืองนั้น ว่า เนื่องจากมีการทำงาน 2 ระดับ คือ นายกรัฐมนตรีและเหล่าทัพ กับผู้ปฏิบัติ จึงได้ส่งฝ่ายปฏิบัติไปชี้แจงแทน เนื่องจากทราบรายละเอียดต่างๆ ได้ดีกว่า</p>
<p>ผบ.ทบ.ยังยืนยันที่จะให้มีการพิสูจน์ตู้ คอนเทนเนอร์ที่แสมสาร แต่การทวงคืนศพ หรือกระดูก จากกองทัพของญาติวีรชนเดือนพฤษภาฯ นั้น ควรไปตรวจสอบจากบุคคลที่สูญหายมากกว่า ขณะที่เรื่องงบประมาณของกองทัพบกที่ถูกตัดไปเกือบ 10,000 ล้านบาท นั้น <persName><roleName>พล.อ.</roleName><forename>อนุพงษ์</forename></persName> แสดงความเข้าใจดีว่างบมีจำกัด แต่ไม่กระทบต่อการทำงานเนื่องจากไม่ใช่งบผูกพันใหม่</p></body>
</news>
