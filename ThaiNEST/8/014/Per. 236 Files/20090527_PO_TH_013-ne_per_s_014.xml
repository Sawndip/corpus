<teiHeader>
<fileDesc>
<titleStmt>
  <title>ถก กก.สมานฉันท์เสนอรัฐสภาเจ้าภาพยุติขัดแย้ง  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 13:40:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8794  </bibl>
</sourceDesc>
</fileDesc>
</teiHeader>
<news>
<headline>ถก กก.สมานฉันท์เสนอรัฐสภาเจ้าภาพยุติขัดแย้ง</headline>
<lead></lead>
<neck></neck>
<body><p>วันนี้ (27 พ.ค.)ที่รัฐสภา มีการประชุมคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ โดยมี<persName><roleName>นาย</roleName><forename>ดิเรก</forename> <surname>ถึงฝั่ง</surname></persName> ประธานคณะกรรมการฯทำหน้าที่ประธานที่ประชุม โดยเป็นการนัดสรุปข้อเสนอของคณะอนุกรรมการฯ เป็นวันที่สอง หลังจากที่มีมติเห็นด้วยกับข้อเสนอไปแล้ว  2 ข้อ  โดยการประชุมได้พิจารณาต่อในหัวข้อที่ 3.ที่ระบุให้จัดเวทีสมัชชาสมานฉันท์ทางอากาศเพื่อสร้างกระแสให้เกิดความปรองดอง และเปิดเวทีให้ประชาชนมีส่วนร่วมใ การแสดงความเห็นทุกภาคทุกพื้นที่ ลดพื้นที่ข่าวทำร้ายทำลายประเทศ เพิ่มพื้นที่ข่าวในการสร้างความสมานฉันท์  ให้สื่อมวลชนช่วยสร้างสังคมสมานฉันท์  โดยรัฐสภาเป็นเจ้าภาพประสานงานกับสื่อ ทั้งนี้ได้มีการประสานกับสถานีโทรทัศน์ช่อง11หรือเอ็นบีทีไว้เรียบร้อยแล้วถึงรูปแบบการดำเนินการ และจัดให้มีเวทีสมานฉันท์ทั้ง 4 ภาค ที่สมาคมกำนันผู้ใหญ่บ้านรับเป็นผู้ดำเนินการ</p>
<p>ทั้งนี้ในที่สุดที่ประชุมมีมติเห็นด้วยกับข้อเสนอที่ 3.พร้อมพิจารณาข้อเสนอที่  4.ที่เสนอกระบวนการเจรจาต้องสร้างความสันติสุขกับคู่ขัดแย้งทุกระดับ โดยการประสานงานอย่างไม่เป็นทางการกับคู่กรณี  โดยที่ประชุมเสนอให้สถาบันพระปกเกล้าฯรับเป็นเจ้าภาพในการเจรจากับคู่ขัดแย้ง หากจับคู่ขัดแย้งได้ก็จะถึงกรอบในการเจรจาเพียงแต่ต้องการให้รัฐบาลเป็นผู้ เริ่มต้นในการเจรจาก่อน เพราะเชื่อว่าเป็นทางออกให้กับประเทศ แต่มีเสียงคัดค้านจากคณะกรรมการฯ โดยเสนอแก้ไขให้รัฐสภาเป็นเจ้าภาพหรือคนกลางเชิญ คู่ขัดแย้งมาเจรจากันเพื่อยุติความขัดแย้งทางสังคม และนำไปสู่กระบวนการเยียวยา ซึ่งที่ประชุมเห็นเห็นชอบจึงมีมติเห็นด้วยในท้ายที่สุด</p></body>
</news>
