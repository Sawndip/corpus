<teiHeader>
<fileDesc>
<titleStmt>
  <title>ครม.เห็นชอบให้ผ่อนผันแรงงานพม่า ลาว และกัมพูชา ที่จดทะเบียนอาศัยอยู่ในราชอาณาจักรได้ถึง 28 ก.พ.53  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260232&tb=N255205&return=ok&news_headline=%a4%c3%c1.%e0%cb%e7%b9%aa%cd%ba%e3%cb%e9%bc%e8%cd%b9%bc%d1%b9%e1%c3%a7%a7%d2%b9%be%c1%e8%d2%20%c5%d2%c7%20%e1%c5%d0%a1%d1%c1%be%d9%aa%d2%20%b7%d5%e8%a8%b4%b7%d0%e0%ba%d5%c2%b9%cd%d2%c8%d1%c2%cd%c2%d9%e8%e3%b9%c3%d2%aa%cd%d2%b3%d2%a8%d1%a1%c3%e4%b4%e9%b6%d6%a7%2028%20%a1.%be.53  </bibl>
</sourceDesc>
</fileDesc>
</teiHeader>
<news>
<headline>ครม.เห็นชอบให้ผ่อนผันแรงงานพม่า ลาว และกัมพูชา ที่จดทะเบียนอาศัยอยู่ในราชอาณาจักรได้ถึง 28 ก.พ.53</headline>
<lead>คณะรัฐมนตรี เห็นชอบให้ผ่อนผันแรงงานพม่า ลาว และกัมพูชา ที่จดทะเบียนอาศัยอยู่ในราชอาณาจักรได้ถึง 28 กุมภาพันธ์ 2553 พร้อมให้ดำเนินการขอใบอนุญาตทำงานอย่างถูกกฎหมายได้ใน 6 กิจการ</lead>
<neck></neck>
<body><p><persName><roleName>นาย</roleName><forename>วัชระ</forename> <surname>กรรณิการ์</surname></persName> รองโฆษกประจำสำนักนายกรัฐมนตรี เปิดเผยว่า คณะรัฐมนตรีเห็นชอบแนวทางการแก้ไขปัญาหาแรงงานต่างด้าวหลบหนีเข้าเมือง สัญชาติพม่า ลาว และกัมพูชา ที่มีกว่า 2 ล้านคน โดยให้กระทรวงแรงงานและหน่วยงานที่เกี่ยวข้องสกัดกั้นไม่ให้มีการเพิ่มจำนวน มากเกินไป และให้จดทะเบียนขออนุญาตทำงานได้ใน 6 กิจการ คือ ประมง เกษตรและปศุสัตว์ ก่อสร้าง กิจการที่ต่อเนื่องกับประมงทะเล ผู้รับใช้ในบ้าน และกิจการอื่นๆ พร้อมทั้งให้กระทรวงมหาดไทยอาศัยมาตรา 17 แห่งพระราชบัญญัติคนเข้าเมือง พ.ศ.2522 ให้ความเห็นชอบออกประกาศผ่อนผันให้แรงงานต่างด้าวดังกล่าวอาศัยอยู่ในประเทศ ไทยได้ถึงวันที่ 28 กุมภาพันธ์ 2553 โดยให้ดำเนินการจดทะเบียน ตรวจสุขภาพ และขอใบอนุญาตทำงานอย่างถูกกฎหมาย</p>
<p>    รองโฆษกประจำสำนักนายกรัฐมนตรี กล่าวอีกว่า กองทัพและหน่วยงานที่เกี่ยวข้องจะต้องสกัดกั้นตามจุดตรวจและจุดอ่อนไหวเพื่อ ไม่ให้แรงงานต่างด้าวกลุ่มใหม่ทะลักเข้ามาอีก อย่างไรก็ตาม มาตรการนี้ยังไม่รวมถึงมิติทางสังคมในส่วนของครอบครัวของแรงงานต่างด้าว ซึ่งหากไม่ได้ขออนุญาตทำงาน ก็ต้องดำเนินการส่งกลับต่อไป </p></body>
</news>
