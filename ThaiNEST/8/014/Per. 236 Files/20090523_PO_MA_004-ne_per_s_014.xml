<teiHeader>
<fileDesc>
<titleStmt>
  <title>"ชาญชัย"ยันแค่คู่รัก-ไม่ใช่คู่สมรส เผยสัมพันธ์เจ้าของ ม.กรุงเทพธนบุรี  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol01230552&sectionid=0133&day=2009-05-23  </bibl>
</sourceDesc>
</fileDesc>
</teiHeader>
<news>
<headline>"<persName><forename>ชาญชัย</forename></persName>"ยันแค่คู่รัก-ไม่ใช่คู่สมรส เผยสัมพันธ์เจ้าของ ม.กรุงเทพธนบุรี</headline>
<lead>ออกมาโต้ทันควัน "<persName><forename>ชาญชัย</forename> <surname>ชัยรุ่งเรือง</surname></persName>" ลมออกหูไม่แจ้งบัญชี ม.กรุงเทพธนบุรี ให้ ปปช.ทราบ ยันเจ้าของเป็นแค่ "คู่รัก" ไม่ใช่ "คู่สมรส" เพราะไม่ได้จดทะเบียนสมรส ลั่นฟ้องนักวิชาการมือป้อนข้อมูล ป.ป.ช.</lead>
<neck></neck>
<body><p>ภายหลัง<persName><roleName>นาย</roleName><forename>สมคิด</forename> <surname>หอมเนตร</surname></persName> นักวิชาการอิสระ เข้ายื่นหนังสือต่อคณะกรรมการป้องกันและปราบปรามการทุจริตแห่งชาติ (ป.ป.ช.) เพื่อขอให้ตรวจสอบรายการแสดงทรัพย์สินและหนี้สินของ<persName><roleName>นาย</roleName><forename>ชาญชัย</forename> <surname>ชัยรุ่งเรือง</surname></persName> รมว.อุตสาหกรรม และหัวหน้าพรรคเพื่อแผ่นดิน (พผ.) ที่ยื่นไว้เมื่อวันที่ 22 ธันวาคม 2551 เนื่องจากสงสัยว่ามีการใช้ชื่อ<persName><roleName>นาง</roleName><forename>บังอร</forename> <surname>ชัยรุ่งเรือง</surname> <surname>เบญจาธิกุล</surname></persName> เป็นผู้ถือครองการเป็นเจ้าของมหาวิทยาลัยกรุงเทพธนบุรีแทนนั้น </p>
<p>ล่าสุด เมื่อวันที่ 22 พฤษภาคม <persName><roleName>นาย</roleName><forename>ชาญชัย</forename></persName>ให้สัมภาษณ์ "มติชน" โดยกล่าวชี้แจงว่า ตนไม่ใช่เจ้าของมหาวิทยาลัยกรุงเทพธนบุรี ไม่มีหุ้นแม้แต่บาทเดียว แต่ได้รับเชิญจาก<persName><roleName>นาง</roleName><forename>บังอร</forename> <surname>เบญจาธิกุล</surname></persName> เจ้าของมหาวิทยาลัย ให้ไปบรรยายพิเศษ และเป็นอาจารย์แนะแนวด้านการศึกษา อย่างไรก็ตาม ได้ลาออกจากทุกตำแหน่งในมหาวิทยาลัยกรุงเทพธนบุรี หลังได้รับแต่งตั้งให้ดำรงตำแหน่งที่ปรึกษานายกรัฐมนตรี ในรัฐบาล<persName><roleName>นาย</roleName><forename>สมัคร</forename> <surname>สุนทรเวช</surname></persName> อดีตนายกรัฐมนตรี ส่วนความสัมพันธ์ระหว่างตนกับ<persName><roleName>นาง</roleName><forename>บังอร</forename></persName>นั้น ก็เป็นเพียงคู่รัก ไม่ใช่คู่สมรส เพราะตนเคยขอ<persName><roleName>นาง</roleName><forename>บังอร</forename></persName>แต่งงานและจดทะเบียนสมรส แต่<persName><roleName>นาง</roleName><forename>บังอร</forename></persName>บอกให้รอดูใจกันอีกสัก 4-5 ปี ดังนั้น ในการยื่นบัญชีทรัพย์สินฯต่อ ป.ป.ช. ตนจึงไม่ได้ยื่นบัญชีคู่สมรส วันนี้<persName><roleName>นาง</roleName><forename>บังอร</forename></persName>ก็ยังใช้นามสกุล "<persName><surname>เบญจาธิกุล</surname></persName>" ไม่ใช่ "<persName><surname>ชัยรุ่งเรือง</surname></persName>" ตามที่<persName><roleName>นาย</roleName><forename>สมคิด</forename></persName>กล่าวอ้าง</p>
<p>"ผมท้าพิสูจน์ให้มาตรวจสอบได้เลย และพร้อมให้ข้อมูลกับ ป.ป.ช. เพราะเชื่อว่าตัวเองเข้ามาทำหน้าที่ด้วยความซื่อสัตย์สุจริต ไม่เคยซุกทรัพย์สินตามที่ถูกกล่าวหา และกรณีของผมจะไม่ซ้ำรอยกรณีคุณรักเกียรติ (สุขธนะ อดีต รมว.สาธารณสุข ที่ถูกตัดสินจำคุก 15 ปีในคดีทุจริตยา) แน่นอนเพราะเป็นคนละประเด็นกัน จะมาเทียบเคียงกันไม่ได้" <persName><roleName>นาย</roleName><forename>ชาญชัย</forename></persName>กล่าว และว่า จากการตรวจสอบประวัติของ<persName><roleName>นาย</roleName><forename>สมคิด</forename></persName> ผู้ยื่นร้องพบว่า เคยลงสมัครสมาชิกสภาจังหวัด (ส.จ.) และ ส.ส. แต่ไม่ได้รับเลือก และขณะนี้ไม่พบว่ามีที่ทำงานเป็นหลักแหล่ง โดยจะมอบหมายให้ฝ่ายกฎหมายฟ้องดำเนินคดีกับ<persName><roleName>นาย</roleName><forename>สมคิด</forename></persName>ในข้อหาหมิ่นประมาทต่อไป </p></body>
</news>
