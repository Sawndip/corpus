<teiHeader>
<fileDesc>
<titleStmt>
  <title>'เทพไท'ปัดข่าวพรรคพันธมิตรฯ เป็นสาขา ปชป.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 16:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200277&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'<persName><forename>เทพไท</forename></persName>'ปัดข่าวพรรคพันธมิตรฯ เป็นสาขา ปชป.</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (26 พ.ค.) <persName><roleName>นาย</roleName><forename>เทพไท</forename> <surname>เสนพงศ์</surname></persName> โฆษกประจำตัวหัวหน้าพรรคประชาธิปัตย์ (ปชป.) กล่าวถึง กรณีที่พรรคเพื่อไทย (พท.) ระบุว่า พรรคที่พันธมิตรประชาชนเพื่อประชาธิปไตย จะตั้งขึ้น เป็นพรรคสาขาของ ปชป.ว่า อาจทำให้ประชาชนเข้าใจผิดได้ ยืนยันว่า ไม่ได้เป็นสาขาของ ปชป. เพราะพรรคทำการเมืองแบบตรงไปตรงมา ไม่ใช่ธุรกิจการเมืองที่มีการตั้งพรรคนอมินีเป็นบริษัทลูก หรือการควบรวมพรรคการเมืองเหมือนกับบางพรรคในอดีต</p>
<p>"การใส่ร้ายป้ายสีดังกล่าว วันนี้คำตอบชัดเจนแล้ว ต่างจากความเคลื่อนไหวของ พท. และแนวร่วมประชาธิปไตยต่อต้านเผด็จการแห่งชาติ (นปช.) ที่ประชาชนยังสงสัยในความสัมพันธ์ว่า เป็นอย่างไร ถ้าคิดว่าเป็นคนละกลุ่มกัน ขอให้ นปช.ตั้งพรรคการเมืองขึ้นมา แต่หากเป็นกลุ่มเดียวกันก็ขอให้ประกาศชัดเจนไปเลย" <persName><roleName>นาย</roleName><forename>เทพไท</forename></persName> กล่าว</p>
<p>นอกจากนี้ <persName><roleName>นาย</roleName><forename>เทพไท</forename></persName> กล่าวว่า เมื่อพันธมิตรฯ ประกาศตั้งพรรคการเมือง ในอนาคตก็ต้องแข่งขันกับ ปชป.ในสนามเลือกตั้ง แม้ที่ผ่านมาการดำเนินงานทางการเมืองจะมีแนวทางเดียวกันบ้าง แต่ไม่เหมือนกันทุกประเด็น ซึ่งเป็นไปในแนวทางแสวงจุดร่วม สงวนจุดต่างมากกว่า.</p></body>
</news>
