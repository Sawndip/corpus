<teiHeader>
<fileDesc>
<titleStmt>
  <title>นายกฯโร่แจงโสม การเมืองไทย เรียกความเชื่อมั่น  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:27:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8857  </bibl>
</sourceDesc>
</fileDesc>
</teiHeader>
<news>
<headline>นายกฯโร่แจงโสม การเมืองไทย เรียกความเชื่อมั่น</headline>
<lead>โฆษกรัฐเผย <persName><roleName>นายกฯ</roleName><forename>อภิสิทธิ์</forename></persName>  เตรียมการเข้าร่วมประชุมอาเซียน ประเทศเกาหลี ในสมัยพิเศษ    วันที่ 30 พ.ค. � วันที่ 2 มิ.ย. 2552 ในโอกาสครบรอบ 20 ปีความสัมพันธ์อาเซียนกับเกาหลี   </lead>
<neck></neck>
<body><p><persName><roleName>นาย</roleName><forename>ปณิธาน</forename> <surname>วัฒนายากร</surname></persName> รักษาการโฆษกประจำสำนักนายกรัฐมนตรี กล่าววันนี้ (27 พ.ค.) ถึงกำหนดการเดินทางเยือนประเทศสาธารณรัฐเกาหลีของ<persName><roleName>นาย</roleName><forename>อภิสิทธิ์</forename><surname>เวชชาชีวะ</surname></persName> นายกรัฐมนตรี ว่า รัฐบาล เตรียมการเข้าร่วมประชุมอาเซียน ประเทศเกาหลี ในสมัยพิเศษ    วันที่ 30 พ.ค. � วันที่ 2 มิ.ย. 2552 ในโอกาสครบรอบ 20 ปีความสัมพันธ์อาเซียนกับเกาหลี ในวันที่ 1-2 มิ.ย.ที่เกาะเจจู  โดยนายกรัฐมนตรีจะเดินทางในวันที่ 30 พ.ค. โดยเครื่องบินพิเศษของกองทัพอากาศ แอร์บัส 360 จากท่าอากาศยานทหาร (กองบิน 6-บน.6) เวลา 16.30 น. ถึงประเทศเกาหลี เวลา 22.50 น.  จะมีการประชุมหารือทวิภาคีกับประธานาธิบดีเกาหลี เกี่ยวกับเรื่องการค้า การลงทุน เกี่ยวกับสถานการณ์ในภูมิภาค และขณะมีสถานการณ์ที่มีพัฒนาการที่สนใจในเวทีระหว่างประเทศ อาทิเช่นการพัฒนา และการทดลองขีปนาวุธของประเทศเกาหลีเหนือ เป็นต้น  วัตถุประสงค์หลักของการเดินทางครั้งนี้  เพื่อสร้างความมั่นใจ และผลักดันให้มีการค้าการลงทุนระหว่างประเทศเกาหลีมากขึ้น </p>
<p>ผู้สื่อข่าวถามว่า มีประเด็นทางการเมืองในประเทศที่จะไปชี้แจงให้เกาหลีเรื่องสร้างความมั่นใจ <persName><roleName>นาย</roleName><forename>ปณิธาน</forename></persName> กล่าวว่า ทุกการเดินทางนอกจากทำหน้าที่ประธานอาเซียนแล้ว การให้ความชัดเจนในเรื่องเกี่ยวกับสถานการณ์ทางการเมือง โดยเฉพาะขบวนการปฏิรูปทางการเมือง เป็นเรื่องที่สำคัญอยู่ในส่วนของการสร้างความเชื่อมั่นให้กับต่างประเทศ เพื่อให้เห็นความพร้อมของคณะทำงาน ทั้งสภาหอการค้า สมาคมธนาคารไทย สภาอุตสาหกรรมแห่งประเทศไทย และสำนักงานส่งเสริมการลงทุน ส่วนที่เกี่ยวข้องกับพลังงานและอุตสาหกรรมอื่นๆ ของไทย ที่จะเดินทางไปร่วมการหารือด้วย</p></body>
</news>
