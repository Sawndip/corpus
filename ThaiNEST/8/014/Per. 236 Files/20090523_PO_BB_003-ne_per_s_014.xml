<teiHeader>
<fileDesc>
<titleStmt>
  <title>ตร.จ่อจับ"แท็กซี่"ทอนแบงก์ปลอม สุวรรณภูมิกาหัว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28800241.php?news_id=28800241  </bibl>
</sourceDesc>
</fileDesc>
</teiHeader>
<news>
<headline>ตร.จ่อจับ"แท็กซี่"ทอนแบงก์ปลอม สุวรรณภูมิกาหัว</headline>
<lead>ตำรวจจ่อรวบ "แท็กซี่แสบ" ทอนแบงก์ปลอม 700 บาทให้สองนักศึกษาสาวชาวจีน หลังว่าจ้างจากสนามบินสุวรรณภูมิไปส่งที่หอพักมหาวิทยาลัยหัวเฉียวเฉลิมพระ เกียรติ เผยหลักฐานกล้องวงจรปิดมัด ให้ผู้เสียหายชี้รูปยืนยันแล้ว ด้าน ผอ.ท่าอากาศยาน เต้น สั่งเช็คข้อมูลแท็กซี่ต้องสงสัยส่งตำรวจ ลั่นขึ้นบัญชีดำหากกระทำผิดจริง</lead>
<neck></neck>
<body><p>ท่าอากาศยานสุวรรณภูมิ ให้ข้อมูลคนขับแท็กซี่ที่ถูกกล่าวหาว่าใช้แบงก์ปลอมกับผู้โดยสาร แก่เจ้าหน้าที่ตำรวจ สภ.บางพลี เนื่องจากมีข้อมูลคนขับที่ได้ลงทะเบียนไว้ เพื่อประโยชน์ในการสืบสวน </p>
<p>ความคืบหน้ากรณี <persName><roleName>น.ส.</roleName><surname>หลิง</surname> <forename>ซาน ซาน</forename></persName> และ <persName><roleName>น.ส.</roleName><surname>เหอ</surname> <forename>ฟู่ เจียน</forename></persName> สองนักศึกษาสาวจากมณฑลกวางสี สาธารณรัฐประชาชนจีน ซึ่งเดินทางมาศึกษาต่อด้านภาษาอังกฤษที่คณะศิลปศาสตร์ มหาวิทยาลัยหัวเฉียวเฉลิมพระเกียรติ เข้าแจ้งความกับพนักงานสอบสวน สภ.บางพลี จ.สมุทรปราการ เมื่อวันที่ 19 พ.ค.ที่ผ่านมา หลังเรียกแท็กซี่จากท่าอากาศยานสุวรรณภูมิให้ไปส่งที่หอพักของมหาวิทยาลัย โดยโชเฟอร์เรียกค่าโดยสาร 300 บาท เมื่อสองนักศึกษาสาวจ่ายธนบัตรฉบับละ 1,000 บาทให้ โชเฟอร์ได้ทอนเงินค่าโดยสารจำนวน 700 บาท เป็นธนบัตรฉบับละ 500 บาท 1 ฉบับ และธนบัตรฉบับละ 100 บาทอีก 2 ฉบับ แต่ทั้งหมดเป็นธนบัตรปลอม ทั้งๆ ที่เป็นรถแท็กซี่ขึ้นทะเบียนของท่าอากาศยานสุวรรณภูมินั้น </p>
<p>ล่าสุด มีรายงานพนักงานสอบสวน สภ.บางพลี ว่า ทางตำรวจได้ประสานไปยังฝ่ายรักษาความปลอดภัยของมหาวิทยาลัยเพื่อขอภาพ จากกล้องโทรทัศน์วงจรปิดแล้ว ปรากฏว่ากล้องสามารถบันทึกภาพรถแท็กซี่คันดังกล่าวไว้ได้ โดยเป็นแท็กซี่สีเขียว-เหลือง หมายเลขทะเบียน มจ 5619 กรุงเทพมหานคร จากนั้นจึงส่งชุดสืบสวนลงพื้นที่เพื่อหาข้อมูลว่าใครเป็นคนขับรถคันดังกล่าว กระทั่งทราบตัวคนขับแล้ว </p>
<p>"ขณะนี้ได้ส่งเจ้าหน้าที่นำภาพถ่ายของโชเฟอร์ แท็กซี่ไปให้นักศึกษาผู้เสียหายชี้รูป ซึ่งนักศึกษาทั้งสองคนยืนยันว่าคนขับรถแท็กซี่ที่ทอนแบงก์ปลอมให้เป็นคน เดียวกับในภาพจริง ฉะนั้นพนักงานสอบสวนจะรวบรวมพยานหลักฐานทั้งหมดขออนุมัติหมายจับ และติดตามจับกุมโชเฟอร์แท็กซี่รายนี้ต่อไป" แหล่งข่าวในชุดพนักงานสอบสวน ระบุ </p>
<p>ด้าน <persName><roleName>นาย</roleName><forename>เสรีรัตน์</forename> <surname>ประสุตานนท์</surname></persName> ผู้อำนวยการท่าอากาศยานสุวรรณภูมิ (ทสภ.) บริษัท ท่าอากาศยานไทย จำกัด (มหาชน) กล่าวว่า ทางท่าอากาศยานไม่ได้นิ่งนอนใจ เมื่อได้ทราบเรื่องจากทางสื่อมวลชนก็ได้สั่งการให้เจ้าหน้าที่ของท่า อากาศยานประสานความร่วมมือกับตำรวจทันที โดยนำเลขทะเบียนรถที่ก่อเหตุ คือ มจ 5619 กรุงเทพมหานคร มาตรวจสอบข้อมูลกับศูนย์ข้อมูลรถแท็กซี่ที่ท่าอากาศยานสุวรรณภูมิ เนื่องจากรถแท็กซี่ที่ให้บริการในท่าอากาศยานทุกคัน จะต้องขึ้นทะเบียนเอาไว้ โดยจะมีทั้งชื่อ นามสกุล รูปถ่ายของคนขับ และหมายเลขทะเบียนรถ ที่อยู่ และเบอร์โทรศัพท์ที่ติดต่อได้ จากนั้นได้รวบรวมข้อมูลทั้งหมดส่งให้ตำรวจ สภ.บางพลี ตั้งแต่เมื่อวันที่ 20 พ.ค. เพื่อติดตามจับกุมผู้กระทำความผิดมาดำเนินคดีตามกฎหมาย</p>
<p><persName><roleName>นาย</roleName><forename>เสรีรัตน์</forename></persName> กล่าวต่อว่า เหตุการณ์ที่เกิดขึ้น หากสอบสวนแล้วพบว่าผู้ขับขี่รถแท็กซี่คันดังกล่าวกระทำผิดจริง ทางท่าอากาศยานสุวรรณภูมิจะมีมาตรการลงโทษ โดยขึ้นทะเบียนไม่ให้ผู้ขับขี่รายนี้เข้ามาให้บริการผู้โดยสารภายในท่า อากาศยานได้อีก </p>
<p>"ที่ผ่านมาเราได้ให้ความสำคัญกับการดูแลรักษา ความปลอดภัยให้กับผู้โดยสารที่ใช้บริการรถแท็กซี่สาธารณะมาโดยตลอด ดังนั้นรถแท็กซี่ทุกคันที่เข้ามาให้บริการจะต้องลงทะเบียนประวัติเอาไว้ เพื่อประโยชน์ในการติดตาม ทั้งนี้หากผู้โดยสารท่านใดมีปัญหาในการใช้บริการรถแท็กซี่สาธารณะ สามารถร้องเรียนได้ที่ศูนย์บริการรถแท็กซี่ ท่าอากาศยานสุวรรณภูมิ โทรศัพท์ 02-132-9199 หรือศูนย์คุ้มครองผู้โดยสารรถสาธารณะ กรมการขนส่งทางบก โทรศัพท์ 1584 ตลอด 24 ชั่วโมง" <persName><roleName>นาย</roleName><forename>เสรีรัตน์</forename></persName> กล่าว</p></body>
</news>
