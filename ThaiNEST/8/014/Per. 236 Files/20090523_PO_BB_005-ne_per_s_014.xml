<teiHeader>
<fileDesc>
<titleStmt>
  <title>ปลัดกลาโหมค้านแก้รธน. จี้เปลี่ยนนิสัยนักการเมือง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28800243.php?news_id=28800243  </bibl>
</sourceDesc>
</fileDesc>
</teiHeader>
<news>
<headline>ปลัดกลาโหมค้านแก้รธน. จี้เปลี่ยนนิสัยนักการเมือง</headline>
<lead>ปลัดกลาโหมย้ำไม่เห็นด้วยแก้ไขรัฐธรรมนูญ จี้แก้ไขพฤติกรรมนักการเมืองแทน รู้ทันรัฐบาลหวังแก้รัฐธรรมนูญลดความขัดแย้ง "<persName><forename>เทพไท</forename></persName>" แนะเพิ่มโทษกรรมการพรรคที่กระทำผิดเลือกตั้งโดยตรง จาก 5 ปี เป็น 10 ปี เพื่อให้เข็ดหลาบอนุกรรมการสลายการชุมนุมฯ เตรียมเชิญสื่อมวลชนแจง-ขอภาพทุกสถานีประกอบข้อเท็จจริง เหตุสลายการชุมนุม</lead>
<neck></neck>
<body><p><persName><roleName>พล.อ.</roleName><forename>อภิชาต</forename> <surname>เพ็ญกิตติ</surname></persName> ปลัดกระทรวงกลาโหม กล่าวถึงการที่ฝ่ายการเมืองพยายามแก้ไขรัฐธรรมนูญอยู่ในขณะนี้ ว่า รัฐธรรมนูญเป็นของประชาชน 65 ล้านคน คนไทยทุกคนเป็นเจ้าของรัฐธรรมนูญฉบับนี้ เพราะฉะนั้นต้องได้รับฉันทามติและต้องได้รับความเห็นชอบจากประชาชน หากเห็นว่ารัฐธรรมนูญบกพร่องควรแก้ไข ประชาชนต้องให้ความยอมรับและให้ความเห็นชอบ</p>
<p>"ความจริงผมยืนยันว่าไม่ค่อยเห็นด้วยกับการ แก้ไขรัฐธรรมนูญ แต่มีบางท่านพูดว่ารัฐธรรมนูญไม่เหมาะสม ไม่สอดคล้อง และอาจไม่มีความถูกต้องมากนัก จึงคิดว่าอยากจะแก้ไขในส่วนที่ต้องการก่อน ก็คิดว่าคงจะแก้ไขได้ ถ้าคิดว่าแก้ไขแล้วจะเป็นประโยชน์ต่อประชาชนโดยภาพรวม ตรงนี้ไม่ได้ขัดข้อง แต่ผมต้องการให้ปรับเปลี่ยนพฤติกรรมของนักการเมืองมากกว่า"</p>
<p>ผู้สื่อข่าวถามว่า เกรงหรือไม่ว่าการแก้ไขรัฐธรรมนูญอาจจะสร้างปัญหาในอนาคต <persName><roleName>พล.อ.</roleName><forename>อภิชาต</forename></persName> กล่าวว่า เป็นเรื่องที่รัฐบาลจะต้องดูแล และประสานประโยชน์เพื่อลดความขัดแย้งให้มากที่สุด ซึ่งแนวทางที่รัฐบาลจะทำคือแก้รัฐธรรมนูญเพื่อลดความขัดแย้ง หากดำเนินการแล้วสร้างความขัดแย้ง รัฐบาลต้องดูแลว่าควรจะแก้ไขหรือไม่ อย่างไร ซึ่งความจริงรัฐบาลไม่ได้เกี่ยวข้องกับรัฐธรรมนูญ เท่าที่ดูคิดว่ารัฐบาลทำหน้าที่ในการแก้ไขปัญหาของชาติบ้านเมืองอยู่ไม่น่า ทิ้ง</p>
<p>ต่อข้อถามว่า คณะอนุกรรมการศึกษาแก้ไขรัฐธรรมนูญ ยังคงมีความขัดแย้งกันเอง <persName><roleName>พล.อ.</roleName><forename>อภิชาต</forename></persName> กล่าวว่า ถ้าเขาเริ่มต้นจากคณะกรรมการสมานฉันท์เพื่อการปฏิรูปการเมือง และการศึกษาเพื่อแก้ไขรัฐธรรมนูญ ซึ่งเป็นคณะกรรมการปรองดองแต่ยังไม่มีความปรองดองกัน หรือมีความแตกแยกกันก็คงเป็นเรื่องที่ยุ่งยากพอสมควร อยากฝากถึงคณะกรรมการ ว่าต้องแสดงออกให้เห็นถึงความปรองดองของคณะกรรมการของท่านเองก่อน </p>
<p>"<persName><forename>เทพไท</forename></persName>" แนะเพิ่มโทษทำผิดเลือกตั้ง</p>
<p>ขณะที่<persName><roleName>นาย</roleName><forename>เทพไท</forename> <surname>เสนพงศ์</surname></persName> โฆษกประจำตัวหัวหน้าพรรคประชาธิปัตย์ กล่าวถึงการแก้รัฐธรรมนูญ ว่า เขาสนับสนุนแนวความคิดของ<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี ในการแก้รัฐธรรมนูญ มาตรา 237 ที่ไม่ให้ยุบพรรค กรณีคณะกรรมการบริหารพรรคกระทำความผิด หากใช้ตามมาตรา 237 เดิมจะกระทบต่อสมาชิกจำนวนมาก </p>
<p>"หากแก้ไขรัฐธรรมนูญ ไม่ยุบพรรคการเมือง แต่คิดว่ามาตรการที่จะลงโทษผู้กระทำผิดต้องเท่าเดิม หรือมากกว่าเดิม โดยเฉพาะความรับผิดชอบต่อคณะกรรมการบริหารพรรค ที่จะต้องถูกตัดสิทธิ 5 ปี ในขณะเดียวกันต้องเพิ่มโทษคณะกรรมการบริหารที่กระทำผิดโดยตรงจาก 5 ปี เป็น 10 ปี เรียกว่ามาตรการดังกล่าวทำให้ผู้ที่ทุจริตเลือกตั้งเข็ดหลาบ"</p>
<p>ส่วนการแก้ไขรัฐธรรมนูญเกี่ยวกับที่มา ส.ว. เมื่ออนุกรรมการศึกษาและแก้ไขรัฐธรรมนูญ มีข้อสรุปถึงที่มาของ ส.ว.โดยกำหนดให้มาจากการเลือกตั้ง 200 คน เขาคิดว่า ที่มาของ ส.ว. ไม่สำคัญเท่าบทบาทหน้าที่ว่าจะมีหน้าที่อย่างไร ทั้งนี้ แหล่งที่มาของ ส.ว.จากการเลือกตั้ง แต่งตั้ง และสรรหา หรือจะยกเลิก ไม่ให้มี ส.ว.เลย เขาคิดว่าทุกแนวทางต้องมีคำตอบให้ประชาชน ถ้าคณะอนุกรรมการชุดนี้สนับสนุนการเลือกตั้ง ส.ว. 200 คน ก็อยากถามคณะอนุกรรมการและผู้ที่เห็นด้วยกับแนวคิดนี้ว่า แนวการเลือกตั้งดังกล่าวจะซ้ำรอยกับการเลือกตั้ง ส.ว.200 คน ตามรัฐธรรมนูญ ปี 2540 หรือไม่ </p>
<p><persName><roleName>นาย</roleName><forename>เทพไท</forename></persName> กล่าวว่า กรณีที่ <persName><roleName>พล.อ.</roleName><forename>เลิศรัตน์</forename> <surname>รัตนวนิช</surname></persName> ประธานคณะอนุกรรมการศึกษาแก้ไขรัฐธรรมนูญ ให้สัมภาษณ์ตอบโต้สื่อมวลชนในกรณีที่ระบุว่า การคิดแก้รัฐธรรมนูญปี 2550 ทำไมต้องมีการขัดขวาง ทั้งที่รัฐธรรมนูญฉบับนี้มาจากคณะมนตรีความมั่นคงแห่งชาติ (คมช.) มาจากเผด็จการ นั้น เขาฟังข่าวนี้แล้วอยากฝากไปถึง <persName><roleName>พล.อ.</roleName><forename>เลิศรัตน์</forename></persName> ว่า ตัวเองเป็น ส.ว.มาจากรัฐธรรมนูญฉบับไหน คิดว่ารัฐธรรมนูญปี 2550 คงไม่มีใครขัดขวาง หากริเริ่มรัฐธรรมนูญปี 2550 ทำเพื่อคนส่วนใหญ่ และผลประโยชน์ของประชาชนอย่างแท้จริง </p>
<p>"วันนี้รัฐธรรมนูญ ปี 2550 เป็นการแก้เพื่อคนส่วนหนึ่ง โดยบุคคลเพียงไม่กี่คน ที่สุมหัวกัน เพื่อแก้รัฐธรรมนูญโดยไม่ฟังความเห็นของประชาชน ซึ่งยอมรับว่า เป็นครั้งแรกในประวัติศาสตร์ที่รัฐธรรมนูญปี 2550 ผ่านการลงประชามติจากประชาชน ถ้าคณะอนุกรรมการเพียงไม่กี่คนคิดที่จะแก้รัฐธรรมนูญก็อยากให้กลับไปถามเจ้า ของประชามติ 14.7 ล้านเสียง"</p>
<p>อนุสลายชุมนุมเตรียมเชิญสื่อแจง</p>
<p>รัฐสภา วันเดียวกันอนุกรรมการเผยแพร่ประชาสัมพันธ์และรับฟังความคิดเห็น ในคณะกรรมการตรวจสอบเหตุการณ์การชุมนุมทางการเมืองช่วงเดือนเม.ย. ที่มี<persName><roleName>นาย</roleName><forename>สิงห์ชัย</forename> <surname>ทุ่งทอง</surname></persName> ส.ว.อุทัยธานี เป็นประธาน ได้ประชุมสรุปแนวทางการทำงาน โดย<persName><roleName>นาย</roleName><forename>สุรพงษ์</forename> <surname>โตวิจักษณ์ชัยกุล</surname></persName> ส.ส.เพื่อไทย ในฐานะอนุกรรมการ เปิดเผยว่า ที่ประชุมได้ทำหนังสือถึงสถานีโทรทัศน์ทุกช่องทั้งไทย และต่างประเทศ ที่เดินทางเข้ามาทำข่าว ช่วงเหตุการณ์การชุมนุม ตามสถานที่ต่างๆ ระหว่างวันที่ 12-14 เม.ย. เพื่อนำมาประกอบข้อเท็จจริง และมอบให้อนุกรรมการแต่ละคณะที่ทำการตรวจสอบการชุมนุม ตามสถานที่ต่างๆ ไปประกอบข้อเท็จจริง รวมทั้งจะเชิญ ผู้สื่อข่าวที่ทำข่าวอยู่ตามสถานที่ต่างๆ มาให้ข้อมูล เพื่อให้เหตุการณ์สมบูรณ์รอบด้าน โดยเฉพาะกรณี ที่กระทรวงมหาดไทย ว่านายกรัฐมนตรีอยู่ในรถหรือไม่</p></body>
</news>
