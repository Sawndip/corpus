<teiHeader>
<fileDesc>
<titleStmt>
  <title>ปชป.สัมมนาเกาะสมุย22-24พ.ค.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol06160552&sectionid=0133&day=2009-05-16  </bibl>
</sourceDesc>
</fileDesc>
</teiHeader>
<news>
<headline>"วุฒิสภา"รับร่างกม.ปลดล็อควาระอปท.</headline>
<lead></lead>
<neck></neck>
<body><p>ในการประชุมวุฒิสภา เมื่อวันที่ 15 พฤษภาคม มีพิจารณาวาระเรื่องด่วน ร่าง พ.ร.บ.องค์กรปกครองท้องถิ่น 3 ฉบับ คือ ร่าง พ.ร.บ.สภาตำบลและองค์การบริหารส่วนตำบล ร่าง พ.ร.บ.องค์การบริหารส่วนจังหวัด และร่าง พ.ร.บ.ระเบียบบริหารราชการเมืองพัทยา ซึ่งสภาผู้แทนราษฎรลงมติเห็นชอบแล้ว โดยสาระสำคัญคือ การปลดล็อควาระการดำรงตำแหน่งผู้บริหารองค์กรปกครองส่วนท้องถิ่นที่กฎหมายฉบับปัจจุบันกำหนดว่าห้ามดำรงติดต่อกันเกินสองวาระ ซึ่งที่ประชุมวุฒิสภาใช้เวลาพิจารณานานกว่า 4 ชั่วโมง ก่อนที่จะมีมติเห็นด้วยในหลัการทั้ง 3 ฉบับ</p>
<p>รายงานข่าวแจ้งว่า ก่อนการลงมติ ส.ว.ได้อภิปายทั้งฝ่ายที่เห็นด้วยและฝ่ายที่คัดค้าน โดยฝ่ายคัดค้าน อาทิ <persName><roleName>นาย</roleName><forename>ไพบูลย์</forename> <surname>นิติตะวัน</surname></persName> ส.ว.สรรหา <persName><roleName>นาย</roleName><forename>สุรจิต</forename> <surname>ชิรเวทย์</surname></persName> ส.ว.สมุทรสงคราม <persName><roleName>นาย</roleName><forename>สาย</forename> <surname>กังกเวคิน</surname></persName> ส.ว.ระยอง เห็นว่า การดำรงตำแหน่งประธานาธิบดีในสหรัฐอเมริกา แม้ไม่ได้กำหนดวาระการดำรงตำแหน่ง แต่ก็ถือเป็นธรรมเนียมปฏิบัติว่า จะดำรงตำแหน่งติดกันเพียง 2 วาระเท่านั้น เพราะหากดำรงตำแหน่งยาวนานจะเป็นการผูกขาดอำนาจทางการเมือง และเรื่องนี้ยังเกี่ยวพันกับการบริหารงบประมาณจำนวนมากด้วย และกฎหมายปัจจุบัน ไม่ได้ห้ามให้ขาดจากการเมืองท้องถิ่นไปเลย เพียงแต่ห้ามดำรงตำแหน่งผู้บริหารเกิน 2 วาระเท่านั้น และยังสามารถไปเป็นตำแหน่งอื่นได้ แม้จะอ้างว่าประชาชนต้องการคนดี เป็นสิทธิเสรีภาพของประชาชนในการเลือก แต่คนดีจริงๆ ไม่ยึดติดกับตำแหน่ง</p>
<p>ด้าน ส.ว.ที่สนับสนุน อาทิ <persName><roleName>นาง</roleName><forename>นฤมล</forename> <surname>ศิริวัฒน์</surname></persName> ส.ว.อุตรดิตถ์ <persName><roleName>นาย</roleName><forename>ดิเรก</forename> <surname>ถึงฝั่ง</surname></persName> ส.ว.นนทบุรี <persName><roleName>นาย</roleName><forename>อนุรักษ์</forename> <surname>นิยมเวช</surname></persName> ส.ว.สรรหา ต่างเห็นว่า เป็นสิทธิเสรีภาพของประชาชน และความต้องการประชาชนในการเลือกผู้บริหาร และจากสถิติพบว่า การกลับเข้ามาดำรงตำแหน่งเป็นวาระที่สองมีไม่เกิน 40 เปอร์เซ็นต์ แสดงว่า หากประชาชนเห็นว่าผู้บริหารไม่ดี ก็ไม่เลือกกลับมาอยู่แล้ว </p></body>
</news>
