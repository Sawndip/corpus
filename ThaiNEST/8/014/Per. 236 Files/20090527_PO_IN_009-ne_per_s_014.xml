<teiHeader>
<fileDesc>
<titleStmt>
  <title>เพื่อไทยยกเลิกเลือกหัวหน้าพรรค31พ.ค.นี้  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 16:08:35  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173320  </bibl>
</sourceDesc>
</fileDesc>
</teiHeader>
<news>
<headline>เพื่อไทยยกเลิกเลือกหัวหน้าพรรค31พ.ค.นี้</headline>
<lead>พรรคเพื่อไทย ประกาศยกเลิกการประชุมใหญ่วิสามัญ เพื่อเลือกหัวหน้าพรรคคนใหม่ ในวันที่ 31 พ.ค. นี้ แจง ขอรอความชัดเจนเรื่องการแก้ไขรัฐธรรมนูญ</lead>
<neck></neck>
<body><p><persName><roleName>นาย</roleName><forename>ยงยุทธ</forename> <surname>วิชัยดิษฐ</surname></persName> หัวหน้าพรรคเพื่อไทย แถลงยกเลิกการประชุมใหญ่วิสามัญ เพื่อเลือกหัวหน้าพรรคในวันที่ 31 พ.ค. นี้ หลังจากประชุมกรรมการบริหารพรรค นานกว่า 2 ช.ม. โดย <persName><roleName>ดร.</roleName><forename>ปลอดประสพ</forename> <surname>สุรัสวดี</surname></persName> รองหัวหน้าพรรคเพื่อไทย ชี้แจงถึงเหตุผลว่า เมื่อรัฐบาลและหลายฝ่ายมีความจริงจังที่จะมุ่งแก้ไขรัฐธรรมนูญจึงต้องรอให้มีการแก้ไขรัฐธรรมนูญ เพื่อให้กฎหมายเกิดความชัดเจนก่อน อีกทั้ง ขณะนี้ยังอยู่ในช่วงสมัยปิดการประชุมสภาผู้แทนราษฎร จึงไม่จำเป็นต้องมีผู้นำฝ่ายค้าน รวมถึงยังไม่มีความจำเป็นต้องเปลี่ยนหัวหน้าพรรคคนใหม่ พร้อมยืนยันว่า ไม่ได้มีความขัดแย้งเกิดขึ้นภายในพรรคแต่อย่างใด</p>
<p>นอกจากนี้ <persName><roleName>นาย</roleName><forename>ยงยุทธ</forename></persName> ยังกล่าวถึงมติการประชุม กรรมการบริหารพรรคเพื่อไทย ในวันนี้ว่า จะมีการส่ง <persName><roleName>นาย</roleName><forename>สุรชาติ</forename> <surname>ชาญประดิษฐ์</surname></persName> ลงสมัคร ส.ส.ศรีสะเกษ เขต 1 ในนามพรรคเพื่อไทยด้วย</p>
<p>ด้าน<persName><roleName>นาย</roleName><forename>พร้อมพงศ์</forename> <surname>นพฤทธิ์</surname></persName> โฆษกพรรคเพื่อไทย เข้ายื่นเอกสารหลักฐาน เส้นทางการบริจาคเงินของพรรคประชาธิปัตย์ ที่มีส่วนเกี่ยวข้องกับ บริษัท เมซไซอะ รวมถึงเงินจำนวน 23 ล้านบาท ที่ใช้ผิดวัตถุประสงค์ โดยคณะทำงานฝ่ายกฎหมาย ได้รวบรวมข้อมูลเกี่ยวกับเส้นทางการบริจาคเงิน และรายละเอียดต่าง ๆ ให้กับ คณะกรรมการการเลือกตั้ง ได้พิจารณา ตรวจสอบอย่างชัดเจนและสะดวกมากยิ่งขึ้น โดยจัดทำเป็นรูปเล่ม ชื่อว่า พรรคประชาธิปัตย์ ทำอะไรใครก็รู้ ทั้งนี้ ได้นำข้อมูลที่ <persName><roleName>ร.ต.อ.</roleName><forename>เฉลิม</forename> <surname>อยู่บำรุง</surname></persName> ประธาน ส.ส. พรรคเพื่อไทย ที่ใช้อภิปรายในสภามาประกอบด้วย </p>
<p>อย่างไรก็ตาม <persName><roleName>นาย</roleName><forename>พร้อมพงศ์</forename></persName> กล่าวเชื่อมั่นว่า หาก คณะกรรมการการเลือกตั้ง ใช้มาตรฐานการพิจารณายุบพรรค เช่นเดียวกับพรรคไทยรักไทย และ พรรคพลังประชาชน เอกสารที่มีอยู่ จะส่งผลให้พรรคประชาธิปัตย์ ถูกยุบพรรคได้</p></body>
</news>
