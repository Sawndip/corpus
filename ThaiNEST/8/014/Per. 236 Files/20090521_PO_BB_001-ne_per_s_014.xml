<teiHeader>
<fileDesc>
<titleStmt>
  <title>"มาร์ค-ห้อย"ร่วมเปิดป้ายชทพ.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-20 21:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056684  </bibl>
</sourceDesc>
</fileDesc>
</teiHeader>
<news>
<headline>'<persName><forename>เลิศรัตน์</forename></persName>'ฉุนสื่อฯลั่นรื้อรธน.เผด็จการ อนุปฏิรูปชงศาลแจกใบแดงแทนกกต.</headline>
<lead>“<persName><forename>เลิศรัตน์</forename></persName>” ฉุนสื่อถามจี้แก้ รธน.เป้าหมายอะไรเพราะมีแต่นักการเมืองได้ประโยชน์ ส่วนประชาธิปัตย์ ยอมยื่นข้อเสนอแก้รัฐธรรมนูญ 5 ประเด็นร้อน 237 ไม่ยุบพรรคแต่ลงโทษคนผิด-กรรมการบริหารพรรค อนุกรรมการแก้ รธน.หนุนแก้ 190-255-256 เสนอ ส.ว.เลือกตั้ง 200 คน เอื้อ ส.ว.สรรหาอยู่ยาว 6 ปี  “<persName><forename>เลิศรัตน์</forename></persName>” เด้งรับ ส.ว.ชุดปัจจุบันเป็นคนดี ด้านอนุปฏิรูปฯ ริบอำนาจ กกต. ให้อำนาจศาลเลือกตั้งตัดสินใบเหลือง-แดง</lead>
<neck></neck>
<body><p>การประชุมคณะอนุกรรมการพิจารณาศึกษาแนวทางการ แก้ไขรัฐธรรมนูญและกฎหมายอื่นที่เกี่ยวข้อง มี <persName><roleName>พล.อ.</roleName><forename>เลิศรัตน์</forename> <surname>รัตนวานิช</surname></persName> ส.ว.สรรหา เป็นประธาน วานนี้ (20 พ.ค.) <persName><roleName>นาย</roleName><forename>ถวิล</forename> <surname>ไพรสณฑ์</surname></persName> อนุกรรมการสัดส่วน พรรคประชาธิปัตย์ ได้เสนอความเห็นพรรคประชาธิปัตย์ต่อการแก้ไขรัฐธรรมนูญ 5 ประเด็น คือ 1.เรื่องที่มา ส.ว.และอำนาจหน้าที่ ส.ว. ให้สอดคล้องกันและดำเนินการในเวลาที่เหมาะสม</p>
<p>2.มาตรา 190 ให้มีบทบัญญัติที่ชัดเจนว่า หนังสือสัญญาสันติภาพ สัญญาสงบศึก และสัญญาอื่นกับนานาประเทศ หรือกับองค์กรระหว่างประเทศใดบ้างที่ต้องได้รับความเห็นชอบของรัฐสภา หรืออำนาจการออกกฎหมายเพื่อกำหนดว่ามีเรื่องใดบ้างที่ต้องขอความเห็นชอบจาก รัฐสภา</p>
<p>3.มาตรา 237 ไม่ให้ลงโทษยุบพรรค เพราะกระทบต่อสมาชิกพรรคที่ไม่ได้ทำผิด แต่ควรคงการลงโทษผู้กระทำผิดและการลงโทษคณะกรรมการบริหารพรรคเมื่อมีการ กระทำความผิด</p>
<p>4.มาตรา 265 (1) ให้ ส.ส.เป็นข้าราชการการเมืองได้ และ 5.มาตรา 266 ให้ ส.ส.หรือ ส.ว.นำความเดือดร้อนของประชาชนไปแจ้งยังหน่วยงานของรัฐได้</p>
<p>จากนั้นที่ประชุมได้หารือ มาตรา 190 <persName><roleName>นาย</roleName><forename>อรรคพล</forename> <surname>สรสุชาติ</surname></persName> อนุกรรมการสัดส่วนพรรคชาติไทยพัฒนา เสนอให้แก้ไขมาตรา 190 ขณะที่ <persName><roleName>พล.อ.</roleName><forename>เลิศรัตน์</forename></persName> กล่าวว่า ข้อเสนอของพรรคประชาธิปัตย์ ในมาตรา 190 ตรงกับปัญหาจริงๆ ถ้าเขาเสนอแก้ไขแบบให้รัฐบาลทำงานได้ เสนอให้แก้ไขวรรคสอง ด้าน<persName><roleName>นาย</roleName><forename>ประสิทธิ์</forename> <surname>ปิวาวัฒนพานิช</surname></persName> ผู้ทรงคุณวุฒิสัดส่วนพรรคเพื่อไทย เสนอให้ตัดวรรคสาม ของมาตรา 190 ทิ้ง</p>
<p>จากนั้นที่ประชุมได้หารือประเด็นการห้ามสมาชิก รัฐสภาไม่ให้ดำรงตำแหน่งทางการเมืองและห้ามแทรกแซงฝ่ายบริหารในมาตรา 265 (1) และมาตรา 266 โดยที่ประชุมอนุกรรมการ ต่างเห็นตรงกันว่าควรที่จะมีการแก้ไขเพื่อเปิดโอกาสให้ ส.ส.สามารถเข้ามาทำงานทางการเมืองได้ เพื่อให้สอดคล้องกับที่รัฐธรรมนูญเขียนว่า ส.ส.เป็นรัฐมนตรีได้</p>
<p>แก้ที่มา ส.ว.ต่ออายุชุดสรรหาอยู่ครบวาระ</p>
<p>ต่อมาที่ประชุมได้มีการหยิบยกประเด็นเรื่องที่ มาของ ส.ว. โดยอนุกรรมการสัดส่วนพรรคการเมือง ต่างเห็นด้วยที่จะให้เปลี่ยนแปลงให้ ส.ว.มาจากการเลือกตั้ง จำนวน 200 โดย<persName><roleName>นาย</roleName><forename>นิพนธ์</forename> <surname>วิสิษฐ์ยุทธศาสตร์</surname></persName> อนุกรรมการสัดส่วนพรรคประชาธิปัตย์ กล่าวว่า หากยึดหลักประชาธิปไตยตัวแทนประชาชนต้องมาจากการเลือกตั้ง ซึ่ง ส.ว.ปี 2550 ถือว่าเป็นภาคพิสดาร เพราะมาจากการเลือกตั้ง และสรรหา ซึ่งหากจะแก้ไขให้มาจากการเลือกตั้งทั้งหมด ก็ต้องมีบทเฉพาะกาลให้ ส.ว.สรรหาชุดปัจจุบันอยู่จนครบวาระก่อนแล้วค่อยให้มีการเลือกตั้งพร้อมกัน</p>
<p>ขณะที่ <persName><roleName>พล.อ.</roleName><forename>เลิศรัตน์</forename></persName> กล่าวว่า หากเทียบ ส.ว.ชุดที่แล้ว กับ ส.ว.ชุดนี้จะเห็นว่า ส.ว.ชุดนี้มีข่าวอื้อฉาวน้อยกว่า เพราะรัฐธรรมนูญ 2550 กำหนดว่า ส.ว.ต้องไม่ยุ่งเกี่ยวการเมือง 5 ปี ห้ามเป็นญาติกับนักการเมือง จึงทำให้ไม่ยึดโยงกับการเมือง</p>
<p>ทั้งนี้ ช่วงท้ายของการประชุม <persName><roleName>พล.อ.</roleName><forename>เลิศรัตน์</forename></persName> กล่าวว่า อนุกรรมการจะดูเฉพาะประเด็นหลักที่เห็นว่ามีผลต่อประชาธิปไตย ส่วนการแก้ไขรัฐธรรมนูญในระยะยาว ก็ควรให้มีการตั้งสภาปฏิรูปการเมืองขึ้นมาพิจารณาว่าต้องแก้ไขในประเด็นใด บ้าง </p>
<p>นอกจากนี้ประธานอนุกรรมการยังได้สอบถามว่ามี อนุกรรมการจะเสนอประเด็นแก้ไขอะไรเพิ่มเติมหรือไม่ ปรากฏว่า<persName><roleName>นาย</roleName><forename>ประยุทธ์</forename> <surname>ศิริพานิชย์</surname></persName> อนุกรรมการสัดส่วนพรรคเพื่อไทย และ<persName><roleName>นาย</roleName><forename>วิรัช</forename> <surname>รัตนเศรษฐ</surname></persName> เสนอให้บัญญัติศาสนาพุทธเป็นศาสนาประจำชาติ แต่<persName><roleName>นาย</roleName><forename>นิพนธ์</forename></persName> แย้งว่าอย่าหยิบมาพิจารณาไม่เช่นนั้นจะไม่กลายเป็นความสมานฉันท์แน่</p>
<p>อนุปฏิรูปฯริบดาบกกต.ให้ศาลรับรองส.ส.</p>
<p>วันเดียวกันนี้ มีการประชุมคณะอนุกรรมการพิจารณาศึกษาแนวทางปฏิรูปการเมือง มี<persName><roleName>นาย</roleName><forename>ประเสริฐ</forename> <surname>ชิตพงศ์</surname></persName> ส.ว.สงขลา เป็นประธาน โดยที่ประชุมได้พิจารณากรอบอำนาจคณะกรรมการการเลือกตั้ง (กกต.) และมีมติให้อำนาจวินิจฉัยให้มีการเลือกตั้งใหม่ หรือเพิกถอนสิทธิการเลือกตั้งของ ส.ส.และ ส.ว. ควรเป็นอำนาจของศาล ตัดสินทั้งก่อน และหลังวันเลือกตั้ง จากเดิมเป็นอำนาจ กกต. และให้ กกต.ประกาศผลการเลือกตั้งโดยเร็ว หากพบการทุจริต กกต.ควรยื่นคำร้องต่อศาลเพื่อให้ผู้ถูกร้อง มีโอกาสพิสูจน์ข้อเท็จจริงในศาล</p>
<p>ผู้สื่อข่าวรายงานว่า ที่ประชุมได้พิจารณากรอบเวลาการดำเนินการคดีทุจริตเลือกตั้ง ตั้งแต่การสืบสวนสอบสวนคดี จนกระทั่งส่งฟ้องศาล เป็นเวลา 1 ปี ซึ่งในช่วงเวลาดังกล่าวถือว่านานเกินไป และเกิดความเสียหายต่อประเทศ อนุกรรมการหลายคนเห็นว่า ควรจะกำหนดกรอบเวลาการทำงานของ กกต.และศาล ด้วย เพื่อให้คดีจบโดยเร็ว แต่<persName><roleName>นาย</roleName><forename>เจริญ</forename> <surname>จรรย์โกมล</surname></persName> ส.ส.ชัยภูมิ พรรคเพื่อไทย อนุกรรมการไม่เห็นด้วยที่จะไปกำหนดระยะเวลาการตัดสินของศาล เพราะกระบวนการที่ล่าช้าเนื่องมาจากพิจารณาสืบสวนสอบสวนของ กกต. ในที่สุดที่ประชุมได้มีมติพิจารณา กกต.ให้แล้วเสร็จภายใน 6 เดือน นับตั้งแต่วันเลือกตั้ง ส่วนการตัดสินของศาลให้เป็นอำนาจของศาล</p>
<p>“<persName><forename>เลิศรัตน์</forename></persName>”ว้ากสื่อฯ ลั่นรื้อรธน.เผด็จการ</p>
<p>ต่อมาคณะกรรมการสมานฉันท์เพื่อการปฏิรูปการ เมืองและศึกษาการแก้ไขรัฐธรรมนูญ และประธานคณะอนุกรรมการ ทั้ง 3 ชุด ร่วมกันแถลงข่าวผลงานในรอบ 15 วันโดยบรรยากาศการแถลงข่าวดุเดือดขึ้น เมื่อถึงช่วงที่เปิดให้ผู้สื่อข่าวได้ซักถาม <persName><roleName>พล.อ.</roleName><forename>เลิศรัตน์</forename></persName> ว่า การแก้ไขรัฐธรรมนูญ มีเป้าหมายอย่างไร เพราะเนื้อหาส่วนใหญ่วนเวียนอยู่กับนักการเมือง อาทิเช่น ระบบการเลือกตั้ง เมื่อแก้แล้วจะแก้ปัญหาความขัดแย้งในบ้านเมืองได้หรือไม่</p>
<p><persName><roleName>พล.อ.</roleName><forename>เลิศรัตน์</forename></persName> ตอบว่า เขาไม่เข้าใจว่าทำไมรัฐธรรมนูญฉบับนี้ มีคนปกป้องโอบอุ้มเยอะเหลือเกิน ทั้งที่เป็นการร่างโดยเผด็จการ พอถึงเวลาจะแก้ไขแค่เพียง 5-8 มาตรา กลับถูกต่อต้านมากมาย คนที่คิดเรื่อง มีอะไรซ่อนอยู่เบื้องหลังหรือไม่ เขายืนยันว่า ต้องเปลี่ยนรัฐธรรมนูญให้เป็นประชาธิปไตย แม้จะเป็นทหาร แต่ก็ไม่มีความตั้งใจที่จะแก้รัฐธรรมนูญให้เป็นเผด็จการ ที่ต้องแก้ ก็เพราะกติกานี้ทำให้เกิดความได้เปรียบ เสียเปรียบในเรื่องการเลือกตั้ง ประชาชนก็ไม่ได้เดือดร้อนอะไร</p>
<p>ผู้สื่อข่าวถามย้ำว่า ประเด็นที่ถามคือ เนื้อหาที่แก้ไขรัฐธรรมนูญ ล้วนแต่ทำไปเพื่อความสะดวกในการทำงานของนักการเมือง <persName><roleName>พล.อ.</roleName><forename>เลิศรัตน์</forename></persName> โต้อย่างมีอารมณ์ว่า “คุณอายุน้อยกว่าผมเยอะ ไม่รู้ว่าที่ถามนี่มีวาระซ่อนเร้นอะไรหรือไม่” </p>
<p>ต่อข้อถามต่อไปว่า รัฐธรรมนูญที่มาจากรัฐประหาร จะต้องเป็นเผด็จการก็แสดงว่า<persName><forename>องคุลิมาล</forename></persName> ก็ไม่มีสิทธิจะกลับตัวเป็นอรหันต์ได้ใช่หรือไม่ <persName><roleName>พล.อ.</roleName><forename>เลิศรัตน์</forename></persName> สวนกลับมาว่า เขาก็ไม่ได้บอกว่า รัฐธรรมนูญฉบับนี้เป็นเผด็จการทั้งหมด แต่เผด็จการไม่เคยคืนประชาธิปไตยให้ครบทั้งร้อยเปอร์เซ็นต์</p>
<p>ผู้สื่อข่าวถามว่า สรุปแล้วเป้าหมายของการแก้ไขรัฐธรรมนูญอยู่ตรงไหน <persName><roleName>พล.อ.</roleName><forename>เลิศรัตน์</forename></persName> กล่าวว่า เป้าหมายคือ 1.ต้องการให้รัฐธรรมนูญมีความเป็นประชาธิปไตยให้มากขึ้น 2.แก้ไขในสิ่งที่นักการเมืองรู้สึกว่า ไม่ได้รับความเป็นธรรม 3.แก้ไขกฎกติกาให้รัฐบาลทำงานง่ายขึ้น โดยเฉพาะมาตรา 190</p>
<p><persName><roleName>นาย</roleName><forename>ดิเรก</forename> <surname>ถึงฝั่ง</surname></persName> กล่าวปิดท้ายว่า ได้ทำหนังสือสอบถามความเห็นจากภาคส่วนต่างๆ อาทิเช่น มหาวิทยาลัยทั้งของรัฐและเอกชน พรรคการเมืองทุกพรรค สภาพัฒนาการเมือง เอ็นจีโอ <persName><roleName>นาย</roleName><forename>สนธิ</forename> <surname>ลิ้มทองกุล</surname></persName> แกนนำพันธมิตรประชาชนเพื่อประชาธิปไตย <persName><roleName>นาย</roleName><forename>วีระ</forename> <surname>มุสิกพงศ์</surname></persName> แกนนำกลุ่มเสื้อแดง</p></body>
</news>
