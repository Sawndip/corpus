<teiHeader>
<fileDesc>
<titleStmt>
  <title>"มาร์ค-ห้อย"ร่วมเปิดป้ายชทพ.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-20 21:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056684  </bibl>
</sourceDesc>
</fileDesc>
</teiHeader>
<news>
<headline>"<persName><addName>มาร์ค</addName></persName>-<persName><addName>ห้อย</addName></persName>"ร่วมเปิดป้ายชทพ.</headline>
<lead></lead>
<neck></neck>
<body><p>เมื่อเวลา 07.30 น. วานนี้ (20 พ.ค.) ที่พรรคชาติไทยพัฒนา ได้มีพิธีเปิดป้ายที่ทำการพรรคอย่างเป็นทางการ โดยมีการทำบุญทั้งพิธีพราหมณ์ และพิธีสงฆ์ โดยมี<persName><roleName>นาย</roleName><forename>ชุมพล</forename> <surname>ศิลปอาชา</surname></persName> หัวหน้าพรรค <persName><roleName>นาย</roleName><forename>บรรหาร</forename> <surname>ศิลปอาชา</surname></persName> อดีตหัวหน้าพรรคชาติไทย และแกนนำพรรคเข้าร่วมงานอย่างคับ รวมทั้ง<persName><roleName>น.ส.</roleName><forename>จณิสตา</forename> <surname>ลิ่วเฉลิมวงศ์</surname></persName> ได้ควงคู่หมั้นมาร่วมงานด้วย</p>
<p>ทั้งนี้ บรรยากาศเป็นไปอย่างคึกคัก มีบรรดาแกนนำและตัวแทนจากพรรคร่วมรัฐบาลมาร่วมแสดงความยินดีคับคั่งโดย<persName><roleName>นาย</roleName><forename>ชาติชาย</forename> <surname>พุคยาภรณ์</surname></persName> รมช.เกษตรฯ ที่กำลังมีปัญหาว่าจะปรับออกจากตำแหน่ง ได้เดินทางมาแสดงความยินดีเป็นคนแรก จากนั้นก็กลับออกไปทันที ต่อมาก็เป็น<persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกฯ และเลขาธิการพรรคประชาธิปัตย์ <persName><roleName>นาย</roleName><forename>ชาญชัย</forename> <surname>ชัยรุ่งเรือง</surname></persName> รมว.อุตสาหกรรม และหัวหน้าพรรคเพื่อแผ่นดิน <persName><roleName>นาย</roleName><forename>พินิจ</forename> <surname>จารุสมบัติ</surname></persName> <persName><roleName>นาย</roleName><forename>ปรีชา</forename> <surname>เลาหพงศ์ชนะ</surname></persName> <persName><roleName>นาย</roleName><forename>ชวรัตน์</forename> <surname>ชาญวีรกูล</surname></persName> รมว.มหาดไทย และหัวหน้าพรรคภูมใจไทย <persName><roleName>นาย</roleName><forename>บุญจง</forename> <surname>วงศ์ไตรรัตน์</surname></persName> รมช.มหาดไทย <persName><roleName>นาง</roleName><forename>ระนองรักษ์</forename> <surname>สุวรรณฉวี</surname></persName> รมว.ไอซีที <persName><roleName>นาย</roleName><forename>เนวิน</forename> <surname>ชิดชอบ</surname></persName> <persName><roleName>นาย</roleName><forename>ประดิษฐ์</forename> <surname>ภัทรประสิทธิ์</surname></persName> รมช.คลัง และเลขาธิการพรรครวมใจไทยชาติพัฒนา ทั้งนี้ เป็นที่น่าสังเกตว่า ส.ส. หรือแกนนำพรรคเพื่อไทย ไม่ได้มีใครมาร่วมงาน</p>
<p>ก่อนที่จะมีพิธีเปิดป้ายพรรค <persName><roleName>นาย</roleName><forename>ชุมพล</forename></persName> ได้กล่าวกับสมาชิกพรรค และแขกที่มาร่วมงานว่า สถานการณ์การเมืองขณะนี้ตกต่ำที่สุด เดินหน้าก็ไม่ได้ ถอยหลังก็ไม่ได้ บ้านเมืองเต็มไปด้วยความแตกแยก นักวิชาการทำตัวเหมือนนักล่าตำแหน่ง จึงรู้สึกผิดหวังมากกับนักวิชาการ ลักษณะเช่นนี้ไม่เป็นคุณกับประเทศชาติ เราในฐานะนักการเมือง จะต้องระมัดระวังเวลาจะเชิญนักวิชาการ เขาจะทำให้เราเฉพาะกิจ เฉพาะคราวเท่านั้น เขาสามารถพลิกวิชาการของเขาได้ เอ็นจีโอก็เช่นเดียวกัน ในเวลานี้ขอให้มีอำนาจ มีตำแหน่งก็พลิกได้หมดเลย รัฐธรรมนูญปี50 เป็นต้นตอ และเป็นฝีมือของนักวิชาการ และเอ็นจีโอ ที่ล่าตำแหน่ง ไม่รวมนักเคียด นักแค้น ที่ผสมโรงเข้ามา ดังนั้นการเมืองของเราในตอนนี้เหมือนสุญญากาศ ผู้คนก็พยายามยืนอยู่ในจุดที่ตัวเองได้เปรียบคนอื่นตลอดเวลา ก็เลยไม่กล้าทำอะไร กลัวโน่น กลัวนี่ ส่วนรัฐบาลก็ประคองตัวไปวันๆ ไม่รู้ว่ารอเหตุการณ์อะไรจะเกิดขึ้น ขณะนี้ประเทศตกอยู่ในวิกฤต 2 อย่าง คือ การปิดสนามบิน และล้มการประชุมอาเซียนซัมมิต ทำให้ประเทศเสียหายมากมาย ความเชื่อถือของต่างประเทศเกือบจะไม่มีแล้ว ซึ่งตนเองก็ไม่รู้จะแก้ปัญหาอย่างไร โดยเฉพาะเรื่องท่องเที่ยว แต่ก็ต้องแก้ปัญหา และฝ่าฟันไปให้ได้</p>
<p>**ย้ำจุดยืนแก้รธน.-นิรโทษ</p>
<p><persName><roleName>นาย</roleName><forename>ชุมพล</forename></persName> กล่าวด้วยว่า วิกฤติการเมืองที่เกิดขึ้นตอนนี้ ต้องแก้ด้วยการเมือง ถ้าไม่แก้ด้วยการเมืองก็ไม่มีทางเดินไปได้ ซึ่งจุดยืนที่พรรคชาติไทยพัฒนา ยืนยันมาตลอดคือ การแก้ไขรัฐธรรมนูญปี 50 บางมาตรา ที่ไม่เป็นประชาธิปไตย และเป็นไม่ธรรมกับคนที่ไม่ได้ทำผิดก็ต้องแก้ไข และเยียวยา</p>
<p>"การแก้วิกฤติในปัจจุบันต้องเริ่มต้นที่ตัวรัฐธรรมนูญ ใครจะบอกว่าเสื้อแดง เสื้อเหลือง ผสมกันแล้วจะแก้ได้ มันไม่ได้ เพราะวิกฤติที่เป็นพื้นฐานยังมีอยู่ จึงอยากขอร้องว่า เราอย่าไปยืนบนจุดที่ได้เปรียบซึ่งกันและกัน ถ้าเราละทิ้งจุดยืนนี้ได้ ก็สามารถจะแก้วิกฤตได้ เวลานี้เราพยายามยืนอยู่บนจุดที่ได้เปรียบเขาก็เลยไม่อยากจะทำอะไร ถ้าเป็นอย่างนี้บ้านเมืองก็จะวิกฤติไปโดยตลอด เราต้องยอมรับความจริง และแก้ปัญหาให้ตกเสียที"</p>
<p><persName><roleName>นาย</roleName><forename>ชุมพล</forename></persName> กล่าวว่า กระบวนการปรับเปลี่ยนรัฐธรรมนูญ โดยเฉพาะองค์กรอิสระจำเป็นต้องทำ เวลานี้องค์กรอิสระ ไม่เป็นอิสระ เป็นองค์กรขุนนาง ใครจะสมัครเข้าองค์กรนี้ ถ้าเป็นข้าราชการไม่ต้องลาออก เหยียบเรือสองแคม ทำให้ได้เปรียบคนอื่น พอได้แล้วถึงลาออก ฝ่ายตุลาการเวลานี้เข้าไปยุ่งเกี่ยวกับเรื่องการเมืองมากเกินไป เป็นวงจรที่เข้าไปมีบทบาททุกจุด ความจริงตุลาการควรจะเป็นอิสระ แต่ตอนนี้ยังไม่เป็น การแก้ไขรัฐธรรมนูญต่อไปก็อยากให้แก้ในจุดนี้ และที่สำคัญตนคิดว่า ไม่จำเป็นต้องยกร่างรัฐธรรมนูญฉบับใหม่ แต่เอารัฐธรรมนูญปี 40 และปี 50 มาต่อยอดไปลักษณะนี้ จะทำง่ายกว่ายกร่างใหม่</p>
<p> "ตอนนี้ผมรับภาระหนักพอสมควร ถือเป็นน้องใหม่ทางการเมืองในเชิงบริหารจัดการทางการเมือง ยังอ่อนอยู่ ต้องมีคนอุ้ม ในเชิงวิชาการ บริหารระบบราชการพอไปได้ แต่ในทางการเมือง เป็นส.ส.มา 8 สมัยก็มีคนอุ้มผมขึ้นมา ที่ผ่านมานายบรรหารก็มอบให้ดูแลด้านวิชาการ ถ้าเป็นหนังจีน ผมก็เป็นฝ่ายบุ๋น ฝ่ายบู๊ผมยังอ่อนอยู่ ต้องขอเรียนรู้จากอดีตหัวหน้าพรรคชาติไทย รวมทั้งนายเนวิน อย่าทิ้งผมนะ พยายามสานต่อจุดยืนที่พรรคชาติไทยได้ทำเอาไว้ และผมยังเชื่อมั่นจนถึงขณะนี้ว่า ชื่อพรรคชาติไทย ต้องกลับมาแน่นอนในไม่นานนี้ ความจริงยังไม่อยากทำพิธีเปิดป้ายในวันนี้ อยากให้รอเปิดพรรคชาติไทยในอนาคตมากกว่า" <persName><roleName>นาย</roleName><forename>ชุมพล</forename></persName>กล่าว</p>
<p>จากนั้นเวลา11.00 น. <persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี ได้เดินทางมาร่วมงาน และแสดงความยินดีในการเปิดป้ายพรรคชาติไทยพัฒนา อย่างเป็นทางการ พร้อมทั้งกล่าวขอบคุณ ส.ส และรัฐมนตรีของพรรคชาติไทยพัฒนา ที่ทำงานมุ่งมั่นให้กับบ้านเมืองก้าวพ้นวิกฤตทั้งด้านเศรษฐกิจและการเมือง "ในทางการเมืองด้วยกันแม้ ว่าถือว่าเป็นคู่แข่งทางการเมือง แต่ขอยืนยันว่า เราจะแข่งขันกันอย่างสร้างสรรค์ แข่งขันกันบนพื้นฐานและจิตวิญญาณของการปกครองในระบอบประชาธิปไตย และจะทำงานพร้อมๆไปกับความร่วมมือ เพื่อที่จะทำให้เป้าหมายหลักในการทำงานของพรรคการเมืองทั้งหลายอยู่ที่ผลประโยชน์ของประชาชน" <persName><roleName>นาย</roleName><forename>อภิสิทธิ์</forename></persName>กล่าว</p>
<p>**"<persName><addName>มาร์ค</addName></persName>"จิบกาแฟกับแกนนำพรรค</p>
<p>ผู้สื่อข่าวรายงานว่า ภายหลังพิธีเปิดป้ายพรรค <persName><roleName>นาย</roleName><forename>อภิสิทธิ์</forename></persName> ได้เข้าร่วมดื่มกาแฟกับ<persName><roleName>นาย</roleName><forename>บรรหาร</forename></persName> <persName><roleName>นาย</roleName><forename>ชุมพล</forename></persName> <persName><roleName>นาย</roleName><forename>ชวรัตน์</forename></persName> <persName><roleName>นาย</roleName><forename>บุญจง</forename></persName> <persName><roleName>นาย</roleName><forename>นิพนธ์</forename></persName> ส่วน<persName><roleName>นาย</roleName><forename>เนวิน</forename></persName> แม้จะมาร่วมพิธีเปิด แต่ไม่ได้เข้าร่วมดื่มกาแฟในครั้งนี้ โดยทันทีที่พิธีเปิดเสร็จสิ้น <persName><roleName>นาย</roleName><forename>เนวิน</forename></persName> ได้รีบเดินทางออกจากพรรค โดยปฏิเสธที่จะให้สัมภาษณ์สื่อที่ซักถามถึงการปรับครม. ในส่วนของพรรคภูมิใจไทย</p>
<p>ภายหลังการดื่มกาแฟร่วมกัน <persName><roleName>นาย</roleName><forename>อภิสิทธิ์</forename></persName> กล่าวว่า ไม่ได้คุยถึงเรื่องการปรับครม. และเรื่องการแก้ไขรัฐธรรมนูญ แต่เป็นการคุยเรื่องทั่วๆไป โดยเรื่องหลักคือ เศรษฐกิจ สินค้าด้านการเกษตร ซึ่งพรรคชาติไทยพัฒนา เป็นห่วงเรื่องการท่องเที่ยว จึงมีการแลกเปลี่ยนความคิดเห็นกัน</p>
<p>ทั้งนี้<persName><roleName>นาย</roleName><forename>บรรหาร</forename></persName> ได้บอกว่า เรื่องสินค้าเกษตร ต้องรวดเร็ว และตนได้เรียนให้ทราบว่า ตอนนี้กระทรวงพาณิชย์ ดูแลตัวหลักๆ อยู่ ส่วนเรื่องผลไม้กระทรวงเกษตรฯ ดูแล ส่วนที่เกรงว่านักการเมืองจะเข้ามาหาผลประโยชน์จากสินค้าด้านการเกษตรนั้น เวลานี้กำลังปรับแนวทางอยู่ กรณีที่ผ่านมา มีการรับจำนำในราคาสูง เราก็ค่อยปรับลดลง และแนวที่นักวิชาการเสนอ เช่น ให้มีการเปิดโอกาสให้เกษตรกรไปซื้อประกันราคา ก็เริ่มทำเป็นโครงการนำร่องแล้ว คณะกรรมการข้าวที่ตนเป็นประธาน ก็เริ่มต้นแล้ว ต่อไปเชื่อว่าการบริหารจะเป็นระบบมากขึ้น</p>
<p>เมื่อถามว่าสินค้าเกษตรที่มีจำนวนมากในเวลานี้จะระบายไปขายประเทศเพื่อนบ้านอย่างไร <persName><roleName>นาย</roleName><forename>อภิสิทธิ์</forename></persName> กล่าวว่า ความจริงขณะนี้มีข้อตกลงอยู่เยอะ แต่สินค้าเกษตรที่เข้ามาจากประเทศเพื่อนบ้านขณะนี้ก็มีเยอะโดยเฉพาะที่มีการไปทำสัญญา ซึ่งผลไม้จำนวนมากเวลานี้รัฐมนตรีอยากให้ไปแจกนักท่องเที่ยว ด้วยซ้ำ</p></body>
</news>
