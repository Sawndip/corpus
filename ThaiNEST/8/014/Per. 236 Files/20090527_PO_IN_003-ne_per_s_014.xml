<teiHeader>
<fileDesc>
<titleStmt>
  <title>กำหนดพิจารณาร่างพรก.กู้เงิน15-16มิย.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 17:26:50  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173343  </bibl>
</sourceDesc>
</fileDesc>
</teiHeader>
<news>
<headline>กำหนดพิจารณาร่างพรก.กู้เงิน15-16มิย.</headline>
<lead>ที่ประชุมวิปรัฐบาล กำหนดวาระการพิจารณา ร่าง พ.ร.ก.กู้เงิน 4 แสนล้านบาท ในช่วงการประชุมสภาสมัยวิสามัญ ระหว่างวันที่ 15 - 16 มิ.ย.</lead>
<neck></neck>
<body><p><persName><roleName>นาย</roleName><forename>ชินวรณ์</forename> <surname>บุณยเกียรติ</surname></persName> ประธานคณะกรรมการประสานงานพรรคร่วมรัฐบาล หรือ วิปรัฐบาล แถลงผลการประชุมโดยที่ประชุมเห็นว่า การประชุมสภาผู้แทนราษฎรสมัยวิสามัญ ในระหว่างวันที่ 15 - 23 มิ.ย.นี้ จะกำหนดวาระพิจารณา ร่างพระราชกำหนดให้อำนาจกระทรวงการคลังกู้เงิน เพื่อฟื้นฟูและเสริมสร้างความมั่นคงทางเศรษฐกิจ จำนวน 4 แสนล้านบาท และพิจารณาร่างพระราชบัญญัติให้อำนาจกระทรวงการคลังกู้เงิน เพื่อฟื้นฟูเศรษฐกิจ ในวันที่ 15 - 16 มิ.ย.นี้ ขณะที่ วันที่ 17 - 18 มิ.ย. จะพิจารณาร่างพระราชบัญญัติงบประมาณรายจ่าย ประจำปีงบประมาณ 2553</p>
<p>นอกจากนี้ <persName><roleName>นาย</roleName><forename>ชินวรณ์</forename></persName> กล่าวอีกว่า ที่ประชุมยังได้ประเมินการทำงานของพรรคร่วมรัฐบาล โดยทุกพรรคพึงพอใจผลงานที่ทำร่วมกัน ตลอด 4 เดือนที่ผ่านมา ขณะเดียวกัน มีการเตรียมแผนการทำงานในสมัยนิติบัญญัติ ที่จะต้องพิจารณากฎหมายสำคัญหลายฉบับ ทั้งนี้ จะมีการปรับเปลี่ยนแผนเรื่ององค์ประชุมไม่ครบ ซึ่งรัฐบาลจะต้องรับผิดชอบ โดยจะให้รัฐมนตรีเข้ามามีส่วนร่วม และ จะให้ ส.ส. อาวุโส ติดตามบรรยากาศการประชุมสภา เพื่อป้องกันความวุ่นวายที่จะเกิดขึ้นระหว่างการประชุม </p></body>
</news>
