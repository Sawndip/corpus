<teiHeader>
<fileDesc>
<titleStmt>
  <title>"ธานี"ยันปิดคดีก่อนเกษียณ แย้มคนมีสีบงการยิง"สนธิ"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 19:01:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058561  </bibl>
</sourceDesc>
</fileDesc>
</teiHeader>
<news>
<headline>"<persName><forename>ธานี</forename></persName>"ยันปิดคดีก่อนเกษียณ แย้มคนมีสีบงการยิง"<persName><forename>สนธิ</forename></persName>"</headline>
<lead></lead>
<neck></neck>
<body><p>เมื่อเวลา14.00น. วานนี้(25 พ.ค.) ที่สำนักงานตำรวจแห่งชาติ (ตร.) <persName><roleName>พล.ต.อ.</roleName><forename>ธานี</forename> <surname>สมบูรณ์ทรัพย์</surname></persName> รองผู้บัญชาการตำรวจแห่งชาติ (รองผบ.ตร.) พร้อมด้วย<persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผู้บัญชาการตำรวจนครบาล (ผบช.น.) พร้อมพนักงานสืบสวนสอบสวนคดีลอบยิง<persName><roleName>นาย</roleName><forename>สนธิ</forename> <surname>ลิ้มทองกุล</surname></persName> แกนนำพันธมิตรประชาชนเพื่อประชาธิไตย ประชุมเพื่อติดตามความคืบหน้า และคลี่คลายคดี โดยใช้เวลาในการประชุมประมาณ 1 ชั่วโมง</p>
<p><persName><roleName>พล.ต.อ.</roleName><forename>ธานี</forename></persName> กล่าวว่า การประชุมครั้งนี้ ได้ให้ชุดทำงาน รายงานผลการสืบสวนสอบสวนว่าดำเนินไปได้แค่ไหน เนื่องจากขณะนี้ยังรวบรวมพยานหลักฐานได้ไม่ครบ ซึ่งได้สั่งการให้ไปดำเนินการต่อ และรายงานผลในอีก 7 วัน ทั้งนี้ ขอยืนยันว่ายังไม่มีการออกหมายจับใคร ซึ่งต้องรวบรวมพยานหลักฐานให้แน่นหนาก่อน ทั้งนี้ ส่วนที่ขาดอยู่คือหลักฐานในที่เกิดเหตุ</p>
<p>ผู้สื่อข่าวถามถึงกรณีที่มีข่าวชุดทำงานไม่สามารถทำคดีให้คืบหน้าได้ เนื่องจากเจอตอนั้น <persName><roleName>พล.ต.อ.</roleName><forename>ธานี</forename></persName> กล่าวว่า อะไรคือตอ การประชุมได้เน้นย้ำชุดทำงานว่า อย่าไปฟังข่าวลือ เพราะมีทั้งจริง และไม่จริง ตำรวจต้องทำงานแม้มีอุปสรรคอะไรก็ตาม</p>
<p>เมื่อซักต่อว่าคดีนี้ เกี่ยวข้องกับคนมีสีหรือไม่ <persName><roleName>พล.ต.อ.</roleName><forename>ธานี</forename></persName> กล่าวว่า เวลาคนธรรมดาลงมือ ตำรวจทำงานไม่ยาก แต่เมื่อผู้สื่อข่าวถามย้ำว่าแสดงว่าคดีเกี่ยวข้องกับคนมีสี <persName><roleName>พล.ต.อ.</roleName><forename>ธานี</forename></persName> ไม่ได้ตอบคำถามดังกล่าว</p>
<p>"เร็วๆนี้ คดีคงยังไม่เสร็จ แต่ตำรวจก็พยายามอย่างเต็มที่ในการทำงาน เนื่องจากเวลานับตั้งแต่เกิดคดีประมาณ 1 เดือน ก็ถือว่านานแล้ว ส่วนเบาะแสกลุ่มมือปืนต้องดูให้ชัดเจนก่อนว่าเป็นกลุ่มใด การขออนุมัติหมายจับต้องดำเนินการอย่างรัดกุม ถ้ามีพยานหลักฐานเพียงพอก็จะจับกุม ผมยังยืนยันเหมือนเดิมว่า จะทำคดีให้เสร็จภายใน 4 เดือน ก่อนเกษียณแน่นอน" <persName><roleName>พล.ต.อ.</roleName><forename>ธานี</forename></persName>กล่าว</p>
<p>ผู้สื่อข่าวรายงานว่า คดีลอบสังหาร <persName><roleName>นาย</roleName><forename>สนธิ</forename> <surname>ลิ้มทองกุล</surname></persName> ผู้ก่อตั้งหนังสือพิมพ์ ASTVผู้จัดการ และแกนนำพันธมิตรประชาชนเพื่อประชาธิปไตย เกิดขึ้นเมื่อเช้าตรู่วันที่ 17 เม.ย.ที่ผ่านมา โดยคดีผ่านพ้นมาเป็นเวลา 1 เดือนกว่าแล้ว ทว่ายังไม่มีความคืบหน้าในส่วนของเบาะแสคนร้าย ภายหลังจากที่<persName><roleName>พล.ต.อ.</roleName><forename>ธานี</forename> <surname>สมบูรณ์ทรัพย์</surname></persName> รองผบ.ตร. ได้รับมอบหมายให้เข้ามาควบคุม และดูแลคดีนี้โดยเฉพาะ ทั้งนี้ มีเพียงพยานหลักฐานที่ปรากฏชัดสิ่งหนึ่งคือ ปลอกกระสุนจากอาวุธปืน เอ็ม 16 ที่ตกอยู่ในที่เกิดเหตุนั้นระบุชัดเจนว่า มาจากกองทัพ แต่คดีก็มีความคืบหน้าเพียงแค่นั้น ไม่มีการควบคุมตัว หรือออกหมายจับบุคคลหนึ่งบุคคลใด ทำให้หลายฝ่ายตั้งข้อสังเกตว่า คดีนี้ ตำรวจคงเจอตอแน่นอน</p>
<p>อย่างไรก็ตาม ก่อนหน้านี้ และเกือบทุกครั้งที่ผ่านมาที่ <persName><roleName>พล.ต.อ.</roleName><forename>ธานี</forename></persName> ได้ให้สัมภาษณ์ถึงความคืบหน้าของคดี <persName><roleName>พล.ต.อ.</roleName><forename>ธานี</forename></persName> ได้แสดงความมั่นใจว่า คดีจะต้องเสร็จก่อนที่ตนเองจะเกษียณอายุราชการภายใน 4 เดือนข้างหน้า โดยบอกว่า แล้วแต่พยานหลักฐานจะสาวไปถึง ก็ต้องดำเนินตามขั้นตอนขบวนการ เพราะคดีมีความละเอียดอ่อนมาก มาครั้งนี้<persName><roleName>พล.ต.อ.</roleName><forename>ธานี</forename></persName> ก็ยังคงยืนยันว่า จะสามารถปิดคดีนี้ได้ ภายในกำหนดก่อนเกษียณอายุราชการ</p>
<p><persName><roleName>พล.ต.อ.</roleName><forename>ธานี</forename></persName> ยังกล่าวถึงกรณีที่<persName><roleName>พล.ต.อ.</roleName><forename>พัชรวาท</forename> <surname>วงษ์สุวรรณ</surname></persName> ผบ.ตร. มีคำสั่งให้เปลี่ยนหัวหน้าพนักงานสืบสวนสอบสวนในคดีวันที่ 7 ต.ค. 51 จาก <persName><roleName>พล.ต.ท.</roleName><forename>วุฒิ</forename> <surname>พัวเวส</surname></persName> ผู้ช่วย ผบ.ตร. เป็น <persName><roleName>พล.ต.อ.</roleName><forename>ธานี</forename></persName> ว่าคดีนี้มีการเปลี่ยนตัวหัวหน้าพนักงานสืบสวน จนมาถึงตนเป็นคนที่4 แล้ว ซึ่งตอนนี้ตนก็มีคดีสำคัญๆ ที่รับผิดชอบอยู่หลายคดี แต่เมื่อมีคำสั่งมา ก็ต้องทำตาม ส่วนรายละเอียดของคดี ขณะนี้ยังไม่ทราบ เนื่องจากยังไม่ได้เรียกประชุมพนักงานสืบสวนสอบสวน เพราะเพิ่งได้รับคำสั่งเมื่อวันที่ 20 พ.ค.ที่ผ่านมา แต่ก็เรียกประชุม เพื่อติดตามความคืบหน้าของคดีในวันพุธที่ 27 พ.ค.นี้ ต่อไป</p></body>
</news>
