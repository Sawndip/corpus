<teiHeader>
<fileDesc>
<titleStmt>
  <title>ก่อนการประชุม ครม.เช้านี้ พม.นำศิลปินดาราแจกแผ่นซีดีและไปรษณียบัตรบอกรักแม่ ให้กับคณะรัฐมนตรี  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050029&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ก่อนการประชุม ครม.เช้านี้ <orgName>พม.</orgName>นำศิลปินดาราแจกแผ่นซีดีและไปรษณียบัตรบอกรักแม่ ให้กับ<orgName>คณะรัฐมนตรี</orgName></headline>
<lead></lead>
<neck></neck>
<body><p>บรรยากาศก่อนการประชุมคณะรัฐมนตรีในช่วงเช้า เป็นไปอย่างคึกคัก โดย<orgName>กระทรวงการพัฒนาสังคมและความมั่นคงของมนุษย์</orgName> นำศิลปินดาราแจกแผ่นซีดีและไปรษณียบัตรบอกรักแม่ ให้กับ<orgName>คณะรัฐมนตรี</orgName> ในโอกาสที่จะจัดงานมหกรรมร้อยใจ ร้อยมาลัย ร้อยล้านดวงใจ เทิดไท้ราชินี ครั้งที่ 2 เพื่อร่วมเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ เนื่องในโอกาสวันแม่แห่งชาติ ประจำปี 2552 บรรยากาศก่อนการประชุมคณะรัฐมนตรีในช่วงเช้า เป็นไปอย่างคึกคัก โดย<orgName>กระทรวงการพัฒนาสังคมและความมั่นคงของมนุษย์</orgName> (<orgName>พม.</orgName>) นำโดยนายอิสระ สมชัย รัฐมนตรีว่าการ<orgName>กระทรวงการพัฒนาและความมั่นคงของมนุษย์</orgName> นำศิลปินดารา มาแจกแผ่นซีดีและไปรษณียบัตรบอกรักแม่ ในโอกาสที่<orgName>กระทรวงการพัฒนาสังคมและความมั่นคงของมนุษย์</orgName> จะจัดงานมหกรรมร้อยใจ ร้อยมาลัย ร้อยล้านดวงใจ เทิดไท้ราชินี ครั้งที่ 2 เพื่อร่วมเฉลิมพระเกียรติสมเด็จพระนางเจ้าสิริกิติ์ พระบรมราชินีนาถ ทรงเจริญพระชนมพรรษา 77 พรรษา เนื่องในโอกาสวันแม่แห่งชาติ ประจำปี 2552 ในระหว่างวันที่ 7-8 สิงหาคมนี้ ณ ชาเลนเจอร์ 2 เมืองทองธานี โดยได้รับพระกรุณาธิคุณจากพระเจ้าวรวงศ์เธอ พระองค์เจ้าศรีรัศมิ์ พระวรชายาในสมเด็จพระบรมโอรสาธิราชฯ สยามมกุฎราชกุมาร เสด็จเป็นองค์ประธานในวันที่ 7 สิงหาคมนี้ เวลา 11.30 น. และประทานเข็มเชิดชูเกียรติบุคคลที่ได้รับรางวัลแม่ลูกผูกพัน สร้างสายใยรักแห่งครอบครัวให้แก่แม่ลูกที่เป็นแบบอย่างที่ดีกับสังคม นอกจากนี้ ภายในงาน ยังมีกิจกรรมที่น่าสนใจมากมาย ประชาชนที่สนใจสามารถเข้าร่วมงานได้โดยไม่เสียค่าใช้จ่ายใดๆ ทั้งสิ้น นอกจากนี้ ที่บริเวณทำเนียบรัฐบาล มีคณะนักเรียนจากวิทยาลัยอาชีวศึกษาเอี่ยมละออ นำโดยนางสาวจริยา ประมุตมาส ผู้อำนวยการอาชีวศึกษาเอี่ยมละออ นำนักเรียนมาแจกหน้ากากอนามัยของนักเรียนจำนวน 500 ชิ้น มอบให้กับนายกรัฐมนตรีและคณะรัฐมนตรี รวมทั้งสื่อมวลชนด้วย  </p></body>
</news>
