<teiHeader>
<fileDesc>
<titleStmt>
  <title>พท.ยื่นกมธ.ปปช.สอบโครงการชุมชนพอเพียง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 13:49:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12680  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>ยื่น<orgName>กมธ.</orgName><orgName>ปปช.</orgName>สอบโครงการชุมชนพอเพียง</headline>
<lead></lead>
<neck></neck>
<body><p>วันนี้(6 ส.ค.) ที่รัฐสภา น.อ.อนุดิษฐ์ นาครทรรพ ส.ส.<orgName>กรุงเทพฯ</orgName>  <orgName>พรรคเพื่อไทย</orgName> ได้ยื่นหนังสื่อต่อนายวิลาศ จันทรพิทักษ์ ประธาน<orgName>คณะกรรมาธิการป้องกันและปราบปรามการทุจริตประพฤติมิชอบ</orgName> สภาฯ เพื่อขอให้ตรวจสอบการกระทำอันอาจทำให้เกิดความเสียหายต่อรัฐ ของโครงการเศรษฐกิจพอเพียง เพื่อยกระดับชุมชน ที่พรรคเพื่อไทยได้ตรวจสอบพบความไม่ชอบมาพากลอย่างชัดเจนแล้ว โดยน.อ.อนุดิษฐ์ กล่าวว่า หากปล่อยให้<orgName>พรรคประชาธิปัตย์</orgName>ตั้งคณะกรรมการสอบสวนกันเอง ผู้รับเคราะห์สุดท้ายก็ต้องเป็นนักการเมืองท้องถิ่น หรือสมาชิก<orgName>สภาเขต</orgName>เท่านั้น ขณะที่ประเด็นคำถามว่าเหตุใดจึงให้อำนาจรองผู้อำนวยการที่มีนามสกุลเดียวกับผู้อำนวยการฯเป็นผู้เสนอเรื่องให้อนุมัติโครงการ ก็เท่ากับเข้าข่ายน้องชง พี่ตบหรือไม่ </p>
<p>น.อ.อนุดิษฐ์ กล่าวอีกว่า จนถึงบัดนี้นายกอร์ปศักดิ์ สภาวสุ ประธาน<orgName>คณะกรรมการบริหารโครงการเศรษฐกิจพอเพียงเพื่อยกระดับชุมชน</orgName> ยังไม่ยอมแสดงท่าทีใดๆที่จะออกมารับผิดชอบ ในวันที่ 7 ส.ค.<orgName>พรรคเพื่อไทย</orgName>จึงจะเดินทางไปยื่นหนังสือต่อ นายอภิสิทธิ์ เวชชาชีวะ นายกรัฐมนตรีอีกครั้ง เพื่อให้ปลด นายกอร์ปศักดิ์ ออกจากประธานบอร์ดโครงการเศรษฐกิจพอเพียงฯ และรองนายกรัฐมนตรีด้านเศรษฐกิจ.  </p></body>
</news>
