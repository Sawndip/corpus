<teiHeader>
<fileDesc>
<titleStmt>
  <title>รัฐบาลจัดงาน "เฉลิมพระเกียรติสมเด็จพระบรมราชินีนาถ 77 พรรษา  12 สิงหาคม 2552"  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050260&tb=N255208  </bibl>
</sourceDesc>
</fileDesc>
</teiHeader>
<news>
<headline>รัฐบาลจัดงาน "เฉลิมพระเกียรติสมเด็จพระบรมราชินีนาถ 77 พรรษา  12 สิงหาคม 2552"</headline>
<lead></lead>
<neck></neck>
<body><p>รัฐบาลจัดงาน "เฉลิมพระเกียรติสมเด็จพระบรมราชินีนาถ 77 พรรษา 12 สิงหาคม 2552" พร้อมเชิญชวนประชาชนร่วมทำบุญในรายการพิเศษ "ราชินยาสิริมงคล เฉลิมพระชนมพรรษา" และแต่งกายด้วยผ้าไทยสีฟ้า นายสุเทพ เทือกสุบรรณ รองนายกรัฐมนตรีด้านความมั่นคง ในฐานะประธานคณะกรรมการอำนวยการจัดงานเฉลิมพระเกียรติสมเด็จพระนางเจ้า สิริกิติ์ พระบรมราชินีนาถ กล่าวว่า ในวันที่ 12 สิงหาคม จะมีพิธีทำบุญตักบาตรที่ท้องสนามหลวง , พิธีถวายเครื่องราชสักการะ , จุดเทียนถวายพระพรชัยมงคล และการแสดงมหรสพตามเวทีต่างๆ 6 เวที ตั้งแต่ลานพระราชวังดุสิต ถนนราชดำเนินตลอดสาย ซึ่งจะถ่ายทอดสดทาง<orgName>สถานีวิทยุโทรทัศน์แห่งประเทศไทย</orgName> ให้ประชาชนรับชมพร้อมกันทั่วประเทศ ในส่วนของถนนราชดำเนินกลาง จะมีการจำหน่ายสินค้าของดีจาก<orgName>กรุงเทพมหานคร</orgName>และ<orgName>จังหวัดนนทบุรี</orgName> ตั้งแต่แยกสะพานผ่านฟ้าลีลาศ จนถึงอนุสาวรีย์ประชาธิปไตย ด้าน<orgName>กระทรวงวัฒนธรรม</orgName>จะเป็นเจ้าภาพจัด "งานมหกรรมเฉลิมพระเกียรติ" ณ ศูนย์วัฒนธรรมแห่งประเทศไทยและสยามนิรมิต นอกจากนี้ยังมีโครงการปลูกป่าเฉลิมพระเกียรติภายใต้ชื่อ "เฉลิมพระเกียรติแม่ของแผ่นดิน แม่ทั้งประเทศปลูกต้นไม้ถวาย 77 แสนต้น" เพื่อฟื้นฟูป่าไม้ให้มีความสมบูรณ์ รณรงค์ปลูกจิตสำนึกให้ประชาชนได้มีส่วนร่วมในการฟื้นฟู อนุรักษ์ทรัพยากรและสิ่งแวดล้อม ซึ่งจะเริ่มจากพื้นที่เขื่อนป่าสักชลสิทธิ์และจะกระจายออกไปทั่วประเทศ ระยะเวลาดำเนินการ 1 ปี ในการนี้ รองนายกรัฐมนตรี กล่าวเชิญชวนประชาชนร่วมกันทำบุญกับรายการพิเศษ "ราชินยาสิริมงคล เฉลิมพระชนมพรรษา" เพื่อสมทบทุนโครงการในพระบรมราชินูปถัมภ์ 3 โครงการ และ 2 มูลนิธิ ได้แก่ โครงการฟาร์มตัวอย่าง โครงการน้ำพระทัยพระราชทาน โครงการเปลี่ยนถ่ายไขกระดูก <orgName>มูลนิธิช่วยคนปัญญาอ่อนแห่งประเทศไทย</orgName> และมูลนิธิเด็กที่ขาดแคลน โดยจะรับบริจาคผ่านชื่อบัญชี "เฉลิมพระเกียรติ 77 พรรษา" ตั้งแต่วันที่ 7 - 31 สิงหาคม 2552 รองนายกรัฐมนตรี กล่าวเพิ่มเติมว่า ที่ประชุมมีมติกำหนดสัญลักษณ์ชื่องานเฉลิมพระเกียรติฯ เพื่อใช้ประดับเครื่องราชสักการะและประดับบนเวที แต่ย้ำว่าห้ามนำไปใช้เพื่อการค้า พร้อมทั้งเชิญชวนประชาชนแต่งกายด้วยผ้าไทยสีฟ้า ตั้งแต่วันที่ 1 สิงหาคมเป็นต้นไป</p></body>
</news>
