<teiHeader>
<fileDesc>
<titleStmt>
  <title>สนง.ชุมชนพอเพียง จับมือ  กทม. เดินหน้าทำความเข้าใจโครงการชุมชนพอเพียงในเขต กทม.  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030279&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>สนง.</orgName>ชุมชนพอเพียง จับมือ  <orgName>กทม.</orgName> เดินหน้าทำความเข้าใจโครงการชุมชนพอเพียงในเขต กทม.</headline>
<lead></lead>
<neck></neck>
<body><p><orgName>สำนักงานชุมชนพอเพียง</orgName> ร่วมกับ <orgName>กรุงเทพมหานคร</orgName> <orgName>สถาบันชุมชนท้องถิ่นพัฒนา</orgName> และเครือข่ายผู้นำชุมชนใน กทม. เดินหน้าทำความเข้าใจโครงการชุมชนพอเพียงในเขตกรุงเทพมหานคร นายสุมิท แช่มประสิทธิ์ ผู้อำนวยการ<orgName>สำนักงานชุมชนพอเพียง</orgName> กล่าวว่า สำนักงานได้ดำเนินการโครงการชุมชนพอเพียงในเขตกรุงเทพมหานคร โดยได้รับความร่วมมือจาก <orgName>กรุงเทพมหานคร</orgName> <orgName>สถาบันชุมชนท้องถิ่นพัฒนา</orgName> และเครือข่ายผู้นำชุมชนใน กทม. เดินหน้าทำความเข้าใจกับชุมชนด้านสิทธิ ของชุมชนและการดำเนินโครงการชุมชนพอเพียงให้มีความยั่งยืนตามแนวทางปรัชญาเศรษฐกิจพอเพียง แต่ปัจจุบันการตอบรับจากชุมชนใน กทม. ยังไม่มากเท่าที่ควร มีชุมชนที่เสนอโครงการมายังสำนักงานเพียง 227 ชุมชนจากชุมชนในกรุงเทพฯ กว่า 2,000 ชุมชน โดยมีชุมชนที่ได้รับอนุมัติโครงการพร้อมโอนเงินแล้ว จำนวน 118 ชุมชนเป็นเงิน 62 ล้านบาท ผู้อำนวยการสำนักงานชุมชนพอเพียง กล่าวว่า ปัญหาที่เกิดขึ้นในการดำเนินงานโครงการชุมชนพอเพียงในเขตกรุงเทพมหานคร ได้มีการสรุปปรับแนวทางการดำเนินงานโดยรณรงค์ให้ชุมชนใน กทม.ผลิตสินค้าที่ตรงความต้องการของตลาด และเชิญชวนบริษัท/ห้างร้าน ที่นำเสนอสินค้าตรงหลักเกณฑ์ของโครงการมายังสำนักงานก่อนจะนำไปเสนอยังชุมชนพิจารณาต่อไป</p></body>
</news>
