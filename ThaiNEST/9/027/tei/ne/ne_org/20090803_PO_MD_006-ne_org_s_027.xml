<teiHeader>
<fileDesc>
<titleStmt>
  <title>อดีตสหายม็อบบีบมาร์ค ขอเงินใช้คนละ6.5แสน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 20:44:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087941  </bibl>
</sourceDesc>
</fileDesc>
</teiHeader>
<news>
<headline>อดีตสหายม็อบบีบมาร์ค ขอเงินใช้คนละ6.5แสน</headline>
<lead></lead>
<neck></neck>
<body><p>เมื่อเวลา 08.00 น.วานนี้ (3ส.ค.) <orgName>กลุ่มผู้ร่วมพัฒนาชาติไทย</orgName> (<orgName>ผรท.2</orgName>) กว่า 300 คน นำโดยนายใสว แสงชาติ ประธานำ<orgName>กลุ่ม ผรท.2</orgName> ภาคอีสาน เดินทางมาที่ทำเนียบรัฐบาล เพื่อยื่นหนังสือถึงนายอภิสิทธิ์ เวชชาชีวะ นายกรัฐมนตรี เรียกร้องให้รัฐจ่ายเงินช่วยเหลือคนละ 650,000 บาท และให้ตั้งคณะกรรมการขึ้นมาเพื่อแก้ไขปัญหาโดยเร็ว เนื่องจากในวันที่ 7เม.ย. ที่ผ่านมา <orgName>ครม.</orgName>ได้มีมติตั้งคณะกรรมการแก้ไขปัญหา นร.97/52 เป็นเวลา 3 เดือนแล้วแต่ยังไม่มีการดำเนินการช่วยเหลือแต่อย่างใด</p>
<p>ทั้งนี้จากนโยบาย 66/23 ที่ให้กลุ่มผู้ที่มีความเห็นตรงข้ามกับรัฐบาล เข้ามอบตัว เพื่อร่วมพัฒนาชาติไทย และจัดให้ความช่วยเหลือให้มีที่ดินทำกิน และให้มีอาชีพที่มั่นคงในสมัยรัฐบาล พลเอกสุรยุทธ์ จุลานนท์ อดีตนายกรัฐมนตรี ได้เดินทางไป พบปะกับแกนนำผู้ร่วมพัฒนาชาติไทย เมื่อวันที่ 13 ต.ค.49 ที่ จ.นครราชสีมา และมีได้มีมติครม.เมื่อวันที่19 ธ.ค.49 อนุมัติเงินงบประมาณ กว่า 58 ล้านบาท เป็นเงินชดเชยช่วยเหลือกลุ่มผู้ร่วมพัฒนาชาติไทย ในพื้นที่จ.นครพนม จำนวน 552 ราย เพื่อแก้ไขปัญหาความเดือดร้อน</p>
<p>นายใสว กล่าวว่า เราเดินทางมาเรียกร้องหลายครั้งแล้ว การเรียกร้องให้รัฐจ่ายเงินช่วยเหลือคนละ 650,000 บาท เป็นพันธสัญญาของกองทัพภาคที่ 2 ที่ตกลงว่าจะช่วยเหลือให้มีวัว 5 ตัว และที่ทำกิน 15 ไร่ ประเมินราคาแล้วจะเท่ากับเงินจำนวนดังกล่าว เป็นพันธสัญญาเมื่อ 30 ปีที่แล้ว เมื่อเราตกลงวางอาวุธออกมาแล้ว ทางกองทัพปฏิบัติตามพันธสัญญาไม่ทั่วถึง มีบางกลุ่มได้เงิน บางกลุ่มยังไม่ได้ เกิดความไม่เท่าเทียม เราจึงเดินทางมาเรียกร้องให้นายกฯ ช่วยเหลือ</p>
<p> "เราเดินทางมาเรียกร้องหลายครั้งแล้ว เคยทำหนังสือถึง<orgName>กระทรวงมหาดไทย</orgName> ก็แล้ว เคยผ่านนายสุเทพ เทือกสุบรรณ รองนายกฯ ก็ผ่านแล้ว ขอพบขอเจรจาเขาก็ไม่ยอมให้พบ ผมจึงจำเป็นต้องยกกำลังมา จริงๆ แล้วผมไม่อยากทำ แต่เขาบังคับ เพราะรัฐไม่ยอมทำตามพันธสัญญาที่ให้ไว้"นายใสวกล่าว</p></body>
</news>
