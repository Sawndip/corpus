<teiHeader>
<fileDesc>
<titleStmt>
  <title>'โฆษกมาร์ค'ยัน'สุเทพ-บัญญัติ'ไร้รอยร้าว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-05 14:33:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12467  </bibl>
</sourceDesc>
</fileDesc>
</teiHeader>
<news>
<headline>'โฆษกมาร์ค'ยัน'สุเทพ-บัญญัติ'ไร้รอยร้าว</headline>
<lead></lead>
<neck></neck>
<body><p>ที่พรรคประชาธิปัตย์ เมื่อเวลา 12.00 น. วันนี้(5 ส.ค.) นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงการเลือกตั้งซ่อมจ.สุราษฎร์ธานี ว่า ที่ผ่านมา<orgName>พรรคเพื่อไทย</orgName>พยายามตอกลิ่มสาเหตุการเลือกตั้งนายก<orgName>อบจ.สุราษฎร์ธานี</orgName> มาจากความขัดแย้งระหว่างนายสุเทพ เทือกสุบรรณ รองนายกรัฐมนตรี ฝ่ายความมั่นคง และนายบัญญติ บรรทัดฐาน กรรมการสภาที่ปรึกษา<orgName>พรรคประชาธิปัตย์</orgName>นั้น ขอชี้แจงว่าไม่เป็นความจริง <orgName>พรรคประชาธิปัตย์ไ</orgName>ม่มีร้อยราวใดๆเกิดขึ้น มีความเป็นเอกภาพสูงสุด และการแข่งขันในการเลือกตั้งซ่อมส.ส.<orgName>สุราษฎร์ฯ</orgName>ครั้งนี้ ไม่ใช่การแข่งขันระหว่างตระกูลเทือกสุบรรณกับวิชัยดิษฐ เพราะทั้ง 2 ตระกูลเป็นเครือญาติกันตั้งแต่ในอดีต อีกทั้งนายธวัช วิชัยดิษฐ พี่ใหญ่ของตระกูลนี้ เคยเป็นเลขาธิการนายกรัฐมนตรี สมัยนายชวน หลีกภัย และเป็นส.ส.<orgName>สุราษฎร์ธานี</orgName> ของ<orgName>พรรคประชาธิปัตย์</orgName>หลายสมัย</p>
<p>นายเทพไท กล่าวต่อว่า ในส่วนของ<orgName>พรรคประชาธิปัตย์</orgName> ก็คงจะใช้รูปแบบหาเสียงตามแนวทางเดิมของพรรค ที่จะมีการกำหนดจุดปราศรัยในพื้นที่ต่างๆ ทั้งระดับชุมชนและอำเภอ ซึ่งจะมีขุนพลของพรรคระดมกำลังลงในพื้นที่อย่างพร้อมเพรียง โดยเฉพาะอย่างยิ่งนายสุเทพเจ้าของพื้นที่เดิม ที่จะลงไปช่วยเสียงในครั้งนี้ ทุกวันศุกร์ เสาร์ อาทิตย์ ซึ่งเป็นเวลานอกราชการ.  </p></body>
</news>
