<teiHeader>
<fileDesc>
<titleStmt>
  <title>จ.ชลบุรี นำผู้เข้าร่วมประชุมสมัชชารัฐสภาอาเซียนเยี่ยมชมแหล่งท่องเที่ยวในจังหวัด  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207310276&tb=N255207&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>จ.ชลบุรี</orgName> นำผู้เข้าร่วมประชุมสมัชชารัฐสภาอาเซียนเยี่ยมชมแหล่งท่องเที่ยวในจังหวัด</headline>
<lead></lead>
<neck></neck>
<body><p><orgName>จังหวัดชลบุรี</orgName> จัดกิจกรรมพิเศษนำคณะผู้ติดตามและผู้เข้าร่วมประชุมใหญ่สมัชชารัฐสภาอาเซียน ครั้งที่ 30 เยี่ยมชมแหล่งท่องเที่ยวในจังหวัด เพื่อประชาสัมพันธ์ส่งเสริมการท่องเที่ยว นายเสนีย์ จิตตเกษม ผู้ว่าราชการ<orgName>จังหวัดชลบุรี</orgName> กล่าวว่า ประชาชนชาว<orgName>จังหวัดชลบุรี</orgName> มีความภาคภูมิใจเป็นอย่างยิ่งที่จะได้เป็นเจ้าภาพร่วมกับ<orgName>รัฐสภา</orgName>ของ<orgName>ไทย</orgName>ในการจัดประชุมใหญ่สมัชชารัฐสภาอาเซียน ครั้งที่ 30 หรือ AIPA ระหว่างวันที่ 2-8 สิงหาคมนี้ และเพื่อเป็นการแนะนำแหล่งท่องเที่ยวที่น่าสนใจให้แก่คณะผู้ติดตามและผู้เข้าร่วมประชุมฯ ได้สัมผัสความสวยงามทางธรรมชาติ ความยิ่งใหญ่อลังการทางด้านวัฒนธรรมของ<orgName>ไทย</orgName> <orgName>จังหวัดชลบุรี</orgName> จึงได้จัดกิจกรรมพิเศษด้วยการนำคณะฯ เดินทางไปเยี่ยมชมแหล่งท่องเที่ยวที่สำคัญและน่าสนใจในพื้นที่อำเภอบางละมุง และอำเภอสัตหีบ ระหว่างวันที่ 4 – 7 สิงหาคม ผู้ว่าราชการจังหวัดชลบุรี กล่าวว่า แหล่งท่องเที่ยวในพื้นที่ดังกล่าวที่จัดให้คณะฯ เข้าเยี่ยมชมประกอบด้วย อุทยานหินล้านปีและฟาร์มจระเข้ Gems Gallery ปราสาทสัจจธรรม เมืองจำลอง พิพิธภัณฑ์ศิลปะในขวดแก้ว ไร่องุ่นซิลเวอร์เลค ตลาดน้ำสี่ภาค การแสดงทางวัฒนธรรมที่สวนนงนุช เป็นต้น ซึ่งคาดว่าคณะที่เข้าเยี่ยมชมแหล่งท่องเที่ยวต่างๆ จะนำความประทับใจที่ได้รับกลับไปประชาสัมพันธ์เชิญชวนให้ประชาชนในประเทศต่างๆ เดินทางเข้ามาเที่ยวพัทยาเพิ่มมากขึ้น นับว่าการประชุมใหญ่สมัชชารัฐสภาอาเซียน ครั้งนี้ จะเป็นประโยชน์ต่อการเสริมสร้างภาพลักษณ์ที่ดีและเพื่อเป็นการฟื้นฟูเศรษฐกิจของ<orgName>ประเทศไทย</orgName>ได้อย่างดียิ่ง จึงขอเชิญชวนประชาชนชาว<orgName>ชลบุรี</orgName>และชาว<orgName>ไทย</orgName>ทุกคนร่วมเป็นเจ้าภาพให้การประชุมเป็นไปด้วยความเรียบร้อย</p></body>
</news>
