<teiHeader>
<fileDesc>
<titleStmt>
  <title>มท.ฝุ่นตลบชิง43เก้าอี้บิ๊กขรก.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-09 19:58:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090444  </bibl>
</sourceDesc>
</fileDesc>
</teiHeader>
<news>
<headline><orgName>มท.</orgName>ฝุ่นตลบชิง43เก้าอี้บิ๊กขรก.></headline>
<lead></lead>
<neck></neck>
<body><p>รายงานข่าวแจ้งว่า ขณะที่นายชวรัตน์ ชาญวีรกูล รมว.<orgName>มหาดไทย</orgName> เตรียมแต่งตั้งปลัด<orgName>กระทรวงมหาดไทย</orgName>คนใหม่แทน นายวิชัย ศรีขวัญ ที่จะเกษียณในวันที่ 30 ก.ย. รวมถึงการแต่งตั้งโยกย้ายข้าราชการระดับอธิบดีบางกรม และแต่งตั้งจากระดับ 9 ขึ้นไประดับ 10 หรือระดับรองผู้ว่าราชการจังหวัด ขึ้นเป็นผู้ว่าราชการจังหวัด เพื่อแทนตำแหน่งที่ว่างจากการเกษียณ นอกจากนี้ยังจะมีการปรับเปลี่ยนสลับตำแหน่งในระนาบเดียวกันอีก รวมกันแล้วกว่า 40 อัตรา</p>
<p>รายงานข่าวแจ้งว่าการแต่งตั้งโยกย้ายการแต่งตั้งโยกย้ายนายชวรัตน์ ได้หารือเบื้องต้นกับนายวิชัย แล้วแต่ยังไม่ได้ข้อสรุป เพราะต้องหารือกับนายสุเทพ เทือกสุบรรณ รองนายกฯ และนายเนวิน ชิดชอบ แกนนำ<orgName>พรรคภูมิใจไทย</orgName>ก่อน คาดว่าบัญชีรายชื่อทั้งหมดจะนำเข้า <orgName>ครม.</orgName>ได้ภายในวันที่ 18 สิงหาคมนี้</p>
<p>นายชวรัตน์ ชาญวีรกูล รมว.<orgName>มหาดไทย</orgName> กล่าวถึงการแต่งตั้งผู้ที่เป็นปลัด<orgName>กระทรวงมหาดไทย</orgName>แทนที่นายวิชัย ศรีขวัญ ว่า ตอนนี้ยังไม่ถึงเวลา แต่เท่าที่ดูรายชื่ออธิบดี และรองปลัด<orgName>กระทรวงมหาดไทย</orgName>ทุกคนล้วนมีความสามารถเป็นปลัดกระทรวงมหาดไทยคนใหม่ได้ทุกคน อย่างไรก็ตาม การสรรหาผลจะออกมาเป็นอย่างไร ต้องรอให้นายวิชัย ปลัดกระทรวงเกษียณก่อน ซึ่งขณะนี้ยังมีเวลาในการสรรหา</p>
<p>นายจาดุล อภิชาติบุตร หัวหน้าผู้ตรวจราชการ<orgName>กระทรวงมหาดไทย</orgName>และนายก<orgName>สมาคมข้าราชการพลเรือนแห่งประเทศไทย</orgName> กล่าวถึงการแต่งตั้งข้าราชการประจำปีของ<orgName>กระทรวงมหาดไทย</orgName>ปีนี้มีความสำคัญมากและถูกจับตามองถ้าผู้มีอำนาจ ในการพิจารณาทั้งฝ่ายข้าราชการคือนายวิชัย ศรีขวัญ และนายชวรัตน์ ชาญวีรกูล ฝ่ายการเมือง แต่งตั้งปรับเปลี่ยนเลื่อนขั้นโดยรายชื่อออกมาไม่ดี รับรองได้ว่ามีปัญหาแน่นอนจะเกิดความปั่นป่วน และอาจไม่ยอมรับทั้งจากคนใน<orgName>กระทรวงมหาดไทย</orgName> ดังนั้นทั้งนายชวรัตน์และนายวิชัยต้องยึดหลักการแต่งตั้งโยกย้ายให้มั่นคือต้องพิจารณาคนดี มีความสามารถ มีความเหมาะสม</p>
<p>ยิ่งกับนายวิชัยซึ่งต้องเป็นคนทำบัญชีรายชื่อทั้งหมด แล้วให้นายชวรัตน์เอาชื่อเข้าที่ประชุมครม. ปลัด<orgName>กระทรวงมหาดไทย</orgName>จึงต้องรับผิดชอบเป็นส่วนใหญ่ ซึ่งหากนายวิชัยทำบัญชีเสนอไปโดยคนไม่ยอมรับก็อาจทำให้การปิดฉากชีวิต ข้าราชการ แบบไม่สวยงาม อาจถูกวิจารณ์ไล่หลัง นายวิชัยจึงต้องไม่ฟังเสียงของฝ่ายการเมืองที่จะผลักดันคนของฝ่ายตัวเองที่อาจจะพยายามผลักดันคนของตัวเองให้ขึ้นมามีอำนาจในกระทรวงมหาดไทยโดยไม่ถูกต้อง</p>
</p>
<p>รายงานข่าวแจ้งว่า ตัวเต็งที่จะได้รับการแต่งตั้งให้เป็นปลัดกระทรวงฯ ประกอบด้วย นายอนุชา โมกขะเวศ อธิบดี<orgName>กรมป้องกันและบรรเทาสาธารณภัย</orgName> อาวุโสอันดับ 1 แต่มีคู่ชิงคือนายมานิตย์ วัฒนเสน อธิบดี<orgName>กรมส่งเสริมการปกครองส่วนท้องถิ่น</orgName> ซึ่งมีความใกล้ชิดกับนายเนวิน ชิดชอบ อย่างมาก จนได้รับการสนับสนุนให้มาเป็น อธิบดี<orgName>กรมส่งเสริมฯ</orgName> เมื่อเดือนมี.ค.ที่ผ่านมา แต่มีคนรอเบียดคือนายวงศ์ศักดิ์ สวัสดิ์พานิชย์ อธิบดี<orgName>กรมการปกครอง</orgName> แต่ผู้ที่มีภาษีดีกว่าคือ นายอนุชา กับนายมานิตย์ เพราะทั้ง 2 มีอายุราชการเหลือเพียงปีเดียว ส่วนนายวงศ์ศักดิ์ ิ์ยังเหลืออีกสองปีคือปี 2554</p>
<p>สำหรับข้าราชการระดับในกระทรวงมหาดไทย ผู้ที่จะเกษียณราชการในวันที่ 30 กันยายน นอกจาก นายวิชัย ศรีขวัญ ปลัด<orgName>กระทรวงมหาดไทย</orgName> แล้วยังมีข้าราชการระดับ 10 มีทั้งรองปลัดกระทรวงฯ ผู้ตรวจการกระทรวง ผู้ว่าราชการจังหวัด รวมแล้ว 23 ตำแหน่ง นอกจากนี้ยังมีระดับรองผู้ว่าราชการจังหวัด รองอธิบดีกรมต่างๆ อีก รวมแล้ว มีประมาณ 20 ตำแหน่ง รวมแล้วจะมีข้าราชการระดับสูงถึง 43 ตำแหน่งที่ต้องเกษียณและต้องแต่งตั้งข้าราชการมาทดแทน</p></body>
</news>
