<teiHeader>
<fileDesc>
<titleStmt>
  <title>สรุปประชุมวุฒิสภา รมว.คลังชี้แจงหลักการและเหตุผลเสนอ พรบ.กู้เงิน 4 แสนล้านต่อวุฒิสภา  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030089&tb=N255208  </bibl>
</sourceDesc>
</fileDesc>
</teiHeader>
<news>
<headline>สรุปประชุม<orgName>วุฒิสภา</orgName> รมว.<orgName>คลัง</orgName>ชี้แจงหลักการและเหตุผลเสนอ พรบ.กู้เงิน 4 แสนล้านต่อ<orgName>วุฒิสภา</orgName></headline>
<lead></lead>
<neck></neck>
<body><p>รัฐมนตรีว่าการ<orgName>กระทรวงการคลัง</orgName> ชี้แจงหลักการเหตุผลการเสนอพระราชบัญญัติเงินกู้ 4 แสนล้านบาทต่อ<orgName>วุฒิสภา</orgName>แล้ว และเปิดให้สมาชิก<orgName>วุฒิสภา</orgName>อภิปรายสัปดาห์หน้า การประชุมวุฒิสภานัดแรกวันนี้ หลังจากประธานในที่ประชุมได้แจ้งให้ทราบถึงพระบรมราชโองการเปิดประชุมรัฐสภาสมัยสามัญนิติบัญญัติแล้ว ที่ประชุมได้เริ่มพิจารณาตามวาระปกติ โดยใช้เวลาไม่นาน การพิจารณาก็เสร็จสิ้น แต่ก่อนปิดการประชุม ในเวลา 12.30 น. ประธานได้นำระเบียบวาระเรื่อง พระราชบัญญัติให้อำนาจ<orgName>กระทรวงการคลัง</orgName>กู้เงินเพื่อฟื้นฟู้เศรษฐกิจขึ้นมาพิจารณา โดยนายกรณ์ จาติกวณิช รัฐมนตรีว่ากา<orgName>กระทรวงการคลัง</orgName> ได้ชี้แจงหลักการและเหตุผล ถึงความจำเป็นต้องกู้เงินจำนวน 4 แสนล้านบาท เพื่อฟื้นฟูเศรษฐกิจของประเทศ โดยรัฐบาลสามารถนำเงินกู้ดังกล่าวไปใช้ในการกระตุ้นเศรษฐกิจของประเทศ ขณะที่<orgName>กระทรวงการคลัง</orgName>สามารถนำเงินดังกล่าวไปให้หน่วยงานของรัฐกู้ เพื่อฟื้นฟูเศรษฐกิจได้เช่นกัน จากนั้นประธานที่ประชุม จึงมีมติเลื่อนการพิจารณาออกไปเป็นวันจันทร์ที่ 10 สิงหาคม 2552 เพื่อรอให้สมาชิก<orgName>วุฒิสภา</orgName>ที่ส่วนใหญ่ไปร่วมประชุม<orgName>สหภาพรัฐสภาอาเซียน</orgName>ได้มีโอกาสอภิปรายร่วมกัน ทั้งนี้ก่อนปิดประชุม สมาชิก<orgName>วุฒิสภา</orgName>บางคนไม่เห็นด้วยที่ประธานให้รัฐมนตรีว่าการ<orgName>กระทรวงการคลัง</orgName> ชี้แจงหลักการและเหตุผลในวันนี้ แทนที่จะนำเข้าสู่ระเบียบวาระสัปดาห์หน้า โดยนายคำนูณ สิทธิสมาน ส.ว. เรียกร้องให้ประธานเปิดโอกาสให้สมาชิกได้อภิปรายในวันนี้ด้วย ทำให้นายอภิสิทธิ์ เวชชาชีวะ นายกรัฐมนตรี ชี้แจงว่า สาเหตุที่ขอชี้แจงหลักการและเหตุผลในวันนี้ เนื่องจากทั้งตนเองและรัฐมนตรีว่าการ<orgName>กระทรวงการคลัง</orgName> มีภารกิจที่รัฐสภาอยู่แล้ว แต่ยืนยันว่า สัปดาห์หน้าจะเข้าร่วมการประชุม<orgName>วุฒิสภา</orgName>ด้วยตนเองอีกครั้ง </p></body>
</news>
