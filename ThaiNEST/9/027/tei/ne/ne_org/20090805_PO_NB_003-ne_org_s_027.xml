<teiHeader>
<fileDesc>
<titleStmt>
  <title>กกต.เผย หนังสือ “เรืองไกร” ยื่นให้สอบนายกฯ ถึงสำนักงาน กกต.แล้ว  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050116&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>เผย หนังสือ “เรืองไกร” ยื่นให้สอบนายกฯ ถึง<orgName>สำนักงาน กกต.</orgName>แล้ว</headline>
<lead></lead>
<neck></neck>
<body><p><orgName>คณะกรรมการการเลือกตั้ง</orgName> เผย หนังสือของ ส.ว.สรรหา ยื่นให้สอบนายกรัฐมนตรีถึง<orgName>สำนักงาน กกต.</orgName>แล้ว ส่วนจะเข้าข่ายความผิดหรือไม่ ต้องตรวจสอบข้อกฎหมายให้ชัดเจนก่อน นายประพันธ์ นัยโกวิท <orgName>คณะกรรมการการเลือกตั้ง</orgName> (<orgName>กกต.</orgName>) ด้านกิจการบริหารงานเลือกตั้ง กล่าวว่า <orgName>กกต.</orgName> ได้รับหนังสือที่นายเรืองไกร ลีกิจวัฒนะ ส.ว.สรรหา ร้องเรียนนายอภิสิทธิ์ เวชชาชีวะ นายกรัฐมนตรี โดยกล่าวหาว่า แทรกแซงการทำงานของข้าราชการ กรณีให้ผู้บัญชาการ<orgName>ตำรวจแห่งชาติ</orgName> หยุดปฏิบัติหน้าที่ ซึ่งขณะนี้เรื่องอยู่ในชั้นสำนักกฎหมายและคดี เพื่อตรวจสอบข้อเท็จจริงว่า เข้าข่ายการกระทำที่ <orgName>กกต.</orgName>ตรวจสอบได้หรือไม่ ส่วนขอบเขตสามารถทำได้มากน้อยเพียงใดต้องพิจารณาอีกครั้ง เพราะนายกรัฐมนตรีถือเป็นหัวหน้ารัฐบาล และการแทรกแซง คือต้องเข้าไปแทรกแซงในส่วนที่ตัวเองไม่มีหน้าที่ จึงจะเข้าข่ายข้อกฎหมาย นายประพันธ์ ยังกล่าวถึงความพร้อมในการจัดการเลือกตั้งซ่อม <orgName>ส.ส.สุราษฎร์ธานี</orgName> เขต 1 ว่า ได้กำชับเจ้าหน้าที่ให้ดูแลจัดการการเลือกตั้งให้เรียบร้อย วางตัวให้เป็นกลาง และการหาเสียงก็ต้องระมัดระวัง หากรัฐมนตรีจะลงไปช่วยหาเสียงก็สามารถทำได้ แต่ต้องแยกว่า ไปในฐานะกรรมการบริหารพรรค และต้องไม่ใช้ตำแหน่งทางการเมืองเข้าไปหาเสียงด้วย</p></body>
</news>
