<teiHeader>
<fileDesc>
<titleStmt>
  <title>"มาร์ค"ลงใต้ชูไทยเข้มแข็ง ยกสวัสดิการชุมชนวาระแห่งชาติ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 21:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087421  </bibl>
</sourceDesc>
</fileDesc>
</teiHeader>
<news>
<headline></headline>
<lead></lead>
<neck></neck>
<body><p>ผู้สื่อข่าวรายงาน ภารกิจของนายอภิสิทธิ์ เวชชาชีวะ นายกรัฐมนตรี ที่เดินทางลงพื้นที่ จ.สงขลา เพื่อพบปะประชาชนและเยี่ยมชมองค์กรสวัสดิการชุมชน ซึ่งเป็นหนึ่งในโครงการแผนปฏิบัติการไทยเข้มแข็ง โดยภารกิจแรกนายกรัฐมนตรีจะมอบใบรับรองการเป็นองค์การสวัสดิการชุมชน และองค์กรสาธารณะประโยชน์ ที่ จ.สงขลา พร้อมมอบนโยบายรัฐบาลในการสนับสนุนสวัสดิการชุมชน เป็นวาระแห่งชาติ ที่มหาวิทยาลัยสงขลานครินทร์</p>
<p>ทั้งนี้ รัฐบาลพร้อมที่จะให้การสนับสนุนการจัดสวัสดิการชุมชนในหลักการสมทบสามฝ่าย คือ องค์กรชุมชน องค์กรปกครองส่วนท้องถิ่น และรัฐบาล โดยในปี 2553 รัฐบาลจะสมทบกองทุนสวัสดิการชุมชน ที่จัดตั้งแล้วกว่า 3,000 ตำบล และส่งเสริมให้มีการจัดสวัสดิการชุมชนในพื้นที่ใหม่อีก 2,000 ตำบล รวมงบประมาณ กว่า 727 ล้านบาท และจะสนับสนุนให้เกิดกองทุนสวัสดิการชุมชนครอบคลุมทั่วประเทศ ภายในปี 2553 ดังนั้นจึงถือโอกาสนี้ประกาศว่า รัฐบาลจะให้เรื่องสวัสดิการชุมชนเป็นวาระแห่งชาติ ในการสร้างหลักประกันความมั่นคงของชุมชนฐานรากฟื้นฟูทางสังคม เปิดโอกาสให้ทุกพื้นที่สามารถจัดตั้งและพัฒนาคุณภาพสวัสดิการชุมชนอย่างทั่วถึงต่อไป</p>
<p>จากนั้นรับฟังรายงานภาพรวมการส่งเสริมสวัสดิการชุมชนท้องถิ่น และเยี่ยมชมกิจกรรมพัฒนาในพื้นที่ที่ทำการกองทุนสวัสดิการชุมชน ต.เขาพระ</p>
<p>นอกจากนี้ นายกรัฐมนตรี ได้เดินทางไปเปิด<orgName>สำนักงานสหกรณ์การเกษตรหาดใหญ่</orgName>แห่งใหม่ และเปิดงานมหกรรมเปิดโลกฮาลาล และวัฒนธรรมสัมพันธ์ พร้อมเยี่ยมชมมัสยิดประจำ จ.สงขลา</p>
<p> นายกฯ เป็นประธานเปิดงานมหกรรมเปิดโลกฮาลาล และวัฒนธรรมสัมพันธ์ ที่มัสยิดกลางประจำจังหวัดสงขลา โดยมีนายถาวร เสนเนียม รมช.<orgName>มหาดไทย</orgName> นายพระนายสุวรรณรัฐ ผู้อำนายการ<orgName>ศูนย์อำนวยการบริหารชายแดนใต้</orgName> ซึ่ง<orgName>คณะกรรมการอิสลามประจำจังหวัดสงขลา</orgName>ร่วมกับ<orgName>จังหวัดสงขลา</orgName> และ<orgName>ศูนย์อำนวยการบริหารจังหวัดชายแดนใต้</orgName> จัดงานนี้ขึ้น เพื่อยกระดับและพัฒนาอุตสาหกรรมฮาลาล ซึ่งสอดคล้องกับนโยบายของรัฐบาลที่ต้องการให้เกิดการขับเคลื่อนอย่างจริงจังและเป็นรูปธรรมมากขึ้น และช่วยให้ผู้ประกอบการสามารถแลกเปลี่ยนและเชื่อมโยงธุรกิจร่วมกันได้ ซึ่งต้องการพัฒนาพื้นที่ภาคใต้เป็นศูนย์กลางการผลิตอาหารฮาลาลเพื่อป้อนสู่ตลาดโลก ก่อนจะเดินทางกลับกรุงเทพมหานครในเวลา 20.00 น.</p></body>
</news>
