<teiHeader>
<fileDesc>
<titleStmt>
  <title>ส.ส.กทม.เพื่อไทย ยื่นหนังถือถึงนายกฯ ปลดผู้บริหารโครงการชุมชนพอเพียงจนกว่าจะตรวจสอบและหาผู้กระทำความผิดมาลงโทษได้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208070073&tb=N255208&return  </bibl>
</sourceDesc>
</fileDesc>
</teiHeader>
<news>
<headline>ส.ส.<orgName>กทม.</orgName><orgName>เพื่อไทย</orgName> ยื่นหนังถือถึงนายกฯ ปลดผู้บริหารโครงการชุมชนพอเพียงจนกว่าจะตรวจสอบและหาผู้กระทำความผิดมาลงโทษได้</headline>
<lead></lead>
<neck></neck>
<body><p>ส.ส.<orgName>กทม.</orgName> <orgName>พรรคเพื่อไทย</orgName> ยื่นหนังถือถึงนายกรัฐมนตรีปลดผู้บริหารโครงการชุมชนพอเพียงจนกว่าจะตรวจสอบและหาผู้กระทำความผิดมาลงโทษได้ นาวาอากาศเอกอนุดิษฐ์ นาครทรรพ พร้อมด้วย นายการุณ โหสกุล ส.ส.<orgName>กทม.</orgName> <orgName>พรรคเพื่อไทย</orgName> ยื่นหนังสือถึง นายอภิสิทธิ์ เวชชาชีวะ นายกรัฐมนตรี ให้ตรวจสอบการดำเนินการของผู้บริหารโครงการเศรษฐกิจพอเพียงเพื่อยกระดับชุมชน หรือโครงการชุมชนพอเพียง ประกอบด้วย นายกอร์ปศักดิ์ สภาวสุ รองนายกรัฐมนตรี ในฐานะประธานบริหารโครงการ นายสุมิท แช่มประสิทธิ์ ผู้อำนวยการโครงการ และ นายประโภชฌ์ สภาวสุ รองผู้อำนวยการโครงการ รวมถึงให้ดำเนินการปลด ผู้บริหารโครงการ เพื่อให้การตรวจสอบการทุจริตเป็นไปด้วยความโปร่งใส และยุติธรรม ปราศจากการแทรกแซงของฝ่ายการเมือง รวมทั้งระงับการดำเนินโครงการจนกว่าจะสามารถตรวจสอบหาตัวผู้กระทำผิดมาลงโทษตามกฎหมาย และมั่นใจว่ากระบวนการทุจริตเชิงนโยบายจะไม่เกิดขึ้น พร้อมเรียกร้องให้นายกรัฐมนตรีตอบถำถามกรณีที่ นายกอร์ปศักดิ์ แต่งตั้งน้องชายเป็นรองผู้อำนวยการ<orgName>สำนักงานชุมชนพอเพียง</orgName>ว่า เป็นเรื่องที่สมควรหรือไม่ และกรณีนายกอร์ปศักดิ์ ระบุว่า ไม่ต้องการเปิดเผยรายชื่อผู้ที่เกี่ยวข้องในขณะนี้นั้น เนื่องจากบุคคลดังกล่าวเป็นผู้มีส่วนเกี่ยวข้องกับ<orgName>พรรคประชาธิปัตย์</orgName>และต้องการให้เป็นผู้รับผิดชอบการทุจริตดังกล่าวหรือไม่ นอกจากนี้ได้ยื่นหนังสือพร้อมด้วยแผ่นบันทึกข้อมูลเกี่ยวกับการทุจริตโครงการดังกล่าวถึงอธิบดี<orgName>กรมสอบสวนคดีพิเศษ</orgName> หรือ <orgName>ดีเอสไอ</orgName> ให้ทำการสอบสวนและหาตัวผู้กระทำความผิดมาลงโทษเพื่อรักษาผลประโยชน์ของประเทศชาติและประชาชน</p></body>
</news>
