<teiHeader>
<fileDesc>
<titleStmt>
  <title>ชทพ.ให้คะแนนรบ.แก้การเมืองคาบเส้น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 15:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12909  </bibl>
</sourceDesc>
</fileDesc>
</teiHeader>
<news>
<headline><orgName>ชทพ.</orgName>ให้คะแนนรบ.แก้การเมืองคาบเส้น</headline>
<lead></lead>
<neck></neck>
<body><p>วันนี้(7 ส.ค.) ที่พรรคชาติไทยพัฒนา นายวัชระ กรรณิการ์ โฆษก<orgName>พรรคชาติไทยพัฒนา</orgName> กล่าวถึงกรณีที่รัฐบาลแถลงผลงาน 6 เดือนว่า การแก้ปัญหาของรัฐบาลด้านเศรษฐกิจถือว่าสอบผ่าน เพราะมีดัชนีชี้วัดต่างๆว่าเศรษฐกิจกำลังเขยิบตัวสูงขึ้น แต่สิ่งที่<orgName>พรรคชาติไทยพัฒนา</orgName>เป็นห่วง คือการแก้ไขปัญหาทางด้านการเมืองการปกครอง ซึ่งรัฐบาลยังไม่มีมาตรการที่เป็นรูปธรรม ไม่ว่าจะเป็นเรื่องการแก้ไขรัฐธรรมนูญ การแก้ไขปัญหาของพ.ต.ท.ทักษิณ ชินวัตร อดีตนายกฯ ดังนั้นการแก้ไขปัญหาทางการเมืองจึงได้แค่ 5.0 จากคะแนนเต็ม 10  เพราะวันนี้รัฐบาลยังไม่มีสัญญาณบ่งชี้ใดๆที่ชัดเจน เพราะความรู้สึกของประชาชนยังแตกแยกกันอยู่อย่างมาก อย่างเช่นการถวายฎีกาของ<orgName>กลุ่มเสื้อแดง</orgName>และการคัดค้านการถวายฎีกา <orgName>พรรคชาติไทยพัฒนา</orgName>อยากเห็นการแก้ไขปัญหาการเมืองและเศรษฐกิจควบคู่กันไป ไม่เช่นนั้นประชาชนและข้าราชการบางส่วนก็จะรอและไม่ทำอะไรเลย ใส่เกียร์ว่างเพราะยังรอ พ.ต.ท.ทักษิณ กลับมา ดังนั้น นายกฯต้องทำอย่างหนึ่งอย่างใด เพื่อให้ประชาชนมั่นใจว่าสามารถคุมสภาพการเมืองได้อย่างเบ็ดเสร็จ.
</p></body>
</news>
