<teiHeader>
<fileDesc>
<titleStmt>
  <title>นายกฯชี้อาเซียนเผชิญความเสี่ยง  วอนร่วมสร้างประชาคมฯให้สำเร็จ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/05/news_29232541.php?news_id=29232541  </bibl>
</sourceDesc>
</fileDesc>
</teiHeader>
<news>
<headline>นายกฯชี้<orgName>อาเซียน</orgName>เผชิญความเสี่ยง  วอนร่วมสร้างประชาคมฯให้สำเร็จ</headline>
<lead>นายกรัฐมนตรี ระบุ อาเซียนเผชิญความท้าทายทุกด้าน ชาติสมาชิกต้องร่วมรับมือให้ผ่านพ้นเพื่อเดินไปสู่<orgName>ประชาคมอาเซียน</orgName>ให้ได้ “ชัย ชิดชอบ” ชี้ที่ประชุมจะต้องหาทางร่วมกันเพื่อลดช่องว่างในการทำให้ประชาชนกินดีอยู่ดี ส่วนสมาชิก<orgName>รัฐสภาสตรี</orgName>ในสมัชชา<orgName>รัฐสภาอาเซียน</orgName> หนุนผู้หญิงเข้ามามีส่วนร่วมและตัดสินใจทางการเมือง เลขาธิการ<orgName>อาเซียน</orgName> ระบุ<orgName>พม่า</orgName>เป็นชาติสมาชิก จึงไม่มีเหตุผลใดที่จะไปคัดค้านการเข้าร่วม สมาชิก<orgName>รัฐสภาฯ</orgName> ด้านผู้แทน<orgName>พม่า</orgName> เผยบันได 7 ขั้นพัฒนาประชาธิปไตยในประเทศปูทางเข้าร่วมในอนาคต</lead>
<neck></neck>
<body><p>การประชุมใหญ่ สมัชชารัฐสภาอาเซียน ครั้งที่ 30 ซึ่งจัดขึ้น ณ โรงแรมรอยัลคลิฟบีช รีสอร์ท พัทยา โดย<orgName>รัฐสภาไทย</orgName> เป็นเจ้าภาพ มีนายอภิสิทธิ์ เวชชาชีวะ นายกรัฐมนตรี กล่าวต้อนรับผู้เข้าร่วมประชุมตอนหนึ่ง ว่า การประชุมครั้งนี้เป็นการตอกย้ำเป้าหมายร่วมกันในการสร้าง ประชาคมที่มีประชาชนเป็นศูนย์กลาง โดยอยู่บนพื้นฐานของกฎระเบียบ และมีประสิทธิภาพในการเผชิญหน้ากับความท้าทายในทุกๆ เวลา และเป็นประชาคมที่ก่อร่างสร้างขึ้นโดยประชาชนอาเซียน และเพื่อประชาชน
อาเซียน</p>
<p>ทั้งนี้ ในฐานะสมาชิก<orgName>รัฐสภาอาเซียน</orgName> ซึ่งมีบทบาทและหน้าที่เพื่อเป็นแรงกระตุ้น และสร้างคุณค่าต่ออาเซียน และทำให้ประชาชนมีความภาคภูมิใจที่ได้เป็นพลเมืองอาเซียน การเป็นสมาชิก<orgName>รัฐสภาอาเซียน</orgName>ไม่ได้หมายความเพียงแค่การนำประชาชนมาสู่<orgName>อาเซียน</orgName> แต่ต้องหมายถึงการนำ<orgName>อาเซียน</orgName>ไปสู่ประชาชนด้วย
“ประเทศไทยต้องการเห็น<orgName>อาเซียน</orgName>เป็นประชาคมแห่งการปฏิบัติได้อย่างเด็ดขาด และทันท่วงทีในการรับมือกับภัยคุกคาม และความท้าทายที่มีต่อความมั่นคงทั้งภายในและภายนอก และความเป็นอยู่ที่ดีของประชาชน และเป็นประชาคมแห่งความเชื่อมโยงระหว่างกัน รวมทั้งเป็นประชาคมของประชาชนโดยให้ประชาชนมีช่องทางเท่าเทียมกันในการเข้าถึงโอกาสในการพัฒนาบุคคล การสนับสนุนสิทธิมนุษยชน และความเป็นอิสรภาพ”</p>
<p>นายกฯ กล่าวว่า มั่นใจว่าการร่วมมือภายใต้กรอบความร่วมมือไอป้า (<orgName>AIPA</orgName>) จะทำให้รัฐสภาของ<orgName>อาเซียน</orgName>สามารถออกกฎหมายที่สอดคล้องประสานกันเป็นอย่างดี รวมทั้งเห็นพ้องกันใน common law ที่จะช่วยให้ความตกลงทั้งหลายที่เรามีร่วมกันและได้รับการลงนามโดยสมาชิกประเทศ นำไปสู่การเป็นประชาคมอาเซียน</p>
<p>“ชัย”เผย<orgName>ไอป้า</orgName>ลดช่องว่างทำให้ปชช.อยู่ดีกินดี</p>
<p>จากนั้น นายชัย ชิดชอบ ประธาน<orgName>รัฐสภาไทย</orgName> ในฐานะประธาน<orgName>รัฐสภาอาเซียน</orgName> กล่าวต้อนรับว่า <orgName>ประเทศอาเซียน</orgName>กำลังเผชิญความท้าทายทั้งเศรษฐกิจ และปัญหาสังคม และประเด็นข้ามชาติ เช่น การค้ายาเสพติด การค้ามนุษย์และปัญหาการละเมิดสิทธิมนุษยชน จึงจำเป็นต้องปรับยุทธศาสตร์และบทบาทขององค์กรที่เปลี่ยนแปลงไปตามสภาพปัญหา
ทั้งนี้ เขาได้วางแนวทางที่เป็นรูปธรรมระหว่างการประชุมไอป้า และการประชุมอาเซียน และถือเป็นครั้งแรกที่ตัวแทนประเทศไอป้าได้มีโอกาสเข้าไปร่วมรับฟังการประชุมอาเซียนที่อำเภอหัวหิน จังหวัดประจวบคีรีขันธ์ ที่ผ่านมาด้วย ผลของการประชุมทำให้บรรทัดฐานระหว่าง <orgName>ไอป้า</orgName>และ<orgName>อาเซียน</orgName>มีความชัดเจนขึ้นอีกระดับหนึ่ง ทำให้<orgName>อาเซียน</orgName>มีการหารือในเรื่องสิทธิมนุษยชน การหารือครั้งนี้จะเน้นบทบาทของ<orgName>ไอป้า</orgName>ในการสนับสนุนการทำงานของ<orgName>อาเซียน</orgName> และ<orgName>ไอป้า</orgName> มีความกังวลต่อปัญหาเศรษฐกิจที่กระทบถึงความกินดีอยู่ดีของประชาชน จึงรวมตัวกันเร่งรัดการลงนามข้อตกลงต่างๆ ของอาเซียนให้บรรลุผล และพยายามลดช่องว่างระหว่างสมาชิกด้วยการช่วยเหลือทางด้านเทคโนโลยีระหว่างกันด้วย รวมทั้งไอป้า ยังจะพิจารณาร่วมกันถึงการควบคุมยาเสพติด ทั้งการควบคุมเคมีภัณฑ์ สารตั้งต้นและการอายัดทรัพย์ หวังว่าจะประสบความสำเร็จด้านการออกกฎหมายให้สอดคล้องกันทั้งด้านยาเสพติดและการค้ามนุษย์</p>
<p><orgName>สภาสตรีฯ</orgName>หนุนผู้หญิงมีส่วนตัดสินใจการเมือง</p>
<p>ขณะที่การประชุมสมาชิกรัฐสภาสตรีในสมัชชา<orgName>รัฐสภาอาเซียน</orgName> (<orgName>WAIPA</orgName>) ครั้งที่ 30 ณ โรงแรมรอยัลคลิฟบีช รีสอร์ท เมืองพัทยา จังหวัดชลบุรี มีนางสาวทัศนา บุญทอง รองประธานวุฒิสภา ในฐานะประธานการประชุม พร้อมแจ้งให้ที่ประชุมทราบว่า <orgName>ประเทศบรูไน</orgName> และ<orgName>ประเทศพม่า</orgName> ซึ่งเป็นประเทศผู้สังเกตการณ์พิเศษของการประชุมใหญ่ สมัชชารัฐสภาอาเซียน (AIPA) ไม่ได้ส่งผู้แทนเข้าร่วมประชุม WAIPA เนื่องจากไม่มีสมาชิกสภาที่เป็นสุภาพสตรี และแจ้งต่อที่ประชุมถึงการเสียชีวิตของนางคอราซอน อาคิโน อดีตประธานาธิบดี<orgName>ฟิลิปปินส์</orgName>? ซึ่งถึงแก่อสัญกรรมด้วยโรคมะเร็ง โดยที่ประชุมได้ยืนไว้อาลัยเป็นเวลา 1 นาที</p>
<p>จากนั้น ที่ประชุมได้ร่วมพิจารณาโดยมีข้อสรุปร่วมกันเกี่ยวกับบทบาทของสตรีในการร่วมก่อตั้ง<orgName>ประชาคมอาเซียน</orgName> (<orgName>ASEAN COMMUNITY</orgName>) ใน 4 ประเด็น คือ 1.ส่งเสริมบทบาทสตรีในการพัฒนาเศรษฐกิจและขจัดความยากจน 2.บทบาทสตรีในการเสริมสร้างประชาคมอาเซียน 3.การพิจารณาและส่งเสริมความเสมอภาคทางเพศ และการคุ้มครองสิทธิสตรีและเด็ก และ 4.การมีบทบาทและส่วนร่วมทางการเมืองของสตรี
</p>
<p>ที่ประชุมได้พิจารณาเนื้อหาของร่างข้อมติ 4 ประเด็นหลัก ให้มีความสอดคล้องกับธรรมนูญ<orgName>อาเซียน</orgName> และความร่วมมือระหว่าง<orgName>อาเซียน</orgName>กับ<orgName>ไอป้า</orgName> ในส่วนของ <orgName>WAIPA</orgName> ได้มุ่งเน้นให้สมาชิกรัฐสภาผ่านร่างกฎหมายที่เกี่ยวกับการสร้างความเสมอภาคทางเพศ การมีส่วนร่วมของสตรี การทํางานร่วมกันอย่างใกล้ชิดระหว่างองค์กรของ<orgName>รัฐสภา</orgName> กับองค์กรที่เกี่ยวเนื่องกับสตรี และเด็ก การสนับสนุนให้สตรีเข้ามามีบทบาททางการเมืองตั้งแต่ระดับชาติไปถึงระดับภูมิภาค และสนับสนุนให้สตรีมีบทบาทในประชาคมอาเซียนบนพื้นฐานของเสาหลัก 3 ด้าน คือการเมือง เศรษฐกิจ และสังคม โดยเพิ่มสัดส่วนของสตรีในการร่วมตัดสินใจในเรื่องสําคัญๆ</p>
<p>“สุรินทร์”ไม่ขัด<orgName>พม่า</orgName>เป็นสมาชิกรัฐสภาฯ</p>
<p>ด้าน นายสุรินทร์ พิศสุวรรณ เลขาธิการ<orgName>อาเซียน</orgName> กล่าวถึงความเหมาะสมของการที่<orgName>พม่า</orgName> จะเข้ามาเป็นชาติสมาชิกรัฐสภาอาเซียน ว่า ในฐานะพม่าที่เป็นชาติสมาชิกอาเซียนจึงไม่มีเหตุผลใดที่จะไปคัดค้าน
ผู้สื่อข่าวถามว่าในการประชุมใหญ่สมัชชารัฐสภาอาเซียน ครั้งที่ 30 ในวันนี้ จะมีสมาชิก<orgName>รัฐสภาอาเซียน</orgName>จาก<orgName>ฟิลิปปินส์</orgName> หยิบยกประเด็นนี้ขึ้นมาหารือ เลขาธิการ
<orgName>อาเซียน</orgName> กล่าวว่า เชื่อว่าคงไม่มีสมาชิกคนใดใช้เวทีการประชุมนี้หยิบยกเรื่องนี้ขึ้นมาพิจารณา เพราะการประชุมครั้งนี้เพื่อความร่วมมือของชาติสมาชิกในการพัฒนาประชาธิปไตยในภูมิภาค</p>
<p>ด้าน Mr.U Aung Thein ผู้สังเกตการณ์จากพม่า ได้กล่าวต่อที่ประชุมสมาชิก<orgName>รัฐสภาอาเซียน</orgName> ถึงกระบวนการพัฒนาประชาธิปไตยในพม่าใน 7 ขั้นตอน นับตั้งแต่การร่างรัฐธรรมนูญไปจนถึงการเลือกตั้งที่กำลังจะมีขึ้น</p>
<p>“จงรัก”บัญชาการรักษาความปลอดภัยเข้ม</p>
<p>สำหรับมาตรการรักษาความปลอดภัย ระหว่างที่นายอภิสิทธิ์ เดินทางไปร่วมในพิธีเปิดพร้อมกล่าวต้อนรับประเทศสมาชิกสมัชชา<orgName>รัฐสภาอาเซียน</orgName> นั้น พล.ต.อ.จงรัก จุฑานนท์ รอง ผบ.<orgName>ตร.</orgName> ได้เดินทางไปสั่งการด้วยตนเอง โดยได้จัดวางกำลังเจ้าหน้าที่ตำรวจตามเส้นทางไว้อย่างหนาแน่น รวมทั้งภายในโรงแรมและที่ประชุมด้วย ทั้งนี้ก็เพื่อไม่ต้องการให้เกิดเหตุซ้ำรอยเมื่อเดือนเม.ย. อีก</p>
<p>ผู้สื่อข่าวรายงานว่า ภายหลังที่นายอภิสิทธิ์ กล่าวต้อนรับคณะสมาชิกสมัชชา<orgName>สภาอาเซียน</orgName> ได้ออกมาให้สัมภาษณ์ กับรายการกรองสถานการณ์ ทาง<orgName>สถานีวิทยุโทรทัศน์แห่งประเทศไทย</orgName> ก่อนเดินทางกลับ โดยไม่ได้ให้สัมภาษณ์ใดๆ ซึ่งการเดินทางมาร่วมประชุมสมัชชา<orgName>สภาอาเซียน</orgName>ในครั้งนี้ ปราศจากการชุมนุมต่อต้านจาก<orgName>กลุ่มคนเสื้อแดง</orgName>โดยสิ้นเชิง</p>
<p>ส่วนผลการประชุมนั้น สมัชชา<orgName>สภาอาเซียน</orgName> มีมติเห็นชอบให้รับ<orgName>ประเทศบรูไนดารุสซาลาม</orgName> เข้าเป็นสมาชิกสมัชชา<orgName>สภาอาเซียน</orgName>เรียบร้อยแล้ว
</p></body>
</news>
