<teiHeader>
<fileDesc>
<titleStmt>
  <title>“สุรินทร์”เชื่อไร้ม็อบเสื้อแดงป่วนประชุมไอป้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090804/23000  </bibl>
</sourceDesc>
</fileDesc>
</teiHeader>
<news>
<headline>สุรินทร์�เชื่อไร้ม็อบ<orgName>เสื้อแดง</orgName>ป่วนประชุม<orgName>ไอป้า</orgName></headline>
<lead>สุรินทร์� เชื่อไร้ม็อบ<orgName>เสื้อแดง</orgName>ป่วนประชุม<orgName>ไอป้า</orgName> ปัดข่าว<orgName>ไอป้า</orgName>ค้านพม่าเป็นสมาชิก ระบุ ไร้เหตุผลกัน<orgName>พม่า</orgName>เป็นสมาชิก<orgName>อาเซียน</orgName></lead>
<neck></neck>
<body><p>(4ส.ค.) ที่โรงแรมรอยัล คลิฟ บีช รีสอร์ท พัทยา  นายสุรินทร์ พิศสุวรรณ เลขาธิการอาเซียน กล่าวก่อนจะเข้าร่วมประชุมใหญ่<orgName>สมัชชารัฐสภาอาเซียน</orgName> (<orgName>AIPA</orgName>) ถึงความเคลื่อนไหวของ<orgName>กลุ่มเสื้อแดง</orgName>ว่า หวังว่าบทเรียนราคาแพงเมื่อครั้งการประชุมอาเซียนซัมมิต ครั้งที่ผ่านมาจะเป็นบทเรียนที่มีค่าสูง และขอให้ประชาชนชาว<orgName>ไทย</orgName>รับบทเรียนดังกล่าวไว้ พร้อมกับเฝ้าระวังไม่ให้เกิดเรื่องลักษณะนี้ขึ้นมาอีก เนื่องจากจะทำให้ทั่วโลกหวั่นไหวต่อสถานการณ์ที่เกิดขึ้น ซึ่งตนเห็นว่า <orgName>ประเทศไทย</orgName>คงใช้เวลาอีกระยะหนึ่งในการฟื้นฟูความเชื่อมั่น และระบบเศรษฐกิจ โดยตนหวังเป็นอย่างยิ่งว่าทั้งการจัดการประชุม <orgName>AIPA</orgName> และการประชุมรัฐมนตรีต่างประเทศอาเซียนและประเทศคู่เจรจา หากผ่านไปอย่างเรียบร้อยจะส่งผลดีต่อการประชุมผู้นำ<orgName>อาเซียน</orgName> ในเดือนตุลาคมนี้อย่างแน่นอน</p>
<p>นายสุรินทร์ กล่าวถึงกรณีที่นายไกรศักดิ์ ชุณหะวัณ ส.ส.<orgName>พรรคประชาธิปัตย์</orgName> ได้ประชุมร่วมกับกลุ่ม ส.ส.<orgName>อาเซียน</orgName> โดยมีมติคัดค้านที่จะให้<orgName>พม่า</orgName>เข้าเป็นชาติสมาชิก<orgName>รัฐสภาอาเซียน</orgName> เนื่องจาก<orgName>พม่า</orgName>ยังไม่เป็นประชาธิปไตย และยังไม่มีสมาชิกรัฐสภา ที่มาจากการเลือกตั้ง ว่า ยังไม่ทราบข่าวดังกล่าว และในฐานะเลขาธิการอาเซียน คงไม่สามารถที่จะให้ความเป็นในประเด็นนี้ อย่างไรก็ตามในฐานะพม่าที่เป็นชาติสมาชิกอาเซียนจึงไม่มีเหตุผลใดที่จะไปคัดค้าน</p>
<p>ผู้สื่อข่าวถามว่า มีกระแสข่าวว่า ในการประชุมใหญ่<orgName>สมัชชารัฐสภาอาเซียน</orgName> ครั้งที่ 30 ในวันนี้ จะมีสมาชิก<orgName>รัฐสภาอาเซียน</orgName>จาก<orgName>ฟิลิปปินส์</orgName> หยิบยกประเด็นนี้ขึ้นมาหารือ นายสุรินทร์ กล่าวว่า เชื่อว่าคงไม่มีสมาชิกคนใดใช้เวทีการประชุมนี้หยิบยกเรื่องนี้ขึ้นมาพิจารณา เพราะการประชุมครั้งนี้เพื่อความร่วมมือของชาติสมาชิกในการพัฒนาประชาธิปไตยในภูมิภาค</p></body>
</news>
