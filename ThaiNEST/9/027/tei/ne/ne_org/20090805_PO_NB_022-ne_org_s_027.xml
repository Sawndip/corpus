<teiHeader>
<fileDesc>
<titleStmt>
  <title>"พร้อมพงศ์" ยื่น ป.ป.ช สอบ รมว.มท.กรณีออกคำสั่งตั้งโต๊ะถอนรายชื่อถวายฎีกา  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050059&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"พร้อมพงศ์" ยื่น <orgName>ป.ป.ช</orgName> สอบ รมว.<orgName>มท.</orgName>กรณีออกคำสั่งตั้งโต๊ะถอนรายชื่อถวายฎีกา</headline>
<lead></lead>
<neck></neck>
<body><p>โฆษก<orgName>พรรคเพื่อไทย</orgName>ยื่น<orgName>คณะกรรมการป้องกันและปราบปรามการทุจริตแห่งชาติ</orgName> สอบรัฐมนตรีว่าการ<orgName>กระทรวงมหาดไทย</orgName> กรณีออกคำสั่งให้ตั้งโต๊ะให้ประชาชนถอนรายชื่อร่วมถวายฎีกาเพื่อขอพระราชทานอภัยโทษ นายพร้อมพงศ์ นพฤทธิ์ โฆษก<orgName>พรรคเพื่อไทย</orgName>ยื่นหนังสือต่อ<orgName>คณะกรรมการป้องกันและปราบปรามการทุจริตแห่งชาติ</orgName> หรือ <orgName>ป.ป.ช.</orgName> ให้ตรวจสอบกรณีที่นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> มีคำสั่งให้นายวิชัย ศรีขวัญ ปลัด<orgName>กระทรวงมหาดไทย</orgName> ออกคำสั่งไปยังผู้ว่าราชการจังหวัดและนายอำเภอทั่วประเทศ ตั้งโต๊ะให้กับประชาชนถอนรายชื่อที่เคยร่วมลงชื่อถวายฎีกากับ<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName>ว่า เป็นการกระทำที่ผิดกฎหมาย ตามประมวลกฎหมายอาญา มาตรา 157 หรือไม่ ซึ่ง<orgName>พรรคเพื่อไทย</orgName>มองว่า การกระทำดังกล่าวเป็นการกระทำที่มิชอบ เนื่องจากเป็นสิทธิของประชาชนในการแสดงออกตามกฎหมาย นอกจากนี้เรียกร้องให้นายศิริโชค โสภา ส.ส.<orgName>สงขลา</orgName> <orgName>พรรคประชาธิปัตย์</orgName> นำหลักฐานที่อ้างว่า มีการใช้เงินซื้อตำแหน่งในสำนักงานตำรวจแห่งชาติออกมาเปิดเผย และมอบให้กับนายกรัฐมนตรี เพื่อทำการตรวจสอบว่ามีการกระทำผิดจริงหรือไม่ </p></body>
</news>
