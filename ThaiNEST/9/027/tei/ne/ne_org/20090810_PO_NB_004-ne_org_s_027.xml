<teiHeader>
<fileDesc>
<titleStmt>
  <title>นายกฯ ยืนยันการกลับก่อนกำหนดของผบ.ตร. ไม่เกี่ยวการพิจารณาโยกย้ายนายตำรวจ  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100240&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยันการกลับก่อนกำหนดของผบ.<orgName>ตร.</orgName> ไม่เกี่ยวการพิจารณาโยกย้ายนายตำรวจ</headline>
<lead></lead>
<neck></neck>
<body><p>นายกรัฐมนตรี ยืนยัน การกลับก่อนกำหนดของผู้บัญชาการ<orgName>ตำรวจแห่งชาติ</orgName> ไม่เกี่ยวข้องกับการพิจารณาโยกย้ายนายตำรวจ นายอภิสิทธิ์ เวชชาชีวะ นายกรัฐมนตรี เปิดเผยว่า พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจห่งชาติ</orgName> ได้ส่งหนังสือชี้แจงสาเหตุที่เดินทางกลับก่อนกำหนดที่ระบุในใบลาเนื่องจากปัญหาภูมิอากาศ ยืนยันไม่เกี่ยวข้องกับประเด็นการพิจารณาโยกย้ายนายตำรวจ คดีลอบยิงนายสนธิ ลิ้มทองกุล แกนนำ<orgName>กลุ่มพันธมิตรประชาชนเพื่อประชาธิปไตย</orgName> จึงไม่มีประเด็นใดต้องวิตกกังวล ทั้งนี้ เมื่อ พล.ต.อ.พัชรวาทฯ เดินทางกลับมาแล้วก็ไม่จำเป็นต้องมีรักษาราชการแทน แต่ต้องแต่งตั้งให้ พล.ต.อ.วิเชียร พจน์โพธิ์ศรี รองผู้บัญชาการ<orgName>ตำรวจแห่งชาติ</orgName> ให้รักษาราชการแทนผู้บัญชาการตำรวจแห่งชาติอีกครั้งหลังวันที่ 12 สิงหาคม เนื่องจากพล.ต.อ.พัชรวาทฯ ต้องเดินทางไปปฏิบัติราชการในพื้นที่ภาคใต้ เพราะในช่วงเวลาดังกล่าวผู้บัญชาการ<orgName>ตำรวจแห่งชาติ</orgName>ไม่สามารถดูแลบริหารงานต่างๆได้ นายกรัฐมนตรี ยังระบุว่าที่ประชุมคณะกรรมการนโยบาย<orgName>พลังงานแห่งชาติ</orgName> มีมติเห็นชอบลดเงินส่งเข้ากองทุนน้ำมันในส่วนของนั้นดีเซลลิตรละ 2บาท ขณะเดียวกันมีมติให้ตรึงราคาก๊าซ LPG และ NGV รวมถึงตรึงค่าไฟฟ้าผันแปรอัตโนมัติ หรือ FT ไปจนถึงเดือนสิงหาคม ปี 2553 โดยจะนำเข้าสู่ที่ประชุมคณะรัฐมนตรีในวันพรุ่งนี้ พร้อมสนับสนุนให้แท็กซี่ติดตั้งระบบ NGV โดยไม่มีภาระค่าใช้จ่าย </p></body>
</news>
