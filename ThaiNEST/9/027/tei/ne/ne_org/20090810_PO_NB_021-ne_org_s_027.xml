<teiHeader>
<fileDesc>
<titleStmt>
  <title>ไทยพร้อมเป็นเจ้าภาพจัดการประชุมสมัชชาสหภาพรัฐสภา ครั้งที่ 122  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100259&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>ไทย</orgName>พร้อมเป็นเจ้าภาพจัดการประชุมสมัชชา<orgName>สหภาพรัฐสภา</orgName> ครั้งที่ 122</headline>
<lead></lead>
<neck></neck>
<body><p><orgName>ไทย</orgName>พร้อมเป็นเจ้าภาพจัดการประชุมสมัชชา<orgName>สหภาพรัฐสภา</orgName> ครั้งที่ 122 นาย แอนเดิร์ส บี จอห์นสัน (Anders B. Johnsson) เลขาธิการ<orgName>สหภาพรัฐสภา</orgName> เข้าเยี่ยมคารวะนายอภิสิทธิ์ เวชชาชีวะ นายกรัฐมนตรี ณ ห้องสีงาช้าง ตึกไทยคู่ฟ้า ทำเนียบรัฐบาล โดยนายกรัฐมนตรีกล่าวต้อนรับเลขาธิการ<orgName>สหภาพรัฐสภา</orgName>ที่ได้เดินทางมาประเทศไทยในฐานะแขกพิเศษของ<orgName>รัฐสภาไทย</orgName> เพื่อเข้าร่วมการประชุมใหญ่สมัชชารัฐสภาอาเซียนครั้งที่ 30 (AIPA) ที่จัดขึ้นเมื่อวันที่ 2 – 8 ส.ค. 2552 ณ เมืองพัทยา จังหวัดชลบุรี โดยนายกรัฐมนตรีรู้สึกยินดีที่การประชุมดังกล่าวประสบความสำเร็จด้วยดี ซึ่งถือเป็นการส่งสัญญาณที่ดีต่อประชาชนและประชาคมโลก โดยการประชุมดังกล่าวได้มีการหยิบยกประเด็นเกี่ยวกับการประสานความร่วมมือทางด้านกฎหมายป้องกันและต่อต้านการค้ามนุษย์ และแนวทางในการแก้ไขปัญหาวิกฤตเศรษฐกิจโลก เป็นต้น ซึ่งจะช่วยผลักดันให้อาเซียนบรรลุเป้าหมายประชาคมอาเซียน 2015 ในโอกาสนี้เลขาธิการ<orgName>สหภาพรัฐสภา</orgName> แจ้งว่าที่ประชุมคณะมนตรี<orgName>สหภาพรัฐสภา</orgName>ได้มีมติเห็นชอบให้<orgName>ประเทศไทย</orgName>เป็นเจ้าภาพจัดการประชุมสมัชชา<orgName>สหภาพรัฐสภา</orgName> ครั้งที่ 122 และการประชุมสมาคมเลขาธิการรัฐสภา ประจำฤดูใบไม้ผลิ ซึ่งมีกำหนดจะจัดขึ้นระหว่างวันที่ 27 มีนาคม– 1 เมษายน 2553 ที่โรงแรมเซนทารา แกรนด์ กรุงเทพมหานคร ซึ่งนายกรัฐมนตรีและเลขาธิการ<orgName>สหภาพรัฐสภา</orgName>เห็นพ้องที่จะทำงานร่วมกันอย่างใกล้ชิดเพื่อเสริมสร้างความเข้มแข็งของรัฐสภา และสนับสนุนระบอบประชาธิปไตย นอกจากนี้นายกรัฐมนตรีได้กล่าวถึงสถานการณ์การเมืองไทย ว่า ในช่วงครึ่งปีหลังมีพัฒนาการที่ดีขึ้นมาโดยตลอด พร้อมเน้นย้ำว่าไทยจะดำเนินตามกระบวนการของรัฐสภา ทั้งนี้เลขาธิการ<orgName>สหภาพรัฐสภา</orgName>ได้อวยพรให้นายกรัฐมนตรีประสบความสำเร็จในการแก้ไขสถานการณ์ทางการเมืองภายในประเทศ และประสบความสำเร็จในการดำรงตำแหน่งประธานอาเซียนด้วย  </p></body>
</news>
