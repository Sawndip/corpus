<teiHeader>
<fileDesc>
<titleStmt>
  <title>ภท.ยื่นป.ป.ช.สอบ156ส.ส.เพื่อไทย โฆษกโต้ข้อมูลมั่วยันไม่ซุกทรัพย์สิน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/01/news_29213924.php?news_id=29213924  </bibl>
</sourceDesc>
</fileDesc>
</teiHeader>
<news>
<headline><orgName>ภท.</orgName>ยื่น<orgName>ป.ป.ช.</orgName>สอบ156ส.ส.<orgName>เพื่อไทย</orgName> โฆษกโต้ข้อมูลมั่วยันไม่ซุกทรัพย์สิน</headline>
<lead>ทีมกฎหมาย<orgName>ภูมิใจไทย</orgName> ยื่น <orgName>ป.ป.ช.</orgName>ตรวจสอบ 165 ส.ส.<orgName>เพื่อไทย</orgName> แจ้งบัญชีทรัพย์สินเป็นเท็จ ไม่แจ้งสถานะเป็นเจ้าหนี้พรรคพลังประชาชน ด้านโฆษก <orgName>พท.</orgName>โต้ข้อมูลมั่ว ยัน 141 ส.ส.ไม่ได้ซุกทรัพย์สิน <orgName>ป.ป.ช.</orgName>ตั้งอนุ กก.สอบ“อภิสิทธิ์” ฐานมีพฤติกรรมส่อทุจริตต่อหน้าที่กรณีค้านเลือกตั้ง 2 เม.ย.2549 ขณะที่<orgName>ศาลฎีกาฯ</orgName> นัดพิพากษา "ยงยุทธ ติยะไพรัช" แจ้งทรัพย์สินเท็จ 28 ก.ย.</lead>
<neck></neck>
<body><p>นายธนชาติ แสงประดับธรรมโชติ ทนายความอิสระ ได้เข้ายื่นหนังสือต่อ<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) วานนี้ (31 ก.ค.) ให้ตรวจสอบ ส.ส.<orgName>พรรคเพื่อไทย</orgName>แสดงบัญชีทรัพย์สินอันเป็นเท็จ โดยมีเจ้าหน้าที่รับเรื่องไว้</p>
<p>นายธนชาติ กล่าวว่า ได้ตรวจสอบพบว่า ส.ส.<orgName>พรรคเพื่อไทย</orgName> 156 คน ที่เคยสังกัดพรรคพลังประชาชนเดิม โดยมีแกนนำหลายคน อาทิ นายการุณ โหสกุล ส.ส.<orgName>กทม.</orgName> นายวิชาญ มีนชัยนันท์ ส.ส.<orgName>กทม.</orgName> พ.อ.อภิวันท์ วิริยะชัย ส.ส.<orgName>นนทบุรี</orgName> นายสมศักดิ์ เกียรติสุรนนท์ ส.ส.สัดส่วน น.ส.ชินณิชา วงศ์สวัสดิ์ ส.ส.<orgName>เชียงใหม่</orgName> ส่อว่ายื่นบัญชีทรัพย์สินอันเป็นเท็จ โดยไม่ได้แจ้ง <orgName>ป.ป.ช.</orgName>เรื่องเป็นเจ้าหนี้พรรค</p>
<p>นายธนชาติ กล่าวว่า ช่วงเลือกตั้ง ส.ส. วันที่ 23 ธ.ค.2550 ส.ส.เหล่านี้สังกัด<orgName>พรรคพลังประชาชน</orgName> ได้สำรองค่าใช้จ่ายการติดตั้งป้ายหาเสียงนโยบายของพรรค เป็นเงินคนละประมาณ 100,000 บาท ซึ่งฝ่ายบัญชีของพรรคแสดงสถานะทางบัญชีเป็นลูกหนี้ของผู้สมัคร</p>
<p>และเมื่อต้นเดือน ก.ค.2552 <orgName>สำนักงานการตรวจเงินแผ่นดิน</orgName> โดยประธาน<orgName>คณะทำงานชำระบัญชีพรรคพลังประชาชน</orgName>มีหนังสือแจ้งอดีตผู้สมัครของพรรค ยืนยันการเป็นเจ้าหนี้ ซึ่งมี ส.ส.<orgName>พรรคเพื่อไทย</orgName>บางส่วนทำบันทึกยืนยัน แต่อดีต ส.ส.และผู้สมัครของพรรคพลังประชาชนที่มีตำแหน่งทางการเมืองไม่ได้แจ้งบัญชีทรัพย์สินในการเข้ารับตำแหน่งว่าตนเป็นเจ้าหนี้ดังกล่าว ซึ่งถือว่าเข้าข่ายแจ้งบัญชีทรัพย์สินอันเป็นเท็จจริง จึงขอให้ตรวจสอบ</p>
<p>นายธนชาติ กล่าวว่า การกระทำของ ส.ส.<orgName>พรรคเพื่อไทย</orgName>ดังกล่าวเข้าข่ายความผิดตามรัฐธรรมนูญ ตามมาตรา 259 ซึ่งหากคณะกรรมการ <orgName>ป.ป.ช.</orgName>เห็นชอบให้เสนอศาลฎีกาแผนกคดีอาญาของผู้ดำรงตำแหน่งทางการเมือง และศาลฯ วินิจฉัยว่ากระทำความผิดให้พ้นจากตำแหน่งนับแต่วันที่ศาลวินิจฉัย และห้ามดำรงตำแหน่งทางการเมือง หรือดำรงตำแหน่งใดในพรรคการเมืองเป็นเวลา 5 ปี ตามรัฐธรรมนูญมาตรา 263</p>
<p>ผู้สื่อข่าวรายงานว่า นายธนชาติเป็นหนึ่งในทีมกฎหมายของ<orgName>พรรคภูมิใจไทย</orgName> (<orgName>ภท.</orgName>) แต่มายื่นร้องเฉพาะ ส.ส.<orgName>พรรคเพื่อไทย</orgName> และอ้างว่ายื่นในนามส่วนตัว ไม่เกี่ยวกับพรรคการเมืองใด</p>
<p><orgName>พท.</orgName>โต้<orgName>ภท.</orgName>มั่ว-อ้างรอแจ้งบัญชีงบดุล</p>
<p>ด้านนายพร้อมพงศ์ นพฤทธิ์ โฆษก<orgName>พรรคเพื่อไทย</orgName> (<orgName>พท.</orgName>) กล่าวว่า เมื่อ<orgName>ศาลรัฐธรรมนูญ</orgName>มีคำพิพากษายุบ<orgName>พรรคพลังประชาชน</orgName> หลังจากนั้น<orgName>พรรคพลังประชาชน</orgName>ต้องยื่นชำระบัญชีงบดุลต่อ<orgName>สำนักงานการตรวจเงินแผ่นดิน</orgName> (<orgName>สตง.</orgName>) ซึ่งจนถึงขณะนี้ผู้ทำบัญชีของ<orgName>พรรคพลังประชาชน</orgName>ก็ยังชี้แจงไม่แล้วเสร็จ ส.ส.เองก็อยู่ระหว่างส่งคำชี้แจงต่อ สตง. แต่เมื่อเอกสารรั่วออกมา พรรคภูมิใจไทยก็รีบออกมาเปิดเผยโดยไม่ศึกษาข้อเท็จจริง</p>
<p>นายพร้อมพงศ์ กล่าวว่า จากการตรวจสอบไปยัง ส.ส.ที่ถูกร้องเรียน กล้ายืนยันได้ว่า ไม่มี ส.ส.คนใดเป็นเจ้าหนี้พรรคตามที่ถูกกล่าวหา และจำนวน ส.ส.ของ<orgName>พรรคเพื่อไทย</orgName>ที่ต้องชี้แจง <orgName>สตง.</orgName>คือ 141 คน ส่วน 15 คนที่เหลือน่าจะสังกัด<orgName>พรรคภูมิใจไทย</orgName> หลายคนจึงวิเคราะห์กันว่า เป้าหมายของ<orgName>พรรคภูมิใจไทย</orgName> เพื่อต้องการดิสเครดิต<orgName>พรรคเพื่อไทย</orgName> ทั้งนี้ พรรคไม่ปิดกั้น ถ้าจะมี ส.ส.รายใดฟ้องร้องกลับ<orgName>พรรคภูมิใจไทย</orgName></p>
<p><orgName>ป.ป.ช.</orgName>ตั้งอนุกก.สอบ“อภิสิทธิ์”ส่อทุจริตหน้าที่</p>
<p>วันเดียวกัน นายกล้านรงค์ จันทิก กรรมการ <orgName>ป.ป.ช.</orgName>ในฐานะโฆษก แถลงว่า จากกรณีที่ประธาน<orgName>วุฒิสภา</orgName>มีหนังสือส่งคำร้องของ ร.ต.อ.เฉลิม อยู่บำรุง และ ส.ส.จำนวน 158 คน ร้องให้ถอดถอนนายอภิสิทธิ์ เวชชาชีวะ นายกรัฐมนตรีออกจากตำแหน่ง โดยกล่าวหาว่ามีพฤติกรรมส่อไปทางทุจริตต่อหน้าที่ ใช้อำนาจหน้าที่ขัดต่อรัฐธรรมนูญ กรณีประกาศคัดค้านการเลือกตั้งวันที่ 2 เม.ย.2549 ดำเนินการจัดตั้งรัฐบาลทั้งที่รู้ว่าเสียงสนับสนุนในการจัดตั้งรัฐบาลไม่เพียงพอ จนได้เป็นนายกรัฐมนตรี
เป็นตัวการหรือผู้สนับสนุนในการทำให้การบริการของท่าอากาศยานสุวรรณภูมิหยุดชะงัก รู้เห็นเป็นใจกับนายสุเทพ เทือกสุบรรณ รองนายกรัฐมนตรี ปกปิด ซ่อนเร้น ไม่เปิดเผย การรับเงินสนับสนุนพรรคการเมือง ไม่กำกับ ดูแล เพื่อรักษาไว้ซึ่งดินแดนของประเทศ ปล่อยให้ประเทศเพื่อนบ้านทำถนนบุกรุก ยึดครองพื้นที่ทางขึ้นเขาพระวิหาร เป็นต้น</p>
<p>นายกล้านรงค์ กล่าวว่า <orgName>ป.ป.ช.</orgName>มีมติตั้งอนุกรรมการไต่สวน โดยกำหนดให้ <orgName>ป.ป.ช.</orgName>ทั้งคณะเป็นองค์คณะ และมอบให้ตนเป็นผู้รับผิดชอบสำนวน
ศาลพิพากษา"ยงยุทธ"ซุกทรัพย์สิน28ก.ย.</p>
<p>ส่วนที่<orgName>ศาลฎีกาแผนกคดีอาญาของผู้ดำรงตำแหน่งทางการเมือง</orgName> สนามหลวง วันเดียวกัน นายศิริชัย จิระบุณศรี ผู้พิพากษาหัวหน้าคณะในศาลฎีกา เจ้าของสำนวน พร้อมองค์คณะ นัดตรวจหลักฐานคดีที่ <orgName>ป.ป.ช.</orgName>ผู้ร้อง ยื่นคำร้องขอให้<orgName>ศาลฎีกาฯ</orgName> วินิจฉัยกรณีที่ นายยงยุทธ ติยะไพรัช ผู้คัดค้าน อดีตรัฐมนตรีว่าการกระทรวงทรัพยากรธรรมชาติและสิ่งแวดล้อม ในรัฐบาลยุค พ.ต.ท.ทักษิณ ชินวัตร ยื่นบัญชีทรัพย์สินและหนี้สินอันเป็นเท็จ หลังจากพ้นจากตำแหน่ง</p>
<p>โดยฝ่าย <orgName>ป.ป.ช.</orgName>ผู้ร้องแถลงว่า มีพยานเข้าไต่สวน 1 ปาก ส่วนทนายความนายยงยุทธ ผู้คัดค้าน เตรียมพยานไต่สวนรวม 7 ปาก ศาลพิจารณาแล้วกำหนดวันนัดไต่สวนพยานผู้ร้อง ในวันที่ 18 ก.ย.นี้ และพยานฝ่ายผู้คัดค้านในวันที่ 21 และ 23 ก.ย. พร้อมนัดฟังคำพิพากษวันที่ 28 ก.ย. เวลา 13.00 น.</p>
<p>ผู้สื่อข่าวรายงานว่า คดีนี้สืบเนื่องจากนายยงยุทธ ยื่นแสดงทรัพย์สินและหนี้สินต่อ <orgName>ป.ป.ช.</orgName> ระบุว่า ได้ขายหุ้น<orgName>บริษัท มิติฟู้ดโปรดักส์</orgName> จำนวน 24,500 หุ้น ให้แก่ พ.ต.ท.นัฎฐวุฒิ ยุววรรณ ซึ่งเป็นน้องภริยา เป็นเงิน 2.45 ล้านบาท แต่ พ.ต.ท.นัฎฐวุฒิ ชำระเป็นเงินสดจำนวน 8.5 แสนบาท ส่วนที่ค้างชำระอีก 1.6 ล้านบาท ได้ทำสัญญารับสภาพหนี้ไว้
แต่จากการตรวจสอบพบว่า นับตั้งแต่วันจดทะเบียนจนถึงปัจจุบันรวม 18 ปีเศษ บริษัทดังกล่าวไม่ได้ประกอบกิจการค้าแต่อย่างใด และ พ.ต.ท.นัฎฐวุฒิ ไม่มีฐานะการเงินเพียงพอที่จะชำระเงินค่าหุ้นเป็นเงินสดได้ถึง 8.5 แสนบาท จึงมีเหตุอันควรเชื่อว่าไม่มีการซื้อขายหุ้นกันจริง และไม่มีเงินให้กู้ยืมตามที่ได้แสดงบัญชีไว้</p></body>
</news>
