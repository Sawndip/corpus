<teiHeader>
<fileDesc>
<titleStmt>
  <title>12 อบต.ที่บุรีรัมย์ ได้รับการยกฐานะเป็นเทศบาลตำบล  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040303&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>12 <orgName>อบต.</orgName>ที่บุรีรัมย์ ได้รับการยกฐานะเป็น<orgName>เทศบาลตำบล</orgName></headline>
<lead></lead>
<neck></neck>
<body><p>12 <orgName>อบต.</orgName>ที่ จ.บุรีรัมย์ ได้รับการยกฐานะเป็นเทศบาลตำบล ขณะที่ <orgName>กกต.</orgName>ประจำจังหวัด เร่งแบ่งเขต และจัดการเลือกตั้งภายใน 90 วัน พร้อมป้องกันการซื้อเสียงทุกรูปแบบ ว่าที่ร้อยตรีทวี ชุนเกาะ ผู้อำนวยการการเลือกตั้งประจำ <orgName>จ.บุรีรัมย์</orgName> เปิดเผยว่า ล่าสุดได้รับหนังสือแจ้งจาก<orgName>กระทรวงมหาดไทย</orgName> และ<orgName>คณะกรรมการการเลือกตั้ง</orgName> ระบุว่า มี<orgName>องค์การบริหารส่วนตำบล</orgName> (<orgName>อบต.</orgName>) จำนวน 12 แห่ง ใน 9 อำเภอที่จังหวัดบุรีรัมย์ ได้รับการยกฐานะขึ้นเป็นเทศบาลตำบล คือ <orgName>อ.เมือง</orgName> ได้แก่ <orgName>อบต.หลักเขต</orgName> / <orgName>อ.ห้วยราช</orgName> ได้แก่ <orgName>อบต.โคกเหล็ก</orgName> / <orgName>อ.กระสัง</orgName> ได้แก่ <orgName>อบต.เมืองไผ่</orgName> / <orgName>อ.ละหานทราย</orgName> ได้แก่ <orgName>อบต.หนองตะครอง</orgName> / <orgName>อ.นาโพธิ์</orgName> ได้แก่ <orgName>อบต.ศรีสว่าง</orgName> / <orgName>อ.บ้านใหม่ไชยพจน์</orgName> ได้แก่ <orgName>อบต.ทองหลาง</orgName> / <orgName>อ.ชำนิ</orgName> ได้แก่ <orgName>อบต.ชำนิ</orgName> , <orgName>อบต.หนองปล่อง</orgName> / <orgName>อ.บ้านกรวด</orgName> ได้แก่ <orgName>อบต.บึงเจริญ</orgName> , <orgName>อบต.โนนเจริญ</orgName> , <orgName>อบต.ปราสาท</orgName> และ <orgName>อ.ประโคนชัย</orgName> ได้แก่ <orgName>อบต.โคกย่าง</orgName> ซึ่งทั้ง 12 แห่ง อยู่ใน 90 อบต.ที่หมดวาระ เมื่อวันที่ 30 ก.ค.2552 ที่ผ่านมา ซึ่งต้องขยายระยะเวลาการเลือกตั้งออกไป 45 วัน ผู้อำนวยการ<orgName>การเลือกตั้งประจำ จ.บุรีรัมย์</orgName> ระบุอีกว่า ขณะนี้ได้เรียกประชุมเจ้าหน้าที่ฝ่ายจัดการเลือกตั้ง เพื่อจัดวางแผนแบ่งเขตการเลือกตั้งใหม่ในพื้นที่ อบต.ทั้ง 12 แห่ง ที่มีการยกฐานะเป็นเทศบาลตำบล ซึ่งจะต้องจัดการเลือกตั้งภายใน 90 วัน นับจากวันที่ครบวาระ ส่วนการป้องกันปัญหาการทุจริตและซื้อเสียงเลือกตั้งนั้น ได้มีการแต่งตั้งคณะอนุกรรมการการเลือกตั้ง เพื่อดำเนินการป้องกันและปราบปรามการทุจริตการเลือกตั้งของท้องถิ่นทุกแห่งดังกล่าวแล้ว </p></body>
</news>
