<teiHeader>
<fileDesc>
<titleStmt>
  <title>มาร์คถกความร่วมมือบาห์เรน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-10 20:26:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090935  </bibl>
</sourceDesc>
</fileDesc>
</teiHeader>
<news>
<headline>มาร์คถกความร่วมมือ<orgName>บาห์เรน</orgName></headline>
<lead></lead>
<neck></neck>
<body><p> วานนี้ (10 ส.ค.) เชค คอลิฟะห์ บิน ซัลมาน อัล คอลิฟะห์ นายกรัฐมนตรีแห่ง<orgName>ราชอาณาจักรบาห์เรน</orgName> เสด็จเยือนประเทศไทยอย่างเป็นทางการ โดยนายอภิสิทธิ์ เวชชาชีวะ นายกรัฐมนตรี ได้จัดพิธีต้อนรับอย่างเป็นทางการที่ทำเนียบรัฐบาล พร้อมถวายเลี้ยงพระกระยาหาร แด่นายกรัฐมนตรีแห่ง<orgName>ราชอาณาจักรบาห์เรน</orgName>ด้วย</p>
<p>นายปณิธาน วัฒนายากร รองเลขาธิการนายกรัฐมนตรี ปฎิบัติหน้าที่โฆษกประจำ<orgName>สำนักนายกรัฐมนตรี</orgName> แถลงผลการหารือทวิภาคีระหว่าง นายอภิสิทธิ์ เวชชาชีวะ นายกรัฐมนตรี กับนายกรัฐมนตรี แห่ง<orgName>ราชอาณาจักรบาห์เรน</orgName> ว่า ในการหารือเป็นประเด็นทั่วไป เกี่ยวกับการกระชับความสัมพันธ์ หารือข้อตกลงทางด้านการค้า การลงทุน การเงิน การธนาคาร และยังมีการหารือทางด้านการศึกษา และการสาธารณสุข การแลกเปลี่ยน ด้านการเกษตร และด้านการบิน</p>
<p> นายปณิธาน กล่าวด้วยว่า ในด้านการศึกษา ได้มอบให้รัฐมนตรีศึกษาธิการของทั้ง 2 ประเทศไปพิจารณาเรื่องการแลกเปลี่ยนบุคลากรผู้เชี่ยวชาญมากขึ้น เพราะทาง<orgName>ประเทศบาห์เรน</orgName> ได้มอบทุนการศึกษาให้นักศึกษาไทยมาเป็นระยะเวลาหนึ่งแล้ว จึงมีการกะชับความสัมพันธ์มากขึ้น และยังพิจารณาปรับกฎเกณฑ์ที่เกี่ยวข้องกับการปรับคุณวุฒิการศึกษา ของผู้ที่จบจากบาห์เรน</p>
<p> ส่วนแนวทางด้านการค้ามีการหารือจำนวนมากที่จะร่วมมือ ในเรื่องของอาหาร สินค้าเกษตร ข้าว และปูนซีเมนต์ นอกจากนี้<orgName>ประเทศบาห์เรน</orgName> ยังต้องการแลกเปลี่ยนด้านอุตสาหกรรมอาหารฮาลาล และยินดีที่จะสนับสนุนการพิจารณาจัดตั้งศูนย์ กระจายสินค้า<orgName>ไทย</orgName>-<orgName>บาห์เรน</orgName> ขณะนี้อยู่ในระหว่างการเจรจา</p>
<p>ด้านการธนาคารจะมีการช่วยเหลือกันมากขึ้น โดยเฉพาะ<orgName>ธนาคารอิสลาม</orgName> และเรื่องของพันธบัตรอิสลาม <orgName>ไทย</orgName>ต้องการจะปรับโครงสร้างโครงการอิสลามให้มีประสิทธิภาพมากขึ้น และคาดว่าจะได้รับความร่วมมือมากขึ้น</p>
<p>ด้านการบิน<orgName>ประเทศบาห์เรน</orgName> ต้องการให้<orgName>ไทย</orgName>ขยายการบิน และการบิน<orgName>ไทย</orgName>กำลังพิจารณาอยู่ เมื่อพิจารณาเสร็จแล้วจะแจ้งให้กับประเทศบาห์เรนทราบ</p>
<p>"ทั้ง 2 ประเทศ มีความใกล้ชิดเป็นมิตร มีความสัมพันธ์ทางยุทธศาตร์ ความสัมพันธ์ด้านการเมือง การค้าที่ดี และจะเดินหน้าร่วมกันทั้งในระดับ ทวิภาคี-พหุภาคี และความร่วมมือนานาชาติ เช่น ความร่วมมือระหว่าง<orgName>อาเซียน</orgName>กับ<orgName>บาห์เรน</orgName> และความร่วมมือด้านสหประชาชาติ ทั้ง 2 ประเทศได้ตกลงให้ความร่วมมือแลกเปลี่ยนสนับสนุนกัน โดยเฉพาะการสมัครสมาชิก <orgName>อีโคซอค</orgName> และ <orgName>องค์สิทธิมนุษยชน</orgName> รวมไปถึงการขอความสนับสนุนประเทศบาห์เรน ในการให้การสนับสนุนไทยให้เป็นสมาชิก<orgName>องค์กรสหประชาชาติ</orgName> คณะมนตรีความมั่นคงประเภทเลือกตั้ง ภายในปี ค.ศ.2017 ส่วนเรื่อง<orgName>ประเทศบาห์เรน</orgName> ในปีค.ศ. 2011-2013 ส่วนฮิวแมนไลท์คอมมิชชั่น ในปี ค.ศ.2010-2013 " นายปณิธานกล่าว</p>
<p>นายปณิธาณ กล่าวอีกว่า <orgName>ไทย</orgName>ได้ขอบคุณที่<orgName>บาห์เรน</orgName>ให้สัมปทานการผลิต และสำรวจให้กับ<orgName>บริษัทปตท.</orgName>ในอ่าวของบาห์เรน และยังสนใจที่จะร่วมมือกับ<orgName>ประเทศบาห์เรน</orgName>มากขึ้น ด้านสาธารณสุขทาง<orgName>บาห์เรน</orgName>ได้ขอแลกเปลี่ยน บุคลากรเนื่องจากมีการขยายอุตสาหกรรมด้านสาธารณสุข เช่น โรงพยาบาล ซึ่งทาง<orgName>บาห์เรน</orgName> ให้ความสนใจในความร่วมมือดังกล่าว โดยมีข้อตกลงร่วม ได้ขอให้มีการทำ แอคชั่นแพลน เพื่อกำหนดกรอบชัดเจนในความร่วมมือด้านสาธารณสุขไทย-บาห์เรน</p>
<p>ทั้งนี้ ในวันที่ 12-18 ส.ค. นายกรัฐมนตรีแห่ง<orgName>ราชอาณาจักรบาห์เรน</orgName> จะเสด็จเป็นการส่วนพระองค์ ส่วนวันที่ 13 ส.ค. <orgName>มหาวิทยาลัยสงขลานครินทร์</orgName> จะถวายปริญญารัฐศาสตร์ดุษฎีบัณฑิตกิตติมศักดิ์ นอกจากนี้นายกรัฐมนตรีแห่ง<orgName>ราชอาณาจักรบาห์เร</orgName>น ทรงขอพระราชทานพระบรมราชวโรกาสเข้าเฝ้าฯ พระบาทสมเด็จพระเจ้าอยู่หัว ณ วังไกลกังวล อ.หัวหิน จ.ประจวบคีรีขันธ์ ในวันที่ 17 ส.ค. </p></body>
</news>
