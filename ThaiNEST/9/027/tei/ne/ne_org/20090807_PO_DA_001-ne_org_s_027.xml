<teiHeader>
<fileDesc>
<titleStmt>
  <title>ชทพ.ดันกม.คุ้มครองที่ดินหวั่นต่างชาติฮุบ  </title>
  <author>เดลินิว  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 15:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12910  </bibl>
</sourceDesc>
</fileDesc>
</teiHeader>
<news>
<headline><orgName>ชทพ.</orgName>ดันกม.คุ้มครองที่ดินหวั่นต่างชาติฮุบ</headline>
<lead></lead>
<neck></neck>
<body><p>วันนี้(7 ส.ค.) ที่พรรคชาติไทยพัฒนา นายวัชระ กรรณิการ์ โฆษก<orgName>พรรคชาติไทยพัฒนา</orgName> กล่าวว่า ในฐานะที่พรรคดูแล<orgName>กระทรวงเกษตรและสหกรณ์</orgName> พรรคได้เสนอแนวคิดเรื่องที่ดินการเกษตรเป็นวาระแห่งชาติ เพื่อคุ้มครองที่เดินเพื่อการเกษตรกรรม เนื่องจากขณะนี้เริ่มมีสัญญาณบ่งชี้ว่า มีต่างชาติเข้ามาครอบครองที่ดิน โดยอาศัยนอมินี ทั้งในนามของภรรยาและลูกน้องเป็นจำนวนมาก ดังนั้น พรรคจึงได้เสนอร่างพ.ร.บ.การคุ้มครองพื้นที่เกษตรกรรม พ.ศ... โดยมีสาระสำคัญคือ เพื่อป้องกันการบุกรุกที่ดินเกษตรกรรมจากคนต่างด้าว สงวนพื้นที่ชลประทาน เนื่องจากรัฐบาลได้ลงทุนพัฒนาพื้นที่ไว้มากแล้ว เพื่อความคุ้มค่าทางด้านเกษตรกรรม การสงวนพื้นที่ไว้สำหรับทำเกษตรกรรมเป็นการเฉพาะ และการนำที่ดินเพื่อเกษตรกรรมไปใช้ในลักษณะอื่นที่ผิดประเภท จะต้องมีบทลงโทษ ทั้งนี้ จะเร่งผลักดันร่าง พ.ร.บ.ฉบับดังกล่าวให้สำเร็จลุล่วงโดยเร็ว อย่างไรก็ตาม แม้<orgName>พรรคชาติไทยพัฒนา</orgName>จะดูแลกระทรวงเกษตรฯ แต่เรื่องนี้จะดำเนินการเพียงกระทรวงเดียวคงไม่สำเร็จ ต้องขอความร่วมมือไปยัง<orgName>กระทรวงมหาดไทย</orgName> และกระทรวงที่เกี่ยวข้อง เพื่อทำงานในเชิงบูรณาการ โดยอาจจะเชิญนายกฯมาเป็นประธานคณะกรรมการชุดต่อไป.
</p></body>
</news>
