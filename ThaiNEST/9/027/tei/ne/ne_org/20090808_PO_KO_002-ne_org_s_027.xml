<teiHeader>
<fileDesc>
<titleStmt>
  <title>"ธานี"พร้อมสู้เลือกซ่อม-เย้ยคู่แข่งเล่นมุขเก่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090808/23564  </bibl>
</sourceDesc>
</fileDesc>
</teiHeader>
<news>
<headline>"ธานี"พร้อมสู้เลือกซ่อม-เย้ยคู่แข่งเล่นมุขเก่า</headline>
<lead>"ธานี" พร้อมสู้เต็มที่เลือกตั้งซ่อม<orgName>สุราษฎร์</orgName> ระดมแกนนำลงพื้นที่ช่วยหาเสียงเต็มที่ เย้ยคู่แข่ง "สมพล" เล่นแต่มุขเก่า</lead>
<neck></neck>
<body><p>(8ส.ค.) นายธานี เทือกสุบรรณ ผู้สมัครรับเลือกตั้งซ่อมหมายเลข 1 ส.ส.เขต 1 จ.<orgName>สุราษฎร์ธานี</orgName> <orgName>พรรคประชาธิปัตย์</orgName> กล่าวถึงกรณีนายสมพล วิชัยดิษฐ์ ผู้สมัครหมายเลข 2 <orgName>พรรคเพื่อไทย</orgName> ประกาศในการลงพื้นระหว่างการหาเสียงว่า ถึงเวลาเปลี่ยนแปลง <orgName>จ.สุราษฎร์ธานี</orgName> และขออาสาในนาม<orgName>พรรคเพื่อไทย</orgName>มารับใช้ประชาชน ว่า ไม่เป็นไร ประชาชนก็จะได้พิจารณาว่าเป็นอย่างไร ซึ่งเห็นว่านายสมพลใช้คำพูดแบบเก่าในการลงพื้นที่หาเสียงนายก<orgName>อบจ.สุราษฎร์ธานี</orgName> ที่นายสมพลเคยลงสมัครมาหลายครั้งแล้ว การที่<orgName>พรรคเพื่อไทย</orgName>ระบุว่าจะเน้นลงพื้นที่จัดเวทีปราศรัยใหญ่ และชูประเด็นต่างๆ เกี่ยวกับปากท้องประชาชนนั้น ก็เห็นว่าประชาชนจะได้ทราบแนวทางว่าในรูปแบบไหน</p>
<p>นายธานี กล่าวอีกว่า ส่วนที่<orgName>พรรคเพื่อไทย</orgName>จะระดมสมาชิกจากส่วนกลางไปช่วยหาเสียงนั้น ก็เป็นเรื่องธรรมดา ในส่วนของ<orgName>พรรคประชาธิปัตย์</orgName>ก็จะมีแกนนำลงไปช่วยหาเสียงเช่นกัน อาทิ นายชวน หลีกภัย ประธานที่ปรึกษาพรรค นายอภิสิทธิ์ เวชชาชีวะ นายกรัฐมนตรีในฐานะหัวหน้าพรรค ซึ่งในส่วนของนายกฯนั้นก็จะพิจารณาวันที่นายกฯสะดวก และในส่วนของนายสุเทพ รองนายกฯฝ่ายความมั่นคง ขณะนี้อยู่ในพื้นที่ช่วยตนหาเสียง โดยเดินทางมาตั้งแต่เมื่อเย็นวานนี้ (7 ส.ค.) ซึ่งตนได้เปิดเวทีปราศรัยแรกที่ อ.บ้านนาสาร และในเย็นวันนี้ (8 ส.ค.) ก็จะมีการเปิดเวทีปราศรัยอีกเช่นกันที่ตลาด อ.ดอนสัก โดยแกนนำของพรรคเดินทางมาตั้งแต่เย็นวันศุกร์ และอยู่ต่อวันเสาร์ - อาทิตย์ เนื่องจากวันธรรมดาติดภารกิจในการทำงาน อย่างไรก็ตาม ณ วันนี้ กำลังใจของตนมีเต็มร้อย เดินพบปะประชาชนอย่างต่อเนื่อง และชาวบ้านที่นี่ก็เข้าใจการเมืองเป็นอย่างดี ส่วนการที่ตนได้หมายเลข 1 และ<orgName>เพื่อไทย</orgName>ได้หมายเลข 2 นั้น ตนไม่ทราบว่าจะเกี่ยวกับถือเคล็ดหรือไม่ แต่ตนพร้อมที่จะสู้เต็มที่</p></body>
</news>
