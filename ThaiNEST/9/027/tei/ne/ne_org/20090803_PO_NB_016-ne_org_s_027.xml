<teiHeader>
<fileDesc>
<titleStmt>
  <title>แกนนำ นปช. คาดยื่นรายชื่อถวายฎีกา  17  ส.ค.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030107&tb=N255208  </bibl>
</sourceDesc>
</fileDesc>
</teiHeader>
<news>
<headline>แกนนำ <orgName>นปช.</orgName> คาดยื่นรายชื่อถวายฎีกา  17  ส.ค.นี้</headline>
<lead></lead>
<neck></neck>
<body><p><orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> คาดจะนำรายชื่อถวายฎีกาขอพระราชทานอภัยโทษให้อดีตนายกรัฐมนตรีได้ วันที่ 17 สิงหาคมนี้ นายวีระ มุกสิกพงศ์ ประธาน<orgName>กลุ่มแนวร่วมประชาธิปไตยต่อต้านเผด็จการแห่งชาติ</orgName> หรือ <orgName>นปช.</orgName> กล่าวถึงการรวบรวมรายชื่อประชาชน และแนวร่วมในการถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรีว่า ขณะนี้ได้รายชื่อแล้วจำนวน 5.4 ล้านรายชื่อ โดยอยู่ระหว่างการตรวจสอบ โดยคาดว่าจะนำขึ้นทูลเกล้าฯ ได้ภายในวันที่ 17 สิงหาคมนี้ อย่างไรก็ตามยืนยันพร้อมอธิบายด้วยเหตุผลในทุกประเด็น กรณีที่รัฐบาลไม่เห็นด้วยกับแนวทางการถวายฎีกาเพื่อขอพระราชทานอภัยโทษ ด้านนายจตุพร พรหมพันธุ์ แกนนำ<orgName>กลุ่ม นปช.</orgName> กล่าวว่า เตรียมยื่นให้<orgName>คณะกรรมการป้องกันและปราบปรามการทุจริตแห่งชาติ</orgName> หรือ <orgName>ป.ป.ช.</orgName>ตรวจสอบภรรยาและบุตรของนายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> กรณีการถือหุ้นใน<orgName>บริษัท ชิโนไท เอนจิเนียริ่ง คอนสตรัคชั่น จำกัด</orgName> และคุณสมบัติของนายชวรัตน์ ตามมาตรา 267 ขณะที่นายณัฐวุฒิ ใสยเกื้อ โฆษก <orgName>นปช.</orgName> กล่าวว่า ในวันนี้จะให้แนวร่วม<orgName>กลุ่มเสื้อแดง</orgName>ที่ยังไม่ได้ร่วมลงชื่อในการถวายฎีกา ร่วมลงชื่อสนับสนุนการยื่นถวายฎีกา พร้อมระบุถึงการกระทำของนายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> ในฐานะหัวหน้า<orgName>พรรคภูมิใจไทย</orgName> และนายบุญจง วงศ์ไตรรัตน์ รองหัวหน้าพรรค ที่ไม่เห็นด้วยกับการยื่นถวายฎีกา ถือว่าเป็นการใช้อำนาจรัฐขัดขวาง และตั้งข้อสังเกตว่ามีเจตนาที่จะล้มการถวายฎีกาหรือล้มคดีกล้ายางพารา 90 ต้น ของนายเนวิน ชิดชอบ แกนนำ<orgName>พรรคภูมิใจไทย</orgName> </p></body>
</news>
