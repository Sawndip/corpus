<teiHeader>
<fileDesc>
<titleStmt>
  <title>"บิ๊กสุ"เตือนเสื้อแดงยุติฎีกาท  ทักษิณโวยรัฐข่มขู่ประชาชน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/07/news_29249155.php?news_id=29249155  </bibl>
</sourceDesc>
</fileDesc>
</teiHeader>
<news>
<headline>"บิ๊กสุ"เตือน<orgName>เสื้อแดง</orgName>ยุติฎีกาท  ทักษิณโวยรัฐข่มขู่ประชาชน</headline>
<lead>“พล.อ.สุจินดา" เตือน "<orgName>เสื้อแดง</orgName>" ยุติถวายฎีกา เลิกดึงสถาบันเกี่ยวการเมือง เพื่อประโยชน์ตน ถามเมือง<orgName>ไทย</orgName>ไร้คนมีฝีมือแล้วหรือ ถึงต้องพึ่ง "ทักษิณ” ระบุสร้างสมานฉันท์ต้องทำเป็นทีม “อภิสิทธิ์” ทำคนเดียวไม่ได้ เผยชาวบุรีรัมย์ลงชื่อต้านถวายฎีกาแล้ว 3 แสนคน "บุญจง" ลั่นมีประชาชนลงชื่อค้านแล้ว 1 ล้านคน ขณะที่ "ทักษิณ" อ้างรัฐบาลข่มขู่ประชาชนให้ถอนชื่อ</lead>
<neck>“วิเชียร” ออกคำสั่งห้าม ตร.ลงชื่อฎีกา</neck>
<body><p>พล.อ.สุจินดา คราประยูร อดีตนายกรัฐมนตรี เปิดบ้านพักย่านซอยระนอง 2 เพื่อให้นายทหารและเพื่อนๆ ได้เข้าอวยพรเนื่องในโอกาสครบรอบวันเกิด 75 ปี
โอกาสนี้ พล.อ.สุจินดาให้สัมภาษณ์ถึงการล่าชื่อทูลเกล้าฯ ถวายฎีกา เพื่อขอพระราชทานอภัยโทษให้แก่ พ.ต.ท.ทักษิณ ชินวัตร อดีตนายกรัฐมนตรี ว่า ไม่ว่าจะเป็นเรื่องใดก็ตามที่ดึงไปยุ่งเกี่ยวกับพระบาทสมเด็จพระเจ้าอยู่หัว ไม่สมควรทำทั้งนั้น เพราะเมื่อทุกคนจงรักภักดีไม่ควรเอาอะไรไปรบกวนเบื้องพระยุคลบาท เรื่องการเมืองต้องว่ากันไปตามเมือง ไม่ควรดึงพระองค์ท่านลงมา ทุกฝ่ายพยายามเอาพระองค์ท่านมาเป็นประโยชน์ของฝ่ายตน มันไม่ถูกต้อง</p>
<p>พล.อ.สุจินดา กล่าวด้วยว่า <orgName>กลุ่มเสื้อแดง</orgName>ควรจะยุติการถวายฎีกา และมองว่าปัญหาจริงๆ ของประเทศไทยในปัจจุบันคือ การเข่นฆ่ากันเกินไป การแตกแยกด้านความคิดเห็น ถ้าคิดเห็นไม่ตรงกันก็ห้ำหั่นกัน กลายเป็นศัตรู คนเรามีความเห็นต่างกันอยู่ด้วยกันได้ เพราะไม่มีใครที่จะมีความเห็นถูกเสมอไป ไม่ใช่ความเห็นของเราถูก และความเห็นของเขาผิด ทำไมไม่มองภาพรวมว่า ทุกคนมีความรักต่อประเทศชาติ เหมือนกับที่มีความจงภักดีต่อพระบาทสมเด็จพระเจ้าอยู่หัว ซึ่งตนเชื่อว่าคน<orgName>ไทย</orgName>ทุกคนมีความจงรักภักดี
"ตอนนี้การเมืองของ<orgName>ประเทศไทย</orgName>ยิ่งกว่าถอยหลังเข้าคลองเสียอีก มันถอยหลังลงคลองไปเลย เพราะเมื่อก่อนไม่เคยมียุคไหนที่มีการตั้งตัวกันเป็นศัตรูเหมือนอย่างนี้"</p>
<p>อดีตนายกรัฐมนตรีผู้นี้ กล่าวด้วยว่า เรื่องความสมานฉันท์ นายอภิสิทธิ์ เวชชาชีวะ นายกรัฐมนตรี ทำคนเดียวไม่ได้ ต้องทำเป็นทีม นายอภิสิทธิ์มีเพาเวอร์จริงหรือไม่ในพรรคประชาธิปัตย์ เพราะนายอภิสิทธิ์ยังคอนโทรล<orgName>พรรคประชาธิปัตย์</orgName>ไม่ได้เลย ต้องอาศัยคนอื่น ในพรรคเองก็มีปัญหา มีทั้งมุ้งเล็ก มุ้งใหญ่ อย่างไรก็ตาม เรื่องนี้ต้องช่วยกันว่า ถ้าใครขึ้นมาเป็นนายกฯ ต้องช่วยกันให้เขาบริหารประเทศชาติไปให้ได้ดี ต้องช่วยให้เขาบริหารประเทศให้ได้
"อยากฝากให้ประชาชนมีความสมานฉันท์ เลิกแบ่งข้าง ต่างคนต่างทำหน้าที่ของตนเอง ให้มีความรัก สามัคคีกัน และปฏิบัติตามกฎหมายของบ้านเมือง อย่าละเมิดกฎหมาย การกระทำใดๆ ที่ละเมิดกฎหมายขอร้องอย่าทำ เพราะสิ่งที่ยุ่งยากต่างๆ มีเยอะ ดังนั้นอย่าให้เกิดความแตกแยกในบ้านเรา"</p>
<p>ผู้สื่อข่าวถามว่า พ.ต.ท.ทักษิณ เป็นภัยต่อ<orgName>ประเทศไทย</orgName>หรือไม่ พล.อ.สุจินดา กล่าวว่า ไม่ทราบ แต่สงสัยว่าประเทศไทยไม่มีใครอีกแล้วหรือนอกจาก พ.ต.ท.ทักษิณ ทำไมต้องมี พ.ต.ท.ทักษิณ คน<orgName>ไทย</orgName>ถึงจะอยู่ได้ ทำไมต้องเป็น พ.ต.ท.ทักษิณ <orgName>ประเทศไทย</orgName>จึงจะเจริญรุ่งเรือง คน<orgName>ไทย</orgName>หมดฝีมือแล้วหรือ ไม่มีใครที่มีฝีมือแล้วหรือ</p>
<p>ด้าน พล.อ.อภิชาต เพ็ญกิตติ ปลัด<orgName>กระทรวงกลาโหม</orgName> กล่าวถึง<orgName>กลุ่มคนเสื้อแดง</orgName>เตรียมทูลเกล้าฯ ถวายฎีกา ว่า เป็นเรื่องที่กองทัพพยายามชี้แจงอยู่ในขณะนี้ โดยกระทรวงกลาโหมจะนำแถลงการณ์<orgName>กระทรวงยุติธรรม</orgName>ไปขยายผลให้ประชาชนเข้าใจ โดยผ่านสื่อต่างๆ ของกองทัพ แม้จะถูกมองว่าทำล่าช้า แต่ก็ดีกว่าไม่ทำ
"คงจะต้องช่วยกันชี้แจงว่า สิ่งที่ทำอยู่นั้นไม่ถูกขั้นตอน ถ้ายุติได้ก็ควรจะยุติ รัฐบาลต้องเข้ามาดูแล อย่างไรก็ตาม การชุมนุมโดยสงบของกลุ่มดังกล่าวคงไปห้ามกันไม่ได้ ต้องปล่อยให้ชุมนุมกันไป แต่เรื่องถวายฎีกาต้องเป็นไปตามขั้นตอน"</p>
<p><orgName>มท.1</orgName>ปัดตั้งเป้าค้านฎีกา5ล้านชื่อ</p>
<p>นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> กล่าวว่า ไม่ทราบกรณีที่มีการตั้งเป้ารายชื่อผู้คัดค้านการถวายฎีกา และผู้ถอนรายชื่อจากการร่วมถวายฎีกาไว้ที่ 5 ล้านรายชื่อ เท่ากับที่<orgName>กลุ่มคนเสื้อแดง</orgName>รวบรวมรายชื่อเพื่อถวายฎีกา รวมทั้งยังไม่ได้รับรายงานว่า ขณะนี้สามารถรวบรวมรายชื่อได้แล้วกว่า 1 ล้านรายชื่อ แต่สั่งให้แต่ละจังหวัดตั้งโต๊ะเช่นนี้ต่อไป เพื่อชี้แจงให้ประชาชนเข้าใจขั้นตอนที่ถูกต้อง</p>
<p>"บุญจง"เผยลงชื่อค้านฎีกาแล้ว1ล้าน</p>
<p>นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName> กล่าวถึงความคืบหน้ากรณี<orgName>กระทรวงมหาดไทย</orgName>ตั้งโต๊ะให้ประชาชนที่ไม่เห็นด้วยกับการถวายฎีกามาร่วมลงชื่อ ว่า ขณะนี้รวบรวมรายชื่อได้ประมาณกว่า 1 ล้านคนแล้ว ซึ่งรายชื่อเหล่านี้ไม่เห็นด้วยกับการกระทำดังกล่าว แต่จะไม่มีการนำรายชื่อไปดำเนินการอะไรทั้งสิ้น เพราะการที่ประชาชนร่วมลงชื่อจำนวนมากคงสะท้อนให้เห็นแล้วว่าประชาชนมีความรู้สึกอย่างไร ดังนั้น<orgName>กลุ่มคนเสื้อแดง</orgName>ควรยุติการกระทำ</p>
<p>ชาวบุรีรัมย์3แสนลงชื่อต้านฎีกา</p>
<p>ผู้สื่อข่าวรายงานว่า ประชาชนชาว <orgName>จ.บุรีรัมย์</orgName> ขณะนี้ได้ร่วมลงชื่อคัดค้านการถวายฎีกาแล้วร่วม 300,000 คน ขณะที่จังหวัดคาดการณ์ว่า หลังสิ้นสุดการลงชื่อคัดค้านในวันที่ 7 ส.ค.นี้ จะมีประชาชนร่วมลงชื่อมากกว่า 500,000 คน จากนั้นจังหวัดจะรวบรวมรายชื่อทั้งหมดส่งมอบให้รัฐมนตรีว่าการ<orgName>กระทรวงมหาดไทย</orgName> ที่จะเดินทางมาร่วมกิจกรรมแสดงพลังปกป้องสถาบันที่ จ.บุรีรัมย์ ในวันที่ 7 ส.ค. ซึ่งจะมีกลุ่มพลังมวลชนมาร่วมแสดงพลังที่บริเวณราชานุสาวรีย์มากกว่า 50,000 คน
ผู้สื่อข่าวรายงานด้วยว่า ขณะนี้จังหวัด อำเภอ และ <orgName>อบต.</orgName>ต่างๆ ของบุรีรัมย์ มีการขึ้นป้ายขนาดใหญ่ ประชาสัมพันธ์เชิญชวนให้ประชาชนที่ไม่เห็นด้วยมาร่วมลงชื่อคัดค้านการยื่นถวายฎีกา</p>
<p>"ทักษิณ"โวยรัฐข่มขู่<orgName>ปชช.</orgName>ถอนชื่อฎีกา</p>
<p>พ.ต.ท.ทักษิณ ชินวัตร อดีตนายกรัฐมนตรี เขียนผ่าน Twitter ตัวเอง @Thaksinlive เมื่อเวลา 14.35 น.วานนี้ ระบุว่า เช้านี้ได้รับโทรศัพท์จากชาวบ้าน ทหาร ตำรวจ ว่า รัฐบาลใช้ทุกวิธีไม่ว่าจะเป็นการข่มขู่บังคับเพื่อให้ถอนชื่อ ผมขอถามว่าประชาธิปไตยหายไปไหนแล้ว</p>
<p>ด้าน นายวีระ มุสิกพงศ์ ประธาน <orgName>นปช.</orgName> กล่าวถึงจำนวนคนลงชื่อถวายฎีกาว่า ขณะนี้มี 5.4 ล้านชื่อ แต่หากตรวจสอบหมดอาจจะมีชื่อถึง 6 ล้านชื่อก็ได้ ทั้งนี้ วันที่ 17 ส.ค. เวลา 13.30 น. เป็นฤกษ์ที่เหมาะสม จะมีตัวแทน 1,500 คน นำรายชื่อไปยื่นต่อสำนักพระราชวัง</p>
<p>นายณัฐวุฒิ ใสยเกื้อ โฆษก <orgName>นปช.</orgName> กล่าวว่า นปช.จะลงพื้นที่ตั้งแต่วันที่ 8 ส.ค.ที่ จ.นนทบุรี วันที่ 9 ส.ค.ที่ จ.อุดรธานี วันที่ 10 ส.ค.ที่ จ.เชียงใหม่ วันที่ 13 ส.ค.ที่ จ.ราชบุรี วันที่ 14 ส.ค.ที่ จ.ชลบุรี วันที่ 15 ส.ค.ที่ จ.มุกดาหาร และวันที่ 16 ส.ค.ที่ จ.นครสวรรค์ เพื่อตั้งเวทีสัญจรชี้แจงให้ประชาชนเข้าใจว่าการถวายฎีกาสามารถทำได้</p>
<p>"วิเชียร"ห้ามตร.ลงชื่อฎีกาช่วยทักษิณ</p>
<p>พล.ต.อ.วิเชียร พจน์โพธิ์ศรี รักษาราชการแทนผู้บัญชาการ<orgName>ตำรวจแห่งชาติ</orgName> กล่าวว่า ได้ห้ามข้าราชการตำรวจเข้าไปมีส่วนเกี่ยวข้องกับการลงชื่อถวายฎีกา จึงให้ผู้บังคับบัญชาทุกระดับชั้น กำชับ ตรวจสอบ แนะนำข้าราชการตำรวจทุกนายให้ระมัดระวังการกระทำใดๆ อันอาจเป็นการระคายเคืองเบื้องพระยุคลบาท หากพบว่าผู้ใดกระทำการดังกล่าวให้ตรวจสอบและพิจารณาดำเนินการตามอำนาจหน้าที่</p>
<p>ด้าน พล.ต.ต.สัญชัย สุนทรบุระ ผู้บังคับการ<orgName>กองสารนิเทศ</orgName> (ผบก.<orgName>สท.</orgName>) กล่าวว่า ด้วยกฎหมายบัญญัติให้ตำรวจมีอำนาจหน้าที่ในการรักษาความปลอดภัยองค์พระมหากษัตริย์ พระราชินี รัชทายาท ผู้สำเร็จราชการแทนพระองค์ พระบรมวงศานุวงศ์ ฯลฯ ตำรวจจึงมีหน้าที่และความรับผิดชอบที่ต่างจากประชาชนทั่วไป
</p></body>
</news>
