<teiHeader>
<fileDesc>
<titleStmt>
  <title>ล้อมคอก"ชุมชนพอเพียง" รัฐชะลออนุมัติโครงการ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/04/news_29225507.php?news_id=29225507  </bibl>
</sourceDesc>
</fileDesc>
</teiHeader>
<news>
<headline>ล้อมคอก"ชุมชนพอเพียง" รัฐชะลออนุมัติโครงการ</headline>
<lead>รัฐล้อมคอก “ชุมชนพอเพียง” สั่งตั้งคณะทำงานชุดพิเศษติดตามโครงการในกรุงเทพฯ หลังเกิดประเด็นชุมชนซื้อตู้น้ำราคาแพงเกินจริง พร้อมสั่งชะลอการอนุมัติโครงการทั้งหมด แนะชุมชนผลิตสินค้าต้านหวัดใหญ่สายพันธุ์ใหม่</lead>
<neck></neck>
<body><p>นายสุมิท แช่มประสิทธิ์ ผู้อำนวยการ<orgName>สำนักงานชุมชนพอเพียง</orgName> (<orgName>ศพช.</orgName>) เปิดเผยภายหลังการประชุมคณะอนุกรรมการวิชาการโครงการชุมชนพอเพียง ที่มีนายมีชัย วีระไวทยะ เป็นประธาน วานนี้ (3 ส.ค.) ว่า ที่ประชุมมีมติแต่งตั้งคณะทำงานตรวจสอบข้อเท็จจริง การดำเนินการโครงการชุมชนพอเพียงในเขตกรุงเทพฯ หลังพบว่ามีการร้องเรียนในเรื่องความไม่โปร่งใสของโครงการ โดยเฉพาะการจัดซื้อสินค้าในชุมชนต่างๆ อาทิเช่น ตู้น้ำเย็นพลังงานแสงอาทิตย์ ขณะที่ก่อนหน้านี้ สำนักงานสั่งการให้มีการชะลอการอนุมัติโครงการชุมชนพอเพียง ในเขตกรุงเทพฯ ไปแล้วระยะหนึ่ง</p>
<p>“ขั้นตอนการดำเนินงานโครงการชุมชนพอเพียงในเขต <orgName>กทม.</orgName>นั้น ที่ประชุมเห็นชอบให้มีการตั้งคณะอนุกรรมการชุดพิเศษขึ้นมาหนึ่งชุด ประกอบด้วย ตัวแทนจาก<orgName>สถาบันชุมชนท้องถิ่นพัฒนา</orgName> เครือข่ายผู้นำชุมชน<orgName>กรุงเทพมหานคร</orgName> <orgName>กรุงเทพมหานคร</orgName> เข้ามาร่วมทำงานกับตัวแทนคณะอนุกรรมการฝ่ายวิชาการ เพื่อทำหน้าที่ในการพิจารณากลั่นกรองโครงการของชุมชน ที่จะเสนอเข้ามา ส่วนชุมชนใดยังต้องการทำโครงการตู้น้ำหยอดเหรียญอยู่ สำนักงานจะส่งข้อมูลบริษัทเอกชน ที่ผลิตสินค้าประเภทนี้ ร่วมถึงราคาเครื่อง ทุกรายในท้องตลาด ไปให้ชุมชนใช้เป็นข้อมูล ประกอบการดำเนินการโครงการนี้ต่อไป” นายสุมิทระบุ</P>
<p>นายสุมิท กล่าวว่า ที่ประชุมยังเห็นชอบแนวทางการรณรงค์ ให้ชุมชนผลิตสินค้าต้านไข้โรคหวัดใหญ่สายพันธุ์ใหม่ 2009 อาทิเช่น เจลล้างมือและหน้ากากอนามัย หากชุมชนใดสนใจทางสำนักงานจะจัดส่งเจ้าหน้าที่ไปจัดฝึกอบรมให้ และสามารถยื่นเรื่องเสนอของบผ่านโครงการชุมชนพอเพียงได้อีกด้วย
ทั้งนี้ การรณรงค์ให้ผลิตสินค้าต้านเชื้อโรคไข้หวัดใหญ่ ไม่ถือเป็นการชี้นำแต่อย่างใด เพราะการดำเนินงานดังกล่าว เป็นเพียงแค่การนำเสนอทางเลือกใหม่ให้แก่ชุมชนพิจารณาเท่านั้น พร้อมกันนั้น ชุมชนสามารถนำโครงการภายใต้แผนแม่บทชุมชนพึ่งตนเอง ตามแนวทางปรัชญาเศรษฐกิจพอเพียงเข้ามาเสนอของบ ภายใต้โครงการชุมชนพอเพียงได้</p>
<p>นอกจากนี้ ในที่ประชุมนายมีชัย มอบหมายให้ทาง<orgName>สำนักงานชุมชนพอเพียง</orgName> เร่งจัดทำประชาสัมพันธ์ข้อมูลเชิงรุก เกี่ยวกับการดำเนินงานโครงการชุมชนพอเพียง ให้ชุมชนได้รับทราบขั้นตอน รวมถึงสิทธิของชุมชน ในการเลือกทำโครงการ ที่มีความเป็นอิสระ เพื่อป้องกันไม่ให้มีใครมาชักจูงได้ เหมือนการดำเนินงานในช่วงที่ผ่านมา เพื่อให้โครงการเดินหน้าต่อไปได้ และชาวบ้านได้ประโยชน์อย่างแท้จริง</p>
<p>นางเพียงใจ วิศรัตน์ รองปลัด<orgName>กรุงเทพฯ</orgName> กล่าวว่า หากมีชุมชนใดนำโครงการภายใต้แผนแม่บทชุมชนพึ่งตนเองตามแนวทางปรัชญาเศรษฐกิจพอเพียง มาเสนอขออนุมัติงบจากโครงการชุมชนพอเพียงแล้ว จะไม่สามารถนำโครงการนี้ไปเสนอของบประมาณเพิ่มเติมจาก <orgName>กทม.</orgName>ได้อีก เพราะถือว่าชุมชนได้รับงบประมาณไปแล้ว ส่วนปัญหาที่เกิดขึ้นในการดำเนินงานโครงการชุมชนพอเพียง อาทิเช่น การจัดซื้อสินค้าในราคาที่สูงเกินความเป็นจริง หรือการที่มีหลายชุมชนมีการจัดซื้อสินค้าคล้ายกันนั้น ยืนยันว่า เจ้าหน้าที่ <orgName>กทม.</orgName>ไม่ได้เข้าไปมีส่วนเกี่ยวข้องในเรื่องนี้แต่อย่างใด</p>
<p>ทั้งนี้ หลัง <orgName>กทม.</orgName>รับทราบข้อมูลว่า มีการดำเนินการที่ผิดปกติในโครงการนี้เกิดขึ้น โดยเฉพาะการเข้าไปวิ่งเต้นของคนบางกลุ่ม เพื่อให้ชุมชนต่างๆ ซื้อสินค้าที่เหมือนๆ กันจนผิดสังเกตนั้น ทาง <orgName>กทม.</orgName>ไม่ได้นิ่งนอนใจและได้สั่งการให้เจ้าหน้าที่เขตต่างๆ ชะลอการอนุมัติโครงการของชุมชนต่างๆ ไว้
</p></body>
</news>
