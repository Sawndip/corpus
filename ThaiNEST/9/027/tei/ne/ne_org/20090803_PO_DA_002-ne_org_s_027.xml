<teiHeader>
<fileDesc>
<titleStmt>
  <title>นายกฯ ทำบุญตักบาตรวันคล้ายวันเกิดครบ45ปี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-03 09:03:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=11925  </bibl>
</sourceDesc>
</fileDesc>
</teiHeader>
<news>
<headline>นายกฯ ทำบุญตักบาตรวันคล้ายวันเกิดครบ45ปี</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (3 ส.ค.) ซึ่งเป็นวันคล้ายวันเกิดของ นายอภิสิทธิ์ เวชชาชีวะ นายกรัฐมนตรี ครบรอบปีที่ 45 ในช่วงเช้า นายกฯ ได้ตักบาตรถวายอาหารพระ 9 รูป ซึ่งนิมนต์พระจากวัดดาวดึงส์ โดยได้ตักบาตรร่วมกับครอบครัวซึ่งเป็นปกติของทุกปี ทั้งนี้ นายกฯ ได้ให้แม่บ้านนำพระพุทธเจ้าปางชนะมาร พระพลังแผ่นดิน ปกบ้านคุ้มเมืองชาวประชา ไทยร่มเย็นเป็นสุข มามอบให้ผู้สื่อข่าวด้วย </p>
<p>หลังจากนั้น นายกฯ ได้เดินทางออกจากบ้านพักในเวลา 07.15 น. เพื่อมาปฏิบัติภารกิจที่ทำเนียบรัฐบาลในเวลา 08.30 น. โดยได้เข้าร่วมถ่ายรูปตามโครงการ 112 ปี การรถไฟสานสัมพันธ์ไทย-ลาว ที่ตึกสันติไมตรี ในการนี้ นายยุทธนา ทัพเจริญ ผู้ว่าการ<orgName>การรถไฟแห่งประเทศไทย</orgName> ได้มอบขนมเค้ก และรองเพลงแฮปปี้เบิร์ดเดย์ ให้กับนายกฯ ด้วย </p>
<p>ผู้สื่อข่าวรายงานว่า นางพิมพ์เพ็ญ เวชชาชีวะ ภริยานายกฯ ได้มอบชุดลำโพงไอพอด ในขณะที่ลูก ๆ ได้มอบตุ๊กตาหมีแพนด้าให้เป็นของขวัญวันเกิด.</p></body>
</news>
