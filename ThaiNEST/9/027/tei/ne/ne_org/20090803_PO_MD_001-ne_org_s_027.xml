<teiHeader>
<fileDesc>
<titleStmt>
  <title>เทพไทต้อบโต้"เพื่อแม้ว" ยันรับฟังกก.สมานฉันท์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 21:25:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087425  </bibl>
</sourceDesc>
</fileDesc>
</teiHeader>
<news>
<headline>เทพไทต้อบโต้"เพื่อแม้ว" ยันรับฟัง<orgName>กก.สมานฉันท์</orgName></headline>
<lead></lead>
<neck></neck>
<body><p> นายเทพไท เสนพงศ์ โฆษกส่วนตัวหัวหน้า<orgName>พรรคประชาธิปัตย์</orgName> แถลงถึงกรณีที่นายดิเรก ถึงฝั่ง ส.ว.<orgName>นนทบุรี</orgName> ในฐานะประธาน<orgName>คณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ</orgName> ออกมาบอกว่า จะรอดูผลการปฏิบัติของรัฐบาลตามข้อเสนอของคณะกรรมการฯ ที่ได้ยื่นต่อรัฐบาลว่า เรื่องนี้นายกฯ เป็นคนเสนอให้มีการแก้ปัญหาจาก 3 ฝ่าย โดยตั้งเป็น<orgName>คณะกรรมการสมานฉันท์ฯ</orgName> และเมื่อมีข้อสรุปส่งมายังรัฐบาล ทางรัฐบาลก็ปฎิบัติตามคำเสนอแนะอยู่แล้ว และการที่มีการพาดพิงถึง<orgName>พรรคประชาธิปัตย์</orgName> โดยเฉพาะการตอบโต้ทางการเมืองของทีมโฆษก<orgName>พรรคประชาธิปัตย์</orgName>นั้น พรรคได้ตระหนัก และพูดคุยว่าควรที่จะตอบโต้ทางการเมืองด้วยความระมัดระวังเป็นอย่างยิ่ง</p>
<p> อย่างไรก็ตาม เราได้มีข้อสรุปมาหลายครั้งว่า ตราบใดก็ตามที่มีฝ่ายหนึ่งฝ่ายใดโจมตี<orgName>พรรคประชาธิปัตย์</orgName>เพียงผ่ายเดียวโดยไม่ชี้แจง แม้ว่าสิ่งนั้นจะเป็นเรื่องโกหก เมื่อมีการพูดหลายครั้งก็อาจจะทำให้ประชาชนเชื่อได้ ซึ่งพรรคเคยมีประสบการณ์ในเรื่องเหล่านี้มาแล้ว เช่น กรณีหมากัดม็อบ หรือ<orgName>ประชาธิปัตย์</orgName> เป็นพรรคคนใต้ เป็นต้น เมื่อ<orgName>พรรคประชาธิปัติย์</orgName>ไม่ชี้แจง คิดว่าประชาชนจะสามารถแยกแยะความผิดถูกได้ จนถึงวันนี้เราได้ข้อสรุปว่า ถ้าเราไม่ชี้แจงข้อเท็จจริง สิ่งเหล่านั้นก็จะติดกับ<orgName>พรรคประชาธิปัตย์</orgName>ไปตลอด วันนี้จึงจำเป็นต้องชี้แจง และอยากให้นายดิเรก กลับไปดูว่าต้นเหตุของเรื่องทั้งหมดเกิดขึ้นจากใครกันแน่</p>
<p>การที่เราออกมาตอบโต้ เป็นเพราะ<orgName>พรรคเพื่อไทย</orgName> เรียงหน้าออกมาใส่ร้าย บิดเบือนข้อเท็จจริงให้กับพรรคและรัฐบาลมาโดยตลอด จึงมีความจำเป็นที่ต้องปกป้องตัวเอง ด้วยการชี้แจงข้อเท็จจริง เราตระหนักตลอดเวลาว่า บ้านเมืองต้องการความสมานฉันท์ ถ้าหากฝายหนึ่งฝ่ายใดต้องการให้เกิดความสมานฉันท์ ก็ต้องไปดูต้นเหตุว่าการตอบโต้ทางการเมืองเกิดจากฝ่ายใดกันแน่</p>

<p></p></body>
</news>
