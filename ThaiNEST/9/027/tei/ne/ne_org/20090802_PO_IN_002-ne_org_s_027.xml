<teiHeader>
<fileDesc>
<titleStmt>
  <title>ทักษิณจวกรบ.คิดโง่ขวางฎีกาแนะกินป๋วยกั๊ก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-02 15:08:41  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183450  </bibl>
</sourceDesc>
</fileDesc>
</teiHeader>
<news>
<headline>ทักษิณจวกรบ.คิดโง่ขวางฎีกาแนะกินป๋วยกั๊ก</headline>
<lead>พ.ต.ท.ทักษิณ เล่นแรง ซัดรัฐบาลคิดโง่ ๆ ขวางกระบวนการประชาธิปไตย เรื่องล่ารายชื่อถวายฎีกาแนะประชาชนกินน้ำป๋วยกั๊กทุกวันแก้หวัด2009</lead>
<neck></neck>
<body><p>พ.ต.ท.ทักษิณ ชินวัตร อดีตนายกรัฐมนตรี ได้โฟนอินเข้ามาพูดคุยทาง สถานีวิทยุชุมชนของ <orgName>กลุ่มรักเชียงใหม่ 51</orgName> เมื่อช่วงบ่ายที่ผ่านมา โดยได้กล่าวถึงการถวายฎีกาล่ารายชื่อขอพระราชทานอภัยโทษ ซึ่งขณะนี้ยังมีรายชื่ออีกจำนวนหนึ่งตกค้างอยู่ที่สถานีวิทยุของ<orgName>กลุ่มคนเสื้อแดง</orgName> โดยเห็นว่า หากส่งไปรษณีย์ไทย เพื่อไปรวมกับของแกนนำ <orgName>นปช.</orgName> ทางกรุงเทพฯ เชื่อว่าจะหายแน่นอน หรือถ้าฝากผ่านนายอำเภอ ก็หายแน่นอน เพราะทุกวันนี้มีกลุ่มคนลิดรอนสิทธิประชาชนทุกอย่าง โดยใช้กระบวนการระบบราชการที่ลิดรอนสิทธิประชาชน ยิ่งเรียกว่าประชาธิปไตยมากเท่าไหร่ รัฐบาลก็ลิดรอนสิทธิประชาชนมากเท่านั้น คิดอะไรก็คิดแบบโง่ๆ ทำอะไรก็คิดด้วยอารมณ์โกรธ คิดแบบไม่มีสติ คิดด้วยอารมณ์อยากจะต่อต้าน ไม่คิดว่าหลักการของประเทศอยู่ที่ไหน </p>
<p>และในช่วงท้ายรายการ พ.ต.ท.ทักษิณ ยังได้แนะให้ประชาชนกินน้ำป๋วยกั๊กเหมือนตนที่ทุกวัน โดยจะกินกับต้มเนื้อเปื่อย เพราะมีการระบุว่า ดอกป๋วยกั๊ก และยาทามิฟูล ไว้แก้ไข้หวัดนก และหวัดใหญ่ 2009 ซึ่งประชาชนควรกินทีละน้อย จะได้มีภูมิคุ้มกัน</p></body>
</news>
