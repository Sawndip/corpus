<teiHeader>
<fileDesc>
<titleStmt>
  <title>กกต.คุมเข้มศึกชนช้างสุราษฎร์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-03 20:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000087933  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>คุมเข้มศึกชนช้างสุราษฎร์</headline>
<lead></lead>
<neck></neck>
<body><p> นายประพันธ์ นัยโกวิท <orgName>กกต.</orgName> ด้านบริหารการเลือกตั้ง กล่าวว่า ในสัปดาห์นี้จะเรียกประชุม<orgName>คณะกรรมการอำนวยการแผนการเลือกตั้ง</orgName> ส.ส.เขต 1 <orgName>สุราษฎ์ธานี</orgName> แทนตำแหน่งของนายสุเทพ เทือกสุบรรณ ที่ลาออกไป ซึ่งจะใช้แผนการทำงานเดียวกับการเลือกตั้งซ่อม เขต 3 <orgName>สกลนคร</orgName> และ เขต 1 <orgName>ศรีสะเกษ</orgName></p>
<p>ทั้งนี้ยอมรับว่า ต้องระวังการแข่งขันที่รุนแรง เนื่องจากเป็นที่ทราบกันอยู่แล้วว่า การเลือกตั้งในเขตดังกล่าวเป็นพื้นที่ที่มีการแข่งขันเข้มข้นทุกครั้ง เป็นพื้นที่วัดกระแส และศักดิ์ศรีทางการเมือง โดยจะกำชับให้ผู้อำนวยการเลือกตั้ง เขต 1 <orgName>สุราษฎร์ธานี</orgName> ให้หาข่าวในเรื่องการวางตัวของข้าราชการ และการใช้อำนาจรัฐเข้าไปแซกแซงการเลือกตั้ง นอกจากนี้อยากขอร้องผู้ที่ถูกตัดสิทธิ์ทางการเมือง ไม่ควรเข้ามายุ่งเกี่ยวกับการเลือกตั้ง เพราะไม่อยากให้มีเรื่องร้องเรียนมากเหมือนทุกครั้ง</p>
<p>ด้านนายพร้อมพงศ์ นพฤทธิ์ โฆษก<orgName>พรรคเพื่อไทย</orgName> กล่าวว่าในวันที่ 5 ส.ค. ที่เป็นวันเปิดรับสมัครรับเลือกตั้ง ตนและแกนนำของ<orgName>พรรคเพื่อไทย</orgName>จะพาผู้สมัครของพรรคไปสมัครด้วยตัวเอง</p>
<p>ทั้งนี้ การเลือกตั้งซ่อมครั้งนี้ <orgName>พรรคประชาธิปัตย์</orgName> ได้วางตัว นายธานี เทือกสุบรรณ น้องชายนายสุเทพ เทือกสุบรรณ รองนายกรัฐมนตรี ลงสมัคร ขณะที่<orgName>พรรคเพื่อไทย</orgName> ส่งนายสมพล วิชัยดิษฐ น้องชายนายยงยุทธ วิชัยดิษฐ หัวหน้า<orgName>พรรคเพื่อไทย</orgName> ลงสู้</p></body>
</news>
