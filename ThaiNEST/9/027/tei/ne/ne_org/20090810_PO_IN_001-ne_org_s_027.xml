<teiHeader>
<fileDesc>
<titleStmt>
  <title>เลิศรัตน์แจงเหตุไม่ไว้วางใจพรบ.กู้เงิน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-10 18:17:07  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184682  </bibl>
</sourceDesc>
</fileDesc>
</teiHeader>
<news>
<headline>เลิศรัตน์แจงเหตุไม่ไว้วางใจพรบ.กู้เงิน</headline>
<lead>ส.ว.สรรหา พลเอก เลิศรัตน์ รัตนวานิช แจงเหตุ ไม่ไว้วางใจร่าง พ.ร.บ. กู้เงิน เพราะไม่มั่นใจโครงการไทยเข้มแข็งจะมีประสิทธิภาพ และไม่มั่นใจว่านายกรัฐมนตรี จะดูแลการใช้งบประมาณให้โปร่งใสได้</lead>
<neck></neck>
<body><p>พล.อ.เลิศรัตน์ รัตนวานิช ส.ว.สรรหา กล่าวในระหว่างการอภิปรายเรื่อง ร่างพระราชบัญญัติกู้เงินเพื่อฟื้นฟูความมั่นคงทางเศรษฐกิจ 4 แสนล้านบาท ว่า ตนยังไม่สามารถให้ความไว้วางใจร่างดังกล่าวได้ เนื่องจากยังมีหลายส่วน ที่ไม่เป็นประโยชน์อย่างแท้จริง อาทิ โครงการต้นกล้าอาชีพ โครงการเช็คช่วยชาติ ที่เห็นว่าเป็นการแก้ปัญหาที่ไม่ถูกจุดรวมถึงแผนงานต่างๆ ในโครงการไทยเข้มแข็งของรัฐบาล อย่างไม่เป็นรูปธรรม จึงไม่แน่ใจว่าโครงการต่างๆ จะมีประสิทธิภาพหรือไม่ และไม่มั่นใจ ว่านายกรัฐมนตรี จะสามารถป้องกันการทุจริตที่อาจเกิดขึ้นได้ ทั้งนี้เห็นว่า พ.ร.ก. กู้เงิน 4 แสนล้านบาท เองยังไม่มีกรอบการนำไปใช้ นอกจากการออกพันธบัตรออมทรัพย์ไทยเข้มแข็งวงเงิน 8 หมื่นล้านบาท จึงเห็นว่ายังมีเวลาที่จะนำเงินดังกล่าวไปใช้ได้ก่อน นอกจากนี้ พ.ร.ก. กู้เงินดังกล่าวได้ตั้งงบการใช้จ่ายไปถึงปี 2555 ซึ่งไม่แน่ใจว่า ขณะนั้น จะมีนายกรัฐมนตรีที่ชื่อ อภิสิทธิ์ เวชชาชีวะ หรือไม่ประกอบกับ ผลงานการแก้ไขปัญหาเศรษฐกิจของรัฐบาลที่ผ่านมาทำได้ ร้อยละ 60 เท่านั้น วุฒิสภา จึงควรพิจารณาว่า หากวางใจให้บริหารเงินอีก 4 แสนล้านบาท จะประสบผลสำเร็จหรือไม่ อย่างไรก็ตาม เห็นว่าเป็นเรื่องที่น่าเสียดายที่รัฐบาลไม่สามารถถอนร่างพระราชบัญญัติดังกล่าวได้ เพราะตนเชื่อว่าเป็นเรื่องยาก หากจะรับหลักการไปก่อนและตั้งกรรมาธิการขึ้นมาเพื่อให้มีการแก้ไขได้อย่างแท้จริง</p></body>
</news>
