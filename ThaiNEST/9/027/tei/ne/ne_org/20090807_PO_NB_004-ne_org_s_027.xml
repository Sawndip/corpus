<teiHeader>
<fileDesc>
<titleStmt>
  <title>"เทพไท" ชี้ การแต่งตั้งรักษาการ ผบ.ตร.ไม่ขัดต่อกฎหมาย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208070105&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"เทพไท" ชี้ การแต่งตั้งรักษาการ ผบ.<orgName>ตร.</orgName>ไม่ขัดต่อกฎหมาย</headline>
<lead></lead>
<neck></neck>
<body><p>โฆษกประจำตัวหัวหน้า<orgName>พรรคประชาธิปัตย์</orgName> ชี้ การแต่งตั้งรักษาการผู้บัญการ<orgName>ตำรวจแห่งชาติ</orgName>ไม่ขัดต่อกฎหมาย พร้อมย้ำ รัฐบาลไม่มีการข่มขู่ให้ประชนถอนรายชื่อถวายฎีกาฯ นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวถึงกรณีที่ พล.ต.อ เพรียวพันธ์ ดามาพงศ์ รองผู้บัญชาการ<orgName>ตำรวจแห่งชาติ</orgName> ออกมาระบุ การที่นายกรัฐมนตรีแต่งตั้ง พล.ต.อ.วิเชียร พจน์โพธิ์ศรี ให้รักษาการตำแหน่งผู้บัญการ<orgName>ตำรวจแห่งชาติ</orgName> เป็นการดำเนินการที่ไม่ถูกต้องและเตรียมฟ้องต่อ<orgName>ศาลปกครอง</orgName>ว่า ถือเป็นสิทธิ์ที่จะกระทำได้ แต่อยากให้ พล.ต.อ.เพรียวพันธ์ ตระหนักในการเป็นข้าราชการประจำรวมถึงต้องเคารพคำสั่งของผู้บังคับบัญชาที่ปฏิบัติตามกฎหมาย ซึ่งตนเองเห็นว่าการแต่งตั้ง พล.ต.อ.วิเชียร ไม่ขัดต่อหลักกฎหมาย เพราะ พล.ต.อ.วิเชียร ถือว่ามีอาวุโสสูงสุดในการเข้าสู่ตำแหน่งยศ พล.ต.อ. มาตั้งแต่ปี 2545 ในขณะที่พล.ต.อ.เพรียวพันธ์ เข้าสู่ตำแหน่ง พล.ต.อ. ในปี 2547 ส่วนกรณีที่<orgName>กลุ่ม นปช.</orgName>กล่าวหารัฐบาลขัดขวางการล่ารายชื่อเพื่อยื่นถวายฎีกาขอพระราชทานอภัยโทษให้กับ พ.ต.ท.ทักษิณ ชินวัตร อดีตนายกรัฐมนตรี นั้น นายเทพไท ระบุว่า เป็นการใส่ร้ายรัฐบาลเพื่อพยายามแย่งพื้นที่สื่อ พร้อมย้ำรัฐบาลไม่มีการข่มขู่ให้ประชนถอนรายชื่อตามที่ถูกกล่าวหา นายเทพไท เสนพงศ์ ยังกล่าวถึงการที่แกนนำ <orgName>นปช.</orgName>ระบุว่าในวันที่ 17 สิงหาคมนี้ จะรวบรวมมวลชนมากว่าในช่วงเดือนเมษายนที่ผ่านมาว่า การดำเนินการดังกล่าวจะสร้างความกังวลให้กับสังคมพร้อมเชื่อว่าจะมีการปลุกระดมเพื่อให้เกิดความวุ่นวายขึ้นอีก ส่วนที่ประกาศว่าจะเคลื่อนไหวต่อเนื่องในต่างจังหวัดนั้นเชื่อว่าเป็นการขัดขวางการทำงานของรัฐบาล จึงขอเรียกร้องให้กลุ่ม นปช.ยุติการเคลื่อนไหวเพื่อให้โอกาสประเทศได้ผ่านพ้นวิกฤตทางการเมืองและเศรษฐกิจครั้งนี้</p></body>
</news>
