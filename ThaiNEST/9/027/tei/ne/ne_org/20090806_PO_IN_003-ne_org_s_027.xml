<teiHeader>
<fileDesc>
<titleStmt>
  <title>รองสุเทพโผกอดประวิตรกลบกระแสเคืองกัน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-06 18:22:31  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184167  </bibl>
</sourceDesc>
</fileDesc>
</teiHeader>
<news>
<headline>รองสุเทพโผกอดประวิตรกลบกระแสเคืองกัน</headline>
<lead>นายกฯ พร้อมด้วย รองนายกฯ สุเทพ เทือกสุบรรณ เดินทางบันทึกเทปเฉลิมพระเกียรติสมเด็จพระนางเจ้าพระบรมราชีนีนาถ เนื่องในวันแม่แห่งชาติ โดยมี รมว.<orgName>กลาโหม</orgName> ร่วมเดินทางร่วมด้วย</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี พร้อมด้วยรองนายกรัฐมนตรีและรัฐมนตรีกว่า 20 คน อาทิ นายสุเทพ เทือกสุบรรณ รองนายกรัฐมนตรี พล.ต.สนั่น ขจรประศาสน์ รองนายกรัฐมนตรี นางพรทิวา นาคาศัย รัฐมนตรีว่าการ<orgName>กระทรวงพาณิชย์</orgName> พล.อ.ประวิตร วงษ์สุวรรณ รัฐมนตรีว่าการ<orgName>กระทรวงกลาโหม</orgName> เดินทางมาบันทึกเทปคำกล่าวอาเศียรวาทในโอกาสวันเฉลิมพระชนมพรรษา สมเด็จพระนางเจ้าฯ พระบรมราชินีนาถ ที่สถานีวิทยุโทรทัศน์แห่งประเทศ</p>
<p>ผู้สื่อข่าวรายงานว่า เมื่อ นายสุเทพ พบกับ พล.อ.ประวิตร นายสุเทพ ได้โอบกอด พร้อมทักทาย พล.อ.ประวิตร ด้วยใบหน้ายิ้มแย้ม กลบกระแสข่าวที่มีก่อนหน้านี้ว่า พล.อ.ประวิตร ไม่พอใจรัฐบาลที่กดดันพล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> น้องชาย ให้เดินทางไปต่างประเทศ </p>
<p>ขณะที่นายกรัฐมนตรี กล่าวกับผู้สื่อข่าวว่า ไม่ได้มีปัญหากับ พล.อ.ประวิตร ยังคุยกันด้วยดี แต่ที่ พล.อ.ประวิตร ไม่ได้ร่วมงานแถลงข่าวผลงานรัฐบาลเมื่อเช้านี้ (6 ส.ค.) เนื่องจากมีภารกิจปลูกป่าเฉลิมพระเกียรติ อย่างไรก็ตาม ทางด้าน พล.อ.ประวิตร ไม่ยอมให้สัมภาษณ์กับสื่อมวลชนแต่อย่างใด</p></body>
</news>
