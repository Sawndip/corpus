<teiHeader>
<fileDesc>
<titleStmt>
  <title>เนวินสั่งห้ามแห่ให้กำลังใจ17ส.ค.นี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090807/23504  </bibl>
</sourceDesc>
</fileDesc>
</teiHeader>
<news>
<headline>เนวินสั่งห้ามแห่ให้กำลังใจ17ส.ค.นี้</headline>
<lead>เนวิน� สั่งห้าม ส.ส. � <orgName>เสื้อน้ำเงิน กลุ่มเพื่อนเนวิน</orgName> แห่ให้กำลังใจฟังตัดสินคดีทุจริตกล้ายางวันที่ 17 ส.ค. หวั่นจะปะทะ<orgName>เสื้อแดง</orgName> กำชับให้รอฟังผลที่บ้าน ขณะที่ "ชวรัตน์ หน.พรรค � สมาชิกพรรค"งดเดินทาง</lead>
<neck></neck>
<body><p>(7ส.ค.) แหล่งข่าวจาก<orgName>พรรคภูมิใจไทย</orgName> เปิดเผยว่า ในวันที่ 17 ส.ค. ที่นายเนวิน ชิดชอบ และนายสรอรรถ กลิ่นประทุม แกนนำ<orgName>พรรคภูมิใจไทย</orgName> จะเดินทางไปฟังคำพิพากษาของ<orgName>ศาลฎีกาแผนกคดีอาญาของผู้ดำรงตำแหน่งทางการเมือง</orgName> ในคดีทุจริตโครงการจัดซื้อกล้ายางพารานั้น นายเนวินได้สั่งห้าม ส.ส.และสมาชิก<orgName>พรรคภูมิใจไทย</orgName> โดยเฉพาะ<orgName>กลุ่มเพื่อนเนวิน</orgName> นำประชาชนแห่ไปให้กำลังใจที่ศาลเด็ดขาด เนื่องจากเกรงจะเกิดความวุ่นวายแออัดไม่เหมาะสม</p>
 “นายเนวิน กำชับให้รอฟังผลอยู่ที่บ้านก็พอ ส่วนนายชวรัตน์ ชาญวีรกูล หัวหน้าพรรค หรือรัฐมนตรีของพรรคก็ไม่ได้ไป เพราะไม่ใช่เรื่องของ<orgName>พรรคภูมิใจไทย</orgName> เป็นเรื่องของ<orgName>กลุ่มเพื่อนเนวิน</orgName> อีกเหตุผล คือ ห่วงว่าหาก<orgName>เสื้อน้ำเงิน</orgName>ไป จะเข้าทาง<orgName>เสื้อแดง</orgName> ประชาชนจะไปปะทะกันหรือมีมือที่สามเข้ามาสร้างความรุนแรงวุ่นวายได้จึงตัดปัญหาไม่ให้มา ” แหล่งข่าวกล่าวและว่า
<p>ทั้งนายเนวิน และนายสรอรรถ สั่งห้าม ส.ส.และสมาชิกกลุ่มเพื่อนเนวินที่ตั้งใจจะไปให้กำลังใจที่ศาล แต่กลุ่มเพื่อนเนวินโดยเฉพาะกลุ่มผู้หญิงยืนยันจะต้องไปให้กำลังใจทั้ง 2 คนที่ไปฟังคำตัดสินของศาลครั้งสำคัญ ขณะที่วันดังกล่าวจะมีกลุ่มเพื่อนเนวิน บ้านเลขที่ 111 ประมาณ 20 คนเท่านั้นที่ไปศาลให้กำลังใจ โดยไม่มีการจัดม็อบเสื้อน้ำเงินแห่ไปร่วมแต่อย่างใด</p></body>
</news>
