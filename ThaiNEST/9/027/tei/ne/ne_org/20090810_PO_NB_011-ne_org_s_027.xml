<teiHeader>
<fileDesc>
<titleStmt>
  <title>นายกรัฐมนตรี ขอให้ผู้นำศาสนาในพื้นที่จังหวัดชายแดนภาคใต้ สนับสนุนให้การแก้ไขสถานการณ์และการยกระดับคุณภาพชีวิตประชาชนเป็นไปอย่างมีประสิทธิภาพ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100226&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี ขอให้ผู้นำศาสนาในพื้นที่จังหวัดชายแดนภาคใต้ สนับสนุนให้การแก้ไขสถานการณ์และการยกระดับคุณภาพชีวิตประชาชนเป็นไปอย่างมีประสิทธิภาพ</headline>
<lead></lead>
<neck></neck>
<body><p>นายกรัฐมนตรี ขอให้ผู้นำศาสนาในพื้นที่จังหวัดชายแดนภาคใต้ สนับสนุนให้การแก้ไขสถานการณ์และการยกระดับคุณภาพชีวิตประชาชนเป็นไปอย่างมีประสิทธิภาพ นายอภิสิทธิ์ เวชชาชีวะ นายกรัฐมนตรี กล่าวในโอกาสพบปะและมอบนโยบายแก่ผู้นำศาสนาในพื้นที่จังหวัดชายแดนภาคใต้รวม 150 คน ประกอบด้วย อิหม่าม คอเต็บบิหลั่น และกรรมการประจำมัสยิด ที่ตึกสันติไมตรี ทำเนียบรัฐบาล โดยกล่าวว่า ผู้นำศาสนาเป็นบุคคลที่ประชาชนในพื้นที่ให้ความเชื่อถือศรัทธา จึงมีบทบาทสำคัญในการสร้างสันติสุขกลับคืนสู่พื้นที่ ทั้งนี้ รัฐบาลมีนโยบายชัดเจนในการพยายามแก้ไขปัญหาความไม่สงบ ควบคู่กับการพัฒนา ยกระดับคุณภาพชีวิตของประชาชน โดยยืนยันในส่วนของเจ้าหน้าที่ต้องไม่สร้างปัญหาหรือเงื่อนไขใหม่ให้เกิดขึ้น ขณะที่การใช้ พ.ร.ก.ฉุกเฉิน กำลังศึกษาและจะพิจารณาอย่างรอบคอบก่อนการต่ออายุครั้งต่อไป พร้อมกันนี้นายกรัฐมนตรี ได้ขอความร่วมมือผู้นำศาสนาสะท้อนปัญหา และช่วยสนับสนุนให้การแก้ปัญหาและพัฒนาพื้นที่ของรัฐบาลให้มีประสิทธิภาพ ด้านนายพระนาย สุวรรณรัฐ รองปลัด<orgName>กระทรวงมหาดไทย</orgName> และผู้อำนวยการศูนย์อำนวยการบริหารจังหวัดชายแดนภาคใต้ เปิดเผยว่า การปฏิบัติการของเจ้าหน้าที่ทำให้การก่อเหตุร้ายลดลงมาก ประชาชนจึงมั่นใจในการออกมาทำกิจกรรมนอกบ้านมากขึ้น พร้อมเชื่อสถานการณ์ที่ดีขึ้นอาจและการทบทวนใช้ พ.ร.ก. ฉุกเฉิน ตามที่นายกรัฐมนตรีระบุ อาจนำไปสู่การผ่อนคลาย พ.ร.ก.ฉุกเฉินบางพื้นหรือที่ใช้ พ.ร.บ.ความมั่นคงควบคุมสถานการณ์แทน สำหรับผู้นำศาสนาที่เข้าพบและรับมอบนโยบายจากนายกรัฐมนตรีในครั้งนี้ เป็นไปตามโครงการพัฒนาศักยภาพผู้บริหารจังหวัดชายแดนภาคใต้ โดยจะได้พบปะบุคคลสำคัญระดับนโยบาย ตลอดจนการดูงานบริหารจัดการมัสยิดที่จังหวัดพระนครศรีอยุธยา การศึกษาวิถีชุมชนเข้มแข็ง เศรษฐกิจพอเพียงที่เขตหนองจอก กรุงเทพ </p></body>
</news>
