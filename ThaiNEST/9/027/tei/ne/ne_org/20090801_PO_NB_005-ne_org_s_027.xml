<teiHeader>
<fileDesc>
<titleStmt>
  <title>นายกฯ ยืนยัน รัฐบาลกำลังเดินหน้าแก้ปัญหาสังคมโดยใช้งบไทยเข้มแข็งพัฒนาศูนย์เด็กเล็ก  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208010042&tb=N255208  </bibl>
</sourceDesc>
</fileDesc>
</teiHeader>
<news>
<headline>นายกฯ ยืนยัน รัฐบาลกำลังเดินหน้าแก้ปัญหาสังคมโดยใช้งบไทยเข้มแข็งพัฒนาศูนย์เด็กเล็ก</headline>
<lead></lead>
<neck></neck>
<body><p>นายกรัฐมนตรี ยืนยัน รัฐบาลกำลังเดินหน้าแก้ไขปัญหาสังคมโดยใช้งบประมาณไทยเข้มแข็ง พัฒนาศูนย์เด็กเล็กให้อยู่ใกล้สถานที่ทำงานของผู้ปกครอง เพื่อสร้างความเข้มแข็งของสถาบันครอบครัว นายอภิสิทธิ์ เวชชาชีวะ นายกรัฐมนตรี กล่าวปาฐกถาพิเศษในงานวันสตรี<orgName>ไทย</orgName>ว่า ปัญหาวิกฤติเศรษฐกิจที่ชะลอตัว ได้ส่งผลกระทบต่อโครงสร้างทางเศรษฐกิจและสังคมให้เปลี่ยนแปลงไป โดยเฉพาะการทำให้ประชาชนผู้มีรายได้น้อยและสตรีต้องรับภาระหนัก เพื่อต่อสู้กับภาวะรายจ่ายที่ไม่เพียงต่อต่อรายได้ และจาการศึกษาพบว่า สัดส่วนเด็กเล็กที่ไม่ได้อาศัยอยู่กับพ่อแม่มีมากขึ้น ถือเป็นการเริ่มต้นที่เสี่ยงต่อการสร้างความเข้มแข็งของสถาบันครอบครัวในอนาคต ดังนั้นหน่วยงานที่เกี่ยวข้องต้องช่วยกันกำหนดกลไก และสร้างค่านิยมที่ถูกต้องทั้งในองค์กรภาครัฐและเอกชน ในการสร้างสภาวะแวดล้อมที่เอื้อต่อการรักษาบทบาทครอบครัวโดยไม่กระทบความมั่นคงด้านหน้าที่การงาน ขณะที่รัฐบาลมีมาตรการแก้ไขปัญหาสังคม โดยจัดสรรงบประมาณภายใต้แผนปฏิบัติการไทยเข้มแข็ง พัฒนาศูนย์เด็กเล็กในชุมชนให้อยู่ใกล้ชิดสถานที่ทำงานของผู้ปกครอง ขณะนี้อยู่ระหว่างรวบรวมข้อมูลจากหน่วยงานที่เกี่ยวข้อง เพื่อกำหนดเป็นยุทธศาสตร์ เชื่อว่าถ้าแก้ไขปัญหาจุดนี้ได้ จะส่งผลให้การดูแลคุณภาพคนในสังคมง่ายขึ้น นอกจากนี้ รัฐบาลจะเน้นแก้ไขปัญหาความไม่เป็นธรรมในส่วนรายได้ของสตรีให้เท่าเทียมมากกว่าในปัจจุบัน รวมทั้งจะส่งเสริมค่านิยมและทัศนคติ ไม่ให้เป็นอุปสรรคต่อความก้าวหน้าของสตรี โดยจะเพิ่มสัดส่วนให้สตรีสามารถเข้ามามีบทบาทด้านการเมืองมากขึ้น</p></body>
</news>
