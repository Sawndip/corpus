<teiHeader>
<fileDesc>
<titleStmt>
  <title>'พีระพันธุ์'จี้'ดีเอสไอ'แจงปมรถ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-11 18:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13651  </bibl>
</sourceDesc>
</fileDesc>
</teiHeader>
<news>
<headline>'พีระพันธุ์'จี้'<orgName>ดีเอสไอ</orgName>'แจงปมรถ</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (11 ส.ค.) ที่กระทรวงยุติธรรม นายพีระพันธุ์ สาลีรัฐวิภาค รมว.<orgName>ยุติธรรม</orgName> กล่าวถึง กรณีตำรวจยึดรถยนต์ ซึ่งเป็นรถของกลางของ<orgName>กรมสอบสวนคดีพิเศษ</orgName> (<orgName>ดีเอสไอ</orgName>) ได้จากบ้านแม่ภรรยาของ ส.ต.ท.วรวุฒิ มุ่งสันติ ผู้ต้องหาคดีลอบยิง นายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ว่า ขณะนี้ยังไม่ได้รับรายงานว่า รถยนต์ที่ตำรวจยึดมาตรวจสอบนั้น เป็นรถยนต์ที่นำไปใช้ก่อเหตุหรือไม่ </p>
<p>ส่วนกรณีที่ ส.ต.ท.วรวุฒิ นำรถของกลางในคดียาเสพติดไปใช้นั้น ถือเป็นเรื่องปกติที่สำนักงานป้องกันและปราบปรามยาเสพติด (ป.ป.ส.) จะอนุมัติให้หน่วยราชการนำรถยนต์ของกลางไปใช้ได้ แต่การนำรถยนต์ของกลางไปใช้ในภารกิจส่วนตัวนั้น จะต้องสอบถามไปยัง พ.ต.อ.ทวี สอดส่อง อธิบดี<orgName>ดีเอสไอ</orgName> ว่า อนุมัติไปได้อย่างไร </p>
<p>ด้าน พ.ต.อ.ณรัชต์ เศวตนันทน์ รองอธิบดี<orgName>ดีเอสไอ</orgName> กล่าวว่า ได้สั่งการให้ตรวจสอบที่มาของรถยนต์ หมายเลขทะเบียน กษ 3737 เชียงใหม่ ที่ตำรวจยึดมาจากบ้านแม่ภรรยาของ ส.ต.ท.วรวุฒิ พบว่า เป็นรถยนต์ของกลางในคดียาเสพติดรายใหญ่ ที่<orgName>ดีเอสไอ</orgName>ยึดเงินสดได้กว่า 10 ล้านบาท ขณะนี้อยู่ระหว่างการตรวจสอบว่า สำนักคดีใดทำเรื่องไปขอยืมใช้รถยนต์ของกลางจาก<orgName>สำนักงาน ป.ป.ส.</orgName> และผู้บัญชาการสำนักคดีใดเป็นผู้อนุมัติให้ ส.ต.ท.วรวุฒิ นำรถยนต์ของกลางคันดังกล่าวไปใช้ในภารกิจใด.
</p></body>
</news>
