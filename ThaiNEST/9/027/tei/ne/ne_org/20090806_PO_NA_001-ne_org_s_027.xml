<teiHeader>
<fileDesc>
<titleStmt>
  <title>กมธ.ด้านการเมือง AIPA เห็นชอบเพิ่มบทบาท AIPA ต่ออาเซียน  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208060061&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กมธ.</orgName>ด้านการเมือง <orgName>AIPA</orgName> เห็นชอบเพิ่มบทบาท <orgName>AIPA</orgName> ต่อ<orgName>อาเซียน</orgName></headline>
<lead></lead>
<neck></neck>
<body><p>คณะกรรมาธิการด้านการเมือง นำเสนอรายงานการประชุมต่อ <orgName>AIPA</orgName> โดยเห็นชอบเพิ่มบทบาทของ <orgName>AIPA</orgName> ที่มีต่ออาเซียนด้านความมั่นคงและสิทธิมนุษยชน พร้อมแสดงความเห็นห่วงใยการสร้างเขื่อนในจีนที่จะกระทบต่อชาติสมาชิก<orgName>อาเซียน</orgName> การประชุมใหญ่สมัชชา<orgName>รัฐสภาอาเซียน</orgName> หรือ <orgName>AIPA</orgName> ครั้งที่ 30 ในวันนี้(6 ส.ค.) ซึ่งเป็นวันที่ 5 ของการประชุม โดยเป็นการนำเสนอและรับรองรายงานการประชุมของคณะกรรมาธิการของคณะกรรมาธิการด้านต่าง ๆ และรายงานการประชุม<orgName>รัฐสภาสตรีอาเซียน</orgName> หรือ <orgName>WAIPA</orgName> ซึ่งนายเจริญ คันธวงศ์ ประธานคณะกรรมาธิการด้านการเมือง กล่าวว่า ที่ประชุมคณะกรรมาธิการด้านการเมือง เห็นชอบร่วมกันในหลายด้าน ทั้งในการเพิ่มบทบาทของ <orgName>AIPA</orgName> ที่มีต่ออาเซียนด้านความมั่นคง และการปกป้องสิทธิมนุษยชนของประชาชนในภูมิภาคด้วยการประสานความร่วมมือระหว่างชาติสมาชิก เพื่อให้เป็นไปตามที่อาเซียนตั้งเป้าหมายไว้ นอกจากนี้ ที่ประชุมยังได้แสดงความกังวลต่อสถานการณ์ด้านความมั่นคงในภูมิภาคและระดับโลก ซึ่งกระทบต่อสันติภาพของภูมิภาค รวมทั้งได้ประณามการก่อการร้ายทุกรูปแบบ ซึ่งรวมถึงเหตุการก่อการร้ายที่กรุงจาการ์ต้า เมื่อเดือนที่ผ่านมา และมีการแสดงความกังวลต่อการสร้างเขื่อนในประเทศจีน ที่ส่งผลกระทบต่อชาติสมาชิก<orgName>อาเซียน</orgName>หลายประเทศ ขณะที่คณะกรรมาธิการเศรษฐกิจ ซึ่งนายอนุศาสน์ สุวรรณมงคล เป็นประธานฯ ได้รายงานว่า ที่ประชุมได้ร่วมกันยกร่างข้อตกลงใน 5 ประเด็นหลัก คือ การบูรณาการทางเศรษฐกิจ การลดช่องว่างระหว่างประเทศที่พัฒนาแล้วในภูมิภาคกับประเทศที่กำลังพัฒนา ความมั่นคงทางอาหารและพลังงาน วิกฤตด้านเศรษฐกิจและพลังงาน และการเจรจาเกี่ยวกับข้อตกลงการค้ารอบโดฮา โดยมีจุดมุ่งหมายเดียวกันคือการพัฒนาเสถียรภาพทางเศรษฐกิจ ไปสู่ประชาคมทางเศรษฐกิจอาเซียนในปี 2015 ใช้ความหลากหลายด้านทรัพยากรที่มีอยู่ รวมทั้งได้ยกร่างข้อตกลงร่วมกันเพื่อวางกรอบการแก้ปัญหาเศรษฐกิจของประเทศสมาชิก <orgName>AIPA</orgName> ให้เป็นไปในทิศทางเดียวกัน ขณะที่<orgName>เวียดนาม</orgName>ได้เสนอการยกร่างร่วมกันเพื่อแก้ปัญหาวิกฤตการเงินทางเศรษฐกิจโลกต่อที่ประชุม เพื่อนำไปปรับใช้และเตรียมเสนอในการประชุม <orgName>AIPA</orgName> ปี 2010 ที่เวียดนามเป็นเจ้าภาพ ส่วนคณะกรรมาธิการด้านสังคม ซึ่งนางพิกุลแก้ว ไกรฤกษ์ เป็นประธานฯ ได้นำเสนอว่า ที่ประชุมได้พิจารณาใน 7 ประเด็น คือ การพิจารณาการสร้างอัตลักษณ์<orgName>อาเซียน</orgName> โดยจะประชาสัมพันธ์ <orgName>AIPA</orgName> ให้เป็นที่รู้จักในภูมิภาคเอเชียและขยายไปทั่วโลก การพิจารณาแก้ไขปัญหาสังคมและสุขสภาพที่เกิดจากการอพยพย้ายถิ่น โดยส่งเสริมให้แรงงานอพยพถูกกฎหมายได้รับสิทธิ์เท่าเทียมทางกฎหมายเหมือนประชาชนในประเทศ การสร้างความสอดคล้องทางกฎหมายด้านการอายัดทรัพย์และการควบคุมสารตั้งต้น เพื่อสนับสนุนให้<orgName>อาเซียน</orgName>ปลอดยาเสพติดในปี 2558 การพิจารณาการจัดการภัยพิบัติด้วยการสร้างความร่วมมือระหว่างประเทศในภูมิภาค<orgName>อาเซียน</orgName> การพิจารณาความร่วมมือทางด้านกฎหมาย เพื่อต่อต้านการค้ามนุษย์ ซึ่ง<orgName>อาเซียน</orgName>ได้เห็นชอบร่างการประชุมเกี่ยวกับการค้ามนุษย์ไปแล้วในการประชุมเกี่ยวกับอาชญากรรมข้ามชาติ ในเดือนกรกฎาคมที่พม่า การบรรลุเป้าหมายในการพัฒนาแห่งสหัสวรรษ เพื่อสร้างความมั่นคงของมนุษย์อย่างยั่งยืน โดยจะเน้นการใช้แผนแม่บท เป็นแนวทางและตัวชี้วัดความมั่นคงของมนุษย์ และการสร้างประชาคม<orgName>อาเซียน</orgName>ที่มีความพร้อมด้านสุขอนามัย โดยให้แต่ละประเทศจัดบริการอนามัยพื้นฐานที่เท่าเทียมกัน โดยไม่มีการนำเรื่องงบประมาณเป็นข้อจำกัด ส่วนโรคที่เกิดขึ้นนั้นให้แต่ละประเทศในภูมิภาค<orgName>อาเซียน</orgName>เตรียมความพร้อมในการรับมือ เช่น โรคไข้หวัดนก และโรคไข้หวัดใหญ่สายพันธุ์ใหม่ 2009 </p></body>
</news>
