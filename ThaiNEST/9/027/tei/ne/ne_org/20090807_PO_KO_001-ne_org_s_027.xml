<teiHeader>
<fileDesc>
<titleStmt>
  <title>ประธานสภากัมพูชาเชื่อ"อภิสิทธิ์"ฝ่าฟัน ชนะอุปสรรคทั้งหลาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090807/23460  </bibl>
</sourceDesc>
</fileDesc>
</teiHeader>
<news>
<headline><orgName>ประธานสภากัมพูชา</orgName>เชื่อ"อภิสิทธิ์"ฝ่าฟัน ชนะอุปสรรคทั้งหลาย</headline>
<lead></lead>
<neck></neck>
<body><p> เมื่อเวลา 12.00 น.วันที่ 7 ส.ค.นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName> ให้สัมภาษณ์ถึงกรณีที่สมเด็จอัครมหาพญาจักรีเฮง สัมริน ประธาน<orgName>สภาแห่งชาติกัมพูชา</orgName> เข้าเยี่ยมคารวะนายกรัฐมนตรี ที่ห้องสีงาช้าง ทำเนียบรัฐบาล เมื่อช่วงเช้าวันเดียวกันนี้ ว่า เขามายืนยันความสัมพันธ์ที่ดีระหว่าง<orgName>ไทย</orgName>-<orgName>กัมพูชา</orgName> โดยเฉพาะมาขอบคุณที่<orgName>ไทย</orgName>ผลักดันเดินหน้าในการสร้างเส้นทางคมนาคม สาย 68 ด้วยงบฯ 1,400 ล้านบาท ให้เดินหน้า</p>
<p> และฝากความระลึกถึงจากนายกรัฐมนตรี<orgName>กัมพูชา</orgName>มายังไทย และอวยพรว่า เขาคิดว่านายอภิสิทธิ์จะฝ่าฟัน และชนะอุปสรรคทั้งหลายทั้งหมดได้ ซึ่งนายกฯก็ตอบกลับแสดงความยินดีกับเขาที่ประสบความสำเร็จในการประชุมรัฐสภา และฝากความระลึกถึงไปยังสมเด็จฮุนเซน โดยเฉพาะขอบคุณที่ฝากความระลึกถึงมาทุกครั้ง และฝากแจ้งกลับไปว่าขณะนี้สภาเปิดแล้ว ดังนั้นประเด็นปัญหาที่ยังเป็นอุปสรรคอยู่ รวมถึงกรอบการเจรจา และข้อตกลงที่สำคัญหลายเรื่องจะได้เข้าสู่สภาเพื่อผ่านกรอบและจะได้เดินหน้าต่อไป สุดท้ายนายกฯได้ฝากถวายพระพร พระมหากษัตริย์<orgName>กัมพูชา</orgName> และให้ประธานสภาช่วยแจ้งว่า<orgName>รัฐบาลไทย</orgName>มีความประสงค์ที่จะเชิญประธาน<orgName>สภาแห่งชาติกัมพูชา</orgName> เสด็จมาเยือนไทยอย่างเป็นทางการ อย่างไรก็ตามไม่ได้มีการหารือถึงปัญหาตามแนวชายแดนแต่อย่างไร</p></body>
</news>
