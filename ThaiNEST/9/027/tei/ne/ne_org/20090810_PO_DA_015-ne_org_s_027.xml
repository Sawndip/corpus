<teiHeader>
<fileDesc>
<titleStmt>
  <title>'มาร์ค'เผย ผบ.ตร.ลาต่อล่องลงใต้หลัง12ส.ค.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 16:10:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13453  </bibl>
</sourceDesc>
</fileDesc>
</teiHeader>
<news>
<headline>'มาร์ค'เผย ผบ.<orgName>ตร.</orgName>ลาต่อล่องลงใต้หลัง12ส.ค.</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 16.00 น. วันนี้ (10 ส.ค.) ที่รัฐสภา นายอภิสิทธิ์ เวชชาชีวะ นายกรัฐมนตรี ให้สัมภาษณ์ถึง กรณีที่ ผบ.ตร.มีหนังสือชี้แจงถึงการกลับจากเดินทางไปราชการต่างประเทศ ลงวันที่ 9 ส.ค. ถึงนายกฯ ผ่าน นายสุเทพ เทือกสุบรรณ รองนายกฯ ว่า ผบ.<orgName>ตร.</orgName>ได้ทำหนังสือมาถึงตน โดยส่งผ่านรองนายกฯ ว่า ตามที่ได้เคยปรารภว่า จะลาราชการ แล้วจะกลับมาร่วมในพิธีถวายพระพรชัยมงคล เนื่องในวโรกาสวันเฉลิมพระชนมพรรษา สมเด็จพระนางเจ้าฯ พระบรมราชินีนาถ ในวันที่ 11-12 ส.ค.นี้ แต่เนื่องจากมีพายุไต้ฝุ่นเข้าประเทศจีน จึงจำเป็นต้องเดินทางกลับมาก่อนกำหนด เพราะเกรงว่า อาจจะเดินทางกลับมาร่วมงานต่าง ๆ ไม่ได้</p>
<p>“ที่ไปพูดกันมากในเรื่องที่จะไปประชุมว่า จะไปโยกย้ายต่าง ๆ นั้น ยืนยันว่า ไม่มี และจะเห็นได้ว่า วันนี้มีการออกหมายจับเพิ่มในคดี (ลอบสังหาร นายสนธิ ลิ้มทองกุล แกนนำ<orgName>กลุ่มพันธมิตรประชาชนเพื่อประชาธิปไตย</orgName>) ซึ่งหลังจากวันเฉลิมพระชนมพรรษาฯ ท่านก็รายงานมาว่า จะเดินทางไปปฏิบัติภารกิจในภาคใต้ และจะขอให้มีการแต่งตั้งบุคคลมารักษาราชการแทน” นายกฯ กล่าว </p>
<p>ต่อข้อถามว่า จะยังเป็น พล.ต.อ.วิเชียร พจน์โพธิ์ศรี รอง ผบ.<orgName>ตร.</orgName> (<orgName>สบ.10</orgName>) ที่จะรักษาราชการแทน ผบ.<orgName>ตร.</orgName> เหมือนเดิมหรือไม่ นายกฯ กล่าวว่า น่าจะเป็นคนเดิม.
</p></body>
</news>
