<teiHeader>
<fileDesc>
<titleStmt>
  <title>รองโฆษก ปชป.ระบุ พรรคจะสนับสนุนการคัดค้านการล่ารายชื่อถวายฎีกา ทุกรูปแบบ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040274&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รองโฆษก <orgName>ปชป.</orgName>ระบุ พรรคจะสนับสนุนการคัดค้านการล่ารายชื่อถวายฎีกา ทุกรูปแบบ</headline>
<lead></lead>
<neck></neck>
<body><p>รองโฆษก<orgName>พรรคประชาธิปัตย์</orgName> ระบุ พรรคจะสนับสนุนการคัดค้านการล่ารายชื่อถวายฎีกาขอพระราชทานอภัยโทษให้ "พ.ต.ท.ทักษิณ" ทุกรูปแบบ โดยยึดหลักกฎหมายและเร่งทำความเข้าใจกับประชาชน นายแพทย์วรงค์ เดชกิจวิกรม รองโฆษก<orgName>พรรคประชาธิปัตย์</orgName> เปิดเผยผลการประชุม ส.ส.<orgName>พรรคประชาธิปัตย์</orgName> ว่า ที่ประชุมได้ประเมินสถานการณ์เรื่องการรวบรวมรายชื่อเพื่อยื่นถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี ว่า ทางพรรคจะร่วมสนับสนุนการคัดค้านการรวบรวมรายชื่อของทุกหน่วยงานทุกรูปแบบ โดยยึดหลักกฎหมาย รวมถึงจะเร่งทำความเข้าใจกับประชาชน โดย<orgName>พรรคประชาธิปัตย์</orgName>เห็นว่าขณะนี้<orgName>พรรคเพื่อไทย</orgName>และ<orgName>กลุ่ม นปช.</orgName>ยืนยันชัดเจนว่าไม่สนใจเรื่องความสมานฉันท์ และเชื่อว่า<orgName>กลุ่ม นปช.</orgName>จะมีการกระทำที่รุนแรงเพื่อหาประเด็นใช้เคลื่อนไหวในการต่อต้านรัฐบาลอย่างต่อเนื่อง รองโฆษก<orgName>พรรคประชาธิปัตย์</orgName> กล่าวด้วยว่า ขณะนี้<orgName>พรรคเพื่อไทย</orgName>กับ<orgName>กลุ่ม นปช.</orgName>ร่วมกันดำเนินการทำงานเป็นยุทธศาสตร์ โดยต้องการยึดพื้นที่ข่าว ใช้หลักการตลาดนำการเมือง พร้อมทำลายความน่าเชื่อถือของรัฐบาลและ<orgName>พรรคประชาธิปัตย์</orgName>และทำลายสมาธิรัฐบาลพร้อมกับทำลายระบบเศรษฐกิจ </p></body>
</news>
