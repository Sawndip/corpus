<teiHeader>
<fileDesc>
<titleStmt>
  <title>ผบ.เหล่าทัพ-ผบ.ตร.เตรียมตบเท้าอวยพรวันเกิด"ประวิตร"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090810/23857  </bibl>
</sourceDesc>
</fileDesc>
</teiHeader>
<news>
<headline>ผบ.เหล่าทัพ-ผบ.<orgName>ตร.</orgName>เตรียมตบเท้าอวยพรวันเกิด"ประวิตร"</headline>
<lead>ผบ.เหล่าทัพ� ผบ.<orgName>ตร.</orgName> เตรียมตบเท้าอวยพรวันเกิด �ประวิตร� แสดงพลังกู้ศักดิ์ศรีตระกูล �วงษ์สุวรรณ� หลัง �พัชรวาท� โดนคำสั่งลงพื้นที่ภาคใต้ก่อนเกษียณ เผยรอยร้าว �อภิสิทธิ์-พัชรวาท� เกิดจากโผ ตร.ไม่ลงตัว เหตุ <orgName>ปชป.</orgName>หวังจัดทัพสู้เลือกตั้ง</lead>
<neck>ผู้สื่อข่าวรายงานว่า ในวันที่ 11 สิงหาคม เวลา 06.00 น. พล.อ.ประวิตร วงษ์สุวรรณ รัฐมนตรีว่าการ<orgName>กระทรวงกลาโหม</orgName> จะเดินทางไปร่วมทำบุญเนื่องในวันคล้ายวันเกิดครบรอบ 64 ปี ที่วัดพระศรีมหาธาตุ บางเขน ร่วมกับญาติพี่น้องตระกูลวงษ์สุวรรณ โดยเฉพาะตัวของ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> และคนสนิท ซึ่งจะเดินทางไปร่วมทำบุญด้วย</neck>
<body><p>จากนั้นเวลา 07.00 น. พล.อ.ประวิตร จะเปิดมูลนิธิป่ารอยต่อ 5 จังหวัด ในกรมทหารราบที่ 1 มหาดเล็กรักษาพระองค์ (ร.1 รอ.) ให้ พล.อ.อภิชาต เพ็ญกิตติ ปลัด<orgName>กระทรวงกลาโหม</orgName> นำผู้บัญชาการเหล่าทัพ (ผบ.เหล่าทัพ) ประกอบด้วย พล.อ.ทรงกิตติ จักกาบาตร์ ผู้บัญชาการทหารสูงสุด พล.อ.อนุพงษ์ เผ่าจินดา ผู้บัญชาการ<orgName>ทหารบก</orgName> พล.ร.อ.กำธร พุ่มหิรัญ ผู้บัญชาการ<orgName>ทหารเรือ</orgName> พล.อ.อ.อิทธพร ศุภวงศ์ ผู้บัญชาการ<orgName>ทหารอากาศ</orgName> รวมถึง พล.อ.ประยุทธ์ จันทร์โอชา เสนาธิการทหารบก และนายทหารระดับสูง ตบเท้าเดินทางไปร่วมอวยพรวันเกิดของ พล.อ.ประวิตร ในครั้งนี้ด้วย จากนั้นในเวลา 11.00 น. จะถวายภัตตาหารเพลที่วัดชนะสงคราม</p>
<p>มีรายงานว่า การเปิดมูลนิธิป่ารอยต่อ 5 จังหวัด เพื่อให้ ผบ.เหล่าทัพ ตบเท้าอวยพรในครั้งนี้เกิดขึ้นท่ามกลางกระแสข่าวความไม่เข้าใจกันระหว่าง นายอภิสิทธิ์ เวชชาชีวะ นายกรัฐมนตรี กับ พล.อ.ประวิตร ในประเด็นความขัดแย้งกรณีกระแสข่าวการปลด พล.ต.อ.พัชรวาท ออกจากตำแหน่งก่อนหน้านี้ โดยมีการวิเคราะห์กันว่า การเปิดมูลนิธิในครั้งนี้เพื่อให้ ผบ.เหล่าทัพ ตบเท้าอวย คล้ายเป็นการแสดงพลังเพื่อให้นายกรัฐมนตรีเห็นว่า ผบ.เหล่าทัพ ยังคงจับมือกันเหนียวแน่นในสถานการณ์การเมืองเช่นนี้
</p>
<p>แหล่งข่าวนายทหารระดับสูง เปิดเผยว่า ปัญหาความขัดแย้งระหว่างนายกรัฐมนตรี และ รมว.กลาโหม มีมากขึ้นตามลำดับ โดยเฉพาะประเด็นคำสั่งให้ พล.ต.อ.พัชรวาท ไปปฏิบัติภารกิจในพื้นที่ 3 จังหวัดชายแดนภาคใต้ ซึ่งทำให้ พล.อ.ประวิตร ไม่พอใจ ทั้ง ๆ ที่ยังเหลือเวลาอีก 50 วันก่อนที่จะ พล.ต.อ.พัชรวาท จะเกษียณในปลายเดือนกันยายน นี้ ทั้งนี้ คำสั่งดังกล่าว พล.อ.ประวิตร เห็นว่าเป็นคำสั่งที่ไม่ยุติธรรมกับตัวน้องชาย เพราะจะทำให้เกิดความสับสนในตำแหน่งของ พล.ต.อ.พัชรวาท</p>
<p>แหล่งข่าวนายทหารระดับสูง กล่าวอีกว่า ตอนนี้ในพรรคประชาธิปัตย์เองก็มีปัญหาโดยเฉพาะสมาชิกพรรคที่มีหลายกลุ่มหลายก้อน และตัวนายอภิสิทธิ์ก็ไม่สามารถควบคุมเสียงภายในพรรคได้ โดยเฉพาะเรื่องการแต่งตั้งโผนายพล 152 นาย ที่มีความพยายามของสมาชิก<orgName>พรรคประชาธิปัตย์</orgName>บางคนที่พยายามที่จะฝากเด็กของตัวเองเข้าไปอยู่ในตำแหน่ง เพื่อเป็นฐานในการบริหารงานของ<orgName>พรรคประชาธิปัตย์</orgName> และเพื่อหวังสู้ศึกการเลือกตั้งที่จะเกิดขึ้นในเร็ว ๆ นี้</p></body>
</news>
