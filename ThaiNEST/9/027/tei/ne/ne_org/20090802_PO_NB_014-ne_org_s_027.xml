<teiHeader>
<fileDesc>
<titleStmt>
  <title>นายกฯ เปิดเวทีสมัชชาสวัสดิการชุมชน ผลักดันชุมชนทั่วประเทศให้เกิดการออม  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020107&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>นายกฯ เปิดเวทีสมัชชาสวัสดิการชุมชน ผลักดันชุมชนทั่วประเทศให้เกิดการออม</headline>
<lead></lead>
<neck></neck>
<body><p>นายกรัฐมนตรี เปิดเวทีสมัชชาสวัสดิการชุมชนแห่งชาติ ณ มหาวิทยาลัยสงขลานครินทร์ จังหวัดสงขลา เตรียมผลักดันชุมชนทั่วประเทศ ให้เกิดการออมเงินในชุมชม พร้อมสนับสนุนงบประมาณสมทบ นายอภิสิทธิ์ เวชชาชีวะ นายกรัฐมนตรี กล่าวในโอกาสเป็นประธานในพิธีเปิดเวทีสมัชชาสวัสดิการชุมชนแห่งชาติ ณ มหาวิทยาลัยสงขลานครินทร์ จังหวัดสงขลา ว่า ต้องการให้ประชาชนคน<orgName>ไทย</orgName>ทุกคนมีคุณภาพชีวิตที่ดี และมีหลักประกันตั้งแต่เรื่องการรักษาพยาบาลฟรี ของเด็กและ ผู้สูงอายุ ที่มีการรักษาพยาบาลครอบคลุมประชาชนทั่วประเทศ และผลักดันเรื่องปรับปรุงคุณภาพและการบริการที่ให้นักเรียนเรียนฟรี 15 ปีจนประสบความสำเร็จ ส่วนการรักษาพยาบาลกลุ่มข้าราชการ พนักงานรัฐวิสาหกิจมีการรองรับที่ดีอยู่แล้ว แต่ประชาชนกว่า 40 ล้านคนยังไม่มีสวัสดิการ รัฐบาลจึงตั้งใจผลักดันระบบสวัสดิชุมชนให้เกิดขึ้น ซึ่งต้องร่วมมือกับประชาชน ให้เกิดการมีความส่วนร่วมและรัฐบาลจะเป็นผู้สมทบเงินร่วมกับประชาชน โดยเตรียมจัดสรรงบประมาณ 737 ล้านบาท นำร่องใน 3,100 ตำบลที่มีการจัดสวัสดิการชุมชนอยู่ก่อนแล้ว เพื่อเป็นแรงกระตุ้นให้ชุมชนอื่นๆ เกิดการมีส่วนร่วมที่สามารถขยายสวัสดิการชุมชนให้ครอบคลุมไปทุกพื้นที่ ซึ่งหวังว่าเรื่องดังกล่าวจะทำให้คนไทยสามารถมีหลักประกันและมีความมั่นใจในคุณภาพชีวิต และช่วยให้ประชาชนรู้จักการออม ตลอดจนการมีส่วนร่วมของประชาชนในการวางระบบที่เกิดจากความสัมพันธ์ที่ดีต่อกัน มีความไว้วางใจกันของคนในชุมชน ที่จะเป็นการสร้างทุนทางสังคม ที่มีส่วนช่วยให้บ้านเมืองมีหลักประกันที่ดี และมีความสงบสุข ทั้งนี้ เชื่อว่าอีก 2 ปีข้างหน้า การจัดทำสวัสดิการชุมชนจะมีแผนที่ชัดเจน และยั่งยืนครอบคลุมทุกชุมชนอย่างมีประสิทธิภาพ ซึ่งขณะนี้ <orgName>กระทรวงการคลัง</orgName>มีแนวคิดเสนอกฎหมายในลักษณะที่เปิดให้ประชาชนสามารถออมเงินในบัญชีของตัวเองและรัฐบาลสมทบ และยืนยันว่า รัฐบาลจะเดินหน้าต่อไปและจะผลักดันให้เป็นวาระแห่งชาติที่ควรให้ความสำคัญ และภายหลังจากที่นายกรัฐมนตรีกล่าวเปิดเวทีสมัชชาสวัสดิการชุมชน ตัวแทนกลุ่มสมัชชา ได้อวยพรวันเกิดให้กับนายกรัฐมนตรี เพื่อเป็นกำลังใจในการแก้ไขปัญหาบ้านเมืองต่อไป 
</p></body>
</news>
