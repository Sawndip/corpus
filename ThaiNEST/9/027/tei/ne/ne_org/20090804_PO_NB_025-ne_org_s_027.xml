<teiHeader>
<fileDesc>
<titleStmt>
  <title>รมช.มท. เชื่อไม่มีนัยทางเมือง หลังกลุ่มเสื้อแดงยื่นถวายฎีกาตรงกับวันพิจารณาคดีกล้ายาง  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040196&tb=N255208  </bibl>
</sourceDesc>
</fileDesc>
</teiHeader>
<news>
<headline>รมช.<orgName>มท.</orgName> เชื่อไม่มีนัยทางเมือง หลัง<orgName>กลุ่มเสื้อแดง</orgName>ยื่นถวายฎีกาตรงกับวันพิจารณาคดีกล้ายาง</headline>
<lead></lead>
<neck></neck>
<body><p>รัฐมนตรีช่วยว่าการ<orgName>กระทรวงมหาดไทย</orgName> ระบุ กรณีที่ <orgName>กลุ่มคนเสื้อแดง</orgName> จะนำรายชื่อขึ้นทูลเกล้าถวายฎีกา ในวันที่ 17 สิงหาคมนี้ ซึ่งตรงกับวันที่ศาลจะพิจารณาคดีกล้ายาง ของนายเนวิน ชิดชอบ เชื่อว่า การดำเนินการดังกล่าวไม่น่าจะมีนัยยะ นายบุญจง วงศ์ไตรรัตน์ รัฐมนตรีช่วยว่าการ<orgName>กระทรวงมหาดไทย</orgName> กล่าวถึงกรณีที่<orgName>กลุ่มคนเสื้อแดง</orgName> ประกาศยืนยันที่จะนำรายชื่อขึ้นทูลเกล้าถวายฎีกา ในวันที่ 17 สิงหาคมนี้ ซึ่งตรงกับวันที่ศาลจะพิจารณาคดีกล้ายาง ของนายเนวิน ชิดชอบ นั้น เชื่อว่า การดำเนินการดังกล่าวไม่น่าจะมีนัยยะใด ๆ เพราะเป็นวันที่<orgName>กลุ่มคนเสื้อแดง</orgName>กำหนด ส่วนวันที่ 17 ส.ค.52 ที่ศาลฎีกา จะมีการพิจารณาชี้ขาดคดีกล้ายาง ก็เป็นวันที่ศาลกำหนดอยู่แล้ว ถือเป็นคนละเรื่องกัน ส่วนผู้ที่คัดค้านไม่เห็นด้วยก็ได้มีการแสดงจุดยืน ทั้งนี้ นายบุญจง ชี้แจงด้วยว่า ในส่วนของ<orgName>พรรคภูมิใจ</orgName> ก็มีมติชัดเจนว่าการรวบรวมรายชื่อเพื่อขอพระราชทานอภัยโทษให้อดีตนายกรัฐมนตรีนั้น เห็นว่าเป็นเรื่องไม่บังควร ไม่เหมาะสม เป็นการขัดต่อกฎหมาย เพราะกฎหมายเขียนไว้ชัดเจนอยู่แล้ว ว่าการขอพระราชทานอภัยโทษ นักโทษนั้นต้องคดีถึงที่สุด ญาตินักโทษเป็นคนขอ ไม่ใช่ประชาชนมาลงชื่อขอ ในส่วนของ<orgName>กระทรวงมหาดไทย</orgName> นายชวรัตน์ ชาญวีรกูล ในฐานะหัวหน้า<orgName>พรรคภูมิใจไทย</orgName> จึงสั่งการไปยัง ผู้ว่าราชการจังหวัดทั่วประเทศ ให้ทำความเข้าใจกับประชาชน ซึ่งขณะนี้แต่ละจังหวัดก็มีรายงานจำนวนของประชาชนที่ต้องการถอดถอนรายชื่อ เข้ามาเป็นระยะ ๆ โดยเป็นการรายงานเข้ามาตามระบบราชการ นายบุญจง ปฏิเสธกรณีที่มีกระแสข่าวว่าทางจังหวัดเกณฑ์กำนัน ผู้ใหญ่บ้านร่วมลงนามถวายพระพร ซึ่งบนหัวกระดาษเขียนไว้ว่า เป็นการถอดถอนรายชื่อการถวายฎีกา นั้น ว่าไม่มีรายงานอย่างเป็นที่ข่าวแต่อย่างใด ยืนยันว่า การดำเนินการใช้วิธีการที่ถูกต้องตามกฎหมาย ไม่มีการบังคับ ส่วนประชาชนคนใดจะลงชื่อถอดถอนก็เป็นสิทธิของประชาชน และเป็นเพียงการอำนวยความสะดวกให้กับประชาชนให้มาลงชื่อเท่านั้น </p></body>
</news>
