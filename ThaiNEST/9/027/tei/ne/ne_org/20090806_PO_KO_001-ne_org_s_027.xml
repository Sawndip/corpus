<teiHeader>
<fileDesc>
<titleStmt>
  <title>“ปชป.”ข้องใจสุดารัตน์ติดหวัดดิสเครดิตรัฐบาล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090806/23369  </bibl>
</sourceDesc>
</fileDesc>
</teiHeader>
<news>
<headline>�<orgName>ปชป.</orgName>�ข้องใจสุดารัตน์ติดหวัดดิสเครดิตรัฐบาล</headline>
<lead>�<orgName>ปชป.</orgName>�ข้องใจสื่อออกข่าว สุดารัตน์ เป็นหวัด 2009 เหมือนดิสเครดิตรัฐบาลเหตุปล่อยให้อดีตรมว.<orgName>สธ.</orgName>ติดหวัด พร้อมแนะประชาชนป้องกันมากขึ้น</lead>
<neck></neck>
<body><p>(6ส.ค.) น.พ.วรงค์ เดชกิจวิกรม ส.ส.<orgName>พิษณุโลก</orgName> และในฐานะรองโฆษก<orgName>พรรคประชาธิปัตย์</orgName> กล่าวถึงกรณีที่คุณหญิงสุดารัตน์ เกยุราพันธุ์ อดีตรองหัวหน้า<orgName>พรรคไทยรักไทย</orgName> และอดีตรมว.<orgName>สาธารณสุข</orgName> ป่วยเป็นไข้หวัดใหญ่สายพันธุ์ใหม่ 2009 ว่า ข่าวที่ออกมาเหมือนเป็นการดิสเครดิตรัฐบาลว่า ทำไมปล่อยให้อดีตรมว.<orgName>สาธารณสุข</orgName>ป่วยเป็นไข้หวัด 2009 ภาพออกมาคล้ายๆ แบบนี้ แต่ถ้ามองแบบใจเป็นธรรมจริง ๆ แล้ว คุณหญิงสุดารัตน์ที่มีความรู้ความเข้าใจในเรื่องนี้เป็นอย่างดี ก็ยังติดไข้หวัดดังกล่าวได้ เพราะมีส่วนออกมาทำความเข้าใจกับประชาชนในเรื่องไข้หวัด 2009
</p>"รวมทั้งมีการวิจารณ์ และแนะนำรัฐบาลด้วย แต่บังเอิญแนะนำไปแนะนำมากลับมาติดหวัด 2009 เสียเอง เป็นการชี้ให้เห็นว่า หวัด 2009 สามารถติดต่อได้ง่าย ซึ่งต้องทำความเข้าใจกับประชาชนในการป้องกันมากกว่านี้ เพราะขนาดอดีตรมต.<orgName>สาธารณสุข</orgName> ที่มีความข้าใจอย่างดีแล้วยังเป็นหวัด 2009 ได้ ดังนั้น ประชาชนต้องระมัดระวังตัวเองมากกว่านี้"  น.พ.วรงค์  กล่าว</body>
</news>
