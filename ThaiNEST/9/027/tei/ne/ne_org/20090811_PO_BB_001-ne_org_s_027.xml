<teiHeader>
<fileDesc>
<titleStmt>
  <title>"เพื่อไทย"ชำแหละ 6 เดือนรัฐ  ล้มเหลวทุกด้าน-สอบผ่านพูดเก่ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/11/news_29268161.php?news_id=29268161  </bibl>
</sourceDesc>
</fileDesc>
</teiHeader>
<news>
<headline>"<orgName>เพื่อไทย</orgName>"ชำแหละ 6 เดือนรัฐ ล้มเหลวทุกด้าน-สอบผ่านพูดเก่ง</headline>
<lead>ทีมผู้บริหารและแกนนำ<orgName>พรรคเพื่อไทย</orgName> (<orgName>พท.</orgName>) ร่วมกันแถลงเกี่ยวกับผลงาน 6 เดือนของรัฐบาล ภายใต้หัวข้อ "6 เดือน รัฐบาลทำอะไร เอาความสุขที่เคยได้รับคืนมา" วานนี้ (10 ส.ค.) "ปลอดประสพ" ชี้รัฐสอบผ่านเรื่องพูดเก่ง</lead>
<neck></neck>
<body><p>นายปลอดประสพ สุรัสวดี รองหัวหน้าพรรค กล่าวว่า ผลงานรัฐบาล 6 เดือนนั้น <orgName>พรรคเพื่อไทย</orgName> สรุปได้เป็น 3 ข้อ คือ 1.รัฐบาลบริหารนโยบายด้านต่างๆ ล้มเหลวโดยสิ้นเชิง ซึ่งเป็นการสอบตก 2.การทุจริตและความพยายามทุจริตมีเกิดขึ้นทุกเดือน ตั้งแต่ปลากระป๋องเน่า จนถึงตู้น้ำกดพลังงานแสงอาทิตย์ และ 3.มีเพียงเรื่องเดียวที่รัฐบาลสอบผ่าน คือ รัฐบาลนี้พูดเก่งอย่างเดียว</p>
<p>นายปลอดประสพ กล่าวว่า จากคำพูดของนายอภิสิทธิ์ เวชชาชีวะ นายกรัฐมนตรี ที่รายงานเรื่องการแก้ไขปัญหาทางการเกษตร โดยเฉพาะราคาของพืชหลัก อย่างข้าว มันสำปะหลังไปจนถึงยางพารา แต่<orgName>สำนักงานเศรษฐกิจการเกษตร</orgName>พบว่า ดัชนีราคาพืชผลทางการเกษตรลดลงอย่างชัดเจน โดยเฉพาะผลไม้อย่างเงาะ ทุเรียน หรือลำไย ราคาต่ำกว่าปีที่แล้ว 50 เปอร์เซ็นต์</p>
<p>โดยผลสำรวจเกษตรกรในภาคตะวันออก พบว่าขาดทุนเฉลี่ยคนละ 1.4 หมื่นบาท และเป็นหนี้เฉลี่ยคนละถึง 2 หมื่นบาท ซึ่งหลายหน่วยงานรวมทั้งสื่อสารมวลชนวิพากษ์วิจารณ์อย่างหนัก ว่า 6 เดือนที่ผ่านมา รัฐบาลไม่ได้เหลียวแลภาคการเกษตรเลย ไปจนถึงนักวิชาการชาวต่างประเทศ ที่ออกมาตำหนิว่ารัฐบาลได้ทอดทิ้งเกษตรกร ทั้งๆ ที่<orgName>ประเทศไทย</orgName>มีศักยภาพในการส่งออกอาหารของโลก ซึ่งนายอภิสิทธิ์ ควรถอนคำพูดว่าได้แก้ไขปัญหาการเกษตร</p>
<p>จับตา"โฉนดชุมชน"ซ้ำรอย <orgName>ส.ป.ก.</orgName></p>
<p>นายปลอดประสพ กล่าวว่า <orgName>พรรคประชาธิปัตย์</orgName>เคยมีปัญหาเรื่อง <orgName>ส.ป.ก.</orgName>แล้ววันนี้จะมาดำเนินการเรื่องโฉนดชุมชน ซึ่งมีอะไรมาการันตีว่าจะป้องกันให้โฉนดชุมชนถึงคนจนจริงๆ โดยไม่มีเหตุการณ์เหมือนกับ <orgName>ส.ป.ก.</orgName>เกิดขึ้น หรือ<orgName>กระทรวงทรัพยากรธรรมชาติและสิ่งแวดล้อม</orgName> ที่กำลังจะขับไล่พระออกจากป่า ซึ่งเป็นบาปแน่นอน แต่ไม่รู้ว่าสัมพันธ์กับการหาที่ดินมาออกโฉนดชุมชน ซึ่งแทนที่จะได้โฉนดที่ดิน แต่กลับจะได้โฉนดกรรมมาแทน ซึ่งขอเรียกร้องข้าราชการ<orgName>กระทรวงทรัพยากรฯ</orgName> ที่ว่าอย่าไปเป็นเครื่องมือให้ใคร ไม่เช่นนั้น กรรมจะตกอยู่กับข้าราชการ<orgName>กระทรวงทรัพยากรฯ</orgName> ทั้งหมด</p>
<p>งานด้านความมั่นคงล้มเหลวสิ้นเชิง</p>
<p>นายปลอดประสพ กล่าวว่า นโยบายด้านความมั่นคงของรัฐบาลล้มเหลวสิ้นเชิง โดยเฉพาะปัญหาความไม่สงบในพื้นที่ภาคใต้ ที่ความรุนแรงตลอด 6 เดือนนั้นไม่ได้ลดลง ที่สำคัญ คือ สิ่งที่<orgName>พรรคประชาธิปัตย์</orgName>เคยบอกว่าจะตั้ง<orgName>ศูนย์อำนวยการบริหารจังหวัดชายแดนภาคใต้</orgName> (<orgName>ศบ.ชต.</orgName>) เพื่อรับผิดชอบการแก้ไขปัญหาภาคใต้อย่างจริงจังนั้น ขณะนี้ สามารถดำเนินการไปได้แค่ไหน ส่วนด้านต่างประเทศก็ดำเนินนโยบายสองหน้าที่ในด้านการทูตไม่มีประเทศไหนใช้ ที่สำคัญ คือ <orgName>กระทรวงการต่างประเทศ</orgName>ก็มุ่งแต่จะดำเนินการจับตัว พ.ต.ท.ทักษิณ ชินวัตร จนทำให้เกิดปัญหากับหลายๆ ประเทศ</p>
<p>จวกเรียนฟรี15ปีดึงการศึกษาตกต่ำ</p>
<p>นายพีรพันธุ์ พาลุสุข ส.ส.<orgName>ยโสธร</orgName> <orgName>พรรคเพื่อไทย</orgName> กล่าวถึง นโยบายด้านการศึกษาของรัฐบาล โดยเฉพาะนโยบายเรียนฟรี 15 ปี ว่า ตนได้รับคำถามจากผู้อำนวยการโรงเรียนหลายแห่ง ว่า ป้ายขอบคุณนายกฯ และ รมว.<orgName>ศึกษาธิการ</orgName> ที่ขึ้นหน้าโรงเรียนทุกโรงเรียนนั้น จะไปเบิกจ่ายกับใคร เพราะผู้ใหญ่ในกระทรวงศึกษาธิการให้ทางโรงเรียนสำรองจ่ายไปก่อน ซึ่งเป็นการสร้างทัศนคติและค่านิยมที่ผิดกับประชาชน ว่า การศึกษาฟรีหรือให้เปล่า ซึ่งเป็นการเข้าใจผิด เพราะเงินที่เอาไปใช้จ่ายในนโยบายนี้ ก็เป็นเงินจากภาษีประชาชน</p>
<p>ดังนั้น จึงควรหันมาสร้างคุณภาพทางการศึกษาและเท่าเทียม เพราะนโยบายนี้ได้กลายเป็นการทำให้คุณภาพทางการศึกษาสำหรับคนจนนั้นด้อยลง เพราะโรงเรียนที่มีมาตรฐานทางการศึกษาสูงนั้นลดต่ำลง แต่ลูกคนรวยหรือมีเงินก็จะหนีจากระบบไปเข้าโรงเรียนเอกชน นอกจากนี้ ยังมีปัญหาสังคมอื่นๆ อย่างยาเสพติดที่ระบาดมากขึ้น แต่รัฐบาลก็ยังไม่มีมาตรการดำเนินการอย่างจริงจัง</p>
<p>"วิชาญ" เย้ยคุมหวัดพันธุ์ใหม่ไม่อยู่</p>
<p>นายวิชาญ มีนชัยนันท์ ส.ส.<orgName>กทม.</orgName> และอดีต รมช.<orgName>สาธารณสุข</orgName> กล่าวถึง มาตรการรับมือและแก้ไขปัญหาการระบาดของไข้หวัดสายพันธุ์ใหม่ ว่า นโยบายผิดพลาด บกพร่องมาตั้งแต่เริ่มต้น พรรคฝ่ายค้านพยายามเสนอแนวทางแก้ไขปัญหา และเตือนรัฐบาลมาแต่แรก อาทิเช่น ต้องเข้มข้นในเรื่องการกักกันตัวกลุ่มเสี่ยง การประกาศพื้นที่สีแดงในจังหวัดที่มีความเสี่ยง เป็นต้น แต่ฝ่ายรัฐบาลกลับบอกว่า ฝ่ายค้านเล่นการเมือง จนกระทั่งมีประชาชนติดเชื้อและตายเพิ่มขึ้นเรื่อยๆ ดังนั้น นโยบายด้านสาธารณสุขของรัฐบาลนี้จึงถือว่าสอบตก
"<orgName>พรรคเพื่อไทย</orgName>ไม่อยากให้รัฐบาลนำประเด็นการเมืองเข้ามาปะปนกับนโยบายสาธารณสุข ถ้าจะเอาประเด็นที่รัฐบาล และนายกรัฐมนตรีออกมาแสดงความมั่นใจ ว่า สามารถตรวจสอบและควบคุมโรคไข้หวัดใหญ่สายพันธุ์ใหม่ 2009 ได้แล้ว ผู้ป่วยที่เสียชีวิต 81 ราย มีสิทธิที่จะฟ้องร้องเรียกค่าเสียหายจากรัฐบาลได้หรือไม่"
</P></body>
</news>
