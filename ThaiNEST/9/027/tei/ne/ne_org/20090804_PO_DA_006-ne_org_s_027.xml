<teiHeader>
<fileDesc>
<titleStmt>
  <title>สวนพันธมิตรฯยัน'เกาะกูด'ของไทย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-04 07:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12103  </bibl>
</sourceDesc>
</fileDesc>
</teiHeader>
<news>
<headline>สวน<orgName>พันธมิตรฯ</orgName>ยัน'เกาะกูด'ของ<orgName>ไทย</orgName></headline>
<lead></lead>
<neck></neck>
<body><p>เมื่อวันที่ 3 ส.ค. ที่กระทรวงการต่างประเทศ นายวศิน ธีรเวชญาณ ประธาน<orgName>คณะอนุกรรมการร่วมด้านเทคนิคไทย-กัมพูชา</orgName> กล่าวถึงกรณีพื้นที่ทับซ้อนทางทะเลไทย-กัมพูชา จำนวน 26,000 ตารางกิโลเมตร ในทะเลอ่าวไทยว่า พื้นที่บริเวณดังกล่าวทั้ง 2 ฝ่ายยังไม่สามารถเข้าไปดำเนินการใด ๆ ได้จนกว่าจะตกลงเรื่องเขตแดนกันได้ ส่วนความ คืบหน้าการเจรจาเรื่องเขตแดนพื้นที่ทับซ้อนทางทะเล ซึ่งหยุดไปตั้งแต่ปี พ.ศ. 2549 นั้น  ยอมรับว่าหลังทำบันทึกความเข้าใจ (เอ็มโอยู) ว่าด้วยพื้นที่ทางทะเลปี พ.ศ. 2544 การประชุมดังกล่าวยังไม่มีความคืบหน้า เพราะ เรื่องดินแดนเป็นเรื่องอ่อนไหว และยังไม่มีข้อสรุปที่พอใจทั้ง 2 ฝ่าย</p>
<p>ส่วนกรณีที่<orgName>กลุ่มพันธมิตรฯ</orgName> ระบุว่า<orgName>ไทย</orgName>อาจต้องเสียเกาะกูด จ.ตราด จากที่ได้ลงนามเอ็มโอยู ปี พ.ศ. 2544 เนื่องจาก แผนที่แนบท้ายบันทึกความเข้าใจที่<orgName>กัมพูชา</orgName>ลากเส้นเข้ามาในพื้นที่บริเวณเกาะกูดนั้น นายวศิน กล่าวว่า ฝ่าย<orgName>ไทย</orgName>มีหลักฐานที่สามารถอ้างอิงกฎหมายระหว่างประเทศได้ ซึ่งแสดงให้เห็นชัดเจนว่าพื้นที่เกาะกูดเป็นของ<orgName>ไทย</orgName>ร้อยเปอร์เซ็นต์เพราะทั้ง 2 ฝ่ายเข้าใจหลักปฏิบัตินี้ ส่วนการลากเส้นแบ่งเขตแดนทางทะเลที่ปรากฏ ในเอ็มโอยูนั้น ฝ่าย<orgName>ไทย</orgName>ดำเนินการที่จะรักษาผลประโยชน์ของประเทศให้ได้มากที่สุด ซึ่งการลากเส้นแบ่งเขตทั้ง<orgName>ไทย</orgName>กับ<orgName>กัมพูชา</orgName>ได้ ใช้ตามแผนที่เดินเรือฉบับเดียวกัน ซึ่งเป็นแผนที่สากล เพียงแต่ลากกันคนละเส้น ทั้งนี้การดำเนินการเรื่องเขตแดนต้องทำอย่างระมัดระวังมากที่สุด อาศัยหลักเกณฑ์ตามกฎหมายที่อธิบายได้.
</p></body>
</news>
