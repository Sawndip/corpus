<teiHeader>
<fileDesc>
<titleStmt>
  <title>ตำรวจกว่า 900 นาย คอยดูแลรักษาความปลอดภัยในการประชุมใหญ่สมัชชารัฐสภาอาเซียน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040017&tb=N255208  </bibl>
</sourceDesc>
</fileDesc>
</teiHeader>
<news>
<headline>ตำรวจกว่า 900 นาย คอยดูแลรักษาความปลอดภัยในการประชุมใหญ่<orgName>สมัชชารัฐสภาอาเซียน</orgName></headline>
<lead></lead>
<neck></neck>
<body><p>มีการวางกำลังตำรวจกว่า 900 นาย คอยดูแลรักษาความปลอดภัยในการประชุมใหญ่<orgName>สมัชชารัฐสภาอาเซียน</orgName> โดยนายกรัฐมนตรีจะเดินทางเข้าร่วมพิธีเปิดในช่วงเช้าวันนี้ เจ้าหน้าที่ตำรวจกว่า 900 นาย วางกำลังรักษาความปลอดภัยการประชุมใหญ่<orgName>สมัชชารัฐสภาอาเซียน</orgName> หรือ <orgName>AIPA</orgName> ครั้งที่ 30 ที่โรงแรมรอยัลคลิฟบีช รีสอร์ท เมืองพัทยา จังหวัดชลบุรี ซึ่งเป็นสถานที่เดียวกับการจัดประชุมสุดยอดอาเซียนกับประเทศคู่เจรจา เมื่อเดือนเมษายนที่ผ่านมา และต้องเลื่อนออกไปเนื่องจากเหตุความวุ่ยวาย โดยในวันนี้ (4 ส.ค.) นายอภิสิทธิ์ เวชชาชีวะ นายกรัฐมนตรี ในฐานะประธาน<orgName>อาเซียน</orgName> จะเดินทางมาร่วมการประชุม และกล่าวต้อนรับในเวลาประมาณ 09.00 น. เบื้องต้นมีข่าวว่าจะมีกลุ่มมวลชนในพื้นที่แต่งชุดดำมาชุมนุมเคลื่อนไหว ทำให้เจ้าหน้าที่ต้องวางกำลังตั้งด่านสกัดตั้งแต่บริเวณทางขึ้นเขาพระตำหนัก ที่เคยเกิดการปะทะกันเมื่อเดือนเมษายนที่ผ่านมา ขณะที่บริเวณด้านหน้าโรงแรม ได้มีการวางกำลังตำรวจหลายร้อยนาย คุมเข้มรักษาความปลอดภัยทั้งทางบกและทางน้ำ แต่จนถึงขณะนี้บรรยากาศยังเป็นไปด้วยความเรียบร้อย นอกจากนี้ ในส่วนของโรงแรม ยังมีการติดตั้งเครื่องตรวจวัตถุระเบิด และมีการนำเครื่องเทอร์โมแสกนมาตรวจวัดอุณหภูมิตรวจหาผู้ป่วยที่มีไข้ด้วย เพื่อป้องกันการแพร่ระบาดของโรคไข้หวัดใหญ่สายพันธุ์ใหม่ 2009 รวมทั้งมีการนำเจลล้างมือมาวางตามจุดต่างๆ เพื่อให้ผู้ร่วมประชุมและสื่อมวลชนใช้ด้วย</p></body>
</news>
