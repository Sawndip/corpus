<teiHeader>
<fileDesc>
<titleStmt>
  <title>สำนักข่าวกรองฯยันหน.กบฏพยัคฆทมิฬอีแลมถูกจับในมาเลย์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 14:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12880  </bibl>
</sourceDesc>
</fileDesc>
</teiHeader>
<news>
<headline><orgName>สำนักข่าวกรองฯ</orgName>ยันหน.กบฏพยัคฆทมิฬอีแลมถูกจับในมาเลย์</headline>
<lead></lead>
<neck></neck>
<body><p>เมื่อเวลา 12.00 น. วันนี้(7 ส.ค.) ที่ทำเนียบรัฐบาล นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName> ให้สัมภาษณ์ถึงข่าวการจับกุมตัวนายเซลวาราสา ปัทมานาทาน หรือเคพี ผู้นำคนใหม่ของกบฏพยัคฆ์ทมิฬอีแลม ว่า <orgName>สำนักงานข่าวกรองแห่งชาติ</orgName>ได้ประชุมร่วมกับหน่วยงานที่เกี่ยวข้องแล้วแจ้งว่าผู้นำกบฏพยัคฆ์ทมิฬอีแลมถูกจับกุมที่ประเทศมาเลเซีย ไม่ใช่ในไทย ขณะเดียวกัน เว็บไซต์ของกลุ่มดังกล่าวในประเทศแคนาดาได้รายงานว่า นายเคพี หายตัวไปจากโรงแรมในกรุงกัวลาลัมเปอร์ ประเทศมาเลเซีย และได้โอนตัวไปยังประเทศศรีลังกา ซึ่งอาจมีการแวะเปลี่ยนเครื่องที่ประเทศไทยเพื่อเดินทางต่อไปยังศรีลังกา แต่ตอนนี้ทางการไทยยังไม่มีข้อมูลที่แน่ชัดว่ามีการแวะเปลี่ยนเครื่องที่สนามบินในไทยจริงหรือไม่ อย่างไรก็ตาม มีข้อมูลที่ระบุว่านายเคพีได้เคยเดินทางเข้า-ออกประเทศไทยหลายครั้ง.  </p></body>
</news>
