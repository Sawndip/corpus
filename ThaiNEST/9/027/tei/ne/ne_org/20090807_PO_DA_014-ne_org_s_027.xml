<teiHeader>
<fileDesc>
<titleStmt>
  <title>'ฮุนเซ็น'ฝากปธ.สภาฯกัมพูชาอวยพร'มาร์ค'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-07 13:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12878  </bibl>
</sourceDesc>
</fileDesc>
</teiHeader>
<news>
<headline>'ฮุนเซ็น'ฝากปธ.สภาฯ<orgName>กัมพูชา</orgName>อวยพร'มาร์ค'</headline>
<lead></lead>
<neck></neck>
<body><p>เมื่อเวลา 12.00 น. วันนี้(7 ส.ค.) ที่ทำเนียบรัฐบาล นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName> ให้สัมภาษณ์ถึงกรณีที่สมเด็จอัครมหาพญาจักรีเฮง สัมริน ประธาน<orgName>สภาแห่งชาติกัมพูชา</orgName> เข้าเยี่ยมคารวะนายกรัฐมนตรี ที่ห้องสีงาช้าง ทำเนียบรัฐบาล เมื่อช่วงเช้าที่ผ่านมา ว่า ประธาน<orgName>สภาแห่งชาติกัมพูชา</orgName>ได้ยืนยันความสัมพันธ์ที่ดีระหว่าง<orgName>ไทย</orgName>กับ<orgName>กัมพูชา</orgName> รวมถึงยังได้แสดงความขอบคุณที่<orgName>ไทย</orgName>ผลักดันเดินหน้าในการสร้างเส้นทางคมนาคม สาย 68 ด้วยงบประมาณ 1,400 ล้านบาท อีกทั้งฝากความระลึกถึงจากสมเด็จฮุนเซ็น นายกรัฐมนตรี<orgName>กัมพูชา</orgName> มายังนายกรัฐมนตรีของ<orgName>ไทย</orgName> โดยเชื่อว่านายอภิสิทธิ์จะฝ่าฟันและชนะอุปสรรคทั้งหลายทั้งหมดได้ ซึ่งนายกรัฐมนตรีได้ตอบกลับและแสดงความยินดีกับสมเด็จฮุนเซ็นหลังประสบความสำเร็จในการประชุมรัฐสภา และฝากความระลึกถึงไปยังสมเด็จฮุนเซนด้วย พร้อมทั้งฝากแจ้งกลับไปว่าขณะนี้รัฐสภาของ<orgName>ไทย</orgName>เปิดการประชุมแล้ว  ดังนั้น ประเด็นปัญหาที่ยังเป็นอุปสรรคอยู่ รวมถึงกรอบการเจรจาและข้อตกลงที่สำคัญหลายเรื่อง ซึ่งจะถูกนำเข้าสู่การพิจารณาของรัฐสภาเพื่อผ่านกรอบและจะได้เดินหน้าต่อไป อย่างไรก็ตาม ไม่ได้มีการหารือถึงปัญหาตามแนวชายแดนแต่อย่างไร </p>
<p>นายปณิธาน กล่าวอีกว่า นอกจากนี้ นายกรัฐมนตรียังได้ฝากถวายพระพรพระบาทสมเด็จพระบรมนาถนโรดม สีหมุนี ของ<orgName>กัมพูชา</orgName> และให้ประธาน<orgName>สภาแห่งชาติกัมพูชา</orgName>ช่วยแจ้งว่า<orgName>รัฐบาลไทย</orgName>มีความประสงค์ที่จะเชิญพระบาทสมเด็จพระบรมนาถนโรดม สีหมุนี เสด็จฯเยือนประเทศไทยอย่างเป็นทางการในฐานะแขกของ<orgName>รัฐบาลไทย</orgName>ด้วย.
</p></body>
</news>
