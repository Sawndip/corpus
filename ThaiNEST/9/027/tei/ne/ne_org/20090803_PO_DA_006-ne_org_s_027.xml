<teiHeader>
<fileDesc>
<titleStmt>
  <title>วางกำลังตร.กว่า7กองร้อย รับม็อบเสื้อแดง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-03 19:59:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12065  </bibl>
</sourceDesc>
</fileDesc>
</teiHeader>
<news>
<headline>วางกำลังตร.กว่า7กองร้อย รับม็อบ<orgName>เสื้อแดง</orgName></headline>
<lead></lead>
<neck></neck>
<body><p>ผู้สื่อข่าวรายงานจากโรงแรมรอยัล คลิฟ บีช รีสอร์ท เมืองพัทยา จ.ชลบุรี ซึ่งรัฐสภาไทยเป็นเจ้าภาพในการประชุมใหญ่<orgName>สมัชชารัฐสภาอาเซียน</orgName> (<orgName>ไอป้า</orgName> ครั้งที่ 30)ระหว่างวันที่ 2-8 สิงหาคม นี้ โดยในช่วงเช้าของวันที่ 3 ส.ค. ได้มีการประชุมสมาชิก<orgName>รัฐสภาสตรีสมัชชารัฐสภาอาเซียน</orgName> โดยมี น.ส.ทัศนา บุญทอง รองประธาน<orgName>วุฒิสภา</orgName> เป็นประธานเพื่อกำหนดหัวข้อและการออกแถลงการณ์ร่วมกันของสมาชิก<orgName>รัฐสภาสตรีอาเซียน</orgName>น จากนั้นในช่วงบ่ายมีการประชุม<orgName>คณะกรรมการบริหารไอป้า</orgName> โดยมีนายชัย ชิดชอบ ประธาน<orgName>รัฐสภาไทย</orgName> เป็นประธาน ทั้งนี้ก่อนเริ่มการประชุมนายชัยได้ขอให้สมาชิกลุกขึ้นแสดงความไว้อาลัยต่อการอสัญกรรมของนางคอราซอน อาคิโน อดีตประธานนาธิบดี<orgName>ฟิลิปปินส์</orgName> ที่ถึงแก่อสัญกรรม เป็นเวลา 1นาที จากนั้นเข้าสู่วาระการประชุมในหัวข้อต่างๆ และร่างหัวข้อการประชุมใหญ่นัวนที่ 4 ส.ค.นี้ และร่างหัวข้อการประชุมเจรจาร่วมกับประเทศผู้สังเกตุการณ์</p>
<p>ทั้งนี้เวลา 15.00 น.พล.ต.อ.จงรัก จุฑานนท์ รองผบ.<orgName>ตร</orgName> ได้เดินทางมาตรวจความพร้อมของมาตรการรักษาความปลอดภัยการประชุมไอป้าที่โรงแรมรอยัลคลิฟ โดยได้มีการวางกำลังเจ้าหน้าที่ตำรวจไว้ 720 นาย และ<orgName>ทหารเรือ</orgName> จำนวน 20 นายและ<orgName>ทหารบก</orgName> 20 นาย โดย พล.ต.อ.จงรัก ยอมรับว่ามีกลุ่มมวลชนที่อยู่ตรงข้ามรัฐบาลจะออกมาชุมนุมเคลื่อนไหวต้องรับนายกรัฐมนตรีในวันพรุ่งนี้  ซึ่งเจ้าหน้าที่จำรวจได้วางมาตรการในการรักษาความปลอดภัยนายกฯ เพื่อไม่ให้กลุ่มผู้ชุมนุมหลุดเข้ามาภายในบริเวณในโรงแรมได้ และได้ประสานไปยังแกนนำผู้ชุมนุมขอให้เคลื่อนไหวอย่างสงบ และขอให้อยู่บริเวณรอบนอกได้เท่านั้น โดยระบุด้วยว่า<orgName>พัทยา</orgName>เป็นเมืองท่องเที่ยว จึงอยากขอความกรุณากลุ่มผู้ชุมนุมให้รักษาภาพพจน์ของประเทศ หากมีการทำผิดกฎหมายจะดำเนินการตามกฎหมาย.</p></body>
</news>
