<teiHeader>
<fileDesc>
<titleStmt>
  <title>ทีมเศรษฐกิจพรรคเพื่อไทยเรียกร้องรัฐบาลเร่งแก้ไขปัญหาราคาข้าวและสินค้าเกษตร  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040187&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ทีมเศรษฐกิจ<orgName>พรรคเพื่อไทย</orgName>เรียกร้องรัฐบาลเร่งแก้ไขปัญหาราคาข้าวและสินค้าเกษตร</headline>
<lead></lead>
<neck></neck>
<body><p>ทีมเศรษฐกิจ<orgName>พรรคเพื่อไทย</orgName> เรียกร้องรัฐบาลเร่งแก้ไขปัญหาราคาข้าวและสินค้าเกษตร พร้อมจัดทำยุทธศาสตร์ระดมความคิดเห็นเพื่อหาทางออกให้กับเกษตรกร นายสุรพงษ์ โตวิจักษ์ชัยกุล สมาชิก<orgName>สภาผู้แทนราษฎรจังหวัดเชียงใหม่</orgName> <orgName>พรรคเพื่อไทย</orgName> และทีมเศรษฐกิจ กล่าวว่า ทีมเศรษฐกิจ<orgName>พรรคเพื่อไทย</orgName>เป็นห่วงเรื่องข้าวและชาวนา หลังจากที่แกนนำชาวนา 4 คนถูกจับกุม และศาลพิพากษาจำคุก 6 เดือนโดยไม่รอลงอาญาจากกรณีที่ประท้วงเรียกร้องให้รัฐบาลรับจำนำข้าว ซึ่งเห็นว่ารัฐบาลต้องการขัดขวางเกษตรกรที่ต้องการจะประท้วงในเรื่องของสินค้าเกษตรตกต่ำ และมีพฤติกรรมที่รุนแรง ซึ่งรัฐบาลที่ผ่านมาไม่เคยมีมาตรการจับกุมเช่นนี้ จึงทำให้ทีมเศรษฐกิจ <orgName>พรรคเพื่อไทย</orgName>มีความเป็นห่วงในการแก้ไขปัญหาของรัฐบาล โดยเฉพาะกรณีการประกันราคาข้าวและสินค้าเกษตร ทั้งนี้ทีมเศรษฐกิจ<orgName>พรรคเพื่อไทย</orgName>ได้จัดทำยุทธศาสตร์สัมมนาเรื่องข้าว โดยจะเชิญผู้เชี่ยวชาญด้านต่างๆที่เกี่ยวข้องด้านข้าวและเกษตรกรเข้าร่วมสัมมนา เพื่อระดมความคิดหาทางออก ทั้งนี้เชื่อว่าใน ปี 2553 จะมีการลักลอบนำเข้าข้าว โดยกลุ่มนักธุรกิจและราชการร่วมมือกัน เพื่อกดดันราคาข้าวประชาชนในประเทศ และมีการสวมสิทธิ์การจำนำข้าว จากข้อตกลง อาฟตา ที่มีผลบังคับใช้ให้มีการนำเข้าข้าว ด้านนายจิรายุ ห่วงทรัพย์ รองโฆษก<orgName>พรรคเพื่อไทย</orgName> กล่าวถึง กรณีที่รัฐบาลเตรียมจะแถลงผลงานรอบ 6 เดือน ว่า ขอเรียกร้องให้นำเรื่อง โครงการชุมชนพอเพียงและภาษีน้ำมันมาแถลงร่วมกับนโยบายของรัฐบาลด้วย เนื่องจากที่ผ่านมาเห็นว่ารัฐบาลยังไม่สามารถแก้ไขปัญหาได้ </p></body>
</news>
