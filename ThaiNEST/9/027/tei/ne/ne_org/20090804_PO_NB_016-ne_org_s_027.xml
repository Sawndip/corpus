<teiHeader>
<fileDesc>
<titleStmt>
  <title>กกต.ศรีสะเกษ เดินหน้าเลือกตั้งท้องถิ่น 150 แห่ง  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040078&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กกต.ศรีสะเกษ</orgName> เดินหน้าเลือกตั้งท้องถิ่น 150 แห่ง</headline>
<lead></lead>
<neck></neck>
<body><p>กรรมการ<orgName>การเลือกตั้งจังหวัดศรีสะเกษ</orgName> เดินหน้าจัดการเลือกตั้งผู้บริหารและสมาชิกสภาท้องถิ่น 150 แห่ง ที่ครบวาระ พร้อมจัดตั้งอาสาสมัครประชาธิปไตย รณรงค์กระตุ้นการไปใช้สิทธิเลือกตั้งของประชาชน ที่โรงแรมพรหมพิมาน อำเภอเมือง จังหวัดศรีสะเกษ ในวันนี้ (4 ส.ค.52) นายสมบูรณ์ โพธิ์งาม ประธาน<orgName>กรรมการการเลือกตั้ง</orgName> (<orgName>กกต.</orgName>) <orgName>จังหวัดศรีสะเกษ</orgName> เป็นประธานการประชุมสื่อมวลชนประชาสัมพันธ์การเลือกตั้งท้องถิ่น เพื่อให้สื่อมวลชนรณรงค์เผยแพร่ประชาสัมพันธ์การเลือกตั้งท้องถิ่นให้กับประชาชนผู้เลือกตั้ง โดยนายสมบูรณ์ โพธิ์งาม ประธาน<orgName>กรรมการการเลือกตั้ง จังหวัดศรีสะเกษ</orgName> กล่าวว่า เมื่อวันที่ 30 กรกฎาคมที่ผ่านมา มี<orgName>องค์กรปกครองส่วนท้องถิ่น</orgName>ที่ครบวาระการดำรงตำแหน่ง จำนวน 150 แห่ง ซึ่ง<orgName>สำนักงาน กกต.จังหวัดศรีสะเกษ</orgName>กำหนดวันรับสมัครผู้สมัครรับเลือกตั้ง ในวันที่ 3-7 สิงหาคม 2552 และกำหนดวันเลือกตั้งผู้บริหารและสมาชิกสภาท้องถิ่นพร้อมกันในวันที่ 6 กันยายน 2552 ซึ่ง <orgName>กกต.จังหวัดศรีสะเกษ</orgName> มีความพร้อมในการบริหารจัดการเลือกตั้ง โดยมีการแต่งตั้งกรรมการการเลือกตั้งประจำท้องถิ่น เจ้าหน้าที่ประจำหน่วยเลือกตั้ง วัสดุอุปกรณ์สำหรับการเลือกตั้งไว้พร้อมแล้ว สำหรับการประชาสัมพันธ์รณรงค์การเลือกตั้งนั้น นอกเหนือจากการประชาสัมพันธ์ผ่านสื่อแล้ว ได้เน้นสื่อบุคคลเพื่อร่วมรณรงค์ เช่น การจัดตั้งอาสาสมัครประชาธิปไตยในทุกพื้นที่ตำบลที่มีการเลือกตั้ง เพื่อกระตุ้นให้ประชาชนออกมาใช้สิทธิเลือกตั้งผู้แทนท้องถิ่นให้มากที่สุด</p></body>
</news>
