<teiHeader>
<fileDesc>
<titleStmt>
  <title>เตือนแก๊งแดงระดมคนล้อมวังวันถวายฎีกาไม่เหมาะสม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-09 19:55:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000090441  </bibl>
</sourceDesc>
</fileDesc>
</teiHeader>
<news>
<headline>เตือน<orgName>แก๊งแดง</orgName>ระดมคนล้อมวังวันถวายฎีกาไม่เหมาะสม</headline>
<lead></lead>
<neck></neck>
<body><p>นายประสพสุข บุญเดช ประธานวุฒิสภา กล่าวถึงกรณีที่<orgName>กลุ่มเสื้อแดง</orgName>จะยื่นถวายฎีกาเพื่ออภัยโทษ ให้ พ.ต.ท. ทักษิณ ชินวัตร ในวันที่ 17 สิงหาคมนี้ว่า เห็น<orgName>กลุ่มคนเสื้อแดง</orgName>ประกาศว่า เมื่อยื่นเสร็จน่าจะหยุดเคลื่อนไหว ถือว่าเขาได้แสดงพลังแล้ว แต่หากไปยืนที่สำนักราชเลขาธิการสำนักราชวังถือว่าผิดขั้นตอนของกฎหมาย ความจริงแล้วต้องจะนำรายชื่อไปยื่นที่กระทรวงยุติธรรมเพื่อให้รัฐมนตรีพิจารณาก่อน</p>
<p> ทั้งนี้ก็ขึ้นอยู่กับ<orgName>สำนักราชเลขาธิการ</orgName><orgName>สำนักราชวัง</orgName>ว่าจะพิจารณาอย่างไร ท่านอาจจะรับเรื่องไว้ แล้วส่งเรื่องไปยัง<orgName>กระทรวงยุติธรรม</orgName>ก็ได้ หรือไม่รับเรื่องก็ได้</p>
<p>นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> กล่าวว่า การโฟนอินครั้งล่าสุดของ พ.ต.ท.ทักษิณ ชินวัตร มายัง<orgName>กลุ่มคนเสื้อแดงจ.นครราชสีมา</orgName> โดยขอบคุณคน<orgName>เสื้อแดง</orgName>ที่ทำเรื่องยื่นถวายฎีกาให้ตนเองได้กลับบ้าน แสดงให้เห็นว่า เป็นความต้องการของพ.ต.ท.ทักษิณจริงๆ โดยใช้คน<orgName>เสื้อแดง</orgName>เป็นเครื่องมือล่ารายชื่อ เพื่อถวายฎีกา และอยากถามตรงๆว่า ที่ประกาศมีคนลงรายชื่อ 5 ล้านคน นั้น เป็นจริงหรือไม่ รายชื่ออยู่ที่ไหน ทำไมไม่เอามาเปิดเผย โดยเฉพาะส.ส.<orgName>พรรคเพื่อไทย</orgName> ได้เข้าร่วมการเซ็นชื่อกี่คน เพราะก่อนหน้านี้นายสุรพงษ์ โตวิจักษ์ชัยกุล ส.ส.<orgName>เชียงใหม่</orgName> <orgName>พรรคเพื่อไทย</orgName> ประกาศว่าจะเกณฑ์ส.ส.<orgName>พรรคเพื่อไทย</orgName>ลงรายชื่อทุกคน วันนี้เซ็นครบหรือยัง โดยเฉพาะร.ต.อ.เฉลิม อยู่บำรุง ประธานส.ส.<orgName>พรรคเพื่อไทย</orgName> ที่เป็นดอกเตอร์ทางกฎหมาย จะมีความคิดต่อการถวายฎีกาที่ผิดกฎหมายครังนี้อย่างไร</p>
<p>เพราะการเคลื่อนไหว<orgName>เสื้อแดง</orgName> ร.ต.อ.เฉลิมไม่มีท่าทีและอยากให้จับตาว่า ร.ต.อ.เฉลิมเข้าร่วมด้วยหรือไม่ รวมไปถึงกลุ่มคนตระกูลชินวัตร และครอบครัว พ.ต.ท.ทักษิณว่ามีกี่คนเข้าร่วมลงรายชื่อครั้งนี้ ทั้งๆ ที่เป็นผู้มีส่วนได้เสียโดยตรง ไม่อยากให้คน<orgName>เลื้อแดง</orgName>ตกเป็นเครื่องมือพ.ต.ท.ทักษิณ ที่เคยเคลื่อนไหววันที่ 8-13 เม.ย. ที่ปลุกระดมคน<orgName>เสื้อแดง</orgName>มาเผาบ้านเผาเมือง ประกาศว่าคน<orgName>เสื้อแดง</orgName>ไม่กลับบ้านมือเปล่า ต้องล้มอำมาตยาธิปไตยให้ได้ แต่ขณะเดียวกันคนในตระกูลชินวัตรและลูกเมีย เดินทางหนีออกนอกประเทศ ปล่อยให้คน<orgName>เสื้อแดง</orgName>รับชะตากรรมเพียงฝ่ายเดียว ไม่มีความรับผิดชอบใดๆ จากแกนนำ เสื้อแดงรวมไปถึง พ.ต.ท.ทักษิณ จึงไม่อยากให้ ครังนี้เป็นการหลอกลวงคน<orgName>เสื้อแดง</orgName>ครั้งที่ 2 โดยคนของตัวเองไม่ลงรายชื่อด้วย ถ้ามีความผิดใดๆ เกิดขึ้น คน<orgName>เสื้อแดง</orgName>จะกลายเป็นผู้รับกรรม พ.ต.ท.ทักษิณและเครือญาติก็จะลอยนวนเหมือนเดิม</p>
<p>ส่วนที่แกนนำ<orgName>เสื้อแดง</orgName>ประกาศว่า การยื่นถวายฎีกาครั้งนี้ สุดแท้แต่พระบาทสมเด็จพรเจ้าอยู่หัวจะมีพระบรมราชวินิฉัยอย่างไรก็จะยอมรับนั้น นายเทพไท กล่าวว่า อยากถามว่า พระองค์ท่านจะมีพระบรมราชวินิฉัยได้อย่างไร เมื่อการถวายฎีกา ครั้งนี้ แตกต่างกับการถวายฎีกาทั่วไป ที่ไม่มีความขัดแย้งทางการเมือง ถ้าจะวินิจฉัยให้กับฝ่ายใดฝ่ายหนึ่ง ก็จะเกิดความไม่พอใจให้กับอีกฝ่ายหนึ่ง ซึ่งอาจกลายเป็น ความแตกแยกเกิดขึ้นในชาติ ซึ่งเป็นเรื่องที่ไปกดดันพระราชวินิจฉัยพระองค์ จึงไม่ควรทำให้ระคายเคืองพระบุคลบาทใดๆทั้งสิ้น</p>
<p> สำหรับการประกาศชุมนุมของกลุ่มคนเสื้อแดงในวันที่ 17 ส.ค. เพื่อยื่น ถวายรายชื่อขอนิรโทษกรรมให้พ.ต.ท.ทักษิณนั้น นายเทพไท กล่าวว่า เชื่อว่าคน<orgName>ไทย</orgName>ทั้งประเทศ ไม่อยากเห็นการชุมนุมของคนเสื้อแดงเกิดขึ้นอีกแล้ว แกนนำควรยึดในคำ ประกาศของตนเองที่เคยประกาศว่าจะใช้ตัวแทนไม่กี่คน เข้ายื่นรายชื่อดังกล่าว แต่เมื่อกลับคำพูดที่เคยประกาศไว้ โดยนัดชุมนุมคนนับแสนให้ยิ่งใหญ่กว่าการชุมนุม เมื่อเดือนเม.ย. ดังนั้นอยากถามว่า แกนนำ<orgName>เสื้อแดง</orgName>ชุมนุมคนเสื้อแดงขึ้นมาทำไม ถ้าจะเคลื่อนขบวนคนเสื้อแดงไปยื่นฎีกา ในลักษณะที่เคยปิดล้อมทำเนียบและรัฐสภามาแล้ว มาใช้พลังมวลชนมาปิดล้อมพระบรมมหาราชวังนั้น เชื่อว่าคน<orgName>ไทย</orgName>ยอมไม่ได้แน่นอน และลองนึกภาพดูว่าอะไรจะเกิดขึ้น ไม่อยากเกิดความรุนแรงใดๆ เพื่อให้เกิดความสูญเสีย ที่สร้างความเสียหายให้เกิดขึ้นแก่ชาติบ้านเมือง</p>
<p>นพ.บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวว่า ขณะนี้ยังคงมีความ เคลื่อนไหวของคนกลุ่มน้อย ที่ใช้เงินจำนวนมากมาเคลื่อนไหวเพื่อให้เกิดความขัดแย้งในบ้านเมือง โดยเฉพาะอย่างยิ่งการถวายฎีกาเพื่อขอพระราชทานอภัยโทษ</p>
<p>นพ.บุรณัชย์ กล่าวว่า คำพูดของ พ.ต.ท.ทักษิณ ผ่านโฟนอินครั้งล่าสุดที่บอกว่า จะฟิตร่างกายเพื่อกลับมาและขอบคุณคน<orgName>เสื้อแดง</orgName>ที่ร่วมลงชื่อในฎีกานั้น สอดคล้องกับข้อมูลของ<orgName>พรรคประชาธิปัตย์</orgName>ที่์ได้รับรายงานจากหลายพื้นที่ เช่น ในจ.สุโขทัย เกี่ยวกับกระบวนการขนคนมาก่อความไม่สงบทางการเมือง เมื่อเดือน เม.ย. และร่วมกับนักการเมืองท้องถิ่นในการว่าจ้างประชาชนให้เกิดความเข้าใจผิดและให้ร่วมลงชื่อเในฎีกา จึงเป็นเรื่องที่หน่วยงานที่เกี่ยวข้องด้านความมั่นคงของ<orgName>กระทรวงมหาดไทย</orgName>ต้องทำงานร่วมกับกระทรวงอื่นที่เกี่ยวข้องกับกระบวนการยุติธรรม เพื่อสร้างความเข้าใจ</p>
<p>นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> แถลงกรณีที่กระทรวงมหาดไทย ออกคำสั่งให้ผู้ว่าราชการจังหวัด <orgName>องค์กรปกครองส่วนท้องถิ่น</orgName> ระดมประชาชนมาร่วม ลงชื่อคัดค้านการถวายฎีกาขอพระราชทานอภัยโทษให้ พ.ต.ท.ทักษิณ ว่า ขณะนี้ <orgName>พรรคเพื่อไทย</orgName>ได้รับการร้องเรียนจากหน่วยงานรัฐ และประชาชนจำนวนมาก ถึงการกระทำไม่ชอบธรรมของหน่วยงานรัฐ ในการล่าชื่อเพื่อคัดค้านการถวายฎีกา <orgName>พรรคเพื่อไทย</orgName>เห็นว่าการดำเนินการดังกล่าวของ<orgName>กระทรวงมหาดไทย</orgName> เป็นการ ลิดรอนสิทธิเสรีภาพของประชาชน ซึ่งประชาชนที่ถูกละเมิดสิทธิสามารถฟ้องร้อง ผู้ออกคำสั่งตาม พ.ร.บ.จัดตั้งศาลปกครองและวิธีพิจารณา หคดีปกครอง พ.ศ.2542 มาตรา 9 (1) ได้ เนื่องจากคำสั่งดังกล่าวไม่ได้อยู่อำนาจ ของ<orgName>กระทรวงมหาดไทย</orgName> ตามที่บัญญัติไว้ใน พ.ร.บ.ปรับปรุงกระทรวง ทบวง กรม พ.ศ. 2545 มาตรา 30 ดังนั้นใน วันที่ 11 ส.ค. เวลา 09.30 น. จะเดินทาง ไปยื่นฟ้องต่อ <orgName>ศาลปกครองกลาง</orgName> เพื่อให้เพิกถอนคำสั่งที่ไม่ชอบธรรมของ<orgName>กระทรวงมหาดไทย</orgName></p>
<p>นายพร้อมพงศ์ กล่าวต่อว่า ขอตั้งข้อสังเกตว่า การดำเนินการดังกล่าว อาจเป็นความตั้งใจของผู้มีบารมีนอกพรรคร่วมรัฐบาลบางคนที่ต้องการให้เกิดความขัดแย้งขึ้นในสังคม เพื่อนำไปสู่เหตุการณ์เช่นเดียวกับวันที่ 19 ก.ย. 2549 จึงขอฝากเตือนไปถึง นายอภิสิทธิ์ เวชชาชีวะ นายกรัฐมนตรี ว่าอย่าไปหลงกลบุคคลดังกล่าว แต่ถ้ารัฐบาลยังเพิกเฉย ไม่ยอมดำเนินการใดๆ จนเกิดเหตุการณ์อย่างใด ที่ทำให้ประชาชนขัดแย้งกัน รัฐบาลจะต้องเป็นผู้รับผิดชอบในสิ่งที่เกิดขึ้น</p>
></body>
</news>
