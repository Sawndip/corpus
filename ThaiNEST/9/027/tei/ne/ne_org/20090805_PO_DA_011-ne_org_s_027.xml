<teiHeader>
<fileDesc>
<titleStmt>
  <title>'มาร์ค'พร้อมแถลงผลงาน 6 เดือน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-05 19:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12516  </bibl>
</sourceDesc>
</fileDesc>
</teiHeader>
<news>
<headline>'มาร์ค'พร้อมแถลงผลงาน 6 เดือน</headline>
<lead></lead>
<neck></neck>
<body><p>ที่ทำเนียบรัฐบาล วันนี้ (5 ส.ค.) นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName> เปิดเผยว่า ในการแถลงนโยบายรัฐบาล ในวันที่ 6 ส.ค.นี้ เวลา 10.00 น.ที่ตึกสันติไมตรีหลังใน  โดยนายอภิสิทธิ์ เวชชาชีวะ นายกรัฐมนตรี รองนายกรัฐมนตรี และรัฐมนตรีประจำ<orgName>สำนักนายกรัฐมนตรี</orgName> จะอธิบายให้ทราบถึงการดำเนินการของรัฐบาลที่ผ่านมา และสิ่งที่รัฐบาลต้องในภาวะเร่งด่วน รวมถึงปัญหาการเมืองและเศรษฐกิจที่ทำให้คน<orgName>ไทย</orgName>ไม่มีความสุข โดยหนังสือที่แจกให้กับ ส.ส.,ส.ว.และสื่อมวลชน จำนวน 1 หมื่นเล่ม มีจำนวน 43 หน้ารวมปก และใช้ชื่อว่า “6 เดือนกว่า 100 มาตรการหลายล้านความสุข" </p>
<p>โดยเนื้อหาจะแบ่งเป็นหัวข้อหลัก 5 ข้อ ได้แก่ การแก้ไขและบรรเทาผลกระทบเศรษฐกิจที่มีต่อประชาชน ที่แบ่งหัวข้อย่อยคอการสร้างรายได้ การสร้างความเชื่อมั่นและฟื้นฟูภาพลักษณ์ของประเทศและการสร้างความสมานฉันท์ในสังคม<orgName>ไทย</orgName> การวางรากฐานและการพัฒนาในอนาคต การแก้ไขปัญหาเร่งด่วนเฉพาะหน้า และการดำเนินการตามข้อเรียกร้องของประชาชนและองค์กรภาคประชาชน นอกจากนี้ จะมีการพิมพ์ผลงานของรัฐบาลจำนวน 2 แสนฉบับ เพื่อแจกจ่ายให้กับส่วนราชการและประชาชน โดยใช้ชื่อว่า “ความสุขของคน<orgName>ไทย</orgName>คือเป้าหมายของรัฐบาล” ซึ่งปกหลังจะเว้นพื้นที่ไว้ให้ประชาชนเขียนแสดงความคิดเห็นหรือข้อเรียกร้องให้รัฐบาลแก้ไข โดยจ่าหน้าซองถึงนายกรัฐมตรี ตู้ ปณ. 1111 ทำเนียบรัฐบาล 10300.
</p></body>
</news>
