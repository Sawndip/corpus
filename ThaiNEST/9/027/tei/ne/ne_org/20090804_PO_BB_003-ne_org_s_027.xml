<teiHeader>
<fileDesc>
<titleStmt>
  <title>นายกฯซัดโผตร.มีผลประโยชน์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/04/news_29225506.php?news_id=29225506  </bibl>
</sourceDesc>
</fileDesc>
</teiHeader>
<news>
<headline>นายกฯซัดโผตร.มีผลประโยชน์</headline>
<lead>นายกฯ สวนกลับ โผโยกย้ายตำรวจมีข้อครหาเรื่องผลประโยชน์ ยันไม่กังวลถูกยื่นสอบแทรกแซง <orgName>สตช.</orgName> “สุเทพ” รับลูก เรียกประชุม ก.ตร.ใหม่ทบทวนบัญชีแต่งตั้งโยกย้าย 152 นายพล <orgName>ปชป.</orgName>เรียงหน้าโต้ข่าว “คนใกล้ชิดนายกฯ” ล้วงโผสีกากี “จ่าปัญญา” ยังไม่โผล่ แต่ส่งทนายยื่นฟ้อง “ธานี” กลั่นแกล้งให้ได้รับโทษอาญา อ้างหลักฐานทอดผ้าป่าอยู่ที่ตราดในวันเกิดเหตุยิง “สนธิ”</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี เปิดเผยเมื่อวานนี้ (3 ส.ค.) ถึงการแต่งตั้งนายตำรวจขึ้นทำหน้าที่รักษาราชการแทนผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) ในช่วงที่ พล.ต.อ.พัชรวาท วงษ์สุวรรณ ผบ.<orgName>ตร.</orgName>เดินทางไปปฏิบัติภารกิจในต่างประเทศ เพื่อกำกับดูแลคดีลอบยิงนายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName>ให้คืบหน้า ว่า จะหารือกับ นาย
สุเทพ เทือกสุบรรณ รองนายกรัฐมนตรีฝ่ายความมั่นคงในวันนี้ (3 ส.ค.)
ส่วนที่มีกระแสข่าวว่าคนใกล้ชิดนายกรัฐมนตรีเข้าไปแทรกแซงการโยกย้ายข้าราชการตำรวจนั้น นายอภิสิทธิ์ กล่าวว่า ขอยืนยันว่าไม่มี และเขาไม่มีความกังวลในเรื่องนี้
“จริงๆ ผมอยากเรียนว่าที่ผ่านมามีปัญหาอยู่ทั้งในเรื่องข้อกฎหมายและมีการครหาร้องเรียนในเรื่องผลประโยชน์พอสมควร เพียงแต่ไม่มีหลักฐาน และรองนายกฯสุเทพเป็นคนเสนอว่า เรื่องนี้สงสัยจะต้องมาตั้งหลักดูกันใหม่ ท่านเป็นคนเสนอเอง ไม่ใช่เป็นเรื่องที่ผมไปบีบหรืออะไรทั้งสิ้น ผมยังไม่รู้เลยว่าโผคืออะไร และเรื่องที่บอกว่าการเมืองไม่พอใจนั้นก็ไม่ใช่ เพราะหน้าที่ของผมเพียงแค่วางตำแหน่งต่างๆ ให้สามารถปฏิบัติตามนโยบายได้ และถือตามกฎหมายอย่างเคร่งครัดว่าอำนาจของใครอยู่ระดับไหน อย่างไร” นายกฯ ระบุ</p>
<p>ต่อมา นายสุเทพ ได้เข้าหารือกับนายกฯ โดยใช้เวลาประมาณ 45 นาที ก่อนจะตอบข้อถามของผู้สื่อข่าวถึงการแต่งตั้งบุคคลขึ้นทำหน้าที่รักษาราชการแทน ผบ.<orgName>ตร.</orgName>ว่า ไม่มี ยังไม่ตั้ง เพราะ ผบ.<orgName>ตร.</orgName>ยังไม่ได้ลา เมื่อเจ้าตัวยังทำงานอยู่ก็ตั้งไม่ได้ ต้องรอให้ พล.ต.อ.พัชรวาท ยื่นใบลาก่อน แล้วถึงค่อยมาคิดกันว่าจะให้ใครมารักษาการอย่างไร
เรียกประชุม ก.<orgName>ตร.</orgName>ถกโผนายพลใหม่</p>
<p>ส่วนที่นายกฯระบุว่า การแต่งตั้งโยกย้ายตำรวจจะรอให้ ผบ.<orgName>ตร.</orgName>คนใหม่เข้ามาพิจารณานั้น นายสุเทพ กล่าวว่า ไม่ได้คุยกันเรื่องดังกล่าว แต่ในส่วนของบัญชีรายชื่อแต่งตั้งโยกย้ายข้าราชการตำรวจระดับนายพล 152 นาย ที่<orgName>คณะกรรมการข้าราชการตำรวจ</orgName> (<orgName>ก.ตร.</orgName>) อนุมัติไปแล้ว มีประเด็นที่จะต้องเชิญประชุม <orgName>ก.ตร.</orgName>เพื่อพิจารณาทบทวนบัญชีดังกล่าว เพราะบัญชีแต่งตั้งโยกย้ายครั้งนี้เพื่อรองรับการปรับโครงสร้างสำนักงานตำรวจแห่งชาติ แต่ตอนนี้พระราชกฤษฎีกาแบ่งส่วนราชการ<orgName>สำนักงานตำรวจแห่งชาติ</orgName>ใหม่ยังไม่ประกาศใช้</p>
<p>“ประเด็นนี้ยังมีข้อถกเถียงที่แตกต่างกัน โดยฝ่ายหนึ่งมองว่าจะทำเรื่องแต่งตั้งไว้ก่อน หรือจะให้ประกาศราชกิจจานุเบกษาแล้วถึงจะมีการแต่งตั้ง ดังนั้นต้องนำเรื่องนี้ไปศึกษาทบทวนกันใน ก.ตร.” นายสุเทพ กล่าว และว่า
“เรื่องนี้ไม่เกี่ยวกับเหตุการณ์ที่เกิดขึ้นในขณะนี้ (ปัญหาคดีลอบยิงนายสนธิ) แต่<orgName>สำนักเลขาธิการคณะรัฐมนตรี</orgName>ก็ยังตัดสินใจไม่ได้ จึงต้องส่งเรื่องคืนกลับไปที่<orgName>สำนักงานตำรวจแห่งชาติ</orgName> จึงเป็นหน้าที่ของผมในฐานะประธาน <orgName>ก.ตร.</orgName>ต้องไปหาข้อสรุปให้ถูกต้อง แม้ที่ผ่านมา <orgName>ก.ตร.</orgName>จะให้ความเห็นชอบบัญชีแต่งตั้งโยกย้ายไปแล้ว แต่เมื่อมีคนทักท้วงก็กลับไปทบทวนใหม่ได้ ไม่เป็นปัญหา ซึ่งโครงสร้างใหม่จะต้องประกาศในราชกิจจานุเบกษา โดยต้องระบุว่าจะให้มีผลวันที่เท่าไร”</p>
<p>ผู้สื่อข่าวถามว่า ร่างพระราชกฤษฎีกาดังกล่าวให้มีผลตั้งแต่วันที่ 16 ส.ค.เป็นต้นไป แต่ นายสุเทพ กล่าวว่า ก็มีการพูดกันอย่างนั้น แต่เขาต้องไปตรวจสอบใหม่ ตอนนี้ชักมึนเพราะเจอหลายเรื่องเหลือเกิน ขอเวลาทำการบ้าน 2 วัน แต่ถ้าให้ตอบตอนนี้ก็ผิด เพราะยังรู้ไม่หมด
ปัดข่าวคนใกล้ชิดนายกฯล้วงโผ</p>
<p>มื่อถามว่า มีข่าวว่าฝ่ายการเมืองเข้าไปแทรกแซงการแต่งตั้งโยกย้ายด้วย เมื่อขอไม่ได้จึงไม่พอใจ นายสุเทพ กล่าวว่า ไม่มี มีคนพยายามพูดให้เลอะเทอะกันไปเรื่อย
ทั้งนี้ ผู้สื่อข่าวพยายามซักว่า การแต่งตั้งรักษาการ ผบ.<orgName>ตร.</orgName> ต้องเป็นไปอาวุโสหรือไม่ และหาก ผบ.<orgName>ตร.</orgName>ไม่ยื่นใบลาจะทำอย่างไร แต่ นายสุเทพ ปฏิเสธที่จะตอบคำถาม
ขณะที่ นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> (นายอภิสิทธิ์) กล่าวว่า ที่มีข่าวบุคคลใกล้ชิดของนายกฯเข้าไปแทรกแซงขอตำแหน่งให้กับพรรคพวกนั้น ถือเป็นการพาดพิงมาถึงเขาด้วย เนื่องจากเป็นโฆษกประจำตัวหัวหน้าพรรค ขอยืนยันว่ารัฐบาลอภิสิทธิ์ไม่มีพฤติกรรมเช่นนี้ เพราะไม่มีเพื่อนฝูงหรือวงศาคณาญาติในสำนักงานตำรวจแห่งชาติที่จะปั้นขึ้นมา ต่างจากรัฐบาลชุดก่อนๆ</p>
<p>เรืองไกรยื่น กกต.สอบนายกฯแทรก สตช.</P>
<p>วันเดียวกัน นายเรืองไกร ลีกิจวัฒนะ สมาชิก<orgName>วุฒิสภา</orgName> (ส.ว.) เปิดเผยว่า ได้ใช้สิทธิตามรัฐธรรมนูญมาตรา 62 เพื่อติดตามและร้องขอให้มีการตรวจสอบการปฏิบัติหน้าที่ของผู้ดำรงตำแหน่งทางการเมือง โดยยื่นเรื่องให้<orgName>คณะกรรมการการเลือกตั้ง</orgName>
(<orgName>กกต.</orgName>) ได้ตรวจสอบ เนื่องจากปรากฏข้อเท็จจริงตามสำเนาข่าวว่า นายอภิสิทธิ์ มีพฤติการณ์หรือการกระทำโดยใช้ฐานะหรือ ตำแหน่งนายกรัฐมนตรีเข้าไปกระทำการอันอาจมีลักษณะก้าวก่ายหรือแทรกแซงการปฏิบัติราชการหรือการดำเนินงานในหน้าที่ประจำของข้าราชการ คือ ผบ.<orgName>ตร.</orgName> โดยเฉพาะในเรื่องการแต่งตั้งโยกย้ายข้าราชการตำรวจ และการลาพักร้อนของ ผบ.<orgName>ตร.</orgName></p>
<p>ทั้งนี้ จากข้อเท็จจริงที่พบทำให้เข้าใจได้ว่า นายอภิสิทธิ์ อาจมีพฤติการณ์หรือการกระทำอันต้องห้ามตามรัฐธรรมนูญมาตรา 268 ประกอบมาตรา 266 (1) อันจะมีผลทำให้สมาชิกภาพของความเป็นนายกรัฐมนตรีอาจต้องสิ้นสุดลงตามมาตรา 106 (6) หรือมาตรา 119 (5) ได้</p>
<p>“จ่าปัญญา”ฟ้อง”ธานี”แกล้งให้รับโทษอาญา</p>
<p>ที่ศาลอาญา ถนนรัชดาภิเษก จ.ส.อ.ปัญญา ศรีเหรา อดีตทหารสังกัด<orgName>หน่วยบัญชาการสงครามพิเศษ</orgName> ผู้ต้องหาตามหมายจับ<orgName>ศาลอาญา</orgName>คดีลอบสังหารนายสนธิ ซึ่งอยู่ระหว่างหลบหนีหมายจับ ได้มอบอำนาจให้นายบัญญัติ จิตรเย็น ทนายความ ยื่นฟ้อง พล.ต.อ.ธานี สมบูรณ์ทรัพย์ รอง ผบ.ตร. และ พ.ต.อ.วิชาญญ์วัชร์ บริรักษ์กุล พนักงานสอบสวน<orgName>กองบัญชาการตำรวจนครบาล</orgName> (<orgName>บช.น.</orgName>) เป็นจำเลยที่ 1-2 ในความผิดฐานปฏิบัติหน้าที่ หรือละเว้นปฏิบัติหน้าที่โดยมิชอบ และกระทำผิดต่อตำแหน่งหน้าที่ในการยุติธรรมโดยมิชอบกลั่นแกล้งบุคคลให้รับโทษทางอาญาโดยไม่เป็นธรรม ตามประมวลกฎหมายอาญา มาตรา 157 และ 200
ทั้งนี้ ศาลได้รับคำฟ้องไว้เป็นคดีหมายเลขดำที่ อ.2673
2552 และจะนัดไต่สวนมูลฟ้องในวันที่ 5 ต.ค.นี้ เวลา 09.00 น.</p>
<p>วันเกิดเหตุยิงสนธิทอดผ้าป่าอยู่ที่ตราด</p>
<p>นายบัญญัติ จิตรเย็น ทนายความ กล่าวว่า จ.ส.อ.ปัญญา ได้ติดต่อผ่านญาติขอให้มาช่วยเป็นทนายความให้ ซึ่งเขาได้พบกับ จ.ส.อ.ปัญญา ที่ร้านอาหารย่านประชาชื่น โดย จ.ส.อ.ปัญญา ยืนยันว่าจะขอมอบตัวกับพนักงานสอบสวนแน่นอนก่อนวันไต่สวนมูลฟ้อง (5 ต.ค.) อย่างไรก็ดี จ.ส.อ.ปัญญา ยืนยันว่าก่อนเกิดเหตุลอบยิงนายสนธิ จ.ส.อ.ปัญญา เป็นกรรมการงานทอดผ้าป่าที่มี พล.อ.เชษฐา ฐานะจาโร อดีต รมว.<orgName>กลาโหม</orgName> เป็นประธานที่วัดแห่งหนึ่งใน จ.ตราด โดยมีหลักฐานเป็นภาพถ่ายและ
วีซีดี ส่วนสาเหตุที่ยังไม่มอบตัวก็เพราะเกรงว่าความไม่ปลอดภัย และจะไม่ได้รับความเป็นธรรมจากตำรวจ</p>
<p>“อัศวิน”สวนใครไปทอดผ้าป่าตอนตี 4</p>
<p>ด้าน พล.ต.ท.อัศวิน ขวัญเมือง ผู้ช่วย ผบ.<orgName>ตร.</orgName>กล่าวถึงกรณี จ.ส.อ.ปัญญา ยื่นฟ้องพนักงานสอบสวนในคดีลอบยิงนายสนธิว่า ถือเป็นสิทธิที่จะทำได้ แต่สังคมจะเชื่อหรือไม่เป็นอีกส่วนหนึ่ง ศาลท่านก็คงจะพิจารณาว่าจะรับหรือไม่รับ อยากฝากบอก จ.ส.อ.ปัญญา ผ่านสื่อว่า ให้เข้ามอบตัวหาทางต่อสู้คดี เป็นนักมวยต้องขึ้นเวทีชก ต้องสู้ด้วยตัวเอง ไม่ใช่เต้นอยู่
นอกเวที</p>
<p>“ผู้ต้องหาโดยธรรมชาติก็ต้องอ้างแหล่งที่อยู่เพื่อที่จะเอาตัวรอด หาหลักฐานอ้างอยู่ตรงนั้นตรงนี้ เราไม่ว่ากัน ไม่ตำหนิติเตียน เป็นธรรมชาติของการต่อสู้คดี ฝ่ายหนึ่งว่าผิดอีกฝ่ายว่าไม่ผิด แต่ยืนยันว่าจะจับกุมแน่เพราะเป็นผู้ต้องหาตามหมายจับ และเป็นหมายจับที่ออกโดยศาล การที่เขาอ้างถิ่นที่อยู่ว่าไปทอดกฐินหรือผ้าป่า ก็เชื่อว่าไม่มีใครทอดกฐินผ้าป่าตอนตีสี่ ขอบอกว่าพยานหลักฐานที่มีเยอะเพียงพอที่ออกหมายจับได้ ผมขอเอาตัวเองรับประกัน” พล.ต.ท.อัศวิน กล่าว
</p></body>
</news>
