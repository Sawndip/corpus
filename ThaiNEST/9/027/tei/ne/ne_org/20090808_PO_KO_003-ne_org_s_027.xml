<teiHeader>
<fileDesc>
<titleStmt>
  <title>เสื้อแดงแปดริ้วล่าชื่อถวายฎีกาช่วยแม้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090808/23555  </bibl>
</sourceDesc>
</fileDesc>
</teiHeader>
<news>
<headline><orgName>เสื้อแดงแปดริ้ว</orgName>ล่าชื่อถวายฎีกาช่วยแม้ว</headline>
<lead>เสื้อแดงแปดริ้วยังไม่หยุด เดินหน้าออกรถเร่ชวนประชาชนสมัครเข้าเป็นสมาชิก<orgName>พรรคเพื่อไทย</orgName> พร้อมพ่วงลงชื่อถวายฎีกา ช่วย �ทักษิณ�</lead>
<neck></neck>
<body><p>(8ส.ค.) เวลา 07.30 น. <orgName>กลุ่มเสื้อแดงจังหวัดฉะเชิงเทรา</orgName> นำโดยนายวุฒิพงศ์ ฉายแสง และนางฐิติมา ฉายแสง ส.ส.เขต 2 <orgName>ฉะเชิงเทรา</orgName> <orgName>พรรคเพื่อไทย</orgName> ได้จัดรถโฆษณาติดเครื่องขยายเสียง พร้อมแผ่นป้ายข้อความชักชวนติดด้านบนท้ายรถกระบะ ขับตะเวน ออกประชาสัมพันธ์ ไปตามหมู่บ้าน ชุมชนต่างๆ ในเขตพื้นที่ โดยเฉพาะชุมชนเมือง และเขตเทศบาล เพื่อชักชวนประชาชน ให้เข้ามาร่วมสมัครเป็นสมาชิก<orgName>พรรคเพื่อไทย</orgName></p>
<p>นอกจากนี้ยังได้จัดเตรียมสถานที่ ในการออกตะเวนรับสมัครสมาชิกพรรคแบบเคลื่อนที่ ไปตามจุดศูนย์รวมแหล่งชุมชนสำคัญต่างๆ โดยในเวลา 09.00-12.00 น.วันนี้ จะไปเปิดจุดรับสมัครสมาชิก<orgName>พรรคเพื่อไทย</orgName> ที่บริเวณ วัดผีขุด อ.บางปะกง จ.ฉะเชิงเทรา และในเวลา 13.00-15.00 น. จะไปเปิดจุดรับสมัครสมาชิกพรรคที่ วัดแสมขาว อ.บางปะกง ต่อไปอีกหนึ่งจุด</p>
<p> ส่วนในวันที่ 9 ส.ค.จะไปเปิดรับสมัครสมาชิกพรรค ที่ บ้านนักการเมืองท้องถิ่นระดับจังหวัดในต.หอมศีล  อ.บางปะกง  และเวลา 13.00-15.00 น. จะไปเปิดจุดรับสมัครสมาชิกพรรคที่ วัดบางผึ้ง อ.บางปะกง เช่นเดียวกัน โดยได้ให้ประชาชนที่สนใจเข้าร่วมจัดเตรียม หลักฐานการสมัคร ทั้งสำเนาทะเบียนบ้าน สำเนาบัตรประชาชน พร้อมรูปถ่ายไว้ถึง 2 ชุด</p>
<p>ในการออกตะเวนไปรับสมัครสมาชิกพรรคการเมือง ถึงในพื้นที่ชนบทครั้งนี้  คาดว่าจะเป็นการแอบแฝงร่วมไปกับการอำนวยความสะดวก เพื่อเปิดรับให้ประชาชนร่วมลงชื่อ ถวายฎีกา ขอพระราชทานอภัยโทษ ให้แก่ พ.ต.ท.ทักษิณ ชินวัตร อดีตนายกรัฐมนตรี เป็นสำคัญ นอกเหนือไปจากการออกตระเวนรับสมัครสมาชิกแบบปกติทั่วไป</p></body>
</news>
