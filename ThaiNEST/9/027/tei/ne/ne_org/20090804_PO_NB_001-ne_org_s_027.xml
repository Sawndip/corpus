<teiHeader>
<fileDesc>
<titleStmt>
  <title>จ.เชียงใหม่ ตั้งโต๊ะให้ประชาชนถอนรายชื่อยื่นถวายฎีกา  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040277&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>จ.เชียงใหม่</orgName> ตั้งโต๊ะให้ประชาชนถอนรายชื่อยื่นถวายฎีกา</headline>
<lead></lead>
<neck></neck>
<body><p><orgName>จังหวัดเชียงใหม่</orgName> ตั้งโต๊ะให้ประชาชนถอนรายชื่อยื่นถวายฎีกาขอพระราชทานอภัยโทษให้อดีตนายกรัฐมนตรี ที่หน้าศาลากลางจังหวัด โดยผ่านไปสองวันมีประชาชนไปลงนามไม่เห็นด้วยกว่าร้อยคน <orgName>จังหวัดเชียงใหม่</orgName>ตั้งโต๊ะให้ประชาชนถอนรายชื่อยื่นถวายฎีกาขอพระราชทานอภัยโทษให้แก่ พ.ต.ท.ทักษิณ ชินวัตร อดีตนายกรัฐมนตรี ตามคำสั่ง<orgName>กระทรวงมหาดไทย</orgName> ที่บริเวณด้านหน้าศาลากลางจังหวัดเชียงใหม่ โดยผ่านไปสองวัน พบว่ามีประชาชนจำนวนหนึ่งไปถอนรายชื่อ และพบว่ามีประชาชนกว่าร้อยคนไปลงนามในแบบฟอร์มแสดงความไม่เห็นด้วยกับการยื่นถวายฎีกาดังกล่าว ซึ่งประชาชนทยอยไปลงชื่อเรื่อยๆ ไม่มากเหมือนจังหวัดอื่น เนื่องจาก<orgName>จังหวัดเชียงใหม่</orgName>เป็นพื้นที่ที่มี<orgName>กลุ่ม นปช.</orgName>อาศัยอยู่จำนวนมาก อย่างไรก็ตามไม่พบว่ามีการก่อกวนไม่ให้ประชาชนถอนรายชื่อแต่อย่างใด มีเพียงการออกอากาศผ่านวิทยุชุมชนวิพากษ์วิจารณ์มาตรการดังกล่าว ทั้งนี้<orgName>จังหวัดเชียงใหม่</orgName>ได้อำนวยความสะดวกให้แก่ประชาชนโดยการตั้งโต๊ะที่บริเวณหน้าอาคาร <orgName>ศาลากลางจังหวัดเชียงใหม่</orgName> ขณะเดียวกันประชาชนที่จะเข้าไปติดต่อด้านในตัวอาคารจะต้องแลกบัตรประจำตัวประชาชนอันเป็นมาตรการรักษาความปลอดภัยของจังหวัด</p></body>
</news>
