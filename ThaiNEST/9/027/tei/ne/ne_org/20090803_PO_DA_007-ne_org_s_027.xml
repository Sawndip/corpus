<teiHeader>
<fileDesc>
<titleStmt>
  <title>'สุริยะใส'เผยมือยิงสนธิฟ้อง ตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-03 19:02:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12053  </bibl>
</sourceDesc>
</fileDesc>
</teiHeader>
<news>
<headline>'สุริยะใส'เผยมือยิงสนธิฟ้อง <orgName>ตร.</orgName></headline>
<lead></lead>
<neck></neck>
<body><p>วันนี้(3 ส.ค.)นายสุริยะใส กตะศิลา ผู้ประสานงาน<orgName>พันธมิตรประชาชนเพื่อประชาธิปไตย</orgName> กล่าวถึงกรณีที่ จ.ส.อ.ปัญญา ศรีเหรา ผู้ต้องหาคดีพยายามฆ่านายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> มอบหมายให้ทนายฟ้องพนักงานสอบสวนในคดีนั้นน่าจะมีเบื้องหน้าเบื้องหลัง อาจจะเป็นแผนยื้อเวลาของทีมสืบสวนสอบสวน เพื่อให้คดีล่าช้าออกไปและรอให้ พล.ต.อ.ธานี สมบูรณ์ทรัพย์ เกษียณอายุราชการไปในที่สุด ซึ่งอาจจะกระทบต่อทีมสืบสวนสอบสวนเพราะหากมีผู้รับผิดชอบคนใหม่มาแทนก็อาจจะเริ่มต้นกันใหม่จนเงียบหายไปเหมือน “คดีคาร์บ๊องค์” ก่อนหน้านี้ อย่างไรก็ตามถ้าผู้ต้องหาทั้ง 2 บริสุทธิ์ใจจริง น่าจะเข้ามอบตัวเพื่อต่อสู้คดี นายสุริยะใส กล่าวด้วยว่า ตนเชื่อว่าการเคลื่อนไหวทั้ง 2 กรณี ของ 2 ผู้ต้องหาครั้งนี้น่าจะมีผู้ใหญ่หนุนหลัง โดยเฉพาะกรณีจ่าปัญญา ถ้าเห็นว่าการถูกปลดออกจากราชการทหารเป็นความไม่ชอบธรรมก็น่าจะฟ้องหรือร้องเรียนขอความเป็นธรรมไปที่ผู้บังคับบัญชาที่ตัวเองสังกัดด้วย แต่นี่กลับฟ้องมาที่พนักงานสอบสวนหรือตำรวจอย่างเดียว ซึ่งเป็นเรื่องที่ผิดปกติก่อนหน้านี้ผู้บังคับบัญชาของผู้ต้องหาทั้ง 2 ก็เคยบอกว่าจะนำตัวมามอบให้กับพนักงานสอบสวน แต่จนป่านนี้เรื่องก้เงียบหายไป และการไล่ออกจากราชการก็อาจจะเป็นแผนตัดตอนให้เป็นเรื่องส่วนตัวของผู้ต้องหาไป.
<p></body>
</news>
