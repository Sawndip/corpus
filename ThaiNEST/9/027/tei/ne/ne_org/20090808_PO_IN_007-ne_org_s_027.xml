<teiHeader>
<fileDesc>
<titleStmt>
  <title>โพล73.3ให้กำลังนายก-ชมพัชรวาทอดทน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-08 12:42:04  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184405  </bibl>
</sourceDesc>
</fileDesc>
</teiHeader>
<news>
<headline>โพล73.3ให้กำลังนายก-ชมพัชรวาทอดทน</headline>
<lead><orgName>เอแบคโพล</orgName> สำรวจพบ ประชาชน กว่า 73 % ยังให้กำลังใจ นายกฯ ในการทำงานและให้คะแนน พล.ต.อ.พัชรวาท อดทนต่อแรงกดดัน เยี่ยม</lead>
<neck></neck>
<body><p><orgName>สำนักวิจัยเอแบคโพล ม.อัสสัมชัญ</orgName> เปิดเผยผลสำรวจจุดยืนทางความคิดของสาธารณะชน ต่อความขัดแย้ง ระหว่างฝ่ายการเมืองกับ พล.ต.อ.พัชรวาท วงษ์สุวรรณ ในบทบาทการทำงาน และการแต่งตั้งโยกย้ายได้ผล คือ ประชาชน ให้คะแนนความอดทนต่อแรงกดดันจากฝ่ายการเมืองในทุกรัฐบาล 7.23 คะแนน และประนีประนอมลดความขัดแย้งในสังคม 7.09 คะแนน โดยประชาชนถึง 77.4 % ยังมองว่า บุคคลที่ได้รับผลประโยชน์เปลี่ยนแปลงโยกย้ายข้าราชการตำรวจ คือ นักการเมือง รองลงมาเป็น ตำรวจชั้นผู้ใหญ่ 76.4% นอกจากนี้ ประชาชน 69.6% กังวลว่า นายกฯ อภิสิทธิ์เวชชาชีวะ อาจจะพลาดพลั้ง ในการตัดสินใจเพราะคนรอบข้าง เหมือนอดีตนายกฯ ที่ผ่าน ๆ มา และประชาชนส่วนใหญ่กว่า 73 % ก็ยังให้กำลังใจในการทำงานต่อ นายกฯอภิสิทธิ์ มี ประชาชนเพียง 26 % เท่านั้น ที่ยังรู้สึกเฉย ๆ กับเรื่องดังกล่าว</p>
<p>อย่างไรก็ตาม ประชาชน เห็นว่า สิ่งที่ นายกรัฐมนตรี ควรเร่งแก่ไข คือ เร่งสร้างระบบคุณธรรม ให้ความดีความชอบต่อข้าราชการตำรวจที่ดี มีผลงาน ลดความขัดแย้งให้ทุกฝ่ายพอใจ ดำเนินการจัดตั้งคณะกรรมกาอิสระขึ้นมา เพื่อยกเครื่อง ระบบงานของตำรวจใหม่ ทั้งหมด</p></body>
</news>
