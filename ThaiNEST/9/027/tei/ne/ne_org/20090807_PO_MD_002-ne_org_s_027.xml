<teiHeader>
<fileDesc>
<titleStmt>
  <title>กก.สิทธิ์ฯปูดตำรวจเจ้าเก่ายังแชมป์ละเมิดประชาชน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-07 19:18:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000089933  </bibl>
</sourceDesc>
</fileDesc>
</teiHeader>
<news>
<headline><orgName>กก.สิทธิ์ฯ</orgName>ปูดตำรวจเจ้าเก่ายังแชมป์ละเมิดประชาชน</headline>
<lead></lead>
<neck></neck>
<body><p>พล.ต.อ.วันชัย ศรีนวลนัด <orgName>กรรมการสิทธิมนุษยชนแห่งชาติ</orgName> ให้สัมภาษณ์ วานนี้ (7 ส.ค.) ถึงการรับผิดชอบดูแลงานด้านสิทธิในกระบวนการยุติธรรม การละเมิดสิทธิพบว่ามี 2 ประเภท คือ 1.ประชาชนละเมิดกันเอง 2. เจ้าหน้าที่รัฐละเมิดสิทธิประชาชน ซึ่งตรงนี้ถือว่าน่าห่วง เพราะมีรายงานว่าหน่วยงานรัฐเข้าไปละเมิดสิทธิประชาชน เช่น หน่วยงานของ<orgName>กระทรวงแรงงาน</orgName> <orgName>กระทรวงอุตสาหกรรม</orgName> <orgName>ฝ่ายปกครอง</orgName> <orgName>ฝ่ายความมั่นคง</orgName> และ<orgName>ฝ่ายรักษาความสงบ</orgName> เนื่องจากทั้งหมดต้องทำงานใกล้ชิดประชาชน</p>
<p> อย่างไรก็ตาม ในส่วนเรื่องร้องเรียนที่ค้างมาจากกรรมการสิทธิชุดที่แล้ว 1,300 เรื่องนั้นพบว่าเป็นเรื่องที่ร้องว่าเจ้าหน้าที่รัฐเข้าไปละเมิดสิทธิประชาชนกว่า 290 เรื่อง แต่ที่มาเกี่ยวข้องกับสิทธิในกระบวนการยุติธรรมมีทั้งสิ้น 50 เรื่อง โดย<orgName>สำนักงานตำรวจแห่งชาติ</orgName> เป็นหน่วยงานที่ถูกร้องเรียนมากเป็นอันดับหนึ่ง มีทั้งเจ้าหน้าที่ไปข่มขู่ บังคับทำร้ายร่างกาย โดยสาเหตุเกิดจากเจ้าหน้าที่มุ่งหวังผลงาน สร้างผลงานให้เป็นที่ประจักษ์ เมื่อเป็นเช่นนี้ก็คิดว่า<orgName>คณะกรรมการสิทธิฯ</orgName> ต้องทำความเข้าใจกับหน่วยงานต่างๆ ว่าการกระทำใดๆ ควรทำด้วยความพอดี ไม่เกินขอบเขต และตระหนักถึงการการกระทำที่ไม่ทำให้เกิดการละเมิดสิทธิผู้อื่น</p>
<p>ผมเห็นว่าที่ทำให้เจ้าหน้าที่รัฐละเมิดสิทธิได้ส่วนหนึ่งมาจากนโยบายรัฐ ที่มีการนำมาแปลงเป็นวิธีการทำงานและเพื่อให้บรรลุเป้าหมายจึงทำให้เกิดการปฏิบัติที่ผิดพลาด อย่างกรณีนโยบายปราบปรามยาเสพติด ที่ขึ้นบัญชีดำบุคคล ที่เข้าไปมีส่วนเกี่ยวข้องกับยาเสพตติด จนมีผู้ร้องมายังกรรมการสิทธิฯชุดก่อน ซึ่งมีการฆ่าตัดตอนถึง 2,500 ศพ หรือกรณี พล.ต.ต.วิสุทธิ์ วานิชบุตร ผบก.<orgName>จว.อ่างทอง</orgName> นำผู้ต้องค้ายาเสพติดมาแถลงข่าว แล้วให้คาบถุงยาบ้า พร้อมกับนำป้ายที่มีข้อความไม่เหมาะสมมาตั้ง รวมทั้งเปิดเผยหน้าตาชัดเจน</p>
<p> พล.ต.อ.วันชัย กล่าวว่า ส่วนตัวคิดว่า พล.ต.ต.วิสุทธิ์ คงมองว่าสามารถทำได้ และเป็นการปราบปรามยาเสพติดวิธีหนึ่ง แต่ถ้าคนที่เข้าใจเรื่องสิทธิฯเขาคงไม่ทำ ประกอบกับที่ผ่านมาก็มีประชาชนบางส่วนสนับสนุนจึงทำให้ไม่ทราบได้ว่าเรื่องดังกล่าวจะเป็นวิธีการที่ผิดหรือถูก</p>
<p>พล.ต.อ.วันชัย กล่าวว่า สิทธิของผู้ต้องหาเป็นอีกเรื่องที่ต้องตระหนักเหมือนกัน ว่า การกระทำของเจ้าหน้าที่ตำรวจที่จับผู้ต้องหามาแถลงข่าว เพื่อต้องการโชว์ผลงาน จึงอยากจะเข้าไปทำความเข้าใจกับเจ้าหน้าที่รัฐทุกหน่วยงานโดยเฉพาะเจ้าหน้าที่ตำรวจ ให้รู้ถึงสิทธิต่างๆ วิธีการ การปฏิบัติต่อประชาชน หากยังมีการละเมิดกันอยู่ ไม่ว่าทางกรรมการสิทธิฯจะเห็นเอง หรือโทรฯแจ้งบอกกล่าว ร้องเรียนเป็นเอกสาร <orgName>กรรมการสิทธิฯ</orgName>ก็จะดำเนินการตามขั้นตอนที่ขณะนี้รัฐธรรมนูญได้เปิดช่องให้ <orgName>กรรมการสิทธิฯ</orgName> สามารถฟ้องร้องต่อหน่วยงานต่างๆได้ เมื่อมีผู้เดือดร้อนถูกกระทำ มาร้องเราก็จะต้องตรวจสอบ หากมีการกระทำจริงก็จะบอกกล่าวตักเตือนไปยังหน่วยงานนั้น ให้เปลี่ยนวิธีการปฏิบัติใหม่ และให้เป็นไปตามกรอบกติกา ที่ไม่กระทบต่อสิทธิของเขา</p>
<p>แต่หากว่าหน่วยงานนั้นๆ ยังไม่ได้มีการเปลี่ยนแปลงหรือดำเนินการใดๆ ทาง<orgName>กรรมการสิทธิฯ</orgName> ก็ต้องบอกหน่วยงานที่บังคับบัญชาผู้นำให้ดำเนินการจนถึงที่สุด หากเรื่องใดต้องฟ้อง<orgName>ศาลคณะกรรมการสิทธิฯ</orgName>ก็จะต้องดำเนินการ ให้เป็นผล เช่นการลงโทษทางวินัย อาญา และการเรียกร้องค่าเสียหายทางแพ่ง</p></body>
</news>
