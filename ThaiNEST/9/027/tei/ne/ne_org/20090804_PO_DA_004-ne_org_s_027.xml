<teiHeader>
<fileDesc>
<titleStmt>
  <title>จ่อหารือครม.กำหนดวันจัด'โอทอป มิดเยียร์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-04 18:23:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12279  </bibl>
</sourceDesc>
</fileDesc>
</teiHeader>
<news>
<headline>จ่อหารือ<orgName>ครม.</orgName>กำหนดวันจัด'โอทอป มิดเยียร์'</headline>
<lead></lead>
<neck></neck>
<body><p>วันนี้(4 ส.ค.) นายสาทิตย์ วงศ์หนองเตย รมต.ประจำ<orgName>สำนักนายกรัฐมนตรี</orgName> เปิดเผยว่า ในการประชุมครม.วันที่ 5 ส.ค. นี้ จะเสนอให้ที่ประชุมรับทราบผลการประชุมคณะกรรมการอำนวยการหนึ่งตำบลหนึ่งผลิตภัณฑ์แห่งชาติ หรือคณะกรรมการโอทอป ที่กำหนดให้จัดงานโอทอป มิดเยียร์ ที่ศูนย์แสดงสินค้าอิมแพคเมืองทองธานี ระหว่างวันที่ 22-30 ส.ค. นี้ และให้จัดงานโอทอปภูมิภาค 4 ครั้ง ระหว่างเดือน ส.ค.-พ.ย. 52 ครั้งละ 7 วัน โดยใช้งบประมาณปี 52 ทั้งสิ้น 130 ล้านบาท ซึ่งมั่นใจว่าจะช่วยกระตุ้นเศรษฐกิจในประเทศได้อีกทางหนึ่ง </p>
<p>ด้านนายบุญจง วงษ์ไตรรัตน์ รมช.<orgName>มหาดไทย</orgName> กล่าวว่า  ได้เสนอให้ที่ประชุมคณะกรรมการโอทอป พิจารณาแนวทางการจัดตั้งจัดตั้ง “ศูนย์โอทอประดับชาติ” โดยเสนอให้ใช้อาคารภายในสนามบินดอนเมือง เป็นสถานที่จัดตั้งศูนย์เนื่องจากมีความพร้อมของที่จอดรถ และอาคารมีการติดเครื่องปรับอากาศอยู่แล้ว โดยเชื่อว่าในการประชุมคณะกรรมการอำนวยการชุดใหญ่ในเร็วๆนี้จะมีการสรุปรายละเอียดที่ชัดเจนอีกครั้ง.
</p></body>
</news>
