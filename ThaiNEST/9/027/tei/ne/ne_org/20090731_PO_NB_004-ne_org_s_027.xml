<teiHeader>
<fileDesc>
<titleStmt>
  <title>ชลบุรี พร้อม 100% ในการ รปภ.การประชุมใหญ่สมัชชารัฐสภาอาเซียน ครั้งที่ 30  </title>
  <author>นิตยา หิรัญประดิษฐ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-31 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207310269&tb=N255207&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>ชลบุรี</orgName> พร้อม 100% ในการ รปภ.การประชุมใหญ่สมัชชารัฐสภาอาเซียน ครั้งที่ 30</headline>
<lead></lead>
<neck></neck>
<body><p><orgName>จังหวัดชลบุรี</orgName> เพิ่มความเข้มมาตรการรักษาความปลอดภัยและความสงบเรียบร้อยของการประชุมใหญ่สมัชชารัฐสภาอาเซียน นายเสนีย์ จิตตเกษม ผู้ว่าราชการ<orgName>จังหวัดชลบุรี</orgName> กล่าวภายหลังเป็นประธานการประชุมร่วมระหว่างข้าราชการฝ่ายปกครอง ตำรวจ ทหาร และภาคเอกชนในจังหวัด เพื่อเตรียมความพร้อมรักษาความปลอดภัยและความสงบเรียบร้อยระหว่างการประชุมใหญ่สมัชชารัฐสภาอาเซียน ครั้งที่ 30 ระหว่างวันที่ 2-8 สิงหาคมนี้ ที่โรงแรมรอยัลคลิฟบีช รีสอร์ท พัทยา ค่ำวันนี้ (31 ก.ค.52) ว่า เพื่อให้การประชุมระดับนานาชาติครั้งนี้สมเกียรติ ดำเนินไปด้วยความเรียบร้อย มีความปลอดภัยอย่างสูงสุด สร้างความประทับใจแก่ผู้เข้าร่วมประชุมจากประเทศสมาชิกอาเซียนและประเทศที่เข้าร่วมสังเกตการณ์ ในการสร้างความเชื่อมั่นต่อชื่อเสียงและเกียรติยศของประเทศไทยให้กลับคืนมาอีกครั้งหนึ่ง ขณะนี้<orgName>จังหวัดชลบุรี</orgName>ได้เตรียมแผนรักษาความปลอดภัยและความสงบเรียบร้อยไว้พร้อมแล้ว ทุกหน่วยพร้อมปฏิบัติตามภารกิจที่ได้รับมอบหมายตั้งแต่วันที่ 2 สิงหาคมนี้เป็นต้นไป จึงขอเชิญชวนพี่น้องประชาชนชาว<orgName>ชลบุรี</orgName>และชาว<orgName>ไทย</orgName> ร่วมเป็นเจ้าภาพจัดการประชุมฯ สำหรับกลุ่มพลังมวลชนต่างๆ ที่ต้องการแสดงออกทางการเมือง สามารถแสดงออกได้ด้วยความสงบ ณ จุดที่หน่วยรักษาความปลอดภัยกำหนดไว้ เพื่อไม่ให้เป็นการรบกวนการประชุมฯ</p></body>
</news>
