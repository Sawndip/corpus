<teiHeader>
<fileDesc>
<titleStmt>
  <title>กกต.ตั้งอนุสอบนายกฯจุ้นสตช.คดียิงสนธิ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-07 14:22:41  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184283  </bibl>
</sourceDesc>
</fileDesc>
</teiHeader>
<news>
<headline><orgName>กกต.</orgName>ตั้งอนุสอบนายกฯจุ้น<orgName>สตช.</orgName>คดียิงสนธิ</headline>
<lead><orgName>กกต.</orgName>ตั้งอนุกรรมการไต่สวนให้แล้วเสร็วภายใน 30 วัน กรณีนายกฯแทรกแซงสตช.ในการทำคดี สนธิ ลิ้มทองกุล</lead>
<neck></neck>
<body><p>นายอภิชาต สุขัคคานนท์ ประธาน <orgName>กกต.</orgName> เปิดเผยว่ากกต. ได้ตั้งคณะอนุกรรมการไต่สวนให้ดำเนินการตรวจสอบแล้ว ภายใน 30 วัน กรณี นายอภิสิทธิ์ เวชชาชีวะ นายกรัฐมนตรี แทรกแซงการทำงานของ<orgName>สำนักงานตำรวจแห่งชาติ</orgName> ในคดี ลอบยิง นายสนธิ ลิ้มทองกุล แกนนำ<orgName>กลุ่มพันธมิตรฯ</orgName> ซึ่งในขณะนี้ ทราบว่า คณะอนุกรรมการกำลัง เร่งตรวจสอบอยู่ ขณะเดียวกัน ตนก็ได้กำชับไปแล้วว่า ให้ดำเนินการตรวจสอบให้เสร็จโดยเร็ว ส่วนการกระทำของนายกฯ จะกระทำโดย หน้าที่ หรือ เข้าไปแทรกแซงการทำงานของ<orgName>สำนักงานตำรวจแห่งชาติ</orgName> นั้น ตนไม่อยากออกความคิดเห็นเพียงคนเดียว แต่ทั้งนี้ควรรอให้เป็นมติของ <orgName>กกต.</orgName> มากกว่า</p>
<p>นอกจากนี้ ประธาน <orgName>กกต.</orgName> ยังกล่าวถึง สำนวนของคณะกรรมการไต่สวน กรณี 44 ส.ส. ถือครองหุ้นในบริษัทที่ได้รับ สัมปทานรัฐ ที่จะครบกำหนดการขยายเวลาในวันนี้ด้วยว่า ขณะนี้ คณะกรรมการไต่สวน ยังไม่ได้สรุปสำนวนส่งมาให้กับ กกต. แต่หากส่งสำนวนมาได้ภายในวันนี้ ตนจะนำเข้าที่ประชุม <orgName>กกต.</orgName> ในวันอังคารที่ 11 ส.ค. เพื่อสำนวนให้กับ <orgName>กกต.</orgName> ทุกท่านไปศึกษา ก่อนนัดลงมติพร้อมกัน ภายใน 7 วัน</p></body>
</news>
