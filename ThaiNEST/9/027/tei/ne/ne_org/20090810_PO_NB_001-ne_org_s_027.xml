<teiHeader>
<fileDesc>
<titleStmt>
  <title>สมาชิกวุฒิสภาส่วนใหญ่อภิปรายไม่เห็นด้วยกับร่าง พรบ.กู้เงิน4 แสนล้านบาท  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100153&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สมาชิก<orgName>วุฒิสภา</orgName>ส่วนใหญ่อภิปรายไม่เห็นด้วยกับร่าง พรบ.กู้เงิน4 แสนล้านบาท</headline>
<lead></lead>
<neck></neck>
<body><p>สมาชิก<orgName>วุฒิสภา</orgName>ส่วนใหญ่ ยังคงอภิปรายไม่เห็นด้วยกับ ร่าง พ.ร.บ.ให้อำนาจกระทรวงการคลังกู้เงินเพื่อฟื้นฟูเศรษฐกิจ จำนวน 4 แสนล้านบาทของรัฐบาล เนื่องจากเห็นว่าไม่เหมาะสม การประชุมสมาชิกวุฒิสภา เพื่อพิจารณา ร่าง พ.ร.บ.ให้อำนาจ<orgName>กระทรวงการคลัง</orgName>กู้เงินเพื่อฟื้นฟูเศรษฐกิจ พ.ศ....จำนวน 4 แสนล้านบาท ซึ่งเริ่มตั้งแต่เวลา 10.00 น. สมาชิก<orgName>วุฒิสภา</orgName>ส่วนใหญ่ ไม่เห็นด้วยกับการออกกฎหมายดังกล่าวของรัฐบาล เช่น นายมนเฑียร บุญตัน ส.ว.สรรหา นายภิญโญ สายนุ้ย ส.ว.<orgName>กระบี่</orgName> และนายเกชา ศักดิ์สมบูรณ์ ส.ว.<orgName>ราชบุรี</orgName> ได้อภิปรายท้วงติงว่า การออกกฎหมายดังกล่าวไม่เหมาะสมหรือสอดคล้องกับภาวะเศรษฐกิจปัจจุบัน ที่รัฐบาลพยายามชี้ว่า กำลังฟื้นตัว และก่อนหน้านี้ได้ออกแผนการฟื้นฟูเศรษฐกิจต่างๆ มากมาย จึงควรรอผลการดำเนินการโครงการหรือแผนงานของรัฐบาลให้มีผลก่อน ดังนั้น ก่อนที่ ส.ว.จะให้ความเห็นชอบ ต้องการให้เกิดความมั่นใจเรื่องความซื่อสัตย์ สุจริต และใช้จ่ายงบประมาณอย่างโปร่งใส และต้องเร่งเบิกจ่ายงบประมาณให้กระจายอย่างรวดเร็ว นอกจากนี้ ยังเรียกร้องให้มีการปรับคณะรัฐมนตรี เพื่อนำผู้ที่มีความสามารถและไม่เกี่ยวข้องกับเรื่องการทุจริตมาทำงาน และให้จริงจังกับการแก้ไขปัญหาทุจริต โดยเฉพาะโครงการชุมชนพอเพียง อย่างไรก็ตาม แม้ ส.ว. ส่วนใหญ่ จะอภิปรายว่าไม่เห็นด้วย แต่นายไพบูลย์ นิติตะวัน ส.ว.สรรหา กลับเห็นตรงข้าม โดยอภิปรายเรียกร้องให้ ส.ว. รับหลักการในวาระแรกไปก่อน เพราะเกรงว่าจะเสียโอกาส และขอให้ไปปรับปรุงแก้ไขในชั้นการแปรญัตติของกรรมาธิการวิสามัญ </p></body>
</news>
