<teiHeader>
<fileDesc>
<titleStmt>
  <title>"เพรียวพันธ์"อึดอัดนายกฯ โวยตั้ง"วิเชียร"ข้ามหัว-ขู่ฟ้อง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/07/news_29249158.php?news_id=29249158  </bibl>
</sourceDesc>
</fileDesc>
</teiHeader>
<news>
<headline>"เพรียวพันธ์"อึดอัดนายกฯ โวยตั้ง"วิเชียร"ข้ามหัว-ขู่ฟ้อง</headline>
<lead>“เพรียวพันธ์” เปิดแถลงข่าวทั้งน้ำตา โวยนายกฯ ตั้ง “วิเชียร” รักษาการ ผบ.<orgName>ตร.</orgName>ข้ามอาวุโส ส่งสัญญาณถึงเก้าอี้ ผบ.<orgName>ตร.</orgName> อ้างสุดทน ชอกช้ำ โดนรังแกหลายครั้ง ประกาศยื่นฟ้องทวงความเป็นธรรม ขวางฝ่ายการเมืองแทรก-ทำลายประเพณีสีกากี ครวญเป็นแค่ญาติ “ทักษิณ” อย่าป้ายเป็นตำรวจชินวัตร ด้านนายกฯ งัด พ.ร.บ. ตำรวจ โต้มีอำนาจตั้งรักษาการตามกฎหมาย ขณะที่ “พัชรวาท” ส่งหลักฐานซีดีมัดฝ่ายการเมืองสั่งสลายม็อบ 7 ตุลาฯ</lead>
<neck></neck>
<body><p>การแต่งตั้ง พล.ต.อ.วิเชียร พจน์โพธิ์ศรี ที่ปรึกษา (สบ 10) ขึ้นทำหน้าที่รักษาราชการแทนผู้บัญชาการ<orgName>ตำรวจแห่งชาติ</orgName> (รรท.ผบ.<orgName>ตร.</orgName>) ส่อเค้าเป็นปัญหาบานปลาย เมื่อ พล.ต.อ.เพรียวพันธ์ ดามาพงศ์ รอง ผบ.ตร.อาวุโสอันดับ 1 ตามการจัดลำดับของกองบังคับการกำลังพล ได้เปิดแถลงข่าวเมื่อวานนี้ (6 ส.ค.) แสดงความไม่พอใจอย่างรุนแรงที่นายกรัฐมนตรีแต่งตั้ง พล.ต.อ.วิเชียร ข้ามอาวุโส ถึงขั้นเตรียมยื่นฟ้องต่อศาลเพื่อเรียกร้องความเป็นธรรม
“ผมอึดอัดใจมากที่เอาคนที่ไม่อาวุโสขึ้นมารักษาราชการแทน ผมอาวุโสสูงสุด เคยรักษาราชการแทนท่านพัชรวาท (พล.ต.อ.พัชรวาท วงษ์สุวรรณ ผบ.<orgName>ตร.</orgName>) ถึง 22 ครั้ง แต่ละครั้งก็เรียบร้อยปกติ ทั้งที่เป็นช่วงเหตุการณ์อย่างนี้ แต่ครั้งนี้เอาคนที่อาวุโสน้อยกว่ามารักษาราชการแทน มันผิดประเพณีปฏิบัติของ<orgName>สำนักงานตำรวจแห่งชาติ</orgName>หรือเปล่า มันเป็นการชี้นำให้เห็นอะไรบางอย่างในเรื่องของการจะแต่งตั้ง ผบ.ตร.ในเร็ววันนี้หรือเปล่า” พล.ต.อ.เพรียวพันธ์ ระบุ</p>
<p>รอง ผบ.<orgName>ตร.</orgName>ผู้นี้ กล่าวต่อว่า เคยเสียโอกาสมาแล้วถึง 2 ครั้ง จากการปฏิบัติผิดกฎหมายในรัฐบาล พล.อ.สุรยุทธ์ จุลานนท์ เมื่อปี 2549 ที่มีคำสั่งย้ายไปประจำ<orgName>สำนักนายกรัฐมนตรี</orgName>อย่างไม่เป็นธรรม เมื่อยื่นฟ้องศาลปกครองก็ชนะคดี แต่ในระหว่างนั้น พล.ต.อ.เสรีพิศุทธ์ เตมียาเวส กับ พล.ต.อ.พัชรวาท ได้ขึ้นเป็น ผบ.<orgName>ตร.</orgName> ทั้งที่อาวุโสน้อยกว่าตนทั้งสองคน</p>
<p>“ผมเสียโอกาส 2 ครั้ง เพราะการปฏิบัติที่ผิดกฎหมายของรัฐมนตรีในสมัยนั้น แต่ในขณะนี้ผู้มีอำนาจทางการเมืองยังดื้อ บางคนพยายามยัดเยียดสิ่งที่ไม่ถูกต้องให้<orgName>สำนักงานตำรวจแห่งชาติ</orgName>อีกครั้งหนึ่ง ผมขอเรียนว่า ผมจะดำเนินการร้องทุกข์ตามระเบียบทุกอย่าง” พล.ต.อ.เพรียวพันธ์ กล่าวด้วยน้ำเสียงสั่นเครือ ตาแดงคล้ายจะร้องไห้
</p>
<p>อย่างไรก็ดี เมื่อผู้สื่อข่าวถามว่า แสดงว่านายกรัฐมนตรีสั่งราชการผิดกฎหมายใช่หรือไม่ พล.ต.อ.เพรียวพันธ์ กล่าวว่า ไม่ได้บอกว่าผิดกฎหมาย แต่เป็นการกระทำผิดธรรมเนียมประเพณีปฏิบัติ เอาคนอาวุโสน้อยกว่ามารักษาราชการแทน ผบ.<orgName>ตร.</orgName> ชี้ให้เห็นอะไรบางอย่างในการจะตั้ง ผบ.<orgName>ตร.</orgName>ที่ผ่านมา ตั้งแต่มีพระราชบัญญัติ (พ.ร.บ.) ตำรวจ พ.ศ.2521 จนถึง พ.ร.บ.ตำรวจแห่งชาติ พ.ศ.2547 ผู้ที่จะได้รับการแต่งตั้งเป็นอธิบดี<orgName>กรมตำรวจ</orgName> หรือเป็น ผบ.<orgName>ตร.</orgName>มาจากผู้มีอาวุโสอันดับหนึ่งทั้งสิ้น เป็นประเพณีที่ทำกันมานาน แต่ขณะนี้ผู้มีอำนาจทางการเมืองบางคนกำลังจะทำลาย</p>
<p>“ผมเคยชอกช้ำมาแล้วถึง 2 ครั้ง ไม่เคยปริปากพูดอะไร ไปขอบารมีศาล ศาลท่านก็มองเห็นในความไม่ถูกต้อง ก็ตัดสินให้ผมชนะคดี ผมไม่เคยโอ้อวดอะไร แต่ครั้งนี้มันสุดทนแล้วครับ รังแกกันจนเกินไปแล้วครับ” พล.ต.อ.เพรียวพันธ์ กล่าว และว่า “ผมสู้แน่นอน ไม่ได้สู้กับตำรวจ แต่จะสู้กับผู้มีอำนาจทางการเมืองบางคน เพราะผมถือว่าไม่เคยยุ่งเกี่ยวกับการเมืองใดๆ ทั้งสิ้น โดยจะฟ้องใครบ้างต้องดูว่าใครเกี่ยวข้องบ้าง โดยผมจะร้องขอความเป็นธรรมพ.ร.บ.ตำรวจแห่งชาติ มาตรา 106 (ว่าด้วยการร้องทุกข์ โดยต้องร้องต่อผู้บังคับบัญชาหรือ ก.ตร.) และจะดำเนินการฟ้องร้องต่อไป”</p>
<p>พล.ต.อ.เพรียวพันธ์ กล่าวด้วยว่า แม้จะเป็นญาติกับ พ.ต.ท.ทักษิณ ชินวัตร อดีตนายกรัฐมนตรี แต่ก็ไม่เคยแม้แต่ไปเดินตาม และไม่เคยยุ่งกับนักการเมืองคนอื่นแม้แต่คนเดียว ไม่เคยไปงาน ไม่เคยเสนอหน้า จึงขอร้องทุกฝ่ายอย่านำการเมืองมาเกี่ยวข้องกับตน พร้อมทั้งระบุว่า ที่ผ่านมาปฏิบัติหน้าที่อย่างเต็มที่และมีผลงานมาโดยตลอด แต่เมื่อมาเจอแบบนี้ ถือเป็นขบวนการสกัดตนไม่ได้ขึ้นเป็น ผบ.<orgName>ตร.</orgName>อย่างชัดเจน</p>
<p>นายกฯยันทำตามก.ม.ไม่สนถูกฟ้อง</p>
<p>ด้านนายอภิสิทธิ์ เวชชาชีวะ นายกรัฐมนตรี กล่าวถึงการแถลงข่าวของ พล.ต.อ.เพรียวพันธ์ ว่า การตั้งผู้รักษาราชการแทน ผบ.<orgName>ตร.</orgName>เป็นไปตามมาตรา 72 ของ พ.ร.บ.<orgName>ตำรวจแห่งชาติ</orgName> ซึ่งได้พิจารณาจากความเหมาะสม โดยเฉพาะอย่างยิ่งกับสถานการณ์ปัจจุบัน แต่ก็ดูเรื่องอาวุโสเหมือนกัน
“ถ้าพูดตามจริงแล้ว พล.ต.อ.วิเชียร เป็นพลตำรวจเอกมาก่อนใคร ก็ดูประกอบไปด้วย ไม่ใช่เรื่องอาวุโสอย่างเดียว” นายกฯ ระบุ ส่วนที่ พล.ต.อ.เพรียวพันธ์ เตรียมยื่นฟ้องนั้น นายกฯกล่าวว่า ไม่มีปัญหา ใครอยากจะใช้สิทธิก็ใช้ได้ เพียงแต่ทำตามกฎหมาย จึงไม่ได้กังวลอะไร
ผู้สื่อข่าวถามถึงกระแสข่าวที่ระบุว่า <orgName>สำนักพระราชวัง</orgName>เคยมีหนังสือห้าม พล.ต.อ.วิเชียร เข้าในเขตพระราชฐาน จนทำให้ พล.ต.อ.วิเชียร ต้องโยกจากตำแหน่งหัวหน้า<orgName>นายตำรวจราชสำนักประจำ</orgName> (หัวหน้า <orgName>นรป.</orgName>) นั้น นายอภิสิทธิ์ กล่าวว่า ได้ตรวจสอบกับผู้เกี่ยวข้องแล้ว พบว่าคำสั่งดังกล่าวถูกยกเลิกไปนานแล้ว ไม่ได้เป็นปัญหาอีกต่อไป</p>
<p>“วิเชียร”โบ้ยเป็นเรื่องผู้บังคับบัญชา</p>
<p>ขณะที่ พล.ต.อ.วิเชียร กล่าวเรื่องเดียวกันว่า การแต่งตั้งผู้รักษาราชการแทน ผบ.ตร.เป็นเรื่องของผู้บังคับบัญชา และเป็นไปตามกฎหมายที่สามารถแต่งตั้งได้ตาม พ.ร.บ.ตำรวจแห่งชาติ มาตรา 72
ผู้สื่อข่าวถามว่า พล.ต.อ.เพรียวพันธ์ อ้างว่าเป็นรอง ผบ.ตร.อันดับหนึ่ง พล.ต.อ.วิเชียร ไม่ตอบคำถามนี้ แต่บอกว่าสำหรับตำแหน่งที่ปรึกษา ตนเป็นผู้มีอาวุโสสูงสุด
แจงประชุม ก.ตร.ไม่มีรื้อโผนายพล</p>
<p>พล.ต.อ.วิเชียร ยังกล่าวถึงการประชุม<orgName>คณะกรรมการข้าราชการตำรวจ</orgName> (<orgName>ก.ตร.</orgName>) ในวันนี้ (7 ส.ค.) ที่จะมีวาระพิจารณาการแต่งตั้งโยกย้ายนายพลตำรวจ 152 ตำแหน่ง ที่เคยผ่านมติ <orgName>ก.ตร.</orgName>ไปแล้วว่า เป็นการพิจารณาว่าเป็นคำสั่งที่ชอบด้วยกฎหมายหรือไม่ เมื่อโครงสร้างในการแบ่งส่วนราชการยังไม่ประกาศในราชกิจจานุเบกษา ก็เหมือนบ้านยังไม่มีแล้วจะย้ายเข้าไปอยู่ได้อย่างไร แต่จากที่ได้พูดคุยกับนายกฯ ไม่ได้มีการพูดถึงการเข้าไปรื้อโผหรือทบทวนตำแหน่ง</p>
<p>มีรายงานว่า ในช่วงเช้าวานนี้ มีการประชุมคณะกรรมการป้องกันและปราบปรามยาเสพติด โดยมี นายสุเทพ เทือกสุบรรณ รองนายกฯ เป็นประธาน และมี นายนิพนธ์ พร้อมพันธุ์ เลขาธิการนายกฯ พล.ต.อ.วิเชียร เข้าร่วมประชุมด้วย แต่เมื่อเสร็จประชุมทั้งสามคนไม่ยอมให้สัมภาษณ์</p>
<p>พัชรวาทยื่นซีดีมัดการเมืองสั่งสลายม็อบ</p>
<p>ด้านความคืบหน้ากรณี<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) แจ้งข้อหากระทำผิดวินัยร้ายแรงแก่ พล.ต.อ.พัชรวาท กรณีสลายการชุมนุม<orgName>กลุ่มพันธมิตรประชาชนเพื่อประชาธิปไตย</orgName> เมื่อวันที่ 7 ต.ค.255</p>
<p>ล่าสุดมีรายงานข่าวจาก <orgName>ป.ป.ช.</orgName>ว่า พล.ต.อ. พัชรวาท ส่งเอกสารชิ้นสำคัญให้กับ <orgName>ป.ป.ช.</orgName> เมื่อวันที่ 4 ส.ค.ที่ผ่านมา โดยเป็นแผ่นซีดีที่อ้างว่าเป็นเสียงที่บันทึกจากการประชุม<orgName>คณะรัฐมนตรี</orgName> (<orgName>ครม.</orgName>) เป็นกรณีฉุกเฉิน เมื่อกลางดึกวันที่ 6 ต.ค.2551 ที่มีนายสมชาย วงศ์สวัสดิ์ นายกรัฐมนตรีในขณะนั้นเป็นประธาน ก่อนจะมีการสลายการชุมนุมในช่วงเช้ามืดวันที่ 7 ต.ค. เพื่อยืนยันว่า พล.ต.อ.พัชรวาท ไม่ได้เป็นผู้สั่งการให้สลายการชุมนุม แต่เป็นคำสั่งจากฝ่ายการเมือง</p>
<p>วันเดียวกัน ที่บ้านท่าพระอาทิตย์ พล.ต.อ. ธานี สมบูรณ์ทรัพย์ รอง ผบ.<orgName>ตร.</orgName>พร้อมคณะพนักงานสอบสวน ได้ไปสอบปากคำ นายสนธิ ลิ้มทองกุล แกนนำ<orgName>พันธมิตรฯ</orgName> ในคดีที่ถูกลอบยิง</p></body>
</news>
