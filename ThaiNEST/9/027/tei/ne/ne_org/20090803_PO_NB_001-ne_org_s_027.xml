<teiHeader>
<fileDesc>
<titleStmt>
  <title>ป.ป.ช. ระบุ ผบ.ตร.ขอเลื่อนรับทราบข้อกล่าวหาเหตุการณ์ 7 ต.ค.51 เป็นวันที่ 5 ส.ค.นี้  </title>
  <author>อังคณา ประเสริฐสังข์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030285&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>ป.ป.ช.</orgName> ระบุ ผบ.<orgName>ตร.</orgName>ขอเลื่อนรับทราบข้อกล่าวหาเหตุการณ์ 7 ต.ค.51 เป็นวันที่ 5 ส.ค.นี้</headline>
<lead></lead>
<neck></neck>
<body><p><orgName>กรรมการป้องกันและปราบปรามการทุจริตแห่งชาติ</orgName> ระบุ รองผู้บัญชาการ<orgName>ตำรวจนครบาล</orgName> เข้ารับทราบข้อกล่าวหาเหตุการณ์ 7 ตุลา 51 แล้ว ส่วน ผู้บัญชาการ<orgName>ตำรวจแห่งชาติ</orgName> ขอเลื่อนรับทราบข้อกล่าวหาเป็นวันพุธที่ 5 สิงหาคมนี้ นายวิชา มหาคุณ <orgName>กรรมการป้องกันและปราบปรามการทุจริตแห่งชาติ</orgName> หรือ <orgName>ป.ป.ช.</orgName> ในฐานะผู้รับผิดชอบสำนวนคดีกรณีเจ้าหน้าที่ใช้กำลังสลายการชุมนุม<orgName>กลุ่มพันธมิตรประชาชนเพื่อประชาธิปไตย</orgName>เมื่อวันที่ 7 ตุลาคม 2551 เปิดเผยว่า ในวันนี้ (3 ส.ค.52) พล.ต.ต.วิบูลย์ บางท่าไม้ รองผู้บัญชาการ<orgName>ตำรวจนครบาล</orgName> ได้เดินทางเข้ารับทราบข้อกล่าวหา พร้อมให้ปากคำเบื้องต้นแล้ว โดยจะมีการยื่นแก้ข้อกล่าวหาเป็นลายลักษณ์อักษรภายในวันที่ 17 สิงหาคมนี้ หรือภายในระยะเวลา 15 วันตามที่กฎหมายกำหนด พร้อมกับสามารถอ้างพยานเพิ่มเติมได้ ขณะที่ พล.ต.ต.จักรทิพย์ ชัยจินดา รองผู้บัญชาการ<orgName>ตำรวจนครบาล</orgName> ที่รับทราบข้อกล่าวแล้วเมื่อสัปดาห์ที่ผ่านมานั้น วันนี้ได้ยื่นพยานเพิ่มเติม ขณะที่พยาน 2 ปาก ที่ พล.ต.ต.จักรทิพย์ อ้างก่อนหน้านี้นั้น <orgName>กรรมการ ป.ป.ช.</orgName>ได้ดำเนินการไต่สวนเรียบร้อยแล้ว โดยในส่วนของ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> ได้แจ้งขอเลื่อนรับทราบข้อกล่าวหาเป็นวันพุธที่ 5 สิงหาคมนี้ ซึ่งหาก พล.ต.อ.พัชรวาท ไม่มาตามที่กำหนด <orgName>ป.ป.ช.</orgName>จะต้องส่งจดหมายไปที่บ้านเพื่อแจ้งให้รับทราบข้อกล่าว อย่างไรก็ตามตนเองไม่สามารถระบุได้ว่าคดีดังกล่าวจะชี้มูลได้เมื่อใด เนื่องจากมีการไต่สวนอย่างต่อเนื่อง </p></body>
</news>
