<teiHeader>
<fileDesc>
<titleStmt>
  <title>นายกฯ ย้ำปชช.ที่ใช้สิทธิประกันสังคมห้ามใช้ 30 บ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-09 10:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13209  </bibl>
</sourceDesc>
</fileDesc>
</teiHeader>
<news>
<headline>นายกฯ ย้ำ<orgName>ปชช.</orgName>ที่ใช้สิทธิประกันสังคมห้ามใช้ 30 บ</headline>
<lead></lead>
<neck></neck>
<body><p>เมื่อวันที่ 9 ส.ค. เวลา 09.00 น.นายอภิสิทธิ์ เวชชาชีวะ นายกรัฐมนตรี กล่าวกับพี่น้องประชาชนในรายการ “เชื่อมั่นประเทศไทยกับนายกฯ อภิสิทธิ์”ที่ออกอากาศทาง<orgName>สถานีวิทยุโทรทัศน์แห่งประเทศไทย </orgName> และ <orgName>สถานีวิทยุกระจายเสียงแห่งประเทศไทย</orgName> ว่า ในการประชุมครม.ที่ผ่านมาได้มีมติเห็นชอบในหลักการของระบบประกันสังคมซึ่งดูแลสวัสดิการของพี่น้องประชาชนประมาณ 8-9 ล้านคน และมีสิทธิที่สำคัญ เช่น รักษาพยาบาล คลอดบุตร พิการ ทุพพลภาพ สิ่งที่<orgName>ครม.</orgName>เห็นชอบคือ ขยายสิทธิที่คุ้มครองผู้เอาประกันตนให้ครอบคลุมคู่สมรสและบุตรด้วย เพราะฉะนั้นใครก็ตามอยู่ในระบบประกันสังคมและสามารถใช้สิทธิได้เฉพาะตนเองนั้น รัฐบาลกำลังดำเนินการแก้ไขกฎหมายให้สิทธิครอบคลุมไปถึงคู่สมรสและบุตร โดยจะเร่งนำเอากฎหมายมาผ่าน<orgName>ครม.</orgName>ภายใน 2 สัปดาห์ข้างหน้า</p>
<p>นายกรัฐมนตรี กล่าวว่า การขยายสิทธิครั้งนี้ในแง่ของการบริหารจัดการเรื่องเงินของกองทุน จะไม่มีการไปเรียกเก็บเงินสมทบจากนายจ้างและลูกจ้าง ส่วนที่สมทบเพิ่มเติมจะมาจากรัฐบาลเท่านั้น และตนได้กำชับในครม.ว่า เนื่องจากคนที่เข้ามาอยู่ในระบบประกันสังคมใช้สิทธิในเรื่องของการรักษาพยาบาลจะไม่สามารถไปใช้สิทธิในการรักษาฟรีตามโครงการหลักประกันสุขภาพถ้วนหน้าได้ เพราะฉะนั้นตนถึงได้บอกว่าสิทธิที่พึงจะได้ตามระบบประกันสังคมต้องไม่ด้อยกว่าสิทธิในโครงการหลักประกันสุขภาพถ้วนหน้าของประชาชนทั่วไป อย่างน้อยต้องเท่าเทียมกัน ตนคิดว่าเป็นเรื่องที่สำคัญมากในการเดินหน้าในการขยายระบบสวัสดิการต่าง ๆ ให้ครอบคลุมพี่น้องคน<orgName>ไทย</orgName>ทุกคน
</p></body>
</news>
