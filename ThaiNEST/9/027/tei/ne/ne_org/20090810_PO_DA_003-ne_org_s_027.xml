<teiHeader>
<fileDesc>
<titleStmt>
  <title>'ปู่ชัย'เลื่อนหารือแนวทางสร้างสมานฉันท์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 11:15:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13342  </bibl>
</sourceDesc>
</fileDesc>
</teiHeader>
<news>
<headline>'ปู่ชัย'เลื่อนหารือแนวทางสร้างสมานฉันท์</headline>
<lead></lead>
<neck></neck>
<body><p>วันนี้(10 ส.ค.) ผู้สื่อข่าวรายงานว่า นายชัย ชิดชอบ ประธาน<orgName>รัฐสภา</orgName> กล่าวถึง การหารือถึงแนวทางสร้างความสมานฉันท์ ร่วมกับ<orgName>วุฒิสภา</orgName>ว่า สัปดาห์นี้<orgName>วุฒิสภา</orgName>ติดภารกิจและขอเลื่อนการหารือในสัปดาห์หน้า ส่วนทาง<orgName>สภาผู้แทนราษฎร</orgName>นั้น มีความพร้อมอยู่แล้ว ทั้งนี้ยอมรับว่า มีแนวทางในใจแล้ว แต่ยังไม่ขอเปิดเผย และคงไม่เร่งรีบดำเนินการ เนื่องจากทุกอย่างต้องใช้เวลา ส่วนการหารือกับนายกรัฐมนตรีนั้น ขณะนี้ยังไม่มีการประสานกัน คงจะต้องหารือเป็นการภายในรัฐสภาก่อน </p>
<p>นอกจากนี้ ผู้สื่อข่าวยังรายงานด้วยว่า นายชัย พร้อมด้วย สมาชิก<orgName>รัฐสภา</orgName>และข้าราชการ ให้เป็นประธานในพิธีเจริญพระพุทธมนต์ ถวายภัตตาหารเช้า พระสงฆ์จำนวน 78 รูป จากวัดสระเกศราชวรวิหาร พร้อมประกอบพิธีทำบุญตักบาตร บริเวณด้านหน้าพระบรมราชานุสาวรีย์รัชกาลที่ 7 เพื่อถวายเป็นพระราชกุศลและเฉลิมพระเกียรติ สมเด็จพระนางเจ้าพระบรมราชินีนาถ เนื่องในโอกาสมหามงคลเฉลิมพระชนมพรรษา 77 พรรษา 12 ส.ค.2552 โดยภายในงานยังได้มีการประกอบพิธีทางศาสนาอิสลาม โดย จุฬาราชมนตรี และพิธีทางศาสนาคริสต์ โดยพระคาร์ดินัล จากนั้นได้เป็นประธานในพิธีจุดเทียนชัยถวายพระพรและเปิดนิทรรศการเฉลิมพระเกียรติด้วย.
</p></body>
</news>
