<teiHeader>
<fileDesc>
<titleStmt>
  <title>ปชป.ลุ้นพิษเงินบริจาค18ส.ค.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-04 21:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000088466  </bibl>
</sourceDesc>
</fileDesc>
</teiHeader>
<news>
<headline><orgName>ปชป.</orgName>ลุ้นพิษเงินบริจาค18ส.ค.</headline>
<lead></lead>
<neck></neck>
<body><p> ที่สำนักงานคณะกรรมการการเลือกตั้ง (กกต.) วานนี้ ( 4 ส.ค.) นายประดิษฐ์  ภัทรประสิทธิ์ รมช.<orgName>คลัง</orgName> ในฐานะอดีตเลขาธิการ<orgName>พรรคประชาธิปัตย์</orgName> เข้าให้ถ้อยคำ ต่อคณะกรรมการไต่สวน กรณีเงินบริจาคและเงินสนับสนุนจากกองทุนพัฒนาพรรคการเมือง 258 ล้านบาท ของ<orgName>พรรคประชาธิปัตย์</orgName> โดยใช้เวลาชี้แจงเกือบ 2 ชั่วโมง ภายหลังการชี้แจงนายประดิษฐ์พยายามปฏิเสธที่จะให้สัมภาษณ์กับผู้สื่อข่าว ถึงการเข้าชี้แจงดังกล่าว โดยระบุว่า ได้เคยอภิปรายชี้แจงไปในสภา รวมทั้งได้ชี้แจงกับคณะกรรมการไต่สวนฯแล้ว คิดว่าไม่น่าจะมีปัญหา</p>
<p> ผู้สื่อข่าวถามว่าคำชี้แจงของนายประจวบ สังข์ขาว ผู้บริหาร<orgName>บริษัท เมซไซอะ บิชิเนส แอนด์ ครีเอชั่น จำกัด</orgName> ที่ปรากฎทางสื่อเป็นการให้การเท็จหรือไม่ นายประดิษฐ์ กล่าวว่า ไม่ทราบ ส่วนตนได้อภิปรายไปเช่นไรข้อเท็จจริงก็เป็นเช่นนั้น และได้ให้การกับ คณะกรรมการไต่สวน <orgName>กกต.</orgName>ไปหมดแล้ว และกรณีดังกล่าวจะเป็นสาเหตุให้<orgName>พรรคประชาธิปัตย์</orgName>ถูกยุบพรรคหรือไม่ ก็ไม่อาจทราบได้</p>
<p> ด้านนายอิศระ หลิมศิริวงษ์ ประธานคณะกรรมการไต่สวน กล่าวว่า ขณะนี้ทาง คณะกรรมการได้ดำเนินการสอบสวนไปแล้วประมาณ 90 % โดยในวันที่ 11 ส.ค.นี้ นายบัญญัติ บรรทัดฐาน ในฐานะหัวหน้า<orgName>พรรคประชาธิปัตย์</orgName> และนายพรเทพ เตชะไพบูลย์ ในฐานะเหรัญญิกพรรคในขณะนั้น และผู้ดำเนินการอนุมัติโครงการดังกล่าว จะเดินทางเข้ามาให้ถ้อยคำกับคณะกรรมการไต่สวน </p>
<p> ส่วนนายธงชัย ดลศรีชัย ที่ถูกระบุว่า เป็นญาติกับนายประดิษฐ์นั้น ขณะนี้ยังไม่ได้เข้ามาให้ถ้อยคำ แต่เบื้องต้นนายประดิษฐ์รับปากว่า จะพานายธงชัยเข้ามา ให้ถ้อยคำในเร็วๆ นี้ จึงคิดว่าการทำงานของคณะกรรมการไต่สวนไม่น่าที่จะต้องขอขยายเวลาออกไปอีก หากทั้ง 3 คนเข้ามาให้ถ้อยคำ</p>
<p> นายอิศระ กล่าวอีกว่า คณะกรรมการไต่สวนน่าจะสรุปสำนวนเสนอให้กับ<orgName>กกต.</orgName> ได้ไม่เกินวันที่ 19 ส.ค. ซึ่งจะเป็นการเสนอในประเด็นข้อเท็จจริง และขึ้นอยู่กับ<orgName>กกต.</orgName>ว่า จะมีมติหรือดุลยพินิจเป็นอย่างไร หรือถ้าจะให้สอบเพิ่มในประเด็นอื่นเพิ่มเติม ก็พร้อมดำเนินการ </p>
<p>ต่อข้อถามว่า จากที่ได้สอบปากคำนายประจวบ และนายประดิษฐ์แล้ว กรณีนี้ เข้าข่ายเป็นนิติกรรมอำพรางหรือไม่ นายอิศระ กล่าวว่า คณะกรรมการฯยังสรุปไม่ได้ เพราะต้องรอให้สอบปากคำบุคคลต่างๆ ให้แล้วเสร็จก่อนจากนั้นก็ย้อนกลับไปดู ข้อเท็จจริงของเรื่องตั้งแต่สอบมารวมถึงสำนวนการสอบสวนของ <orgName>กรมสอบสวนคดีพิเศษ</orgName> (<orgName>ดีเอสไอ</orgName>) ว่า ทั้งหมดเป็นไปตามประเด็นคำร้องหรือไม่ แล้วจึงไปดูข้อกฎหมายต่อว่ามีการดำเนินการผิดวัตถุประสงค์หรือไม่ แต่ขณะนี้ข้อเท็จจริงยังไม่ได้ข้อยุติ</p>
<p> ในส่วนของนายบัญญัติต้องเข้ามาให้ถ้อยคำในเรื่องของเงินบริจาค ที่ได้รับมาขณะนั้น การใช้จ่ายเงิน การอนุมัติโครงการในส่วนของการโฆษณาเป็นอย่างไร ส่วนนายอภิสิทธิ์ เวชชาชีวะ นายกรัฐมนตรี ในฐานะหัวหน้า<orgName>พรรคประชาธิปัตย์</orgName> คนปัจจุบัน เบื้องต้นคณะกรรมการเห็นว่า ไม่จำเป็นต้องเชิญมาให้ถ้อยคำ เนื่องจากในขณะนั้นนายอภิสิทธิ์ดำรงตำแหน่งเป็นรองหัวหน้า<orgName>พรรคประชาธิปัตย์</orgName> ที่ต้องดำเนินการ ในด้านธุรกรรมเท่านั้น</p>
<p>ผู้สื่อข่าวถามว่า บ<orgName>ริษัท เมซไซอะ บิซิเนส แอนด์ ครีเอชั่น จำกัด</orgName> เป็นบริษัทที่มีการ ก่อตั้งจริงหรือไม่ นายอิศระ กล่าวว่า จากการตรวจสอบบริษัทดังกล่าวเป็นบริษัทที่อยู่รูปของนิติบุคคล ในลักษณะบริษัทจำกัด</p>
<P>นายสุทธิพล ทวีชัยการ เลขาธิการ <orgName>กกต.</orgName> กล่าวว่า ตนได้รับรายงานจาก เลขานุการคณะกรรมการไต่สวนกรณีเงินบริจาค 258 ล้านบาทของ<orgName>พรรคประชาธิปัตย์</orgName> ว่า ขณะนี้เหลือการสอบสวนพยานอีก 5 ปาก และคาดว่า การสอบสวนจะแล้วเสร็จภายในระยะเวลาที่ขอขยายโดยคณะกรรมการไต่สวนจะมีการสรุปและเสนอรายงานผลการสอบสวนต่อประธาน<orgName>กกต.</orgName>ได้ในวันที่ 18 ส.ค.นี้</p></body>
</news>
