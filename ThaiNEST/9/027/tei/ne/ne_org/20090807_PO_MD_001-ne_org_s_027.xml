<teiHeader>
<fileDesc>
<titleStmt>
  <title>อภิสิทธิ์เป็นไกด์พาทัวร์งานแม่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-08-07 19:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000089934  </bibl>
</sourceDesc>
</fileDesc>
</teiHeader>
<news>
<headline>"อภิสิทธิ์"เป็นไกด์พาทัวร์งานแม่</headline>
<lead></lead>
<neck></neck>
<body><p> "อภิสิทธิ์" พร้อมคณะรัฐมนตรี เป็นไกด์พามวลชนนับหมื่นเที่ยวงาน "สิงหาพาแม่เที่ยว" เสาร์-อาทิตย์นี้ ก่อนงานวันแม่แห่งชาติ</p>
<p> ผู้สื่อข่าวรายงานว่า วันนี้ (8 ส.ค.) ในเวลา 09.00 น.วันเสาร์ที่ 8 นายอภิสิทธิ์ เวชชาชีวะ นายกรัฐมนตรี พร้อมด้วยคณะรัฐมนตรี ทั้ง 35 คน จะเดินทางมาร่วมเปิดงาน สิงหาพาแม่เที่ยว ซึ่งเป็นส่วนหนึ่งของงานวันแม่แห่งชาติ โดยงานดังกล่าวจัดขึ้นระหว่างวันที่ 8-9 สิงหาคม โดย<orgName>กระทรวงการท่องเที่ยวและกีฬา</orgName> พร้อมปล่อยขบวนรถโดยสาร กว่า 1,000 คัน ไปเที่ยวชมสถานที่สำคัญ ต่างๆ โดยเฉพาะตามพระราชกรณียกิจของสมเด็จพระนางเจ้าสิริกิติ์พระบรมราชินีนาถ</p>
<p>  โดยนายกรัฐมนตรีและ <orgName>ครม.</orgName> จะเป็นไกด์เที่ยวชมความงดงามในงาน ศิลป์แผ่นดิน ครั้งที่ 5 จากหน้าตึกสันติไมตรี ทำเนียบรัฐบาล ไปถึงพระที่นั่งอนันตสมาคม</p>
<p>ทั้งนี้คาดว่าจะมีประชาชนกว่า 10,000 คน จากทั่วประเทศเดินทางมาร่วมชม งานดังกล่าว ขณะที่พื้นที่ท่องเที่ยวใน กทม. ที่จะเปิดรองรับนักท่องเที่ยวตามโครงการ สิงหาพาแม่เที่ยว ประกอบด้วย หอศิลป์สมเด็จพระนางเจ้าสิริกิติ์ พระบรมราชินีนาถ” (The Queen’s Gallery) บริเวณถนนราชดำเนิน สวนพฤกษาศาสตร์สมเด็จพระนางเจ้าสิริกิติ์ เป็นต้น</p>
<p>นอกจากนี้ ที่บริเวณถนนราชดำเนินกลาง จะมีการจำหน่ายสินค้าของดีจาก <orgName>กรุงเทพมหานคร</orgName> และ<orgName>จังหวัดนนทบุรี</orgName> ตั้งแต่แยกสะพานผ่านฟ้าลีลาศ จนถึง อนุสาวรีย์ประชาธิปไตย และมีกิจกรรมล่องเรือชมสายน้ำยามค่ำคืนจากสะพานพระปิ่นเกล้า ถึงสะพานพระรามเก้า</p>
<p> ขณะที่ช่วงเย็นนายกรัฐมนตรี จะร่วมเปิดงาน มหกรรมเฉลิมพระเกียรติ ณ ศูนย์วัฒนธรรมแห่งประเทศไทยและสยามนิรมิต</p></body>
</news>
