<teiHeader>
<fileDesc>
<titleStmt>
  <title>วิปรัฐบาลหารือจัดลำดับกฎหมายสำคัญที่จะเข้าสู่การพิจารณาของสภาในสมัยสามัญนิติบัญญัติ  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040206&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>วิปรัฐบาล</orgName>หารือจัดลำดับกฎหมายสำคัญที่จะเข้าสู่การพิจารณาของสภาในสมัยสามัญนิติบัญญัติ</headline>
<lead></lead>
<neck></neck>
<body><p><orgName>วิปรัฐบาล</orgName>หารือจัดลำดับกฎหมายสำคัญที่จะเข้าสู่การพิจารณาของสภาในสมัยสามัญนิติบัญญัติ พร้อมมอบหมายวิปทุกพรรค พิจารณาคัดสรรกฎหมายเกี่ยวกับแผนนิติบัญญติของรัฐบาลมาดำเนินการตามความเร่งด่วน นายชินวรณ์ บุณยเกียรติ ประธาน<orgName>คณะกรรมการประสานงานพรรคร่วมรัฐบาล</orgName> หรือ <orgName>วิปรัฐบาล</orgName> กล่าวว่าที่ประชุม<orgName>วิปรัฐบาล</orgName>วันนี้ได้หารือเพื่อจัดลำดับกฎหมายสำคัญที่จะเข้าสู่การพิจารณาของสภาในสมัยสามัญนิติบัญญัติตามข้อบังคับ โดยแบ่งเป็น 3 หมวด ได้แก่ ร่างที่ผ่านการพิจารณาชั้นกรรมาธิการแล้ว เช่น ร่าง พ.ร.บ.กองทุนบำเหน็จบำนาญข้าราชการ(ฉบับที่...)พ.ศ... , ร่าง พ.ร.บ.บำนาญข้าราชการ (ฉบับที่...)พ.ศ... , ร่าง พ.ร.บ.ปรับปรุงทบวง กระทรวง กรม เรื่องการจัดตั้งกรมหม่อนไหม , ร่าง พ.ร.บ.ตรวจเงินแผ่นดิน ซึ่งหากสภาเห็นชอบสามารถมีผลบังคับใช้ได้ทันที นอกจากนี้คือกฎหมายเร่งด่วนสำคัญ เช่น การยืนยันร่าง พ.ร.ก.แก้ไขเพิ่มเติม พ.ร.บ.พิกัดอัตราภาษีสรรพสามิตน้ำมัน ซึ่งนายกรัฐมนตรีได้มีหนังสือยืนยันไปยังประธานสภาฯ แล้ว เพื่อนำสู่การพิจารณาอีกครั้ง โดยขึ้นอยู่กับประธานสภาฯ ว่าจะบรรจุวาระอย่างไร นอกจากนี้ยังมีร่าง พ.ร.บ.งบประมาณรายจ่ายประจำปีงบประมาณ 2553 ซึ่งตามรัฐธรรมนูญ ต้องดำเนินการพิจารณาในช่วงระหว่างวันที่ 26-27 สิงหาคมนี้ ในส่วนสุดท้ายคือร่างกฎหมายที่คณะกรรมการกลั่นกรองของ<orgName>วิปรัฐบาล</orgName>พิจารณาจำนวน 27 ฉบับ เช่น ร่าง พ.ร.บ.ว่าด้วยการปฏิบัติต่ออากาศยานที่ขัดต่อกฎหมาย , ร่าง พ.ร.บ.การบริหารราชการจังหวัดชายแดนภาคใต้ ทั้งนี้ที่ประชุมได้มอบหมาย<orgName>วิปรัฐบาล</orgName>แต่ละพรรคไปพิจารณาคัดสรรกฎหมายที่เกี่ยวกับแผนนิติบัญญติของรัฐบาลมาดำเนินการและเรียงลำดับตามความเร่งด่วน เช่นในปี 2552 จะต้องมีกฎหมายเกี่ยวกับนโยบายเร่งด่วนของรัฐบาล 7 ฉบับ ความมั่นคงของรัฐ 13 ฉบับ นโยบายเศรษฐกิจ 56 ฉบับ  
 
ข้อมูลข่าวและที่มา</p></body>
</news>
