<teiHeader>
<fileDesc>
<titleStmt>
  <title>ป.ป.ช.สอบ "ลูกสาวเจ๊แดง" คดีซุกหมู่บ้านชินณิชาวิลล์  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.prachachat.net/view_news.php?newsid=02pol04030852&sectionid=0202&day=2009-08-03  </bibl>
</sourceDesc>
</fileDesc>
</teiHeader>
<news>
<headline><orgName>ป.ป.ช.</orgName>สอบ "ลูกสาวเจ๊แดง" คดีซุกหมู่บ้านชินณิชาวิลล์</headline>
<lead></lead>
<neck></neck>
<body><p>แหล่งข่าวจาก<orgName>สำนักงานคณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) เปิดเผย "ประชาชาติธุรกิจ" ถึงความคืบหน้าคดีนางเยาวภา วงศ์สวัสดิ์ อดีต ส.ส.<orgName>เชียงใหม่</orgName> <orgName>พรรคไทยรักไทย</orgName> ถูกกล่าวหาปกปิดบัญชีแสดงรายการทรัพย์สินและหนี้สินต่อ <orgName>ป.ป.ช.</orgName>และร่ำรวยผิดปกติกรณีคนใกล้ชิดมีชื่อเป็นเจ้าของหมู่บ้านชินณิชาวิลล์ ย่านถนนแจ้งวัฒนะ กรุงเทพฯ ว่า อนุกรรมการไต่สวนได้เรียกนางสุนิสา ปฐมพฤกษ์ ผู้ถือหุ้น บริษัท สร้างสินพร็อพเพอร์ตี้ จำกัด เจ้าของหมู่บ้าน "ชินณิชาวิลล์" (ปัจจุบันเปลี่ยนชื่อเป็น "เบเวอร์ลี่ฮิลล์") ไปสอบสวน โดยนางสุนิสาอ้างว่า เจ้าของหุ้นส่วนดังกล่าวเป็นของ นางสาวชินณิชา วงศ์สวัสดิ์ ส.ส.<orgName>เชียงใหม่</orgName> <orgName>พรรคเพื่อไทย</orgName> บุตรสาวของนางเยาวภา และนายยศชนันท์ บุตรชายนางเยาวภา มิได้เป็นทรัพย์สินของนางเยาวภาแต่อย่างใด</p>
<p>นางสาวสมลักษณ์ จัดกระบวนพล อนุกรรมการ <orgName>ป.ป.ช.</orgName> เปิดเผยว่า ภายหลังจากอนุกรรมการได้ขอเอกสารจากหน่วยงานที่เกี่ยวข้องซึ่งมีเป็นจำนวนมาก ล่าสุดได้เรียกนางสาวชินณิชามาสอบสวนในกลางเดือนสิงหาคมนี้</p>
<p>ผู้สื่อข่าวรายว่า <orgName>คณะกรรมการ ป.ป.ช.</orgName> ได้ตั้งอนุกรรมการไต่สวนข้อเท็จจริง เมื่อวันที่ 11 มกราคม 2550 โดยนายเมธี ครองแก้ว <orgName>กรรมการ ป.ป.ช.</orgName> เป็นประธานอนุกรรมการ น.ส.สมลักษณ์ จัดกระบวนพล <orgName>กรรมการ ป.ป.ช.</orgName> เจ้าหน้าที่ <orgName>ป.ป.ช.</orgName> เจ้าหน้าที่จาก<orgName>ธนาคารแห่งประเทศไทย</orgName> ร่วมเป็นกรรมการ ได้เรียกบุคคลที่เกี่ยวข้องมาสอบสวน อาทิ นายเฉลิมชัย จีนะวิจารณะ อดีต ส.ส.<orgName>กรุงเทพฯ</orgName> <orgName>พรรคไทยรักไทย</orgName> สามีนางวัสสา จีนะวิจารณะ กรรรมการผู้จัดการ <orgName>บริษัท สร้างสินพร็อพเพอร์ตี้ จำกัด</orgName> พยานหลายคนอ้างว่า เป็นของ น.ส.ชินณิชา</p></body>
</news>
