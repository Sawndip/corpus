<teiHeader>
<fileDesc>
<titleStmt>
  <title>รมว.ยุติธรรม แนะประชาชนใช้สติแยกแยะความเห็นใจ และความถูกต้อง กรณีรวบรวมรายชื่อถวายฎีกา  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207310287&tb=N255207  </bibl>
</sourceDesc>
</fileDesc>
</teiHeader>
<news>
<headline>รมว.<orgName>ยุติธรรม</orgName> แนะประชาชนใช้สติแยกแยะความเห็นใจ และความถูกต้อง กรณีรวบรวมรายชื่อถวายฎีกา</headline>
<lead></lead>
<neck></neck>
<body><p>รัฐมนตรีว่าการ<orgName>กระทรวงยุติธรรม</orgName> แนะประชาชนใช้สติในการพิจารณาแยกแยะระหว่างความเห็นใจ และความถูกต้อง กรณีการรวบรวมรายชื่อถวายฎีกา พร้อมเห็นว่าทุกฝ่ายไม่ควรสร้างความกดให้กับสถาบันหลักของชาติ นายพีระพันธุ์ สาลีรัฐวิภาค รัฐมนตรีว่าการ<orgName>กระทรวงยุติธรรม</orgName> กล่าวแนะนำให้ประชาชนใช้สติในการพิจารณาแยกแยะระหว่างเรื่องของความเห็นใจ และความถูกต้อง ซึ่งเชื่อว่าบุคคลทุกคนย่อมมีทั้งความดีและความผิดอยู่รวมกันในตัวเอง รวมถึง พ.ต.ท.ทักษิณ ชินวัตร อดีตนายกรัฐมนตรี โดยยอมรับว่า พ.ต.ท.ทักษิณ เคยมีความดีทำประโยชน์ให้กับประเทศชาติ แต่วันนี้กำลังพูดถึงการกระทำความผิดที่ศาลมีการตัดสินแล้ว ซึ่งประชาชนต้องแยกแยะให้ได้ ทั้งนี้แม้ว่าประชาชนจะมีความเห็นที่ไม่ตรงกันโดยมีทั้งเห็นด้วยและไม่เห็นด้วย แต่เชื่อว่ามีอยู่ประการหนึ่งคือ คน<orgName>ไทย</orgName>นั้นรักชาติบ้านเมืองและสถาบันเช่นกันทุกคน และหากสามารถแยกแยะได้ก็จะทำให้มีสติมากขึ้น ขณะเดียวกันเห็นว่าทุกฝ่ายไม่ควรสร้างความกดดันโดยเฉพาะกับสถาบันหลักของชาติเพราะถือว่าเป็นเรื่องที่ไม่คุ้มกับสิ่งที่จะได้รับ</p></body>
</news>
