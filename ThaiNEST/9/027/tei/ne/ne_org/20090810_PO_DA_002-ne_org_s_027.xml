<teiHeader>
<fileDesc>
<titleStmt>
  <title>'นิพนธ์'ชี้ผบ.ตร.ต้องรายงานตัวนายกฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 10:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13323  </bibl>
</sourceDesc>
</fileDesc>
</teiHeader>
<news>
<headline>'นิพนธ์'ชี้ผบ.<orgName>ตร.</orgName>ต้องรายงานตัวนายกฯ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 07.10 น. วันนี้(10 ส.ค.) พล.ต.อ.พัชรวาท วงษ์สุวรรณ ผบ.<orgName>ตร.</orgName> ซึ่งอยู่ระหว่างลาพักราชการไปต่างประเทศ แต่ได้เดินทางกลับมาก่อนกำหนดตั้งแต่วันเสาร์ที่ 8 ส.ค.ที่ผ่านมา ได้เดินทางไปที่ สำนักงานตำรวจแห่งชาติ โดยแต่งกายสวมเสื้อเชิ้ตสีขาว กางเกงขายาว และเข้าไปในห้องทำงานประมาณ 5 นาที จากนั้นได้เดินทางกลับออกไป โดยมีรายงานว่า พล.ต.อ.พัชรวาท มีสีหน้านิ่งเฉยปกติ ส่วนบรรยากาศที่สำนักงานตำรวจแห่งชาติโดยทั่วไปยังปกติ </p>
<p>ขณะที่ นายนิพนธ์ พร้อมพันธุ์ เลขาธิการนายกรัฐมนตรี กล่าวว่า การเดินทางกลับก่อนกำหนดลาพัก ของ พล.ต.อ.พัชรวาท ไม่ใช่เรื่องที่แปลกประหลาดอะไร เพราะ พล.ต.อ.พัชรวาท ได้แจ้งก่อนที่จะเดินทางไปต่างประเทศแล้วว่า จะกลับมาในช่วงวันเฉลิมพระชนมพรรษาสมเด็จพระนางเจ้าฯ พระบรมราชินีนาถ แต่การกลับเข้าทำงานในฐานะ ผบ.ตร. จะมีผลก็ต่อเมื่อ ได้เข้ารายงานตัวต่อนายอภิสิทธิ์ เวชชาชีวะ นายกรัฐมนตรี หรือ นายสุเทพ เทือกสุบรรณ รองนายกรัฐมนตรีด้านความมั่นคงเท่านั้น คาดว่า พล.อ.พัชรวาท จะเข้ารายงานตัวในวันนี้ ส่วน พล.ต.อ.พัชรวาท จะยื่นใบลาพักหลังพ้นกำหนดเดิมในวันที่ 14 ส.ค.หรือไม่นั้น ยังไม่ทราบ แต่คาดคงจะมีแผนจะเดินทางไปราชการที่ต่างประเทศต่อไปอีก</p>
<p>ต่อมา ผู้สื่อข่าวรายงานว่า นายนิพนธ์ ได้เปิดเผยว่า ไม่ได้ให้ ผบ.<orgName>ตร.</orgName>มารายงานตัวต่อนายกฯ แต่ ผบ.<orgName>ตร.</orgName> มีหมายจะไปต่างจังหวัดแทน.</p></body>
</news>
