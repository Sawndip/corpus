<teiHeader>
<fileDesc>
<titleStmt>
  <title>ค้นบ้านแม่ยาย'สิบโทวรวุฒิ'ยึดรถตรวจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-11 16:36:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13644  </bibl>
</sourceDesc>
</fileDesc>
</teiHeader>
<news>
<headline>ค้นบ้านแม่ยาย'สิบโทวรวุฒิ'ยึดรถตรวจ</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (11 ส.ค.) พ.ต.อ.ขจรศักดิ์ ปานสาคร รองผู้บังคับการตำรวจนครบาล 5 ในฐานะทีมสอบสวนคดีลอบยิง นายสนธิ ลิ้มทองกุล แกนนำ<orgName>พันธมิตรฯ</orgName> กล่าวถึง ความคืบหน้าของคดีว่า ทีมสืบสวนได้ทำการตรวจค้นบ้านพักเลขที่ 72/264 ซ.ลาดปลาเค้า 72 แยก 12 แขวงอนุสาวรีย์ เขตบางเขน ซึ่งเป็นของ นางสมส่วน ศิริเจริญยิ่ง อายุ 48 ปี แม่ยายของ ส.ต.ท.วรวุฒิ มุ่งสันติ อดีตนายตำรวจสังกัด<orgName>กองบัญชาการตำรวจปราบปรามยาเสพติด</orgName> ช่วยราชการ<orgName>กรมสอบสวนคดีพิเศษ</orgName> (<orgName>ดีเอสไอ</orgName>) ผู้ต้องหาในคดีนี้ พร้อมกับตรวจยึดรถยนต์เชฟโรเลต ซาฟิรา สีบรอนซ์เงิน หมายเลขทะเบียน ศว 8051 กรุงเทพมหานคร ซึ่งเป็นของ ส.ต.ท.วรวุฒิ นำมาฝากไว้หลังถูกออกหมายจับ ซึ่งรถยนต์คันดังกล่าว เจ้าหน้าที่สืบทราบว่า มีความเชื่อมโยงว่า น่าจะเป็นรถยนต์ของกลางของ<orgName>ดีเอสไอ</orgName>ที่ ส.ต.ท.วรวุฒิ นำมาใช้ในการก่อเหตุดังกล่าว ทั้งนี้ จะได้นำส่งเจ้าหน้าที่พิสูจน์หลักฐานตรวจสอบ หาหลักฐานเพิ่มเติม เนื่องจากการตรวจสอบในเบื้องต้นพบว่า รถยนต์คันดังกล่าวป้ายทะเบียนป้ายภาษีไม่ตรงกัน.
</p></body>
</news>
