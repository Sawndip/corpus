<teiHeader>
<fileDesc>
<titleStmt>
  <title>สว.สรรหา ระบุ หากร่างพ.ร.บ.ให้อำนาจ ก.คลัง กู้เงินเพื่อฟื้นฟูเศรษฐกิจ  จะรวบรวมรายชื่อสส.และสว. เสนอต่อศาลรัฐธรรมนูญวินิจฉัยว่าขัดมาตรา 167  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100197&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สว.สรรหา ระบุ หากร่างพ.ร.บ.ให้อำนาจ <orgName>ก.คลัง</orgName> กู้เงินเพื่อฟื้นฟูเศรษฐกิจ  จะรวบรวมรายชื่อสส.และสว. เสนอต่อศาลรัฐธรรมนูญวินิจฉัยว่าขัดมาตรา 167</headline>
<lead></lead>
<neck></neck>
<body><p>สว.สรรหา ระบุ หากร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจ 4 แสนล้านบาท ผ่านความเห็นชอบจากวุฒิสภา จะรวบรวมรายชื่อ สส.และ สว.เสนอให้<orgName>ศาลรัฐธรรมนูญ</orgName>วินิจฉัยว่าขัดมาตรา 167 หรือไม่ นายเรืองไกร ลีกิจวัฒนะ สว.สรรหา กล่าวว่าในการพิจารณาร่างพระราชบัญญัติให้อำนาจ<orgName>กระทรวงการคลัง</orgName>กู้เงินเพื่อฟื้นฟูเศรษฐกิจ จำนวน 4 แสนล้านบาท จะโน้มน้าวให้ สว.ทุกคนคว่ำ ร่าง พรบ. ดังกล่าว แต่หาก ร่างพรบ.ดังกล่าว ผ่านความเห็นชอบจาก<orgName>วุฒิสภา</orgName>ในขั้นตอนก่อนที่นายกรัฐมนตรีจะนำขึ้นทูลเกล้าทูลกระหม่อมถวายพระบาทสมเด็จพระเจ้าอยู่หัวเพื่อทรงลงพระปรมาภิไธย จะใช้สิทธิ์ตามรัฐธรรมนูญ มาตรา 154 รวบรวมรายชื่อ สส.และ สว. ไม่น้อยกว่า 1 ใน10 เสนอต่อประธาน<orgName>วุฒิสภา</orgName> ให้ส่งต่อไปยังศาลรัฐธรรมนูญวินิจฉัย เพราะเห็นว่าการเสนอกฎหมายของรัฐบาลขัดรัฐธรรมนูญมาตรา 167 เนื่องจาก ไม่มีเอกสารประกอบที่ชัดเจน และขาดความรอบคอบ ซึ่งแม้จะมีการตั้งคณะกรรมาธิการวิสามัญเพื่อพิจารณาในวาระ 2 และ 3 ไม่สามารถชี้แจงให้เกิดความชัดเจนได้ เนื่องจากมีระยะเวลาที่จำกัด ทั้งนี้มองว่า การที่รัฐบาลไม่มีรายละเอียดประกอบการพิจารณาของ สว. ถือว่าไม่เป็นธรรมต่อ สว. และยืนยันการกระทำครั้งนี้ไม่ใช่เกมการเมือง แต่เพื่อเป็นบรรทัดฐานในการจัดทำร่าง พรบ.ที่สำคัญของรัฐบาลต่อไป </p></body>
</news>
