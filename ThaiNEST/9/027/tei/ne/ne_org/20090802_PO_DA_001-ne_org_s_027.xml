<teiHeader>
<fileDesc>
<titleStmt>
  <title>พท.เตรียมร้องป.ป.ช.กล่าวโทษรมว.-ปลัดมท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-02 14:04:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=11826  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>เตรียมร้อง<orgName>ป.ป.ช.</orgName>กล่าวโทษรมว.-ปลัด<orgName>มท.</orgName></headline>
<lead></lead>
<neck></neck>
<body><p>วันนี้(2 ส.ค.) ที่พรรคเพื่อไทย นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> แถลงว่า เรื่องการถวายฎีกา ขณะนี้มีหลายภาคส่วนในส่วนของข้าราชการ เช่น<orgName>กระทรวงมหาดไทย</orgName> กองทัพ หรือแม้กระทั้ง อธิการบดีก็ได้มีการประชุมคัดค้านขัดขวางการถวายฎีกา ซึ่งทางพรรคเพื่อไทยเป็นว่า เป็นการดำเนินการปิดกันสิทธิอันพึ่งมีของประชาชนตามรัฐธรรมนูญ วันนี้ประเทศปกครองโดยระบอบประชาธิปไตย เมื่อประชาชนรวบรวมชื่อ 5 ล้านกว่ารายชื่อ จึงไม่ควรมาปิดกัน เพราะเป็นสิทธิของประชาชน และเป็นพระราชอำนาจ ไม่อยากให้ชนชั้น อำมาตยาธิปไตยมาขัดขวางหรือมากำหนด เพราะประชาชนมี 1 เสียง 1 สิทธิเท่ากัน ไม่เช่นนั้นจะสร้างความแตกแยกให้บ้านเมือง เกิดวิกฤตซ้ำขึ้นมาอีกได้</p>
<p>นายพร้อมพงศ์ กล่าวว่า การที่ รมว.<orgName>มหาดไทย</orgName> ออกคำสั่งไปยังผู้ว่าราชการจังหวัด นายอำเภอ ทุกจังหวัด ตั้งโต๊ะให้มีการถอนชื่อการถวายฎีกา เป็นการสร้างความแตกแยกให้ประชาชน พรรคมองว่า การกระทำดังกล่าวของรมว.<orgName>มหาดไทย</orgName> และนายวิชัย ศรีขวัญ ปลัด<orgName>กระทรวงมหาดไทย</orgName> ปฏิบัติหน้าที่โยมิชอบ ตามประมวลกฎหมายอาญา  157 และประมวลวิธีพิจารณาความตามมาตรา 259 และในวันที่ 5 ส.ค.เวลา 10.00 น. จะเดินทางไปยัง<orgName>ป.ป.ช.</orgName> เพื่อดำเนินการร้องทุกข์กล่าวโทษ ทั้งรมว.<orgName>มหาดไทย</orgName>และปลัด<orgName>กระทรวงมหาดไทย</orgName> เพราะไม่ใช่หน้าที่ของ<orgName>กระทรวงมหาดไทย</orgName> และเป็นการละเมิดพระราชอำนาจตามรัฐธรรมนูญ มาตรา 191 และเป็นการล่วงละเมิดเสรีภาพของพระองค์ตามประมวลกฎหมายอาญา มาตรา 108 ซึ่งมีความผิดตามประมวลกฎหมายอาญามาตรา 112</p>
<p>“ผมว่าการกระทำของ<orgName>กระทรวงมหาดไทย</orgName> ต้องหน้าแตกหมอไม่รับเย็บ เพราะไม่มีประชาชนมาร่วมลงชื่อขอถอนการถวายฎีกา” นายพร้อมพงศ์ กล่าว.</p></body>
</news>
