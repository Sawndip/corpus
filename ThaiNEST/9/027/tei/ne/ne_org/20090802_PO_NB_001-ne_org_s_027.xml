<teiHeader>
<fileDesc>
<titleStmt>
  <title>กกต.สุรินทร์ มั่นใจ ชาวสุรินทร์ จะใช้สิทธิ์เลือกตั้งสมาชิก และ นายก อบต. 90 แห่ง อย่างพร้อมเพรียง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020036&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กกต.สุรินทร์</orgName> มั่นใจ ชาวสุรินทร์ จะใช้สิทธิ์เลือกตั้งสมาชิก และ นายก อบต. 90 แห่ง อย่างพร้อมเพรียง</headline>
<lead></lead>
<neck></neck>
<body><p><orgName>กกต.สุรินทร์</orgName> มั่นใจ ชาว<orgName>สุรินทร์</orgName> จะใช้สิทธิ์เลือกตั้งสมาชิก และ นายก อบต.ทั้ง 90 แห่ง อย่างพร้อมเพรียง หลังวางแผนประชาสัมพันธ์ 3 ระยะ นายกิตติพงษ์ บริบูรณ์ ผู้อำนวยการ<orgName>สำนักงานคณะกรรมการการเลือกตั้งประจำจังหวัดสุรินทร์</orgName> กล่าวว่า <orgName>จังหวัดสุรินทร์</orgName> มีความพร้อมแล้วสำหรับการเลือกตั้ง อบต. จำนวน 90 แห่ง ในวันอาทิตย์ที่ 6 กันยายน 2552 และช่วงนี้มีการจัดกิจกรรมเพื่อส่งเสริมการเลือกตั้งให้เป็นไปอย่างมีคุณภาพ เช่น การจัดโครงการเลือกตั้งสมานฉันท์ในหมู่ผู้สมัคร การอบรมให้ความรู้แก่กรรมการท้องถิ่น เช่น เจ้าหน้าที่ประจำหน่วย / กรรมการนับคะแนน และ การฝึกอบรมลูกเสือ อาสา <orgName>กกต.</orgName> เพื่อช่วยการเลือกตั้ง นอกจากนี้ยังได้จัดตั้งชุดป้องปรามและสืบสวนหาข่าว เพื่อป้องกันการทุจริตซื้อสิทธิ์ขายเสียงทุกรูปแบบ ผู้อำนวยการ<orgName>สำนักงานคณะกรรมการการเลือกตั้งประจำจังหวัดสุรินทร์</orgName> มั่นใจว่า ชาวสุรินทร์ จะออกไปใช้สิทธิ์เลือกตั้งสมาชิก และ นายก อบต.ทั้ง 90 แห่ง อย่างพร้อมเพรียง มีความรู้และเข้าใจเรื่องของการเลือกตั้งเป็นอย่างดี จากการเผยแพร่ของสื่อต่างๆ ที่ได้ดำเนินการมาอย่างต่อเนื่อง โดยเฉพาะอย่างยิ่งการสื่อสารผ่านทาง<orgName>สถานีวิทยุกระจายเสียงแห่งประเทศไทยจังหวัดสุรินทร์</orgName> ด้วยแผนการประชาสัมพันธ์ที่ แบ่งไว้ 3 ระยะ ได้แก่ ช่วงแรก ช่วงข้อมูลต่างๆ ช่วงที่สอง เป็นช่วงการจุดกระแส เพื่อให้เกิดความตื่นตัวของประชาชน และช่วงที่สาม คือการเน้นย้ำประชาชนผู้มีสิทธิ์ ให้มีความพร้อมก่อนเข้าคูหาเลือกตั้ง </p></body>
</news>
