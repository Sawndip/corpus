<teiHeader>
<fileDesc>
<titleStmt>
  <title>พท.เตรียมยื่น ป.ป.ช. ตรวจสอบกรณี มท.1 สั่งตั้งโต๊ะถอนรายชื่อถวายฎีกา  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020061&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>เตรียมยื่น <orgName>ป.ป.ช.</orgName> ตรวจสอบกรณี <orgName>มท.1</orgName> สั่งตั้งโต๊ะถอนรายชื่อถวายฎีกา</headline>
<lead></lead>
<neck></neck>
<body><p><orgName>พรรคเพื่อไทย</orgName> เตรียมยื่นหนังสือต่อ <orgName>ป.ป.ช.</orgName> ตรวจสอบรัฐมนตรีว่าการ<orgName>กระทรวงมหาดไทย</orgName> ในวันที่ 5 สิงหาคมนี้ กรณีสั่งตั้งโต๊ะถอนรายชื่อถวายฎีกาขอพระราชทานอภัยโทษให้ "พ.ต.ท.ทักษิณ" นายพร้อมพงษ์ นพฤทธิ์ โฆษก<orgName>พรรคเพื่อไทย</orgName> กล่าวถึงกรณีที่ นายชวรัตน์ ชาญวีรกูล รัฐมนตรีว่าการ<orgName>กระทรวงมหาดไทย</orgName> มีคำสั่งให้ นายวิชัย ศรีขวัญ ปลัด<orgName>กระทรวงมหาดไทย</orgName> มีคำสั่งไปยังผู้ว่าราชการจังหวัดและนายอำเภอทั่วประเทศ จัดตั้งโต๊ะอำนายความสะดวกให้ประชาชนที่เคยลงชื่อไว้ในการถวายฎีกาขอพระราชทานอภัยโทษให้แก่ พันตำรวจโททักษิณ ชินวัตร อดีตนายกรัฐมนตรี ได้ถอนรายชื่อออก ซึ่งถือเป็นการกระทำที่ไม่เหมาะสมและเข้าข่ายละเว้นการปฏิบัติหน้าที่ อันเป็นความผิดตามประมวลกฎหมายอาญามาตรา 157 ทั้งนี้<orgName>พรรคเพื่อไทย</orgName>พร้อมด้วย นายพิชา วิจิตรศิลป์ ประธาน<orgName>ชมรมกฎหมายภิวัฒน์แห่งประเทศไทยและเครือข่าย</orgName> จะนำหนังสือไปยื่นต่อ<orgName>คณะกรรมการ ป.ป.ช.</orgName> ตรวจสอบความผิด ในวันพุธที่ 5 สิงหาคม เวลา 10.00 น. โฆษก<orgName>พรรคเพื่อไทย</orgName> กล่าวว่า พระราชอำนาจในการพระราชทานอภัยโทษถือเป็นพระราชอำนาจโดยเด็ดขาดของพระบาทสมเด็จพระเจ้าอยู่หัว และการดำเนินการของประชาชนก็อยู่ภายใต้กรอบของรัฐธรรมนูญที่จะใช้สิทธิและเสรีภาพในการดำเนินการได้ตามรัฐธรรมนูญ รัฐบาลไม่ควรปิดกั้น เพราะอาจจะส่งผลกระทบให้ประชาชนเกิดความแตกแยก</p></body>
</news>
