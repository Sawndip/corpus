<teiHeader>
<fileDesc>
<titleStmt>
  <title>สุเทพ ปฏิเสธตอบคำถามการกลับก่อนกำหนดของ พล.ต.อ.พัชรวาท เชื่อวันนี้จะมีหนังสือมาชี้แจงตนเอง  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100027&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>สุเทพ ปฏิเสธตอบคำถามการกลับก่อนกำหนดของ พล.ต.อ.พัชรวาท เชื่อวันนี้จะมีหนังสือมาชี้แจงตนเอง</headline>
<lead></lead>
<neck></neck>
<body><p>รองนายกรัฐมนตรีด้านความมั่นคง ปฏิเสธแสดงความคิดเห็นกรณีผู้บัญชาการ<orgName>ตำรวจแห่งชาติ</orgName> เดินทางกลับจากต่างประเทศก่อนกำหนด เชื่อ วันนี้ ผู้บัญชาการ<orgName>ตำรวจแห่งชาติ</orgName> จะมีหนังสือแจ้งมาถึงตนเอง นายสุเทพ เทือกสุบรรณ รองนายกรัฐมนตรีด้านความมั่นคง กล่าวถึงกรณีที่ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> เดินทางกลับจากต่างประเทศก่อนครบกำหนดวันลาว่า ไม่ขอให้ความเห็นในเรื่องใดๆ ที่เกี่ยวกับ<orgName>สำนักงานตำรวจแห่งชาติ</orgName>และไม่คิดว่าการที่ ผู้บัญชาการ<orgName>ตำรวจแห่งชาติ</orgName> กลับเร็วกว่ากำหนดจะเป็นปัญหากับการปฏิบัติหน้าที่ หรือการทำหน้าที่ของ พล.ต.อ.วิเชียร พจน์โพธิ์ศรี รักษาราชการแทน ผบ.ตร. เพราะทุกอย่างต้องเป็นไปตามกฎหมาย อย่างไรก็ตาม พล.ต.อ.พัชรวาท ยังไม่ได้เข้ารายงานตัวแต่คาดว่าในวันนี้ คงจะทำหนังสือมาถึงตนเองเกี่ยวกับเรื่องดังกล่าว ส่วนกรณีที่<orgName>สำนักงานคณะกรรมการข้าราชการตำรวจ</orgName>หรือ <orgName>ก.ตร.</orgName> ยืนยันการแต่งตั้งนายตำรวจระดับนายพล 152 ตำแหน่งแล้ว นายสุเทพ กล่าวว่า ต้องรอพระราชกฤษฎีกาแบ่งส่วนราชการ<orgName>สำนักงานตำรวจแห่งชาติ</orgName> ประกาศในราชกิจจานุเบกษาก่อน จากนั้นนายกรัฐมนตรีจะลงนามในบัญชีรายชื่อเพื่อกราบบังคมทูลฯ ทรงลงพระปรมาภิไธยต่อไป ขณะที่การแต่งตั้งนายตำรวจระดับผู้บังคับการลงมา นายสุเทพ กล่าวว่าหากมีความจำเป็นก็จะเรียกประชุม <orgName>ก.ตร.</orgName>เพื่อพิจารณา</p></body>
</news>
