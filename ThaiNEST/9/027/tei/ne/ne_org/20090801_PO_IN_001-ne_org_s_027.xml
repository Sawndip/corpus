<teiHeader>
<fileDesc>
<titleStmt>
  <title>สาธิตเชื่อรองสุเทพไม่ลาออกหากปลดผบ.ตร.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-01 14:14:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183345  </bibl>
</sourceDesc>
</fileDesc>
</teiHeader>
<news>
<headline>สาธิตเชื่อรองสุเทพไม่ลาออกหากปลดผบ.<orgName>ตร.</orgName></headline>
<lead>"สาธิต ปิตุเตชะ" เชื่อ "สุเทพ เทือกสุบรรณ" จะไม่ลาออกจากตำแหน่งรองนายกฯ หากมีการปลด "พล.ต.อ.พัชรวาท วงษ์สุวรรณ"</lead>
<neck></neck>
<body><p>นายสาธิต ปิตุเตชะ กรรมการบริหาร<orgName>พรรคประชาธิปัตย์</orgName> กล่าวถึง กรณีที่ นายอภิสิทธิ์ เวชชาชีวะ นายกรัฐมนตรี ชี้แจงว่า พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> ลาพักร้อน 10 วัน เพื่อให้คดีการยิง นายสนธิ ลิ้มทองกุล แกนนำ<orgName>กลุ่มพันธมิตรฯ</orgName> มีความคืบหน้า ในส่วนตัวเห็นว่า นายกรัฐมนตรี ตัดสินใจแก้ไขปัญหาด้วยความกล้าหาญ ที่นึกถึงกฎหมาย รวมทั้ง ความถูกต้องเป็นหลัก ซึ่งส่วนตัวเชื่อว่า เรื่องดังกล่าวจะไม่มีผลกระทบต่อเสถียรภาพของรัฐบาล ตามที่มีกระแสข่าวว่า นายสุเทพ เทือกสุบรรณ รองนายกฯ ด้านความมั่นคง และ พล.อ.ประวิตร วงษ์สุวรรณ รัฐมนตรีฯ<orgName>กลาโหม</orgName>จะลาออกจากตำแหน่ง หากมีการปลด หรือ ย้าย หรือให้ พล.ต.อ.พัชรวาท ลาพักร้อน ขณะเดียวกันมองว่า นายกรัฐมนตรีจะกำชับกับ พล.อ.ประวิตร ในการให้สัมภาษณ์สื่อและผลกระทบต่าง ๆ ที่แสดงออกในภาพรวมของรัฐบาล เนื่องจากเป็นรัฐมนตรีในรัฐบาลชุดนี้ </p>
<p>ส่วนกรณีที่ พล.อ.ประวิตร จะลาออกจากตำแหน่งหรือไม่นั้น ต้องเคารพในการตัดสินใจ เพราะรัฐบาลชุดนี้ไม่ได้ขึ้นอยู่กับพล.อ.ประวิตร เพียงผู้เดียว ขณะเดียวกันเชื่อว่า นายสุเทพ คงไม่มีปัญหาต่อการตัดสินใจของนายกรัฐมนตรีในเรื่องดังกล่าวเพราะเป็นผู้ใต้บังคับบัญชา และคงไม่ตัดสินใจลาออกจากตำแหน่ง รองนายกรัฐมนตรี ด้านความมั่นคง อย่างแน่นอน 
</p></body>
</news>
