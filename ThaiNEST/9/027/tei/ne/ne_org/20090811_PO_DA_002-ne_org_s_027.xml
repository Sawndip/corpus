<teiHeader>
<fileDesc>
<titleStmt>
  <title>ครม.ฉลุยลดนำเงินเข้ากองทุนน้ำมัน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-11 16:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13643  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>ฉลุยลดนำเงินเข้ากองทุนน้ำมัน</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (11 ส.ค.) ที่ประชุมคณะรัฐมนตรี (ครม.) เห็นชอบมติ<orgName>คณะกรรมการนโยบายพลังงานแห่งชาติ</orgName> (<orgName>กพช.</orgName>) ที่เสนอให้ลดการนำเงินเข้ากองทุนน้ำมัน และกองทุนอนุรักษ์พลังงานในส่วนของดีเซล ลิตรละ 2 บาท พร้อมให้ตรึงราคาก๊าซหุงต้มแอลพีจี และก๊าซธรรมชาติสำหรับรถยนต์เอ็นจีวี รวมถึงค่าไฟฟ้าอัตโนมัติ หรือ ค่าเอฟที ไปจนถึงเดือน ส.ค.2553 เพื่อลดภาระให้ประชาชน  </p>
<p>นอกจากนี้ <orgName>ครม.</orgName>ยังรับทราบความคืบหน้าการก่อสร้างโครงการรถไฟฟ้าสายสีม่วง บางใหญ่-บางซื่อ และเห็นชอบปรับลดกรอบวงเงินด้านการโยธาลงเหลือ 3,000 กว่าล้านบาท เนื่องจากต้นทุนการก่อสร้างลดลง</p>
<p>ขณะที่ประชุม ครม.เห็นชอบโครงการรับประกันรายได้ให้เกษตรกรที่ปลูกข้าวโพดเลี้ยงสัตว์และมันสำปะหลัง ประจำปี 2552 โดยจะใช้เงินงบประมาณไม่ต่ำกว่า 10,000 ล้านบาท โดยข้าวโพดเลี้ยงสัตว์กำหนดให้เปิดโครงการรับประกันรายได้ในเกษตรกรที่ปลูกข้าวโพดเลี้ยงสัตว์ และได้ขึ้นทะเบียนไว้กับ<orgName>กระทรวงเกษตรและสหกรณ์</orgName> โดยจะเริ่มต้นวันที่ 16 ส.ค.นี้ เบื้องต้น กำหนดราคาประกันข้าวโพดที่กิโลกรัมละ 7 บาท 10 สตางค์ เนื่องจากขณะนี้ ราคาข้าวโพดกำลังตกต่ำ เพราะความต้องการซื้อในตลาดโลกลดลง.
</p></body>
</news>
