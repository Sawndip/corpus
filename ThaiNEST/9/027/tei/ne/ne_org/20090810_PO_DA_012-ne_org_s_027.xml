<teiHeader>
<fileDesc>
<titleStmt>
  <title>แต่งตั้งตุลาการผู้ใหญ่ 4 ตำแหน่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 15:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13438  </bibl>
</sourceDesc>
</fileDesc>
</teiHeader>
<news>
<headline>แต่งตั้งตุลาการผู้ใหญ่ 4 ตำแหน่ง</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (10 ส.ค.) ที่ห้องประชุมคณะกรรมการตุลาการศาลยุติธรรม (ก.ต.) สนามหลวง นายวิรัช ลิ้มวิชัย ประธาน<orgName>ศาลฎีกา</orgName> เป็นประธานการประชุม <orgName>ก.ต.</orgName> พร้อมคณะกรรมการ โดยมีวาระสำคัญการแต่งตั้งโยกย้ายตุลาการชั้นผู้ใหญ่ รวม 4 ตำแหน่ง</p>
<p>นายสราวุธ เบญจกุล รองเลขาธิการ<orgName>สำนักงานศาลยุติธรรม</orgName> เปิดเผยว่า <orgName>คณะกรรมการ ก.ต.</orgName> มีมติแต่งตั้งโยกย้ายข้าราชการตุลาการศาลยุติธรรม 4 ตำแหน่ง โดยเห็นชอบแต่งตั้ง นายชัยสิทธิ์ ตราชูธรรม ประธาน<orgName>ศาลอุทธรณ์</orgName>ภาค 1 เป็นประธาน<orgName>ศาลอุทธรณ์</orgName> นายศุภชัย สมเจริญ ผู้พิพากษาหัวหน้าคณะในศาลฎีกา เป็นประธาน<orgName>ศาลอุทธรณ์ภาค 1</orgName> นายพิทักษ์ คงจันทร์ ผู้พิพากษาหัวหน้าคณะในศาลฎีกา เป็นประธานแผนกคดีเลือกตั้งในศาลฎีกา และ นายดิเรก อิงคนินันท์ ผู้พิพากษาหัวหน้าคณะในศาลฎีกา เป็นประธานแผนกคดีแรงงานในศาลฎีกา</p>
<p>ส่วนการพิจารณาแต่งตั้งตำแหน่งเลขาธิการ<orgName>สำนักงานศาลยุติธรรม</orgName>คนใหม่แทน นายพินิจ สุเสารัจ ซึ่งโอนกลับมาเป็นผู้พิพากษาหัวหน้าคณะในศาลอุทธรณ์ ประจำ<orgName>สำนักประธานศาลฎีกา</orgName>นั้น ก.ต.ยังไม่ได้พิจารณาแต่งตั้งบุคคลใดมาดำรงตำแหน่ง โดยนัดพิจารณาบัญชีแต่งตั้งโยกย้ายข้าราชการตุลาการครั้งต่อไป วันที่ 24 ส.ค.นี้.
</p></body>
</news>
