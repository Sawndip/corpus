<teiHeader>
<fileDesc>
<titleStmt>
  <title>แถลงผลงาน6เดือนรบ.ใช้งบไม่มาก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 14:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12685  </bibl>
</sourceDesc>
</fileDesc>
</teiHeader>
<news>
<headline>แถลงผลงาน6เดือนรบ.ใช้งบไม่มาก</headline>
<lead></lead>
<neck></neck>
<body><p>วันนี้(6 ส.ค.) ที่ทำเนียบรัฐบาล นายสาทิตย์ วงศ์หนองเตย รมต.ประจำ<orgName>สำนักนายกรัฐมนตรี</orgName> ให้สัมภาษณ์ภายหลังการแถลงผลงานครบ 6 เดือน ว่า การแถลงผลงานครั้งนี้เกือบไม่ได้ใช้งบประมาณเลย เพราะส่วนใหญ่ใช้เจ้าหน้าที่และอุปกรณ์ของทางราชการ ยกเว้นการจัดพิมพ์หนังสือ ซึ่งใช้งบประมาณ 1 ล้านกว่าบาท ส่วนการโฆษณาผลงานของรัฐบาลนั้นทำต่างหาก โดยสปอร์ตโฆษณาจะเริ่มออกอากาศในวันที่ 13 ส.ค. ใช้งบประมาณ 15 ล้านบาท โดยขอความร่วมมือจากสถานีโทรทัศน์เพื่อช่วยเพิ่มความถี่ในการเผยแพร่  ระหว่างวันที่ 13 ส.ค.-30 ก.ย. ในส่วนของบิลบอร์ดต่าง ๆ ที่ขึ้นทั่วประเทศ ก็เสียค่าใช้จ่ายไม่มาก เพราะใช้ลักษณะการขอความร่วมมือ</p>
<p>นายสาทิตย์ ยังกล่าวถึงเวปไซต์ WWW.PM.GO.TH ของนายกรัฐมนตรีที่เปิดใหม่ ว่า จะเป็นช่องทางหนึ่งของนายกรัฐมนตรี ที่ประชาชนสามารถส่งคำถามมาเพื่อสอบถามนายกรัฐมนตรี จากนั้นจะมีการโหวตว่าคำถามไหนเป็นคำถามยอดฮิต ก่อนเลือกมา 3 คำถาม ให้นายกรัฐมนตรีตอบเป็นคลิปวีดีโอ แล้วนำไปลงในเว็บไซต์หลังจบรายการ “เชื่อมั่นประเทศไทยกับนายกฯอภิสิทธิ์”</p>
<p>“ความจริงมีช่องทางในการสื่อสารเยอะ แต่เว็ปไซต์นี้เป็นการเพิ่มช่องทางให้ประชาชนเข้ามามีส่วนร่วม เพราะประเทศไทยไม่เคยมีเว็ปไซต์เฉพาะของนายกฯ มาก่อน ส่วนเว็ปไซด์ของทำเนียบฯ เดิมคือ www.thaigov.go.th ก็จะทำหน้าที่ให้ข้อมูลข่าวสารภาคราชการอย่างเดียว แต่อนาคตหากต้องการดูข้อมูลของนายกฯก็ให้ดูที่เวปใหม่นี้” นายสาทิตย์ กล่าว.
</p></body>
</news>
