<teiHeader>
<fileDesc>
<titleStmt>
  <title>โฆษกประจำตัวหัวหน้าพรรคปชป.หวั่น หากเร่งแก้ รธน.ให้เสร็จภายในสมัยการประชุมสามัญนิติบัญญัติ  อาจเกิดความขัดแย้งทางการเมือง  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100135&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษกประจำตัวหัวหน้า<orgName>พรรคปชป.</orgName>หวั่น หากเร่งแก้ รธน.ให้เสร็จภายในสมัยการประชุมสามัญนิติบัญญัติ  อาจเกิดความขัดแย้งทางการเมือง</headline>
<lead></lead>
<neck></neck>
<body><p>โฆษกประจำตัวหัวหน้า<orgName>พรรคประชาธิปัตย์</orgName> หวั่น หากเร่งแก้ไขรัฐธรรมนูญให้แล้วเสร็จภายในสมัยการประชุมสามัญนิติบัญญัติ อาจเกิดความขัดแย้งทางการเมือง พร้อมยืนยันพรรคประชาธิปัตย์ไม่ได้คัดค้านการแก้ไขรัฐธรรมนูญ นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัต</orgName>ย์ กล่าวว่า รู้สึกกังวลต่อข้อเสนอที่ขอให้แก้ไขรัฐธรรมนูญให้แล้วเสร็จภายในสมัยการประชุมสามัญนิติบัญญัตินี้ เพราะเห็นว่าเป็นการเร่งรัดเกินไป ซึ่งอาจมีประชาชนบางส่วนไม่เห็นด้วย และออกมาคัดค้านจนเกิดความขัดแย้งทางการเมืองรอบใหม่ ทั้งนี้ยืนยันว่าพรรคประชาธิปัตย์ไม่ได้ประวิงเวลา หรือคัดค้านการแก้ไขรัฐธรรมนูญ แต่ต้องการให้เกิดความรอบคอบ โดยเสนอให้มีการตั้งสมาชิก<orgName>วุฒิสภา</orgName>ร่างรัฐธรรมนูญ หรือ สสร. 3 หรือตั้งคณะกรรมการรับฟังความคิดเห็นจากภาคประชาชน เนื่องจากเห็นว่าการแก้ไขรัฐธรรมนูญทั้ง 6 ประเด็นที่เสนอโดย<orgName>คณะกรรมการสมานฉันท์ เพื่อการปฏิรูปการเมืองและศึกษาการแก้ไขรัฐธรรมนูญ</orgName>เป็นประเด็นที่เกี่ยวข้องและเป็นประโยชน์กับนักการเมืองเท่านั้น ซึ่งไม่เป็นผลประโยชน์ต่อประชาชน นายเทพไท กล่าวด้วยว่า นายอภิสิทธิ์ เวชชาชีวะ นายกรัฐมนตรี ยังไม่ได้รับหนังสือรายงานตัวการเดินทางกลับประเทศไทยก่อนกำหนดครบวันลา ของ พล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> ซึ่งถือว่ายังไม่สามารถปฏิบัติหน้าที่ได้ทันที </p></body>
</news>
