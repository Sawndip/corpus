<teiHeader>
<fileDesc>
<titleStmt>
  <title>กมธ.เศรษฐกิจ AIPA ชี้ รัฐสภามีส่วนช่วยแก้วิกฤติเศรษฐกิจ  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050146&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline><orgName>กมธ.</orgName>เศรษฐกิจ <orgName>AIPA</orgName> ชี้ รัฐสภามีส่วนช่วยแก้วิกฤติเศรษฐกิจ</headline>
<lead></lead>
<neck></neck>
<body><p>ที่ประชุมคณะกรรมาธิการด้านเศรษฐกิจ ของ<orgName>ไอป้า</orgName> (<orgName>AIPA</orgName>) เห็นว่า รัฐสภามีส่วนสำคัญในการช่วยแก้วิกฤตเศรษฐกิจที่เกิดขึ้น ด้วยการปรับแก้ไขกฎระเบียบต่าง ๆ เพื่อทุเลาปัญหา นายอนุศาสน์ สุวรรณมงคล ส.ว.สรรหา ในฐานะประธานคณะกรรมาธิการด้านเศรษฐกิจ ในการประชุมใหญ่สมัชชา<orgName>รัฐสภาอาเซียน</orgName> หรือ <orgName>ไอป้า</orgName> (<orgName>AIPA</orgName>) ครั้งที่ 30 ที่เมืองพัทยา จ.ชลบุรี กล่าวว่า ที่ประชุมได้หารือใน 5 ประเด็น คือ ความร่วมมือทางด้านเศรษฐกิจระหว่างประเทศสมาชิก ความมั่นคงทางด้านอาหารและพลังงาน การลดช่องว่างระหว่างประเทศที่พัฒนาแล้วกับประเทศที่กำลังพัฒนา การแก้วิกฤตเศรษฐกิจทางการเงินและการเจรจากรอบการค้า ซึ่งส่วนใหญ่ตระหนักถึงปัญหาเศรษฐกิจและวิกฤตการเงินที่เกิดขึ้น โดยต้องการร่วมแก้ไขให้ฟื้นตัวโดยเร็วที่สุด ทั้งนี้ เวียดนามเสนอให้มีการประชุมร่วมกันปลายปี เพื่อร่วมกันแก้ไขปัญหาวิกฤตเศรษฐกิจและวิกฤตการเงิน ที่ประชุมยังเห็นว่า การแก้ไขวิกฤตเศรษฐกิจถือเป็นหน้าที่ของรัฐสภาในประเทศต่าง ๆ จะต้องให้ความร่วมมือในการแก้ไขกฎระเบียบต่าง ๆ เพื่อช่วยทุเลาปัญหา</p></body>
</news>
