<teiHeader>
<fileDesc>
<titleStmt>
  <title>ออกหมายจับเพิ่ม'สิบเอก'คดียิง'สนธิ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-10 18:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=13454  </bibl>
</sourceDesc>
</fileDesc>
</teiHeader>
<news>
<headline>ออกหมายจับเพิ่ม'สิบเอก'คดียิง'สนธิ'</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (10 ส.ค.) ที่สำนักงานตำรวจแห่งชาติ (ตร.) ชุดพนักงานสอบสวนคดีลอบยิง นายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ได้ขออนุมัติหมายจับ ส.อ.สมชาย บุญนาค สังกัด<orgName>กองร้อยกองบังคับการกรมรบพิเศษที่ 3</orgName> ค่ายเอราวัณ จ.ลพบุรี เพิ่ม ต่อ<orgName>ศาลอาญารัชดา</orgName> โดยศาลได้อนุมัติหมายจับ 5 ข้อหาฉกรรจ์ ตามสำนวนการสอบสวนของเจ้าหน้าที่ตำรวจ ซึ่งมีอัตราโทษจำคุกตั้งแต่ 20 ปีขึ้นไป ข้อหาร่วมกันพยายามฆ่าผู้อื่นโดยไตร่ตรองไว้ก่อน มีอาวุธปืน เครื่องกระสุนปืน และวัตถุระเบิด พกพาไปในเมือง หมู่บ้าน หรือแหล่งที่อยู่อาศัย โดยไม่ได้รับอนุญาต โดยเปิดเผย และไม่มีเหตุจำเป็นและเร่งด่วนตามสมควรแห่งพฤติการณ์ ยิงปืนโดยใช้ดินระเบิดโดยใช่เหตุ ในเมือง หรือที่ชุมนุมชน ร่วมกันตั้งแต่ 5 คนขึ้นไป กระทำการเป็นซ่องโจร เพื่อกระทำผิดฐานฆ่าผู้อื่นโดยไตร่ตรองไว้ก่อน.
</p></body>
</news>
