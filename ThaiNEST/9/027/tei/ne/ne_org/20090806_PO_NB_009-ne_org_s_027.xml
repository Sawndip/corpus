<teiHeader>
<fileDesc>
<titleStmt>
  <title>รัฐบาลเตรียมแจกผลงาน 6 เดือน เผยแพร่สู่สายตาประชาชน  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050271&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รัฐบาลเตรียมแจกผลงาน 6 เดือน เผยแพร่สู่สายตาประชาชน</headline>
<lead></lead>
<neck></neck>
<body><p>รัฐบาลเตรียมแจกผลงาน 6 เดือน เผยแพร่สู่สายตาประชาชน โดยใช้ชื่อว่า 6 เดือนกว่า 100 มาตรการหลายล้านความสุข หลังแถลงอย่างเป็นทางการ 10.00 น.วันนี้ นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName>สำนักนายกรัฐมนตรี</orgName> เปิดเผยว่า ในการแถลงนโยบายรัฐบาล ในวันที่ 6 ส.ค.นี้ เวลา 10.00 น โดยนายกรัฐมนตรี รองนายกรัฐมนตรี และรัฐมนตรีประจำ<orgName>สำนักนายกรัฐมนตรี</orgName> จะได้อธิบายให้ทราบถึงการดำเนินการของรัฐบาลที่ผ่านมา และสิ่งที่รัฐบาลต้องในภาวะเร่งด่วน รวมถึงปัญหาการเมืองและเศรษฐกิจที่ทำให้คน<orgName>ไทย</orgName>ไม่มีความสุข โดยหนังสือที่แจกให้กับ ส.ส. ส.ว.และสื่อมวลชน จำนวน 1 หมื่นเล่ม มีจำนวน 43 หน้ารวมปก และใช้ชื่อว่า “ 6 เดือนกว่า 100 มาตรการหลากหลายล้านความสุข “ โดยเนื้อหาจะแบ่งเป็นหัวข้อหลัก 5 ข้อ ประกอบด้วย การแก้ไขและบรรเทาผลกระทบเศรษฐกิจที่มีต่อประชาชน ที่แบ่งหัวข้อย่อยคือ การสร้างรายได้ การสร้างความเชื่อมั่นและฟื้นฟูภาพลักษณ์ของประเทศ และการสร้างความสมานฉันท์ในสังคมไทย การวางรากฐานและการพัฒนาในอนาคต การแก้ไขปัญหาเร่งด่วนเฉพาะหน้า และการดำเนินการตามข้อเรียกร้องของประชาชนและองค์กรภาคประชาชน นอกจากนี้ จะมีการพิมพ์ผลงานของรัฐบาลจำนวน 2 แสนฉบับ เพื่อแจกจ่ายให้กับส่วนราชการและประชาชน โดยใช้ชื่อว่า “ความสุขของคน<orgName>ไทย</orgName>คือเป้าหมายของรัฐบาล” ซึ่งปกหลังจะเว้นพื้นที่ไว้ให้ประชาชนเขียนแสดงความคิดเห็น หรือ ข้อเรียกร้องให้รัฐบาลแก้ไข โดยจ่าหน้าซองถึงนายกรัฐมนตรี ตู้ ปณ. 1111 ทำเนียบรัฐบาล 10300 </p></body>
</news>
