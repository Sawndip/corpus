<teiHeader>
<fileDesc>
<titleStmt>
  <title>โฆษกพรรคประชาธิปัตย์ ขอให้ วุฒิสภามีส่วนร่วมพลิกฟื้นเศรษฐกิจของประเทศ ในการพิจารณา พรบ.กู้เงิน 4 แสนล้านบาท  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100149&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>โฆษก<orgName>พรรคประชาธิปัตย์</orgName> ขอให้ วุฒิสภามีส่วนร่วมพลิกฟื้นเศรษฐกิจของประเทศ ในการพิจารณา พรบ.กู้เงิน 4 แสนล้านบาท</headline>
<lead></lead>
<neck></neck>
<body><p>โฆษก<orgName>พรรคประชาธิปัตย์</orgName> ขอให้<orgName>วุฒิสภา</orgName>ร่วมพลิกฟื้นเศรษฐกิจประเทศ ในการพิจารณาร่างพระราชบัญญัติให้อำนาจ<orgName>กระทรวงการคลัง</orgName>กู้เงินฟื้นฟูเศรษฐกิจ 4 แสนล้านบาท นายแพทย์บุรณัชย์ สมุทรักษ์ โฆษก<orgName>พรรคประชาธิปัตย์</orgName> กล่าวถึงการพิจารณาร่างพระราชบัญญัติให้อำนาจกระทรวงการคลังกู้เงินเพื่อฟื้นฟูเศรษฐกิจจำนวน 4 แสนล้านบาท ซึ่งอยู่ระหว่างการพิจารณาของวุฒิสภาในขณะนี้ว่า เป็นสิ่งสำคัญของแผนปฏิบัติการไทยเข้มแข็ง 2555 จึงอยากขอให้สมาชิก<orgName>วุฒิสภา</orgName> มีส่วนร่วมพลิกฟื้นเศรษฐกิจของประเทศ เพราะในฐานะฝ่ายนิติบัญญัติ ยังสามารถตรวจสอบการใช้เงินของรัฐบาลได้ และผลของ พ.ร.บ.ฉบับนี้ จะสามารถพลิกฟื้นความเชื่อมั่นและเพิ่มการแข่งขันทางเศรษฐกิจของ<orgName>ไทย</orgName> รวมถึงการสร้างงาน 1,500,000 ตำแหน่ง ควบคู่กับมาตรการลดค่าใช้จ่ายภาคครัวเรือนของรัฐบาล โฆษก<orgName>พรรคประชาธิปัตย์</orgName> ยอมรับว่า โครงการชุมชนพอเพียงมีปัญหาจากเจ้าหน้าที่ของรัฐและผู้มีอิทธิพลบางคน ซึ่งเป็นกลุ่มเดียวกับที่ดำเนินการโครงการ เอสเอ็มแอล. <orgName>พรรคประชาธิปัตย์</orgName>จึงขอให้ทุกฝ่ายช่วยตรวจสอบอย่างเต็มที่ หากพบว่าเกี่ยวข้องกับบุคคลใดต้องให้บุคคลนั้นรับผิดชอบ ทั้งนี้ รัฐบาลยังต้องส่งเสริมการมีส่วนร่วมของประชาชน เพื่อป้องกันการรั่วไหลของงบประมาณในโครงการดังกล่าวด้วย </p></body>
</news>
