<teiHeader>
<fileDesc>
<titleStmt>
  <title>นายกฯ ชมกองทุนสวัสดิการ ตำบลเขาพระ จ.สงขลา ที่สำเร็จในการจัดระบบสวัสดิการเพื่อคุณภาพประชาชน  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020117&tb=N255208  </bibl>
</sourceDesc>
</fileDesc>
</teiHeader>
<news>
<headline>นายกฯ ชม<orgName>กองทุนสวัสดิการ ตำบลเขาพระ</orgName> จ.สงขลา ที่สำเร็จในการจัดระบบสวัสดิการเพื่อคุณภาพประชาชน</headline>
<lead></lead>
<neck></neck>
<body><p>นายกรัฐมนตรี ชื่นชม<orgName>กองทุนสวัสดิการ ตำบลเขาพระ</orgName> จ.สงขลา ที่ประสบความสำเร็จในการจัดระบบสวัสดิการเพื่อคุณภาพประชาชน นายอภิสิทธิ์ เวชชาชีวะ นายกรัฐมนตรี เดินทางเยี่ยมชมกิจกรรมการพัฒนาในพื้นที่ ณ ที่ทำการ<orgName>กองทุนสวัสดิการชุมชน ตำบลเขาพระ</orgName> อำเภอรัฐภูมิ จังหวัดสงขลา ซึ่งเป็นกองทุนสวัสดิการที่ประสบความสำเร็จ ในการใช้หลักการสัจจะลดรายจ่ายวันละ 1 บาท โดยได้รับความร่วมมือจาก 3 หน่วยงานประกอบด้วยภาครัฐ ภาคชุมชน องค์กรปกครองส่วนท้องถิ่น ที่จะนำเงินมาสมทบวันละ 1 บาท ทำให้ประชาชนมีคุณภาพชีวิตที่ดีขึ้น โดยนายกรัฐมนตรี ได้กล่าวแก่ผู้มาต้อนรับว่า การดำเนินดังกล่าวถือเป็นมิติใหม่ ของกระบวนการพัฒนาระบบสวัสดิการชุมชนโดยภาคประชาชนเอง ซึ่งมีความเข้มแข็งเป็นอันมากทั้งในเชิงปริมาณและเนื้อหา โดยที่ชุมชนได้มีการเชื่อมโยงการจัดระบบสวัสดิการระหว่างกันเอง เป็นเครือข่ายสวัสดิการชุมชน นายกรัฐมนตรี กล่าวอีกว่า การดำเนินการดังกล่าว ได้แสดงให้เห็นอย่างเป็นรูปธรรม ในการใช้หลักการเศรษฐกิจพอเพียง ซึ่งหากสามารถดำเนินการได้ทั่วประเทศ จะมีผลต่อการปรับระบบพัฒนาของประเทศไทยให้สมดุลยิ่งขึ้น เป็นการพัฒนาที่ผสมผสานพลังของท้องถิ่น กับกระแสของโลกาภิวัตน์ โดยยึดหลักประชาธิปไตยในการดำเนินการคือ ของประชาชนโดยประชาชนเพื่อประชาชน ทั้งนี้ นายกรัฐมนตรี ยังได้แสดงความมั่นใจต่อประชาชนว่า จะไม่ทอดทิ้งประชาชนและจะเร่งพัฒนาสวัสดิการชุมชนให้มีคุณภาพ เพื่อความเป็นอยู่ของประชาชนให้ดียิ่งขึ้น  
 
</p></body>
</news>
