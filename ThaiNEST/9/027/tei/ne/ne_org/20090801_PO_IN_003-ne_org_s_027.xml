<teiHeader>
<fileDesc>
<titleStmt>
  <title>เทพไทยันรัฐเลื่อนแถลงผลงานมีเหตุผล  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-01 13:06:57  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=183337  </bibl>
</sourceDesc>
</fileDesc>
</teiHeader>
<news>
<headline>เทพไทยันรัฐเลื่อนแถลงผลงานมีเหตุผล</headline>
<lead>เทพไท เสนพงศ์" โต้ <orgName>พรรคเพื่อไทย</orgName> ยืนยัน รัฐบาลเลื่อนแถลงผลงานครบรอบ 6 เดือน ไปเป็นวันที่ 6 ส.ค.เพราะติดชี้แจงกฎหมายต่อที่ประชุม<orgName>วุฒิสภา</orgName></lead>
<neck></neck>
<body><p>นายเทพไท เสนพงศ์ โฆษกส่วนตัวหัวหน้า<orgName>พรรคประชาธิปัตย์</orgName> แถลงกรณี <orgName>พรรคเพื่อไทย</orgName> กล่าวหาการเลื่อนการแถลงผลงาน 6 เดือนของรัฐบาล เนื่องจาก ไม่มีผลงานมานำเสนอว่า รัฐบาล เตรียมเอกสารไว้พร้อมแล้ว แต่เนื่องจากวันที่3 ส.ค. มีการเปิดประชุมวุฒิสภารัฐบาลต้องไปชี้แจงกฎหมายหลายฉบับต่อที่ประชุม จึงต้องเลื่อนการแถลงผลงานรัฐบาล เป็นวันที่ 6 ส.ค.</p>
<p>อย่างไรก็ตาม ตนเห็นว่า <orgName>พรรคเพื่อไทย</orgName> พยายามสร้างประเด็น เพื่อใส่ร้ายรัฐบาล โดยหากเปรียบเทียบถึงงานของรัฐบาล ในรอบ 6 เดือน กับผลงานของรัฐบาล พ.ต.ท.ทักษิณ ชินวัตร อดีตนายกฯ ในรอบ 6 ปีพบว่า การศึกษาในช่วงของรัฐบาล พ.ต.ท.ทักษิณ เฉพาะเรื่องงของการศึกษา จะเห็นว่า รัฐบาล พ.ต.ท.ทักษิณ มีการพัฒนาด้านการศึกษา ที่ล้มเหลวที่สุด โดยมี รัฐมนตรีด้วยกันถึง 6 คน และหนึ่งในนั้น ก็คือ พ.ต.ท.ทักษิณ เอง ขณะที่ผลสำรวจความคิดเห็นของประชาชน จาก<orgName>สวนดุสิตโพล</orgName> ที่มีต่อผลงานรัฐบาลในชุดปัจจุบัน พบว่า นโยบายเรียนฟรี 5 ปีเป็นผลงานของ<orgName>กระทรวงศึกษาธิการ</orgName> ซึ่งเป็นผลงานที่ยอดเยี่ยมที่สุด</p>
<p>นอกจากนี้ นายเทพไท ยังกล่าวถึงกรณีที่ <orgName>คณะกรรมการป้องกันและปราบปรามการทุจริตแห่งชาติ</orgName> หรือ <orgName>ป.ป.ช.</orgName> มีมติให้ดำเนินการไต่สวนนายกรัฐมนตรี กรณีมีพฤติกรรมส่อไปในการทุจริตต่อหน้าที่ ตามที่ ร.ต.อ.เฉลิม อยู่บำรุง ประธาน ส.ส.<orgName>พรรคเพื่อไทย</orgName> ร้องให้ตอบด้วยว่า เรื่องดังกล่าวไม่กระทบต่อการทำงานของรัฐบาล แต่กลับเป็นการสร้างความเชื่อมั่นเพิ่มมากขึ้น เพราะจะทำให้ประชาชนเห็นว่า นายกรัฐมนตรี ไม่มีสิทธิ์เหนือบุคคลธรรมดาทั่วไป ซึ่ง นายกฯ พร้อมที่เข้าชี้แจงต่อ <orgName>ป.ป.ช.</orgName> 
</p></body>
</news>
