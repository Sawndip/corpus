<teiHeader>
<fileDesc>
<titleStmt>
  <title>วิปรัฐบาล มอบพรรคร่วมรัฐบาล ร่วมกำหนดยุทธศาสตร์สร้างความเข้าใจประชาชนเรื่องหลักเกณฑ์ถวายฎีกา  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040219&tb=N255208  </bibl>
</sourceDesc>
</fileDesc>
</teiHeader>
<news>
<headline><orgName>วิปรัฐบาล</orgName> มอบพรรคร่วมรัฐบาล ร่วมกำหนดยุทธศาสตร์สร้างความเข้าใจประชาชนเรื่องหลักเกณฑ์ถวายฎีกา</headline>
<lead></lead>
<neck></neck>
<body><p<orgName>>วิปรัฐบาล</orgName> มอบหมายพรรคร่วมรัฐบาล ร่วมกำหนดยุทธศาสตร์สร้างความเข้าใจที่ถูกต้องต่อประชาชนเกี่ยวกับหลักเกณฑ์การถวายฎีกา นายชินวรณ์ บุณยเกียรติ ประธาน<orgName>คณะกรรมการประสานงานพรรคร่วมรัฐบาล</orgName> หรือ <orgName>วิปรัฐบาล</orgName> กล่าวว่า ที่ประชุมวิปรัฐบาลได้วิเคราะห์สถานการณ์การเมืองที่เกิดขึ้น โดยเฉพาะการรวบรวมรายชื่อประชาชนถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี ซึ่งเห็นตรงกันว่าไม่ได้เป็นไปตามหลักเกณฑ์ของกฎหมาย จึงขอเรียกร้องให้แกนนำยุติการล่าชื่อถวายฎีกา และยอมรับในกระบวนการยุติธรรม พร้อมกันนี้ให้พรรคร่วมรัฐบาล ช่วยกันคิดยุทธศาสตร์ทำความเข้าใจที่ถูกต้องกับประชาชน ในหลักของกฎหมาย เพราะวันนี้ประชาชนเริ่มเข้าใจแนวทางชัดเจนว่า การดำเนินการที่จะนำไปสู่ความขัดแย้ง แตกแยก เป็นเรื่องที่ประชาชนไม่เห็นด้วย และขอให้ทุกฝ่ายอย่าซ้ำเติมวิกฤตของประเทศ นายชินวรณ์ บุณยเกียรติ ยังกล่าวถึงการแก้ไขรัฐธรรมนูญว่า <orgName>วิปรัฐบาล</orgName>ไม่มีการหารือกัน เพราะมอบหมายให้<orgName>วิปรัฐบาล</orgName>แต่ละพรรคนำรายงานของ<orgName>คณะกรรมการสมานฉันท์เพื่อการปฏิรูปการเมือง และศึกษาการแก้ไขรัฐธรรมนูญ</orgName>ไปศึกษาเพิ่มเติมอยู่ ที่สำคัญกระบวนการดำเนินการตามรายงานของ<orgName>คณะกรรมการสมานฉันท์ฯ</orgName> นั้น เป็นเรื่องที่ประธานรัฐสภาจะดำเนินการต่อไป </p></body>
</news>
