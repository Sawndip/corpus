<teiHeader>
<fileDesc>
<titleStmt>
  <title>หากพม่ามีเตานิวเคลียร์อาจถูกขับพ้นASEAN  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-08 13:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184413  </bibl>
</sourceDesc>
</fileDesc>
</teiHeader>
<news>
<headline>หา<orgName>กพม่า</orgName>มีเตานิวเคลียร์อาจถูกขับพ้น<orgName>ASEAN</orgName></headline>
<lead>เลขา<orgName>อาเซียน</orgName> ลั่น หาก<orgName>พม่า</orgName>มีเตาปฏิกรณ์นิวเคลียร์จริง อาจถูกขับพ้นสมาชิก<orgName>อาเซียน</orgName></lead>
<neck></neck>
<body><p>นายสุรินทร์ พิศสุวรรณ เลขาธิการ<orgName>อาซียน</orgName> ให้สัมภาษณ์ กรณีรายงานข่าวจากสื่อตะวันตก ระบุว่า <orgName>พม่า</orgName>มีเตาปฏิกรณ์นิวเคลียร์ลับและโรงงานสกัดแร่ยูเรเนียม เพื่อสร้างระเบิดนิวเคลียร์ว่า เบื้องต้นเป็นเพียงข้อสงสัย ที่ไม่มีหลักฐานมากไปกว่าการนำภาพมาปะติดปะต่อกัน แต่หากพิสูจน์ได้ว่า <orgName>พม่า</orgName> มีเตาปฏิกรณ์นิวเคลียร์ ก็ถือว่าผิดข้อตกลง ตามสนธิสัญญาที่<orgName>อาเซียน</orgName>จะเป็นเขตปลอดนิวเคลียร์</p>
<p>นอกจากนี้ นายสุรินทร์ ยังกล่าวถึงกรณีที่ <orgName>พม่า</orgName> เลื่อนการพิจารณาคดีของออง ซาน ซู จี ออกไป ว่า คงเพื่อให้เกิดความรอบคอบและมั่นใจว่า จะไม่กระทบกับความรู้สึกของประชาคมโลก เชื่อว่า เรื่องนี้ต้องชัดเจน ก่อนที่จะมีการเลือกตั้งในพม่า ไม่เช่นนั้นไม่มีเหตุผลอะไรที่จะอ้างอิงกับประชาคมโลก และจะถือเป็นการนำความกดดันมาสู่<orgName>อาเซียน</orgName>ด้วย ทั้งนี้ สิ่งที่<orgName>พม่า</orgName>เคยรับปากว่าจะจัดการเลือกตั้ง ที่มีความน่าเชื่อถือ และได้รับการยอมรับ ซึ่งถือเป็นกุญแจสำคัญที่จะนำไปสู่ความปรองดองในพม่าได้</p></body>
</news>
