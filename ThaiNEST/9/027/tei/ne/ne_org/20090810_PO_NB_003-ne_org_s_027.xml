<teiHeader>
<fileDesc>
<titleStmt>
  <title>รมว.คลัง ยืนยัน ยึดความเห็น สมาชิกวุฒิสภาทำรายละเอียดโครงการกู้เงินตามร่างพระราชบัญญัติกู้ 400,000 ล้านบาท  </title>
  <author>กัลยา คงยั่งยืน  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208100241&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>รมว.<orgName>คลัง</orgName> ยืนยัน ยึดความเห็น สมาชิก<orgName>วุฒิสภา</orgName>ทำรายละเอียดโครงการกู้เงินตามร่างพระราชบัญญัติกู้ 400,000 ล้านบาท</headline>
<lead></lead>
<neck></neck>
<body><p>รัฐมนตรีว่าการ<orgName>กระทรวงการคลัง</orgName> ยืนยัน ยึดความเห็น สมาชิก<orgName>วุฒิสภา</orgName>ทำรายละเอียดโครงการกู้เงินตามร่างพระราชบัญญัติกู้ 400,000 ล้านบาท พร้อมแจงอนุมัติโครงการใช้กระบวนการของสำนักงาน ย้ำโครงการใช้เงินเปลี่ยนแปลงไม่ได้แม้เปลี่ยนรัฐบาล การประชุม<orgName>วุฒิสภา</orgName> เพื่อพิจารณาร่าง พระราชบัญญัติให้อำนาจ<orgName>กระทรวงการคลัง</orgName>กู้เงินเพื่อฟื้นฟูเศรษฐกิจ โดยมีนายประสพสุข บุญเดช ประธาน<orgName>วุฒิสภา</orgName> เป็นประธานการประชุม หลังจากให้สมาชิกได้อภิปรายมากว่า 6 ชั่วโมง นายกรณ์ จาติกวนิช รัฐมนตรีว่าการ<orgName>กระทรวงการคลัง</orgName> ชี้แจงยืนยันว่า คำอภิปรายความเห็นของ<orgName>วุฒิสภา</orgName>มีอิทธิพลสำคัญต่อการออก พ.ร.บ.ฯ อย่างมาก เห็นได้จากรายละเอียดในการกู้เงินในโครงการไทยเข้มแข็งล้วนมาจากคำวิพากษ์วิจารณ์ของวุฒิสภา ทำให้มีการปรับปรุงระเบียบถึงสองครั้ง โดยระเบียบการใช้เงินมีความรัดกุมโดยยึดตามคำอภิปรายร่าง พระราชกำหนด (พ.ร.ก.)กู้เงินเพื่อฟื้นฟูและเสริมสร้างความมั่นคงทางเศรษฐกิจที่ผ่านความเห็นชอบไปแล้ว โดยสองเดือนที่ผ่านมายังได้ตรวจสอบความเป็นไปได้ และผลของโครงการโดยตนเองได้ใช้เวลาลงพื้นที่ตรวจสอบการใช้งบประมาณตาม พ.ร.ก.กู้เงินฯ ในหลายจังหวัดพบว่าประชาชนได้รับประโยชน์จากโครงการไทยเข้มแข็งจริง ส่วนข้อกังวลว่าการใช้เงินสามารถกระตุ้นเศรษฐกิจได้จริงหรือไม่ ยืนยันอีกครั้งว่าสัญญาณการฟื้นตัวของเศรษฐกิจเกิดขึ้นจริง โดยส่วนหนึ่งสะท้อนออกมาถึงความมั่นใจในการดำเนินนโยบายของรัฐบาล อย่างไรก็ดีสัญญาณดังกล่าวเกิดจากความหวังที่ภาคเศรษฐกิจมีต่อรัฐบาล ดังนั้นจึงมีความจำเป็นที่รัฐบาลจะต้องเดินหน้าต่อไปเพื่อผลักดันโครงการลงทุนมูลค่ากว่า 1 ล้านล้านบาทซึ่งได้บรรจุเข้าสู่การพิจารณาของ<orgName>สำนักงบประมาณ</orgName>แล้ว ด้านนายกอร์ปศักดิ์ สภาวสุ รองนายกรัฐมนตรี ได้ชี้แจงกรณีที่สมาชิก<orgName>วุฒิสภา</orgName>อภิปรายไม่เห็นด้วยกับ ร่าง พ.ร.บ.ฉบับนี้ เพราะเห็นว่าเศรษฐกิจของประเทศเริ่มฟื้นตัวแล้วว่า เศรษฐกิจของประเทศมีแนวโน้มดีขึ้นจริง แต่ยังดีไม่มากนัก การขยายตัวของเศรษฐกิจยังติดลบอยู่ โอกาสเป็นบวกยังไม่มี ดังนั้นรัฐบาลจำเป็นต้องเร่งรัดด้านการลงทุนเพื่อให้เกิดการจ้างงาน และสร้างความมั่นใจในการลงทุนให้กับภาคเอกชน ส่วนที่มีสมาชิกวุฒิสภาเป็นห่วงเรื่องความโปร่งใสในการใช้งบประมาณ นายกอร์ปศักดิ์ กล่าวว่า เป็นเรื่องที่ทุกฝ่ายต้องช่วยกันตรวจสอบ และการที่รัฐบาลออกเป็นพ.ร.บ.เพราะต้องการให้สมาชิกได้ตรวจสอบ และเชื่อว่าเมื่อมีการตั้งคณะกรรมาธิการวิสามัญขึ้นมาพิจารณาสมาชิกวุฒิสภาก็จะได้ร่วมกันตรวจสอบเพื่อให้เกิดความโปร่งใส ทั้งนี้รัฐบาลมีความกังวลในงบประมาณที่จะใช้จาก พ.ร.ก. และ พ.ร.บ. จึงได้ให้ตนเองดูแลเพื่อเร่งรัดการใช้จ่ายงบประมาณ รวมถึงการตั้งคณะกรรมการที่เป็นกลางช่วยตรวจสอบในเรื่องความโปร่งใส ขณะที่การพิจารณาในช่วงบ่าย นางสาวทัศนา บุญทอง รองประธาน<orgName>วุฒิสภา</orgName> ทำหน้าที่ประธานการประชุม ได้แจ้งต่อที่ประชุม ว่า จะมีการถ่ายทอดการประชุม<orgName>วุฒิสภา</orgName>ตั้งแต่เวลา 15.10น. โดยนางนฤมล ศิริวัฒน์ สมาชิก<orgName>วุฒิสภา</orgName> ได้อภิปราย ว่า ความจริงน่าจะถ่ายทอดตั้งแต่เช้าแล้ว เพราะการพิจารณา พรบ.ให้อำนาจ<orgName>กระทรวงการคลัง</orgName>กู้เงินเพื่อฟื้นฟูเศรษฐกิจของประเทศ เป็นเรื่องสำคัญ ประชาชนจะได้เข้าใจมากขึ้นถึงความจำเป็นที่เราจะต้องกู้เงิน 400,000 ล้านบาทครั้งนี้ แต่แม้ว่าจะถ่ายทอดช้าไปก็ยังดีกว่าที่ไม่ได้ถ่ายทอดเลย ส่วนการอภิปรายของสมาชิก<orgName>วุฒิสภา</orgName> ส่วนใหญ่ต่างท้วงติงโครงการที่ไม่มีรายละเอียดชัดเจนของรัฐบาล ซึ่งอาจทำให้การเบิกจ่ายงบฯ เงินกู้ที่จะมาใช้ในโครงการต่างๆ ขาดประสิทธิภาพ และเปิดช่องให้ทุจริตได้ง่าย อีกทั้งการกู้เงินจำนวนมากจะเป็นการเพิ่มภาระหนี้สินให้กับรัฐบาลมากขึ้นโดยพลเอกเลิศรัตน์ รัตนวาณิช สมาชิก<orgName>วุฒิสภา</orgName> อภิปรายว่า รัฐบาลไม่มีแผนการดำเนินการที่ชัดเจน จึงรู้สึกเป็นห่วงการใช้จ่ายที่อาจไม่มีประสิทธิภาพ ซึ่งหากมีการกู้เงินเพิ่มอีก 400,000 ล้านบาทจะทำให้หนี้ภาครัฐจะเพิ่มขึ้นเป็นร้อยละ 60 ของ GDP จะยิ่งทำให้เพิ่มภาระของรัฐบาลมากขึ้น ขณะที่การประเมินผลงานแก้ไขปัญหาเศรษฐกิจของรัฐบาลครั้งนี้ แก้ปัญหาได้เพียงร้อยละ 60 เท่านั้น </p></body>
</news>
