<teiHeader>
<fileDesc>
<titleStmt>
  <title>นายกฯย้ำความสุขคนไทยคือเป้าหมาย รบ.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-06 11:57:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12638  </bibl>
</sourceDesc>
</fileDesc>
</teiHeader>
<news>
<headline>นายกฯย้ำความสุขคน<orgName>ไทย</orgName>คือเป้าหมาย รบ.</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 10.00 น. วันนี้ (6 ส.ค.) นายอภิสิทธิ์ เวชชาชีวะ นายกรัฐมนตรี แถลงผลงานรัฐบาลในรอบ 6 เดือน ผ่าน<orgName>สถานีวิทยุโทรทัศน์แห่งประเทศไทย</orgName> ว่า ในเดือน ธ.ค. 51 ทุกคนมีความทุกข์กังวล เนื่องจากปัญหาวิกฤติเศรษฐกิจลุกลามจากต่างประเทศ ตัวเลขเศรษฐกิจที่เคยเติบโตกลับติดลบ รวมทั้งช่วงปลายปียังเกิดวิกฤตการเมือง ความขัดแย้งของคนในสังคมทวีความรุนแรงต่อเนื่องยาวนานหลายปี ซึ่งเรื่องที่แย่ที่สุดขณะนั้น เพราะเรามองไม่เห็นทางออกของเศรษฐกิจและการเมือง<orgName>ไทย</orgName> จะเดินไปอย่างไร</p>
<p>"ผมรู้ตั้งแต่แรกว่า วิกฤตคลี่คลายแก้ไขได้ไม่ง่าย รุนแรงทั้งเศรษฐกิจและการเมือง มากกว่าทุกครั้งที่เราเคยเจอมา เหมือนที่เคยให้สัญญาวันแรกว่า รัฐบาลจะทำงานอย่างหนัก ยึดผลประโยชน์ประเทศและประชาชนเป็นที่ตั้ง เป้าหมายของรัฐบาล คือ ความสุของพี่น้องประชาชนคนไทย" นายกฯ กล่าว และว่า ตลอดระยะเวลาการบริหารประเทศที่ผ่านมา รัฐบาลได้ยึดถือนโยบายที่แถลงต่อสภาในวันแรก โดยนโยบายดังกล่าวถูกแปรเป็นกว่าร้อยมาตรการ นำไปสู่อีกหลายล้านความสุข</p>
<p>ทั้งนี้ เปรียบสถานการณ์เข้ามาทำงานของรัฐบาลชุดนี้ เหมือนเข้ามาแก้ไขอาคารที่ถูกไฟไหม้ งานแรกต้องช่วยเหลือคนอยู่ในอาคาร ซึ่งอ่อนแอที่สุดจากวิกฤต ส่วนขั้นตอนที่ 2 จะต้องดับไฟ แก้ปัญหาให้ตรงจุดกับวิกฤตการเมืองและเศรษฐกิจ และขั้นตอนที่ 3 ต้องสร้างความแข็งแกร่งออกแบบอาคารใหม่ ให้สามารถเป็นที่อยู่ซึ่งทุกคนมีความสุข มั่นใจมากขึ้นเมื่อต้องเผชิญเหตุการณ์ต่าง ๆ.</p></body>
</news>
