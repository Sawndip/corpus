<teiHeader>
<fileDesc>
<titleStmt>
  <title>ครม.เห็นชอบอนุมัติเปิดประมูลจำหน่ายข้าวโพดในประเทศ 20,203 ตัน  </title>
  <author>ณัชชา พรหมอินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208050241&tb=N255208  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>เห็นชอบอนุมัติเปิดประมูลจำหน่ายข้าวโพดในประเทศ 20,203 ตัน</headline>
<lead></lead>
<neck></neck>
<body><p>ที่ประชุมคณะรัฐมนตรี มีมติเห็นชอบ อนุมัติเปิดประมูลจำหน่ายข้าวโพดในประเทศ 20,203 ตัน ส่วนมันเส้นและแป้งมันในประเทศ 500,000 ตัน โดยให้มีการยื่นเสนอราคาทุกสัปดาห์ นายกอร์ปศักดิ์ สภาวสุ รองนายกรัฐมนตรี กล่าวว่า <orgName>คณะรัฐมนตรี</orgName> มีมติเห็นชอบตามที่<orgName>คณะกรรมการนโยบายข้าวโพดและมันสำปะหลัง</orgName>เสนอ ให้ปรับปรุงแนวทางการประมูลข้าวโพด จากเดิมที่เน้นการส่งออกนอกประเทศเป็นหลัก แต่เนื่องจากผู้ยื่นประมูลให้ราคาต่ำกว่าเกณฑ์ที่กำหนด จึงมีมติให้เปิดประมูลจำหน่ายในประเทศ คาดว่า จะสามารถระบายข้าวโพดได้จำนวน 20,203 ตัน ส่วนการระบายในประเทศ <orgName>คณะรัฐมนตรี</orgName> อนุมัติเพิ่มปริมาณจาก 100,000 ตัน เป็น 200,00 ตัน โดยเน้นระบายในจุดที่ข้าวโพดยังไม่ออกสู่ตลาด เพื่อไม่ให้เกิดผลกระทบมากจนเกินไป สำหรับผู้สนใจสามารถยื่นประมูลข้าวโพดพร้อมเสนอราคาและปริมาณข้าวโพดได้ ที่กรมการค้าต่างประเทศ กระทรวงพาณิชย์ ทุกสัปดาห์ โดยจะมีคณะกรรมการพิจารณาระดับราคาการประมูลโดยใช้เกณฑ์มาตรฐาน ตามที่ฝ่ายยุทธศาสตร์กำหนดที่เบื้องต้นกำหนดราคาไว้ไม่ต่ำกว่า 4,600 บาทต่อตัน ส่วนมันสำปะหลัง คณะรัฐมนตรี อนุมัติให้ส่งออกมันเส้นจำนวน 643,692 ตัน มูลค่า 2,645 ล้านบาท ที่มีผู้ประมูลผ่านเกณฑ์ 10 ราย จากผู้ประมูล 14 ราย ซึ่งราคาถือว่าอยู่ในระดับที่ดี ส่วนการจำหน่ายในประเทศ <orgName>คณะรัฐมนตรี</orgName> อนุมัติให้จำหน่ายมันเส้นและแป้งมันรวม 500,000 ตัน ซึ่งในส่วนของแป้งมัน มีผู้เสนอราคาต่ำกว่าเกณฑ์ จึงเสนอให้ขายให้กับโรงงานผลิตเอทานอลที่มีความต้องการ 280,000 ตัน และให้ราคาดีกว่า ซึ่งให้ใช้แนวทางเดียวกับข้าวโพด โดยให้ยื่นเสนอราคาได้ทุกสัปดาห์ที่กระทรวงพาณิชย์</p></body>
</news>
