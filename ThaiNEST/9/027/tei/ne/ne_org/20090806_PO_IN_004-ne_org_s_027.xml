<teiHeader>
<fileDesc>
<titleStmt>
  <title>ยิ่งลักษณ์โฮไม่ได้รับความเป็นธรรมจากคตส.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-08-06 17:05:23  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=184155  </bibl>
</sourceDesc>
</fileDesc>
</teiHeader>
<news>
<headline>ยิ่งลักษณ์โฮไม่ได้รับความเป็นธรรมจาก<orgName>คตส.</orgName></headline>
<lead>ยิ่งลักษณ์ ชินวัตร เบิกความทั้งน้ำตา ไม่ได้รับความเป็นธรรม จาก <orgName>คตส.</orgName> หลังถูกอายัดทรัพย์สิน โดยไม่เปิดโอกาสให้ชี้แจง พร้อมยืนยัน <orgName>บริษัท เอสซี แอสเสท</orgName> ไม่เกี่ยวข้องกับ <orgName>บริษัท ชินคอร์ป</orgName></lead>
<neck></neck>
<body><p>น.ส.ยิ่งลักษณ์ ชินวัตร ประธานกรรมการบริหาร <orgName>บริษัท เอสซี แอสเสท คอร์ปอเรชั่น จำกัด (มหาชน)</orgName> น้องสาวพ.ต.ท.ทักษิณ ชินวัตร อดีตนายกรัฐมนตรี เข้าให้การต่อศาลฎีกาแผนกคดีอาญาของผู้ดำรงตำแหน่งทางการเมือง โดยระบุว่า <orgName>บริษัท เอสซี แอสเสท</orgName> ไม่เกี่ยวข้องกับ <orgName>บริษัท ชิน คอร์ปอเรชั่น</orgName> แต่อย่างใด และบริษัท ชิน เองก็ไม่เคยเข้าไปถือหุ้นใน <orgName>บริษัท เอสซี แอสเสท</orgName> หุ้นที่ตนได้ เกิดจากการซื้อหุ้น 2 ล้านหุ้น มูลค่า 20 ล้านบาท จาก พ.ต.ท.ทักษิณก่อนที่ พ.ต.ท.ทักษิณ จะลงเล่นการเมือง ส่วนการจ่ายเงินค่าหุ้นให้กับ พ.ต.ท.ทักษิณ ภายหลังนั้น เนื่องจากตนได้สัญญาจะใช้เงินโดยไม่มีดอกเบี้ย ซึ่ง พ.ต.ท.ทักษิณ เองก็ไม่ได้ขัดข้อง นอกจากนี้ น.ส.ยิ่งลักษณ์ ได้ปฏิเสธข้อกล่าวหาของ<orgName>คณะกรรมการตรวจสอบการกระทำที่ก่อให้เกิดความเสียหายแก่รัฐ</orgName> หรือ <orgName>คตส.</orgName> และเห็นว่าตนไม่ได้รับความเป็นธรรมในชั้นสอบสวนของ <orgName>คตส.</orgName> จนถูก <orgName>คตส.</orgName> อายัดทรัพย์ที่ได้จากการขายหุ้นให้กับ เทมาเส็ก ซึ่งเป็นกลุ่มทุนของ<orgName>ประเทศสิงคโปร์</orgName> โดยไม่เปิดโอกาสให้ตนพิสูจน์ทรัพย์ อย่างไรก็ตาม บางช่วงที่ น.ส.ยิ่งลักษณ์ ให้การนั้น ได้มีน้ำเสียงสั่นเครือ และร้องไห้ นอกจากนี้ ศาลได้นัดไต่สวนพยานต่อ ในวันที่ 23 ส.ค. ตั้งแต่เวลา 09.00 น. เป็นต้นไป</p></body>
</news>
