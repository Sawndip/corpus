<teiHeader>
<fileDesc>
<titleStmt>
  <title>'โสภณ'แจงพายุหมุนทำนกเหล็กชนหอการบิน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-05 18:46:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12506  </bibl>
</sourceDesc>
</fileDesc>
</teiHeader>
<news>
<headline>'โสภณ'แจงพายุหมุนทำนกเหล็กชนหอการบิน</headline>
<lead></lead>
<neck></neck>
<body><p>วันนี้ (5 ส.ค.) ที่ทำเนียบรัฐบาล นายวัชระ กรรณิการ์ รองโฆษกประจำ<orgName>สำนักนายกรัฐมนตรี</orgName> เปิดเผยว่า ในการประชุมครม. นายโสภณ ซารัมย์ รมว.<orgName>คมนาคม</orgName> ได้รายงานเหตุการณ์เครื่องบินของ<orgName>บางกอกแอร์เวย์ส</orgName>ชนหอบังคับการบินที่เกาะสมุย จ.สุราษฎร์ธานี ให้ที่ประชุม<orgName>ครม.</orgName>รับทราบ โดยระบุว่าสาเหตุที่เครื่องบินชนเพราะสภาพอากาศแปรปรวน ทำให้เกิดพายุหมุน เป็นเหตุให้เครื่องบินที่กำลังจะลงชนหอบังคับการบิน นอกจากนี้รมว.คมนาคม ยังได้รายงานความคืบหน้ากรณีที่นายกรัฐมนตรีได้สั่งการให้ไปตรวจสอบปัญหากระเป๋าผู้โดยสารที่สนามบินสุวรรณภูมิหาย และถูกกรีดเพื่อขโมยของจากกระเป๋าว่า ได้ตรวจสอบแล้ว พบว่าเหตุการณ์กระเป๋าหายเกิดขึ้นในช่วงขาออก ซึ่งอยู่ในความดูแลของสายการบินปลายทาง อย่างไรก็ตามได้เพิ่มเจ้าหน้าที่ให้ช่วยติดตามดูแล และเพิ่มกล้องวงจรปิดเรียบร้อยแล้ว </p>
<p>นายวัชระ กล่าวอีกว่า จากนั้นนายกรัฐมนตรี ได้ตั้งข้อสังเกตว่าขณะนี้ได้ข่าวว่าที่สุวรรณภูมิมีแก๊งที่ประกอบด้วย เจ้าหน้าที่ของ<orgName>กรมศุลกากร</orgName> <orgName>กรมสรรพาสามิต</orgName> <orgName>สำนักงานตำรวจตรวจคนเข้าเมือง</orgName>(<orgName>ตม.</orgName>) และแท็กซี่ ที่เข้าไปสร้างความสูญเสียให้กับสนามบินสุวรรณภูมิ จึงได้มอบหมายให้นายสุเทพ เทือกสุบรรณ รองนายกรัฐมนตรี ไปดูแลและจัดการเรื่องนี้ โดยทำเป็นรูปของกรรมการร่วมกับ รมว.<orgName>คมนาคม</orgName> รมว.<orgName>คลัง</orgName> และเจ้าหน้าที่ตำรวจ ซึ่งทางรมว.<orgName>คมนาคม</orgName> ได้กล่าวเสริมว่า “มีหลายแก๊งครับ”.</p></body>
</news>
