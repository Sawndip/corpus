<teiHeader>
<fileDesc>
<titleStmt>
  <title>รมว.พม. ชี้ ระบบสวัสดิการชุมชนจะเป็นต้นทุนทางสังคมช่วยขับเคลื่อนประเทศให้พัฒนาอย่างเป็นระบบ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208020102&tb=N255208&return=ok&news_headline=  </bibl>
</sourceDesc>
</fileDesc>
</teiHeader>
<news>
<headline>รมว.<orgName>พม.</orgName> ชี้ ระบบสวัสดิการชุมชนจะเป็นต้นทุนทางสังคมช่วยขับเคลื่อนประเทศให้พัฒนาอย่างเป็นระบบ</headline>
<lead></lead>
<neck></neck>
<body><p>รัฐมนตรีว่าการ<orgName>กระทรวงการพัฒนาสังคมและความมั่นคงของมนุษย์</orgName> ชี้ ระบบสวัสดิการชุมชนจะเป็นต้นทุนทางสังคมที่จะช่วยขับเคลื่อนให้ประเทศไทยมีการพัฒนาอย่างเป็นระบบที่ยั่งยืน นายอิสสระ สมชัย รัฐมนตรีว่าการ<orgName>กระทรวงการพัฒนาสังคมและความมั่นคงของมนุษย์</orgName> กล่าวในพิธีเปิดงานสมัชชาสวัสดิการชุมชนแห่งชาติ ณ มหาวิทยาลัยสงขลานครินทร์ จังหวัดสงขลา ว่า การจัดงานในวันนี้ต่อเนื่องจากงานสัมมนาเตรียมความพร้อมผนึกพลังสร้างสวัสดิการชุมชนที่เครือข่ายสวัสดิการชุมชน 5 ภาค จังหวัดกาญจนบุรี เมื่อเดือนมิถุนายนที่ผ่านมา โดยมีจุดประสงค์เพื่อร่วมกันหาแนวทางขับเคลื่อน งานด้านสวัสดิการสังคมในทุกๆ ด้าน ทั้งด้านกองทุนสวัสดิการชุมชน การขยายพื้นที่สวัสดิการสู่ตำบลและชุมชนใหม่ๆ ตลอดจนการพัฒนาระบบเชื่อมโยงระหว่างชุมชนกับองค์กรบริหารส่วนท้องถิ่น ทั้งนี้ สวัสดิการชุมชนในความควบคุมดูแลของ<orgName>กระทรวงการพัฒนาสังคมฯ</orgName> นั้น ได้มีการสนับสนุนการจัดสวัสดิการสังคมมาตั้งแต่ ปี 2547 โดย<orgName>สถาบันพัฒนาองค์กรชุมชน</orgName>และมีการอุดหนุนงบประมาณสู่ชุมชนทั่วประเทศกว่า 400 ล้านบาท รวมทั้งได้แก้ไขพระราชบัญญัติด้านส่งเสริมสวัสดิการสังคมจากฉบับเดิมให้เป็นฉบับปัจุบัน ที่มีการระบุข้อกำหนดของเรื่องระบบสวัสดิการสังคมแบบใหม่ไว้อย่างชัดเจน ซึ่ง<orgName>กระทรวงการพัฒนาสังคมฯ</orgName> เชื่อว่าการสนับสนุนให้เกิดสวัสดิการสังคมในทุกชุมชนทั่วประเทศ จะทำให้สังคมเกิดการฟื้นฟูได้ด้วยตัวเอง เกิดการช่วยเหลือเกื้อกูลซึ่งกันและกันของคนในชุมชน พร้อมมั่นใจว่าการเกิดระบบสวัสดิการชุมชนขึ้น จะเป็นต้นทุนทางสังคมที่สำคัญยิ่งที่จะช่วยให้<orgName>ประเทศไทย</orgName>มีการพัฒนาตั้งแต่ระบบชุมชนสู่ระดับประเทศอย่างเป็นระบบและยั่งยืน  </p></body>
</news>
