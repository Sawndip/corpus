<teiHeader>
<fileDesc>
<titleStmt>
  <title>ประชาชนชาวจังหวัดสระแก้ว ร่วมลงชื่อประกาศคัดค้านการเข้าชื่อถวายฎีกาฯ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208030075&tb=N255208  </bibl>
</sourceDesc>
</fileDesc>
</teiHeader>
<news>
<headline>ประชาชนชาว<orgName>จังหวัดสระแก้ว</orgName> ร่วมลงชื่อประกาศคัดค้านการเข้าชื่อถวายฎีกาฯ</headline>
<lead></lead>
<neck></neck>
<body><p>ประชาชนในจังหวัดสระแก้ว แสดงพลังคัดค้านการเข้าชื่อถวายฎีกาขอพระราชทานอภัยโทษให้อดีตนายกรัฐมนตรี พ.ต.ท.ทักษิณ ชินวัตร ที่บริเวณด้านหน้าศาลากลางจังหวัดสระแก้ว ได้มีประชาชนประมาณ 1,000 คน จากอำเภอต่างๆ นัดรวมตัวแสดงจุดยืนไม่เห็นด้วย ที่แกนนำ<orgName>กลุ่มคนเสื้อแดง</orgName>ประกาศเตรียมยื่นรายชื่อประชาชนกว่า 5 ล้านคน ถวายฎีกาขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี ภายในวันที่ 12 สิงหาคมนี้ ทั้งนี้ ได้มีการตั้งโต๊ะให้ประชาชนได้ร่วมลงชื่อคัดค้านและถอนรายชื่อการถวายฎีกาขอพระราชทานอภัยโทษให้พ.ต.ท.ทักษิณ ชินวัตร โดยเห็นว่าไม่ถูกต้องชอบธรรมตามกฎหมาย และเป็นการล่วงละเมิดสถาบันเบื้องสูง ทำให้ระคายเคืองเบื้องพระยุคลบาทพระบาทสมเด็จพระเจ้าอยู่หัวฯ โดยผู้ร่วมลงชื่อคัดค้านให้ความเห็นว่า แนวคิดของ<orgName>กลุ่มแกนนำคนเสื้อแดง</orgName> ที่กระทำการดังกล่าว เป็นการไม่บังควรที่จะมีกระทำใดๆ ที่เป็นการรบกวนใต้เบื้องพระยุคลบาท บุคคลที่กระทำความผิดทุกคน ไม่ว่าจะมีฐานันดรหรือยศฐาบันดาศักดิ์ใด ก็ต้องได้รับผลตอบแทนจากการกระทำนั้นๆ และอยากให้ประชาชนทุกคนยึดถือความสงบสุขของบ้านเมืองเป็นที่ตั้ง เพราะปัจจุบันนี้ประเทศไทยต้องบอบช้ำจากเหตุการณ์ต่างๆ มามาก นายศานิตย์ นาคสุขศรี ผู้ว่าราชการ<orgName>จังหวัดสระแก้ว</orgName> กล่าวถึงประชาชนที่เข้าร่วมแสดงพลังคัดค้านการดำเนินการว่า การเข้าชื่อทั้งคัดค้านและเห็นด้วย เป็นการร่วมแสดงความเห็นที่ถือเป็นสิทธิของแต่ละบุคคลที่สามารถดำเนินการได้ แต่ในส่วนของการเข้าชื่อเพื่อยื่นถวายฎีกาขอพระราชทานอภัยโทษ มีระเบียบและขั้นตอนการดำเนินการ จึงอยากให้ประชาชนทำความเข้าใจในรายละเอียดและขั้นตอนการดำเนินการต่างๆ ด้วย </p></body>
</news>
