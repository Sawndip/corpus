<teiHeader>
<fileDesc>
<titleStmt>
  <title>พรรคเพื่อไทย เรียกร้องให้นายกรัฐมนตรีหยุดแทรกแซงการดำเนินการโยกย้ายข้าราชการตำรวจ พร้อมระบุ ให้รัฐบาลชี้แจงเหตุผลการเลื่อนแถลงผลงานรัฐบาล  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-01 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208010037&tb=N255208  </bibl>
</sourceDesc>
</fileDesc>
</teiHeader>
<news>
<headline><orgName>พรรคเพื่อไทย</orgName> เรียกร้องให้นายกรัฐมนตรีหยุดแทรกแซงการดำเนินการโยกย้ายข้าราชการตำรวจ พร้อมระบุ ให้รัฐบาลชี้แจงเหตุผลการเลื่อนแถลงผลงานรัฐบาล</headline>
<lead></lead>
<neck></neck>
<body><p><orgName>พรรคเพื่อไทย</orgName> เรียกร้องให้นายกรัฐมนตรีหยุดแทรกแซงการดำเนินการโยกย้ายข้าราชการตำรวจ พร้อมให้รัฐบาลชี้แจงเหตุผลการเลื่อนแถลงผลงานรัฐบาล นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> กล่าวว่าจะรวบรวมรายชื่อ ส.ส. 1 ใน 4 ยื่นต่อประธานวุฒิสภา ภายในสัปดาห์หน้า เพื่อถอดทอนนายอภิสิทธิ์ เวชชาชีวะ นายกรัฐมนตรี ออกจากตำแหน่ง เนื่องจากนายกรัฐมนตรีปฏิบัติหน้าที่ขัดต่อรัฐธรรมนูญ มาตรา 266 และ 268 ที่ห้ามแทรกแซงกิจการและการแต่งตั้งโยกย้ายข้าราชการตำรวจ หลังจากที่นายกรัฐมนตรี ระงับโผโยกย้ายนายตำรวจ เพื่อรอให้ผู้บัญชาการตำรวจแห่งชาติคนใหม่เข้ามาดำเนินการ ซึ่งมีความเป็นไปได้ว่า คนใกล้ชิดของนายกรัฐมนตรีและพรรคร่วมรัฐบาลต้องการเข้ามาแทรกแซงเพื่อหวังผลทางการเมือง เตรียมการเลือกตั้งครั้งใหม่ พร้อมยังเรียกร้องพล.ต.อ.พัชรวาท วงษ์สุวรรณ ผู้บัญชาการ<orgName>ตำรวจแห่งชาติ</orgName> คำนึงถึงศักดิ์ศรีการเป็นผู้พิทักษ์สันติราช แข็งขืนต่อการเข้ามาแทรกแซงก้าวก่ายล้วงลูกและให้นายกรัฐมนตรีหยุดเข้ามาแทรกแซงการโยกย้ายครั้งนี้ นายจิรายุ ห่วงทรัพย์ รองโฆษก<orgName>พรรคเพื่อไทย</orgName> เชื่อว่าการเลื่อนแถลงนโยบายของรัฐบาลออกไปจากวันที่ 3 สิงหาคม เนื่องจากรัฐบาลไม่มีผลงานเพียงพอที่จะแถลง และไม่มีความชัดเจนในการดำเนินโครงการต่างๆ จึงขอให้รัฐบาลชี้แจงเหตุผลและความคืบหน้าของโครงการ ทั้งโครงการ 99 วันทำได้จริง กองทุนน้ำมัน กองทุนเศรษฐกิจพอเพียง การแก้ไขปัญหาภาคใต้ โครงการเรียนฟรี 15 ปี และโครงการต้นกล้าอาชีพ เนื่องจากเห็นว่าประชาชนยังไม่สามารถเข้าถึงโครงการเหล่านี้ </p></body>
</news>
