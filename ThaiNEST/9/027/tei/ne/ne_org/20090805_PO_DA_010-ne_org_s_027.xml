<teiHeader>
<fileDesc>
<titleStmt>
  <title>ครม.ไฟเขียวปรับรายการงบปี 53  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-08-05 19:11:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=8&contentID=12513  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>ไฟเขียวปรับรายการงบปี 53</headline>
<lead></lead>
<neck></neck>
<body><p>วันนี้ (5 ส.ค.)นายบัณฑูร สุภัควณิช ผอ.<orgName>สำนักงบประมาณ</orgName> เปิดเผยว่า ที่ประชุมครม.เห็นชอบให้ปรับรายการและวงเงินงบประมาณรายจ่ายประจำปีงบประมาณ 53 ของส่วนราชการ รัฐวิสาหกิจและหน่วยงานอื่น จำนวน 88,906.84 ล้านบาท เพื่อนำไปให้คณะกรรมาธิการวิสามัญพิจารณาร่างพ.ร.บ.งบประมาณรายจ่ายประจำปี 53 พิจารณาเห็นชอบให้เปลี่ยนแปลงรายการและวงเงินงบประมาณต่อไป จากที่ส่วนราชการ รัฐวิสาหกิจและหน่วยงานอื่น เสนอขอเพิ่มวงเงินมาทั้งหมด 258,867.04 ล้านบาท โดยกระทรวงที่เห็นว่าต้องเปลี่ยนแปลงรายการและวงเงินมากที่สุดคือ <orgName>กระทรวงมหาดไทย</orgName> 19,325.09 ล้านบาท รองลงมาคือรัฐวิสาหกิจ ได้รับงบเพิ่มเติม 17,549 ล้านบาท อันดับสามคือ<orgName>กระทรวงการคลัง</orgName> 13,141 ล้านบาท </p>
<p>ทั้งนี้งบประมาณรายจ่ายที่เพิ่มขึ้นเป็นรายการผูกพันงบประมาณ 4 รายการ วงเงินรวมทั้งสิ้น 1,361.69 ล้านบาท เป็นเงินงบประมาณรายจ่ายประจำปีงบประมาณ 53 จำนวน 154.34 ล้านบาท และผูกพันงบประมาณปี 54-57 อีก 1,207.35 ล้านบาท สำหรับโครงการที่มีการเปลี่ยนแปลงรายการและวงเงินงบประมาณ เช่น ค่าเช่ารถยนต์ประจำตำแหน่งผู้ว่าราชการจังหวัดและผู้ตรวจราชการ<orgName>กระทรวงมหาดไทย</orgName> 76 คัน ที่ได้รับเพิ่มเติมทั้งหมด 175.77 ล้านบาท แยกเป็นปีงบประมาณ 53 จำนวน 35.75 ล้านบาท และงบผูกพันในปีต่อๆไปอีก 140.02 ล้านบาท ค่าก่อสร้างหอพักนักศึกษา จำนวน 120.96 ล้านบาท แยกเป็นปี 53 จำนวน 12.09 ล้านบาท ปีถัดๆไป 108.86 ล้านบาท เป็นต้น.</p></body>
</news>
