<teiHeader>
<fileDesc>
<titleStmt>
  <title>ปธ.รัฐสภา ชี้ ไทยเป็นเจ้าภาพจัดประชุมสมัชชาสหภาพรัฐสภา ครั้งที่ 122 จะช่วยส่งเสริมภาพลักษณ์ของประเทศ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040267&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>ปธ.รัฐสภา ชี้ <orgName>ไทย</orgName>เป็นเจ้าภาพจัดประชุม<orgName>สมัชชาสหภาพรัฐสภา</orgName> ครั้งที่ 122 จะช่วยส่งเสริมภาพลักษณ์ของประเทศ</headline>
<lead></lead>
<neck></neck>
<body><p>ประธานรัฐสภา ชี้ <orgName>รัฐสภาไทย</orgName> ได้รับเกียรติให้เป็นเจ้าภาพจัดการประชุมสมัชชาสหภาพรัฐสภา ครั้งที่ 122 ที่กรุงเทพมหานคร เป็นโอกาสดีในการส่งเสริมภาพลักษณ์ของ<orgName>ประเทศไทย</orgName>และสร้างบทบาทที่เข้มแข็งให้กับประเทศ นายชัย ชิดชอบ ประธานรัฐสภา พร้อมด้วย นายอองเดรย์ บี. จอห์นสัน เลขาธิการ<orgName>สหภาพรัฐสภา</orgName> ได้ร่วมลงนามในข้อตกลงและพิธีสารการเป็นเจ้าภาพจัดการประชุม<orgName>สมัชชาสหภาพรัฐสภา</orgName> (The Inter-Parliamentary Union) หรือ IPU ครั้งที่ 122 และการประชุมสมาคมเลขาธิการรัฐสภา ประจำฤดูใบไม้ผลิ ปี 2553 ระหว่างวันที่ 27 มีนาคม – 1 เมษายน 2553 ที่โรงแรมเซ็นทารา แกรนด์ กรุงเทพมหานคร ซึ่ง<orgName>สหภาพรัฐสภา</orgName> หรือ <orgName>IPU</orgName> เป็นองค์กรความร่วมมือระหว่างรัฐสภานานาประเทศ มีสมาชิกจำนวน 153 ประเทศ และสมาชิกสมทบที่เป็นองค์การระหว่างประเทศ 8 องค์การเข้าร่วมประชุม โดยมีวัตถุประสงค์ เพื่อส่งเสริมสัมพันธภาพระหว่างสมาชิกรัฐสภาทั่วโลก และเพื่อร่วมเป็นอันหนึ่งอันเดียวกันในการใช้มติการดำเนินงานทางรัฐสภา เพื่อส่งเสริมการปกครองระบอบประชาธิปไตย รักษาสันติภาพและความมั่นคงระหว่างประเทศ ซึ่งการเป็นเจ้าภาพจัดการประชุม <orgName>IPU</orgName> ครั้งนี้นับเป็นครั้งที่ 3 ที่<orgName>รัฐสภาไทย</orgName>ได้รับเกียรติให้เป็นเจ้าภาพ ซึ่งจะเป็นการส่งเสริมภาพลักษณ์ของ<orgName>ประเทศไทย</orgName>และสร้างบทบาทที่เข้มแข็งให้กับประเทศ </p></body>
</news>
