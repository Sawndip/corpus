<teiHeader>
<fileDesc>
<titleStmt>
  <title>"เทพไท" ชี้ นปช.ระบุยอดรายชื่อถวายฎีกากว่า 5 ล้านคน  อาจเป็นการโฆษณาชวนเชื่อ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208040257&tb=N255208  </bibl>
</sourceDesc>
</fileDesc>
</teiHeader>
<news>
<headline>"เทพไท" ชี้ <orgName>นปช.</orgName>ระบุยอดรายชื่อถวายฎีกากว่า 5 ล้านคน  อาจเป็นการโฆษณาชวนเชื่อ</headline>
<lead></lead>
<neck></neck>
<body><p>โฆษกประจำตัวหัวหน้า<orgName>พรรคประชาธิปัตย์</orgName> ตั้งข้อสังเกตกลุ่ม นปช.ระบุ มียอดรายชื่อประชาชนกว่า 5 ล้านคนเข้าชื่อถวายฎีกาฯ อาจเป็นการโฆษณาชวนเชื่อและเกรงว่าจะนำไปสู่ความขัดแย้ง นายเทพไท เสนพงศ์ โฆษกประจำตัวหัวหน้า<orgName>พรรคประชาธิปัตย์</orgName> ตั้งข้อสังเกตเกี่ยวกับยอดรายชื่อประชาชนกว่า 5 ล้านคน ที่เข้าชื่อถวายฎีกาเพื่อขอพระราชทานอภัยโทษให้ พ.ต.ท.ทักษิณ ชินวัตร อดีตนายกรัฐมนตรี นั้น เป็นจริงหรือไม่ เนื่องจากที่ผ่านมาไม่เห็นความเคลื่อนไหวที่เป็นรูปธรรม อีกทั้งการรวบรวมรายชื่อ 5 ล้านรายชื่อ ควรใช้เวลามากกว่านี้ ซึ่งกรณีดังกล่าวเกรงว่าจะเป็นการโฆษณาชวนเชื่อเพื่อให้ประชาชนลงชื่อเพิ่มเติมและเป็นการเรียกค่าตอบแทนจาก พ.ต.ท.ทักษิณ นอกจากนี้เกรงว่าเรื่องดังกล่าวจะเป็นความขัดแย้งที่อาจจะมีความรุนแรงมากกว่าในเดือนเมษายนที่ผ่านมา โฆษกประจำตัวหัวหน้า<orgName>พรรคประชาธิปัตย์</orgName> ยังกล่าวถึงกรณีที่ นายเรืองไกร ลีกิจวัฒนะ ส.ว.สรรหา ยื่นเรื่องให้<orgName>คณะกรรมการการเลือกตั้ง</orgName> หรือ <orgName>กกต.</orgName> ตรวจสอบนายกรัฐมนตรีว่า ตนเองตรวจสอบกฎหมายที่นายเรืองไกรอ้างประกอบการยื่นเรื่อง ไม่พบว่าคำสั่งของนายกรัฐมนตรีเอื้อประโยชน์ให้กับผู้ใดและไม่เข้าข่ายข้อกฎหมายตามที่นายเรืองไกรยื่น ทั้งนี้ตนเองขอให้นายเรืองไกร มีความรอบคอบมากกว่านี้เนื่องจากปัจจุบัน <orgName>กกต.</orgName>ก็มีสำนวนเรื่องร้องเรียนที่ต้องพิจารณาเป็นจำนวนมาก  
 
</p></body>
</news>
