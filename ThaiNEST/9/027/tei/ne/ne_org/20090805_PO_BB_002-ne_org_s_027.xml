<teiHeader>
<fileDesc>
<titleStmt>
  <title>ตั้ง"วิเชียร"รักษาการ ผบ.ตร.  "สุเทพ"ฉะ"ศิริโชค"ปูดวิ่งเต้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-08-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/08/05/news_29232536.php?news_id=29232536  </bibl>
</sourceDesc>
</fileDesc>
</teiHeader>
<news>
<headline>ตั้ง"วิเชียร"รักษาการ ผบ.<orgName>ตร.</orgName> "สุเทพ"ฉะ"ศิริโชค"ปูดวิ่งเต้น</headline>
<lead>นายกฯ ตั้ง “วิเชียร พจน์โพธิ์ศรี” รักษาการผบ.<orgName>ตร.</orgName>ช่วง “พัชรวาท” ไปจีน พร้อมเรียกเข้าติวเข้มที่ทำเนียบทันทีหลังเซ็นคำสั่ง โผโยกย้ายยังวุ่น “ศิริโชค” แฉกลับคนใกล้ชิด ผบ.<orgName>ตร.</orgName>เร่ขายตำแหน่ง เงินสะพัดพันล้าน “สุเทพ” ฮึ่มพูดอะไรต้องรับผิดชอบ การันตีย้ายตำรวจไม่มีวิ่งเต้น</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ลงนามในคำสั่งแต่งตั้ง พล.ต.อ.วิเชียร พจน์โพธิ์ศรี ที่ปรึกษา (สบ 10) เทียบเท่ารองผู้บัญชาการ<orgName>ตำรวจแห่งชาติ</orgName> (ผบ.<orgName>ตร.</orgName>) ขึ้นรักษาราชการแทน ผบ.ตร. ในช่วงที่ พล.ต.อ.พัชรวาท วงษ์สุวรรณ ผบ.<orgName>ตร.</orgName>ยื่นใบลาเดินทางไปปฏิบัติภารกิจในต่างประเทศ
“ผบ.<orgName>ตร.</orgName>ยื่นหนังสือลาเรียบร้อยแล้ว มีผลตั้งแต่วันที่ 5 ส.ค.ถึงวันที่ 14 ส.ค. โดยจะกลับมาในช่วงวันที่ 11-12 ส.ค. เพราะมีพระราชพิธีและมีงานสำคัญซึ่งอันนี้คิดว่าทุกคนเข้าใจดี ในระหว่างที่ลาผมได้ตั้งผู้ที่รักษาราชการแทนและได้ลงนามในคำสั่งแล้ว คือ พล.ต.อ.วิเชียร พจน์โพธิ์ศรี มีผลในวันที่ 5 ส.ค. เป็นต้นไป และจะรักษาการเฉพาะช่วงที่ ผบ.<orgName>ตร.</orgName>เดินทางไปต่างประเทศเท่านั้น”</p>
<p>นายกฯ ยังกล่าวถึงเหตุผลที่เลือก พล.ต.อ.วิเชียร ทั้งที่ไม่ได้มีอาวุโสสูงสุดในระดับรอง ผบ.<orgName>ตร.</orgName>ว่า ดูจากประวัติการรับราชการมามีความอาวุโส และเชื่อว่าในภาวะซึ่งคนมีความวิตกกังวลเกี่ยวกับเรื่องคดีต่างๆ ที่เกี่ยวข้องกับการเมือง พล.ต.อ.วิเชียร เป็นบุคคลที่ได้รับการยอมรับและมีความเหมาะสมในสถานการณ์ปัจจุบัน
ต่อมา พล.ต.อ.วิเชียร ได้เดินทางเข้าพบนายกฯ ที่ทำเนียบรัฐบาล โดยใช้เวลาหารือกว่า 1 ชั่วโมงจากนั้นจึงได้กลับออกไปในช่วงค่ำ</p>
<p>สำหรับ พล.ต.อ.วิเชียร ปัจจุบันดำรงตำแหน่งที่ปรึกษา (สบ 10) ทำหน้าที่ด้านความมั่นคงและกิจการพิเศษ เป็นนักเรียนนายร้อยตำรวจรุ่นที่ 28 (นรต. 28) ติดยศพลตำรวจเอกตั้งแต่ปี 2545 ในตำแหน่งหัวหน้านายตำรวจราชสำนักประจำ ซึ่งถือว่าครองยศพลตำรวจเอกก่อนรอง ผบ.ตร.และผู้ดำรงตำแหน่งเทียบเท่าคนอื่นๆ ในขณะนี้ทุกคน แต่ในบัญชีอาวุโสของ<orgName>สำนักงานตำรวจแห่งชาติ</orgName>ฉบับปัจจุบันยังไม่ถูกจัดลำดับอาวุโส เนื่องจากไม่ได้ครองตำแหน่งหลัก (ไม่ได้เป็น ผบ.<orgName>ตร.</orgName>) และจะเกษียณในปี 2556</p>
<p>พล.ต.อ.วิเชียร โยกจากตำแหน่งนายตำรวจราชสำนักประจำ มาดำรงตำแหน่งประจำ<orgName>สำนักงานตำรวจแห่งชาติ</orgName> (ประจำ <orgName>ตร.</orgName>) ซึ่งเป็นตำแหน่งเฉพาะตัวอยู่ระยะหนึ่ง โดยรับผิดชอบงานด้านรักษาความสงบเรียบร้อยในการเลือกตั้งทุกครั้ง ตลอดจนงานดูแลความสงบเรียบร้อยในการชุมนุมทางการเมือง กระทั่งต้นปี 2552 จึงได้ขยับเข้าสู่ตำแหน่งที่ปรึกษา (สบ 10) ดูแลการเลือกตั้ง และการรักษาความปลอดภัยท่าอากาศยาน โดยไม่มีประวัติเรื่องการวางตัวไม่เป็นกลางหรือเข้าข้างฝ่ายหนึ่งฝ่ายใด</p>
<p>ส.ว.พันธมิตรขานรับ”พล.ต.อ.วิเชียร”</p>
<p>นายคำนูณ สิทธิสมาน ส.ว.สรรหา กล่าวว่า ส่วนตัวยอมรับได้ที่นายกฯ แต่งตั้งพล.ต.อ.วิเชียร รักษาราชการแทน ผบ.<orgName>ตร.</orgName> เพราะเห็นว่ามีความเหมาะสม เป็นกลาง และไม่เข้าข้างฝ่ายใด เชื่อว่าในคดีลอบยิง นายสนธิ ลิ้มทองกุล แกนนำ<orgName>กลุ่มพันธมิตร</orgName> จะได้รับความเป็นธรรม</p>
<p>“สุเทพ”การันตีย้าย ตร.ไม่มีวิ่งเต้น</p>
<p>ด้านนายสุเทพ เทือกสุบรรณ รองนายกรัฐมนตรีฝ่ายความมั่นคง ตอบข้อถามของผู้สื่อข่าวถึงการตั้ง พล.ต.อ.วิเชียร ว่าจะมีอำนาจไปพิจารณาโผโยกย้ายของตำรวจหรือไม่ ว่า คงตอบไม่ได้ เพราะยังไม่ได้ไปศึกษารายละเอียดของกฎหมาย แต่ได้สั่งการให้นัดประชุม ก.ตร.ในเร็ววันนี้ เพื่อให้พิจารณาทบทวนเรื่องโผโยกย้าย
ผู้สื่อข่าวถามว่า มีข่าวลือว่าที่ต้องทบทวนบัญชีรายชื่อแต่งตั้งโยกย้าย เพราะเด็กฝากบางคนไม่สมหวัง นายสุเทพ กล่าวว่า คงตอบเรื่องข่าวลือไม่ได้ ทั้งนี้เท่าที่ทราบก็ไม่มีการจ่ายเงินซื้อตำแหน่งกัน และไม่มีนักการเมืองเข้าไปเกี่ยวข้อง ถ้ามีก็ต้องถูกดำเนินคดี
“หากรู้ว่ามีใครวิ่งเต้นซื้อขายตำแหน่งเราก็จะดำเนินคดีกับเขา ถ้าสื่อเอาข้อมูลมาให้ ผมก็จะช่วยดำเนินการต่อ” นายสุเทพกล่าว</p>
<p>ฉะ”ศิริโชค”พูดอะไรต้องรับผิดชอบ</p>
<p>เมื่อถามว่า นายศิริโชค โสภา ส.ส.<orgName>สงขลา</orgName> <orgName>พรรคประชาธิปัตย</orgName>(<orgName>ปชป.</orgName>) คนใกล้ชิดนายกรัฐมนตรี ระบุว่า มีนายพลที่ใกล้ชิด ผบ.<orgName>ตร.</orgName>เป็นคนเรียกรับเงิน และมาป้ายสีต่อให้ฝ่ายการเมือง นายสุเทพ กล่าวว่า หากนายศิริโชคพูดอย่างนั้น ก็ต้องรับผิดชอบเอง เพราะนายศิริโชคไม่เคยมาบอกอะไรกับเขาในเรื่องนี้ แต่บอกผ่านสื่อ “วันหลังถ้าผมเจอคุณศิริโชค ผมจะถามว่าที่ไปเที่ยวพูดกับสื่ออย่างนั้น แล้วทำไมไม่ส่งข้อมูลให้ผม”</p>
<p>“ศิริโชค”ปูดเงินสะพัดกว่าพันล้าน
</p>
<p>ทั้งนี้ นายศิริโชค โสภา ส.ส.<orgName>สงขลา</orgName> ให้สัมภาษณ์ในวันเดียวกันถึงกรณีมีกระแสข่าวคนใกล้ชิดนายกฯ เข้าไปเกี่ยวข้องกับการจัดทำบัญชีแต่งตั้งโยกย้ายนายตำรวจ ว่า เป็นแค่การให้ข่าวเพื่อตีขลุม เพราะไม่มี ส.ส.<orgName>พรรคปชป.</orgName> และคนใกล้ชิดนายกฯ คนใดไปยุ่งเกี่ยวกับการจัดโผโยกย้ายนายตำรวจ ไม่ว่าโผระดับนายพล หรือระดับนายพันก็ตาม
“การกล่าวหาคนใกล้ชิดนายกฯ ว่า เป็นคนเข้าไปล้วงลูก จนทำให้โผชะงักนั้นไม่เป็นความจริง ทั้งหมดเกิดขึ้น เพราะว่ามีผู้สูญเสียผลประโยชน์ คือ นายตำรวจคนใกล้ชิด ผบ.<orgName>ตร.</orgName> ที่ทำการเร่ขายตำแหน่ง พอโผสะดุดเนื่องจากเทคนิคกฎหมาย ก็ทำให้คนที่ว่าจ้างออกมาทวงเงินคืน แล้วก็มาโยนความผิดให้ฝ่ายการเมือง ที่ผ่านมา เห็นได้ชัดว่าหลายกรณีตำรวจใช้หลักฐานเท็จจับกุมผู้ต้องหา ดังนั้น การจะอ้างแค่นามบัตรหรือโพยรายชื่อก็ต้องดูให้แน่ว่าเป็นลายเซ็นนักการเมืองจริงหรือไม่ ได้มาจากใคร เรื่องเหล่านี้ต้องพิสูจน์กันในศาล จึงขอท้าให้เอาหลักฐานมาพิสูจน์กัน ถ้าเป็นของปลอม คนนั้นต้องรับผิดชอบและถูกดำเนินคดี”
นายศิริโชค กล่าวด้วยว่า การโยกย้ายเที่ยวนี้มีการซื้อขายตำแหน่ง เงินสะพัดไม่ต่ำกว่า 1 พันล้านบาท แต่ก็ยอมรับว่าไม่มีหลักฐานเพียงพอที่จะเอาผิดใคร
พัชรวาทเรียกลูกน้องถกเครียดโผโยกย้าย</p>
<p>วันเดียวกัน พล.ต.อ.พัชรวาท ซึ่งยืนยันว่ายังคงปฏิบัติหน้าที่ ผบ.<orgName>ตร.</orgName>จนครบเกษียณอายุราชการ และจะไปประเทศจีนเพียง 3 วัน ได้เรียก พล.ต.ท.สุวัฒน์ จันทร์อิทธิกุล ผู้ช่วย ผบ.<orgName>ตร.</orgName> ซึ่งได้รับมอบหมายจาก ผบ.<orgName>ตร.</orgName>ให้ทำหน้าที่จัดทำบัญชีโยกย้ายข้าราชการตำรวจตามโครงสร้างใหม่ พร้อมด้วย พล.ต.ต.ชนาภัทร เชยสมบัติ ผู้บังคับการ<orgName>กองกำลังพล</orgName> (ผบก.<orgName>กพ.</orgName>) เข้าพบ คาดว่าจะมีการหารือเรื่องการแต่งตั้งโยกย้ายข้าราชการตำรวจระดับรองผู้บังคับการ (รอง ผบก.) ลงไป แต่ภายหลังเสร็จประชุม ไม่มีใครยอมให้สัมภาษณ์</p>
<p>ศาลไม่รับ”จ่าปัญญา”ฟ้อง”ธานี”</p>
<p>ที่ศาลอาญา ถนนรัชดาภิเษก ศาลมีคำสั่งไม่รับฟ้อง ในคดีที่ จ.ส.อ.ปัญญา ศรีเหรา อดีตทหารสังกัด<orgName>หน่วยบัญชาการสงครามพิเศษ</orgName> ผู้ต้องหาตามหมายจับในคดีลอบสังหารนายสนธิ มอบอำนาจให้นายบัญญัติ จิตรเย็น ทนายความ เป็นโจทก์ฟ้อง พล.ต.อ.ธานี สมบูรณ์ทรัพย์ รอง ผบ.<orgName>ตร.</orgName> และ พ.ต.อ.วิชาญวัชร์ บริรักษ์กุล พนักงานสอบสวน<orgName>กองบัญชาการตำรวจนครบาล</orgName> (<orgName>บช.น.</orgName>) เป็นจำเลยในความผิดฐานปฏิบัติหรือละเว้นการปฏิบัติหน้าที่โดยมิชอบ และกระทำการอันมิชอบเพื่อจะกลั่นแกล้งบุคคลให้รับโทษทางอาญาโดยไม่เป็นธรรม ตามประมวลกฎหมายอาญา มาตรา 157 และ 200 โดยศาลเห็นว่าจำเลยทั้งสองปฏิบัติหน้าที่ตามกฎหมาย</p></body>
</news>
