<teiHeader>
<fileDesc>
<titleStmt>
  <title>"สุเทพ" ยัน "พล.ต.อ.เพรียวพันธ์" ไม่ได้นั่งรักษาการ ผบ.ตร.ไม่เกี่ยวข้องกับการเป็นญาติของอดีตนายกฯ  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255208070038&tb=N255208&return=ok&news_headline  </bibl>
</sourceDesc>
</fileDesc>
</teiHeader>
<news>
<headline>"สุเทพ" ยัน "พล.ต.อ.เพรียวพันธ์" ไม่ได้นั่งรักษาการ ผบ.<orgName>ตร.</orgName>ไม่เกี่ยวข้องกับการเป็นญาติของอดีตนายกฯ</headline>
<lead></lead>
<neck></neck>
<body><p>รองนายกรัฐมนตรีฝ่ายความมั่นคง ยืนยัน พล.ต.อ.เพรียวพันธ์ ดามาพงศ์ ไม่ได้เป็นรักษาการผู้บัญชาการ<orgName>ตำรวจแห่งชาติ</orgName> ไม่เกี่ยวข้องกับการเป็นญาติ พ.ต.ท.ทักษิณ ชินวัตร นายสุเทพ เทือกสุบรรณ รองนายกรัฐมนตรีฝ่ายความมั่นคง เปิดเผยว่า ตนเองจะเดินทางไปร่วมประชุม<orgName>คณะกรรมการข้าราชการตำรวจ</orgName> หรือ <orgName>ก.ตร.</orgName>ในช่วงบ่ายวันนี้ ซึ่งจะมีการบรรจุวาระการแต่งตั้งนายตำรวจด้วย แต่ยังไม่ขอพูดอะไร เนื่องจากต้องให้ความเคารพกับกรรมการใน <orgName>ก.ตร.</orgName>ทุกคน ส่วนจะมีการทบทวนเรื่องการแต่งตั้งโยกย้ายนายพล 152 นายหรือไม่นั้น เป็นเรื่องของ<orgName>คณะกรรมการ ก.ตร.</orgName>ที่จะร่วมกันพิจารณา ขณะเดียวกันยังกล่าวถึงกรณีที่ พล.ต.อ.เพรียวพันธ์ ดามาพงศ์ รองผู้บัญชาการ<orgName>ตำรวจแห่งชาติ</orgName> ออกมาแสดงความไม่พอใจที่ไม่ได้รับการแต่งตั้งให้เป็นรักษาการผู้บัญชาการ<orgName>ตำรวจแห่งชาติ</orgName>ว่า การแต่งตั้งรักษาการผู้บัญชาการ<orgName>ตำรวจแห่งชาติ</orgName>นั้น เป็นอำนาจหน้าที่ของ<orgName>คณะกรรมการนโยบายตำรวจแห่งชาติ</orgName> หรือ <orgName>ก.ต.ช.</orgName> ซึ่งมีนายกรัฐมนตรี เป็นประธาน ทั้งนี้ยืนยันว่า การที่พลตำรวจเอกเพรียวพันธ์ ไม่ได้เป็นรักษาการ ไม่เกี่ยวข้องกับการเป็นญาติของพันตำรวจโททักษิณ ชินวัตร อดีตนายกรัฐมนตรีแต่อย่างใด นายสุเทพ ยังกล่าวถึงกรณีที่ได้รับมอบหมายจากที่ประชุมคณะรัฐมนตรีให้ดูแลเกี่ยวกับกลุ่มผู้มีอิทธิพลที่ท่าอากาศยานสุวรรณภูมิว่า ขณะนี้ยังไม่ได้รับรายงาน แต่จะเร่งเข้าไปดำเนินการสะสางปัญหา เพื่อไม่ให้มีผู้ร้ายในท่าอากาศยานสุวรรณภูมิ ซึ่งตนเองมั่นใจว่าจะสามารถสะสางเรื่องดังกล่าวได้ แม้จะเจอกับอุปสรรค</p></body>
</news>
