<teiHeader>
<fileDesc>
<titleStmt>
  <title>"ชินวัตร"เข้าให้ปากคำพงส.นครบาลคดี"อั้งยี่"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090804/23005  </bibl>
</sourceDesc>
</fileDesc>
</teiHeader>
<news>
<headline>"ชินวัตร"เข้าให้ปากคำพงส.<orgName>นครบาล</orgName>คดี"อั้งยี่"</headline>
<lead>แกนนำ<orgName>เสื้อแดง</orgName> โผล่พบพนักงานสอบสวนให้ปากคำคดี"อั้งยี่"มั่วสุมตั้งแต่ 10 คนขึ้นไปก่อความวุ่นวายในบ้านเมือง จากเหตุชุมนุม-ปราศรัย" 26 มี.ค.-12 เม.ย. หอบหลักฐานชี้แจงแก้ต่าง หลังถูกออกหมายจับ</lead>
<neck></neck>
<body><p>(4ส.ค.) เวลา 10.30 น. นายชินวัตร หาบุญพาด พร้อมด้วยนายสิริวิชญ์ พิมพ์กลาง แกนนำผู้ชุมนุม<orgName>แนวร่วมประชาชนเพื่อประชาธิป ไตยต่อต้านเผด็จการแห่งชาติ</orgName> ( <orgName>นปช.</orgName>) เดินทางมาที่กองบัญชาการตำรวจนครบาล พร้อมนายคารม พลทะกลาง ทนายความ<orgName>กลุ่ม นปช.</orgName> เข้าให้ปากคำต่อพนักงานสอบสวนคลี่คลายการชุมนุมกองบัญชาการตำรวจนครบาล ข้อหา มั่วสุมกันตั้งแต่ 10 คนขึ้นไปก่อความวุ่นวายในบ้านเมืองจากเหตุการณ์ชุมนุมระหว่างวันที่ 26 มีนาคม - 12 เมษายน  ตามหมายจับของพนักงานสอบสวน  </p>
<p>ที่ผ่านมาผู้ต้องหาที่ถูกดำเนินคดีทั้งหมดเคยเข้ามอบตัวแล้วก่อนหน้านี้แต่ครั้งนั้นยังไม่ได้ให้ข้อมูลทางคดีใดๆ และขอเวลาในการรวบรวมพยานหลักฐานกระทั่งพร้อมนำรายละเอียดทางคดีที่ถูกกล่าวหามาแก้ต่างกับเจ้าหน้าที่ตำรวจในวันนี้  เช่นเดียวกับกรณีของนายวีระ มุสิกพงศ์ แกนนำ<orgName>นปช.</orgName>ที่เข้าพบ พล.ต.ต.วิชัย สังข์ประไพ ผบก.น.1 ให้ปากคำคดีเดียวกันเมื่อวันที่ 22 กรกฎาคม ที่ผ่านมา</p>
<p>นายคารม  กล่าวว่า ได้ประสานให้ผู้ต้องหาทั้งสองมาให้ปากคำในวันนี้ คดีมั่วสุมตั้งแต่ 10 คนขึ้นไปก่อความวุ่นวายในบ้านเมือง เนื่องจากก่อนหน้านี้ ผู้ถูกกล่าวหาทั้งหมดยังไม่ได้ให้ปากคำแต่อย่างใด และคดีนี้ยังมีแกนนำที่จะเข้าพบพนักงานสอบสวนอีกจำนวน 3 คน คือ นายแพทย์เหวง โตจิราการ นายอดิศร เพียงเกษ และนายวีระ จะทยอยกันมาในเร็วๆนี้</p></body>
</news>
