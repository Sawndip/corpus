<teiHeader>
<fileDesc>
<titleStmt>
  <title>พท.เปิดหนังสือปกขาว"ปชป.ทำอะไรใครๆ ก็รู้"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol05280552&sectionid=0133&day=2009-05-28  </bibl>
</sourceDesc>
</fileDesc>
</teiHeader>
<news>
<headline>พท.เปิดหนังสือปกขาว"ปชป.ทำอะไรใครๆ ก็รู้"</headline>
<lead></lead>
<neck></neck>
<body><p>นายพร้อมพงศ์ นพฤทธิ์ โฆษกพรรคเพื่อไทย เป็นตัวแทนของทีมกฎหมายพรรคเพื่อไทย เข้าให้ถ้อยคำต่อคณะอนุกรรมการไต่สวนของคณะกรรมการการเลือกตั้ง (กกต.) กรณีขอให้ตรวจสอบเงินบริจาคจำนวน 258 ล้านบาท และเงินกองทุนพัฒนาพรรคการเมืองจำนวน 29 ล้านบาท ของพรรคประชาธิปัตย์ โดยนายพร้อมพงศ์ระบุว่า ได้มอบหนังสือปกขาว "พรรคประชาธิปัตย์ทำอะไรใครๆ ก็รู้" ซึ่งเป็นการสรุปเส้นทางการบริจาคเงินจำนวน 258 ล้านบาท ซึ่งยังไม่มีการเปิดเผยต่อสาธารณะ และกรณีเงินกองทุนเพื่อการพัฒนาพรรคการเมืองจำนวน 29 ล้านบาท ที่ กกต.จัดสรรให้แก่พรรคประชาธิปัตย์ในปี 2548 เพื่อจัดทำป้ายโฆษณา ซึ่งพรรคประชาธิปัตย์นำเงินจำนวนดังกล่าวไปใช้ผิดวัตถุประสงค์ โดยในหนังสือมีรายละเอียดเส้นทางการเดินของเงิน การสั่งจ่ายเช็คจากใครไปถึงใคร การไซฟ่อนเงินกองทุน เพื่อหลบเลี่ยงการตรวจสอบ โดยเรื่องนี้มีหลักฐานชัดเจนว่าเงิน 29 ล้านบาท ที่พรรคประชาธิปัตย์บอกว่านำไปใช้จ่ายทำป้ายโฆษณาประชาสัมพันธ์ นายอภิสิทธิ์ เวชชาชีวะ หัวหน้าพรรค นายกอร์ปศักดิ์ สภาวสุ เหรัญญิกพรรค และนายประดิษฐ์ ภัทรประสิทธิ์ เลขาธิการพรรคในขณะนั้น ได้รับรองงบดุลการใช้จ่ายอันเป็นเท็จและรายงานต่อ กกต.</p></body>
</news>
