<teiHeader>
<fileDesc>
<titleStmt>
  <title>โอบามาออกโรงประณามพม่า จี้ปล่อย‘ซูจี’ทันทีไม่มีเงื่อนไข  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825981.php?news_id=28825981  </bibl>
</sourceDesc>
</fileDesc>
</teiHeader>
<news>
<headline>โอบามาออกโรงประณามพม่า จี้ปล่อย‘ซูจี’ทันทีไม่มีเงื่อนไข</headline>
<lead>“โอบามา”ออกโรงประณามรัฐบาลทหาร<placeName>พม่า</placeName> จี้ปล่อยตัว “ซูจี” ทันทีโดยไม่มีเงื่อนไข เตือนท่าทีของพม่าส่งผลแนวโน้มความสัมพันธ์กับชาติตะวันตก ส่วนคนดัง เอ็นจีโอ สหภาพแรงงาน ร่วมเปิดเว็บไซต์เชิญชวนคนทั่ว<placeName>โลก</placeName>เขียนข้อความกดดันพม่าในโอกาสครบรอบวัน เกิดปีที่ 64 ของ ซูจี ขณะที่ “อภิสิทธิ์” เตรียมหารือกับชาติสมาชิกอาเซียนระหว่างการประชุมที่เกาหลีใต้เร็วๆ นี้</lead>
<neck></neck>
<body><p>ประธานาธิบดีบารัก โอบามา แห่ง<placeName>สหรัฐอเมริกา</placeName> เรียกร้องเมื่อวันอังคารที่ผ่านมา (26 พ.ค.) ให้รัฐบาลทหาร<placeName>พม่า</placeName>ปล่อยตัว นางออง ซาน ซูจี แกนนำฝ่ายค้าน และผู้นำในการเรียกร้องประชาธิปไตยใน<placeName>พม่า</placeName>โดยทันทีอย่างไม่มีเงื่อนไข เพราะนางซูจีเป็นเหยื่อของการพิจารณาคดีที่หลอกลวง</p>
<p>“การกักบริเวณ โดดเดี่ยว และการพิจารณาคดีนางซูจีในข้อหาที่หลอกลวง สร้างความกังขาเกี่ยวกับเจตนารมณ์ของรัฐบาลทหารในการเป็นสมาชิกที่รับผิดชอบ ต่อประชาคมโลก” โอบามา ระบุ พร้อมยกย่องนางซูจีมีความรักชาติ เสียสละ และมีวิสัยทัศน์เกี่ยวกับประชาธิปไตย ทั้งที่ถูกกักบริเวณอยู่หลายปี</p>
<p>คำแถลงของ โอบามา สะท้อนว่าแนวโน้มความสัมพันธ์ระหว่างพม่ากับชาติตะวันตกอาจขึ้นอยู่กับวิธีที่พม่าปฏิบัติต่อซูจี</p>
<p>ทั่ว<placeName>โลก</placeName>ประณามพม่าผ่านเว็บ</p>
<p>ทางด้านเหล่าคนดัง กลุ่มเอ็นจีโอ และสหภาพแรงงาน ร่วมสนับสนุนการเปิดตัวเว็บไซต์ใหม่เพื่อเป็นศูนย์กลางระดับโลกในการรณรงค์ ให้ปล่อยตัวนางซูจี และนักโทษการเมืองทั้งหมดใน<placeName>พม่า</placeName> โดยการเปิดตัวเว็บไซต์มีขึ้นวันเดียวกับที่กำหนดการกักบริเวณนางซูจีในบ้าน พักหมดลง</p>
<p>เว็บไซต์ www.64forSuu.org เปิดโอกาสให้ผู้คนเข้าไปอัพโหลดวีดิโอ ภาพ หรือโพสต์ข้อความในเครือข่ายทวิตเตอร์ เพื่อสนับสนุนนางซูจีด้วยการเขียนข้อความ 64 ตัว ซึ่งจะนำออกเผยแพร่ในวาระครบรอบวันเกิดปีที่ 64 ของนางซูจี ในวันที่ 19 มิ.ย. นี้</p>
<p>องค์กรที่สนับสนุนเว็บไซต์นี้ได้แก่ กลุ่มรณรงค์เรื่องพม่าใน<placeName>อังกฤษ</placeName> องค์การนิรโทษกรรมสากล สภาสหภาพการค้า กลุ่มนอตเอาเวอร์วอชต์ กลุ่มคริสเตียนโซลิดาริตีเวิลด์ไวด์ สถาบันโอเพนโซไซตี และอาวาซ เว็บไซต์นี้จะเผยแพร่ข้อความจากผู้สนับสนุนที่มีชื่อเสียงอย่าง จอร์จ คลูนีย์ อาร์คบิชอปเดสมอนด์ ตูตู เดวิด เบคแฮม แดเนียล เครก และนายกรัฐมนตรีกอร์ดอน บราวน์แห่ง<placeName>อังกฤษ</placeName></p>
<p>“อภิสิทธิ์”เล็งถกชาติอาเซียนที่<placeName>เกาหลี</placeName></p>
<p>ด้านนายอภิสิทธิ์ เวชชาชีวะ นายกรัฐมนตรี กล่าวถึงกรณีที่รัฐบาลทหารพม่ามีแนวโน้มจะคุมขังนางซูจีต่อไป ว่า จะหารือกับ นายกษิต ภิรมย์ รมว.ต่างประเทศ หลังจากที่เดินทางกลับจาก<placeName>กัมพูชา</placeName> โดยจะหารือกันก่อนที่จะเดินทางไปร่วมประชุมสุดยอดอาเซียน-สาธารณรัฐเกาหลี สมัยพิเศษ ที่<placeName><component><prefix>เกาะ</prefix>เชจู</component> <component><prefix>ประเทศ</prefix>เกาหลีใต้</component></placeName> ซึ่งน่าจะมีโอกาสหารือเรื่องพม่ากับผู้นำอาเซียนด้วย</p>
<p>อย่างไรก็ดี นายอภิสิทธิ์ ยืนยันว่า จะไม่มีการรีบร้อนตัดสินใจต่อกรณีที่สมาชิกรัฐสภาอาเซียนออกแถลงการณ์ให้อา เซียนปลดพม่าออกจากการเป็นสมาชิก พร้อมยืนยันว่าทางที่ดีที่สุดคือการรักษาความสัมพันธ์กันเอาไว้ </p>
<p>กมธ.ต่างประเทศจี้พม่าทำตามกฎบัตร</p>
<p>นายต่อพงษ์ ไชยสาส์น ส.ส.อุดรธานี พรรคเพื่อไทย ในฐานะประธานคณะกรรมาธิการ (กมธ.) การต่างประเทศ สภาผู้แทนราษฎร พร้อมด้วย น.ส.รัชดา ธนาดิเรก ส.ส.<placeName>กรุงเทพฯ</placeName> พรรคประชาธิปัตย์ ในฐานะโฆษก กมธ. ได้เปิดแถลงข่าวโดยเสนอให้รัฐสภา<placeName>ไทย</placeName>ควรมีท่าทีต่อการละเมิดสิทธิมนุษยชนใน <placeName>พม่า</placeName> และขับเคลื่อนกลไกด้านสิทธิมนุษยชนให้เป็นไปตามกฎบัตรอาเซียน และในสัปดาห์หน้าจะเชิญหน่วยงานที่เกี่ยวข้อง ทั้งกระทรวงการต่างประเทศ และสำนักงานข้าหลวงใหญ่ผู้ลี้ภัยแห่งสหประชาชาติ (ยูเอ็นเอชซีอาร์) เพื่อหารือกำหนดบทบาทรัฐสภา<placeName>ไทย</placeName>ในการขับเคลื่อนเรื่องสิทธิมนุษยชนใน<placeName>พม่า</placeName> เพราะเรื่องนี้ไม่ใช่หน้าที่ของรัฐบาลเท่านั้น</p>
<p>“รัฐสภาไทยจะร่วมกับสหภาพรัฐสภาอาเซียนเพื่อแก้ ปัญหาดังกล่าว โดยในเดือนส.ค.นี้ไทยจะเป็นเจ้าภาพการประชุมรัฐสภาอาเซียน โดยมีวาระพิจารณารับสมาชิกถาวรเพิ่มขึ้นอีก 2 ประเทศ คือ บรูไนกับพม่า ซึ่งอาจจะพิจารณาชะลอการบรรจุพม่าเข้าเป็นสมาชิกต่อไป”</p></body>
</news>
