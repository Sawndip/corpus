<teiHeader>
<fileDesc>
<titleStmt>
  <title>โฆษกปชป.เผย ?เฉลิมชัย?ดอดพบ ?ชวน?เคลียร์ใจแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14603/%e0%b9%82%e0%b8%86%e0%b8%a9%e0%b8%81%e0%b8%9b%e0%b8%8a%e0%b8%9b.%e0%b9%80%e0%b8%9c%e0%b8%a2%e2%80%9c%e0%b9%80%e0%b8%89%e0%b8%a5%e0%b8%b4%e0%b8%a1%e0%b8%8a%e0%b8%b1%e0%b8%a2%e2%80%9d%e0%b8%94%e0%b8%ad%e0%b8%94%e0%b8%9e%e0%b8%9a%e2%80%9c%e0%b8%8a%e0%b8%a7%e0%b8%99%e2%80%9d%e0%b9%80%e0%b8%84%e0%b8%a5%e0%b8%b5%e0%b8%a2%e0%b8%a3%e0%b9%8c%e0%b9%83%e0%b8%88%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>โฆษกปชป.เผย ?เฉลิมชัย?ดอดพบ ?ชวน?เคลียร์ใจแล้ว</headline>
<lead>?โฆษกปชป.? เผย ?เหลิมชัย? ดอดพบ ?ชวน? เคลียร์ใจแล้ว ยันไม่ได้เป็นผู้เรียกร้องตำแหน่ง ?ชวน? เข้าใจดีแนะให้แจงประชาชน ชี้ ส.ส.<placeName><prefix>ภาค</prefix>ตะวันออก</placeName>แค่พูดหยอกล้อไม่ได้เรียกร้องโควต้า</lead>
<neck></neck>
<body><p>นพ.บุรณัชย์ สมุทรักษ์ โฆษกพรรคประชาธิปัตย์ กล่าวถึงการเข้าพบนายชวน หลีกภัย ประธานสภาปรึกษาพรรค ของนายเฉลิมชัย ศรีอ่อน รองหัวหน้าพรรคว่า นายชวนกล่าวกับตนว่าเป็นไปด้วยดี ได้รับทราบตามที่นายเฉลิมชัยได้อธิบายว่าตนไม่ได้เกี่ยวข้องกับเรื่องนี้ และไม่ได้เป็นผู้เรียกร้องตำแหน่งแต่อย่างใด ซึ่งนายชวนก็เข้าใจ และแนะนำว่าเป็นเรื่องที่ต้องช่วยกันอธิบายให้ประชาชนได้เข้าใจ เพื่อไม่ให้เกิดความเข้าใจผิด และให้กำลังในการปฏิบัติหน้าที่ในฐานะรองหัวหน้าพรรค</p>
<p>โฆษกพรรคประชาธิปัตย์ กล่าวว่า กรณีที่มีรายงานข่าวว่าส.ส.ภาคตะวันออกพูดถึงการจัดสรรตำแหน่งรัฐมนตรีนั้น ตนได้พูดคุยและได้รับการยืนยันว่าเป็นการพูดคุยระหว่างที่นำผลไม้ไปมอบให้นายกรัฐมนตรี โดยไม่ได้เป็นการเรียกร้องโควต้าแต่อย่างใด แต่เป็นการพูดหยอกล้อมากกว่า แต่ก็เห็นตรงกันว่าในขณะนี้รัฐบาลทำงานได้ดี และคณะรัฐมนตรีของพรรคทุกคนก็ได้รับความไว้วางใจจากสังคมอยู่แล้ว โดยนายกฯจะเป็นผู้พิจารณาถึงเวลาและบุคคลที่เหมาะสม ร่วมกับกรรมการบริหารพรรคดังเช่นที่เป็นมาทุกครั้ง</p>
<p>นพ.บุรณัชย์ กล่าวว่า พรรคประชาธิปัตย์ตระหนักดีถึงความคาดหวังของประชาชนต่อการทำงานของรัฐบาลชุดนี้ และได้พิจารณาถึงความรู้ความสามารถประสบการณ์และปัญหาของประเทศชาติ ในการคัดเลือกผู้ที่จะมาดำรงตำแหน่งเป็นรัฐมนตรีเพื่อเป็นทีมของนายกฯ ในด้านต่างๆทุกครั้ง และยึดมั่นในประโยชน์ของส่วนรวมเป็นหลักในการตัดสินใจตลอดมา</p></body>
</news>
