<teiHeader>
<fileDesc>
<titleStmt>
  <title>โสภณลุยเช่ารถเมล์ ยันคุ้มค่า วัดใจครม.อังคารหน้า  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 00:50:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8941  </bibl>
</sourceDesc>
</fileDesc>
</teiHeader>
<news>
<headline>โสภณลุยเช่ารถเมล์ ยันคุ้มค่า วัดใจครม.อังคารหน้า</headline>
<lead>แจงโครงการเช่ารถเมล์ 4 พันคัน ไม่ได้ใช้งบฯ ของรัฐ แต่มาจากค่าโดยสารมาใช้จ่าย ยันค่าเช่าต่อวันถูกกว่าเช่ารถทัวร์ วัดใจ ครม.จะเห็นด้วยกับตัวเลข 6.79 หมื่นล้านหรือไม่..</lead>
<neck></neck>
<body><p>วานนี้ (27 พ.ค.) นายโสภณ ซารัมย์ รัฐมนตรีว่าการกระทรวงคมนาคม เปิดเผยถึงโครงการเช่ารถเมล์ 4,000 คัน วงเงิน 6.79 หมื่นล้านบาท โดยยอมรับว่าจนถึงขณะนี้ประชาชนและคนส่วนใหญ่ยังไม่เข้าใจโครงการนี้ เข้าใจ ว่าใช้เงินงบประมาณ ซึ่งจริง ๆ แล้วไม่ใช่ คาดว่าเป็นเพราะช่วงก่อนหน้านี้ไม่ได้มีการอธิบายเรื่องดังกล่าวอย่างละเอียด และคิดว่าพูดเพียงเล็กน้อยแล้วคนจะเข้าใจ แต่พอถึงเวลาจริงคนก็ไม่เข้าใจ อย่างไรก็ตาม ตนจะอธิบายให้ประชาชนและคณะรัฐมนตรี (ครม.) รับฟังไปเรื่อยๆ เชื่อว่าจะสามารถตอบคำถามได้ทุกคำถาม และเมื่อตอบได้ทุกคำถามแล้ว หากยังไม่ยอมอนุมัติให้อีกก็คงจะต้องถามว่าจะเอาอย่างไร และคน กทม.จะว่าอย่างไร</p>
<p>"ค่าเช่าที่คิดในโครงการ ถือได้ว่าถูกมากหากเมื่อเทียบกับการเช่ารถทัวร์ไปต่างจังหวัดที่ปัจจุบันคิด วันละ 15,000 บาท แต่ของเราเช่าจริงแค่ 4 พันกว่าบาทเท่านั้น เมื่อรวมค่าน้ำมันและบริหารจัดการอื่นๆ ไปด้วยก็จะทำให้ต้นทุนเป็น 9 พันบาทต่อวัน ซึ่งถูกกว่าที่มีการเช่ารถทัวร์ไปเที่ยวอีก" นายโสภณ กล่าว</p>
<p>รัฐมนตรีว่าการกระทรวงคมนาคม กล่าวต่อว่า  ในการประชุม ครม.วันที่ 26 พ.ค.ที่ผ่านมา ตนเป็นผู้ขอให้นำเรื่องแผนฟื้นฟูองค์การขนส่งมวลชนกรุงเทพ (ขสมก.) ซึ่งมีโครงการเช่ารถเมล์ 4,000 คัน เข้าสู่วาระการพิจารณาในที่ประชุมครม. แต่เมื่อไม่ทันและถูกบรรจุเป็นวาระจร ตนจึงขอถอนออกมา เพื่อเสนอในที่ประชุม ครม.สัปดาห์หน้า ประเด็นที่ยังมีข้อสงสัยเรื่องค่าบำรุงรักษาตัวรถซึ่งจะต้องจ่ายตั้งแต่ ปีแรกนั้น เนื่องจากขสมก. ได้นำผลการศึกษาของสถาบันพระปกเกล้ามาพิจารณาควบคู่การใช้จ่ายจริงของ ขสมก. ปรากฏว่ามีข้อแตกต่างเรื่องของค่าเครื่องยนต์ ค่ายาง ซึ่ง ขสมก.จะต้องใช้อะไหล่ใหม่ในการให้บริการสาธารณะ ดังนั้นค่าบำรุงรักษาจึงมีราคาสูง เมื่อครบกำหนดตามระยะเวลาผู้ให้เช่าหรือเอกชนจะต้องเปลี่ยนอะไหล่ตามระยะทาง ที่วิ่ง ซึ่ง ขสมก.ได้คำนวณค่าใช้จ่ายโดยเฉลี่ยเผื่อไว้ตั้งแต่ต้น และไม่ต้องการให้ไปกระจุกตัวอยู่ในปีหลังๆ ฉะนั้น ในการจัดทำแผนดำเนินโครงการเช่ารถเมล์ 4 ,000 คัน จึงมีตัวเลขค่าบำรุงรักษาโดยเฉลี่ยไว้ในแต่ละปี</p>
<p>นายโสภณ กล่าวว่า สำหรับวงเงินโครงการเช่ารถเมล์ 6 ,000 คัน มีตัวเลขประมาณ 1.11 แสนล้านบาท แต่เมื่อปรับลดจำนวนรถเมล์ลงเหลือ 4,000 คัน ทำให้วงเงินของโครงการลดลงเหลือประมาณ 6.25 หมื่นล้านบาท ต่อมาได้มีการปรับเปลี่ยนตัวเลขใหม่เพื่อให้สอดคล้องกับผลการศึกษาของฝ่าย ที่เกี่ยวข้องตัวเลขของโครงการจึงเพิ่มขึ้นเป็น 6.97 หมื่นล้านบาท อย่างไรก็ตาม เมื่อนายอภิสิทธิ์ เวชชาชีวะ นายกรัฐมนตรีได้ขอให้มีการพิจารณารายละเอียดเกี่ยวกับการเช่ารถเมล์ ทางกระทรวงคมนาคมจึงได้นำกลับมาทบทวนและคำนวณกรอบวงเงินโครงการเช่ารถเป็นก ว่า 6.79 หมื่นล้านบาท และจะนำเสนอตัวเลขดังกล่าวต่อที่ประชุม ครม.ในสัปดาห์หน้านี้</p></body>
</news>
