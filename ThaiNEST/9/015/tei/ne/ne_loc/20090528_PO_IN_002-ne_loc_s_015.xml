<teiHeader>
<fileDesc>
<titleStmt>
  <title>ประชาปัดย้ายรังยันร้องศาลไม่เอาชาญชัย  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 08:23:12  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=173425  </bibl>
</sourceDesc>
</fileDesc>
</teiHeader>
<news>
<headline>ประชาปัดย้ายรังยันร้องศาลไม่เอาชาญชัย</headline>
<lead>"พล.ต.อ.ประชา" ปัดข่าวย้ายสังกัด ย้ำยังอยู่เพื่อแผ่นดิน ระบุการย้ายพรรคจะเกิดในกรณีพรรคถูกยุบ ขณะที่ยืนยันกลุ่มร้องศาลปกครอง ไม่ยอมรับ "ชาญชัย" เป็นหัวหน้าพรรค</lead>
<neck></neck>
<body><p>พล.ต.อ.ประชา พรหมนอก เปิดเผยสำนักข่าวไอเอ็นเอ็น โดยยืนยันอีกครั้งหนึ่งว่า ตนเอง ยังไม่มีความคิดเรื่องของการย้ายสังกัดพรรคการเมือง คงยังสังกัดพรรคเพื่อแผ่นดินอยู่ตามเดิม ซึ่งหากจะถามว่า จะมีการพูดคุยกับ นายชาญชัย ชัยรุ่งเรือง หรือไม่นั้น ตนเองยังไม่เห็นว่า จะคุยเพื่ออะไร เนื่องจากว่า นายชาญชัย ก็ยังไม่ใช่หัวหน้าพรรค เพราะ กกต.ยังไม่ได้รับรองและทางกลุ่มเอง ก็ร้องศาลปกครองอยู่ </p>
<p>อย่างไรก็ตาม พล.ต.อ.ประชา กล่าวต่อ ถึงเรื่องของการย้ายสังกัดพรรคการเมืองว่า ทั่วไปแล้วมีอีกกรณีหนึ่งคือ หากเกิดการยุบพรรคขึ้น สมาชิกก็สามารถหาสังกัดพรรคใหม่ได้ ขณะที่มีรายงานข่าว จากคณะกรรมการการเลือกตั้งว่า การพิจารณาคำร้องเรียน นายนพดล พลซื่อ พรรคเพื่อแผ่นดิน ที่ถูกกล่าวหาว่า เกณฑ์คนมาร่วมฟังการปราศรัย ยังอยู่ในขั้นตั้งอนุกรรมการสอบอยู่ ซึ่งหากการสอบสวน พบว่า นายนพดล กระทำความผิด ในขณะที่เป็นกรรมการบริหารพรรคด้วย ก็อาจเป็นเหตุให้ต้องมีการยุบพรรคเพื่อแผ่นดินในที่สุด</p></body>
</news>
