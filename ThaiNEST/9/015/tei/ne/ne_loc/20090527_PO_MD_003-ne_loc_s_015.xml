<teiHeader>
<fileDesc>
<titleStmt>
  <title>เผา-ระเบิดเมืองยะลาอ่วม ต้อนรับเทพเทือกลงพื้นที่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059629  </bibl>
</sourceDesc>
</fileDesc>
</teiHeader>
<news>
<headline>เผา-ระเบิด<placeName><prefix>เมือง</prefix>ยะลา</placeName>อ่วม ต้อนรับเทพเทือกลงพื้นที่</headline>
<lead></lead>
<neck></neck>
<body><p>วานนี้ (27 พ.ค.) ตั้งแต่เวลา 04.00-09.00 น. คนร้ายไม่ทราบกลุ่ม และจำนวนออกมาก่อเหตุร้ายใน<placeName><component><prefix>เขตเทศบาล</prefix><infix>นคร</infix>ยะลา</component> <component><prefix>อ.</prefix>เมือง</component> <component><prefix>จ.</prefix>ยะลา</component></placeName> จำนวน 8 จุด ทำให้ร้านค้า สถานประกอบการได้รับความเสียหาย</p>
<p>จุดที่ 1 คนร้ายลอบวางเพลิงโกดังขายสินค้าของ<placeName><component><prefix>ร้าน</prefix>ศรีสมัย</component> <component><prefix>ถนน</prefix>เฉลิมชัย</component></placeName> จุดที่ 2 <placeName><component><prefix>ร้าน</prefix>อภิรักษ์เฟอร์นิเจอร์</component> <component><prefix>เลขที่</prefix> 68</component> <component><prefix>ถนน</prefix>เปรมจิต-สุรพันธ์</component> <component><prefix>ตลาด</prefix>เมืองใหม่ยะลา</component> <component><prefix>อ.</prefix>เมืองยะลา</component></placeName> เฟอร์นิเจอร์ได้รับความเสียหายทั้งหมด รถยนต์กระบะยี่ห้อโตโยต้าไฮลักซ์ วีโก้ สีขาว แผ่นป้ายทะเบียน บล.1396 <placeName>กทม.</placeName> เสียหาย จำนวน 1 คัน และรถจักรยานยนต์ได้รับความเสียหายอีก จำนวน 1 คัน,</p>
<p>จุดที่ 3 <placeName><component><prefix>โกดัง</prefix>ศรีสมัย</component> ที่อยู่ <component>1085/1</component> <component>สิโรรส</component> <component><prefix>บ้าน</prefix>จารู</component> <component>ชุดชนตลาดเก่า</component> <component><prefix>อ.</prefix>เมืองยะลา</component></placeName> สินค้าประเภทน้ำอัดลม ขนมต่างๆ ได้รับความเสียหายจำนวนหนึ่ง จุดที่ 4 โกดังเก็บสินค้า และวัสดุก่อสร้างของ<placeName><prefix>ห้างหุ้นส่วนจำกัด</prefix> ยะลาย่งฮวด</placeName> ซึ่งจำหน่ายวัสดุก่อสร้างที่ใหญ่ที่สุดใน <placeName><prefix>จ.</prefix>ยะลา</placeName> ตั้งที่อยู่ <placeName><component>14/4</component> <component><prefix>หมู่ที่</prefix> 3</component> <component><prefix>บ้าน</prefix>ท่าสาป</component> <component><prefix>ต.</prefix>สะเตง</component> <component><prefix>อ.</prefix>เมืองยะลา</component></placeName> อุปกรณ์ก่อสร้างที่อยู่ภายในโกดังได้รับความเสียหายทั้งหมด</p>
<p>จุดที่ 5 คนร้ายนำระเบิดแสวงเครื่องหนักประมาณ 3-5 กก. ไปวางไว้ด้านหลังป้าย<placeName><component>โชว์รูม อีซูซุ (ISUZU)</component> ของ<component><prefix>บริษัท</prefix>ปัตตานี เจริญเทรดดิ้ง <suffix>จำกัด</suffix></component> ริมบน<component><prefix>ถนน</prefix>เทศบาล 1</component> <component><prefix>อ.</prefix> เมืองยะลา</component></placeName> แรงระเบิดทำให้กระจกแตกกระจาย เสาโฆษณาได้รับความเสียหายเล็กน้อย</p>
<p>จุดที่ 5 ในเวลาไล่เลี่ยกัน คนร้าย 2 คน ขับขี่รถจักรยานยนต์ นำวัตถุระเบิดหนัก 3-5 กก.ไปวางไว้ริมฟุตบาต ด้านหน้าประตูกระจก หน้า<placeName><component>รามาคาเฟ่</component> <component><prefix>โรงแรม</prefix>ยะลารามา</component></placeName> ทำให้กระจกหน้าคาเฟ่แตก เสียหาย และ รถยนต์ของลูกค้าที่มาพักในโรงแรม ถูกแรงระเบิดและสะเก็ดระเบิดได้รับความเสียหาย 4 คัน</p>
<p>จุดที่ 6 คนร้ายนำระเบิดชนิดแสวงเครื่อง หนัก 3-5 กก.ไปวางไว้ที่บริเวณหน้าตู้เอทีเอ็ม ของธนาคารกสิกรไทย <placeName><prefix>สาขา</prefix>ยะลา</placeName> ทำให้ตู้เอทีเอ็มได้รับความเสียหาย จำนวน 1 ตู้ กระจกด้านหน้าธนาคารแตกเสียหายจำนวน 3 บาน</p>
<p>จุดที่ 7 บริเวณตลาดสามแยก<placeName><component>บ้านเนียง</component> <component><prefix>หมู่ที่</prefix> 4</component> <component><prefix>ต.</prefix>เปาะเส้ง</component> <component><prefix>อ.</prefix>เมือง</component> <component><prefix>จ.</prefix>ยะลา</component></placeName> คนร้ายได้ลอบวางเพลิงเสาส่งสัญญาณโทรศัพท์มือถือ ระบบทรูมูพ ได้รับความเสียหาย 1 เสา</p>
<p>จุดที่ 8 เวลาประมาณ 09.20 น. เจ้าหน้าที่ตำรวจ สภ.<placeName><prefix>เมือง</prefix>ยะลา</placeName> ได้รับแจ้งจากพนักงานห้างซุปเปอร์ดีพาร์ทเม้นท์สโตร์ ยะลา ว่า ได้ยินเสียงคล้ายระเบิดดังขึ้นที่บริเวณชั้น 2 ของห้าง หลังได้รับแจ้งแล้ว กำลังเจ้าหน้าที่ตำรวจ ทหาร ฝ่ายปกครอง และชุดศรศึก-ศรชัย (EOD ARMY) จึงรีบเดินทางเข้าตรวจสอบที่เกิดเหตุ จากการตรวจสอบที่เกิดเหตุพบว่าที่บริเวณชั้น 2 ซึ่งเป็นชั้นขายเสื้อผ้า พบว่ามีข้าวของกระจุยกระจายตกเต็มพื้นจากแรงระเบิด</p>
<p>สำหรับค่าเสียหายจากเหตุการณ์ที่เกิดขึ้นทั้งหมด เบื้องต้นคาดว่าไม่ต่ำกว่า 100 ล้านบาท จากการตรวจสอบข้อมูลและหลักฐาน เหตุระเบิดที่เกิดขึ้นทั้ง 3 จุด พบชิ้นส่วนเศษกล่องเหล็กที่ใช้บรรจุระเบิด และเศษสะเก็ดระเบิดเป็นเหล็กเส้นตัดขนาด 1 ซม. รวมทั้งเศษของวงจรอีเล็กทรอนิกส์ และเศษสายไฟตกอยู่ จึงได้เก็บไว้เป็นหลักฐานเพื่อติดตามหาคนร้ายที่ก่อเหตุต่อไป</p>
<p>หลังเกิดเหตุ พล.ต.ต.สายัณห์ กระแสแสน ผู้บังคับการตำรวจภูธร<placeName><prefix>จังหวัด</prefix>ยะลา</placeName> ได้สั่งการให้ทุกๆ สภ.ให้เพิ่มความเข้มงวด จัดกำลังตำรวจ สายตรวจออกลาดตระเวนดูแลพื้นที่เป้าหมาย ย่านชุมชน สถานที่ราชการ ห้างร้าน บริษัทต่างๆ และให้จัดตั้งด่านตรวจลอยเพื่อกดดัน กลุ่มคนร้าย พร้อมทั้งได้กำชับให้มีการเร่งหาข้อมูลของคนร้ายเพื่อนำตัวมาดำเนินคดีโดยเร็วที่สุด</p>
<p>ทั้งนี้ เป็นที่น่าสังเกตว่า กลุ่มก่อเหตุได้เปลี่ยนเวลาจากที่เคยปฏิบัติการช่วง 20.00-22.00 น. มาเป็นช่วงเช้าตรู่ ซึ่งเป็นช่วงเวลาที่เจ้าหน้าที่ขาดความเข้มข้นในการดูแลความปลอดภัย แต่ทั้งหมดก็ไม่ได้หวังให้เกิดความสูญเสียต่อชีวิต นอกจากทำลายทรัพย์สิน และเหตุดังกล่าวเกิดขึ้นก่อนที่ นายสุเทพ เทือกสุบรรณ จะเดินทางลงพื้นที่ <placeName><prefix>จ.</prefix> ยะลา</placeName> ในวันที่ 28 พ.ค.นี้ เหมือนกำลังส่งสัญญาณบางอย่างถึงรัฐบาล</p>
<p>**"เทพเทือก"ควง"บิ๊กป๊อก"ลงใต้</p>
<p>ด้านนายสุเทพ เทือกสุบรรณ รองนายกรัฐมนตรี ดูแลด้านความมั่นคง กล่าวว่า ตนจะเดินทางไป<placeName>จังหวัดชายแดนภาคใต้</placeName>วันนี้ (28 พ.ค.) โดยจะค้างคืนที่ <placeName><prefix>จ.</prefix>ปัตตานี</placeName> 1 คืน ทั้งนี้ ตนจะไปอธิบายให้ข้าราชการ และประชาชนเข้าใจว่ารัฐบาลมีแผนงานมีโครงการ มีเป้าหมายที่จะมาแก้ปัญหาในภาคใตอย่างไร โดยเฉพาะการยกระดับชีวิตความเป็นอยู่ของประชาชนให้ดีขึ้น และจะบอกว่าเขาจะต้องร่วมมืออย่างไรบ้าง และจะไปเยี่ยมตำรวจ ทหาร รวมถึงประชาชน และจะไปดูโครงการต่างๆ หลายโครงการ</p>
<p>ส่วนเรื่องเหตุระเบิดที่เกิดขึ้นหลายจุดนั้น รองนายกฯกล่าวว่า ทราบแล้ว ก็กังวลใจเหมือนกัน แต่ก็ต้องแก้ไขไปเรื่อยๆ</p>
<p>ด้านพล.อ.อนุพงษ์ เผ่าจินดา ผบ.ทบ. ซึ่งจะเดินทางลงพื้นที่<placeName>จังหวัดชายแดนภาคใต้</placeName>ร่วมกับนายสุเทพ กล่าวว่า ตนจะชี้แจงนายสุเทพ ว่ามีการดำเนินการอย่างไร จะได้ดูว่ามีข้อขัดข้องอะไร เพื่อให้การทำงานดี ซึ่งเราจะเตรียมการที่จะสรุปผลการปฏิบัติที่ผ่านมา ทั้งในส่วนของทหาร ตำรวจ และศูนย์อำนวยการบริหารจัดการจังหวัดชายแดนภาคใต้ (ศอ.บต.) ซึ่งท่านคงมีแนวทางแก้ปัญหา ทั้งนี้ การตัดงบประมาณคงไม่มีผลกระทบกับการแก้ปัญหาภาคใต้</p>
<p>สำหรับการลอบวางระเบิดสถานที่ต่างๆ รวม 7 จุด ใน<placeName><prefix>จ.</prefix>ยะลา</placeName>นั้น พล.อ.อนุพงษ์ กล่าวว่า ไม่น่ามีอะไรมาก เป็นเหตุการณ์ในลักษณะก่อกวน ไม่รุนแรง ไม่มีอะไรมาก ทั้งนี้มาตรการทุกอย่างดี แต่คิดว่าเหตุการณ์ไม่มีอะไรก่อกวนธรรมดา</p>
<p>เมื่อถามว่า มีการใช้ระเบิดเพลิงในการจัดงานในพื้นที่ พล.อ.อนุพงษ์ กล่าวว่า เป็นการใช้ระเบิดเพลิงเล็กน้อย คิดว่าต้องให้งานเกิดขึ้น และเจ้าหน้าที่รักษาความปลอดภัยได้ เจ้าหน้าที่ควรทำให้ประชาชนอยู่ในสภาพปกติได้ แต่การแก้ไขต้องใช้เวลา เพราะการทำงานเราใช้การพัฒนา เอาชนะจิตใจด้วยการเมืองและการพัฒนา ทำให้เขาไม่เป็นผู้ก่อความไม่สงบ ขณะนี้การข่าวยังไม่ทราบว่าเป็นกลุ่มใด แต่ในพื้นที่คงมีฐานข้อมูลว่าเป็นอย่างไร ซึ่งต้องมีการสืบสวนสอบสวนต่อไป และใช้ฐานข่าวไปปิดล้อมตรวจค้นจับกุมดำเนินคดี</p>
<p>**มาร์คถกป๊อกจัดพลเรือนคุมกอ.รมน.</p>
<p>นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี เปิดเผยว่า พล.อ.อนุพงษ์ เผ่าจินดา ผบ.ทบ. ในฐานะรองผู้อำนวยกองอำนวยการรักษาความมั่นคงภายใน (กอ.รมน. ) จะขอเข้าพบนายกรัฐมนตรี เพื่อนำเสนอโครงสร้าง ของกอ.รมน. ที่มีการปรับปรุงใหม่ตาม พ.ร.บ.ความมั่นคงภายใน ซี่งมีนายกฯ เป็น ผอ.กอรมน.</p>
<p>"นายกฯ จะให้นโยบายเพิ่มเติมในการทำงานร่วมกันกับกองทัพ ตามโครงสร้าง กอ.รมน.ในส่วนของพื้นที่<placeName>3 จังหวัดชายแดนใต้</placeName> การบริหารจัดการพื้นที่<placeName><component>เขาค้อ</component> <component><prefix>จ.</prefix>เพชรบูรณ์</component></placeName> และมีเรื่องงบประมาณบางส่วน นอกจากนี้ พล.อ.อนุพงษ์ จะได้รายงานภาพรวมสถานการณ์ทั่วไป" นายปณิธาน กล่าว</p>
<p>นายปณิธาน กล่าวว่า ตามโครงสร้างใหม่ เมื่อนายกฯ มีอีกบทบาทหนึ่งคือ ผอ.กอ.รมน จะต้องจัดทีมงานเข้าไปอยู่ใน กอ.รมน. ซึ่งจากเดิมเป็นเรื่องของฝ่ายทหาร แต่โครงสร้างใหม่ เป็นเรื่องของฝ่ายพลเรือน จัดตั้งสำนักงาน มีผลคือ นายกฯในฐานะ ผอ.กอ.รมน. กำหนดอัตรากำลังเข้าไป ส่วนจะเป็นเจ้าหน้าที่ฝ่ายไหนต้องพิจารณาอีกครั้ง</p></body>
</news>
