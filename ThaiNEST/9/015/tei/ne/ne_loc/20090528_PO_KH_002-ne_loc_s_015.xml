<teiHeader>
<fileDesc>
<titleStmt>
  <title>วิปรัฐยกเครื่อง คุมสส.ในสภา  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNekk0TURVMU1nPT0=&sectionid=TURNd05BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>วิปรัฐยกเครื่อง คุมสส.ในสภา</headline>
<lead></lead>
<neck></neck>
<body><p>วันที่ 27 พ.ค. ที่<placeName><prefix>ทำเนียบ</prefix>รัฐบาล</placeName> นายชิน วรณ์ บุณยเกียรติ ประธานคณะกรรมการประสานงาน (วิป) พรรคร่วมรัฐบาล แถลงภายหลังการประชุมวิปรัฐบาล ว่า ที่ประชุมวิปพิจารณาผลการทำงานตลอด 4 เดือน พบว่ามีผลงานน่าพอใจ สามารถผลักดันกฎหมายสำคัญได้ทั้งหมด 28 ฉบับ แต่สิ่งที่เราต้องปรับปรุงคือการควบคุมองค์ประชุมสภา เพราะยังมีสมาชิกบางคนไม่เข้าร่วมประชุม ขณะที่บางคนโดยเฉพาะจากพรรคฝ่ายค้านเข้ามานั่งประชุมแต่ไม่แสดงตัว หรือบางครั้งทำการป่วนสภา จึงขอให้คณะกรรมการควบคุมเสียงของพรรคร่วมรัฐบาล ซึ่งควบ คุมส.ส. 1 ต่อ 5 คน ให้ปรับเปลี่ยนกรรมการโดยให้ควบคุมเสียงส.ส.ที่อยู่ในพื้นที่เดียวกับกรรมการเพื่อง่ายต่อการประสาน</p>
<p>ประธานวิปรัฐบาลกล่าวว่า วิปยังประสานไปยังฝ่ายเลขาธิการสำนักงานสภา ให้ตรวจสอบการนับคะแนนของสมาชิกให้เป็นไปอย่างถูกต้องแม่นยำ และเห็นชอบแต่งตั้งนายวิรัตน์ กัลยาศิริ ส.ส.<placeName>สงขลา</placeName> พรรคประชาธิปัตย์ ทำหน้าที่ประธานคณะกรรมการกลั่นกรองกฎหมายก่อนเสนอเข้าที่ประชุมสภาแทนนายทิวา เงินยวง ที่มีปัญหาเรื่องสุขภาพ </p></body>
</news>
