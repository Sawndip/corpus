<teiHeader>
<fileDesc>
<titleStmt>
  <title>อภิสิทธิ์ร่วมงานวันเกิด?ชาญชัย?ไร้เงาพรรคร่วมรัฐบาล  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090527/14634/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%a3%e0%b9%88%e0%b8%a7%e0%b8%a1%e0%b8%87%e0%b8%b2%e0%b8%99%e0%b8%a7%e0%b8%b1%e0%b8%99%e0%b9%80%e0%b8%81%e0%b8%b4%e0%b8%94%e2%80%9c%e0%b8%8a%e0%b8%b2%e0%b8%8d%e0%b8%8a%e0%b8%b1%e0%b8%a2%e2%80%9d%e0%b9%84%e0%b8%a3%e0%b9%89%e0%b9%80%e0%b8%87%e0%b8%b2%e0%b8%9e%e0%b8%a3%e0%b8%a3%e0%b8%84%e0%b8%a3%e0%b9%88%e0%b8%a7%e0%b8%a1%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์ร่วมงานวันเกิด?ชาญชัย?ไร้เงาพรรคร่วมรัฐบาล</headline>
<lead>นายกฯร่วมงานวันเกิด ?ชาญชัย? ไร้เงาพรรคร่วมรัฐบาล ด้าน ?ชาญชัย? ซึ้งใจนายกฯลั่นยอมยกใจให้ ยอมาร์คเกิดมาเพื่อเป็นนายกฯ</lead>
<neck></neck>
<body><p>เมื่อเวลา 18.00 น.วันที่ 27 พ.ค.นายชาญชัย ชัยรุ่งเรือง หัวหน้าพรรคเพื่อแผ่นดิน ได้จัดงานเลี้ยงฉลองวันคล้ายวันเกิดครบรอบ 57 ปี ที่บ้านพักใน<placeName><component><prefix>หมู่บ้าน</prefix>เศรษฐกิจ</component> <component><prefix>ถ.</prefix>เพชรเกษม 102</component></placeName> ซึ่งถือเป็นการจัดงานฉลองวันเกิดอย่างยิ่งใหญ่เป็นครั้งแรก โดยมีการออกร้านอาหารคาวหวานไม่ต่ำกว่า 20 ร้าน พร้อมทั้งมีการแสดงบนเวทีแสง สี เสียง ครบครัน ท่ามกลาง ส.ส. ของพรรคเพื่อแผ่นดินได้เดินทางร่วมในงานอย่างคับคั่ง ยกเว้น 3 ส.ส.ในกลุ่มของ พ.ต.อ.ประชา พรหมนอก และกลุ่มบ้านริมน้ำของนายสุชาติ ตันเจริญ</p>
<p>เมื่อเวลา 18.20 น. นายอภิสิทธิ์ เวชชาชีวะ นายกรัฐมนตรี พร้อมด้วยนายนิพนธ์ พร้อมพันธุ์ เลขาธิการนายกรัฐมนตรี และนายชุมพล กาญจนะ ประธาน ส.ส.พรรคประชาธิปัตย์ ได้นำกระเช้าดอกกุหลาบสีแดงมาอวยพรโดยขอให้นายชาญชัย มีสุขภาพร่างกายแข็งแรงและได้รับประทานอาหารร่วมกับนายชาญชัยและสมาชิกพรรคเพื่อแผ่นดินด้วย ทั้งนี้เป็นที่น่าสังเกตว่าไม่มี ส.ส.ของพรรคร่วมรัฐบาลอื่นๆ หรือพรรคฝ่ายค้านมาร่วมงานในครั้งนี้แต่อย่างใด ซึ่งนายชาญชัยได้พานางบังอร เบญจาธิกุล เจ้าของมหาวิทยาลัยกรุงเทพธนบุรีและบุตรชาย ยืนต้อนรับผู้ร่วมงานด้วย</p>
<p>ต่อมาเมื่อเวลา 19.30 น. นายกรัฐมนตรีได้ขึ้นกล่าวอวยพรบนเวทีว่า นายชาญชัยเป็นคนมีสุขภาพแข็งแรงสู้งาน ดูข้างหลังอายุเหมือนอายุแค่ 35 ปี แต่ดูข้างหน้าถึงรู้ว่าอายุ 57 ปี อันที่จริงนายชาญชัยกับตนเกิดปีเดียวกัน คือปีมะโรง แต่เพียงคนละรอบเท่านั้น ทราบมาว่าไปทำงานแต่เช้าก็ต้องออกกำลังกายก่อนเสมอ ทำให้เห็นถึงความมุ่งมั่นตั้งใจ ขออวยพรให้มีสุขภาพแข็งแรงและประสบความสำเร็จในหน้าที่การงานในฐานะรัฐมนตรีและหัวหน้าพรรคเพื่อแผ่นดิน หวังว่าคำอวยพรจะเป็นกำลังใจให้นายชาญชัยได้ฟันฝ่าอุปสรรคต่างๆไปได้</p>
<p>ด้านนายชาญชัย กล่าวตอบบนเวทีเช่นกันว่า ดีใจมากที่นายกรัฐมนตรีให้เกียรติและให้ความสำคัญ กับงานคล้ายวันเกิดของตน ดีใจมากเมื่อลูกชายมาบอกว่าได้รับแจ้งจากเลขาธิการนายกฯว่านายกฯจะเดินทางมาร่วมงานด้วย “ขอบอกว่าวันนี้นายอภิสิทธิ์ได้ใจผมไปแล้ว เพราะผมไม่กล้าคิดมาก่อนว่านายกฯจะมาร่วมงานวันนี้” นายชาญชัย กล่าวและว่า ในฐานะที่ตนเป็นหัวหน้าพรรคเพื่อแผ่นดิน และนายอภิสิทธิ์เป็นหัวหน้ารัฐบาล เรามาร่วมกันทำงาน ผมขอสนับสนุนให้นายอภิสิทธิ์แก้ปัญหาเศรษฐกิจให้ประเทศไทยของเราให้ได้ เพราะนายอภิสิทธิ์เป็นคนหัวไวเกิดมาเพื่อเป็นนายกรัฐมนตรีจริงๆ</p>
<p>ผู้สื่อข่าวรายงานว่า จากนั้นพิธีกรบนเวทีได้เชิญนายกรัฐมนตรี พร้อมด้วยนายพินิจ จารุสมบัติ นายปรีชา เลาหพงศ์ชนะ แกนนำพรรคเพื่อแผ่นดิน และร.ต.หญิงระนองรักษ์ สุวรรณฉวี รมว.เทคโนโลยีสารสนเทศ และดร.บังอร เบญจาธิกุล ชัยรุ่งเรือง ขึ้นเป่าเค้กบนเวทีร่วมกัน</p></body>
</news>
