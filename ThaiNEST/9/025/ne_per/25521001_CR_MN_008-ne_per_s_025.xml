<teiHeader>
<fileDesc>
<titleStmt>
  <title>“ปทีป” กวักมือเรียกรอง ผบ.ตร.ถกเคาะสนิมงานองค์กร!  </title>
  <author>ผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2552-10-01 14:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000115502  </bibl>
</sourceDesc>
</fileDesc>
</teiHeader>
<news>
<headline>“<persName>ปทีป</persName>” กวักมือเรียกรอง ผบ.ตร.ถกเคาะสนิมงานองค์กร!</headline>
<lead>รักษาราชการแทน ผบ.ตร.ฟิตเปรี๊ยะเรียกรอง ผบ.ตร.-ผู้ช่วย ผบ.ตร. ถกพัฒนางานองค์กร ขาดเพียง “<persName>เพรียวพันธ์</persName>” ส่วน “<persName>จุมพล</persName>” แคนดิเดต ผบ.ตร.ออกจากห้องประชุมไปด้วยสีหน้าเรียบเฉยก่อนการหารือแล้วเสร็จ โดย “<persName>ปทีป</persName>” แจงทุกคนยังทำหน้าที่เดิมไม่ได้พูดคุยโผโยกย้าย ยังไม่มีใครในดวงใจ ทำหน้าที่โฆษก ตร. แทน “<persName>วัชรพล</persName>” ที่ลาออก</lead>
<neck></neck>
<body><p>วันนี้ (1 ต.ค.) เมื่อเวลา 12.00 น.ที่ห้องประชุม 1 สำนักงานตำรวจแห่งชาติ (ตร.) <persName>พล.ต.อ.ปทีป ตันประเสริฐ</persName> จเรตำรวจแห่งชาติ (จตช.) ในฐานะ รรท.ผบ.ตร. เชิญ รอง ผบ.ตร. และผู้มีตำแหน่งเทียบเท่า รวมทั้ง <persName>พล.ต.ท.อัศวิน ขวัญเมือง</persName> และ <persName>พล.ต.ท.พงศพัศ พงษ์เจริญ</persName> ผู้ช่วยผบ.ตร.ร่วมรับประทานอาหาร และปรึกษาหารือแนวทางการบริหารงาน และแก้ปัญหาใน ตร. ซึ่งขาดเพียง <persName>พล.ต.อ.เพรียวพันธ์ ดามาพงศ์</persName> รอง ผบ.ตร. ใช้เวลาหารือกัน 1 ชั่วโมง ซึ่ง <persName>พล.ต.อ.จุมพล มั่นหมาย</persName> รอง ผบ.ตร.ซึ่งมีชื่อเป็นแคนดิเดต ผบ.ตร.ได้ออกจากห้องประชุมก่อน และมีสีหน้าเรียบเฉย</p>
<p> <persName>พล.ต.อ.ปทีป</persName> กล่าวว่า วันนี้ได้หารือเรื่องพัฒนา ตร.อย่างไรให้ดีขึ้น ถึงตอนนี้ทุกคนทำหน้าที่เหมือนเดิมไม่มีการเปลี่ยนแปลงตำแหน่งหน้าที่ ยังไม่มีการพูดคุยกันเรื่องการแต่งตั้งโยกย้าย ส่วนนโยบายเร่งด่วนให้ตำรวจทำงานให้มากขึ้น สำหรับกรณีที่ <persName>พล.ต.อ.วัชรพล</persName> ลาออกจากโฆษก ตร.และเลขานุการ ก.ต.ช.นั้น ตอนนี้ยังไม่เห็นเรื่อง ขอดูเรื่องก่อนและยังไม่คิดว่าจะใครมาแทน ไม่มีใครในดวงใจ                เมื่อถามว่าการที่ <persName>พล.ต.อ.เพรียวพันธ์</persName> ไม่เข้าประชุมมีนัยอะไรหรือไม่ <persName>พล.ต.อ.ปทีป</persName> กล่าวว่า ตนไม่ทราบ<persName>ท่านเพรียวพันธ์</persName>                รายงานข่าวแจ้งว่า ที่ประชุมมีการหารือกันเรื่องการแบ่งานของรอง ผบ.ตร. และผู้ช่วย ผบ.ตร.ว่าทุกอย่างยังคงทำตามหน้าที่งานเดิม ส่วนสายงานที่รอง ผบ.ตร.เกษียนอายุราชการไป ให้ผู้ช่วย ผบ.ตร.มาทำหน้าที่แทน โดยให้ทุกคนทำงานเต็มที่ นอกจากนี้ยังหารือเรื่องการช่วยเหลือผู้ประสบภัยน้ำท่วม และการจัดตั้งสถานีตำรวจในท่าอากาศยานสุวรรณภูมิ</p></body>
</news>
