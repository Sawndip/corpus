<teiHeader>
<fileDesc>
<titleStmt>
  <title>นักธุรกิจ เบื่อการเมือง หวั่นฉุด ศก.ไทยพินาศ  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 22:35:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8922  </bibl>
</sourceDesc>
</fileDesc>
</teiHeader>
<news>
<headline>นักธุรกิจ เบื่อการเมือง หวั่นฉุด ศก.ไทยพินาศ</headline>
<lead>'<persName><forename>ธนวรรธน์</forename></persName>' เผยนักธุรกิจเบื่อการเมืองไทย กลัวปัจจัยภายในประเทศมากกว่าภายนอก กว่าปัญหาเศรษฐกิจโลก ที่ผ่านจุดต่ำสุดมาแล้ว คาดจีดีพีปีนี้ลบ 3-4% ... </lead>
<neck></neck>
<body><p>วันนี้ (27พ.ค.) <persName><roleName>นาย</roleName><forename>ธนวรรธน์</forename> <surname>พลวิชัย</surname></persName> ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยถึงผลสำรวจทัศนะของผู้ประกอบการเกี่ยวกับผลกระทบของสถานการณ์ทางการ เมืองต่อธุรกิจ และเศรษฐกิจของประเทศ จากการสำรวจนักธุรกิจ 400 ตัวอย่าง วันที่ 22-25 พ.ค.ว่า นักธุรกิจ 17.1% มองว่าความขัดแย้งทางการเมืองเป็นปัจจัยลบอันดับแรกที่กระทบต่อการทำธุรกิจ รองลงมา 16.3% ระบุว่าเป็นภาวะเศรษฐกิจชะลอตัว ส่วน 15.6% ระบุความเชื่อมั่นทางเศรษฐกิจ อีก 12.3% ระบุปัญหาการเงินและเศรษฐกิจโลก 12.2% ระบุราคาวัตถุดิบสูง อีก 11.3% ระบุ ราคาน้ำมัน และ 7.3% ระบุดอกเบี้ยและอัตราแลกเปลี่ยน </p>
<p><persName><roleName>นาย</roleName><forename>ธนวรรธน์</forename></persName> กล่าวต่อว่า ตอนนี้นักธุรกิจไทยกลัวปัจจัยภายในประเทศมากกว่าภายนอก โดยความขัดแย้งทางการเมืองที่รุนแรงและต่อเนื่องหลายปี กระทบต่อธุรกิจร้ายแรงกว่าเศรษฐกิจโลกชะลอตัว รวมถึงความผันผวนของราคาน้ำมัน อัตราแลกเปลี่ยน และดอกเบี้ย เอกชนมองว่า เศรษฐกิจโลกขณะนี้ผ่านจุดต่ำสุดแล้ว และกำลังฟื้นตัวแบบตัวยู ดังนั้นการขยายตัวของเศรษฐกิจไทยในระยะต่อไป จะดีหรือไม่ขึ้นอยู่กับทิศทางภายในประเทศเป็นสำคัญ </p>
<p><persName><roleName>นาย</roleName><forename>ธนวรรธน์</forename></persName> กล่าวด้วยว่า ส่วนปัญหาความไม่ลงรอยในพรรคร่วมรัฐบาลและการปรับคณะรัฐมนตรี (ครม.) ยังไม่กระทบต่อเสถียรภาพรัฐบาลและความเชื่อมั่นของภาคธุรกิจ เพราะปรับเพียงตำแหน่งเดียว และไม่เกี่ยวข้องกับทีมเศรษฐกิจ จึงไม่กระทบต่อนโยบายขับเคลื่อนเศรษฐกิจของรัฐบาล แต่สิ่งที่ต้องจับตาคือ การตีความของศาลรัฐธรรมนูญต่อร่างพ.ร.บ. กู้เงิน 400,000 ล้านบาท ที่จะนำเงินมาใช้กระตุ้นเศรษฐกิจและสำรองกองคลัง หากผ่านรัฐสภาในเดือนมิ.ย. และสามารถเบิกจ่ายได้ทันไตรมาส 3 จะทำให้เศรษฐกิจไตรมาส 4 ฟื้นตัวเป็นบวก 0-2% ได้</p></body>
</news>
