<teiHeader>
<fileDesc>
<titleStmt>
  <title>ซีเมนส์ล็อบบี้ "กอร์ปศักดิ์" เสนอลงทุนตั้งโรงงาน ผลิต-ซ่อมรถไฟในไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=163377  </bibl>
</sourceDesc>
</fileDesc>
</teiHeader>
<news>
<headline>ซีเมนส์ล็อบบี้ "<persName><forename>กอร์ปศักดิ์</forename></persName>" เสนอลงทุนตั้งโรงงาน ผลิต-ซ่อมรถไฟในไทย</headline>
<lead><persName><roleName>นาย</roleName><forename>แอนโทนี</forename> <middlename>ยู</middlename> <surname>วา เช</surname></persName> ประธานและหัวหน้าฝ่ายบริหารประเทศไทย กัมพูชา พม่า บริษัทซีเมนส์ จำกัด เปิดเผยว่า เมื่อต้นเดือนพฤษภาคมที่ผ่านมา ซีเมนส์ ได้นำเสนอแนวทางความเป็นไปได้ในการตั้งโรงงานผลิตรถไฟฟ้าในประเทศไทยต่อ<persName><roleName>นาย</roleName><forename>กอร์ปศักดิ์</forename> <surname>สภาวสุ</surname></persName> รองนายกรัฐมนตรี ในการประชุมคณะกรรมการร่วมด้านเศรษฐกิจไทย-เยอรมัน (JEC) ครั้งที่ 2 ณ กรุงเบอร์ลิน ประเทศสหพันธ์สาธารณรัฐเยอรมนี ที่มีภาคเอกชนของเยอรมนีร่วมด้วย</lead>
<neck></neck>
<body><p>"แต่จะเกิดในรูปแบบใดนั้น ขึ้นกับความต้องการของรัฐบาลไทย ซึ่งในเบื้องต้น ซีเมนส์พร้อมให้การสนับสนุนทั้งด้านเงินทุน บุคลากร เทคโนโลยี และเน้นการใช้ชิ้นส่วนอุปกรณ์ภายในประเทศไทยให้มากที่สุดโดยเห็นว่านอกจากจะทำให้เกิดการจ้างงานแล้ว ยังเป็นการพัฒนาเศรษฐกิจอย่างยั่งยืนด้วย ส่วนรายละเอียดยังเปิดเผยไม่ได้เพราะต้องรอความชัดเจนจากไทยด้วยว่า มีความต้องการอย่างไร ซึ่ง ซีเมนส์พร้อมที่จะปรับเปลี่ยนให้เหมาะสม"<persName><roleName>นาย</roleName><forename>แอนโทนี</forename></persName> กล่าว</p>
<p>นอกจากนี้ซีเมนส์ ยังสนใจที่จะเข้าร่วมในโครงการรถไฟฟ้าสายสีม่วง (บางใหญ่-บางซื่อ) โดยเชื่อว่า ประสบการณ์การบริหารจัดการ 3 โครงการทั้งรถไฟฟ้าบีทีเอส รถไฟใต้ดิน และโครงการระบบรถไฟฟ้าเชื่อมต่อท่าอากาศยานสุวรรณภูมิกับสถานีรับส่งผู้โดยสารภายในเมือง (แอร์พอร์ต เรล ลิ้งค์) จะสามารถดำเนินโครงการได้เสร็จก่อนกำหนดและอยู่ภายใต้งบประมาณจะเป็นเครื่องพิสูจน์ความสามารถของซีเมนส์ แต่บริษัทคงไม่ไปรับงานเดินรถ แต่สนใจงานเกี่ยวกับระบบ การซ่อมบำรุงมากกว่า</p>
<p>ส่วนการเข้ามาลงทุนในไทยบริษัท ยอมรับว่าความไม่แน่นอนของการเมืองของประเทศไทย หรือนโยบายที่เกี่ยวข้องยังเป็นปัจจัยหนึ่งที่สร้างความกังวลในการเข้ามาลงทุน </p></body>
</news>
