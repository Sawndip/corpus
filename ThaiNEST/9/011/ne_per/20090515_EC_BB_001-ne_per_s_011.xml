<teiHeader>
<fileDesc>
<titleStmt>
  <title>เกษตรฯเปิดผลสำรวจปลูกยางล้านไร่ ระบุภาคเหนือ-อีสานไม่เกิน2ปีกรีดได้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/15/news_28746918.php?news_id=28746918  </bibl>
</sourceDesc>
</fileDesc>
</teiHeader>
<news>
<headline>เกษตรฯเปิดผลสำรวจปลูกยางล้านไร่ ระบุภาคเหนือ-อีสานไม่เกิน2ปีกรีดได้</headline>
<lead>กรมวิชาการเกษตร เปิดผลสำรวจโครงการยางล้านไร่ ยังไม่เข้าเป้า เหตุซีพีแจกต้นกล้าล่าช้า ชี้พื้นที่เพาะปลูกภาคเหนือ-อีสานต้นยางโตเกินคาดเชื่ออีก 2 ปี กรีดได้ในเนื้อที่ 1.6 แสนไร่ ช่วยเพิ่มผลผลิตยางให้ประเทศปีละ 2.2 แสนตัน</lead>
<neck></neck>
<body><p><persName><roleName>นาย</roleName><forename>สุขุม</forename> <surname>วงษ์เอก</surname></persName> ผู้อำนวยการสถาบันวิจัยยาง กรมวิชาการเกษตร เปิดเผยว่าจากการติดตามและประเมินแหล่งปลูกยางใหม่ในโครงการยาง 1 ล้านไร่ ซึ่งเริ่มปลูกตั้งแต่ปี 2547-2549 เนื้อที่รวม 820,617 ไร่ เกษตรกร 112,460 ราย จากการสุ่มตรวจสวนยางของเกษตรกรในโครงการพื้นที่ที่มีการปลูกยางมาก อาทิเช่น จังหวัดอุบลราชธานี ศรีสะเกษ ยโสธร มุกดาหาร กาฬสินธุ์ เลย น่าน เชียงราย และ พะเยา พบว่าต้นยางพาราในสวนยางใหม่ทั้งพื้นที่ภาคเหนือและภาคตะวันออกเฉียงเหนือ มีอัตราการเจริญเติบโตดี</p>
<p>ยางที่ปลูกเมื่อปี 2547 อายุ 30 เดือน มีอัตราการรอดตาย 89.8% ยางพาราที่ปลูกเมื่อปี 2548 ยางอายุ 18 เดือน มีปริมาณต้นยางรอดตาย 90.2% มีการเติบโตทางความสูงของต้นเฉลี่ย 3.98 เมตร ส่วนยางพาราคาที่ปลูกปี 2549 ยางอายุ 6-8 เดือน มีจำนวนต้นยางรอดตาย 91%จะเห็นได้ว่าพื้นที่ปลูกยางพารายังไม่ครบ 1 ล้านไร่ ตามเป้าหมายของโครงการ</p>
<p>ทั้งนี้เป็นผลมาจากการที่บริษัทเจริญโภคภัณฑ์เมล็ดพันธุ์ จำกัด ในเครือเจริญโภคภัณฑ์ หรือ ซีพี ไม่สามารถส่งมอบกล้ายางได้ทันเวลาเพาะปลูกเมื่อปี 2549 ทำให้เกษตรกรบางส่วนเปลี่ยนใจหันไปปลูกพืชชนิดอื่นทดแทน เช่น ยูคาลิปตัสและข้าวโพด ซึ่งได้แจ้งผลการประเมินให้สำนักงานกองทุนสงเคราะห์การทำสวนยาง (สกย.) แล้ว</p>
<p>อย่างไรก็ตาม เพื่อให้พื้นที่ปลูกยางพาราเป็นไปตามเป้าหมายของนโยบายรัฐบาล เห็นชอบขยายเวลาการดำเนินโครงการเมื่อปี 2550 เพิ่มอีก 120,782 ไร่ เกษตรกรจำนวน 17,803 ราย ส่งผลให้ปัจจุบันยังขาดพื้นที่ปลูกอีก 58,601 ไร่ จึงจะครบ 1 ล้านไร่</p>
<p><persName><roleName>นาย</roleName><forename>สุขุม</forename></persName> กล่าวว่าสองปีหน้านี้ยางพาราที่ปลูกเมื่อปี 2547 จำนวน 167,923 ไร่ เริ่มเปิดกรีดได้ ส่วนปีถัดๆ ไปพื้นที่ให้ผลผลิตจะขยายตัวเพิ่มขึ้น หากยางพาราในโครงการให้ผลผลิตเต็มพื้นที่ปลูก คาดว่าไทยจะมีผลผลิตยางธรรมชาติเพิ่มขึ้นปีละ 220,000 ตัน</p>
<p>�เชื่อว่าสวนยางใหม่จะดึงแรงงานกลับคืนถิ่น ลดปัญหาการว่างงานและแรงงานอพยพได้ ขณะที่ภาครัฐน่าจะมีรายได้จากเงินเก็บจากภาษีส่งออกยางเพิ่มปีละ 200-300 ล้านบาท ปัจจุบันเก็บอยู่ที่ 0.90-1.40 บาทต่อกิโลกรัม และช่วยปรับสภาพแวดล้อมในพื้นที่ ลดสภาวะโลกร้อน� <persName><roleName>นาย</roleName><forename>สุขุม</forename></persName> กล่าว</p></body>
</news>
