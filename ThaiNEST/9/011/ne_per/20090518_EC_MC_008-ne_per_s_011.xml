<teiHeader>
<fileDesc>
<titleStmt>
  <title>ธปท. เปิดศูนย์ฮอตไลน์รับเรื่องร้องทุกข์แบงก์ไม่ปล่อยกู้  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 17:27:40  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk0MDI4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ธปท. เปิดศูนย์ฮอตไลน์รับเรื่องร้องทุกข์แบงก์ไม่ปล่อยกู้</headline>
<lead></lead>
<neck></neck>
<body><p><persName><roleName>นาย</roleName><forename>สรสิทธิ์</forename> <surname>สุนทรเกศ</surname></persName> ผู้ช่วยผู้ว่าการ สายกำกับสถาบันการเงิน ธนาคารแห่งประเทศไทย (ธปท.) กล่าวว่า สืบเนื่องจากที่ผ่านมาธปท.ได้รับร้องเรียนและได้รับฟังปัญหาเกี่ยวกับธนาคารพาณิชย์ไม่ปล่อยสินเชื่อมามาก รวมทั้งปัญหาหรืออุปสรรคจากกฎเกณฑ์ของทางการ ดังนั้น เพื่อได้รับทราบปัญหาอย่างชัดเจน และทำให้สามารถติดตามปัญหาการปล่อยสินเชื่อ รวมทั้งเป็นช่องทางรับเรื่องร้องเรียนเกี่ยวกับปัญหาการใช้บริการของระบบธนาคารพาณิชย์จากประชาชนได้สะดวกขึ้น ธปท.จึงได้จัดตั้ง “ศูนย์ประสานงานแก้ไขปัญหาการปล่อยสินเชื่อ” ขึ้น เพิ่มเติมจากการรับเรื่องร้องเรียนตามปกติ โดยจะเริ่มดำเนินการตั้งแต่วันที่ 18 พ.ค.นี้เป็นต้นไป
“โดยศูนย์ดังกล่าวตั้งขึ้น เพื่อให้เป็นตัวประสานระหว่าง ธปท.กับลูกค้า ทั้งรายย่อยเอสเอ็มอี หรือรายใหญ่ที่ต้องการขอสินเชื่อแต่ได้รับการปฏิเสธ หรือเกิดข้อติดขัดอะไรจนทำให้ไม่ได้รับสินเชื่อ สามารถแจ้งศูนย์ประสานงานได้ เพื่อเราจะหารือกับธนาคารพาณิชย์ต่อไป”<persName><roleName>นาย</roleName><forename>สรสิทธิ์</forename></persName> กล่าว</p>
<p><persName><roleName>นาย</roleName><forename>สรสิทธิ์</forename></persName> กล่าวต่อว่า การตั้งศูนย์ดังกล่าวไม่ใช่ทำไปเพื่อกดดันให้แบงก์ปล่อยกู้ ยืนยันว่าแบงก์ก็ยังพิจารณาสินเชื่อไปตามปกติ แต่ต้องการให้ศูนย์นี้ช่วยหาสาเหตุการไม่ปล่อยกู้ ให้รู้ว่าหลักเกณฑ์ของทางการเป็นอุปสรรคหรือไม่ จำเป็นต้องผ่อนคลายเพิ่มเติมอีกหรือไม่
สำหรับสาเหตุการไม่ได้รับสินเชื่อ อาจจะเกิดได้จากหลายสาเหตุ 1.ความไม่พร้อมของลูกค้า จากปัญหาเอกสารหลักฐาน ฐานะการเงิน สภาพคล่อง กระแสเงินสด โอกาสทางธุรกิจ การติดเครดิตบูโร 2.ความเข้มงวดของธนาคาร หรือ 3.หลักเกณฑ์ของทางการ </p>
<p>อย่างไรก็ตาม ที่ผ่านมากลไกที่ทำให้สินเชื่อขยายตัวได้ไม่มาก มาจากภาวะเศรษฐกิจโลก ซึ่งทำให้ความต้องการในตลาดโลกลดลงส่งผลให้การผลิตและการส่งออกลดลงไปด้วยความต้องการกู้น้อยลง และส่วนหนึ่งที่ธนาคารไม่ปล่อยกู้น่าจะมาจากความกังวลเรื่องหนี้ที่ไม่ก่อให้เกิดรายได้ (เอ็นพีแอล) ซึ่งขณะนี้ความกังวลต่อปัญหานี้ก็ลดลงบ้าง เนื่องจากมีการกันสำรองเผื่อไว้สูง หากเศรษฐกิจไทยผ่านช่วง วิกฤตไปได้ธนาคารพาณิชย์น่าจะสนับสนุนสินเชื่อได้ดีมากขึ้นกว่านี้ด้วย แต่การขยายตัวของสินเชื่อใหม่คงเป็นไปได้อยากหากยอดสั่งซื้อใหม่ยังไม่เข้ามา</p>
<p>ทั้งนี้ ศูนย์ฯ จะเปิดทำการเวลา 08.30-16.30 น. ผ่านช่องทางโทรศัพท์สายด่วน 02-2835900 อัตโนมัติ 12 คู่สาย โทรสาร 02-2835919 อีเมล botccc@bot.or.th หรือทางไปรษณีย์ ที่ศูนย์ประสานงานแก้ไขปัญหาการปล่อยสินเชื่อ อาคาร 2 ชั้น 3 สำนักงานใหญ่ 273 ถ.สามเสน บางขุนพรหม เขตพระนคร กทม. 10200 ซึ่ง ธปท.เตรียมเจ้าหน้าที่รับผิดชอบไว้ 13 คน โดยมี<persName><roleName>นาย</roleName><forename>เฉลิมชัย</forename> <surname>วงศ์ตั้งเจริญ</surname></persName> ผู้บริหารส่วนฝ่ายวิเคราะและติดตามฐานะ ธปท. เป็นหัวหน้าศูนย์ฯ ซึ่งเบื้องต้นศูนย์จะดำเนินการในช่วง 6 เดือน ก่อนจะมาทบทวนกันอีกครั้งว่าควรมีอยู่ต่อไปหรือไม่.</p></body>
</news>
