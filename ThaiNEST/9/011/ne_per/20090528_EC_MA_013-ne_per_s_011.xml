<teiHeader>
<fileDesc>
<titleStmt>
  <title>ขนส่งทางบกเตือน ตรอ.ปลอมระบาด  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco14280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ขนส่งทางบกเตือน ตรอ.ปลอมระบาด</headline>
<lead></lead>
<neck></neck>
<body><p><persName><roleName>นาย</roleName><forename>ชัยรัตน์</forename> <surname>สงวนชื่อ</surname></persName> อธิบดีกรมการขนส่งทางบก เปิดเผยว่า ได้มีเจ้าของรถนำใบรับรองการตรวจสภาพรถกับสถานตรวจสภาพรถเอกชน (ตรอ.) ปลอมมาติดต่อขอชำระภาษีรถ ณ กรม และสำนักงานขนส่งจังหวัดในส่วนภูมิภาคจำนวนหลายราย จากการตรวจสอบพบว่า เจ้าของรถไม่ได้นำรถเข้ารับการตรวจสภาพกับ ตรอ.ด้วยตัวเอง แต่ให้ผู้อื่นไปดำเนินการ และขอใบรับรองการตรวจสภาพรถมาให้ ทำให้เจ้าของรถ มีความผิดอาญา ใช้เอกสารปลอม มีโทษถึงขั้นจำคุก และไม่สามารถชำระภาษีรถได้</p>
<p>"ตอนนี้ใบ ตรอ.ปลอมระบาดเป็นจำนวนมาก อยากเตือนให้เจ้าของรถ นำรถไปตรวจสภาพเอง และเมื่อนำรถเข้าตรวจสภาพกับ ตรอ. ขอให้ดูแลและตรวจสอบอุปกรณ์ส่วนควบของรถให้พร้อมก่อนนำรถเข้ารับการตรวจสภาพ และหากพบเห็น ตรอ. แห่งใดออกใบรับรอง โดยไม่ได้ตรวจสภาพจริง ขอให้แจ้งข้อมูลที่ กรม เพื่อความถูกต้อง ส่วน ตรอ. ที่ออกใบรับรองการตรวจสภาพรถโดยไม่ได้ตรวจสภาพจริง ต้องระวางโทษจำคุกไม่เกิน 2 ปี และปรับไม่เกิน 40,000 บาท และจะถูกเพิกถอนใบอนุญาตจัดตั้ง ตรอ.ด้วย"  </p></body>
</news>
