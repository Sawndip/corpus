<teiHeader>
<fileDesc>
<titleStmt>
  <title>�อิมเมจ�เครื่องซักอบรีดอุตสาหกรรมศักยภาพ SMEsไทยสู่อันดับ1อาเซียน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-28 10:22:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059741  </bibl>
</sourceDesc>
</fileDesc>
</teiHeader>
<news>
<headline>�อิมเมจ�เครื่องซักอบรีดอุตสาหกรรมศักยภาพ SMEsไทยสู่อันดับ1อาเซียน</headline>
<lead>ผู้ประกอบการไทยสร้างชื่อไปทั่วโลกอีกแล้ว จากการนำเทคโนโลยีเครื่องซักผ้า ที่ประเทศญี่ปุ่นเป็นต้นกำเนิด มาต่อยอดเทคโนโลยี แล้วนำกลับไปขายที่ประเทศญี่ปุ่นอีกครั้ง พร้อมก้าวเข้าสู่ตลาดส่งออกกว่า 60 ประเทศทั่วโลก ที่สามารถสร้างยอดขายเป็นอันดับ 1 ของอาเซียน อันดับ 2 ของทวีปเอเชีย และอันดับที่ 14 ของโลก</lead>
<neck></neck>
<body><p>ธุรกิจเครื่องซัก อบ รีด แบรนด์ Image อีกหนึ่งเอสเอ็มอีไทย ที่สมควรได้รับการยกย่อง เป็นตัวอย่างธุรกิจที่ก่อร่างมาจากความช่างสังเกต และเห็นช่องว่างทางการตลาด ส่งผลให้ปัจจุบันขึ้นแท่นสู่ผู้ส่งออกสินค้าให้กับภาคอุตสาหกรรมรายใหญ่ของไทย ประเภท Laundry Machine</p>
<p><persName><roleName>นาย</roleName><forename>ทวีศักดิ์</forename> <surname>มหชวโรจน์</surname></persName> ประธานบริษัท เค.เอช.ที.เซ็นทรัล ซัพพลาย เล่าว่า ธุรกิจนี้ได้เริ่มต้นมาจากครอบครัวที่เปิดร้านขายของชำ ตนเองก็ต้องแบกข้าวสารเพื่อนำมาจำหน่ายในร้าน รวมถึงส่งผงซักฟอกไปตามภาคธุรกิจอุตสาหกรรมต่างๆ ด้วย ทำให้มีความรู้ผงซักฟอก ในเรื่องคุณสมบัติต่างๆ การนำไปใช้งาน จนกระทั่งแต่งงานนต้องแยกครอบครัวไปประกอบอาชีพเอง จึงหันมาเป็นตัวแทนขายผลิตภัณฑ์ทางเคมีซักผ้าให้ตามโรงแรม โรงพยาบาล ทำให้นอกจากจะมีความรู้ในเรื่องเคมีซักผ้าแล้ว ยังได้เข้าไปคลุกคลีกับเครื่องซักผ้า เครื่องอบผ้า และเครื่องรีดผ้า ซึ่งกลไกต่างๆ ของเครื่องเหล่านี้ตนเองรู้สึกว่าไม่ซับซ้อนมากนัก พร้อมทั้งเห็นโอกาสในการทำตลาดเครื่อง ซัก อบ รีด ในประเทศไทย จึงเริ่มหันมาสั่งสินค้าดังกล่าวจากสหรัฐอเมริกา เพื่อมาขายในไทยโดยได้รับการสนับสนุนในเรื่องสินเชื่อจากธนาคารไทยพาณิชย์มาตั้งแต่ปี 2535</p>
<p>�เมื่อเราเห็นศักยภาพของเครื่อง ซัก อบ รีด ที่น่าจะนำมาทำตลาดในไทยได้ จึงเริ่มจากการซื้อมาขายไป เน้นการนำโบวชัวร์มานำเสนอขาย ซึ่งใช้เงินทุนไม่มากนัก ซึ่งทำงานประเภทนี้ได้ประมาณ 6-7 ปี จนกระทั่งเห็นศักยภาพของเครื่องอบผ้า ที่คิดว่าน่าจะนำมาผลิตในไทยได้ เพราะที่ผ่านมาต้นทุนในการนำเข้าสินค้าเหล่านี้มีตุ้นทุนที่สูงมาก และต่อยอดเป็นการประกอบเครื่องซัก อบ รีด เอง โดยมีการพัฒนาดีไซน์ เทคโนโลยี และประสิทธิภาพสินค้าให้ได้มาตรฐาน ภายใต้แบรนด์ Image แต่ก็ยังไม่ประสบความสำเร็จเท่าที่ควรเพราะเป็นแบรนด์ใหม่ รวมถึงแบรนด์ยักษ์ใหญ่จากต่างชาติครองตลาดอยู่ ทำให้เราต้องเร่งพัฒนาคุณภาพสินค้าให้ตรงกับความต้องการของลุกค้าอย่างครบวงจร�</p>
<p> หลังจาก Image แข่งขันกันในเรื่องคุณภาพสินค้า ตรงตามความต้องการของตลาด ทำให้ในปัจจุบัน บริษัท KHT มีความหลากหลายในเรื่องผลิตภัณฑ์มากที่สุดในโลก รวมถึงยังสามารถกำหนดระดับราคาให้พร้อมแข่งขันกับต่างชาติได้ ส่งผลให้เจาะตลาดทั้งในและต่างประเทศได้ในเวลาอันรวดเร็ว</p>
<p>ทั้งนี้ลูกค้าที่ซื้อเครื่องจากบริษัทมักจะนำไปเปิดเป็นร้านซักรีด ปีแรกมีออร์เดอร์เข้ามา 300 แห่ง ซึ่งยอมรับว่าเป็นเรื่องที่คาดไม่ถึง โดยกลุ่ม KHT ใช้เวลาสะสมประสบการณ์ผลักดันแบรนด์ Image ให้เป็นที่รู้จักอยู่นานพอสมควร</p>
<p>ปัจจุบันกลุ่มอุตสาหกรรมในประเทศไทยเลือกสินค้าแบรนด์ Image เป็นอันดับหนึ่ง ซึ่งครองส่วนแบ่งตลาดในกลุ่มโรงแรมได้ถึง 40% และกลุ่มโรงพยาบาลสูงสุดถึง 90% ส่วนในต่างประเทศทางบริษัทได้ส่งออกสินค้าไปยัง 50 ประเทศทั่วโลก ทั้งประเทศในทวีปเอเชีย ยุโรป อเมริกา ออสเตรเลีย และตะวันออกกลาง โดยมีกำลังการผลิตเฉลี่ยปีละ 3,000 เครื่อง โดยมีกำลังผลิตเฉลี่ยปีละ 3,000 เครื่อง อีกทั้งยังให้บริการรับซัก อบ รีด แก่ธุรกิจ อุตสาหกรรมต่างๆ ในปริมาณผ้าวันละ 30 ตัน ส่วนใหญ่จะเป็นกลุ่มโรงพยาบาล ที่จัดส่งเครื่องนอนหรือเสื้อผ้าคนไข้มีทั้งในกทม.และต่างจังหวัด</p>
<p>สำหรับแผนธุรกิจในอีก 5 ปีข้างหน้า บริษัทตั้งเป้าจะก้าวสู่ Top 5 ของโลก ด้วยการรุกตลาดใหม่ในต่างประเทศเพิ่มขึ้น เพื่อผลักดันธุรกิจให้เติบโตอย่างต่อเนื่อง ซึ่งความสำเร็จของกลุ่มบริษัท เค.เอช.ที.เซ็นทรัล ซัพพลาย จำกัด นั้นเกิดขึ้นจากการเลือกที่จะแตกต่างจากเอสเอ็มอีทั่วไป โดยเลือกเข้าธุรกิจที่เป็นอุตสาหกรรมที่มีตลาดเฉพาะตัว แม้มีคู่แข่งขันรายใหญ่ๆ เป็นหลัก แต่ก็สามารถใช้การผลิตสินค้าที่มีคุณภาพสูง เพื่อสามารถแข่งขันได้มีประสิทธิภาพ และหวังว่าจะเป็นบทพิสูจน์ความสำเร็จที่เป็นแบบอย่างให้แก่ผู้ประกอบการ SMEs ไทย ได้เป็นอย่างดี ด้วยการฝ่าวิกฤติเศรษฐกิจมาหลายครั้งอย่างเข้มแข็ง ยังเป็นกำลังสำคัญในการเติบโตของอุตสาหกรรมอิเล็กทรอนิกส์ไทย ซึ่งจะส่งผลดีต่อเศรษฐกิจของประเทศต่อไป</p></body>
</news>
