<teiHeader>
<fileDesc>
<titleStmt>
  <title>4แบงก์ลดดอกเบี้ยยืดหนี้จำนำแสนล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/180509/4827  </bibl>
</sourceDesc>
</fileDesc>
</teiHeader>
<news>
<headline>4แบงก์ลดดอกเบี้ยยืดหนี้จำนำแสนล.</headline>
<lead>"คลัง"  ตีปีก  4  แบงก์ยอมลดดอกเบี้ยเงินกู้รับจำนำ  1.1  แสนล้านบาท  เหลืออัตรา   1.98%  แถมยืดชำระหนี้จากกำหนดเดิมออกไปอีก  1  ปี  สิ้นสุด  ธ.ค.2553  เตรียมชง  ครม.เซ็นสัญญาฉบับใหม่  เผยเซฟเงินหลวงได้  3  พันล้านบาท</lead>
<neck></neck>
<body><p><persName><roleName>นาย</roleName><forename>เอ็นนู</forename>  <surname>ซื่อสุวรรณ</surname></persName>  รักษาการผู้จัดการธนาคารเพื่อการเกษตรและสหกรณ์การเกษตร  (ธ.ก.ส.)  เปิดเผยว่า  ขณะนี้กระทรวงการคลังสามารถเจรจาเพื่อปรับลดดอกเบี้ยและยืดระยะเวลาในการชำระหนี้กับ   4   ธนาคารพาณิชย์ที่ให้เงินกู้ในโครงการจำนำข้าวเปลือกนาปี  ปีการผลิต  2551/2552  และผลผลิตทางการเกษตร  เพื่อปล่อยกู้ต่อให้กับ  ธ.ก.ส.ในวงเงิน  1.1  แสนล้านบาทก่อนหน้านี้</p>
<p>โดยได้ข้อตกลงร่วมกันว่า  ธนาคารทั้ง  4  แห่ง  ยอมที่จะพิจารณาปรับลดอัตราดอกเบี้ยที่คิดในโครงการนี้จากเดิม   4.95%  เหลือ  1.98%  รวมทั้งตกลงจะยืดระยะเวลาในการชำระหนี้คืนให้อีก  จากเดิมต้องชำระคืนภายใน  1  ปี  6  เดือน  หรือภายในเดือน  ธ.ค.2552  จะขยายออกไปอีก  1  ปี  สิ้นสุดโครงการในเดือน  ธ.ค.2553</p>
<p>ทั้งนี้  คาดว่ากระทรวงการคลังจะนำรายละเอียดทั้งหมด  นำรายงานให้ที่ประชุมคณะรัฐมนตรี  (ครม.)  รับทราบเร็วๆ  นี้  เพื่อดำเนินการเซ็นทำข้อตกลงในสัญญาใหม่กับ  4  ธนาคารต่อไป</p>
<p>"เดิมทีกระทรวงการคลังต้องการจะทำการรีไฟแนนซ์หนี้ก้อนนี้  เพราะดอกเบี้ยแพงเมื่อเทียบกับดอกเบี้ยในตลาดเงินตอนนี้  ซึ่งอยู่ที่  1%  กว่าๆ  แต่ผลการเจรจาออกมาว่าทุกธนาคารที่ปล่อยกู้ยอมที่จะลดดอกเบี้ยให้  และยอมยืดหนี้ให้ตามที่กระทรวงการคลังขอ  สรุปว่าจึงไม่ต้องรีไฟแนนซ์หนี้ก้อนหนี้  เพียงต้องไปเปลี่ยนสัญญากันใหม่เท่านั้น"  <persName><roleName>นาย</roleName><forename>เอ็นนู</forename></persName>กล่าว</p>
<p>สำหรับธนาคารที่เข้าร่วมปล่อยกู้ในโครงการรับจำนำข้าว   1.1  แสนล้านบาท  ได้แก่  ธนาคารกรุงไทย   4  หมื่นล้านบาท  ธนาคารออมสิน  4  หมื่นล้านบาท  ธนาคารทหารไทย  1.5  หมื่นล้านบาท  และธนาคารนครหลวงไทย  1.5  หมื่นล้านบาท  โดยมีกระทรวงการคลังค้ำประกันและรับผิดชอบอัตราดอกเบี้ย  รวมถึงค่าใช้จ่ายในการดำเนินงานทั้งหมด  คิดเป็นวงเงินประมาณ  1  หมื่นล้านบาท</p>
<p>     ทั้งนี้  กรณีที่สามารถเจรจาลดดอกเบี้ยจาก  4.95%  เหลือ  1.98%  จะทำให้กระทรวงการคลังลดภาระดอกเบี้ยที่ต้องจ่ายลงได้อีกประมาณ  3,000  ล้านบาท.</p></body>
</news>
