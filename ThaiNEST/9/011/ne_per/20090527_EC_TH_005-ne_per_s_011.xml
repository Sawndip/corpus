<teiHeader>
<fileDesc>
<titleStmt>
  <title>ธปท.ไฟเขียว โกลด์ฟิวเจอร์สซื้อขายล่วงหน้าในตปท.  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 19:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8885  </bibl>
</sourceDesc>
</fileDesc>
</teiHeader>
<news>
<headline>ธปท.ไฟเขียว โกลด์ฟิวเจอร์สซื้อขายล่วงหน้าในตปท.</headline>
<lead>เพื่อให้ Market Maker บริหารความเสี่ยงได้ง่ายขึ้น เผยธปท.อนุมัติเงิน 50 ล้านเหรียญสหรัฐฯให้กลต.จัดสรรวงเงินซื้อขาย...</lead>
<neck></neck>
<body><p><persName><roleName>นาง</roleName><forename>เกศรา</forename> <surname>มัญชุศรี</surname></persName> กรรมการผู้จัดการ บริษัท ตลาดอนุพันธ์ (ประเทศไทย) จำกัด (มหาชน) หรือ TFEX กล่าวว่า ธนาคารแห่งประเทศไทย (ธปท.) ได้อนุมัติในหลักการให้ Market Maker โกลด์ฟิวเจอร์สของ TFEX ที่ทำหน้าที่เสริมสภาพคล่องในโกลด์ฟิวเจอร์สสามารถซื้อขายสัญญาซื้อขายล่วงหน้าที่อ้างอิงกับทองคำและกองทุนทองคำ (Gold ETF) ในตลาดต่างประเทศได้ เพื่อช่วยอำนวยความสะดวกให้ Market Maker สามารถบริหารจัดการความเสี่ยงที่เกิดขึ้นจากการทำหน้าที่ดูแลสภาพคล่องใน TFEX ได้อย่างมีประสิทธิภาพ</p>
<p>ทั้งนี้ การซื้อขายในต่างประเทศนั้นต้องเป็นการซื้อขายในตลาดที่จัดตั้งขึ้นอย่างเป็น ทางการ (Exchange Traded Derivatives) เท่านั้น โดยธปท.ได้อนุมัติวงเงินเป็นการ เฉพาะจำนวน 50 ล้านเหรียญสหรัฐฯให้แก่สำนักงานคณะกรรมการกำกับหลักทรัพย์และตลาดหลักทรัพย์ (ก.ล.ต.) เป็นผู้พิจารณาและจัดสรรวงเงินให้กับ Market Maker ในการไปซื้อขายในต่างประเทศ</p>
<p>"TFEX เชื่อว่าการสนับสนุนจาก ธปท.และ ก.ล.ต. ครั้งนี้ เป็นปัจจัยสำคัญ ที่จะช่วยทำให้ Market Maker สามารถปฏิบัติหน้าที่ดูแลสภาพคล่องใน TFEX ได้ง่ายขึ้น เนื่องจาก สามารถจัดการความเสี่ยงได้สะดวกขึ้น" <persName><roleName>นาง</roleName><forename>เกศรา</forename></persName>กล่าว</p></body>
</news>
