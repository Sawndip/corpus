<teiHeader>
<fileDesc>
<titleStmt>
  <title>ไทย เป็นเจ้าภาพจัดการประชุมเชิงปฏิบัติการ � การบริหารจัดการสภาวะวิกฤตด้านพลังงาน �  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180215&tb=N255205  </bibl>
</sourceDesc>
</fileDesc>
</teiHeader>
<news>
<headline>ไทย เป็นเจ้าภาพจัดการประชุมเชิงปฏิบัติการ � การบริหารจัดการสภาวะวิกฤตด้านพลังงาน �</headline>
<lead></lead>
<neck></neck>
<body><p>ประเทศไทย เป็นเจ้าภาพจัดการประชุมเชิงปฏิบัติการ � การบริหารจัดการสภาวะวิกฤตด้านพลังงาน � ด้วยการจำลองเหตุการณ์กรณีไทยเกิดปัญหาขาดแคลนพลังงานขึ้น เพื่อที่ ไออีเอ จะนำโมเดลไปใช้ในประเทศอื่นต่อไป <persName><roleName>นายแพทย์</roleName><forename>วรรณรัตน์</forename> <surname>ชาญนุกูล</surname></persName> รัฐมนตรีว่าการกระทรวงพลังงาน กล่าวในการประชุมเชิงปฏิบัติการ � การบริหารจัดการสภาวะวิกฤตด้านพลังงาน � ที่โรงแรมอินเตอร์คอนติเนนตัลว่า กระทรวงพลังงาน และทบวงพลังงานโลก (ไออีเอ) หารือร่วมกัน เพื่อหาแนวทางรองรับสถานการณ์ หากเกิดภาวะฉุกเฉินด้านพลังงานขาดแคลนในอนาคต โดยไทยเป็นประเทศแรกในอาเซียนและของโลก ที่ ไออีเอ เลือกที่เป็นประเทศนอกกลุ่มสมาชิก ไออีเอ เพราะไทยมีบทบาทโดดเด่นในการสร้างความมั่นคงด้านพลังงานในเวทีโลก ซึ่งการประชุมนี้มีการจำลองสถานการณ์ กรณีไทยเกิดวิกฤติขาดแคลนพลังงานอย่างกระทันหัน จากหลายๆ เหตุการณ์ที่มีโอกาสเกิดขึ้นจริงในอนาคต เช่น การขาดแคลนแหล่งพลังงานทั้งน้ำมันและก๊าซธรรมชาติทั่วโลก ทั้งนี้ ไออีเอ จะนำรูปแบบจำลองสถานการณ์ของไทยไปทำโมเดลให้ประเทศอื่นๆ ต่อไป ปัจจุบันไทยยังจำเป็นต้องพึ่งพาแหล่งพลังงานจากนอกประเทศ โดยเฉพาะน้ำมันที่นำเข้าถึงร้อยละ 89 หรือ คิดเป็นมูลค่าสูงกว่า 1 ล้านล้านบาท ขณะที่ไทยมีการใช้น้ำมันประมาณ 1 ล้านบาร์เรลต่อวัน ส่วนโลกมีการใช้น้ำมันประมาณ 83 ล้านบาร์เรลต่อวัน ส่วนความร่วมมือด้านพลังงานในกลุ่มประเทศอาเซียน รัฐมนตรีว่าการกระทรวงพลังงาน กล่าวว่า ได้มีการลงนามข้อตกลงความร่วมมือด้านพลังงานอาเซียน (แอฟซ่า) แล้ว ในการประชุมสุดยอดผู้นำอาเซียน ที่หัวหิน ว่าด้วยประเทศภาคีสมาชิกประเทศใดประเทศหนึ่งในอาเซียนเกิดวิกฤติพลังงานหรือขาดแคลนพลังงานไม่น้อยกว่าร้อยละ 10 ของปริมาณพลังงานที่มีความจำเป็นต้องใช้ สามารถร้องขอความช่วยเหลือจากประเทศสมาชิกได้ด้วยความสมัครใจ</p></body>
</news>
