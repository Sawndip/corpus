<teiHeader>
<fileDesc>
<titleStmt>
  <title>กสทฯสะดุดผู้บริหารลาออกเกลี้ยง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4871  </bibl>
</sourceDesc>
</fileDesc>
</teiHeader>
<news>
<headline>กสทฯสะดุดผู้บริหารลาออกเกลี้ยง</headline>
<lead>   กสทฯ  เคว้ง  หลังขาดหัวเรือ  กรรมการผู้จัดการใหญ่-รองกรรมการผู้จัดการใหญ่สายการเงิน  กสทฯ  ชะลออนุมัติโครงการ</lead>
<neck></neck>
<body><p>แหล่งข่าวจาก  บมจ.กสท  โทรคมนาคม  เปิดเผยว่า  ขณะนี้การทำงานของกสทฯ  อยู่ในช่วงสุญญากาศ  ทั้งนี้เนื่องจากคณะกรรมการ  (บอร์ด)  กสทฯ  ได้อนุมัติการลาออกของ<persName><roleName>นาย</roleName><forename>จิรายุทธ</forename>  <surname>รุ่งศรีทอง</surname></persName>  รองกรรมการผู้จัดการใหญ่สายการเงิน  กสทฯ  โดยให้มีผลเมื่อวันที่  16  พ.ค.ผ่านมา  ส่งผลให้ปัจจุบัน  กสทฯ  ไม่มีทั้งกรรมการผู้จัดการใหญ่และรองกรรมการผู้จัดการใหญ่สายการเงิน  การดำเนินการในเรื่องธุรกิจต้องชะลอออกไป  เพราะไม่มีผู้บริหารคนใดต้องการที่จะเข้ามายุ่งเกี่ยวกับการอนุมัติโครงการต่างๆ  ในช่วงนี้  </p>
<p>ทั้งนี้  <persName><roleName>นาย</roleName><forename>จิรายุทธ</forename></persName>ได้ยื่นใบลาออกตั้งแต่  1  เดือนก่อน  ในช่วงที่มีปัญหาความขัดแย้งกับ<persName><roleName>นาย</roleName><forename>นิธิศ</forename>  <surname>มงคลพัฒนนกุล</surname></persName>  หนึ่งในบอร์ด  กสทฯ  และเรื่องที่บอร์ดไม่พอใจกับแผนธุรกิจของ<persName><roleName>นาย</roleName><forename>จิรายุทธ</forename></persName>ที่ต้องการให้ซื้อบริษัท  ฮัทชิสัน  ซีเอที  ไวร์เลส  มัลติมีเดีย  หรือฮัทช์  ผู้ให้บริการระบบซีดีเอ็มเอ  แล้วเปลี่ยนโครงข่ายสู่ระบบ  1800  เมกะเฮิรตซ์  เนื่องจากเป็นระบบสากลและมีผู้ใช้บริการมากกว่าซีดีเอ็มเอ  </p>
<p>สำหรับนโยบายการซื้อฮัทช์นั้น  ปรับเปลี่ยนมาจากแผนเดิมที่ให้ฮัทช์โอนโครงข่ายซีดีเอ็มเอให้กสทฯ  ขณะที่ฮัทช์ได้ทำตลาดทั่วประเทศ  แต่ติดเรื่องขั้นตอนการผ่าน  พ.ร.บ.ว่าด้วยการให้เอกชนเข้าร่วมหรือดำเนินงานในกิจการของรัฐ  พ.ศ.2535  ซึ่งใช้เวลาไม่ต่ำกว่า  2  ปี  ดังนั้นการเปลี่ยนมาเป็นวิธีการซื้อฮัทช์จึงเป็นวิธีที่ดีกว่า  ซึ่งบอร์ดกสทฯ  ได้อนุมัติในหลักการแล้ว  แต่ยังไม่ได้ข้อสรุปเรื่องมูลค่าซื้อ  </p>
<p>อย่างไรก็ตาม  <persName><roleName>นาย</roleName><forename>จิรายุทธ</forename></persName>ยังคงเป็นหนึ่งในผู้สมัครตำแหน่งกรรมการผู้จัดการใหญ่  ซึ่งขึ้นอยู่กับการตัดสินใจของบอร์ดชุดใหม่ว่าจะให้ดำเนินการต่อหรือเริ่มใหม่ตั้งแต่ต้น  ขณะที่บอร์ดชุดเดิมที่มี<persName><roleName>นาย</roleName><forename>สถิตย์</forename>  <surname>ลิ่มพงศ์พันธุ์</surname></persName>  เป็นประธาน  ยังคงมีการประชุมบอร์ดในวันที่  20  พ.ค.นี้. </p></body>
</news>
