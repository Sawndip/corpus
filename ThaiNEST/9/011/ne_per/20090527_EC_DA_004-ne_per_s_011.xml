<teiHeader>
<fileDesc>
<titleStmt>
  <title>ทีมศก.พท.จี้รัฐยกเลิกประมูลข้าว หลังส่อแววทุจริต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 13:17:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200343&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ทีมศก.พท.จี้รัฐยกเลิกประมูลข้าว หลังส่อแววทุจริต</headline>
<lead></lead>
<neck></neck>
<body><p>วันนี้(27 พ.ค.) <persName><roleName>นาย</roleName><forename>วิรุฬ</forename> <surname>เตชะไพบูลย์</surname></persName> รองประธานคณะทำงานด้านเศรษฐกิจ พรรคเพื่อไทย กล่าวเรียกร้องรัฐบาลให้ยกเลิกการประมูลข้าวในสต๊อกรัฐบาล หลังพบความผิดปกติในการดำเนินงาน เช่น การเร่งรีบระบายข้าวอย่างผิดปกติ โดยอ้างว่าอินเดีย และเวียดนาม หยุดการส่งออก ซึ่งพรรคเพื่อไทยเห็นว่าไม่น่าเป็นเหตุผลที่ถูกต้อง นอกจากนี้ ยังเชื่อว่ามีการกำหนดผู้ชนะประมูลข้าวครั้งนี้ไว้แล้ว เนื่องจากผู้เสนอราคาสูงสุดเป็นอันดับ 2 กลับไม่ถูกเรียกเข้าไปต่อรองราคาตามธรรมเนียมปฏิบัติเดิม อีกทั้งยังได้รับรายงานว่า การประมูลข้าวครั้งนี้ ข้าราชการไม่สามารถเข้าไปมีบทบาทอย่างเต็มที่ เพราะถูกกลุ่มที่ปรึกษารัฐมนตรีว่าการกระทรวงพาณิชย์เข้าไปแทรกแซงการทำงาน</p>
<p>ด้าน <persName><roleName>นาย</roleName><forename>ไพโรจน์</forename> <surname>อิสระเสรีพงษ์</surname></persName> ส.ส.กรุงเทพมหานคร พรรคเพื่อไทย เชื่อว่าในการประมูลข้าวครั้งที่ผ่านมา มีการเรียกรับผลประโยชน์ เนื่องจากระยะเวลาก่อนเปิดซองประมูลกับเวลาประกาศหลักเกณฑ์ชี้ชวนห่างกัน ซึ่งจะเป็นการเปิดโอกาสให้มีการต่อรองระหว่างผู้ประมูลกับผู้บริหารกระทรวงพาณิชย์ได้.
</p></body>
</news>
