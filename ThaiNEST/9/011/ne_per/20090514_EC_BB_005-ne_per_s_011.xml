<teiHeader>
<fileDesc>
<titleStmt>
  <title>ร.ฟ.ท.แบ่ง5สัญญางานก่อสร้างรถไฟสีแดง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738698.php?news_id=28738698  </bibl>
</sourceDesc>
</fileDesc>
</teiHeader>
<news>
<headline>ร.ฟ.ท.แบ่ง5สัญญางานก่อสร้างรถไฟสีแดง</headline>
<lead>ร.ฟ.ท.ซอย 5 สัญญางานก่อสร้างรถไฟสีแดง ช่วงบางซื่อ-รังสิต มูลค่ากว่า 6 หมื่นล้านบาท หวังเร่งงานให้เร็วขึ้น-กระจายเม็ดเงินเข้าระบบเศรษฐกิจ ตั้งเป้าเปิดประมูลคัดผู้รับเหมาเดือนมิ.ย.นี้ เล็งชง ครม.ปรับค่าก่อสร้างรถไฟทางคู่ฉะเชิงเทรา-แก่งคอยเป็น 1.1 หมื่นล้านบาท</lead>
<neck></neck>
<body><p><persName><roleName>นาย</roleName><forename>ยุทธนา</forename> <surname>ทัพเจริญ</surname></persName> ผู้ว่าการ การรถไฟแห่งประเทศไทย (ร.ฟ.ท.) เปิดเผยถึงการดำเนินโครงการรถไฟชานเมืองสายสีแดง ช่วงบางซื่อ-
รังสิต ระยะทาง 26 กม. มูลค่า 6 หมื่นล้านบาท ว่า อยู่ระหว่างปรับปรุงรายละเอียดสัญญาจ้างงานก่อสร้าง โดย ร.ฟ.ท.จะแบ่งสัญญางานก่อสร้างเป็น 5 สัญญา จากเดิม 3 สัญญา เพื่อให้การดำเนินโครงการรวดเร็วขึ้น หลังจากนี้จะขอความเห็นชอบจากองค์การความร่วมมือระหว่างประเทศของญี่ปุ่น หรือ ไจก้า ผู้ปล่อยกู้</p>
<p>"การแบ่งสัญญาจะช่วยให้ก่อสร้างโครงการได้เร็วขึ้น และกระจายเม็ดเงินเข้าสู่ระบบเศรษฐกิจได้มากขึ้น เพราะมีผู้รับเหมาหลายราย โดยผู้รับเหมา แต่ละรายสามารถรับงานก่อสร้างได้มากกว่า 1 สัญญาหากมีศักยภาพทั้ง เงิน บุคลากรและเครื่องมืออุปกรณ์ โดย ร.ฟ.ท.ตั้งเป้าเปิดประกวดราคาในเดือนมิ.ย. นี้ คาดว่าผู้รับเหมาไทยจะร่วมประกวดราคาจำนวนมาก เพราะเงื่อนไขเปิดกว้าง โดยไจก้าไม่ได้กำหนดว่าต้องเป็นบริษัทญี่ปุ่นอย่างเดียว" <persName><roleName>นาย</roleName><forename>ยุทธนา</forename></persName> กล่าว</p>
<p>สำหรับสัญญางานก่อสร้างรถไฟชานเมืองสายสีแดง 5 สัญญา คือ 1.งานโครงสร้างช่วงประดิพัทธ์-บางซื่อ มูลค่า 1.3 หมื่นล้านบาท 2.งานโครงสร้างช่วงบางซื่อ-ทางแยกต่างระดับรัชวิภา บริเวณ กม.11 มูลค่า 1.2 หมื่นล้านบาท 3.ทางแยกต่างระดับรัชวิภา-สถานีการเคหะ มูลค่า 9 พันล้านบาท 4.สถานีการเคหะ-รังสิต มูลค่า 9 พันล้านบาท และ 5.งานระบบอาณัติสัญญาณ และระบบรถไฟฟ้า มูลค่า 2.8 หมื่นล้านบาท ซึ่งในจำนวนนี้เป็นงานเส้นทางบางซื่อ-รังสิต 2.1 หมื่นล้านบาท ส่วนอีก 7 พันล้านบาท เป็นงานช่วงบางซื่อ-ตลิ่งชัน ใช้เงินกู้ภายในประเทศ แต่เปิดประกวดราคาพร้อมกัน</p>
<p>ส่วนการรื้อย้ายผู้บุกรุกโครงการช่วงบางซื่อ-รังสิต จำนวน 12 ชุมชนนั้น ร.ฟ.ท.จะดำเนินการ ตามเงื่อนไขข้อตกลงกู้เงินจากไจก้า โดยอยู่ระหว่างคัดเลือกบริษัทรื้อย้ายผู้บุกรุกคาดว่าเริ่มรื้อย้ายได้เร็วๆ นี้ โดยมั่นใจว่าจะไม่เกิดปัญหาส่งมอบพื้นที่ก่อสร้างล่าช้า</p>
<p><persName><roleName>นาย</roleName><forename>ยุทธนา</forename></persName> กล่าวอีกว่า เร็วๆ นี้ ร.ฟ.ท.จะเสนอ ครม.ปรับปรุงค่าก่อสร้างโครงการรถไฟทางคู่ช่วงฉะเชิงเทรา-คลองสิบเก้า-แก่งคอย ระยะ 106 กม. เพิ่มเป็น 1.1 หมื่นล้านบาท จากเดิม 7.6 พันล้านบาท เนื่องจากวงเงินเดิม เป็นราคาเมื่อปี 2548 แต่ปัจจุบันราคาวัสดุอุปกรณ์ ค่าแรงงานสูงขึ้น และ ร.ฟ.ท.ได้ปรับรายละเอียดแบบก่อสร้าง โดยก่อสร้างอุโมงค์เพิ่มช่วงวัดพระพุทธฉาย จ.สระบุรี และใช้วิธีตอกเข็มช่วงสภาพดินอ่อน 60 กม. จากเดิมที่จะใช้วิธีพีวีดี ทำให้มูลค่าโครงการเพิ่มขึ้น</p></body>
</news>
