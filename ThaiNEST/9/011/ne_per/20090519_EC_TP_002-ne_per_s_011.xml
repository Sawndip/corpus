<teiHeader>
<fileDesc>
<titleStmt>
  <title>เอพีลุยซื้อที่ดิน4พันล. โชว์กำไรพรวด217%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4872  </bibl>
</sourceDesc>
</fileDesc>
</teiHeader>
<news>
<headline>เอพีลุยซื้อที่ดิน4พันล. โชว์กำไรพรวด217%</headline>
<lead> เอพีหว่านงบ  4  พันล้านซื้อที่ดิน  เริ่มลุย  12  โครงการใหม่  คุยกำไรไตรมาสแรกพุ่ง  217.3%  ด้าน  "ศุภาลัย"  มั่นใจรายได้ปีนี้โตกว่า  20%</lead>
<neck></neck>
<body><p></p>
<p><persName><roleName>นาย</roleName><forename>อนุพงษ์</forename>   <surname>อัศวโภคิน</surname></persName>   ประธานเจ้าหน้าที่บริหาร  บริษัท  เอเชี่ยน  พร็อพเพอร์ตี้  ดีเวลลอปเม้นท์  จำกัด  (มหาชน)  หรือเอพี  เปิดเผยว่า  บริษัทมีแผนใช้งบ  4,000  ล้านบาท   ซื้อที่ดินเพื่อพัฒนาโครงการใหม่ๆ  ในปีหน้า  ส่วนแผน  12  เดือนนับจากนี้  (เดือน  พ.ค.52-พ.ค.53)  จะเปิดตัว  12  โครงการใหม่  รวมมูลค่า  21,270  ล้านบาท  แบ่งเป็นคอนโดมิเนียม  7  โครงการ  มูลค่า  13,900  ล้านบาท  และโครงการแนวราบ  เช่น  บ้านเดี่ยว  ทาวน์เฮ้าส์  5  โครงการ  รวม  7,370  ล้านบาท  หลังจากก่อนหน้านี้ไม่กล้าเปิดตัวโครงการใหม่  โดยเฉพาะเดือน  ม.ค.-ก.พ.เพราะยังไม่มั่นใจสถานการณ์เศรษฐกิจและการเมือง  แต่ตอนนี้สถานการณ์เริ่มดีขึ้นแล้วและตั้งเป้าสิ้นปีมียอดรับรู้  10,000  ล้านบาท  แต่ถ้าเศรษฐกิจไม่ดีอาจรับรู้รายได้  8,000  ล้านบาท </p>
<p>สำหรับไตรมาสแรกมีรายได้  2,815  ล้านบาท  เติบโต  114.1%  เทียบช่วงเดียวกันของปีก่อน  1,315  ล้านบาท  กำไรสุทธิ  481  ล้านบาท  เติบโต  217.3%  จากปีก่อน  152  ล้านบาท  โดยรายได้ส่วนใหญ่มาจากคอนโดมิเนียม  ขณะที่สินค้ารอรับรู้รายได้  11,859  ล้านบาท  แบ่งเป็นแนวราบ  2,174  ล้านบาท  และแนวสูง  9,685  ล้านบาท</p>
<p>ด้าน<persName><roleName>นาง</roleName><forename>วารุณี</forename>  <surname>ลภิธนานุวัฒน์</surname></persName>  ผู้ช่วยกรรมการผู้จัดการสายการเงินและบัญชี  บมจ.ศุภาลัย   กล่าวว่า   ปีนี้มั่นใจรายได้เติบโตจากปีก่อนไม่ต่ำกว่า  20%  กำไรสูงกว่าปีก่อนที่ทำได้  1.6  พันล้านบาท  เพราะไตรมาสแรกรับรู้รายได้ไปแล้ว  2,000  ล้านบาท  และมียอดรอรับรู้รายได้อีก   4,669  ล้านบาท  โดยมีโครงการเปิดใหม่อีก  11  โครงการ  และปี  53  ยังมีรายได้รอรับรู้อีก  5,474  ล้านบาท  ปี  54  อีก  3,416  ล้านบาท  โดยปีนี้ตั้งงบซื้อที่ดิน  1,000  ล้านบาท  ลดลงมากจากปีก่อนอยู่ที่  2,500  ล้านบาท  เพราะมีที่ดินรอการพัฒนา  6  โครงการ  เกือบ  5,000  ล้านบาท</p>
<p> "บริษัทเล็งเห็นภาวะเศรษฐกิจชะลอตัวตั้งแต่ปลายปีก่อนจึงปรับกลยุทธ์ซื้อที่ดินใหม่  โดยหันมาซื้อที่ดินในแนวราบเพื่อสะสมมากขึ้น  ส่งผลให้ปีนี้มีสัดส่วนคอนโดมิเนียมและแนวราบใกล้เคียงกัน"  <persName><roleName>นาง</roleName><forename>วารุณี</forename></persName>กล่าว.</p></body>
</news>
