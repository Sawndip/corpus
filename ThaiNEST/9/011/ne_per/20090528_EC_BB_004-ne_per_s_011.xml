<teiHeader>
<fileDesc>
<titleStmt>
  <title>ไทยผนึกลาวสร้างโรงไฟฟ้าพลังน้ำโขง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825644.php?news_id=28825644  </bibl>
</sourceDesc>
</fileDesc>
</teiHeader>
<news>
<headline>ไทยผนึกลาวสร้างโรงไฟฟ้าพลังน้ำโขง</headline>
<lead>พลังงาน เร่งศึกษาโครงการร่วมทุนลาวสร้างโรงไฟฟ้าพลังน้ำปากชม ริมแม่น้ำโขง กำลังผลิต 1,000 เมกะวัตต์ คาดใช้เงินลงทุนกว่า 5 หมื่นล้านบาท</lead>
<neck></neck>
<body><p><persName><roleName>นาย</roleName><forename>มานะ</forename> <surname>นิติกุล</surname></persName> รองอธิบดีกรมพัฒนาพลังงานทดแทนและอนุรักษ์พลังงาน (พพ.) เปิดเผยว่า กระทรวงพลังงานร่วมกับรัฐบาลลาว เตรียมร่วมทุนโครงการก่อสร้างโรงไฟฟ้าพลังน้ำ กำลังผลิต 1,000 เมกะวัตต์ บริเวณแม่น้ำโขง มีจุดเชื่อมต่อฝั่งไทยที่ อ.ปากชม จ.อุบลราชธานี ขณะนี้ได้รับงบประมาณ 60 ล้านบาท จ้างบริษัทเอกชนศึกษารายละเอียด ภายใน 18 เดือน ก่อนเสนอ<persName><roleName>นาย</roleName><forename>พรชัย</forename> <surname>รุจิประภา</surname></persName> ปลัดกระทรวงพลังงาน พิจารณาส่วนลาวนั้นเบื้องต้นรัฐบาลเห็นชอบดำเนินโครงการแล้ว ขณะนี้อยู่ระหว่างดำเนินการด้านเอกสาร</p>
<p>"การศึกษารายละเอียดโครงการ เพื่อพิจารณาความเหมาะสมด้านพื้นที่ก่อสร้างโครงการ ผลกระทบด้านสิ่งแวดล้อมและรับฟังความเห็นประชาชนในพื้นที่ หากผลศึกษาผ่านความเห็นชอบทั้งประชาชนและรัฐบาลแล้ว ก็ต้องหารือการแบ่งปันผลประโยชน์ของไทยกับลาว รวมถึงประมูลหาผู้รับเหมาก่อสร้าง"</p>
<p><persName><roleName>นาย</roleName><forename>มานะ</forename></persName> กล่าวอีกว่า โครงการโรงไฟฟ้าพลังน้ำแห่งนี้ เดิม พพ.ศึกษาไว้ 2 แห่งคือ อ.ปากชม จ.อุบลราชธานี กำลังผลิตไฟฟ้า 1,000 เมกะวัตต์ และ อ.บึงกุ่ม จ.เลย กำลังผลิต 1,800 เมกะวัตต์ แต่โครงการโรงไฟฟ้าพลังน้ำที่ อ.บึงกุ่ม ไม่สามารถตกลงกับลาว เรื่องการจ้างบริษัทก่อสร้างได้ ไทยจึงปล่อยให้เอกสนที่สนใจพัฒนาโครงการไป
ทั้งนี้โรงไฟฟ้าพลังน้ำนับว่าจำเป็น เพราะปัจจุบันไทยมีกำลังผลิตไฟฟ้ารวม 26,000 เมกะวัตต์ ปริมาณการใช้ 22,000 เมกะวัตต์ ดังนั้นหากเศรษฐกิจฟื้นตัวความต้องการใช้จะสูงขึ้นอีก หากไม่เตรียมแหล่งผลิตเพิ่ม อาจมีปัญหาไฟฟ้าไม่พอใช้ ซึ่งไฟฟ้าพลังน้ำ ถือเป็นพลังงาน สะอาด หากสร้างที่ อ.ปากชม ได้ จะทดแทนไฟฟ้าจากโรงไฟฟ้านิวเคลียร์ได้ 1 เครื่อง</p>
<p>แหล่งข่าวจากวงการพลังงาน กล่าวว่า สมัยรัฐบาล<persName><forename>สมัคร</forename> <surname>สุนทรเวช</surname></persName> ได้ลงนามบันทึกข้อตกลงร่วมพัฒนาโครงการผลิตไฟฟ้าพลังน้ำบ้านกุ่ม ต.โพธิ์ไทร อ.โขงเจียม กับรัฐบาลลาว กำลังผลิต 1,800 เมกะวัตต์ มูลค่า 9 หมื่นล้านบาท คาดเข้าระบบปี 2555 โดยโรงไฟฟ้าพลังน้ำปากชม จ.เลย กำลังผลิต 1,000 -1,100 เมกะวัตต์ คาดว่าใช้งบพัฒนาโครงการกว่า 5 หมื่นล้านบาท</p>
<p>ทั้งนี้แม่น้ำโขงมีศักยภาพผลิตไฟฟ้าได้กว่า 21,000 เมกะวัตต์ ขณะที่ลำน้ำสาขาผลิตได้อีก 23,000 เมกะวัตต์ ขณะนี้ไม่เฉพาะไทยเท่านั้น ยังมีอีกหลายประเทศสนใจพัฒนาโครงการ เช่น จีน เวียดนาม เพราะ ต้นทุนต่ำสุด มีศักยภาพรองรับความต้องการไฟฟ้าในอนาคต</p>
<p>"ไทยมีข้อจำกัดเรื่องสรรหาทรัพยากร และการเพิ่มกำลังผลิตไฟฟ้าพลังน้ำในประเทศ นอกจากนี้อัตราการใช้ไฟฟ้าเติบโต 1,400 -1,500 เมกะวัตต์ต่อปี ทำให้ต้องเน้นการผลิตไฟฟ้าพลังน้ำขนาดใหญ่ในประเทศเพื่อนบ้าน"</p></body>
</news>
