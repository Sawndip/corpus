<teiHeader>
<fileDesc>
<titleStmt>
  <title>ชงรัฐเพิ่มมูลค่าอสังหาฯฟื้นศก.  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdPREUxTURVMU1nPT0=&sectionid=TURNd05RPT0=&day=TWpBd09TMHdOUzB4TlE9PQ==  </bibl>
</sourceDesc>
</fileDesc>
</teiHeader>
<news>
<headline>ชงรัฐเพิ่มมูลค่าอสังหาฯฟื้นศก.</headline>
<lead></lead>
<neck></neck>
<body><p><persName><roleName>นาย</roleName><forename>โสภณ</forename> <surname>พรโชคชัย</surname></persName> ประธานกรรมการบริหาร ศูนย์ข้อมูลวิจัยและประเมินค่าทรัพย์สิน เปิดเผยว่า ได้นำเสนอจดหมายถึงนายกรัฐมนตรี ในหัวข้อ "ฟื้นฟูเศรษฐกิจชาติด้วยวิธีการเพิ่มมูลค่าอสังหาริมทรัพย์" โดยเสนอให้หลายประเด็น เช่น 1.การจัดเก็บภาษีทรัพย์สิน ซึ่งอาจเริ่มต้นจัดเก็บในอัตราเพียง 0.5% และหากที่อยู่อาศัยหน่วยหนึ่งในเขตกรุงเทพมหานครมีราคาเฉลี่ยประมาณ 2 ล้านบาท ก็จะจัดเก็บเพียง 833 บาทต่อเดือนเท่านั้น </p>
<p> "ที่อยู่อาศัยทุกประเภทและที่ดินเพื่อการเกษตรกรรมในประเทศไทย มีมูลค่ารวมกันประมาณ 47,533 ล้านล้านบาท ณ พ.ศ.2550 หากเก็บภาษีทรัพย์สิน 0.5% ก็จะเป็นเงินถึง 237,668 ล้านบาทต่อปี ทั้งนี้ ยังไม่รวมอสังหาริมทรัพย์เพื่อการอุตสาหกรรมและเพื่อการพาณิชย์ หากนำมารวมด้วย คาดว่าจะสามารถจัดเก็บภาษีทรัพย์สินได้ถึงราว 300,000 ล้านบาท" <persName><roleName>นาย</roleName><forename>โสภณ</forename></persName> กล่าว</p>
<p>นอกจากนี้ ยังเสนอแนวคิดการสร้างมูลค่าเพิ่มของระบบถนน เนื่องจากตามข้อมูลที่มีสามารถสรุปได้ว่า ภายหลังการตัดถนน ราคาที่ดินจะเพิ่มขึ้นถึง 2.5 เท่า ขณะเดียวกันยังควรนำที่ดินของรัฐใจกลางเมืองมาพัฒนาเชิงพาณิชย์ เช่น นำมาใช้ก่อสร้างเป็นศูนย์ธุรกิจใจกลางเมือง, การอนุญาตให้ก่อสร้างอาคารความหนาแน่นสูง, ก่อสร้างรถไฟฟ้าใจกลางเมือง, จัดตั้งองค์การบริหารการพัฒนาที่ดินแห่งชาติ เป็นต้น </p></body>
</news>
