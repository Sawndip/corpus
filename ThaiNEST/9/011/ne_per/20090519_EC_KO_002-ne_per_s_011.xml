<teiHeader>
<fileDesc>
<titleStmt>
  <title>ผุดศูนย์รับร้องเรียนกู้ไม่ผ่านธปท.ยันไม่ใช่แผนบีบแบงก์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090519/13389/%e0%b8%9c%e0%b8%b8%e0%b8%94%e0%b8%a8%e0%b8%b9%e0%b8%99%e0%b8%a2%e0%b9%8c%e0%b8%a3%e0%b8%b1%e0%b8%9a%e0%b8%a3%e0%b9%89%e0%b8%ad%e0%b8%87%e0%b9%80%e0%b8%a3%e0%b8%b5%e0%b8%a2%e0%b8%99%e0%b8%81%e0%b8%b9%e0%b9%89%e0%b9%84%e0%b8%a1%e0%b9%88%e0%b8%9c%e0%b9%88%e0%b8%b2%e0%b8%99%e0%b8%98%e0%b8%9b%e0%b8%97.%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b9%83%e0%b8%8a%e0%b9%88%e0%b9%81%e0%b8%9c%e0%b8%99%e0%b8%9a%e0%b8%b5%e0%b8%9a%e0%b9%81%e0%b8%9a%e0%b8%87%e0%b8%81%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ผุดศูนย์รับร้องเรียนกู้ไม่ผ่านธปท.ยันไม่ใช่แผนบีบแบงก์</headline>
<lead>ธปท.เปิดศูนย์แก้ปัญหาสินเชื่อ รับร้องเรียนกรณีแบงก์ไม่ยอมปล่อยกู้ ยันไม่ได้กดดันแบงก์ แค่ต้องการรู้ปัญหาให้ชัด รวมทั้งแก้อุปสรรคที่มาจากเกณฑ์ของทางการ</lead>
<neck></neck>
<body><p><persName><roleName>นาย</roleName><forename>สรสิทธิ์</forename> <surname>สุนทรเกศ</surname></persName> ผู้ช่วยผู้ว่าการ สายกำกับสถาบันการเงิน ธนาคารแห่งประเทศไทย (ธปท.) กล่าวว่า ธปท.จัดตั้งศูนย์ประสานงานแก้ไขปัญหาการปล่อยสินเชื่อขึ้น เพิ่มเติมจากการรับร้องเรียนตามปกติ เริ่มดำเนินการตั้งแต่วันที่ 18 พฤษภาคมนี้เป็นต้นไป เพื่อเป็นตัวประสานระหว่าง ธปท.กับลูกค้าทั้งรายย่อย ธุรกิจขนาดกลางและขนาดเล็ก (เอสเอ็มอี) รวมทั้งรายใหญ่ที่ต้องการขอสินเชื่อแต่ได้รับการปฏิเสธหรือเกิดข้อติดขัดจนทำให้ไม่ได้รับสินเชื่อ ซึ่ง ธปท.จะนำไปหารือกับธนาคารพาณิชย์ต่อไป</p>
<p>"ช่วงที่ผ่านมา ธปท.ได้รับร้องเรียนและได้รับฟังปัญหาเกี่ยวกับธนาคารพาณิชย์ไม่ปล่อยสินเชื่อมามาก รวมทั้งอุปสรรคจากกฎเกณฑ์ของทางการ ดังนั้นเพื่อให้ได้รับทราบปัญหาที่ชัดเจน และทำให้สามารถติดตามปัญหาการปล่อยสินเชื่อรวม การตั้งศูนย์ดังกล่าวจึงเป็นช่องทางรับปัญหาการใช้บริการของธนาคารพาณิชย์ได้สะดวกขึ้น" <persName><roleName>นาย</roleName><forename>สรสิทธิ์</forename></persName> กล่าว</p>
<p>อย่างไรก็ตาม ขอยืนยันว่าการตั้งศูนย์ประสานงานแก้ไขปัญหาการปล่อยสินเชื่อ ไม่ได้ต้องการกดดันให้ธนาคารพาณิชย์ปล่อยกู้ แต่ต้องการให้ศูนย์นี้ได้ช่วยหาสาเหตุการไม่ปล่อยกู้ของธนาคารพาณิชย์ และรู้ว่าหลักเกณฑ์ของทางการเป็นอุปสรรคหรือไม่ จำเป็นต้องผ่อนคลายในส่วนใดหรือไม่
</p>
<p> <persName><roleName>นาย</roleName><forename>สรสิทธิ์</forename></persName> กล่าวว่า สาเหตุการถูกธนาคารพาณิชย์ปฏิเสธสินเชื่อ อาจเกิดได้จากหลายสาเหตุ 1.ความไม่พร้อมของลูกค้า จากปัญหาเอกสารหลักฐาน ฐานะการเงิน สภาพคล่อง กระแสเงินสด โอกาสทางธุรกิจ การติดเครดิตบูโร 2.ความเข้มงวดของธนาคาร หรือ 3.หลักเกณฑ์ของทางการ อย่างไรก็ตาม ที่ผ่านมากลไกที่ทำให้สินเชื่อขยายตัวได้ไม่มาก มาจากภาวะเศรษฐกิจโลก ซึ่งทำให้ความต้องการในตลาดโลกลดลง ส่งผลให้การผลิตและการส่งออกลดลงไปด้วยความต้องการกู้น้อยลง
</p>
<p>ส่วนสาเหตุหนึ่งที่ธนาคารไม่ปล่อยกู้น่าจะมาจากความกังวลเรื่องหนี้ที่ไม่ก่อให้เกิดรายได้ (เอ็นพีแอล) ขณะนี้ความกังวลต่อปัญหานี้ก็ลดลงบ้าง เนื่องจากมีการกันสำรองเผื่อไว้สูง หากเศรษฐกิจไทยผ่านช่วงวิกฤติไปได้ธนาคารพาณิชย์น่าจะสนับสนุนสินเชื่อได้ดีมากขึ้นกว่านี้ด้วย แต่การขยายตัวของสินเชื่อใหม่คงเป็นไปได้อยากหากยอดสั่งซื้อใหม่ยังไม่เข้ามา</p></body>
</news>
