<teiHeader>
<fileDesc>
<titleStmt>
  <title>พาณิชย์เดินหน้าตลาดสดสีฟ้า เปิดเป็นแห่งที่สองจ.ขอนแก่น  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco09280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>พาณิชย์เดินหน้าตลาดสดสีฟ้า เปิดเป็นแห่งที่สองจ.ขอนแก่น</headline>
<lead></lead>
<neck></neck>
<body><p><persName><roleName>นาย</roleName><forename>ยรรยง</forename> <surname>พวงราช</surname></persName> อธิบดีกรมการค้าภายใน เปิดเผยว่า จากการที่กรมได้จัดทำโครงการตลาดสดสีฟ้า เพื่อพัฒนาตลาดสดสู่มาตรฐานสากล ประชาชนเกิดความสะดวกสบายในการเลือกซื้อสินค้า พร้อมมีข้อมูลข่าวสารด้านราคาประกอบการตัดสินใจซื้อ โดยมีการเชื่อมโยงสินค้าเข้าสู่ตลาดในต้นทุนต่ำด้วยระบบการจัดการขนส่งสินค้าที่ดี ส่งผลให้สินค้ามีราคาถูก คุณภาพดี สด สะอาด มีความหลากหลาย ปริมาณครบถ้วนด้วยเครื่องชั่งที่เที่ยงตรง ทำให้ประชาชนลดรายจ่าย เกษตรกรเพิ่มรายได้ ซึ่งกรมการค้าภายในได้ตั้งเป้าหมายการจัดตั้งตลาดสดสีฟ้าต้นแบบไว้ 7 แห่ง ทั่วทุกภูมิภาค ทั้งนี้ ได้เปิดตลาดสดสีฟ้าต้นแบบแห่งแรกไปแล้วที่ตลาดศูนย์การค้าเมืองกำแพงเพชร จังหวัดกำแพงเพชร เมื่อวันที่ 1 พฤษภาคมที่ผ่านมา และกำหนดเปิดตลาดสดสีฟ้าแห่งที่ 2 ในวันที่ 28 พฤษภาคม ในภาคตะวันออกเฉียงเหนือ ที่ตลาดบางลำพู อำเภอเมือง จังหวัดขอนแก่น โดยจะมีพิธีลงนามบันทึกความตกลง (เอ็มโอยู) ระหว่างกรมการค้าภายในและเจ้าของตลาด เพื่อช่วยเหลือกันในเรื่องข้อมูลด้านราคาและการเชื่อมโยงสินค้าเข้าสู่ตลาด </p></body>
</news>
