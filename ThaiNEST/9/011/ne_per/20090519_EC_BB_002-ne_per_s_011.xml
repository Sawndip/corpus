<teiHeader>
<fileDesc>
<titleStmt>
  <title>ธ.ก.ส.โบ้ยปล่อยกู้เกี๊ยวอ้อยปีนี้1.4พันล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/19/news_28769894.php?news_id=28769894  </bibl>
</sourceDesc>
</fileDesc>
</teiHeader>
<news>
<headline>ธ.ก.ส.โบ้ยปล่อยกู้เกี๊ยวอ้อยปีนี้1.4พันล้าน</headline>
<lead>ธ.ก.ส. ส่งหนังสือแจ้ง สอน.ปฏิเสธปล่อยกู้เกี๊ยวอ้อยฤดูกาล 2552/2553 แนะกู้แบงก์พาณิชย์แทน อ้างมีภาระทางการเงินสูง คาดปีนี้โรงงานขอสินเชื่อเกี๊ยวอ้อย 1.4 พันล้าน สอน.หวั่นกระทบเป้า 72 ล้านตัน เสียโอกาสช่วงน้ำตาลโลกขาด</lead>
<neck></neck>
<body><p><persName><roleName>นาย</roleName><forename>ประเสริฐ</forename> <surname>ตปนียางกูร</surname></persName> เลขาธิการคณะกรรมการอ้อยและน้ำตาลทราย (สอน.) เปิดเผยว่าขณะนี้ธนาคารเพื่อการเกษตรและสหกรณ์การเกษตร (ธ.ก.ส.) ได้ส่งหนังสือถึง สอน.ว่า ไม่พร้อมที่จะให้สินเชื่อเกี๊ยวอ้อยให้กับโรงงานในฤดูกาลผลิต 2552</p>
<p>2553 เนื่องจากมีภาระทางการเงินมาก ต้องการให้โรงงานที่จะขอสินเชื่อเกี๊ยวอ้อยจาก ธ.ก.ส.เปลี่ยนไปขอสินเชื่อจากธนาคารพาณิชย์แทน ตามมติ ครม.มีมาตั้งแต่ปี 2549 ที่กำหนดให้โรงงานที่อยู่ในแผนฟื้นฟูกิจการสามารถขอสินเชื่อเกี๊ยวอ้อยจาก ธ.ก.ส.ได้</p>
<p>โดย สอน.เตรียมที่จะเจรจากับ ธ.ก.ส. และเห็นว่าปีนี้อุตสาหกรรมอ้อยมีแนวโน้มดี คาดว่าปีนี้รายได้จากการจำหน่ายน้ำตาลในประเทศและส่งออกกว่า 8 หมื่นล้านบาท ขณะที่การน้ำตาลทั่วโลกปีนี้ลดลงแต่ความต้องการของตลาดโลกเพิ่มขึ้นประมาณ 10 ล้านตัน เนื่องจากออสเตรเลียประสบภัยแล้งปริมาณน้ำตาลของอินเดียและบราซิลต่ำกว่าประมาณการ ปัญหาดังกล่าวจะเกิดขึ้นอีก 1-2 ปี</p>
<p>ทั้งนี้ ในฤดูกาลผลิต 2551
2552 มีโรงงานน้ำตาลทรายขอสินเชื่อเกี๊ยวอ้อยจาก ธ.ก.ส.ประมาณ 15% จากโรงงานน้ำตาลที่มีทั้งหมด 47 แห่ง วงเงิน 1,500 ล้านบาท และในฤดูกาลผลิต 2552/2553 คาดว่าจะมีโรงงานขอสินเชื่อเกี๊ยวอ้อยประมาณ 1,400 ล้านบาท หาก ธ.ก.ส.ไม่ยอมดำเนินการตามมติ ครม.เมื่อปี 2549 สอน.จะหารือกับกองทุนอ้อยและน้ำตาลทรายหาทางแก้ปัญหา ซึ่งกองทุนยังมีหนี้อยู่แต่ก็มีสภาพคล่องมากพอที่จะใช้สินเชื่อดังกล่าวแทน ธ.ก.ส.ขณะนี้กองทุนมีหนี้เหลืออยู่ 15,434 ล้านบาท ใช้หนี้คืน ธ.ก.ส.ได้ปีละ 9,000 ล้านบาท
<persName><roleName>นาย</roleName><forename>ประเสริฐ</forename></persName> กล่าวว่า คณะกรรมการอ้อยและน้ำตาลทราย (กอน.) เห็นชอบโครงการสินเชื่อรถตัดอ้อย เพื่อลดต้นทุนการตัดอ้อยและแก้ปัญหาการเผาไร่อ้อยก่อนตัดอ้อย โดย ธ.ก.ส.จะเป็นผู้ปล่อยสินเชื่อให้ชาวไร่ ดอกเบี้ย 2% ส่วนดอกเบี้ยที่เหลือ สอน.จะตั้งงบประมาณชำระให้ ขณะนี้อยู่ระหว่างเสนอ ครม.พิจารณา มีระยะเวลาการให้สินเชื่อ 3 ปี</p></body>
</news>
