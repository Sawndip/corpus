<teiHeader>
<fileDesc>
<titleStmt>
  <title>�กอร์ปศักดิ์� ห่วงความเป็นอิสระ ธปท.ต้องรับผิดชอบด้วย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-14 11:24:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000053746  </bibl>
</sourceDesc>
</fileDesc>
</teiHeader>
<news>
<headline>�<persName><forename>กอร์ปศักดิ์</forename></persName>� ห่วงความเป็นอิสระ ธปท.ต้องรับผิดชอบด้วย</headline>
<lead>�<persName><forename>กอร์ปศักดิ์</forename></persName>� ยอมรับการทำงานผลักดันแผนกระตุ้น ศก.ยังติดอุปสรรคบางจุด ต้นเหตุ �โอฬาร� แจกเกรดซี พร้อมแจงกรณี �แบงก์ชาติ� ยังไม่สนับสนุนนโยบายคลัง เพราะมีอิสระในการทำงาน แนะต้องมีความรับผิดชอบด้วย เตรียมชงชื่อบอร์ดคนนอกคุมการเงินงบฯ เข้า ครม.สัปดาห์หน้า</lead>
<neck></neck>
<body><p><persName><roleName>นาย</roleName><forename>กอร์ปศักดิ์</forename> <surname>สภาวสุ</surname></persName> รองนายกรัฐมนตรี กล่าวถึงกรณีที่<persName><roleName>นาย</roleName><forename>โอฬาร</forename> <surname>ไชยประวัติ</surname></persName> อดีตรองนายกรัฐมนตรี ได้ให้คะแนนการทำงานของรัฐบาลเพียงระดับซี โดยระบุว่าเป็นเรื่องที่ต้องรับฟังแล้วนำกลับมาปรับปรุงการทำงานให้ดียิ่งขึ้น ส่วนกรณีที่ระบุว่าธนาคารแห่งประเทศไทย (ธปท.) ยังไม่สนับสนุนนโยบายการคลังเพื่อฟื้นฟูเศรษฐกิจนั้น <persName><roleName>นาย</roleName><forename>กอร์ปศักดิ์</forename></persName>ระบุว่า เรื่องนี้เคยชี้แจงไปหลายครั้งแล้วว่า การทำงานของ ธปท.นั้นมีความเป็นอิสระทั้งเรื่องของนโยบายอัตราแลกเปลี่ยนและนโยบายดอกเบี้ย</p>
<p><persName><roleName>นาย</roleName><forename>กอร์ปศักดิ์</forename></persName>ระบุเพิ่มเติมว่า ความเป็นอิสระที่ ธปท.ดำเนินการนั้นต้องยังไม่เพียงพอต้องมีความรับผิดชอบด้วย เพราะที่ผ่านมาการใช้นโยบายการคลังได้ทำอย่างเต็มพิกัดแล้ว โดยเฉพาะการออกกฎหมายกู้เงินทั้ง 2 ฉบับ ขณะที่ต้องเห็นใจ ธปท.เกี่ยวกับเรื่องการดูแลสินเชื่อ แต่เชื่อว่าเมื่อเรื่อง พ.ร.ก.เรียบร้อยแล้ว และภาคเอกชนได้สัญญาที่จะดำเนินการ ก็เชื่อว่าจะเริ่มกู้เงินจากสถาบันการเงินได้ต่อไป</p>
<p>สำหรับความคืบหน้าแผนกระตุ้นเศรษฐกิจชุดที่ 2 <persName><roleName>นาย</roleName><forename>กอร์ปศักดิ์</forename></persName>ระบุว่า ภายในสัปดาห์หน้า ตนเองจะเสนอให้ที่ประชุมคณะรัฐมนตรี (ครม.) พิจารณาเห็นชอบคณะกรรมการติดตามโครงการตามมาตรการกระตุ้นเศรษฐกิจระยะที่ 2 ซึ่งทำหน้าที่ติดตามการใช้เงินนอกงบประมาณ ส่วนจะมีใครบ้างยังไม่สามารถบอกได้เพราะต้องขึ้นอยู่กับ ครม. แต่ยืนยันได้ว่าต้องไม่ใช่ผู้ที่เกี่ยวข้องทางการเมือง</p>
<p> นอกจากนี้ สำนักงบประมาณและหน่วยงานที่เกี่ยวข้องกำลังเร่งจัดทำบัญชีโครงการที่ได้รับจัดสรรเงินนอกงบประมาณที่รัฐบาลเตรียมออก พ.ร.ก.ให้อำนาจกระทรวงการคลังกู้เงินเพื่อฟื้นฟูและเสริมสร้างความมั่นคงทางเศรษฐกิจ วงเงิน 4 แสนล้านบาท โดย 2 แสนล้านบาทแรกจะนำไปใช้ปิดหีบงบประมาณ ส่วนอีก 2 แสนล้านบาทที่เหลือจะนำมาจัดสรรให้กับโครงการต่างๆ ซึ่งมีจำนวนมาก เช่น โครงการต้นกล้าอาชีพ ที่ได้รับจัดสรรจากเงินก้อนนี้ประมาณ 7,000 ล้านบาท งบประจำจังหวัดวงเงินที่ได้รับจัดสรรประมาณ 14,000 ล้านบาท และยังมีโครงการถนนไร้ฝุ่น โครงการเรียนฟรี 15 ปี และโครงการอื่นๆ อีกจำนวนมาก</p>
<p><persName><roleName>นาย</roleName><forename>กอร์ปศักดิ์</forename></persName>กล่าวว่า นายกฯ ได้กำชับให้แนบบัญชีรายชื่อโครงการที่ได้รับจัดสรรเงินทั้งหมดให้ที่ประชุมสภาผู้แทนราษฎรพิจารณาด้วย เพราะเป็นเรื่องสำคัญและเป็นเรื่องเร่งด่วนจริงๆ จึงต้องออกเป็น พ.ร.ก. ซึ่งต้องขอความเห็นใจจากที่ประชุมสภาฯ เพราะหากเกิดปัญหาจะยิ่งส่งผลต่อภาวะเศรษฐกิจและจะเกิดแรงต้านที่มากกว่า โดยมั่นใจว่าจะสามารถชี้แจงเรื่องการออก พ.ร.ก.กู้เงินได้ทั้งหมด เพราะเป็นรื่องจำเป็นเร่งด่วนอย่างแท้จริง</p></body>
</news>
