<teiHeader>
<fileDesc>
<titleStmt>
  <title>คณะกรรมการยุทธศาสตร์ระบายสินค้าเปลี่ยนให้ คต.เป็นเจ้าภาพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 21:22:01  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzcyJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>คณะกรรมการยุทธศาสตร์ระบายสินค้าเปลี่ยนให้ คต.เป็นเจ้าภาพ</headline>
<lead></lead>
<neck></neck>
<body><p>การประชุมคณะกรรมการยุทธศาสตร์ระบายสินค้า ที่มี<persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี เป็นประธาน ใช้เวลาเพียง 1 ชั่วโมงครึ่งก็เสร็จสิ้น ซึ่ง<persName><roleName>นาย</roleName><forename>สุเทพ</forename></persName> ลงมาแถลงข่าวพร้อม <persName><roleName>นาง</roleName><forename>พรทิวา</forename> <surname>นาคาศัย</surname></persName> รัฐมนตรีว่าการกระทรวงพาณิชย์ ว่าที่ประชุมได้ข้อสรุปสำคัญ 5 ประการ  เพื่อให้การทำงานเดินหน้าไปได้ คือให้รัฐมนตรีว่าการกระทรวงพาณิชย์ตั้งคณะทำงานพิเศษ เพื่อระบายสินค้า โดยมีอธิบดีกรมการค้าต่างประเทศเป็นประธาน คณะทำงานฯ จะทำหน้าที่ยกร่างยุทธศาสตร์การจำหน่ายสินค้า โดยพิจารณาเรื่องเวลาปริมาณ ก่อนนำเสนออนุกรรมการตลาดที่มีรัฐมนตรีว่าการกระทรวงพาณิชย์เป็นประธานและเสนอประธานระบายสินค้าตามยุทธศาสตร์ ทั้งนี้ จะมีการแยกคุณภาพและสินค้าเป็นเกรด โดยมอบหน้าที่ให้องค์การคลังสินค้า (อคส.) และองค์การตลาดเพื่อเกษตรกร (อ.ต.ก.) ดูแล ก่อนประมูลขาย โดยร่างที่ให้ไปเสนอจะนำพิจารณาในคืนวันอังคารก่อนนำเสนอ ครม.ในวันพุธหน้า ส่วนกรณีที่เอกชน 17 รายได้ประมูลข้าวไปก่อนหน้านี้เป็นหน้าที่ที่รัฐมนตรีว่าการกระทรวงพาณิชย์จะไปดำเนินการ</p>
<p><persName><roleName>นาง</roleName><forename>พรทิวา</forename> <surname>นาคาศัย</surname></persName> รัฐมนตรีว่าการกระทรวงพาณิชย์ กล่าวว่า สำหรับการประมูลข้าวให้กับเอกชน 17 รายนั้น ยังไม่สรุปว่าจะล้มประมูลหรือไม่ เพราะเป็นเพียงเปลี่ยนจาก อคส. ซึ่งเป็นเจ้าภาพหลักในการประมูลมาเป็นกรมการค้าต่างประเทศ จึงต้องไปดูเพื่อให้การระบายข้าวเข้ากับหลักเกณฑ์ใหม่ ซึ่งเชื่อมั่นว่าจะหาข้อสรุปกับเอกชนที่ได้ทำสัญญาไว้แล้ว และกระทรวงพาณิชย์เห็นด้วยโดยไม่รู้สึกเสียใจจากการเปลี่ยนเจ้าภาพการระบายข้าวในครั้งนี้ เพราะยิ่งจะทำให้มีการกำหนดหลักเกณฑ์ร่วมกันให้ชัดเจนมากขึ้นและยิ่งจะทำให้แนวทางการระบายสินค้าเกษตรทำได้อย่างรวดเร็ว เพื่อให้ทันกับสถานการณ์ตลาดที่เปลี่ยนแปลงไปเร็วมาก</p>
<p><persName>นาย<forename>กอร์ปศักดิ์</forename> <surname>สภาวสุ</surname></persName> รองนายกรัฐมนตรี กล่าวว่า แนวทางที่เห็นร่วมกันไม่น่าจะมีปัญหา เพราะทุกอย่างเรียบร้อยดี และยังทำงานร่วมกันได้ในทีมเศรษฐกิจของรัฐบาล ทั้งนี้ เพื่อให้การแก้ไขปัญหาสินค้าเกษตรมีความชัดเจนมากยิ่งขึ้น. -สำนักข่าวไทย
</p></body>
</news>
