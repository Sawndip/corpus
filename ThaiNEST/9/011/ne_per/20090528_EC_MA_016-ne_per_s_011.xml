<teiHeader>
<fileDesc>
<titleStmt>
  <title>จี้พาณิชย์ขาย"แอลพีจี"เป็นธรรม  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco04280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>จี้พาณิชย์ขาย"แอลพีจี"เป็นธรรม</headline>
<lead>ทูตมะกันงงราคาสูงกว่าปท.เพื่อนบ้าน "<persName><forename>อลงกรณ์</forename></persName>"รับอุ้มครัวเรือนช่วยค่าครองชีพ</lead>
<neck>เมื่อวันที่ 27 พฤษภาคม <persName><roleName>นาย</roleName><forename>อีริค</forename> <middlename>จี.</middlename> <surname>จอห์น</surname></persName> เอกอัครราชทูตสหรัฐอเมริกา ประจำประเทศไทย ได้เดินทางเข้าพบ<persName><roleName>นาย</roleName><forename>อลงกรณ์</forename> <surname>พลบุตร</surname></persName> รัฐมนตรีช่วยว่าการกระทรวงพาณิชย์ ที่กระทรวงพาณิชย์</neck>
<body><p><persName><roleName>นาย</roleName><forename>อลงกรณ์</forename></persName>เปิดเผยว่า เอกอัครราชทูตสหรัฐหารือเรื่องมีบริษัทผลิตกระจกของสหรัฐในไทยได้ร้องเรียนต่อทางการสหรัฐถึงการกำหนดราคาก๊าซธรรมชาติ (แอลพีจี) ของบริษัท ปตท. จำกัด (มหาชน) ในโรงงานอุตสาหกรรมที่สูงกว่าก๊าซหุงต้ม (แอลพีจี) ที่ใช้ในภาคครัวเรือน นอกจากนี้ ยังเห็นว่าราคาจำหน่ายก๊าซแอลพีจีในประเทศไทยมีราคาสูงกว่าประเทศในกลุ่มอาเซียนด้วยกัน เช่น เวียดนาม ส่งจะส่งผลต่อต้นทุนการผลิตที่สูงขึ้น ความสามารถในการแข่งขัน และแรงจูงใจการเข้ามาลงทุนในไทยก็ลดลงด้วย </p>
<p><persName><roleName>นาย</roleName><forename>อลงกรณ์</forename></persName>กล่าวว่า ได้ชี้แจงว่าเป็นนโยบายของรัฐบาลให้ราคาก๊าซแอลพีจีในครัวเรือนต่ำกว่าภาคอุตสาหกรรม เพราะต้องดูแลค่าครองชีพของประชาชนไทย อย่างไรก็ตาม ได้รับปากเอกอัครราชทูตสหรัฐว่าจะนำประเด็นดังกล่าวไปหารือกับคณะกรรมการนโยบายพลังงานแห่งชาติ แต่ขอให้ฝ่ายสหรัฐจัดทำหนังสือและรายละเอียดของเรื่องดังกล่าวมานำเสนออีกครั้ง </p>
<p><persName><roleName>นาย</roleName><forename>อลงกรณ์</forename></persName>กล่าวว่า นอกจากนี้ เอกอัครราชทูตสหรัฐยังแจ้งด้วยว่าได้รับการร้องเรียนจากบริษัทผู้ผลิตเครื่องดื่มของสหรัฐในไทยว่าราคาน้ำตาลทรายไทยในภาคอุตสาหกรรมแพงมาก รวมถึงกรมสรรพสามิตจัดเก็บอัตราภาษีที่แตกต่างกันระหว่างเครื่องดื่มที่มีส่วนผสมของคาร์บอเนต และเครื่องดื่มที่ไม่มีส่วนผสมของคาร์บอเนต จึงรับที่จะประสานไปยังกระทรวงการคลังในเรื่องของภาษีสรรพสามิตดังกล่าว "สำหรับผมได้ขอให้สหรัฐต่ออายุการให้สิทธิพิเศษทางภาษีศุลกากร (จีเอสพี) สำหรับสินค้าไทย 3,400 รายการ มูลค่า 3,500 ล้านเหรียญสหรัฐ ที่จะหมดอายุในวันที่ 31 ธันวาคมนี้ และสหรัฐจะมีการพิจารณาทบทวนในเดือนกรกฎาคมนี้" </p></body>
</news>
