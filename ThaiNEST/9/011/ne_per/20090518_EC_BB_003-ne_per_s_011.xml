<teiHeader>
<fileDesc>
<titleStmt>
  <title>"เกื้อกูล"เล็งรื้อกฎปลดล็อกเรือชักธงไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/18/news_28763413.php?news_id=28763413  </bibl>
</sourceDesc>
</fileDesc>
</teiHeader>
<news>
<headline>"<persName><forename>เกื้อกูล</forename></persName>"เล็งรื้อกฎปลดล็อกเรือชักธงไทย</headline>
<lead>"<persName><forename>เกื้อกูล</forename></persName>" เตรียมเสนอรื้อกฎระเบียบปลดล็อก จูงใจผู้ประกอบการเรือชักธงไทยเพิ่ม หวังผุดกองเรือแห่งชาติ ด้านกรมขนส่งทางน้ำฯ แนะแยกงานส่งเสริมพาณิชยนาวีเป็นหน่วยงานอิสระ ตั้งเป้าเพิ่มศักยภาพขนส่งทางเรือ เผยประเทศเสียโอกาสทางธุรกิจไปมาก</lead>
<neck></neck>
<body><p><persName><roleName>นาย</roleName><forename>เกื้อกูล</forename> <surname>ด่านชัยวิจิตร</surname></persName> รัฐมนตรีช่วยว่าการกระทรวงคมนาคม เปิดเผยว่า ในเร็วๆ นี้ จะมีการประชุมคณะกรรมการส่งเสริมการพาณิชยนาวี ซึ่งมี<persName><roleName>นาย</roleName><forename>สุเทพ</forename> <surname>เทือกสุบรรณ</surname></persName> รองนายกรัฐมนตรี เป็นประธาน โดยเรื่องเร่งด่วนที่กระทรวงคมนาคมจะเสนอให้พิจารณา คือ การปรับปรุงแก้ไขกฎระเบียบเพื่อจูงใจและเอื้ออำนวยให้ผู้ประกอบการขนส่งทางเรือหันมาชักธงไทย หรือจดทะเบียนเป็นเรือไทยให้มากที่สุด รวมถึงการปรับปรุงแก้ไขมาตรการทางภาษี กฎระเบียบ ซึ่งต้องหารูปแบบแนวทางที่ดีที่สุด และเหมาะสมกับศักยภาพของไทย</p>
<p>"เราต้องหามาตรการจูงใจผู้ประกอบการ เพราะมีผู้สนใจจะชักธงไทยจำนวนมาก แต่มีข้อจำกัดด้านกฎ ระเบียบ ซึ่งคณะกรรมการส่งเสริมการพาณิชยนาวี จะผลักดันเรื่องนี้ ต้องคิดกันว่าจะทำอย่างไร เพื่อให้เกิดกองเรือไทย และเงื่อนไขที่มีจะต้องยั่งยืนไปถึงอนาคตด้วย" <persName><roleName>นาย</roleName><forename>เกื้อกูล</forename></persName>กล่าว</p>
<p>ปัจจุบันกระทรวงคมนาคมอยู่ระหว่างศึกษาแนวทาง หรือรูปแบบจัดตั้งกองเรือ จากประเทศสิงคโปร์และยุโรป เพื่อนำข้อดีมาปรับใช้ โดยหลักการ คือ ต้องการผลักดันให้เกิดกองเรือที่เข้มแข็ง และมั่นคง เพราะที่ผ่านมา การตั้งกองเรือแห่งชาติล้มเหลวมาตลอด เนื่องจากเรือไทยไม่สามารถแข่งขันกับเรือต่างชาติได้ โดยเฉพาะสิทธิประโยชน์ต่างๆ ทำให้มีต้นทุนสูงกว่าเรือต่างชาติ</p>
<p>ทางด้าน<persName><roleName>นาย</roleName><forename>ชลอ</forename> <surname>คชรัตน์</surname></persName> อธิบดีกรมการขนส่งทางน้ำและพาณิชยนาวี (ขน.) กล่าวว่า การตั้งกองเรือไทยเป็นเรื่องยาก สิ่งสำคัญคือต้องได้รับความร่วมมือจากผู้ประกอบการ และการทำให้เกิดกองเรือที่แข่งขันและมีอำนาจต่อรองได้ต้องมีตลาดรองรับด้วยไม่ใช่มีแค่จำนวนเรือเท่านั้น ซึ่งเรื่องนี้เป็นจุดด้อยที่ไทยยังไม่สามารถดำเนินการได้
นโยบายยุบรวมสำนักงานส่งเสริมการพาณิชยนาวีนั้น คงไม่เกิดประโยชน์ แต่ยังทำให้ไทยสูญเสียโอกาสธุรกิจมาก ขณะที่บุคลากรที่มีความเชี่ยวชาญด้านนี้ ถูกโอนย้ายออกไป ไม่สามารถผลักดันภารกิจได้เต็มที่ ซึ่งกรมอยู่ระหว่างเตรียมเสนอแยกสำนักงานส่งเสริมการพาณิชย์เป็นหน่วยงานอิสระสังกัดกระทรวงคมนาคม เพื่อให้มีศักยภาพในการวางแนวทางส่งเสริมพาณิชยนาวี ซึ่งจะช่วยเพิ่มศักยภาพการขนส่งทางเรือของไทย เบื้องต้นกรรมาธิการสภาผู้แทนราษฎร ให้ความเห็นชอบแล้ว</p>
<p>"ภารกิจหลักของกรมจะทำหน้าที่ควบคุมและดูแลมาตรฐานความปลอดภัย จดทะเบียนเรือ ความปลอดภัยทางเรือ ขุดลอกร่องน้ำ สร้างเขื่อน ส่วนงานเสริมการพาณิชยนาวี จะมีภารกิจต่างออกไป เพราะเป็นหน่วยงานวางแผนในมิติกว้าง"</p></body>
</news>
