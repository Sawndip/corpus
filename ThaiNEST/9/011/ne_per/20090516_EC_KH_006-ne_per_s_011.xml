<teiHeader>
<fileDesc>
<titleStmt>
  <title>กลุ่มวิไลลักษณ์จ่อลงทุนศูนย์การค้า  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdPREUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline>กลุ่มวิไลลักษณ์จ่อลงทุนศูนย์การค้า</headline>
<lead></lead>
<neck></neck>
<body><p><persName><roleName>น.ส.</roleName><forename>อรพรรณ</forename> <surname>เหล่าประภัสสร</surname></persName> กรรมการบริหาร บริษัท วิไลลักษณ์ ดีเวลลอปเมนท์ จำกัด บริษัทของกลุ่มวิไลลักษณ์ ผู้ถือหุ้นหลักในบริษัท สามารถ คอร์ปอเรชั่น จำกัด (มหาชน) เปิดเผยว่า ในระยะ 3 ปีข้างหน้าบริษัทมีแผนลงทุนพัฒนาที่ดินเชิงพาณิชย์ ในย่านถนนวิภาวดีรังสิต มูลค่าโครงการหลายพันล้านบาท ซึ่งปัจจุบันมีที่ดินรองรับอยู่แล้ว แต่คาดว่าจะมีการซื้อที่ดินเพิ่มเติมอีก โดยการลงทุนครั้งนี้เนื่องจากเป็นธุรกิจที่บริษัทไม่มีความถนัด จึงมีความเป็นไปได้ที่บริษัทจะร่วมทุนกับหลายกลุ่ม โดยเฉพาะกับบริษัทที่มีความเชี่ยวชาญด้านการลงทุนและบริหารศูนย์การค้าชุมชน ในลักษณะคอมมูนิตี้มอลล์</p>
<p>สำหรับแผนลงทุนคอนโดมิเนียมบนถนนแจ้งวัฒนะ ในย่านใกล้เคียงอาคาร ทศท. แจ้งวัฒนะ เนื้อที่ 2-3 ไร่ ขณะนี้บริษัทได้ชะลอแผนลงทุน เนื่องจากปัจจุบันยังไม่มีความชัดเจนด้านการลงทุนโครงการรถไฟฟ้าของรัฐบาล ประกอบกับอยู่ระหว่างศึกษาสภาพตลาด ส่วนความคืบหน้าแผนลงทุนธุรกิจโรงแรม โดยปีนี้มีอย่างน้อย 2 โครงการ ประกอบด้วย โรงแรมระยอง แมริออท รีสอร์ท แอนด์ สปา มูลค่าลงทุน 1.6 พันล้านบาท ซึ่งอยู่ในพื้นที่เดียวกับโครงการภูผาธารา คอนโดมิเนียมและบ้านพักตากอากาศสไตล์วิลล่า ที่เตรียมโอนให้ลูกค้าในเดือนมิ.ย.นี้ ส่วนการก่อสร้างโรงแรมจะเริ่มในปลายปีนี้และคาดจะเปิดให้บริการปลายปี "53-ต้นปี "54 นอกจากนี้ยังมีบูติคโฮเทล ซึ่งเป็นโรงแรมขนาด 60 ห้อง มูลค่าลงทุน 400 ล้านบาท เนื้อที่ 15 ไร่ บนเขาใหญ่ จ.นครราชสีมา จะเริ่มก่อสร้างในปีนี้เช่นกัน  </p></body>
</news>
