<teiHeader>
<fileDesc>
<titleStmt>
  <title>เบนซิน-แก๊สโซฮอล์เก็บเงินเข้ากองทุน40สต.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-16 15:18:03  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.innnews.co.th/biz.php?nid=171610  </bibl>
</sourceDesc>
</fileDesc>
</teiHeader>
<news>
<headline>เบนซิน-แก๊สโซฮอล์เก็บเงินเข้ากองทุน40สต.</headline>
<lead>เบนซิน-แก๊สโซฮอล์ถูกเก็บเงินเข้ากองทุนน้ำมันเชื้อเพลิงลิตรละ 40 สต. ลดภาระกองทุนน้ำมันเชื้อเพลิง ลง 240 ล้านบาทต่อเดือน</lead>
<neck></neck>
<body><p><persName><roleName>น.พ.</roleName><forename>วรรณรัตน์</forename> <surname>ชาญนุกูล</surname></persName> รัฐมนตรีว่าการกระทรวงพลังงาน กล่าวว่า ในวันนี้ กองทุนน้ำมันเชื้อเพลิงได้เก็บเงินเข้ากองทุนจากกลุ่มน้ำมันเบนซิน และแก๊สโซฮอล์เข้ากองทุนน้ำมันเชื้อเพลิง ลิตรละ 40 สตางค์ เนื่องจากค่าการตลาดของผู้ค้าน้ำมันอยู่ในระดับสูง โดยไม่ส่งผลกระทบต่อราคาขายปลีกน้ำมันแต่อย่างใด และการเก็บเงินเข้ากองทุนฯ ครั้งนี้ ทำให้กองทุนฯ ลดภาระการชดเชยภาษีน้ำมัน 5,300 ล้านบาทต่อเดือน เหลือ 5,060 ล้านบาทต่อเดือน หรือลดภาระลง 240 ล้านบาทต่อเดือน สำหรับค่าการตลาดของน้ำมันก่อนเรียกเก็บ มีรายละเอียดดังนี้ น้ำมันเบนซิน 95 ค่าการตลาดอยู่ในระดับ 7.30 บาท/ลิตร เบนซิน 95 อยู่ในระดับ 2.40 บาทต่อลิตร แก๊สโซฮอล์ 95 E10 อยู่ในระดับ 2.30 บาทต่อลิตร แก๊สโซฮอล์ 95 E20 และแก๊สโซฮอล์ 95 E85 อยู่ในระดับประมาณ 6 บาทต่อลิตร ดังนั้น การเก็บเงินเข้ากองทุนฯ ครั้งนี้ จะเป็นการไปลดค่าการตลาดของผู้ค้าลงลิตรละ 40 สตางค์ ซึ่งถือเป็นระดับที่เหมาะสม</p>
<p><persName><roleName>น.พ.</roleName><forename>วรรณรัตน์</forename></persName> กล่าวเพิ่มเติมว่า กลุ่มน้ำมันดีเซลไม่ได้มีการเก็บเงินเข้ากองทุนฯ เพิ่มแต่อย่างใด โดยค่าการตลาดน้ำมันดีเซล B2 อยู่ที่ 1.70 บาทต่อลิตร ดีเซล B5 อยู่ที่ระดับ 2.10 บาทต่อลิตร </p></body>
</news>
