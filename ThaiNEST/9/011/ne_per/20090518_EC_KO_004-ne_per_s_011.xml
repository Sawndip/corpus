<teiHeader>
<fileDesc>
<titleStmt>
  <title>แบงก์เดินเกมรีดค่าตามทวงหนี้ทหารไทย-ยูโอบีเก็บ250บาท-อ้างทำตามเกณฑ์ธปท.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090518/13228/%e0%b9%81%e0%b8%9a%e0%b8%87%e0%b8%81%e0%b9%8c%e0%b9%80%e0%b8%94%e0%b8%b4%e0%b8%99%e0%b9%80%e0%b8%81%e0%b8%a1%e0%b8%a3%e0%b8%b5%e0%b8%94%e0%b8%84%e0%b9%88%e0%b8%b2%e0%b8%95%e0%b8%b2%e0%b8%a1%e0%b8%97%e0%b8%a7%e0%b8%87%e0%b8%ab%e0%b8%99%e0%b8%b5%e0%b9%89%e0%b8%97%e0%b8%ab%e0%b8%b2%e0%b8%a3%e0%b9%84%e0%b8%97%e0%b8%a2%e0%b8%a2%e0%b8%b9%e0%b9%82%e0%b8%ad%e0%b8%9a%e0%b8%b5%e0%b9%80%e0%b8%81%e0%b9%87%e0%b8%9a250%e0%b8%9a%e0%b8%b2%e0%b8%97%e0%b8%ad%e0%b9%89%e0%b8%b2%e0%b8%87%e0%b8%97%e0%b8%b3%e0%b8%95%e0%b8%b2%e0%b8%a1%e0%b9%80%e0%b8%81%e0%b8%93%e0%b8%91%e0%b9%8c%e0%b8%98%e0%b8%9b%e0%b8%97..html  </bibl>
</sourceDesc>
</fileDesc>
</teiHeader>
<news>
<headline>แบงก์เดินเกมรีดค่าตามทวงหนี้ทหารไทย-ยูโอบีเก็บ250บาท-อ้างทำตามเกณฑ์ธปท.</headline>
<lead>แบงก์พาณิชย์เริ่มเก็บค่าตามทวงหนี้จากลูกค้า ทหารไทย-ยูโอบี คิดที่ 250 บาทต่อรอบบัญชี อ้างเป็นไปตาม ธปท.กำหนดให้เรียกเก็บได้ตามต้นทุนจริง ผู้บริหารเผยลูกค้าชำระช้าลงมีมากขึ้น การใช้จ่ายผ่านบัตรหดตัวลง 10% พร้อมเตรียมแผนออกบัตรรูปแบบใหม่ช่วงครึ่งปีหลัง     <   <</lead>
<neck></neck>
<body><p>รายงานข่าวจากธนาคารพาณิชย์แจ้งว่า ขณะนี้บรรดาผู้ให้บริการบัตรเครดิตและสินเชื่อบุคคล ต่างเริ่มเรียกเก็บค่าติดตามทวงถามหนี้ โดยล่าสุดเมื่อวันที่ 1 พฤษภาคมที่ผ่านมา ธนาคารทหารไทยได้ประกาศเรียกเก็บค่าติดตามทวงถามหนี้เป็น 250 บาทต่อรอบบัญชี ส่วนธนาคารยูโอบี ได้เรียกเก็บในอัตราเท่ากัน</p>
<p><persName><roleName>นาย</roleName><forename>ชานาวาซ</forename> <surname>ลาลานิ</surname></persName> ผู้อำนวยการฝ่ายสินเชื่อบุคคล ธนาคารซิตี้แบงก์ และกรรมการ บริษัท ซิตี้คอร์ป ลิสซิ่ง (ประเทศไทย) ผู้ให้บริการสินเชื่อซิตี้ แอดวานซ์ กล่าวว่า ธนาคารได้เรียกเก็บค่าติดตามทวงถามหนี้ในอัตรา 150-250 บาท สำหรับลูกค้าบัตรเครดิต ซิตี้แบงก์ บัตรกดเงินสด เรดดี้เครดิตและสินเชื่อซิตี้ แอดวานซ์ โดยมีขั้นตอนการทวงหนี้ก่อนเก็บตามเกณฑ์ที่ธนาคารแห่งประเทศไทย (ธปท.) กำหนด ซึ่งจะเก็บตามระยะเวลาการผิดนัดชำระ เช่น 1-30 วัน เรียกเก็บ 150 บาท และระหว่าง 30-179 วัน เรียกเก็บอัตรา 250 บาท</p>
<p>ด้าน<persName><roleName>นาย</roleName><forename>ธนชัย</forename> <surname>ธนชัยอารีย์</surname></persName> รองกรรมการผู้จัดการใหญ่ กลุ่มบุคคลธนกิจ ธนาคารยูโอบี กล่าวว่า ตั้งแต่ต้นปีที่ผ่านมา ธนาคารได้โอนหน่วยงานการติดตามทวงถามหนี้ออกไปอยู่นอกธนาคาร (เอาท์ซอร์ส) ทำให้การเรียกเก็บค่าติดตามทวงถามหนี้จากลูกค้าที่ชำระล่าช้าเพิ่มเป็น 250 บาท ซึ่งเป็นไปตามเกณฑ์ ธปท.ที่ให้ธนาคารเรียกเก็บตามต้นทุนที่แท้จริง โดยการรจ้างบริษัทนอกติดตามหนี้จะแจกแจงต้นทุนได้ชัดเจนกว่า</p>
<p>“ลูกค้าส่วนใหญ่มีจ่าย หากเป็นช่วงเศรษฐกิจดีๆ การส่งใบเรียกเก็บไปจะได้รับชำระประมาณ 90% ส่วนที่เหลืออาจจะจ่ายช้า แต่ภาวะแบบนี้เริ่มจ่ายช้าลง เหลือ 80% ที่จ่ายเมื่อได้รับใบแจ้งยอด ส่วนที่เหลือธนาคารก็ต้องเร่งตามหนี้” <persName><roleName>นาย</roleName><forename>ธนชัย</forename></persName>กล่าว</p>
<p>ทั้งนี้ ปัจจุบันธนาคารมีฐานบัตรเครดิต 5 แสนบัตร และปีนี้ยังเติบโตเป็นไปตามเป้าหมาย ส่วนที่ไม่เป็นไปตามเป้าหมายคือการใช้จ่ายผ่านบัตรลดลงไปประมาณ 10% โดยขณะนี้ลูกค้าใช้จ่ายผ่านบัตรประมาณ 2,000 บาทต่อบัตรต่อเดือน แต่หากนับเฉพาะบัตรเครดิตที่มีการใช้จ่ายสม่ำเสมอและมียอดสินเชื่อคงค้างอยู่จะมียอดการใช้จ่ายต่อบัตรอยู่ที่ 5,000-8,000 บาทต่อเดือน อย่างไรก็ตาม ในช่วงครึ่งหลังของปี ธนาคารยังคงมีแผนที่จะออกบัตรเครดิตรูปแบบใหม่ให้กับลูกค้าในช่วงไตรมาส 3 ของปี โดยจะเน้นในการตอบสนองความต้องการทุกช่วงชีวิต</p>
<p>“คนระวังการใช้จ่ายมากขึ้น จำเป็นจริงๆ ถึงจะใช้จ่ายจริง เช่น การจ่ายค่าน้ำมัน อาหาร ซูเปอร์มาเก็ต ซึ่งแบงก์เองก็ไม่ได้มุ่งเน้นทำการตลาดมากนัก แม้ว่าลูกค้าบางรายจะชอบใช้จ่ายตามโปรโมชั่น แต่ก็ยังมีฐานลูกค้าที่ใช้จ่ายตามชิวิตประจำวันโดยไม่ได้สนใจโปรโมชั่น ดังนั้นความสำคัญอยู่ที่ว่าลูกค้าใช้สะดวกหรือไม่ ธนาคารจะพยายามดูแลให้ลูกค้ามีความคล่องตัวในการใช้บัตรมากกว่า” <persName><roleName>นาย</roleName><forename>ธนชัย</forename></persName>กล่าว</p></body>
</news>
