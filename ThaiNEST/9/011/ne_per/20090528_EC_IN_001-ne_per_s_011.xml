<teiHeader>
<fileDesc>
<titleStmt>
  <title>โยนอธิบดีกรมการค้าตปท.ตัดสินใจระบายข้าว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 12:09:12  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.innnews.co.th/biz.php?nid=173472  </bibl>
</sourceDesc>
</fileDesc>
</teiHeader>
<news>
<headline>โยนอธิบดีกรมการค้าตปท.ตัดสินใจระบายข้าว</headline>
<lead>รัฐมนตรีฯพาณิชย์ ให้อำนาจ อธิบดีกรมการค้าต่างประเทศ ชี้ขาด ระบายสินค้าข้าวในสต๊อก กว่า 2.6 ล้านตันที่มีเอกชน 17 ราย ชนะการประมูล กำชับ ต้องให้รัฐ เสียหายน้อยที่สุด</lead>
<neck></neck>
<body><p><persName><roleName>นาง</roleName><forename>พรทิวา</forename> <surname>นาคาศัย</surname></persName> รัฐมนตรีว่าการกระทรวงพาณิชย์ เปิดเผยว่า จากนี้ได้มอบหมายให้ อธิบดีกรมการค้าต่างประเทศเป็นผู้ตัดสินใจเองว่า จะพิจารณาตัดสินใจอย่างไร ในการระบายสินค้าข้าวในสต๊อกของรัฐบาล จำนวน 2.6 ล้านตัน ที่มีเอกชน 17 ราย ชนะการประมูลก่อนหน้านี้ ซึ่งจะต้องพิจารณาให้รัฐเสียหายน้อยที่สุด และจะต้องไม่ขัดกับกฎหมายโดยในวันนี้จะมีการมอบหมายอย่างเป็นทางการ และกำชับให้มีการศึกษาโดยเร็ว แต่ตนจะไม่เข้าไปกแทรกแซงว่า จะพิจารณาอย่างไร นอกจากนี้ ยังไม่อยากให้คิดว่า จะมีการยกเลิกการประมูลและรัฐบาลจะถูกภาคเอกชนฟ้องร้องซึ่งเชื่อว่า อธิบดีกรมการค้าต่างประเทศ จะสามารถพิจารณาตัดสินใจได้อย่างถูกต้อง ก่อนเสนอที่ประชุมคณะรัฐมนตรีในวันพุธที่ 3 มิ.ย.นี้</p>
<p>นอกจากนี้ รัฐมนตรีฯพาณิชย์ ยังกล่าวอีกว่า หลังจากมีคณะทำงานระบายข้าว ซึ่งมีอธิบดีกรมการค้าต่างประเทศ เป็นประธานแล้ว ในวันนี้ที่ นายกฯ ได้ตรวจเยี่ยมการทำงานของกระทรวงพาณิชย์ ซึ่ง นายกฯ ก็ไม่ได้กำชับใด ๆ เป็นพิเศษแต่ที่มีข่าวเอกชน จะฟ้องร้องเชื่อว่า เป็นการป่วนของบางรายที่เสียประโยชน์เท่านั้น</p></body>
</news>
