<teiHeader>
<fileDesc>
<titleStmt>
  <title>ผู้ส่งออกยอมจ่ายเพิ่ม2พันบาท/ตัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/15/news_28746921.php?news_id=28746921  </bibl>
</sourceDesc>
</fileDesc>
</teiHeader>
<news>
<headline>ผู้ส่งออกยอมจ่ายเพิ่ม2พันบาท/ตัน</headline>
<lead>"<persName><forename>พรทิวา</forename></persName>" เตรียมเรียกผู้ส่งออกข้าว 8 ราย จากผู้เข้าร่วมประมูล 32 ราย ทำสัญญาซื้อข้าวสต็อกรัฐ พอใจราคาเฉลี่ย 1.4-1.5 หมื่นบาทต่อตัน หลังผู้ส่งออกยอมปรับราคาซื้อเพิ่มตันละกว่า 2,000 บาท ชี้บางรายปรับสูงถึงตันละกว่า 14,000 บาท จากเดิมแค่ 11,000 บาท</lead>
<neck></neck>
<body><p>แหล่งข่าวจากกระทรวงพาณิชย์ เปิดเผยว่า คณะอนุกรรมการระบายข้าวในสต็อกรัฐบาล ได้ทำหนังสือถือผู้ส่งออก 8 ราย ที่เสนอซื้อข้าวในสต็อกรัฐบาลกว่า 2 ล้านตัน ที่เปิดประมูลเมื่อวันที่ 6 พ.ค.2552 ให้ทำสัญญาซื้อและวางเงินค้ำประกันกับองค์การคลังสินค้า (อคส.) โดยผู้ส่งออกที่ได้ทำสัญญาซื้อขายข้าวกับรัฐบาล ประกอบด้วย บริษัท สยามอินดิก้า จำนวน 6.8 แสนตัน บริษัท เอเชีย โกลเด้นไรซ์ จำกัด จำนวน 5-6 แสนตัน บริษัท นครหลวงค้าข้าว จำกัด จำนวน 5 แสนตัน บริษัทไชยพร จำนวน 2 แสนตัน บริษัท พงษ์ลาภ จำนวน 2 แสนตัน ขณะที่บริษัท สิงโตทอง จำนวน 8 พันตัน</p>
<p>ราคาเฉลี่ยที่ขายได้ครั้งนี้อยู่ที่ 1.42-1.55 หมื่นบาทต่อตัน เป็นราคาที่ค่อนข้างต่ำกว่าราคาตลาดเฉลี่ยอยู่ที่ตันละ 1.65 หมื่นบาท หากเปรียบเทียบกับราคารับจำนำที่ตันละ 1.18 บาท (ข้าวเปลือก) ถือว่าราคาขายข้าวครั้งนี้ยังต่ำ เบื้องต้นประเมินว่าหากรัฐอนุมัติขายข้าวตามนี้จะทำให้ขาดทุนประมาณ 20,000 ล้านบาท</p>
<p>�ตอนนี้ผู้ส่งออกต้องการความชัดเจนว่า ทำสัญญาแล้วจะได้ข้าวจริงๆ เพราะผลการประมูลต้องเสนอ ครม. พิจารณา หากมีปัญหา ครม.ไม่เห็นชอบตามกระทรวงพาณิชย์เสนอก็จะทำให้แผนส่งออกข้าวมีปัญหาได้ ต้องยอมรับว่ารัฐถือข้าวส่วนใหญ่ไว้ในมือ ไม่มีข้าวอยู่ในระบบเท่าที่ควร แต่ถ้ารัฐไม่ระบายก็ต้องแบกภาระค่าดูแลรักษามหาศาล� แหล่งข่าว กล่าว</p>
<p>ผู้สื่อข่าวรายงาน ก่อนหน้านี้มีผู้ที่เสนอซื้อข้าวในสต็อกรัฐบาลปริมาณสูงที่สุดครั้งนี้ มี 4 ราย คือ บริษัท วุฒิกวี จำกัด บริษัท สิงห์โตทองไรซ์คอร์ปอเรชั่น จำกัด บริษัท ไชยพรไรซ์แอนด์ฟู้ดโปรดักส์ จำกัด และบริษัท แคปปิตัลซีเรียลส์ จำกัด ส่วนบริษัท สยามอินดิก้า จำกัดยื่นเสนอซื้อไม่เหมายกล็อตแต่เสนอซื้อมากเป็นอันดับที่ 5</p>
<p>ในการเสนอซื้อดังกล่าว บริษัทวุฒิกวี เสนอซื้อข้าวขาว 5% ปี 2551</p>
<p>2552 ปริมาณ 1.113 ล้านตัน และปี 2552 ปริมาณ 1.318 ล้านตัน ราคาตันละ 1.46 หมื่นบาทราคาเดียว ราคารวม 3.5 หมื่นล้านบาท บริษัทสิงห์โตทองฯ เสนอซื้อข้าวปี 2551/2552 ปริมาณ 1.128 ล้านตัน ราคาตันละ 1.2-1.4 หมื่นบาท รวม 1.57 หมื่นล้านบาท และปี 2552 ปริมาณ 1.323 ล้านตัน ราคาตันละ 1.3-1.55 หมื่นบาท รวม 1.84 หมื่นล้านบาท</p>
<p>บริษัทไชยพรฯ เสนอซื้อข้าวปี 2551</p>
<p>2552 ปริมาณ 1.128 ล้านตัน ราคาตันละ 1.39 หมื่นบาท รวม 1.56 หมื่นล้านบาท และปี 2552 ปริมาณ 1.323 ล้านตัน ราคาตันละ 1.388 หมื่นบาท รวม 1.83 หมื่นล้านบาท
บริษัทแคปปิตัลซีเรียลส์ เสนอซื้อข้าวปี 2551</p>
<p>2552 ปริมาณ 1.128 ล้านตัน ราคาตันละ 1.385 หมื่นบาท รวม 1.56 หมื่นล้านบาท ปี 2552 ปริมาณ 1.323 ล้านตัน ราคาตันละ 1.38 หมื่นบาท รวม 1.82 หมื่นล้านบาท
ส่วนบริษัทสยามอินดิก้า เสนอซื้อข้าวปี 2551</p>
<p>2552 ปริมาณ 8.32 แสนตัน ตันละ 1.1-1.2 หมื่นบาท รวม 9.4 พันล้านบาท และปี 2552 ปริมาณ 6.45 แสนตัน ตันละ 1.1 หมื่นบาท รวม 7.1 พันล้านบาท</p>
<p>แหล่งข่าวจากวงการค้าข้าว กล่าวว่าในส่วนของบริษัทวุฒิกวี ได้ถูกตัดสิทธิออกจากการประมูลข้าวครั้งนี้ เนื่องจากผิดเงื่อนไขการขึ้นทะเบียนเป็นผู้ส่งออก ในขณะเดียวกันการประมูลข้าวครั้งทำให้เห็นว่า หากไม่มีบริษัทวุฒิกวี เสนอราคาสูงซึ่งเป็นราคาตามกลไกตลาด ก็คงจะไม่มีการเรียกต่อรองในราคา 14,000-15,000 บาทต่อตันแน่นอน
"ถ้าไม่มีผู้เสนอราคาสูงๆ เกิดขึ้น รัฐบาลคงต้องสูญเสียรายได้ไม่ต่ำกว่าหมื่นล้านบาทแน่นอน จะเห็นว่ามีผู้ส่งออกหลายรายยอมปรับราคา ซื้อข้าวในราคาสูงขึ้นตันละกว่า 2,000 บาท เพราะเชื่อว่าราคาข้าวในตลาดโลกมีแนวโน้มสูงขึ้น" แหล่งข่าว กล่าว</p></body>
</news>
