<teiHeader>
<fileDesc>
<titleStmt>
  <title>ก.ไอซีที เตรียมตั้งกรมใหม่ดึงงานภูมิสารสนเทศและภัยพิบัติมาดูแลในจุดเดียว  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 11:26:07  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1ODEwJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เตรียมตั้งกรมใหม่ดึงงานภูมิสารสนเทศและภัยพิบัติมาดูแลในจุดเดียว</headline>
<lead></lead>
<neck></neck>
<body><persName><roleName>ร.ต.หญิง</roleName><forename>ระนองรักษ์</forename>  <surname>สุวรรณฉวี</surname></persName>  รัฐมนตรีว่าการกระทรวงเทคโนโลยีสารสนเทศและการสื่อสาร (ไอซีที)  เป็นประธานเปิดสัมมนา  “การบูรณาการหน่วยงานกลางด้านภูมิสารสนเทศ” โดยระบุว่า เพื่อดึงงานด้านภูมิสารสนเทศและภัยพิบัติของประเทศ  ซึ่งอยู่ในหน่วยงานต่าง ๆ  30  หน่วยงาน จาก 8  กระทรวง เข้ามาเป็นศูนย์กลางเดียวกัน ภายใต้กรมสำรวจและทำแผนที่พลเรือนในสังกัดกระทรวงไอซีที ที่อยู่ระหว่างจัดตั้งตามมติคณะรัฐมนตรี โดยกระทรวงไอซีทีได้มอบหมายให้มหาวิทยาลัยบูรพาเป็นผู้ศึกษางานที่ซ้ำซ้อนและจัดทำโครงสร้างตามภารกิจ  คาดว่าจะเสร็จเร็ว ๆ นี้ </p>
<p>หลังจากนั้นจะมีการโอนอุปกรณ์และบุคลากรจากกระทรวงอื่นเข้ามาสังกัดกระทรวงไอซีที  ซึ่งจะต้องหารือระดับรัฐมนตรีทั้ง  8  กระทรวงอีกครั้ง  โดยเห็นว่าการบูรณาการดังกล่าวจะช่วยลดงบประมาณแผ่นดินได้ในภาวะวิกฤติเศรษฐกิจที่กระทรวงต่าง ๆ  ถูกตัดงบประมาณจำนวนมาก  สำหรับหน่วยงานที่มีงานซ้ำซ้อนด้านภูมิสารสนเทศและงานเตือนภัยพิบัติ  อาทิ  กระทรวงมหาดไทย  กระทรวงกลาโหม  กระทรวงสาธารณสุข  กระทรวงทรัพยากรธรรมชาติและสิ่งแวดล้อม  กระทรวงคมนาคม  กระทรวงพลังงาน  และกระทรวงพัฒนาสังคมและความมั่นคงของมนุษย์  กระทรวงเกษตรและสหกรณ์.</p></body>
</news>
