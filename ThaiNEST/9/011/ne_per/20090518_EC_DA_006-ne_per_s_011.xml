<teiHeader>
<fileDesc>
<titleStmt>
  <title>จี้แบงก์ลดดอกเบี้ยบัตรเครดิต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199285&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จี้แบงก์ลดดอกเบี้ยบัตรเครดิต</headline>
<lead></lead>
<neck></neck>
<body><p>แหล่งข่าวจากธนาคารพาณิชย์ เปิดเผยว่า ธนาคารแห่งประเทศไทย (ธปท.) ได้หารือร่วมกับธนาคารพาณิชย์ เพื่อพิจารณาปรับลดอัตราดอกเบี้ยบัตรเครดิตจากปัจุบันนี้อยู่ที่  20% ในส่วนนี้ได้พิจารณารวมไปถึงสินเชื่อเงินสดส่วนบุคคล เพราะที่ผ่านมาดอกเบี้ยเงินกู้และดอกเบี้ยเงินฝากในระบบได้ปรับลดลงไปแล้ว ประกอบกับเศรษฐกิจชะลอตัวลงและมีพนักงานได้ถูกให้ออกจากงาน หากสามารถลดดอกเบี้ยลงได้ ก็จะช่วยลดภาระการชำระค่างวดลงได้อีก ทำให้ลูกค้ามีความสามารถในการชำระหนี้คืนได้</p>
<p>“เศรษฐกิจเช่นนี้นอกจากจะทำให้ลูกค้าไม่ชำระหนี้ หรือผิดนัดชำระหนี้แล้ว แบงก์ที่เป็นเจ้าหนี้ต่างติดตามทวงถามหนี้เข้มข้นเร็วขึ้น และเรียกเก็บค่าทวงถามต่อครั้ง 200-350 บาท ในสถานการณ์นี้ยังเป็นช่องทางให้มิจฉาชีพนำข้อมูลลูกค้ากลุ่มนี้ไปหาเงิน โดยจะโทรศัพท์ไปหาลูกค้าที่ค้างชำระหนี้ ว่าแบล็กลิตส์กับเครดิตบูโร หากโอนเงินเข้ามาที่บัญชีจะสามารถปลดแบล็กลิสต์ให้ จากนั้นก็จะกู้เงินจากธนาคารได้ตามปกติ วิธีนี้มีผู้คนหลงเชื่อและโอนเงินให้มิจฉาชีพไปจำนวนมาก” </p>
<p>ผู้สื่อข่าวรายงานว่า อัตราค่าทวงถามที่สถาบันการเงินที่ไม่ใช่ธนาคารพาณิชย์ (นอนแบงก์) เรียกเก็บจากลูกค้า ค่าธรรมเนียมการทวงถามหนี้ของบัตรเครดิต เซ็นทรัล นั้นขึ้นอยู่กับงวดที่ลูกค้าผิดนัดชำระ โดยในกรณีที่ค้างชำระ 1-2 งวด 30-60 วัน โดยนับจากวันที่ครบกำหนดชำระเงินตามยอดใบแจ้งหนี้ที่ผิดนัดชำระครั้งแรกเป็นวันที่ 1 จะอยู่ในอัตรางวดละ 250 บาท และเมื่อมีการผิดนัดชำระเกินกว่าสองงวดขึ้นไป ตั้งแต่วันที่ 61 จะเรียกเก็บค่าธรรมเนียม 350 บาทต่องวดแทน  </p>
<p>สำหรับบัตรอิออน ระยะเวลาค้างชำระ 1-179 วัน คิดวันละ 24 บาทต่อวัน บัตรควิก แคช ค้าง 1-59 วัน คิดค่าทวงถาม 250 บาท ค้างชำระ 60-179 คิด 350 บาท  บัตร เคทีซี ค้างชำระ 1-179 วัน คิด 250 บาท บัตรซิตี้แบงก์ ค้างชำระ 1-29 วัน คิด 150 บาท ค้างชำระ 30-179 คิด 250 บาท ส่วนสินเชื่อเรดดี้ เครดิต คิด 250 บาท  </p>
<p><persName><roleName>นาย</roleName><forename>ธนชัย</forename> <surname>ธนชัยอารีย์</surname></persName> รองกรรมการผู้จัดการใหญ่ ธนาคารยูโอบี กล่าวว่า ธนาคารเริ่มเรียกเก็บค่าทวงถามประมาณ 250 บาท หากใกล้ถึงวันชำระหนี้ก็จะส่งเอสเอ็มเอสไปแจ้งเตือน ถ้าลูกค้าผิดนัด 2-3 วันธนาคารจะโทรศัพท์ทวงถาม การติดตามหนี้บัตรเครดิตของธนาคารจะเข้มงวดขึ้น.
</p></body>
</news>
