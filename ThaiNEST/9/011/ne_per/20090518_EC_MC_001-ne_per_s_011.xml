<teiHeader>
<fileDesc>
<titleStmt>
  <title>กยศ.กระตุ้นคืนเงินจับมือ ธ.กรุงไทย จัดชำระหนี้ ชิงรางวัล  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 18:58:47  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk0MDQ5Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>กยศ.กระตุ้นคืนเงินจับมือ ธ.กรุงไทย จัดชำระหนี้ ชิงรางวัล</headline>
<lead><persName><roleName>นาย</roleName><forename>ธาดา</forename> <surname>มาร์ติน</surname></persName> ผู้จัดการกองทุนเงินให้กู้ยืมเพื่อการศึกษา (กยศ.) เปิดเผยว่า กยศ. ได้ร่วมมือกับธนาคารกรุงไทย จัดกิจกรรมชิงรางวัลจูงใจให้ผู้กู้ยืมที่มาติดต่อชำระหนี้รายปี ก่อนวันครบกำหนด ระหว่างวันที่ 25 พ.ค.-25 มิ.ย.นี้เท่านั้น โดยใช้ชื่อว่า “ชำระหนี้ ชิงรางวัล” เพื่อเป็นการจูงใจให้ผู้กู้ยืมที่ครบกำหนดชำระหนี้กว่า 2 ล้านรายทั่วประเทศ มาชำระหนี้คืน เพื่อ กยศ.จะได้นำเงินกลับมาหมุนเวียนส่งมอบโอกาสทางการศึกษาให้กับรุ่นน้องต่อไป</lead>
<neck></neck>
<body><p>เนื่องจากในวันที่ 5 กรกฎาคมของทุกปี ถือเป็นวันสุดท้ายของการชำระหนี้ กยศ. ซึ่งปีนี้มีผู้ที่ต้องมาชำระหนี้ 1 ล้านคนจากทั้งหมด ที่ กยศ.ได้ปล่อยสินเชื่อให้นักเรียนนักศึกษาไปแล้วกว่า 3 ล้านคน และมีผู้ครบกำหนดชำระหนี้ไปแล้ว 2 ล้านคน แต่มีนักศึกษาถึง 500,000 ราย ยังไม่นำเงินมาชำระคืนตามกำหนด ซึ่งในจำนวนนี้มีประมาณร้อยละ 20 ที่ค้างชำระนานเกินกว่า 1 ปี หรือ 420,615 คน ดังนั้น จึงได้จัดกิจกรรมดังกล่าวขึ้น โดยเปิดโอกาสให้ทั้งกลุ่มผู้กู้ยืมที่ครบกำหนดชำระหนี้ ตั้งแต่ปี 42-52 รวมถึงผู้กู้ที่ยังไม่ครบกำหนดชำระหนี้ แต่ต้องการจะชำระหนี้ มีสิทธิเข้าร่วมกิจกรรมด้วย ส่วนผู้ที่ค้างชำระ ต้องชำระให้เป็นหนี้ปัจจุบัน ที่ธนาคารกรุงไทยทุกสาขา และจะจับสลากในวันที่ 24 ก.ค. ก่อนประกาศรางวัลวันที่ 31 ก.ค.ต่อไป</p>
<p>โดยผู้ที่มีสิทธิในการรับรางวัล ต้องเป็นผู้ที่มาชำระหนี้ระหว่างวันที่ 25พ.ค.-25 มิ.ย.นี้เท่านั้น ซึ่งจะมีสิทธิลุ้นชิงรางวัลต่างๆ รวมมูลค่า 120,000 บาท อาทิ คอมพิวเตอร์โน้ตบุ๊ก 3 รางวัล กล้องถ่ายรูป 1 รางวัล เครื่องไอพอด นาโน 3 รางวัล และเอ็มพี 3 มิกกี้เม้าส์ อีก 20 รางวัล สำหรับผู้ผิดนัดชำระหนี้ กยศ.ได้ส่งเรื่องฟ้องร้องผู้ที่ค้างชำระนานเกินกำหนดไปตามกระบวนการ ทั้ง ๆ ที่ต้องการจะประนอมนี้มากกว่า และได้เปิดประนอมหนี้ไปแล้วโดย กยศ.จะยืดหนี้ให้ถึง 4 ครั้ง แต่ละครั้งนาน 6 เดือน และไม่คิดดอกเบี้ยปรับ เพียงแต่ต้องติดต่อแจ้งเข้ามายัง กยศ.</p></body>
</news>
