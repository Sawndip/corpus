<teiHeader>
<fileDesc>
<titleStmt>
  <title>กฟผ.เปิดโรงไฟฟ้าพลังลม เซฟใช้น้ำมันปีละล้านลิตร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=161624  </bibl>
</sourceDesc>
</fileDesc>
</teiHeader>
<news>
<headline>กฟผ.เปิดโรงไฟฟ้าพลังลม เซฟใช้น้ำมันปีละล้านลิตร</headline>
<lead><persName><roleName>นพ.</roleName><forename>วรรณรัตน์</forename> <surname>ชาญนุกูล</surname></persName> รมว.พลังงาน กล่าวหลังเป็นประธานเปิดโรงไฟฟ้ากังหันลมลำตะคองของการไฟฟ้าฝ่ายผลิตแห่งประเทศไทย(กฟผ.) ว่า โรงไฟฟ้าดังกล่าวตั้งอยู่บริเวณอ่างพักน้ำตอนบนของเขื่อนลำตะคอง ต.คลองไผ่ อ.สีคิ้ว จ.นครราชสีมา ถือเป็นโรงไฟฟ้าพลังลมที่ใหญ่ที่สุดในประเทศไทย ใช้งบประมาณก่อสร้าง 145 ล้านบาท ขนาดกำลังผลิตรวม 2.5 เมกะวัตต์ สามารถผลิตไฟฟ้าได้ปีละ 4.6 ล้านหน่วย และทดแทนการใช้น้ำมันได้ปีละ 1.1 ล้านลิตร</lead>
<neck></neck>
<body><p> "โรงไฟฟ้ากังหันลมแห่งนี้ นับเป็นการพัฒนาการใช้พลังงานสะอาดในประเทศที่มีศักยภาพสูง เพิ่มทางเลือกในการผลิตไฟฟ้าของประเทศ ทดแทนการใช้เชื้อเพลิงชนิดอื่น ลดการปล่อยก๊าซเรือนกระจกที่เป็นสาเหตุของภาวะโลกร้อน" รมว.พลังงาน กล่าว </p>
<p>ด้าน<persName><roleName>นาย</roleName><forename>สมบัติ</forename> <surname>ศานติจารี</surname></persName> ผู้ว่าการ กฟผ. กล่าวว่า การติดตั้งเครื่องผลิตไฟฟ้ากังหันลมลำตะคอง เป็นหนึ่งในโครงการผลิตไฟฟ้าจากพลังงานหมุนเวียน ตามแผนพัฒนากำลังผลิตไฟฟ้าของประเทศปี 2547-2562(PDP 2004) ประกอบด้วย โรงไฟฟ้าพลังน้ำท้ายเขื่อน ระบบผลิตไฟฟ้าจากพลังงานแสงอาทิตย์ และระบบกังหันลม</p>
<p>ทั้งนี้โครงการดังกล่าวได้รับการอนุมัติจากคณะรัฐมนตรี(ครม.) เมื่อวันที่ 30 ตุลาคม 2550 ประกอบด้วย กังหันลมที่มีความสูง 68 เมตร เส้นผ่าศูนย์กลาง 64 เมตร ขนาดกำลังผลิต 1.25 เมกะวัตต์ จำนวน 2 ชุด รวมกำลังผลิต 2.5 เมกะวัตต์ โดยช่วยลดการปล่อยก๊าซเรือนกระจกที่เป็นสาเหตุของภาวะโลกร้อนได้ถึงปีละ 2,300 ตัน </p></body>
</news>
