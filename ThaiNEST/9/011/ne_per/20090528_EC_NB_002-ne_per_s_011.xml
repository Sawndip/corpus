<teiHeader>
<fileDesc>
<titleStmt>
  <title>นายกฯ เน้นย้ำ ขรก.พาณิชย์ ดูแลราคาสินค้าให้เป็นธรรมกับทุกฝ่าย  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280079&tb=N255205  </bibl>
</sourceDesc>
</fileDesc>
</teiHeader>
<news>
<headline>นายกฯ เน้นย้ำ ขรก.พาณิชย์ ดูแลราคาสินค้าให้เป็นธรรมกับทุกฝ่าย</headline>
<lead></lead>
<neck></neck>
<body><p>นายกรัฐมนตรี ตรวจเยี่ยมการทำงานของข้าราชการกระทรวงพาณิชย์ พร้อมเน้นย้ำให้ข้าราชการประจำกระทรวงทุกคน ดูแลราคาสินค้าให้เป็นธรรมกับทุกฝ่าย <persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี เดินทางตรวจเยี่ยมการทำงานของข้าราชการกระทรวงพาณิชย์ ขณะเดียวกันได้ตรวจเยี่ยมศูนย์ปฏิบัติการ<persName><forename>โสมสวลี</forename></persName> หรือห้องโอเปอเรชั่นรูม ซึ่งเป็นห้องปฏิบัติการข้อมูลของสำนักปลัดกระทรวงพาณิชย์ ที่ใช้ในการให้ข้อมูลเกี่ยวกับราคาสินค้าอุปโภค-บริโภค และสินค้าเกษตร ซึ่งจากนี้ไปได้เตรียมขยายฐานข้อมูลเชื่อมโยงถึงการค้าระหว่างประเทศด้วย โดยจะมีข้อมูลประเทศผู้ส่งออก ผู้นำเข้าที่สำคัญมาเปรียบเทียบ เพื่อให้เห็นว่าประเทศใดมีการส่งออกนำเข้าเป็นอย่างไร รวมถึงยังสามารถเปรียบเทียบอัตราการขยายตัวทางเศรษฐกิจ ภาวะการเงิน และข้อมูลอื่น ๆ กับประเทศต่าง ๆ ได้ด้วย ซึ่งภาคเอกชน และหน่วยงานภาครัฐ สามารถนำข้อมูลไปใช้ให้เกิดประโยชน์ได้ นอกจากนี้ นายกรัฐมนตรี ยังได้ประชุมมอบนโยบายให้กับข้าราชการประจำกระทรวงพาณิชย์ ผ่านวิดีโอคอนเฟอเรนท์ไปยังหัวหน้าศูนย์ภูมิภาคต่าง ๆ ของกระทรวงพาณิชย์ โดยเน้นย้ำให้ดูเรื่องราคาสินค้าให้เป็นธรรมกับทุกฝ่าย รวมถึงร่วมเป็นประธานในการมอบวุฒิบัตรหลักสูตรผู้บริหารระดับสูงด้านการค้าพาณิชย์รุ่นที่ 1 ซึ่งหอการค้าไทยร่วมกับกระทรวงพาณิชย์จัดขึ้น </p></body>
</news>
