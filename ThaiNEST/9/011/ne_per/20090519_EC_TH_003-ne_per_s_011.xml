<teiHeader>
<fileDesc>
<titleStmt>
  <title>ฟันธงราคาน้ำมันไม่มีถูกอีกแล้ว  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 05:29:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6908  </bibl>
</sourceDesc>
</fileDesc>
</teiHeader>
<news>
<headline>ฟันธงราคาน้ำมันไม่มีถูกอีกแล้ว</headline>
<lead><persName><roleName>นพ.</roleName><forename>วรรณรัตน์</forename> <surname>ชาญนุกูล</surname></persName> รมว.พลังงาน เปิดเผยว่า กระทรวงพลังงานยังติดตามความเคลื่อนไหวของราคาน้ำมันอย่างใกล้ชิด โดยยังระบุไม่ได้ว่าสัปดาห์นี้จะเก็บเงินเพิ่มเข้ากองทุนน้ำมันหรือไม่ ในหลักการจะเข้าไปดำเนินการในช่วงราคาน้ำมันปรับลดลงเท่านั้น เพื่อไม่ให้ประชาชนได้รับผลกระทบ เท่ากับว่าจะส่งผล ให้ใน 1 เดือนนี้จากนี้ไป คนไทยจะไม่มีโอกาสได้เห็นราคาขายปลีกน้ำมันปรับลดลงอย่างแน่นอน</lead>
<neck></neck>
<body><p><persName><roleName>นาย</roleName><forename>อนุสรณ์</forename> <surname>แสงนิ่มนวล</surname></persName> กรรมการผู้จัดการใหญ่ บริษัทบางจากปิโตรเลียม จำกัด (มหาชน) เปิดเผยว่า การปรับเพิ่มอัตราเรียกเก็บเงินเข้ากองทุนน้ำมันจากน้ำมันเบนซินและดีเซล เพื่อชดเชยภาษีสรรพสามิตน้ำมันที่ปรับเพิ่มขึ้น 2 บาท/ลิตร ในหลักการเอกชนเห็นด้วยกับแนวทางดังกล่าว แต่ภาครัฐต้องคำนึงถึงค่าการตลาดของผู้ค้าน้ำมันที่เหมาะสมด้วย แม้ราคาน้ำมันตลาดโลกจะปรับลดลง หากคำนวณแล้วผู้ค้าน้ำมันมีค่าการตลาดที่ต่ำอยู่ ก็อาจจำเป็นต้องให้ประชาชนเข้ามาร่วมรับภาระบ้าง ปัจจุบันค่าการตลาดยังมีความแตกต่าง ซึ่งสำนักนโยบายและแผนพลังงาน (สนพ.) รายงานตัวเลขค่าการตลาดของผู้ค้าน้ำมัน โดยเฉพาะแก๊สโซฮอล์ที่ สนพ.ยังใช้ราคากลางเอทานอล 18.59 บาท/ลิตร ขณะที่ราคาเอทานอลจริงสูงกว่า 4 บาท/ลิตร หรือ 22-23 บาท/ลิตร ทำให้ค่าการตลาดที่ประกาศสูงกว่าจริง ประชาชนสับสนและ ตั้งข้อสังเกตว่าผู้ค้าน้ำมันเอาเปรียบประชาชน</p>
<p>"เอกชนเห็นด้วยกับการดูแลราคาขายปลีกน้ำมันในลักษณะนี้ แต่ก็ควรดูค่าการตลาดให้เหมาะสม ไม่ควรอ้างอิงตัวเลขค่าการตลาดของ สนพ. เนื่องจากไม่สะท้อนต้นทุนที่จริง โดยค่าการตลาดแก๊สโซฮอล์ที่คำนวณได้ต่ำกว่าตัวเลขที่รัฐประกาศไว้ 40-80 สต./ลิตร ดังนั้นการทยอยเก็บเงินเข้ากองทุนน้ำมันฯเพื่อชดเชยภาษีต้องทำในช่วงที่ค่าการตลาดอยู่ในระดับสูงจริงๆ หากรัฐมาเก็บคืนในช่วงที่ค่าการตลาดไม่สูง และทำให้ผู้ค้าน้ำมันขาดทุน ก็จำเป็นต้องให้ประชาชนเข้ามารับภาระ โดยจำเป็นต้องปรับขึ้นราคาในบางช่วงก็เป็นได้</p>
<p><persName><roleName>นาย</roleName><forename>วีระพล</forename> <surname>จิรประดิษฐกุล</surname></persName> ผู้อำนวยการ สนพ.กล่าวว่า การเก็บเงินเข้ากองทุนน้ำมันเพิ่มจะพยายามไม่ให้ประชาชนได้รับผลกระทบจากราคาขายปลีก โดยล่าสุดค่าการตลาดน้ำมันวันที่ 18 พ.ค. เบนซิน 95 อยู่ที่ 6.40 บาท/ลิตร เบนซิน 91 อยู่ที่ 1.49 บาท/ลิตร แก๊สโซฮอล์ 95 อยู่ที่ 1.39 บาท/ลิตร แก๊สโซฮอล์ 91 อยู่ที่ 1.43 บาท/ลิตร ดีเซล 1.65 บาท/ลิตร และบี 5 อยู่ที่ 1.99 บาท/ลิตร.
</p></body>
</news>
