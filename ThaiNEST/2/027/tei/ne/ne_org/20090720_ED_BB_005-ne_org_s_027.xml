<teiHeader>
<fileDesc>
<titleStmt>
  <title>มอนิเตอร์ไอที-อินเทอร์เน็ต  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/20/news_29135383.php?news_id=29135383  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ไอที-อินเทอร์เน็ต</headline>
<lead><orgName>เทเลนอร์</orgName>ดึงหัวเว่ยทดสอบ"แอลทีอี"</lead>
<neck></neck>
<body><p>นายหวัน เปียว ประธานฝ่ายเทคโนโลยีไร้สาย <orgName>บริษัท หัวเว่ย เทคโนโลยี่ จำกัด</orgName> กล่าวว่า <orgName>หัวเว่ย</orgName> ได้รับเลือกจากเทเลเนอร์ ให้เป็นผู้จัดหาอุปกรณ์ในภาคเรดิโอของเครือข่ายแอลทีอี และในส่วนอุปกรณ์หลัก (EPC : Evolved Packet Core) สำหรับการทดสอบเครือข่ายแอลทีอี ณ กรุงออสโลว์ ประเทศนอร์เวย์</p>
<p>โดยมีจุดประสงค์เพื่อทดสอบบริการและแอพพลิเค ชั่นต่างๆ ได้แก่ วีดิโอออนดีมานด์ บริการโทรศัพท์ผ่านเครือข่ายคอมพิวเตอร์ (วีโอไอพี) การส่งต่อสัญญาณระหว่างจุดเชื่อมต่อเครือข่าย และความสามารถในการส่งข้อมูล</p>
<p>ด้านนายโยเกช มาลิค รองประธานอาวุโส หัวหน้า<orgName>แผนกเทคโนโลยี แอนด์ ซอร์สซิ่ง ของเทเลนอร์</orgName> กล่าวว่า ถือเป็นก้าวสำคัญในการสร้างความเข้าใจถึงประสิทธิภาพการทำงานของเครือข่าย แอลทีอีได้มากขึ้น รวมถึงคุณประโยชน์ที่จะได้รับในการให้บริการบรอดแบนด์ด้วย</p>
<p><orgName>ไมโครซอฟท์</orgName>เปิด"สโตร์"ปลายปี</p>
<p>นายเควิน เทอร์เนอร์ หัวหน้าคณะผู้บริหารฝ่ายปฏิบัติการณ์ของ<orgName>ไมโครซอฟท์</orgName> กล่าวว่า บริษัทกำลังวางแผนเปิดร้านค้าปลีก "ไมโครซอฟท์ สโตร์" ติดกับช้อปของแอ๊ปเปิ้ลภายในช่วงฤดูใบไม้ร่วงปีนี้ โดยกำหนดให้เป็นการแข่งขันระยะยาวในตลาดค้าปลีกไอที</p>
<p>ทั้งนี้ <orgName>ไมโครซอฟท์</orgName> ได้ว่าจ้างอดีตผู้บริหารของวอล-มาร์ท พร้อมตั้งทีมรีเทล มาดูแลงานธุรกิจดังกล่าวเรียบร้อยแล้วตั้งแต่เดือน ก.พ.ที่ผ่านมา</p></body>
</news>
