<teiHeader>
<fileDesc>
<titleStmt>
  <title>'ไต้หวัน'เล็งตรวจตราเข้มหมู่เกาะพิพาท  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/150609/6225  </bibl>
</sourceDesc>
</fileDesc>
</teiHeader>
<news>
<headline>'<orgName>ไต้หวัน</orgName>'เล็งตรวจตราเข้มหมู่เกาะพิพาท</headline>
<lead><orgName>ไต้หวัน</orgName>เล็งเพิ่มการตรวจตราบริเวณหมู่เกาะสแปรตลีย์   เกาะพิพาทในทะเลจีนใต้  หลังมีรายงานพบเรือประมงต่างชาติเพิ่มมากขึ้น</lead>
<neck></neck>
<body><p>เจ้าหน้าที่ยามชายฝั่งของไต้หวันที่ประจำการอยู่บนเกาะไท่ผิง เกาะใหญ่สุดในหมู่เกาะสแปรตลีย์ รายงานว่า ตอนนี้เรือประมงต่างชาติที่เข้ามาในบริเวณหมู่เกาะดังกล่าวเพิ่มจำนวนขึ้นอย่างรวดเร็ว"คิดว่าน่าจะเป็นเช่นนั้น"เซียะหยี่-ฉี โฆษกหน่วยยามชายฝั่งไต้หวันกล่าวตอบข้อซักถามที่ว่า จะมีการส่งเรือลาดตระเวนไปตรวจตราหมู่เกาะสแปรตลีย์เพิ่มเติมหรือไม่ </p>
<p> ปัจจุบัน <orgName>หน่วยยามชายฝั่งไต้หวัน</orgName>มีเรือลาดตระเวน3ลำประจำการอยู่ที่เกาะไท่ผิงหรือที่เวียดนามเรียกว่าเกาะบาบินห์ นอกจากนี้<orgName>ไต้หวัน</orgName>ยังสร้างรันเวย์เครื่องบินบนเกาะแห่งนี้ เพื่อประโยชน์สำหรับการขนส่งและการช่วยเหลือด้านมนุษยธรรมอีกด้วย</p>
<p> นับตั้งแต่ต้นปีถึงสิ้นเดือนพ.ค.หน่วยยามชายฝั่งไต้หวันตรวจพบเรือต่างชาติลอยลำอยู่นอกเกาะไท่ผิงกว่า500ลำส่วนใหญ่มาจากจีน จำนวนเพิ่มขึ้นกว่า2เท่าของตัวเลขทั้งปีของปีที่แล้ว </p>
<p> ขณะเดียวกัน <orgName>กระทรวงต่างประเทศไต้หวัน</orgName>ออกมายืนยันอ้างกรรมสิทธิ์เหนือหมู่เกาะสแปรตลีย์อีกครั้ง"หมู่เกาะสแปรตลีย์ถือเป็นดินแดนของไต้หวัน ไม่ว่าจะด้วยเหตุผลทางประวัติศาสตร์ ภูมิศาสตร์ หรือกฎหมายระหว่างประเทศ"เจมส์ชาง รักษาการโฆษก<orgName>กระทรวงต่างประเทศไต้หวัน</orgName>เผยกับสำนักข่าวต่างชาติ</p>
<p> หมู่เกาะสแปรตลีย์ตั้งอยู่ห่างจากชายฝั่งตอนใต้ของไต้หวันราว1,500กิโลเมตรนอกจากไต้หวันแล้ว ยังมีเวียดนาม,บรูไน,จีน,มาเลเซียและฟิลิปปินส์ที่แย่งกันครอบครองหมู่เกาะที่ประกอบขึ้นด้วยเกาะเล็กเกาะน้อยกว่า100เกาะ ซึ่งมีพื้นดินรวมกันไม่ถึง5ตารางกิโลเมตรแห่งนี้ เนื่องจากเชื่อว่ารอบหมู่เกาะสแปรตลีย์อุดมไปด้วยน้ำมันและก๊าซธรรมชาติ อย่างไรก็ดีบรูไนเป็นเพียงประเทศเดียวที่ไม่ได้ส่งทหารไปประจำการบนหมู่เกาะดังกล่าว</p></body>
</news>
