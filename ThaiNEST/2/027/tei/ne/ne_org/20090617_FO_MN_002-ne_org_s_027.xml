<teiHeader>
<fileDesc>
<titleStmt>
  <title>ญี่ปุ่นห้ามการส่งออกโสมแดงทั้งหมดลงโทษทดลองนิวเคลียร์  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-17 14:26:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000067876  </bibl>
</sourceDesc>
</fileDesc>
</teiHeader>
<news>
<headline><orgName>ญี่ปุ่น</orgName>ห้ามการส่งออกโสมแดงทั้งหมดลงโทษทดลองนิวเคลียร์</headline>
<lead>คณะรัฐมนตรี และเจ้าหน้าที่<orgName>กระทรวงพาณิชย์ของญี่ปุ่น</orgName> ประกาศห้ามส่งออกสินค้าทุกประเภทไปยังเกาหลีเหนือ เพื่อลงโทษเปียงยาง สำหรับการทดลองนิวเคลียร์ และการยิงขีปนาวุธหลายระลอกในเดือนที่ผ่านมา</lead>
<neck></neck>
<body><p>มาซารุ ยามาซูมิ <orgName>เจ้าหน้าที่กระทรวงพาณิชย์ของญี่ปุ่น</orgName> กล่าวว่า “คณะรัฐมนตรีเห็นชอบให้ห้ามการส่งออกไปยังเกาหลีเหนือทั้งหมด โดยข้อห้ามดังกล่าวนี้จะมีผลไปจนถึง 13 เมษายนปีหน้า และเราได้ขยายข้อห้ามครอบคลุมสินค้าทุกชนิดด้วย”</p>
<p> คณะรัฐมนตรีของนายกรัฐมนตรี ทาโร อาโซะ มีความเห็นพ้องต้องกันก่อนหน้านี้เกี่ยวกับมาตรการลงโทษครั้งใหม่ โดยไม่ได้ระบุว่าจะเป็นมาตรการใด</p>
<p> ความเคลื่อนไหวล่าสุดของญี่ปุ่นครั้งนี้ มีขึ้นท่ามกลางความกังวล ว่า <orgName>เปียงยาง</orgName>จะดำเนินการทดลองนิวเคลียร์อีกครั้งหรือไม่ หลังจาก<orgName>คณะมนตรีความมั่นคงแห่งสหประชาชาติ</orgName>ได้ลงมติเพิ่มบทลงโทษเกาหลีเหนือในวันศุกร์ (12) ที่ผ่านมา เป็นการตอบโต้การทดลองนิวเคลียร์เมื่อวันที่ 25 พฤษภาคม ที่ผ่านมา รวมทั้งการยิงขีปนาวุธอีกหลายระลอก</p>
<p> <orgName>ญี่ปุ่น</orgName>เคยวางบทลงโทษ 2 ฝ่ายต่อโสมแดงครั้งแรกอย่างเป็นทางการในปี 2006 หลัง<orgName>เกาหลีเหนือ</orgName>ทำการทดลองนิวเคลียร์ครั้งแรก รวมถึงห้ามการนำเข้าสินค้าทุกประเภทจากเกาหลีเหนือ ห้ามพลเมืองโสมเข้าประเทศ ยกเว้นในกรณีพิเศษ และห้ามเรือสัญชาติโสมแดงเข้าท่าด้วย</p>
<p> นอกจากนี้ <orgName>แดนอาทิตย์อุทัย</orgName>ยังห้ามการส่งออกสินค้าฟุ่มเฟือย 24 ประเภท โดยมีเป้าหมายให้กระทบโดยตรงต่อผู้นำเกาหลีเหนือ ไม่ว่าจะเป็นคาร์เวียร์ ปลาทูน่า และสินค้าอิเล็กทรอนิกส์ตลาดบน</p>
<p> <orgName>กระทรวงการคลัง</orgName> เผยว่า ในปี 2008 การส่งออกของญี่ปุ่นไปยังเกาหลีเหนือมีมูลค่ารวม 792.6 ล้านเยน หรือประมาณ 8.2 ล้านดอลลาร์สหรัฐฯ ส่วนใหญ่เป็นเครื่องจักร และพาหนะในการขนส่ง ทั้งรถไฟ และรถ ตลอดจนอาหาร เครื่องใช้ไฟฟ้า และสินค้าอุตสาหกรรม</p></body>
</news>
