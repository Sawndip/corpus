<teiHeader>
<fileDesc>
<titleStmt>
  <title>ผู้นำเกาหลีใต้เริ่มต้นเยือนสหรัฐเมื่อวานนี้  </title>
  <author>รักษ์ธานินทร์ ทองประเสริฐ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160017&tb=N255206  </bibl>
</sourceDesc>
</fileDesc>
</teiHeader>
<news>
<headline>ผู้นำเกาหลีใต้เริ่มต้นเยือนสหรัฐเมื่อวานนี้</headline>
<lead></lead>
<neck></neck>
<body><p>ประธานาธิบดีลี เมียง-บัค ของ<orgName>เกาหลีใต้</orgName>เริ่มต้นเยือนสหรัฐเมื่อวานนี้ เพื่อวางแผนการแก้ไขปัญหาเกาหลีเหนือที่ยังพยายามที่จะทดลองทางนิวเคลียร์ต่อไป แม้ว่าจะได้รับการคัดค้านจากประเทศต่าง ๆ ในโลกก็ตาม โดยประธานาธิบดีลี ได้รับการคาดหมายว่าจะขอให้ประธานาธิบดีบารัค โอบามา แสดงความชัดเจนในเรื่องหลักประกันด้านความมั่นคงต่อเกาหลีใต้ หลังจากที่<orgName>เกาหลีเหนือ</orgName>ได้ทำการทดลองอาวุธนิวเคลียร์ ซึ่งไม่ได้เป็นการปฏิบัติตามข้อตกลงเพื่อลดอาวุธของ 6 ชาติ และยังได้ยกเลิกข้อตกลงที่ทำไว้เป็นเวลานานถึง 6 ปี กับเกาหลีใต้ ก่อนหน้านี้<orgName>รัฐสภาสหรัฐ</orgName>ได้เห็นชอบกับญัตติสนับสนุนประธานาธิบดีลี เพื่อต่อต้าน<orgName>เกาหลีเหนือ</orgName>ในช่วงระยะเวลาหลายชั่วโมงก่อนที่ประธานาธิบดีลี จะเดินทางมาถึงสหรัฐ ประธานาธิบดีลี ได้พบปะกับนางฮิลลารี่ คลินตัน รัฐมนตรีต่างประเทศสหรัฐเมื่อวานนี้ และจะพบปะกับประธานาธิบดีบารัค โอบามาในวันนี้.</p></body>
</news>
