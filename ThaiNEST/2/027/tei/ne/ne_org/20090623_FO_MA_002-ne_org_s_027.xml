<teiHeader>
<fileDesc>
<titleStmt>
  <title>มะกันจับตาโสมแดงขนจรวดส่งพม่า  </title>
  <author>เอพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01230652&sectionid=0104&day=2009-06-23  </bibl>
</sourceDesc>
</fileDesc>
</teiHeader>
<news>
<headline><orgName>มะกัน</orgName>จับตา<orgName>โสมแดง</orgName>ขนจรวดส่งพม่า</headline>
<lead><orgName>หน่วยข่าวกรองเกาหลีใต้</orgName>เผยเรือพิฆาตสหรัฐกำลังติดตามเรือขนส่งคังนัมของเกาหลีเหนือ ต้องสงสัยขนจรวดส่งขาย<orgName>รัฐบาลทหารพม่า</orgName> <orgName>สื่อญี่ปุ่น</orgName>รายงานเกาหลีเหนือเตรียมทดสอบขีปนาวุธพิสัยไกลในวันชาติสหรัฐ "โอบามา"ลั่นพร้อมรับมือ</lead>
<neck></neck>
<body><p><orgName>สถานีโทรทัศน์วายทีเอ็น</orgName>ของเกาหลีใต้รายงานเมื่อวันที่ 21 มิถุนายนที่ผ่านมา อ้างการเปิดเผยของแหล่งข่าวใน<orgName>หน่วยข่าวกรองเกาหลีใต้</orgName>ที่ให้ข้อมูลว่า เรือพิฆาตยูเอสเอส จอห์น เอส.แมคเคน ของ<orgName>กองทัพสหรัฐอเมริกา</orgName>กำลังติดตามเรือขนส่งชื่อ คังนัม ของเกาหลีเหนืออยู่ เนื่องจากต้องสงสัยว่าเรือลำนี้กำลังขนอาวุธผิดกฎหมายที่เชื่อว่าน่าจะเป็นจรวดและชิ้นส่วนที่เกี่ยวข้องไปยังประเทศพม่า โดยมี<orgName>รัฐบาลทหารพม่า</orgName> ซึ่งถูก<orgName>สหรัฐ</orgName>และ<orgName>สหภาพยุโรป (อียู)</orgName> คว่ำบาตรด้านการค้าอาวุธนั้น เป็นผู้สั่งซื้ออาวุธดังกล่าวจากเกาหลีเหนือ </p>
<p>ตามรายงานของ<orgName>วายทีเอ็น</orgName> เรือขนส่งคังนัมออกเดินทางจากท่าเรือเกาหลีเหนือตั้งแต่วันที่ 17 มิถุนายนและกำลังออกจากชายฝั่งประเทศจีน คาดว่าเรือลำนี้จะเดินทางไปพม่าผ่านประเทศสิงคโปร์ โดยขณะนี้<orgName>กองทัพสหรัฐ</orgName>ได้ใช้เรือพิฆาตและดาวเทียมในการติดตามเรือคังนัม</p>
<p>การดำเนินการของสหรัฐครั้งนี้มีขึ้นภายใต้มติ<orgName>สหประชาชาติ (ยูเอ็น)</orgName> ที่ออกมาตรการคว่ำบาตรใหม่ต่อเกาหลีเหนือ เพื่อตอบโต้ที่เกาหลีเหนือท้าทายโลกด้วยการทดสอบอาวุธนิวเคลียร์เมื่อเร็วๆ นี้ โดยภายใต้มติดังกล่าวของคณะมนตรีความมั่นคงยูเอ็นเรียกร้องให้ชาติสมาชิกยูเอ็นทั้ง 192 ประเทศทำการตรวจค้นเรือต้องสงสัยในน่านน้ำสากล หากมีข้อมูลที่เชื่อถือได้ว่าเรือลำนั้นบรรทุกอาวุธหรือวัตถุต้องห้าม อย่างไรก็ดี ยังไม่มีรายงานว่าเรือพิฆาตของสหรัฐได้เข้าสกัดเรือคังนัมของเกาหลีเหนือแต่อย่างใด </p>
<p>ด้าน<orgName>กระทรวงกลาโหม</orgName> <orgName>กระทรวงรวมชาติ</orgName> และ<orgName>หน่วยข่าวกรองแห่งชาติ</orgName>ของเกาหลีใต้แจ้งว่ายังไม่สามารถยืนยันรายงานข่าวนี้ได้ ขณะที่ประธานาธิบดีบารัค โอบามา แห่งสหรัฐ กล่าวถึงการเผชิญหน้าภัยท้าทายจากอาวุธนิวเคลียร์ของเกาหลีเหนือว่า <orgName>สหรัฐ</orgName>พร้อมที่จะรับมือกับการยั่วยุของ<orgName>เกาหลีเหนือ</orgName> รวมถึงการถูกคุกคามด้วยจรวดพิสัยไกลของ<orgName>เกาหลีเหนือ</orgName>ด้วย</p>
<p>ก่อนหน้านี้<orgName>สื่อมวลชนญี่ปุ่น</orgName>รายงานว่า <orgName>เกาหลีเหนือ</orgName>เตรียมที่จะทดสอบจรวดพิสัยไกลที่ยิงโจมตีในรัศมีไกลถึงรัฐฮาวายของสหรัฐได้ในราววันที่ 4 กรกฎาคมนี้ ซึ่งถือเป็นวันชาติของสหรัฐด้วย อย่างไรก็ตาม มีรายงานว่านายโรเบิร์ต เกตส์ รัฐมนตรีกลาโหมสหรัฐ ได้สั่งเพิ่มมาตรการคุ้มครองรัฐฮาวายให้รัดกุมยิ่งขึ้นแล้วเพื่อเตรียมการรับมือกรณีถูกโจมตีด้วยจรวดที่ยิงมาจากมหาสมุทรแปซิฟิก </p></body>
</news>
