<teiHeader>
<fileDesc>
<titleStmt>
  <title>เผยหม่องเชิญ เลขาUNเยือน ต้นเดือนหน้า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/190609/6456  </bibl>
</sourceDesc>
</fileDesc>
</teiHeader>
<news>
<headline><orgName>อิหร่าน</orgName>ฮือประท้วงต่อรัฐบาลปิดทวิตเตอร์</headline>
<lead>ผู้นำฝ่ายค้านของอิหร่านปลุกระดมประชาชนร่วมประท้วงต่อต้านโกงการเลือกตั้ง</lead>
<neck></neck>
<body><p>วานนี้ ประชาชนชาวอิหร่านจำนวนมาก ได้พากันมาชุมนุมตามท้องถนนในกรุงเตหะราน พร้อมกับสวมใส่เสื้อผ้าในชุดสีดำเพื่อเป็นการไว้อาลัยให้กับเหตุการณ์โกงการเลือกตั้งเมื่อวันที่ 12 มิ.ย. รวมไปถึงการแสดงความเศร้าโศกต่อผู้เสียชีวิต ในเหตุการณ์สลายการชุมนุมของ เจ้าหน้าที่ทางการเมื่อต้นสัปดาห์</p>
<p>การชุมนุมของชาวอิหร่านที่ดำเนินต่อเนื่องมาเป็นวันที่ 4 และถือเป็นการชุมนุมครั้งใหญ่ที่สุดนับตั้งแต่เหตุการณ์ปฏิวัติอิสลามเมื่อ 30 ปีก่อนนั้น มีขึ้นหลังจากที่ เมอร์ฮอสไซน์ มุสซาวีอดีตนายกรัฐมนตรี และผู้นำพรรคฝ่ายค้านในรัฐบาลอิหร่าน ได้แถลงการณ์ผ่านเว็บไซต์ของตนเองเพื่อเรียกร้องให้ประชาชนร่วมชุมนุมต่อต้านการเลือกตั้งครั้งล่าสุด ที่ทำให้ประธานาธิบดี มาห์มูด อาห์มาดินจัด ได้รับชัยชนะอย่างท่วมท้น </p>
<p>ด้าน<orgName>หนังสือพิมพ์ อีเตมัด เมลลี</orgName> ของอิหร่าน รายงานด้วยว่า <orgName>ทางการอิหร่าน</orgName>ได้จับกุมตัวแกนนำกลุ่มผู้ประท้วงการเลือกตั้งได้แล้ว 2 คน คือ อิบราฮิม ยัซดิ และโมฮัมหมัด ทาวาโซลี ผู้นำกลุ่มเคลื่อนไหวเพื่อการปลดปล่อยแห่งอิหร่านไว้ได้แล้ว โดยหนึ่งในนั้นถูกจับกุมขณะเข้ารับการรักษาตัวในห้องฉุกเฉินของโรงพยาบาลแห่งหนึ่ง </p>
<p>นอกจากนี้ ทหารกลุ่มพิทักษ์การปฏิวัติของอิหร่านได้แถลงการณ์เตือนประชาชนในประเทศให้ระงับการใช้เว็บไซต์ทวิตเตอร์ หลังพบว่ามีการเผยแพร่ภาพเหตุการณ์ความรุนแรง และการแสดงความคิดเห็นที่อาจก่อให้เกิดกระแสต่อต้าน<orgName>รัฐบาลอิหร่าน</orgName>ผ่านเว็บไซต์ดังกล่าว รวมไปถึงยังสั่งปิดเว็บไซต์ในทำนองเดียวกันนี้อีกหลายแห่ง </p></body>
</news>
