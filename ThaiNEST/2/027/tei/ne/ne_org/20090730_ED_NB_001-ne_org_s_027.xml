<teiHeader>
<fileDesc>
<titleStmt>
  <title>ก.ไอซีที จับมือหน่วยงานภาครัฐเชื่อมโยงข้อมูลในรูปแบบอิเล็กทรอนิกส์บริการประชาชนเบ็ดเสร็จในจุดเดียว  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207300157&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>ก.ไอซีที</orgName> จับมือหน่วยงานภาครัฐเชื่อมโยงข้อมูลในรูปแบบอิเล็กทรอนิกส์บริการประชาชนเบ็ดเสร็จในจุดเดียว</headline>
<lead><orgName>กระทรวงเทคโนโลยีสารสนเทศและการสื่อสาร</orgName> ประสาน 4 หน่วยงานภาครัฐด้านแรงงาน การศึกษาและพัฒนาสังคม พัฒนาระบบเชื่อมโยงข้อมูลอิเล็กทรอนิกส์ภาครัฐ หวังเพิ่มความสะดวกด้านบริการแก่ประชาชน</lead>
<neck></neck>
<body><p>นายสือ ล้ออุทัย ปลัด<orgName>กระทรวงเทคโนโลยีสารสนเทศและการสื่อสาร</orgName> หรือ <orgName>ไอซีที</orgName> กล่าวว่า ขณะนี้<orgName>กระทรวงไอซีที</orgName>ได้ลงนามบันทึกข้อตกลงความร่วมมือกับ 4 หน่วยงานภาครัฐ ประกอบด้วย <orgName>สำนักงานปลัดกระทรวงการพัฒนาสังคมและความมั่นคงของมนุษย์</orgName> <orgName>สำนักงานคณะกรรมการการอุดมศึกษา</orgName> <orgName>กรมการจัดหางาน</orgName> และ<orgName>กรมพัฒนาฝีมือแรงงาน</orgName> ในการอำนวยความสะดวกแก่ประชาชน ให้เข้าใช้บริการจากภาครัฐได้อย่างสะดวก ทั่วถึง และทัดเทียมมากขึ้น ด้วยการร่วมกันพัฒนาบริการภาครัฐผ่านระบบบริการอิเล็กทรอนิกส์ หรือ e-Services จำนวน 4 ระบบ คือ ระบบการแจ้งเบาะแสผู้ประสบปัญหาทางสังคม <orgName>สำนักงานปลัดกระทรวงการพัฒนาสังคมและความมั่นคงของมนุษย์</orgName> ระบบส่งเสริมและประสานการพัฒนาฝีมือแรงงาน <orgName>กรมพัฒนาฝีมือแรงงาน</orgName> ระบบจัดหางานของบัณฑิตสำนักงานคณะกรรมการการอุดมศึกษา และระบบจัดหางานสำหรับผู้สมัครงานและผู้ว่าจ้าง <orgName>กรมการจัดหางาน กระทรวงแรงงาน</orgName> เพื่อให้ประชาชนสามารถใช้บริการข้อมูลของ 4 หน่วยงานดังกล่าว ในรูปแบบ One Stop Services คือให้ประชาชนสามารถเข้ารับบริการเบ็ดเสร็จ ณ จุดจุดเดียวผ่าน Single Window </p></body>
</news>
