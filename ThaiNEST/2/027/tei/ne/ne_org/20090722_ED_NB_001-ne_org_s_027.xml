<teiHeader>
<fileDesc>
<titleStmt>
  <title>ก.วิทย์ฯ เสนอตั้ง กก.กรอ.วท.เข้าที่ประชุม ครม. หวังดึงวิทย์ฯ สร้างความเข้มแข็งให้ภาคอุตสาหกรรม  </title>
  <author>นิศากานต์ กีร์ตะเมคินทร์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207210170&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>ก.วิทย์ฯ</orgName> เสนอตั้ง กก.กรอ.วท.เข้าที่ประชุม ครม. หวังดึงวิทย์ฯ สร้างความเข้มแข็งให้ภาคอุตสาหกรรม</headline>
<lead><orgName>กระทรวงวิทยาศาสตร์และเทคโนโลยี</orgName> เสนอตั้งคณะกรรมการร่วมภาครัฐและเอกชนด้านวิทยาศาสตร์และเทคโนโลยีเข้าที่ ประชุมคณะรัฐมนตรี พร้อมเร่งระดมความเห็นในการประชุมสมัชชาวิทย์ฯ ครั้งที่ 8 หวังดึงวิทยาศาสตร์ เทคโนโลยี และนวัตกรรม สร้างความเข้มแข็งให้ภาคอุตสาหกรรม</lead>
<neck></neck>
<body><p>ดร.คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> เปิดเผยถึงความคืบหน้าการก่อตั้งคณะกรรมการร่วมภาครัฐและเอกชนด้านวิทยา ศาสตร์และเทคโนโลยี หรือ <orgName>กรอ.วท.</orgName> ว่า เตรียมเสนอที่ประชุมคณะรัฐมนตรีในเร็วๆ นี้ โดยคณะกรรมการชุดนี้จะทำหน้าที่ เพื่อกระตุ้นการนำวิทยาศาสตร์เทคโนโลยีและนวัตกรรม ไปสู่การปฏิบัติให้มีประสิทธิภาพมากยิ่งขึ้น ซึ่งจะมีทั้งผู้แทนจากภาคส่วนต่างๆ นอกจากคณะกรรมการดังกล่าว ยังเพิ่มประสิทธิภาพให้กับภาคการผลิตและบริการแล้ว ยังช่วยลดการนำเข้าเทคโนโลยี และสามารถสร้างผลิตภัณฑ์ใหม่ๆ ให้มีประสิทธิภาพสูงขึ้น ซึ่งจะทำให้ประชาชนมีรายได้และคุณภาพชีวิตที่ดีขึ้น อย่างไรก็ตาม ขณะนี้<orgName>กระทรวงวิทยาศาสตร์ฯ</orgName> มีงบประมาณรองรับแล้ว 15,000 ล้านบาท จากนโยบายกระตุ้นเศรษฐกิจรอบสองของรัฐบาล และในวันที่ 24 กรกฎาคม จะมีการระดมความคิดเห็นจากผู้เกี่ยวข้อง ในการประชุมสมัชชาวิทยาศาสตร์ ครั้งที่ 8 ซึ่งจะเป็นการตั้งโจทย์ในการทำงานให้กับคณะกรรมการชุดนี้ โดยจะมีการพูดคุยกันกับภาคธุรกิจต่างๆ อาทิ ธุรกิจเกษตรและอาหาร อุตสาหกรรมยานยนต์ อิเล็กทรอนิกส์ ปิโตรเคมี อุตสาหกรรมโลจิสติกส์และการท่องเที่ยว อุตสาหกรรมเพื่อชุมชน และการยกเรื่องเรื่องการพัฒนากำลังคนด้านวิทยาศาสตร์ เทคโนโลยี และนวัตกรรม ซึ่งสิ่งที่ต้องผลักดันให้นักลงทุนไทยพัฒนา ในเรื่องของการค้นคว้าวิจัยที่เกี่ยวกับนาโนเทคโนโลยีในภาคอุตสาหกรรม เพราะขณะนี้หลายประเทศให้ความสนใจ</p>
<p>สำหรับการจัดประชุมสมัชชาวิทยาศาสตร์เทคโนโลยีและนวัตกรรมเพื่อ การพัฒนา ครั้งที่ 8 จะมีขึ้นในวันที่ 24 กรกฎาคมนี้ ที่ศูนย์นิทรรศการและการประชุมไบเทค (บางนา) ตั้งแต่เวลา 08.00-17.00 น. โดยมีนายอภิสิทธิ์ เวชชาชีวะ นายกรัฐมนตรี เปิดงานและปาฐกถาพิเศษเรื่อง “สร้างชาติด้วยวิทยาศาสตร์เทคโนโลยีและนวัตกรรม” และ ดร.คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> จะอภิปรายในหัวข้อเรื่อง “กรอ.วท.ช่วยชาติ” พร้อมทั้งมีการปาฐกถาพิเศษของ ดร.ยง อ๊ก อัน (Dr.Young-Ok Ahn) ซึ่งเป็นผู้บุกเบิกการพัฒนาวิทยาศาสตร์และเทคโนโลยีในยุคฟื้นฟูประเทศเกาหลี ในหัวข้อ “การสร้างประเทศเกาหลีด้วยวิทยาศาสตร์และเทคโนโลยี” ทั้งนี้ ผู้สนใจสามารถลงทะเบียนเข้าร่วมรับฟังได้ทางเว็บไซต์ www.most.go.th/congress 2009 </p></body>
</news>
