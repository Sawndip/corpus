<teiHeader>
<fileDesc>
<titleStmt>
  <title>นักศึกษาโรตี กริ้วรบ.ออสซี่ ถูกรุมโจมตีอีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/100609/6004  </bibl>
</sourceDesc>
</fileDesc>
</teiHeader>
<news>
<headline>นักศึกษาโรตี กริ้ว<orgName>รบ.ออสซี่</orgName> ถูกรุมโจมตีอีก</headline>
<lead>นักศึกษาชาวอินเดียไม่ต่ำกว่า  200  คน  รวมตัวประท้วงที่นครซิดนีย์ของออสเตรเลีย  หวังเรียกร้องความเป็นธรรมจากรัฐบาลออสซี่  หลังเกิดเหตุโจมตีนักศึกษาโรตีอีกระลอกเมื่อคืนวันจันทร์</lead>
<neck></neck>
<body><p>ตำรวจออสเตรเลียเปิดเผยว่าการชุมนุมประท้วงที่แฮร์ริสปาร์คชานเมืองซิดนีย์เกิดขึ้นหลังชายอินเดียวัยประมาณ 20ปีถูกกลุ่มชายที่มีรูปร่างหน้าตาคล้ายชาวตะวันออกกลางรุมทำร้ายได้รับบาดเจ็บรอยเตอร์สทีวีรายงานอ้างผู้เห็นเหตุการณ์คนหนึ่งระบุว่าผู้ก่อเหตุเป็นชาวเลบานอนกระหน่ำทำร้ายชายอินเดียอย่างรุนแรงที่ศีรษะและท้องกลุ่มผู้ประท้วงจึงกรูกันใช้ท่อนไม้และไม้เบสบอลเข้ารุมทำร้ายชายเลบานอน 3คนที่พวกเขาเชื่อว่าเป็นผู้ลงมือจนตำรวจต้องเข้าควบคุมสถานการณ์และตรึงกำลังเฝ้าดูเหตุการณ์อยู่จนถึงเช้าวันอังคาร </p>
<p> เหตุรุนแรงครั้งนี้เกิดขึ้นหลังการโจมตีนักศึกษาอินเดียในออสเตรเลียหลายครั้งก่อนหน้านี้ซึ่ง<orgName>รัฐบาลแคนเบอร์รา</orgName>ปฏิเสธว่าไม่ได้มีสาเหตุมาจากการเหยียดเชื้อชาติ แต่ชาวอินเดียจำนวนมากต่างพากันโกรธแค้นและตำหนิทางการออสเตรเลียว่าไม่สนใจแก้ไขปัญหาที่เกิดขึ้น</p>
<p> ผู้คนในออสเตรเลียยังคงมีความเห็นแตกแยกเกี่ยวกับเหตุโจมตีหลายระลอกช่วงนี้ว่า แท้จริงแล้วการทำร้ายนักศึกษาอินเดียเป็นการเหยียดเชื้อชาติ หรือเป็นเพียงเหตุปกติธรรมดาที่บุคคลอาจตกเป็นเป้าโจมตีได้หากเดินคนเดียวยามค่ำคืนตามข้อสรุปของตำรวจ</p>
<p> แม้เหตุวุ่นวายดังกล่าวจะส่งผลกระทบต่อความสัมพันธ์ระหว่างนิวเดลีและแคนเบอร์ราแต่ เอส.เอ็ม.คริชนารัฐมนตรีต่างประเทศอินเดียก็เรียกร้องให้นักศึกษาอินเดียในออสเตรเลียอยู่ในความสงบและอย่าหวั่นไหวกับเหตุการณ์ที่เกิดขึ้น</p></body>
</news>
