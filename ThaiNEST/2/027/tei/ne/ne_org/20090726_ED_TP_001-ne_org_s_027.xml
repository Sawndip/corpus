<teiHeader>
<fileDesc>
<titleStmt>
  <title>จับตา  แอปเปิลเขี่ย  iPod  Classic  ทิ้ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/260709/8303  </bibl>
</sourceDesc>
</fileDesc>
</teiHeader>
<news>
<headline>จับตา  <orgName>แอปเปิล</orgName>เขี่ย  iPod  Classic  ทิ้ง</headline>
<lead></lead>
<neck></neck>
<body><p><orgName>เว็บไซต์ Cnet</orgName> อ้างข่าวผลประกอบการของบริษัทแอปเปิลที่ปรากฏว่า ยอดขายไอพอดเกือบทุกรุ่น ได้แก่ Shuffle, Nano และ Classic ต่างมียอดขายที่ตกลง โดยจากคำอ้าง<orgName>แอปเปิล</orgName>ได้กล่าวว่า พวกเขาคาดว่ายอดขายเครื่องเล่น MP3 จะต้องลดลงในที่สุด เนื่องจาก iPod touch และ iPhone ได้ทำการกินตลาดนี้ไป</p>
<p>  อย่างไรก็ดีที่ผ่านมามีข่าวลือตลอดว่า <orgName>แอปเปิล</orgName>จะเปิดตัวไอพอดรุ่นใหม่ในฤดูใบไม้ร่วงนี้ แต่ประเด็นที่น่าสนใจก็ คือ เจ้า iPod Classic จะถูกยกเลิกการผลิตหรือไม่ เพราะตามปกติแล้ว<orgName>แอปเปิล</orgName>จะต้องสั่งฮาร์ดดิสก์จากซัมซุงเพิ่ม เพื่อนำมาใช้ผลิตไอพอดรุ่นดังกล่าว แต่จนถึงตอนนี้ยังไม่มีการสั่งซื้อแต่อย่างใด ทำให้มีคนในวงการตั้งข้อสังเกตว่า <orgName>แอปเปิล</orgName>มีแนวโน้มจะเลิกผลิตไอพอด คลาสสิก</p>
<p>  สำหรับ<orgName>แอปเปิล</orgName> iPod touch ถือว่าเป็นสินค้าที่น่าสนใจกว่า เนื่องจากรายได้ที่เพิ่มขึ้นจากการขายซอฟต์แวร์ ในขณะที่ลูกค้าจะได้ผลิตภัณฑ์ที่มีลูกเล่นมากขึ้น แต่สำหรับลูกค้าบางคนยังมองว่า iPod Classic เป็นตัวเลือกที่น่าสนใจต่อไป โดยเฉพาะความคุ้มค่าในแง่ของความจุ</p>
<p><orgName>ดิสนีย์</orgName>จับหนังลง microSD ขายที่ญี่ปุ่น</p>
<p>  รายงานข่าวแจ้งว่า <orgName>บริษัทดิสนีย์สาขาประเทศญี่ปุ่น</orgName>มีแผนขายภาพยนตร์บรรจุลงใน microSD ในเดือนพฤศจิกายนนี้ โดยจะขายรวมเป็นแพ็กเกจเดียวกับดีวีดี (ซื้อหนึ่งกล่องได้สองอย่าง) ราคาทั้งชุดอยู่ที่ 4,935 เยน (1,800 บาท) ซึ่งแพงกว่าแบบดีวีดีอย่างเดียว 1,000 เยน</p>
<p>  สำหรับกลุ่มเป้าหมายของตลาดภาพยนตร์ microSD คือผู้ใช้มือถือ, เครื่องเล่นมัลติมีเดียพกพาและกลุ่มดูหนังในรถ หนังสองเรื่องแรกที่จะลง microSD คือชุด Pirates of the Caribbean และ National Treasure</p>
<p><orgName>MySpace</orgName> หันเปิดอีเมล์แข่งยักษ์ใหญ่</p>
<p>  วงการเว็บเครือข่ายสังคม (social network) เริ่มขยับขยายสู่แพลตฟอร์มการสื่อสารแบบครบวงจรมากขึ้นเรื่อยๆ เมื่อปีก่อน <orgName>Facebook</orgName> ได้เปิดบริการแซตไปแล้ว ทำไมปีนี้ MySpace จะเปิดบริการอีเมล์บ้างไม่ได้</p>
<p>  รายงานข่าวนี้แจ้งมาจากเว็บไซต์ที่ชื่อว่า paidContent ที่ระบุว่า <orgName>MySpace</orgName> เตรียมแจกอีเมล์ @myspace.com ให้สมาชิกในเร็วๆ นี้ ตอนนี้มีสมาชิกบางส่วนได้ทดสอบระบบแล้วและ <orgName>MySpace</orgName> จะค่อยๆ เปิดบริการส่วนนี้ให้จนครบทุกคนภายในสิ้นปี แต่รายละเอียดยังไม่แน่ชัดว่า ผู้ใช้จะสามารถเลือกชื่ออีเมล์ได้เองหรือไม่ หรือจะต้องใช้ชื่อเดียวกับชื่อโปรไฟล์ ตัวเองบน MySpace</p>
<p>  ปัจจุบัน <orgName>MySpace</orgName> มีสมาชิก 130 ล้านคน ถ้าเปิดให้บริการครบทั้งหมดจะกลายเป็นผู้ให้บริการอีเมล์รายใหญ่ทันที (อันดับหนึ่งคือ Yahoo! Mail ประมาณ 280 ล้านบัญชี ตามมาด้วย Hotmail 270 ล้านบัญชี</p>
<p><orgName>ฝรั่งเศส</orgName>ชง กม.ตัดอินเทอร์เน็ตเข้าสภา</p>
<p>  ต้นตำหรับวิชาการด้านกฎหมายของโลกอย่างฝรั่งเศส เริ่มขยับตัวเกี่ยวกับกฎหมายความมั่นคงทางอินเทอร์เน็ตมากขึ้น ล่าสุดมีการนำเสนอกฎหมายอนุญาตให้มีการตัดการเชื่อมต่ออินเทอร์เน็ตกับผู้ ต้องสงสัยว่าจะละเมิดลิขสิทธิ์ เข้าสู่การพิจารณาของสภานิติบัญญัติแห่งชาติ ซึ่งกฎหมายตัวนี้มีลักษณะคล้ายกับกฎหมายที่นิวซีแลนด์มีการพิจารณาก่อนหน้า นี้ แต่ถูกต่อต้านจนต้องเลื่อนการบังคับใช้ออกไป ล่าสุดฝรั่งเศสก็ได้มีการเสนอร่างกฎหมายแบบเดียวกันเข้าสู่สภานิติบัญญัติ แห่งชาติเป็นครั้งที่สอง</p>
<p>  ก่อนหน้านี้ ร่างกฎหมายฉบับนี้ถูกเสนอเข้าสู่สภามาแล้วครั้งหนึ่ง แต่เนื่องจากร่างที่แล้วนั้นมีการให้อำนาจแก่เจ้าหน้าที่ในการตัดสินการตัด อินเทอร์เน็ต ทำให้ถูกฟ้องต่อศาลรัฐธรรมนูญว่า ไม่เป็นไปตามรัฐธรรมนูญ และกฎหมายต้องตกไปในที่สุด สำหรับร่างใหม่นี้ให้อำนาจแก่ศาลในการตัดสินตัดอินเทอร์เน็ต อย่างไรก็ตาม นักการเมืองสายสังคมนิยมก็ยังคงโจมตีกฎหมายนี้ โดยเตรียมการจะยื่นฟ้องแบบ เดียวกันอีกครั้ง และเตรียมข้อซักถามไว้ถึง 700 กระทู้ในสภาเพื่อถ่วงกฎหมายนี้ออกไปให้นานที่สุด</p>
<p>  แม้กฎหมายนี้อาจจะผ่านสภานิติบัญญัติ แต่ก่อนจะประกาศบังคับใช้ได้จะต้องมีผ่านสภาผู้แทนอีกสองสภาจึงจะสามารถบังคับใช้ได้</p>
<p><orgName>Yahoo</orgName>! ปรับโฉมหน้าเว็บใหม่</p>
<p>  <orgName>เว็บพอร์ทัล</orgName>ที่มีคนเข้ามากที่สุดในโลกอย่าง <orgName>Yahoo</orgName>! กำลังจะปรับโฉมหน้าเว็บครั้งใหญ่ ซึ่งการเปลี่ยนแปลงครั้งนี้ <orgName>ยาฮู</orgName>จะเปิดเว็บไซต์หน้าแรกให้นักพัฒนาภายนอกเข้าถึง โดยจะให้สามารถเพิ่ม widget ภายนอกเข้าไปได้ จากที่เห็นในภาพตัวอย่างของ Yahoo! ก็มีบริษัทอื่นๆ อย่าง USA Today, Facebook (ภาพตัวอย่าง), TIME, New York Times มาร่วมด้วย ส่วนบริการของยาฮูเองอย่าง Flickr, Yahoo! Buzz, Messenger ก็มากันครบ ผู้ใช้ยังสามารถสร้าง widget สำหรับเว็บไซต์อื่นๆ ขึ้นเองได้และใส่ widget ลงไปในหน้าแรกได้มากที่สุด 36 อัน</p></body>
</news>
