<teiHeader>
<fileDesc>
<titleStmt>
  <title>กทช.สัมมนา เตรียมประยุกต์ใช้ 3 จีเพื่อใช้ในระบบการศึกษาทางไกล  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207240122&tb=N255207&return=ok&news_headline="%a1%b7%aa.%ca%d1%c1%c1%b9%d2%20%e0%b5%c3%d5%c2%c1%bb%c3%d0%c2%d8%a1%b5%ec%e3%aa%e9%203%20%a8%d5%e0%be%d7%e8%cd%e3%aa%e9%e3%b9%c3%d0%ba%ba%a1%d2%c3%c8%d6%a1%c9%d2%b7%d2%a7%e4%a1%c5"  </bibl>
</sourceDesc>
</fileDesc>
</teiHeader>
<news>
<headline><orgName>กทช.</orgName>สัมมนา เตรียมประยุกต์ใช้ 3 จีเพื่อใช้ในระบบการศึกษาทางไกล</headline>
<lead><orgName>สำนักงานคณะกรรมการกิจการโทรคมนาคมแห่งชาติ</orgName> จัดสัมมนา โครงการ 3 จี แอพลิเคชั่น ซีรี่ย์ 3 เรื่อง เทเล-แอดดูเคชั่น แอนด์ โมบาย แอดดูเคชั่น เพื่อเผยแพร่ความรู้ในการประยุกต์ใช้เทคโนโลยี 3 จี สำหรับการศึกษาทางไกล</lead>
<neck></neck>
<body><p>พลเอกชูชาติ พรหมพระสิทธิ์ ประธานคณะกรรมการ<orgName>กิจการโทรคมนาคมแห่งชาติ</orgName> หรือ <orgName>กทช.</orgName> กล่าวภายหลังเป็นประธานเปิดสัมมนาโครงการ 3 จี แอพลิเคชั่น ซีรี่ย์ 3 เรื่อง เทเล-แอดดูเคชั่น แอนด์ โมบาย แอดดูเคชั่น ว่า โครงการสัมมนาดังกล่าว จัดขึ้นเพื่อให้ความรู้ในการเตรียมประยุกต์ใช้เทคโนโลยี 3 จี สำหรับการศึกษาผ่านทางไกล หรือ เทเล-แอดดูเคชั่น เพื่อขยายโอกาสทางการศึกษาให้แก่ประชาชนในพื้นที่ห่างไกล ซึ่งเทคโนโลยี 3จี เป็นเทคโนโลยีที่เหมาะสมในการนำมาใช้ เนื่องจากสามารถส่งข้อมูลในระบบไร้สายด้วยความเร็วสูง และสามารถใช้อุปกรณ์สื่อสารที่เป็นอุปกรณ์ผสมระหว่างการนำเสนอข้อมูล และเทคโนโลยีปัจจุบันเข้าด้วยกันได้ เช่น โทรศัพท์มือถือ แล็ปท็อป คอมพิวเตอร์ และอินเทอร์เน็ต ซึ่งอุปกรณ์เหล่านี้ล้วนเป็นสิ่งจำเป็นสำหรับการศึกษาในปัจจุบันทั้งสิ้น </p>
<p>ด้านนายประสิทธิ์ ประพิณมงคลการ กรรมการ<orgName>กิจการโทรคมนาคมแห่งชาติ</orgName> กล่าวถึงการเปิดให้บริการ 3 จีในประเทศไทย ว่า หากมีการเปิดใช้เครือข่ายโทรศัพท์ 3 จีขึ้น ก็จะสร้างประโยชน์และความสะดวกให้กับประเทศไทยหลายด้าน อาทิ ด้านการศึกษาระบบทางไกลที่ทำให้เกิดความเท่าเทียมมากขึ้น ด้านสาธารณสุขที่มีการเชื่อมโยงเครือข่ายการรักษาพยาบาลของหน่วยงานอย่าง ทั่วถึงและมีประสิทธิภาพ และโดยเฉพาะด้านการสื่อสารที่จะยกระดับขีดความสามารถขึ้นอย่างมากจาก เทคโนโลยีโทรศัพท์ที่มีอยู่ในปัจจุบัน ทั้งมีการจัดเก็บข้อมูลที่มากขึ้น ส่ง-รับข้อมูลรวดเร็วขึ้น ขณะเดียวกันก็ห่วงว่าจะถูกเยาวชนนำเทคโนโลยี 3จีใช้ไปในทางที่ผิดประเภทผิดจุดประสงค์ เช่น การท่องอินเทอร์เน็ตเพื่อเข้าเว็บลามกอนาจาร หรือถ่ายคลิปไม่เหมาะสม ทั้งนี้ หน่วยงานที่รับผิดชอบจะเร่งหาวิธีการป้องกันปัญหาดังกล่าวต่อไป </p></body>
</news>
