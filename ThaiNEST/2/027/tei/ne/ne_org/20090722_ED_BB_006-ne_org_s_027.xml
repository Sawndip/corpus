<teiHeader>
<fileDesc>
<titleStmt>
  <title>นอร์เทลเผยบ.ใหญ่เตรียมเทคโอเวอร์ปิดดีลสิ้นปี 52  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/22/news_29146711.php?news_id=29146711  </bibl>
</sourceDesc>
</fileDesc>
</teiHeader>
<news>
<headline><orgName>นอร์เทล</orgName>เผยบ.ใหญ่เตรียมเทคโอเวอร์ปิดดีลสิ้นปี 52</headline>
<lead>“<orgName>นอร์เทล</orgName>” ดึง “<orgName>เวสคอน</orgName>” ตั้งบริษัทในไทย ใช้เป็นฐานทำตลาดภูมิภาคเอเชียใต้ ขณะกำลังขายส่วนธุรกิจที่เหลือ เผยบริษัทใหญ่ 4-5 รายสนใจซื้อทั้งบริษัท คาดปิดดีลสำเร็จภายในสิ้นปี ด้านดีล<orgName>โนเกีย</orgName> <orgName>ซีเมนส์</orgName> จะเจรจาเสร็จสัปดาห์หน้า ผู้บริหารทำใจอาจไม่มีชื่อ "นอร์เทล เน็ตเวิร์ค" เหลือ</lead>
<neck></neck>
<body><p>นายเรย์ เทสก์ รองประธานบริษัทด้านการขายส่วน<orgName>องค์กรภูมิภาคอาเซียน</orgName> รัสเซีย และประเทศญี่ปุ่น บริษัทนอร์เทล เน็ตเวิร์ค กล่าวว่า <orgName>นอร์เทล</orgName> ได้แต่งตั้งบริษัทเวสคอน ผู้เชี่ยวชาญด้านช่องทางจัดจำหน่าย และการตลาดระดับโลก เป็นผู้ดูแลตลาดส่วนโซลูชั่น เอ็นเตอร์ไพร์ซทั้งหมดของนอร์เทลทั่วโลก รวมถึงประเทศไทย โดยภายในปีนี้มีแผนจัดตั้ง "<orgName>บริษัทเวสคอน ประเทศไทย</orgName>" ดูแลผลิตภัณฑ์ บริการ รวมถึงช่องทางจำหน่าย</p>
<p>“ขณะนี้ทีมงานของเวสคอนกำลังดูเรื่องรายละเอียด ของกฎหมายการตั้งบริษัทในไทยอยู่ คาดว่าภายใน 2 เดือนน่าจะได้ข้อสรุป ซึ่งเวสคอนจะเข้ามาดูแลการทำตลาดทั้งหมดแทนนอร์เทลในภูมิภาคเอเชียใต้ ไม่ว่าจะเป็นไทย เวียดนาม ฟิลิปปินส์ และสิงคโปร์”</p>
<p>ระยะแรกของการตั้งบริษัทจะแต่งตั้งผู้บริหารระดับภูมิภาคดูแลตลาดโดยภาพรวมก่อน จากนั้น จะแต่งตั้งผู้บริหารดูแลแต่ละประเทศต่อไป</p>
<p>ล่าสุด <orgName>นอร์เทล</orgName>ได้ขายส่วนธุรกิจสื่อสารให้บริษัทโนเกีย ซีเมนส์ไปแล้ว โดยดีลนี้คาดว่าจะเสร็จสิ้นภายในสัปดาห์หน้า จากนั้นจะเป็นการวางแผนทำตลาดสินค้า และบริการในกำกับดูแลของบริษัทโนเกีย ซีเมนส์ และธุรกิจที่เหลือต้องขายออกทั้งหมด ซึ่งมีบริษัทขนาดใหญ่ระดับโลกราว 4-5 บริษัท ยื่นข้อเสนอ และสนใจธุรกิจส่วนที่เหลือ ทั้ง<orgName>เอ็นเตอร์ไพร์ซ</orgName> <orgName>พีเอบีเอ็กซ์</orgName> คาดว่าการเจรจาซื้อธุรกิจทั้งหมดของนอร์เทลจะจบภายในสิ้นปีนี้แน่นอน</p>
<p>ขณะที่พนักงานในนอร์เทลจะถูกโอนย้ายไปตามบริษัท ที่เข้าซื้อแต่ละหน่วยธุรกิจ เช่นเดียวกับพนักงานนอร์เทล ไทย ที่ดูแลช่องทางจัดจำหน่ายประมาณ 5 คน ก็ต้องย้ายไปสังกัดบริษัทเวสคอนเช่นกัน ทำให้นอร์เทลในไทยจะเหลือไว้แค่ส่วนของโลจิสติกส์ และส่วนสนับสนุนด้านระบบงานต่างๆ</p>
<p>“จากนี้ไปชื่อของ<orgName>นอร์เทล</orgName>ก็อาจจะถูกคงไว้ หรือเปลี่ยนไป แล้วแต่บริษัทผู้ซื้อธุรกิจไปยังอยากใช้ชื่อของนอร์เทลอยู่ หรือใช้ชื่ออื่น ซึ่งต่อไปอาจไม่มีชื่อของนอร์เทลแล้วก็ได้”</p>
<p>ส่วนภาพรวมธุรกิจนอร์เทลในไทยช่วงไตรมาสที่ 1 มีอัตราการเติบโตลดลงราว 29% ขณะที่ภาพรวมของทั้งอุตสาหกรรมโทรคมลดลงประมาณ 15-20% จากสภาพเศรษฐกิจ และปัจจัยภายในของบริษัทเอง</p>
<p>อย่างไรก็ตาม ล่าสุดเมื่อจันทร์ (20 ก.ค.) <orgName>นอร์เทล</orgName>ได้ประกาศบรรลุข้อตกลงขายกิจการส่วน "เอ็นเตอร์ไพร์ซ โซลูชั่น" ให้<orgName>บริษัทอวาย่า</orgName> มูลค่า 475 ล้านดอลลาร์ ขณะยังอยู่ในกระบวนการของศาลล้มละลาย</p>
<p>นายไมค์ ซาฟิรอฟสกี ประธานและหัวหน้าคณะผู้บริหาร (ซีอีโอ) <orgName>นอร์เทล</orgName> ระบุว่า บริษัทยังคงดำเนินธุรกิจต่อไปอย่างเต็มความสามารถ และยังคงให้บริการลูกค้าอย่างต่อเนื่องแม้ขณะที่บริษัทกำลังเจรจาขายธุรกิจ ในหลายๆ ส่วน</p>
<p>เขาเชื่อว่า การตัดสินใจขายธุรกิจจะทำให้บริษัทได้รับประโยชน์สูงสุด ขณะที่ยังเก็บรักษานวัตกรรม ความสัมพันธ์กับลูกค้า และพนักงานไว้ได้อย่างเยี่ยมยอดที่สุดเท่าที่จะเป็นไปได้</p></body>
</news>
