<teiHeader>
<fileDesc>
<titleStmt>
  <title>'โสมแดง'ขู่โต้กลับวอชิงตันพันเท่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/180609/6406  </bibl>
</sourceDesc>
</fileDesc>
</teiHeader>
<news>
<headline>'<orgName>โสมแดง</orgName>'ขู่โต้กลับ<orgName>วอชิงตัน</orgName>พันเท่า</headline>
<lead><orgName>เกาหลีเหนือ</orgName>ประกาศกร้าว  ขู่<orgName>สหรัฐ</orgName>และพันธมิตร  หากยังขืนยั่วยุจะใช้ปฏิบัติการทางทหารตอบโต้กลับเป็นพันเท่า  ท่ามกลางกระแสข่าวเปียงยางเตรียมผุดฐานทดสอบมิสไซล์ที่มีพิสัยการยิงได้ไกลถึงสหรัฐ</lead>
<neck></neck>
<body><p>คำเตือนล่าสุดจากเกาหลีเหนือมีขึ้นเพียงไม่กี่ชั่วโมงหลังประธานาธิบดีบารัก โอบามาแห่งสหรัฐประกาศว่า<orgName>โสมแดง</orgName>เป็นภัยคุกคามที่น่ากลัวของโลก พร้อมให้คำมั่นจะบังคับใช้มาตรการคว่ำบาตรลงโทษเกาหลีเหนือตามมติล่าสุดของสหประชาชาติอย่างแข็งขัน</p>
<p> ประธานาธิบดีโอบามาและประธานาธิบดีลีมุงบักของเกาหลีใต้พบหารือกันที่กรุงวอชิงตันเมื่อวันอังคารผู้นำทั้งสองเห็นชอบร่วมกันเสริมสร้างความเป็นพันธมิตรทั้งในระดับโลกและระดับภูมิภาคเพื่อช่วยโน้มน้าวให้เกาหลีเหนือยอมยกเลิกโครงการนิวเคลียร์</p>
<p> เปียงยางอ้างว่าต้องการครอบครองนิวเคลียร์ไว้สกัดกั้นการโจมตีจาก<orgName>สหรัฐ</orgName>พร้อมกล่าวว่าทางการวอชิงตันกำลังรวมหัวกับ<orgName>เกาหลีใต้</orgName>วางแผนโค่นล้ม<orgName>รัฐบาลเกาหลีเหนือ</orgName>ภายใต้การนำของคิมจองอิลซึ่งล่าสุดมีข่าวว่าเขากำลังสืบทอดอำนาจให้แก่บุตรชายคนเล็กวัย26ปี</p>
<p> "หาก<orgName>สหรัฐ</orgName>และพรรคพวกรุกล้ำอธิปไตยของเราแม้เพียงนิดเดียวทั้งทหารและประชาชนของเราจะใช้มาตรการทางทหารตอบโต้กลับมากกว่าเป็นพันเท่า" <orgName>หนังสือพิมพ์มินจูโจซัน</orgName>ของ<orgName>ทางการเกาหลีเหนือ</orgName>ระบุในบทวิจารณ์</p>
<p> นอกจากนี้บทวิจารณ์ยังเขียนถึงประธานาธิบดีโอบามาว่าเป็น"คนหน้าไว้หลังหลอก"ต่อหน้าทำเป็นรณรงค์เพื่อโลกปลอดนิวเคลียร์แต่ลับหลังแอบพัฒนานิวเคลียร์เสียเอง"โครงการนิวเคลียร์ไม่ใช่เอกสิทธิ์สำหรับสหรัฐแต่เพียงผู้เดียว"</p>
<p> <orgName>เกาหลีเหนือ</orgName>กลับมาอยู่ในความสนใจของทั่วโลกอีกครั้งหลังการทดสอบนิวเคลียร์หนสองเมื่อวันที่ 25พ.ค.ล่าสุด<orgName>คณะมนตรีความมั่นคงแห่งสหประชาชาติ(ยูเอ็นเอสซี)</orgName>ลงมติคว่ำบาตร<orgName>โสมแดง</orgName>เข้มงวดขึ้น ทั้งเปิดทางให้ตรวจค้นเรือสินค้าเกาหลีเหนือและปิดกั้นช่องทางการเงินที่เปียงยางใช้เป็นทุนเดินหน้าโครงการนิวเคลียร์</p>
<p> วันพุธ <orgName>หนังสือพิมพ์ดองเออิลโบ</orgName>ของเกาหลีใต้รายงานว่า<orgName>โสมแดง</orgName>กำลังถอนเงินจากธนาคารแห่งหนึ่งในมาเก๊าเพราะเกรงว่าอาจถูกสหประชาชาติสั่งอายัด</p>
<p> ด้าน<orgName>หนังสือพิม์ซานเกอิ</orgName>ของญี่ปุ่นระบุว่ามีสัญญาณชี้ว่า<orgName>เกาหลีเหนือ</orgName>กำลังเตรียมความพร้อมของฐานทดสอบยิงขีปนาวุธ2แห่งแห่งแรกตั้งอยู่แถบชายฝั่งตะวันออกเฉียงเหนือส่วนอีกแห่งอยู่ทางตะวันตกเฉียงเหนือสอดคล้องกับรายงานข่าวของ<orgName>หนังสือพิมพ์โชซุนอิลโบ</orgName>ที่อ้างแหล่งข่าวจาก<orgName>รัฐบาลโซล</orgName>ระบุว่ารถไฟขบวนพิเศษของเกาหลีเหนือเพิ่งขนขีปนาวุธพิสัยไกลติดหัวรบนิวเคลียร์ไปส่งยังฐานยิงทางตะวันออกเฉียงเหนือ หลังก่อนหน้านี้เพิ่งลำเลียงไปไว้ที่ฐานยิงแห่งใหม่แถบชายฝั่งตะวันตก</p>
<p> อย่างไรก็ดี <orgName>กระทรวงการรวมชาติ</orgName>และ<orgName>กระทรวงการคลัง</orgName>รวมถึงหน่วยข่าวกรองของเกาหลีใต้บอกว่าขณะนี้ยังไม่สามารถยืนยันรายงานข่าวทั้งหมดได้ขณะเดียวกันเจ้าหน้าที่เพนตากอนเตือนเมื่อวันอังคารว่า<orgName>เกาหลีเหนือ</orgName>อาจใช้เวลา3ปีพัฒนาขีปนาวุธจนสามารถยิงโจมตี<orgName>สหรัฐ</orgName>ได้หากไม่มีการตรวจสอบอย่างจริงจัง</p></body>
</news>
