<teiHeader>
<fileDesc>
<titleStmt>
  <title>พบสัญญาณจาก “กล่องดำ” แอร์ฟรานซ์มรณะแล้ว  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-23 14:34:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000070821  </bibl>
</sourceDesc>
</fileDesc>
</teiHeader>
<news>
<headline>พบสัญญาณจาก “กล่องดำ” แอร์ฟรานซ์มรณะแล้ว</headline>
<lead><orgName>หนังสือพิมพ์เลอมงด์</orgName> ของฝรั่งเศส รายงานผ่านทางเว็บไซต์ วันนี้ (23) ว่า พบพิกัดที่ตั้งของกล่องดำของเครื่องบินสายการบินแอร์ฟรานซ์ ที่ตกลงในมหาสมุทรแอตแลนติกแล้ว หลังจากได้รับสัญญาณอ่อนๆ จากกล่องดำ ซึ่งอาจช่วยไขปริศนาสาเหตุที่เครื่องบินลำนี้ประสบหายนะ พร้อมกับผู้โดยสารและลูกเรือทั้งหมด 228 ชีวิต</lead>
<neck></neck>
<body><p><orgName>เลอมงด์</orgName> รายงานว่า <orgName>กองทัพเรือฝรั่งเศส</orgName>ได้รับสัญญาณอ่อนๆ บอกพิกัดที่ตั้งจากกล่องดำ และได้ส่งเรือดำน้ำขนาดเล็กออกไปค้นหากล่องดำนี้ใต้ก้นมหาสมุทรที่ขรุขระไปด้วยหิน ตั้งแต่เมื่อวานนี้ อย่างไรก็ตาม โฆษกของ<orgName>สายการบินแอร์ฟรานซ์</orgName> ยังไม่สามารถยืนยันรายงานข่าวนี้ได้</p>
<p> กล่องดำอาจบันทึกข้อมูลสำคัญที่อาจช่วยอธิบายได้ว่า เกิดอะไรขึ้นกับเครื่องบินแอร์บัสเอ 330 ที่ตกลงกลางมหาสมุทรแอตแลนติก ระหว่างการเดินทางจากนครริโอเดจาไนโร ประเทศบราซิล ไปยังกรุงผารีสของฝรั่งเศส เมื่อวันที่ 1 มิถุนายน ที่ผ่านมา</p>
<p> ทั้งนี้ กล่องดำจะส่งสัญญาณอิเล็กทรอนิกส์ออกมาในทุกๆ วินาที อย่างน้อยเป็นเวลา 30 วัน ซึ่งอาจได้ยินสัญญาณไกลออกไปมากถึง 2 กิโลเมตร เจ้าหน้าที่<orgName>กองทัพเรือ</orgName>ของทั้งฝรั่งเศสและบราซิล กำลังช่วยกันในปฏิบัติการค้นหาด้วยเรือดำน้ำไฮเทคที่มีระบบค้นหาโซนาร์ อย่างไรก็ตาม จุดเกิดเหตุในมหาสมุทรอันไกลโพ้น และระดับความลึกของทะเล ทำให้การค้นหาเป็นไปอย่างยากลำบาก โดยซากเครื่องบินอาจอยู่ตรงจุดใดก็ได้ในระดับความลึกระหว่าง 1-4 กิโลเมตร</p></body>
</news>
