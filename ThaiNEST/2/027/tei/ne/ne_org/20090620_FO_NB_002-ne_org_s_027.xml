<teiHeader>
<fileDesc>
<titleStmt>
  <title>เรือรบสหรัฐกำลังติดตามความเคลื่อนไหวของเรือเกาหลีเหนือที่เป็นไปได้ว่าอาจบรรทุกสินค้าต้องห้าม  </title>
  <author>เทวี ลั่นเรืองฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206200091&tb=N255206  </bibl>
</sourceDesc>
</fileDesc>
</teiHeader>
<news>
<headline>เรือรบสหรัฐกำลังติดตามความเคลื่อนไหวของเรือเกาหลีเหนือที่เป็นไปได้ว่าอาจบรรทุกสินค้าต้องห้าม</headline>
<lead></lead>
<neck></neck>
<body><p>เจ้าหน้าที่ด้าน<orgName>กลาโหมสหรัฐ</orgName>เปิดเผยเมื่อวานนี้ว่า เรือพิฆาตจอห์น เอส.แมคเคน ของกองทัพเรือสหรัฐ กำลังติดตามเรือกัง นัม ของเกาหลีเหนือที่เป็นไปได้ว่าอาจบรรทุกสินค้าต้องห้าม ซึ่งเป็นส่วนหนึ่งของความพยายามระหว่างประเทศในการยึดถือปฏิบัติตามมาตรการคว่ำบาตรของสหประชาชาติต่อเกาหลีเหนือ เพื่อลงโทษที่เกาหลีเหนือทดสอบอาวุธนิวเคลียร์เมื่อเร็วๆนี้ โดยเรือกัง นัม เป็นเรือเกาหลีเหนือลำแรกที่ถูกเฝ้าติดตามภายใต้มาตรการคว่ำบาตรดังกล่าว </p>
<p>ขณะที่เจ้าหน้าที่<orgName>กลาโหมสหรัฐ</orgName>อีกคนเปิดเผยว่าเรือเกาหลีเหนือลำนี้เป็นหนึ่งใน กลุ่มเรือที่เกี่ยวข้องกับการขนส่งสินค้าขีปนาวุธผิดกฎหมาย อย่างไรก็ตาม<orgName>เจ้าหน้าที่สหรัฐ</orgName>ยังไม่ชี้ชัดว่าจะขอเข้าตรวจค้นบนเรือหรือไม่.</p></body>
</news>
