<teiHeader>
<fileDesc>
<titleStmt>
  <title>อพวช.จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งชาติ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207290123&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>อพวช.</orgName>จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งชาติ</headline>
<lead><orgName>องค์การพิพิธภัณฑ์วิทยาศาสตร์แห่งชาติ</orgName> จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งชาติ เพื่อกระตุ้นจินตนาการพัฒนาผลงานวิทยาศาสตร์และเทคโนโลยี</lead>
<neck></neck>
<body><p>ดร.พิชัย สนแจ้ง ผู้อำนวยการ<orgName>องค์การพิพิธภัณฑ์วิทยาศาสตร์แห่งชาติ</orgName> หรือ <orgName>อพวช. กระทรวงวิทยาศาสตร์และเทคโนโลยี</orgName> กล่าวว่า <orgName>อพวช.</orgName>ร่วมกับ<orgName>สมาคมวิทยาศาสตร์แห่งประเทศไทย ในพระบรมราชูปถัมภ์</orgName> จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งขาติปี 2552 ซึ่งตรงกับวันที่ 16 สิงหาคมของทุกปี เพื่อให้เยาวชนรำลึกถึงพระปรีชาสามารถ และพระราชกรณียกิจด้านวิทยาศาสตร์ของสมเด็จพระจอมเกล้าเจ้าอยู่หัวราชกาลที่ 4 พระราชบิดาแห่งวิทยาศาสตร์ไทย ที่ทรงคำนวณการเกิดสุริยุปราคาบ้านหว้ากอ จังหวัดประจวบคีรีขันธ์ เมื่อวันที่ 18 สิงหาคม 2411 โดยได้มีจัดกิจกรรมวิทยาศาสตร์สำหรับเยาวชนเขตภาคกลาง 18 จังหวัด ระหว่างวันที่ 4-23 สิงหาคมนี้ ที่ อพวช. คลองห้า ปทุมธานี และมหาวิทยาลัยธรรมศาสตร์ ศูนย์รังสิต เพื่อกระตุ้นให้เยาวชนหันมาสนใจและสร้างจินตนาการในการพัฒนาผลงานวิทยาศาสตร์และเทคโนโลยี อาทิ การแข่งขันวาดภาพการ์ตูนและจินตนาการทางวิทยาศาสตร์ การแข่งขันกระบวนการแก้ปัญหาทางวิทยาศาสตร์ การประกวดแสดงทางวิทยาศาสตร์ หรือ Science Show สิ่งประดิษฐ์นวัตกรรม นอกจากนี้ ในช่วงจัดงานวันที่ 15-19 สิงหาคม 2552 ยังได้นำเยาวชนจากทั่วประเทศเข้าร่วมโครงการค่ายวิทยาศาสตร์ ณ หว้ากอ ครั้งที่ 26 จังหวัดประจวบคีรีขันธ์ “ตามรอยพระยุคลบาท พระบิดาแห่งวิทยาศาสตร์ไทย” </p>
<p>และในการจัดกิจกรรมวิทยาศาสตร์สำหรับเยาวชนครั้งนี้ จะมีเงินรางวัลรวมทั้งสิ้น 300,000 บาท พร้อมชิงโล่พระราชทานจากสมเด็จพระเทพพระรัตนราชสุดา สยามบรมราชกุมารี </p></body>
</news>
