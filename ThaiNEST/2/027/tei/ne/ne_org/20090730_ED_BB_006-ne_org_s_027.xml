<teiHeader>
<fileDesc>
<titleStmt>
  <title>ไบโอเทคเดินหน้าวัคซีนต้นแบบ แผนสำรองหากเชื้อ 2009 ผสมข้ามพันธุ์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/30/news_29196569.php?news_id=29196569  </bibl>
</sourceDesc>
</fileDesc>
</teiHeader>
<news>
<headline>ไบโอเทคเดินหน้าวัคซีนต้นแบบ แผนสำรองหากเชื้อ 2009 ผสมข้ามพันธุ์</headline>
<lead><orgName>ทีมวิจัยศูนย์พันธุวิศวกรรมและเทคโนโลยีชีวภาพ แห่งชาติ (ไบโอเทค)</orgName> เดินหน้าพัฒนาวัคซีนป้องกันไข้หวัดใหญ่ด้วยเทคนิคใหม่ นำเชื้อหวัดใหญ่ชนิดย่อยสองชนิดรวมกัน สามารถป้องกันได้เบ็ดเสร็จ ใช้เป็นแผนสำรองหากเชื้อหวัดใหญ่ 2009 รวมพลังกับหวัดตามฤดูกาลจนทวีความรุนแรงกว่าเดิม</lead>
<neck></neck>
<body><p>ขณะที่<orgName>ศูนย์วัคซีนแห่งชาติ มหาวิทยาลัยศิลปากร นครปฐม</orgName>กำลังเร่งพัฒนาวัคซีนป้องกันเชื้อไข้หวัดใหญ่ 2009 แข่งกับเวลา <orgName>ทีมวิจัยจากศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค)</orgName> ยังคงพัฒนาวัคซีนคู่ขนานไปด้วย ซึ่งหากประสบผลสำเร็จจะเป็นวัคซีนที่สามารถป้องกันฤทธิ์เชื้อไข้หวัดใหญ่ ข้ามสายพันธุ์ได้มีประสิทธิภาพขึ้น</p>
<p>โดยทั่วไปแล้ว วัคซีนไข้หวัดใหญ่ประจำฤดูกาลเป็นวัคซีนใช้ป้องกันเชื้อหวัดใหญ่สายพันธุ์ เอ และสายพันธุ์ บี โดยหน่วยงานเฝ้าระวังการระบาดของไข้หวัดใหญ่ภายใต้องค์การอนามัยโลกเป็นผู้ คัดเลือกชนิดของเชื้อที่คาดว่าจะระบาดในแต่ละฤดูกาล</p>
<p>เนื่องจากเชื้อไวรัสไข้หวัดใหญ่สามารถปรับ เปลี่ยนรูปร่างอยู่ตลอดเวลา ทำให้ระบบภูมิคุ้มกันร่างกายมนุษย์ไม่สามารถจดจำและส่งสารภูมิคุ้มกันออกมา จัดการได้ จึงจำเป็นต้องเฝ้าระวังและปรับเปลี่ยนสูตรวัคซีนเป็นระยะ</p>
<p>ดร.อนันต์ จงแก้ววัฒนา หัวหน้าห้องปฏิบัติการไวรัสวิทยาและวัคซีน <orgName>ศูนย์ไบโอเทค</orgName> กล่าวว่า การพัฒนาวัคซีนด้วยเทคนิค reverse genetic ที่<orgName>ทีมวิจัยไบโอเทค</orgName>กำลังพัฒนาอยู่เป็นวัคซีนชนิดใหม่โดยนำเชื้อไข้หวัดใหญ่ ชนิด บี มาตัดต่อกับเชื้อไข้หวัดใหญ่ชนิดเอ</p>
<p>“การผลิตวัคซีนชนิดบีเป็นเทคนิคค่อนข้างใหม่ โดยนักวิจัยในสหรัฐอเมริกาเริ่มทำและเอาไปใช้เป็นวัคซีนเชื้อเป็นของไข้หวัด ใหญ่ชนิด B ขณะที่เราเพิ่งเริ่มทดลอง" ดร.อนันต์ กล่าว เมื่อครั้งที่เชื้อไวรัสไข้หวัดนกระบาด เขาสามารถพัฒนาวัคซีนป้องกันไข้หวัดนกในสัตว์ปีกเป็นผลสำเร็จมาแล้ว</p>
<p>ด้วยเทคนิคดังกล่าว หลังจากตัดเอาดีเอ็นเอส่วนที่เป็นอันตรายของเชื้อไวรัสออกไปแล้ว นักวิจัยจะนำยีนของไวรัสชนิดแรกมาต่อกับชิ้นส่วนดีเอ็นเอของไวรัสอีกชนิดให้ สามารถปกป้องครอบคลุม การพัฒนาวัคซีนตัวใหม่กำลังเดินหน้าอยู่ในห้องแล็บ และพบว่ามีความเป็นไปได้สูงในการผลิตเป็นวัคซีนต้นแบบชนิดเชื้อเป็นเช่น เดียวกับเชื้อที่มาจากประเทศรัสเซีย</p>
<p>เหตุที่ต้องพัฒนาวัคซีนคู่ขนานเนื่องจากนัก วิจัยพบว่า เชื้อไข้หวัดใหญ่ 2009 เจริญเติบโตได้ไม่ดีนักในไข่ไก่ฟัก เมื่อเทียบไข้หวัดสายพันธุ์อื่น ทำให้ต้องใช้ไข่ไก่ในจำนวนมากขึ้น และการผลิตวัคซีนให้เพียงพอสำหรับ 60 ล้านคน จำเป็นต้องใช้ไข่ไก่ฝักหลายล้านฟอง</p>
<p>นักวิจัยไบโอเทคยอมรับว่า เชื้อไข้หวัดใหญ่ 2009 เป็นเรื่องใหม่ นักวิจัยต้องเรียนรู้และปรับปรุงเทคนิคอยู่ตลอดเวลา เพื่อเตรียมรับมือกับเชื้อไวรัสตัวต่อไป และจำเป็นต้องพัฒนายาต้านไวรัสชนิดใหม่ เนื่องจากมีแนวโน้มว่าเชื้อไวรัสเริ่มดื้อยาต้านที่ใช้อยู่ในปัจจุบันแล้ว</p></body>
</news>
