<teiHeader>
<fileDesc>
<titleStmt>
  <title>"ทรู"ช็อกตลาดโทรต่างประเทศช่วยประหยัดผ่านแคมเปญ 006  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090722/21349/%e0%b8%97%e0%b8%a3%e0%b8%b9%e0%b8%8a%e0%b9%87%e0%b8%ad%e0%b8%81%e0%b8%95%e0%b8%a5%e0%b8%b2%e0%b8%94%e0%b9%82%e0%b8%97%e0%b8%a3%e0%b8%95%e0%b9%88%e0%b8%b2%e0%b8%87%e0%b8%9b%e0%b8%a3%e0%b8%b0%e0%b9%80%e0%b8%97%e0%b8%a8%e0%b8%8a%e0%b9%88%e0%b8%a7%e0%b8%a2%e0%b8%9b%e0%b8%a3%e0%b8%b0%e0%b8%ab%e0%b8%a2%e0%b8%b1%e0%b8%94%e0%b8%9c%e0%b9%88%e0%b8%b2%e0%b8%99%e0%b9%81%e0%b8%84%e0%b8%a1%e0%b9%80%e0%b8%9b%e0%b8%8d006.html  </bibl>
</sourceDesc>
</fileDesc>
</teiHeader>
<news>
<headline>"<orgName>ทรู</orgName>"ช็อกตลาดโทรต่างประเทศช่วยประหยัดผ่านแคมเปญ 006</headline>
<lead><orgName>ทรู</orgName>ปฏิวัติตลาดโทรทางไกลระหว่างประเทศ ส่งโปรโมชั่นใหม่ "โทรทางไกลระหว่างประเทศ รหัส 006" นาทีละ 3 บาท ตลอด 24 ชั่วโมงลงตลาด ชี้ช่วยประหยัดกว่าอัตราปกติสูงสุดถึง 90% ใช้ได้ทั้งลูกค้าบ้านของทรูและโทรศัพท์มือถือทรูมูฟ เชื่อสนองไลฟ์สไตล์คนรุ่นใหม่ได้เต็มที่ เดินหน้าขยายบริการเต็มพิกัด</lead>
<neck></neck>
<body><p>นายสุพจน์ มหพันธ์ ผู้จัดการทั่วไป กลุ่มธุรกิจบริการระหว่างประเทศ <orgName>บริษัท ทรู คอร์ปอเรชั่น จำกัด (มหาชน)</orgName> กล่าวว่า <orgName>ทรู อินเตอร์เนชั่นแนล คอมมิวนิเคชั่น</orgName> เปิดตัวโปรโมชั่นใหม่สำหรับโทรทางไกลระหว่างประเทศผ่านรหัส 006 นาทีละ 3 บาท ตลอด 24 ชั่วโมง สู่ปลายทางยอดนิยม ได้แก่ อเมริกา แคนาดา จีน เกาหลีใต้ ฮ่องกง สิงคโปร์ มาเลเซีย บรูไน มาเก๊า รัสเซีย อลาสกา ฮาวาย และกวม รวมถึงอีกกว่า 230 ปลายทางทั่วโลกในราคาประหยัดกว่าใคร ตั้งแต่วันนี้ถึงวันที่ 31 ธันวาคมปีนี้</p>
<p>"โปรโมชั่นนี้นับเป็นการพลิกโฉมตลาดโทรทางไกลต่างประเทศครั้งสำคัญ ให้คนไทยสามารถโทรได้ทั่วโลก คุณภาพระดับพรีเมียม เสียงคมชัด ต่อติดง่าย สายไม่หลุด เสียงไม่ดีเลย์ ด้วยเทคโนโลยีทีดีเอ็ม หรือ ไทม์ ดิวิชั่น มัลติเพล็กซิง ในราคาที่ประหยัดกว่าอัตราค่าโทรปกติสูงสุดถึง 90% และช่วยตอบสนองไลฟ์สไตล์ของคนรุ่นใหม่ที่ต้องการติดต่อสื่อสารระหว่างประเทศได้อย่างเต็มที่" นายสุพจน์กล่าว</p>
<p>ทั้งนี้ บริการ “โทรทางไกลต่างประเทศ รหัส 006” เป็นบริการโทรศัพท์ระหว่างประเทศแบบต่อตรงอัตโนมัติ ไม่ต้องผ่านโอเปอเรเตอร์ ลูกค้าโทรศัพท์บ้านทรูและทรูมูฟ สามารถใช้บริการติดต่อกับเลขหมายปลายทางทั่วโลกที่ต้องการได้ทันทีได้ง่ายๆ เพียงกดรหัส “006” หรือ กด “+” แทนรหัส 006 ตามด้วยรหัสประเทศ รหัสพื้นที่ เลขหมายปลายทาง และกดโทรออก</p>
<p>นายสุพจน์ กล่าวว่า <orgName>กลุ่มทรู</orgName>มุ่งมั่นมอบความคุ้มค่าสูงสุดให้ลูกค้าอย่างต่อเนื่อง พร้อมมั่นใจว่าด้วยคุณภาพระดับพรีเมียมของบริการ 006 ผนวกกับโปรโมชั่นที่ดีที่สุดในตลาดโทรทางไกลต่างประเทศครั้งนี้ จะทำให้คนไทยได้ใช้บริการคุณภาพชั้นหนึ่งในราคาสุดประหยัดอย่างแท้จริง โดย<orgName>ทรู</orgName>จะเดินหน้าขยายบริการเพื่อให้คนไทยสามารถโทรทางไกลต่างประเทศ ผ่านรหัส 006 จากทุกโครงข่ายได้อย่างทั่วถึงต่อไป</p></body>
</news>
