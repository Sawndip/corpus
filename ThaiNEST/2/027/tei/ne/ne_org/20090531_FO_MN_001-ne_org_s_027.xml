<teiHeader>
<fileDesc>
<titleStmt>
  <title>มะกันยันไม่รับโสมแดงเป็นชาติ “นุก”  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-31 19:47:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000061017  </bibl>
</sourceDesc>
</fileDesc>
</teiHeader>
<news>
<headline><orgName>มะกัน</orgName>ยันไม่รับ<orgName>โสมแดง</orgName>เป็นชาติ “นุก”</headline>
<lead><orgName>รัฐมนตรีกลาโหมสหรัฐฯ</orgName>ประกาศไม่มีวันยอมรับสถานะความเป็น “ชาตินิวเคลียร์” ของเกาหลีเหนือ อีกทั้ง<orgName>โสมแดง</orgName>จะต้องรับผิดชอบหากคิดแพร่กระจายอาวุธนิวเคลียร์ พร้อมระบุว่าถึงเวลาแล้วที่โลกต้องลงโทษทางการเปียงยางอย่างจริงจัง ขณะที่<orgName>รัฐมนตรีกลาโหมญี่ปุ่น</orgName>ยืนยัน จะไม่เข้าโจมตีเกาหลีเหนือก่อน แม้มีเสียงเรียกร้องจากนักการเมืองในประเทศ</lead>
<neck></neck>
<body><p> รอเบิร์ต เกตส์ <orgName>รัฐมนตรีกลาโหมสหรัฐฯ</orgName> กล่าวในที่ประชุมด้านการกลาโหมเอเชียที่สิงคโปร์เมื่อวันเสาร์ (30) โดยยืนยันว่า <orgName>สหรัฐฯ</orgName>จะไม่ยอมรับสถานะของเกาหลีเหนือ ในฐานะของการเป็นชาติที่มีอาวุธนิวเคลียร์ในครอบครองโดยเด็ดขาด เนื่องจากไม่มีนโยบายให้การยอมรับประเทศที่ทำตัวเป็นภัยคุกคามสันติภาพของโลก</p>
<p> เกตส์ ย้ำว่า <orgName>สหรัฐฯ</orgName> ตระหนักถึงขีดความสามารถของเกาหลีเหนือที่อาจโจมตีประเทศเอเชียซึ่งเป็นพันธมิตรกับสหรัฐฯและอาจโจมตีดินแดนของสหรัฐฯได้ แต่<orgName>รัฐบาลสหรัฐฯ</orgName>จะไม่นิ่งเฉยและปล่อยให้เรื่องดังกล่าวเกิดขึ้นแน่นอน พร้อมระบุว่า<orgName>โสมแดง</orgName>ต้องรับผิดชอบหากคิดแพร่กระจายอาวุธนิวเคลียร์หรือส่วนประกอบที่เกี่ยวข้อง ไปให้กับประเทศหรือกลุ่มติดอาวุธต่างๆ ซึ่ง<orgName>สหรัฐฯ</orgName>ถือว่าการกระทำดังกล่าวเป็นภัยคุกคามความมั่นคงอย่างร้ายแรง
</p>
<p> <orgName>รัฐมนตรีกลาโหมสหรัฐฯ</orgName> ยังกล่าวว่า แม้ศักยภาพทางทหารของเกาหลีเหนือขณะนี้อาจยังไม่ถือเป็นภัยคุกคามโดยตรง แต่ถึงเวลาแล้วที่ประชาคมโลกต้องมีมาตรการลงโทษครั้งใหม่ซึ่งสร้าง “ความเจ็บปวดอย่างแท้จริง” ให้เกาหลีเหนือ เขาระบุว่า ลำพังเพียงการประณามไม่อาจดึงทางการเปียงยางให้กลับมาเดินในแนวทางที่ถูกต้องได้ และหากยังไม่มีการลงโทษเกาหลีเหนือโดยเร็วก็จะทำให้เกิดปัญหาหลายอย่างตามมา รวมทั้งการแข่งขันกันพัฒนาและสะสมอาวุธร้ายแรงในเอเชียและในภูมิภาคอื่นมากขึ้น</p>
<p> ยาซึคาสึ ฮามาดะ <orgName>รัฐมนตรีกลาโหมญี่ปุ่น</orgName>กล่าวสุนทรพจน์ในเวทีเดียวกันโดยยืนยันว่า<orgName>ญี่ปุ่น</orgName>จะยังคงใช้กำลังทหารเพื่อวัตถุประสงค์ในการป้องกันตัวเองเท่านั้นต่อไป โดยจะไม่ใช้แนวคิดเรื่องเปิดการโจมตีศัตรูก่อนที่จะถูกศัตรูเล่นงาน (pre-emptive strike)</p>
<p> ฮามาดะ ยอมรับว่า มีการถกเถียงเรื่องนี้อย่างกว้างขวางในญี่ปุ่น และนักการเมืองจำนวนมากเสนอให้กองกำลังป้องกันตนเองของญี่ปุ่นสามารถชิงโจมตีเกาหลีเหนือก่อนเพื่อขจัดภัยคุกคามด้านความมั่นคง แต่<orgName>รัฐบาลญี่ปุ่น</orgName>จะไม่เปลี่ยนจุดยืนอย่างแน่นอน พร้อมระบุว่าการชิงโจมตีเกาหลีเหนือก่อนขัดต่อเจตนารมณ์ของรัฐธรรมนูญญี่ปุ่น</p>
<p> ทางด้าน<orgName>สำนักข่าวเกียวโด</orgName> ระบุว่า ในการสนทนาทางโทรศัพท์ระหว่างนายกรัฐมนตรีทาโร อาโซะ ของญี่ปุ่นกับประธานาธิบดีดมิตรี เมดเวเดฟ ผู้นำรัสเซียเมื่อวันเสาร์ (30) ผู้นำทั้ง 2 เห็นพ้องว่า <orgName>คณะมนตรีความมั่นคงแห่งสหประชาชาติ</orgName>ควรลงโทษเกาหลีเหนือทันทีเพื่อตอบโต้การกระทำของเกาหลีเหนือที่ทดลองอาวุธนิวเคลียร์และขีปนาวุธในสัปดาห์ที่ผ่านมา โดยผู้นำญี่ปุ่นกล่าวว่าประเทศที่เกี่ยวข้องกับการเจรจา 6 ฝ่ายเพื่อแก้ไขปัญหานิวเคลียร์เกาหลีเหนือ ต้องร่วมกันตอบโต้เช่นกัน ขณะที่ผู้นำรัสเซีย ระบุว่า การกระทำของเกาหลีเหนือกระทบต่อความมั่นคงของโลก และการทดลองนิวเคลียร์ก็ขัดมติคณะมนตรีความมั่นคงฯ อย่างชัดเจน</p>
<p> ส่วน<orgName>หนังสือพิมพ์ โยมิอูริ ชิมบุน</orgName> รายงานว่า เครื่องบินขับไล่เอฟ-22 ล็อตแรกจำนวน 12 ลำของสหรัฐฯเดินทางมาถึงเกาะโอกินาวาแล้ว โดยถือเป็นหนึ่งในมาตรการที่ประธานาธิบดีบารัค โอบามา ได้ให้คำมั่นกับผู้นำญี่ปุ่นเมื่อสัปดาห์ก่อนที่จะช่วยญี่ปุ่นจากการโจมตีของเกาหลีเหนือ แหล่งข่าวใน<orgName>รัฐบาลญี่ปุ่น</orgName>เผยว่า<orgName>ญี่ปุ่น</orgName>มีแผนซื้อเอฟ-22 มาประจำในกองกำลังป้องกันตนเองเช่นกัน นอกจากที่<orgName>สหรัฐฯ</orgName> ส่งมาช่วยเหลือครั้งนี้</p></body>
</news>
