<teiHeader>
<fileDesc>
<titleStmt>
  <title>"ตาลีบัน"ลักพาตัวนศ.ปากีฯช่วงรัฐบาลรุกหนัก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090602/15328/%e0%b8%95%e0%b8%b2%e0%b8%a5%e0%b8%b5%e0%b8%9a%e0%b8%b1%e0%b8%99%e0%b8%a5%e0%b8%b1%e0%b8%81%e0%b8%9e%e0%b8%b2%e0%b8%95%e0%b8%b1%e0%b8%a7%e0%b8%99%e0%b8%a8.%e0%b8%9b%e0%b8%b2%e0%b8%81%e0%b8%b5%e0%b8%af%e0%b8%8a%e0%b9%88%e0%b8%a7%e0%b8%87%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%a3%e0%b8%b8%e0%b8%81%e0%b8%ab%e0%b8%99%e0%b8%b1%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>"<orgName>ตาลีบัน</orgName>"ลักพาตัวนศ.ปากีฯช่วงรัฐบาลรุกหนัก</headline>
<lead><orgName>ตาลีบัน</orgName>ลักพาตัวนักศึกษาปากีสถานมากกว่า 400 คน ช่วงรัฐบาลรุกหนัก</lead>
<neck></neck>
<body><p>(2มิ.ย.) ตำรวจและ<orgName>เจ้าหน้าที่รัฐบาลปากีสถาน</orgName>เปิดเผยว่า เมื่อวันจันทร์ตามเวลาท้องถิ่น <orgName>นักรบตาลีบัน</orgName>ได้ก่อเหตุลักพาตัวนักศึกษาและเจ้าหน้าที่พล เรือนมากกว่า 400 คนของวิทยาลัยพลเรือนแห่งหนึ่งที่บริหารงานโดยกองทัพในเขตเผ่านอร์ท วาซิริสถาน ติดกับชายแดนอาฟกานิสถาน ขณะเดินทางด้วยขบวนรถบัส 30 คันไปยังเมืองบันนู ทางภาคตะวันตกเฉียงเหนือของประเทศในช่วงปิดเทอม ปรากฏว่ามีรถบัสเพียงสองคันกับนักศึกษาประมาณ 25 คนที่เดินทางไปถึงเมืองบันตู ส่วนรถอีก 28 คันสูญหายไปพร้อมกับนักศึกษามากกว่า 400 คนที่มีอายุตั้งแต่ 15-25 ปี พวกเขาไม่ได้รับการฝึกเพื่อเข้าร่วมในกองทัพ แต่เรียนหลักสูตรการศึกษาตามปกติ</p>
<p>นายจาเวด อาลาม รองอาจารย์ใหญ่ของวิทยาลัยกล่าวว่า <orgName>นักรบตาลีบัน</orgName>ได้ยิงปืนขึ้นฟ้าเพื่อให้ขบวนรถหยุด ก่อนบังคับพานักศึกษามากกว่า 300 คนและเจ้าหน้าที่กับลูกจ้าง 30 คนของวิทยาลัย ไปยังสถานที่ซึ่งไม่ทราบว่าเป็นที่ใด ขณะที่นายคัมรัน เซป หัวหน้าคณะผู้บริหารของเมืองบันนูกล่าวว่ากำลังเจรจาต่อรองกับกลุ่มคนร้าย ผ่านทางคณะผู้อาวุโสของเผ่า พร้อมแสดงความหวังว่าพวกเขาจะได้รับการปล่อยตัวโดยไม่ได้รับอันตรายใดใด ขณะที่มีรายงานที่ยังไม่ได้รับการยืนยันในเวลาต่อมาว่า ส่วนใหญ่ของนักศึกาาได้รับการปล่อยตัวแล้ว มีเพียงนักศึกษาและเจ้าหน้าที่ประมาณ 24 คนที่ยังสูญหาย</p>
<p>การลักพาตัวครั้งมโหฬารครั้งนี้สร้างความวิตกว่าจะเป็นการตอบโต้จากตาลีบัน ในช่วงที่<orgName>รัฐบาลปากีสถาน</orgName>กำลังรุกหนักทั้งภาคพื้นดินและทางอากาศต่อตาลีบันในเขตชนเผ่าดังกล่าวซึ่งอยู่ติดกับอาฟกานิสถานทำให้มีผู้เสียชีวิตมากกว่า80 คนแล้ว นับจากเริ่มปฏิบัติการเมื่อ 6 สัปดาห์ก่อน ซึ่งมีสาเหตุจากการที่นักรบตาลีบันรุกคืบหน้าไปจนอยู่ห่างจากกรุงอิสลามาบัดเพียง 100 กิโลเมตร พร้อมยื่นข้อเรียกร้องให้ประชาชนกว่า 3 ล้านคนในแถบนั้นอยู่ภายใต้กฏหมายอิสลาม แลกกับสันติภาพ</p></body>
</news>
