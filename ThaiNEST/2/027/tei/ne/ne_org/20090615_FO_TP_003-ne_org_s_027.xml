<teiHeader>
<fileDesc>
<titleStmt>
  <title>'คลังจี8'ชี้ศก.เริ่มดีขึ้นจี้ยุโรปทำสเตรสเทสต์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/150609/6224  </bibl>
</sourceDesc>
</fileDesc>
</teiHeader>
<news>
<headline>'<orgName>คลังจี8</orgName>'ชี้ศก.เริ่มดีขึ้นจี้ยุโรปทำสเตรสเทสต์</headline>
<lead><orgName>รัฐมนตรีคลังจี-8</orgName>  ชี้แม้เศรษฐกิจของกลุ่มเริ่มมีเสถียรภาพดีขึ้น   แต่ยังต้องเผชิญกับความเสี่ยงสำคัญ   ท่ามกลางภาวะถดถอยของเศรษฐกิจโลก</lead>
<neck></neck>
<body><p>แถลงการณ์ร่วมของรัฐมนตรีคลังกลุ่มประเทศอุตสาหกรรมชั้นนำ8ชาติ(จี-8)ที่ประชุมร่วมกันที่เมืองเลชเชของอิตาลี ช่วงสุดสัปดาห์ที่ผ่านมา ระบุว่าสถานการณ์ของทั่วโลกยังคงมีความไม่แน่นอน ส่งผลให้เสถียรภาพทางการเงินและเศรษฐกิจของกลุ่มยังคงเผชิญความเสี่ยงอย่างมีนัยสำคัญ นอกจากนี้มีความเป็นไปได้ว่าปัญหาการว่างงานจะรุนแรงขึ้น แม้การเติบโตของภาคการผลิตจะเพิ่งฟื้นตัวก็ตาม</p>
<p> แต่อย่างไรก็ดี <orgName>ขุนคลังจี-8</orgName>ชี้ว่าขณะนี้เศรษฐกิจเริ่มกลับมามีความหวังมากขึ้น หลังต้องเผชิญกับข่าวร้ายมาตลอด9เดือน"เราได้ดำเนินมาตรการอย่างจริงจัง และผนึกกำลังกันสร้างเสถียรภาพแก่ภาคการเงิน และกระตุ้นการเติบโตของเศรษฐกิจซึ่งตอนนี้เริ่มส่งสัญญาณมีเสถียรภาพดีขึ้นแล้ว"</p>
<p> นายทิโมธีไกธ์เนอร์ <orgName>รัฐมนตรีคลังสหรัฐ</orgName> เตือนว่าสถานการณ์เศรษฐกิจยังคงไม่น่าไว้วางใจ ดังนั้นทั่วโลกจึงยังไม่อาจผ่อนคลายมาตรการกระตุ้นเศรษฐกิจลงได้</p>
<p> ด้านนายอลิสแตร์ ดาร์ลิง <orgName>รัฐมนตรีคลังอังกฤษ</orgName> ระบุว่าแนวโน้มเศรษฐกิจแดนผู้ดีย่อมเชื่อมโยงกับอนาคตทางเศรษฐกิจของสมาชิกจี-8ชาติอื่นๆ "หลายอย่างขึ้นอยู่กับความคืบหน้าทางเศรษฐกิจของประเทศอื่นเช่นการจัดการปัญหาหนี้เสียภาคธนาคาร และความผันผวนของราคาสินค้าโภคภัณฑ์"</p>
<p> ในการประชุมหนนี้ <orgName>อังกฤษ</orgName>และ<orgName>สหรัฐ</orgName>ยังคงเดินหน้ากดดันให้ชาติยุโรปทำการทดสอบความแข็งแกร่งภาคธนาคาร(สเตรสเทสต์)ตามที่ทั้งสองประเทศดำเนินการไปแล้วก่อนหน้านี้แต่<orgName>ฝ่ายเยอรมนี</orgName>ปฏิเสธข้อเรียกร้องนี้ โดยชี้ว่าการทำสเตรสเทสต์อาจยิ่งทำลายความเชื่อมั่นที่ปัจจุบันอ่อนไหวง่ายอยู่แล้ว</p>
<p> แม้ประเด็นนี้จะไม่ถูกกล่าวถึงในแถลงการณ์ร่วม แต่ก็นับเป็นประเด็นหลักในการหารือนอกรอบของขุนคลังจี-8 หนนี้ </p>
<p> ทั้งนี้ <orgName>ชาติสมาชิกจี-8</orgName>นั้นประกอบด้วยแคนาดา,ฝรั่งเศส,เยอรมนี,อิตาลี,ญี่ปุ่น,สหรัฐ,รัสเซียและอังกฤษ</p></body>
</news>
