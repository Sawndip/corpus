<teiHeader>
<fileDesc>
<titleStmt>
  <title>สาวใช้ต่างชาติในมาเลย์มีเฮ อาจได้หยุดสัปดาห์ละ 1 วัน  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-17 13:36:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000068346  </bibl>
</sourceDesc>
</fileDesc>
</teiHeader>
<news>
<headline>สาวใช้ต่างชาติในมาเลย์มีเฮ อาจได้หยุดสัปดาห์ละ 1 วัน</headline>
<lead>สาวใช้ชาวต่างชาติที่ทำงานในมาเลเซียจะได้หยุดงานสัปดาห์ละ 1 วัน เป็นส่วนหนึ่งของความพยายามในการปรับปรุงสภาพการทำงานของคนรับใช้ชาวต่างชาติภายในประเทศ</lead>
<neck></neck>
<body>เอส สุบรามานียัม <orgName>รัฐมนตรีกระทรวงทรัพยากรมนุษย์</orgName>เผยกับสื่อ<orgName>ทางการของมาเลเซีย</orgName>ว่า ทางกระทรวงกำลังยื่นแก้ไขกฎหมายจ้างงาน เพื่อบังคับผู้ว่าจ้างให้วันหยุดแก่สาวใช้สัปดาห์ละ 1 วัน
      
       เขาระบุว่า การแก้ไขกฎหมายดังกล่าวนี้เป็นส่วนหนึ่งของความเคลื่อนไหวเพื่อป้องกันการทารุณกรรมคนรับใช้ชาวต่างชาติในมาเลเซีย ซึ่งส่วนใหญ่มาจากอินโดนีเซีย และไม่รับความคุ้มครองทางกฎหมายเหมือนอย่างผู้ใช้แรงงานภาคอื่นๆ เช่น คนงานก่อสร้าง
      
       สุบรามานียัมกล่าวว่า <orgName>กระทรวงทรัพยากรมนุษย์</orgName>จะกำหนดให้คนรับใช้ทุกคนต้องเซ็นสัญญากับนายจ้าง ที่ระบุเงื่อนไขต่างๆ เช่น เงินเดือน ชื่อของนายจ้าง สถานที่ทำงาน รวมทั้งกำหนดวันหยุดสัปดาห์ละ 1 วัน
      
       เขาเสริมว่า กฎหมายดังกล่าวอาจจะมีผลบังคับใช้ได้ภายในปีนี้ ทว่า ไม่ได้ระบุวันที่จะทำการแก้ไขกฎหมายดังกล่าวแต่อย่างใด
      
       <orgName>รัฐมนตรีกระทรวงทรัพยากรมนุษย์แดนเสือเหลือง</orgName>ชี้ว่า วันหยุดสัปดาห์ละ 1 วันนี้จะเป็นการตัดสินใจร่วมกันระหว่างลูกจ้าง และนายจ้าง ซึ่งคนรับใช้อาจสละวันหยุดดังกล่าวได้ เมื่อได้รับเงินชดเชย
      
       ในเดือนที่ผ่านมา รัฐบาลประกาศว่ากำลังพิจารณากฎหมายฉบับใหม่ ที่จะคุ้มครองคนงานต่างชาติในประเทศจากการถูกล่วงละเมิดทางเพศ ไม่ได้รับค่าจ้าง และสภาพการไม่ดีพอ
      
       ทั้งนี้ ในปีที่ผ่านมา <orgName>มาเลเซีย</orgName> ซึ่งเป็นประเทศที่นำเข้าแรงงานต่างชาติมากที่สุดในเอเชีย มีคนงานต่างชาติประมาณ 2.2 ล้านคน ทั้งคนรับใช้ในบ้าน คนงานภาคกสิกรรม และภาคอุตสาหกรรม แต่ไม่มีกฎหมายดูแลเงื่อนไขของผู้ใช้แรงงานต่างชาติเลย</body>
</news>
