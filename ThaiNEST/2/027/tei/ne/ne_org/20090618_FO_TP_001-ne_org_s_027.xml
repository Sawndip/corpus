<teiHeader>
<fileDesc>
<titleStmt>
  <title>4ผู้นำ'BRIC' ผสานพลังถก เปลี่ยนขั้วศก.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160609/6289  </bibl>
</sourceDesc>
</fileDesc>
</teiHeader>
<news>
<headline>4ผู้นำ'<orgName>BRIC</orgName>' ผสานพลังถก เปลี่ยนขั้วศก.</headline>
<lead>ผู้นำตลาดเศรษฐกิจเกิดใหม่  4  ชาติ  คือ  บราซิล  รัสเซีย  จีน  และอินเดีย   <orgName>(BRIC)</orgName>  เตรียมประชุมสุดยอดอย่างเป็นทางการครั้งแรกที่รัสเซียอังคารนี้  หวังเรียกร้องบทบาทมากขึ้นบนเวทีเศรษฐกิจโลก     ผู้นำประเทศกลุ่มบริกจะหารือกันที่เมืองเยคาเตรินเบิร์ก  แถบเทือกเขายูราลของรัสเซีย ในวันอังคารนี้  เพื่อหาทางปฏิรูประบบการเงินหลังโลกเผชิญวิกฤติเศรษฐกิจครั้งเลวร้ายที่สุดครั้งหนึ่งในประวัติศาสตร์  นอกจากนี้อาจรวมถึงประเด็นเงินตราสำรองใหม่เพื่อลดการพึ่งพาเงินสกุลดอลลาร์สหรัฐ</lead>
<neck></neck>
<body><p>"ข่าวดีก็คือ ตอนนี้ประเทศร่ำรวยกำลังเจอวิกฤติและตลาดเศรษฐกิจเกิดใหม่กำลังเป็นกำลังหลักในการกอบกู้เศรษฐกิจโลกต่อไปชาติที่มั่งคั่งเหล่านี้จะไม่สามารถครอบงำกำลังการผลิตและการบริโภคแต่เพียงผู้เดียวอีกต่อไปดังนั้นกลุ่มบริกจึงควรถือโอกาสนี้ร่วมมือกันหาทางปฏิรูปการเมืองและการค้าโลกเสียใหม่"ประธานาธิบดีลูอิส อินาซิโอลูลาดาซิลวา ของบราซิลกล่าว</p>
<p> ปัจจุบัน ประเทศ<orgName>กลุ่มบริก</orgName>ครอบคลุมมูลค่าการค้าโลกอยู่ราว60.7ล้านล้านดอลลาร์สหรัฐ หรือคิดเป็น15%โกลด์แมนแซคส์คาดว่าภายในระยะเวลา20ปีทั้งสี่ประเทศนี้จะมีอำนาจเทียบเท่าจี 7 ขณะที่จีนจะผงาดขึ้นมาเป็นมหาอำนาจทางเศรษฐกิจเบอร์ 1 ของโลกแทนที่สหรัฐ</p>
<p> อย่างไรก็ดี เบื้องหลังการผนึกกำลังครั้งสำคัญของ<orgName>บริก</orgName>คือความแบ่งแยกภายในกลุ่มที่ยังคงมีอยู่ เมื่อจีดีพีจีนเพียงประเทศเดียวเติบโตเท่ากับอีก3ประเทศที่เหลือรวมกันอีกทั้งปักกิ่งระมัดระวังมากขึ้นที่จะไม่เผชิญหน้ากับคู่ค้ารายใหญ่อย่างสหรัฐ สวนทางกับท่าทีของรัสเซียและบราซิลที่พยายามผลักดันให้บริกหาทางลดการพึ่งพาเงินสกุลดอลลาร์ แต่เนื่องจากจีนคือเจ้าหนี้ผู้ถือครองพันธบัตรรัฐบาลสหรัฐรายใหญ่ที่สุดนักวิเคราะห์จึงมองว่าประเด็นนี้น่าจะยังไม่ถูกหยิบยกขึ้นมาหารืออย่างกว้างขวางในการประชุมหนนี้</p>
<p> ด้านประธานาธิบดีดมิตรีเมดเวเดฟแห่ง<orgName>รัสเซีย</orgName>ต้องการเพิ่มบทบาทของบริกใน<orgName>กองทุนการเงินระหว่างประเทศ (ไอเอ็มเอฟ)</orgName>ตามผู้ว่าการธนาคารจีนเคยเรียกร้องไปแล้วก่อนหน้านี้</p>
<p> สำหรับประธานาธิบดีหูจิ่นเทาของจีนนอกจากจะเข้าร่วมประชุม<orgName>กลุ่มบริก</orgName>แล้วในวันจันทร์เขามีกำหนดร่วมประชุมสุดยอดผู้นำองค์การความร่วมมือเซี่ยงไฮ้ (SCO)ซึ่งเป็นการรวมตัวของจีน รัสเซียและอีก4ชาติเอเชียกลางคือคาซัคสถานคีร์กีซสถานทาจิกิสถานและอุซเบกิสถานซึ่งจัดขึ้นณเมืองเดียวกัน</p></body>
</news>
