<teiHeader>
<fileDesc>
<titleStmt>
  <title>"ไอแอลโอ"หารือคุ้มครองตำแหน่งงานช่วงวิกฤติศก.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/03/news_28860075.php?news_id=28860075  </bibl>
</sourceDesc>
</fileDesc>
</teiHeader>
<news>
<headline>"<orgName>ไอแอลโอ</orgName>"หารือคุ้มครองตำแหน่งงานช่วงวิกฤติศก.</headline>
<lead>เจนีวา - <orgName>องค์การแรงงานระหว่างประเทศ</orgName>เปิดฉากประชุมประจำปี เน้นหารือเรื่องการคุ้มครองแรงงานในช่วงเกิดวิกฤติ ศก.โลก ที่คาดว่าจะทำให้อัตราว่างงานทั่วโลกพุ่งสูงเป็นประวัติการณ์</lead>
<neck></neck>
<body><p><orgName>องค์การแรงงานระหว่างประเทศ (ไอแอลโอ)</orgName> เปิดฉากการประชุมประจำปีในวันนี้ (3 มิ.ย.) โดยมีเรื่องวิกฤติเศรษฐกิจที่ส่งผลกระทบต่อตำแหน่งงานเป็นวาระสำคัญในการประชุม ท่ามกลางการคาดการณ์ว่า ภาวะเศรษฐกิจตกต่ำอาจทำให้อัตราว่างงานพุ่งสูงเป็นประวัติการณ์</p>
<p>การประชุมประจำปีดังกล่าว ที่จะมีไปจนถึงวันที่ 19 มิ.ย.นี้ มีสมาชิกจากภาครัฐ สหภาพแรงงาน และสมาคมนายจ้างรวม 183 ประเทศ เข้าร่วมประชุม ซึ่งนายฮวน โซมาเวีย ผู้อำนวยการไอแอลโอ เรียกร้องให้ที่ประชุมพิจารณาความตกลงระหว่างประเทศว่าด้วยการสร้างงาน เพื่อกระตุ้นการสร้างงานควบคู่ไปกับมาตรการอื่นๆ ที่บรรดาผู้นำโลกใช้เพื่อกระตุ้นเศรษฐกิจ และตลาดสินเชื่อ</p>
<p>นายโซมาเวีย ระบุด้วยว่า อัตราว่างงาน และตัวเลขแรงงานที่เสี่ยงจะเข้าสู่ภาวะยากจนทั่วโลกในปีนี้เพิ่มสูงขึ้นอย่างไม่เคยมีมาก่อน จึงจำเป็นต้องมีความตกลงระหว่างประเทศว่าด้วยการสร้างงาน เพื่อจัดการวิกฤตินี้ และบรรเทาผลกระทบต่อประชาชน พร้อมคาดการณ์ว่าอัตราว่างงานยังจะเพิ่มสูงขึ้นจนถึงปลายปี 2553 และอาจต่อเนื่องไปถึงปี 2554</p>
<p>ก่อนหน้านี้ <orgName>ไอแอล</orgName>โอประเมินว่า อัตราว่างงานเฉลี่ยทั่วโลกอาจพุ่งมาอยู่ระหว่าง 6.8-7.4% แซงหน้าอัตราว่างงานเมื่อปี 2546 ที่ 6.5% ซึ่งเป็นอัตราสูงสุดนับแต่ปี 2534 ที่ไอแอลโอเริ่มประมาณการระดับการว่างงานโลกเป็นครั้งแรก</p>
<p><orgName>ไอแอลโอ</orgName> ยังระบุว่า จะมีแรงงานราว 210-239 ล้านคน ตกงานภายในสิ้นปี 2552 เพิ่มขึ้นราว 39-59 ล้านคน ภายในช่วง 2 ปี นับแต่เริ่มเกิดวิกฤติการเงินโลก และคาดว่าอัตราการจ้างงานโดยทั่วไป จะเริ่มกลับสู่ระดับก่อนเกิดวิกฤติการเงินในอีกราว 4-5 ปีข้างหน้า</p></body>
</news>
