<teiHeader>
<fileDesc>
<titleStmt>
  <title>บราวน์ช้ำลูกพรรคเลื่อยขานายกฯ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=50819  </bibl>
</sourceDesc>
</fileDesc>
</teiHeader>
<news>
<headline>บราวน์ช้ำลูกพรรคเลื่อยขานายกฯ</headline>
<lead><orgName>พรรคแรงงานอังกฤษ</orgName>ออกปฏิบัติการเลื่อยขาเก้าอี้นายกฯ ร้องบราวน์ลาออกก่อน ทำพรรคแพ้เลือกตั้ง หลังข่าว คณะรัฐมนตรีใช้เงินฟุ่มเฟือยทำประชาชนเดือดทั่วประเทศ</lead>
<neck></neck>
<body><p>นายกรัฐมนตรี กอร์ดอน บราวน์ ของอังกฤษ กำลังเผชิญวิกฤตการเมืองครั้งหนักหน่วงที่สุด เมื่อ ถูกลูกพรรคแรงงานระดมส่งอีเมลเรียกร้องให้ลาออกจากตำแหน่ง เพื่อช่วยไม่ให้พรรคต้องพ่ายแพ้ การเลือกตั้งทั่วไปในปีนี้ หลังจากที่</p>
<p>เกิดกรณีสุดอื้อฉาวการเบิกใช้งบประมาณอย่างไม่เหมาะสมในคณะรัฐมนตรี จนมีรัฐมนตรีต้องลาออกถึง 4 คน </p>
<p>สื่อท้องถิ่นหลายฉบับในอังกฤษรายงานว่า สมาชิกพรรคแรงงานกลุ่มหนึ่งได้ระดมการล็อบบี้ผ่านทางอีเมล ซึ่งระบุว่าบราวน์สามารถช่วยพรรคแรงงานรวมถึงประเทศชาติได้ด้วยการลาออกจากตำแหน่งเพื่อแสดงความรับผิดชอบ ขณะที่มีรายงานว่ามีลูกพรรคแรงงานเห็นด้วยกับเรื่องนี้ถึงกว่า 70 คนแล้ว </p>
<p>ทั้งนี้ ความพยายามโค่นล้มหัวหน้าพรรคและเปลี่ยนนายกรัฐมนตรีใหม่ครั้งนี้มีขึ้นหลังจากที่สถานภาพของรัฐบาลอังกฤษเริ่มสั่นคลอนลงอย่างหนัก เมื่อมีรัฐมนตรีถึง 4 คน ประกาศลาออกภายในเวลาเพียง 48 ชั่วโมง จากเรื่องอื้อฉาวการเบิกใช้งบประมาณอย่างฟุ่มเฟือยและไม่เหมาะสมของคณะรัฐมนตรี </p>
<p>เฮเซล เบลียร์ส <orgName>รัฐมนตรีกระทรวงชุมชมและท้องถิ่น</orgName> เป็นรัฐมนตรีรายที่ 4 ที่ประกาศลาออก โดยให้เหตุผลว่าเพื่อต้องการกลับไปสู่การเมืองแบบรากหญ้าอีกครั้ง แต่เป็นที่ทราบกันดีว่ารัฐมนตรีหญิงรายนี้ถูกโจมตีเรื่องการเบิกใช้งบ อย่างอู้ฟู้ในเรื่องส่วนตัว และยังไม่จ่ายภาษีจากการขายทรัพย์สินอีกด้วย </p>
<p>ก่อนหน้านี้เพียงไม่กี่ชั่วโมง แจ็กกี สมิธ รัฐมนตรีมหาดไทย ได้ตัดสินใจลาออกจากกรณีสุดอื้อฉาวเบิกงบเป็นค่าวิดีโอโป๊ 2 ม้วนของสามี และมีรายงานด้วยว่าสมิธซึ่งจ้างสามีเป็นที่ปรึกษา ยังได้ใช้เงินภาษีของประชาชนจ่ายเป็นค่าโทรศัพท์ไอโฟนให้สามี รวมถึงใช้เงินหลวงซื้อของส่วนตัวอื่นๆ ด้วย </p>
<p>สำหรับเมื่อวันอังคารที่ผ่านมา เบฟเวอร์ลี ฮิวจ์ <orgName>รัฐมนตรีช่วยกระทรวงกิจการเยาวชน</orgName> ก็ได้ ยื่นลาออกจากตำแหน่งแล้ว เช่นเดียวกับ ทอม วัตสัน <orgName>รัฐมนตรีช่วยประจำสำนักนายกรัฐมนตรี</orgName> ทำให้บราวน์ต้องเร่งปรับคณะรัฐมนตรีชุดใหม่ภายในวันนี้หรือต้นสัปดาห์หน้า </p>
<p>กรณีสุดอื้อฉาวที่ทำให้ชาวอังกฤษทั่วประเทศโจมตีรัฐบาล และฉุดให้คะแนนนิยมของพรรคแรงงานลดลงอย่างหนักนั้น ยังมีขึ้นท่ามกลางการเลือกตั้งสภายุโรป และสภาท้องถิ่นของอังกฤษในวันเดียวกัน ซึ่งคาดว่า<orgName>พรรคแรงงาน</orgName>จะแพ้ให้กับพรรคฝ่ายค้าน จนอาจเพิ่มแรงกดดันให้บราวน์ต้องลาออกในที่สุด ก่อนจะถึงการเลือกตั้งทั่วไปใน ปีนี้ </p>
<p>ทั้งนี้ ผลสำรวจความเห็นประชาชนล่าสุดของยูกอฟ โพล ใน<orgName>หนังสือพิมพ์เดลี เทเลกราฟ</orgName> ระบุว่า <orgName>พรรคแรงงาน</orgName>จะได้ที่นั่งมาเป็นอันดับ 3 ในการเลือกตั้งสภายุโรปวานนี้ โดยจะได้เพียง 16% ตามหลัง<orgName>พรรคอนุรักษนิยม</orgName> ซึ่งเป็นพรรคฝ่ายค้านที่คาดว่าจะได้ไปถึง 26% และ<orgName>พรรคยูเคไอพี</orgName>คาดว่าจะได้ไป 18%</p></body>
</news>
