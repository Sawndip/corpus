<teiHeader>
<fileDesc>
<titleStmt>
  <title>ญี่ปุ่นคว่ำบาตรการค้าเกาหลีเหนือเพิ่ม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944308.php?news_id=28944308  </bibl>
</sourceDesc>
</fileDesc>
</teiHeader>
<news>
<headline><orgName>ญี่ปุ่น</orgName>คว่ำบาตรการค้า<orgName>เกาหลีเหนือ</orgName>เพิ่ม</headline>
<lead>โตเกียว-<orgName>ญี่ปุ่น</orgName>คว่ำบาตรการค้าทุกรูปแบบเกาหลีเหนือถึง เม.ย.ปีหน้า หวังลงโทษกรุงเปียงยางให้หลาบจำ ด้านนักวิเคราะห์ชี้ เป็นแค่สัญลักษณ์ เหตุการค้า-การลงทุนระหว่างญี่ปุ่นและ<orgName>เกาหลีเหนือ</orgName>มีปริมาณเพิ่มขึ้นต่อเนื่อง ขณะ<orgName>สื่อญี่ปุ่น</orgName> แฉ คิม จอง-อุน ดอดถกผู้นำจีน สุดสัปดาห์ที่ผ่านมา</lead>
<neck></neck>
<body><p>คณะรัฐมนตรีของนายทาโร อาโซะ นายกรัฐมนตรีญี่ปุ่น มีมติเห็นพ้องคว่ำบาตรการค้าทุกรูปแบบต่อเกาหลีเหนือ เพิ่มเติมจากเดิม ท่ามกลางความวิตกกังวลของหลายฝ่ายว่า<orgName>รัฐบาลเปียงยาง</orgName>จะทำการทดสอบนิวเคลียร์ลูกที่ 3 ในเร็ววันนี้ หลังจาก<orgName>คณะมนตรีความมั่นคงแห่งสหประชาชาติ (ยูเอ็น)</orgName> ลงคะแนนเสียงเมื่อวันศุกร์ (13 มิ.ย.) เห็นชอบให้เพิ่มมาตรการคว่ำบาตรต่อเกาหลีเหนือ เป็นการตอบโต้ที่เกาหลีเหนือทดสอบขีปนาวุธเมื่อวันที่ 25 พ.ค.ที่ผ่านมา </p>
<p>ทั้งนี้ <orgName>กระทรวงการคลังของญี่ปุ่น</orgName> ระบุว่า การส่งออกของญี่ปุ่นไปเกาหลีเหนือเมื่อปีที่แล้ว มีมูลค่ารวมทั้งสิ้น 8,200 ล้านดอลลาร์ ส่วนใหญ่เป็นการส่งออกเครื่องจักรขนาดใหญ่และอุปกรณ์ด้านการขนส่ง อาทิ รถไฟ รถยนต์ อาหาร สินค้าอิเล็กทรอนิกส์ และสินค้าประเภทอุตสาหกรรม </p>
<p>"มาตรการคว่ำบาตรนี้จะมีผลไปจนถึงวันที่ 13 เม.ย.ปีหน้า และเราได้เพิ่มมาตรการคว่ำบาตรให้ครอบคลุมสินค้าทุกประเภท" นายมาซารุ ยามาซุมิ รัฐมนตรีว่าการ<orgName>กระทรวงพาณิชย์ของญี่ปุ่น</orgName> กล่าว </p>
<p>อย่างไรก็ตาม นักวิเคราะห์การเมืองมองว่าการคว่ำบาตรรอบใหม่ของญี่ปุ่นครั้งนี้ เป็นเพียงสัญลักษณ์ เพราะ<orgName>ญี่ปุ่น</orgName>ยังคงมีปริมาณการค้าการลงทุนจำนวนมหาศาลในเกาหลีเหนือ อีกทั้งเกาหลีเหนือยังเป็นพันธมิตรที่มีความสนิทสนมกับจีนเป็นอย่างดี </p>
<p>"การคว่ำบาตรทางการค้าเพิ่มของญี่ปุ่นครั้งนี้ไม่มีผลกระทบใดๆ ต่อเกาหลีเหนือ สิ่งเดียวที่<orgName>ญี่ปุ่น</orgName>ควรทำในขณะนี้คือ เกลี้ยกล่อม<orgName>จีน</orgName>ซึ่งเป็นพันธมิตรใกล้ชิดกับเกาหลีเหนือให้เห็นพ้องกับมาตรการคว่ำบาตรของยูเอ็น" นายลี หยาง หวา ผู้เชี่ยวชาญกิจการเกาหลีประจำมหาวิทยาลัยคันไซ ให้ความเห็น </p>
<p>ขณะเดียวกัน <orgName>หนังสือพิมพ์อาซาฮี</orgName> ของญี่ปุ่น รายงานว่า นายคิม จอง-อุน บุตรชายคนเล็กของนายคิม จอง-อิล ผู้นำเกาหลีเหนือ เดินทางเยือนจีนอย่างลับๆ ในฐานะทูตพิเศษของบิดาในช่วงสุดสัปดาห์ที่ผ่านมาและได้เข้าพบประธานาธิบดีหู จิ่นเทา รวมทั้งบรรดาผู้นำในพรรคคอมมิวนิสต์คนอื่นๆ ของจีน</p></body>
</news>
