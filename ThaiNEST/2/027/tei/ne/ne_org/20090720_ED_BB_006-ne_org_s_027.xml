<teiHeader>
<fileDesc>
<titleStmt>
  <title>ทรานซิสชั่นจับมือพาโลอัลโต รุกโทรคม-การศึกษา-ภาครัฐ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/20/news_29135382.php?news_id=29135382  </bibl>
</sourceDesc>
</fileDesc>
</teiHeader>
<news>
<headline><orgName>ทรานซิสชั่น</orgName>จับมือพาโลอัลโต รุกโทรคม-การศึกษา-ภาครัฐ</headline>
<lead><orgName>ทรานซิสชั่น</orgName> สบช่อง 3 อุตสาหกรรมในไทยยังแกร่ง ผนึกพาลา อัลโต นำโซลูชั่นระบบรักษาความปลอดภัยของเครือข่าย เข้าเจาะตลาดไทย มั่นใจปีแรกประเดิมรายได้ 50 ล้านบาท</lead>
<neck></neck>
<body><p>นายสมชาย หิรัณยากร กรรมการผู้จัดการ <orgName>บริษัท ทรานซิสชั่น ซิสเต็มส์ และเน็ตเวอร์คส (ประเทศไทย) จำกัด</orgName> กล่าวว่า บริษัทได้รับสิทธิเป็นตัวแทนจำหน่ายผลิตภัณฑ์อย่างเป็นทางการ ของบริษัท พาโล อัลโต เน็ตเวิร์กส์ จำหน่ายโซลูชั่นระบบรักษาความปลอดภัยของเครือข่ายครบวงจร สำหรับลูกค้าองค์กรขนาดกลาง-ใหญ่ในประเทศไทย</p>
<p>ทั้งนี้ ช่วงทำตลาด 1 ปีแรกบริษัทตั้งเป้ารายได้ไว้ 40-50 ล้านบาท จากฐานลูกค้า 5 อุตสาหกรรมหลัก ได้แก่ 1.<orgName>อุตสาหกรรมโทรคมนาคม</orgName> 2. <orgName>ภาครัฐ</orgName> 3. <orgName>ตลาดภาคการศึกษา</orgName> 4. <orgName>สถาบันการเงิน</orgName> และ 5. <orgName>ตลาดสุขภาพ</orgName></p>
<p>"โดยเฉพาะใน 3 ตลาดแรกมีการใช้จ่ายด้านไอทีกว่า 50% คิดเป็น 3-4 หมื่นล้านบาท จากค่าใช้จ่ายด้านไอทีทั้งหมด ขณะที่อุตสาหกรรมซึ่งเคยมีค่าใช้จ่ายไอทีเป็นลำดับต้นๆ ได้ลดการใช้จ่ายลง ได้แก่ อุตสาหกรรมการผลิต อุปกรณ์อิเล็กทรอนิกส์ และรถยนต์ อย่างไรก็ตาม ยังมีโอกาสอยู่ในบางภาคการผลิตที่จะใช้ไอทีสูงขึ้น คือ อุตสาหกรรมแปรรูปอาหาร" นายสมชายกล่าว</p>
<p>ปัจจุบัน บริษัทมีลูกค้าในกลุ่มสถาบันการศึกษารอเซ็นสัญญาแล้วมูลค่าประมาณ 5 แสนดอลลาร์</p>
<p>ด้านโอกาสทางการตลาดท่ามกลางภาวะที่ต้องแข่งขัน กับผู้เล่นรายหลัก ซึ่งเป็นเจ้าตลาดโลกในธุรกิจนี้ไม่ต่ำกว่า 3 รายนั้น บริษัทจะชูจุดเด่นของผลิตภัณฑ์ที่เป็นไฟร์วอลล์ยุคใหม่ ซึ่งรวบรวมประสิทธิภาพของไฟร์วอลล์หลักๆ หลายด้านรวมไว้ในบ็อกซ์เดียว โดยไม่ทำให้การทำงานล่าช้า</p>
<p>ได้แก่ มีระบบการกรองยูอาร์แอล และป้องกันการใช้โปรแกรมอินสแตนท์ แมสเสจจิ้งได้ ทั้งตรวจสอบการคุกคามเข้ามาในระบบเครือข่ายทั้งจากผู้ใช้ภายใน และภายนอกองค์กรได้ทันทีในเวลาที่ต้องการตรวจสอบ ต่างจากระบบไฟร์วอลล์เดิม ที่ต้องใช้เวลาตรวจสอบการคุกคามนานนับสิบชั่วโมง</p>
<p>"กลยุทธ์การทำตลาดของเรา คือ มุ่งให้ลูกค้านำไปใช้ทดแทนไฟร์วอลล์เทคโนโลยีเก่าที่มีการปิดกั้นพอร์ต ด้วยการให้ลูกค้านำอุปกรณ์ไฟร์วอลล์ของเราไปติดตั้งที่เครือข่าย ควบคู่ไปกับอุปกรณ์ไฟร์วอลล์เดิม จากนั้นเปิดคุณสมบัติการทำงานบางส่วนที่ต้องการทดสอบเปรียบเทียบกันได้" นายสมชายกล่าว</p></body>
</news>
