<teiHeader>
<fileDesc>
<titleStmt>
  <title>'คาเมนี'ยัน ผลเลือกตั้ง ปลอดทุจริต  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/200609/6510  </bibl>
</sourceDesc>
</fileDesc>
</teiHeader>
<news>
<headline>'คาเมนี'ยัน ผลเลือกตั้ง ปลอดทุจริต</headline>
<lead>อยาตุลเลาะห์  อาลี  คาเมนี  ผู้นำสูงสุดของอิหร่าน  ออกโรงป้องประธานาธิบดีมะห์มูด   อะห์มาดีเนญาด  ยืนยันประธานาธิบดีหัวอนุรักษนิยมคือผู้ชนะการเลือกตั้งอย่างถูกต้อง  วอนประชาชนยุติการประท้วงยืดเยื้อ</lead>
<neck></neck>
<body><p>"ผลการเลือกตั้งมาจากหีบลงคะแนนไม่ใช่มาจากท้องถนนวันนี้อิหร่านทั้งประเทศต้องการความสงบ" ผู้นำสูงสุดของอิหร่านแถลงต่อประชาชนเป็นครั้งแรกนับตั้งแต่การชุมนุมครั้งสำคัญเพื่อประท้วงผลการเลือกตั้งประธานาธิบดีที่ยาวนานมาเกือบสัปดาห์ท่ามกลางผู้คนหลายหมื่นที่รอฟังอยู่โดยรอบมหาวิทยาลัยเตหะรานบางคนถือโปสเตอร์ภาพนายคาเมนีและนายอะห์มาดีเนญาดรวมถึงอยาตุลเลาะห์รูโฮลาห์โคไมนีบิดาแห่งการปฏิวัติอิสลามเมื่อปี2522 </p>
<p> ผู้นำสูงสุดของอิหร่านกล่าวอีกว่า นักการเมืองควรหลีกเลี่ยงการสนับสนุนการใช้วิธีการรุนแรงและจะต้องรับผิดชอบหากเกิดเหตุนองเลือดซึ่งเป็นผลมาจากพฤติกรรมสุดโต่งลั่นการประท้วงวุ่นวายตามท้องถนนจะไม่ส่งผลกดดันให้เกิดการยอมข้อเรียกร้องที่ไม่ถูกต้องของผู้พ่ายแพ้การเลือกตั้ง</p>
<p> คาเมนีซึ่งถือเป็นประมุขของประเทศกล่าวอีกว่า จุดยืนด้านนโยบายภายในและต่างประเทศของประธานาธิบดีอะห์มาดีเนญาดล้วนใกล้เคียงกับนโยบายของเขา</p>
<p> เขาเสริมว่าฝ่ายศัตรูของอิหร่านกำลังพุ่งเป้าทำลายความถูกต้องของศาสนาอิสลามด้วยการพยายามขัดขวางผลการเลือกตั้ง นอกจากนี้ยังประณามการเข้ามาแทรกแซงของมหาอำนาจบางประเทศ"การออกความเห็นของพวกเจ้าหน้าที่อเมริกันเกี่ยวกับเรื่องสิทธิมนุษยชนและผลการเลือกตั้งถือเป็นสิ่งที่เรารับไม่ได้เพราะที่จริงพวกเขาไม่รู้อะไรเลยเกี่ยวกับสิทธิมนุษยชนเมื่อดูจากสิ่งที่พวกเขาทำกับอัฟกานิสถาน อิหร่าน และชาติอื่นๆดังนั้นเราไม่ต้องการคำแนะนำจากคนเหล่านี้"</p>
<p> ผู้สนับสนุนนายเมียร์ ฮุสเซนมูซาวีผู้สมัครชิงตำแหน่งประธานาธิบดีหัวปฏิรูปเดินหน้าประท้วงผลการเลือกตั้งต่อเนื่องมาตลอด 6วันนายมูซาวีร้องเรียนว่ามีการโกงเลือกตั้งและเขาต้องการให้ผลเลือกตั้งที่ประกาศออกมาเมื่อวันที่ 13มิ.ย.เป็นโฆฆะ<orgName>สื่ออิหร่าน</orgName>รายงานว่ามีคนเสียชีวิตจากการประท้วงแล้ว 8คนและ<orgName>กลุ่มคนหัวปฏิรูป</orgName>จำนวนมากถูกควบคุมตัว</p></body>
</news>
