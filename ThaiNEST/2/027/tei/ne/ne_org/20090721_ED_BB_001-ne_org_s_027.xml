<teiHeader>
<fileDesc>
<titleStmt>
  <title>"ทรู"รับตลาดครึ่งปีหลังดีขึ้นโครงการรัฐกระตุ้นศก.เห็นผล  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-21 10:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090721/61555/%e0%b8%97%e0%b8%a3%e0%b8%b9%e0%b8%a3%e0%b8%b1%e0%b8%9a%e0%b8%95%e0%b8%a5%e0%b8%b2%e0%b8%94%e0%b8%84%e0%b8%a3%e0%b8%b6%e0%b9%88%e0%b8%87%e0%b8%9b%e0%b8%b5%e0%b8%ab%e0%b8%a5%e0%b8%b1%e0%b8%87%e0%b8%94%e0%b8%b5%e0%b8%82%e0%b8%b6%e0%b9%89%e0%b8%99%e0%b9%82%e0%b8%84%e0%b8%a3%e0%b8%87%e0%b8%81%e0%b8%b2%e0%b8%a3%e0%b8%a3%e0%b8%b1%e0%b8%90%e0%b8%81%e0%b8%a3%e0%b8%b0%e0%b8%95%e0%b8%b8%e0%b9%89%e0%b8%99%e0%b8%a8%e0%b8%81.%e0%b9%80%e0%b8%ab%e0%b9%87%e0%b8%99%e0%b8%9c%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>"<orgName>ทรู</orgName>"รับตลาดครึ่งปีหลังดีขึ้นโครงการรัฐกระตุ้นศก.เห็นผล</headline>
<lead><orgName>ทรู</orgName>เผยตลาดครึ่งปีแรกน่าพอใจ เติบโตเล็กน้อยท่ามกลางวิกฤติเศรษฐกิจ คาดครึ่งปีหลังแนวโน้มดีขึ้น โครงการกระตุ้นเศรษฐกิจของรัฐเริ่มเห็นผล</lead>
<neck></neck>
<body><p>นายศุภชัย เจียรวนนท์ กรรมการผู้จัดการใหญ่ และประธานคณะผู้บริหาร <orgName>บมจ. ทรู คอร์ปอเรชั่น</orgName> กล่าวว่า ตลาดโทรคมนาคมครึ่งปีแรกมีการเติบโตเล็กน้อย เมื่อเทียบกับสถานการณ์โดยรวมแล้ว ถือว่าอยู่ในระดับที่น่าพอใจ โทรศัพท์มือถือค่อนข้างทรงตัว เคเบิลทีวีและอินเทอร์เน็ตบรอดแบนด์ยังเติบโตอยู่</p>
<p>ครึ่ง ปีหลังคาดแนวโน้มจะดีขึ้นจากปัจจัยบวก โดยเฉพาะแนวทางจากโครงการกระตุ้นเศรษฐกิจของรัฐบาลที่เริ่มมาตั้งแต่ต้นปี น่าจะเริ่มเห็นผลมากขึ้นช่วง 6 เดือนหลังของปีนี้ ขณะที่ผลประกอบการไตรมาส 2 ของบริษัทอยู่ระหว่างการสรุป ซึ่งจะประกาศได้เร็วๆ นี้</p>
<p>ส่วนโครงการซีเอสอาร์ของ<orgName>ทรู</orgName> ได้ริเริ่มโครงการปลูกปัญญามากว่า 2 ปีแล้ว ตั้งเป้าพัฒนาสื่อการเรียนการสอน ทั้งทรูวิ ชั่นส์และอินเทอร์เน็ตใน 9,000 โรงเรียน ซึ่งปีนี้ตั้งเป้าทำให้ครบ 3,000 โรงเรียน และทำโครงการ "ทำดีให้พ่อดู" เป็นหนึ่งในโครงการภายใต้โครงการปลูกปัญญา เพื่อเป็นสื่อการสอนตามแนวคำสอนของพ่อไปยังโรงเรียนต่างๆ ตั้งแต่ปีที่ผ่านมา</p>
<p>ล่าสุดปีนี้ได้สานต่อโครงการ "ทำดีให้พ่อดู" ตอนเรียนรู้เศรษฐกิจพอเพียง เพื่อเป็นช่องทางเผยแพร่หลักปรัชญาเศรษฐกิจพอเพียง สร้างความรู้ความเข้าใจที่ถูกต้อง โดยร่วมกับโครงการชุมชนพอเพียง ที่มีเป้าหมายพัฒนาชุมชนกว่า 80,000 แห่งอย่างยั่งยืน และทรูได้ ร่วมมือผ่าน ศิลปินเอเอฟ รุ่นที่ 4, 5 และ 6 เข้าร่วมเรียนรู้ชุมชนที่นำปรัชญาเศรษฐกิจพอเพียงไปใช้ และประสบความสำเร็จ ถ่ายทอดให้ประชาชนเรียนรู้</p>
<p><orgName>ทรู</orgName>ได้ แบ่งศูนย์การเรียนรู้ 3 แห่ง ได้แก่ การเรียนรู้ชุมชนเศรษฐกิจพอเพียงเพื่อ<orgName>ชุมชนคนอยู่กับป่า</orgName> จังหวัดชุมพร โครงการเกษตรอินทรีย์เพื่อแก้ปัญหาสุขภาพ สุพรรณบุรี และศูนย์ปฏิบัติการเศรษฐกิจพอเพียงตามแนวพระราชดำริ (บวร) วัดพระบรมธาตุดอยผาส้ม เชียงใหม่ </p>
<p>"<orgName>ทรู</orgName>เป็น บริษัทที่ใช้แนวทางเศรษฐกิจพอเพียง ไม่ทำอะไรเกินตัว การประเมินผลการดำเนินงานจะวัดเพียงตัวเลขอย่างเดียวไม่ได้ ต้องดูถึงความรับผิดชอบต่อสังคม" นายศุภชัยกล่าว</p></body>
</news>
