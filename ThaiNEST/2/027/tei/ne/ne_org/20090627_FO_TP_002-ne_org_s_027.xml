<teiHeader>
<fileDesc>
<titleStmt>
  <title>จี8ตำหนิเหตุรุนแรงในอิหร่าน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270609/6876  </bibl>
</sourceDesc>
</fileDesc>
</teiHeader>
<news>
<headline><orgName>จี8</orgName>ตำหนิเหตุรุนแรงในอิหร่าน</headline>
<lead><orgName>กลุ่มประเทศอุตสาหกรรมชั้นนำ  8  ชาติ</orgName>ออกคำแถลงตำหนิเหตุการณ์รุนแรงในอิหร่านภายหลังการเลือกตั้ง  เรียกร้อง<orgName>รัฐบาลเตหะราน</orgName>สานเสวนาประชาธิปไตยแก้วิกฤติ  ขณะนักการศาสนาหัวแข็งกร้าวจากสภาผู้เชี่ยวชาญแนะให้ประหาร<orgName>ผู้ก่อจลาจล</orgName> <orgName>สภาผู้พิทักษ์</orgName>ยืนกรานรับรองเลือกตั้งสมบูรณ์ดีไม่มีโกง  ฝ่าย  "มูซาวี"  จัดงานปล่อยลูกโป่งรำลึกเหยื่อสาว</lead>
<neck></neck>
<body><p>รัฐมนตรี<orgName>ต่างประเทศกลุ่มจี 8</orgName>ที่ประกอบด้วยสหรัฐและอังกฤษสองประเทศที่ถูกอิหร่านกล่าวหาว่าแทรกแซงและยุยงให้เกิดการประท้วงในอิหร่านหลังการเลือกตั้งประธานาธิบดีวันที่ 12มิ.ย. และฝรั่งเศส,เยอรมนี,อิตาลี,ญี่ปุ่น,แคนาดาและรัสเซียร่วมประชุมกันที่เมืองตรีเอสเตของอิตาลีช่วงสุดสัปดาห์ ในร่างแถลงการณ์ร่วมเวอร์ชั่นสุดท้ายที่ถึงมือ<orgName>สำนักข่าวรอยเตอร์</orgName>เมื่อวันศุกร์รัฐมนตรี<orgName>จี8</orgName>ได้ตำหนิเหตุการณ์รุนแรงที่เกิดขึ้น</p>
<p> "เราขอตำหนิความรุนแรงหลังการเลือกตั้งที่ก่อให้เกิดการสูญเสียชีวิตพลเรือนอิหร่านและขอรบเร้าให้อิหร่านเคารพต่อหลักสิทธิมนุษยชนพื้นฐานรวมถึงเสรีภาพในการแสดงความคิดเห็น" คำแถลงกล่าว"วิกฤตินี้ควรได้รับการแก้ไขโดยเร็วผ่านการสานเสวนาแบบประชาธิปไตยและด้วยหนทางสันติ"</p>
<p> รัฐมนตรี<orgName>จี 8</orgName>ยังเรียกร้องให้<orgName>รัฐบาลอิหร่าน</orgName>"รับประกันว่าเจตจำนงของประชาชนชาวอิหร่านจะสะท้อนให้เห็นในกระบวนการการเลือกตั้งครั้งนี้ด้วย"</p>
<p> "พวกเราห่วงกังวลอย่างมากกับเหตุการณ์ที่เกิดขึ้นช่วงไม่กี่สัปดาห์ที่ผ่านมา"ฟรันโกฟรัตตินี รัฐมนตรี<orgName>ต่างประเทศ</orgName>ของอิตาลีแถลงและว่า<orgName>จี 8</orgName>ต้องการเห็นเหตุการณ์รุนแรงยุติโดยทันทีและขอแสดงความเห็นใจกับเหยื่อความรุนแรงครั้งนี้ด้วย</p>
<p> การชุมนุมประท้วงและการปะทะกันนับแต่การประกาศผลเลือกตั้งได้คร่าชีวิตผู้คนในอิหร่านแล้วราว20รายเหตุวุ่นวายคราวนี้เป็นครั้งร้ายแรงที่สุดนับแต่การปฏิวัติอิสลามปี2522 เมียร์ฮุสเซนมูซาวีผู้นำหัวปฏิรูปและ<orgName>กลุ่มผู้สนับสนุน</orgName>เขากล่าวหาว่ามีการโกงผลการเลือกตั้งซึ่งทำให้ประธานาธิบดีมะห์มูด อะห์มาดีเนญาดชนะอย่างถล่มทลายผิดคาด</p>
<p> อย่างไรก็ดีในวันศุกร์<orgName>สภาผู้พิทักษ์การปฏิวัติอิสลาม</orgName>ประกาศว่าสภาได้พิจารณาคำร้องของผู้สมัครเกือบครบถ้วนแล้ว และพบว่าการเลือกตั้งครั้งนี้ถือว่าสมบูรณ์ที่สุดนับแต่การปฏิวัติอิสลามและไม่มีการละเมิดกฎหมายการเลือกตั้งขั้นใหญ่โต</p>
<p> สภาแห่งนี้ได้ปฏิเสธเสียงเรียกร้องให้ประกาศว่าการเลือกตั้งเป็นโมฆะมาแล้วก่อนหน้านี้</p>
<p> วันเดียวกัน อาหมัดคาตามินักการศาสนาหัวแข็งกร้าวใน<orgName>สภาผู้เชี่ยวชาญ</orgName>ที่มีสมาชิก8ท่านได้กล่าวต่อบรรดาอิสลามิกชนที่มหาวิทยาลัยเตหะรานแนะนำให้<orgName>ทางการอิหร่าน</orgName>ใช้หลักกฎหมายลงโทษพวกที่ก่อจลาจลอย่างเด็ดขาดโดยไม่ต้องปรานีเพื่อสั่งสอนบทเรียนแก่คนเหล่านี้</p>
<p> สถานีโทรทัศน์ของ<orgName>อิหร่าน</orgName>รายงานเมื่อวันพฤหัสบดีว่า นักรบบาซิจ8 คนถูกพวกก่อจลาจลสังหารระหว่างการประท้วง </p>
<p> คาตามิกล่าวว่า ศาลควรจะตั้งข้อหาพวกแกนนำก่อจลาจลว่าก่อสงครามต่อต้านพระเจ้าซึ่งตามหลักกฎหมายอิสลามแล้วผู้ที่ถูกตัดสินว่าผิดในข้อหานี้จะต้องถูกประหารชีวิต</p>
<p> <orgName>กลุ่มผู้สนับสนุนมูซาวี</orgName>ได้วางแผนจะจัดงานปล่อยลูกโป่งที่มีข้อความ"เนดาเธอจะอยู่ในใจเราตลอดไป"เพื่อรำลึกถึงหญิงสาวผู้นี้ที่สังเวยชีวิตระหว่างมาร่วมชุมนุมประท้วงเมื่อสัปดาห์ที่แล้วและกลายเป็นสัญลักษณ์ของการชุมนุม</p>
<p> <orgName>รัฐบาลอิหร่าน</orgName>กล่าวโทษมูซาวีว่าเป็นผู้อยู่เบื้องหลังเหตุการณ์นองเลือดที่ผ่านมาขณะที่อดีตนายกฯ รายนี้โทษว่ารัฐบาลคือผู้รับผิดชอบ </p>
<p> <orgName>ทางการอิหร่าน</orgName>ใช้มาตรการหลายอย่างรวมกัน ทั้งการเตือน,จับกุมและคำขู่จะให้ตำรวจดำเนินการ เพื่อขัดขวางการชุมนุมประท้วงบนท้องถนนในกรุงเตหะรานตั้งแต่วันเสาร์ที่แล้วส่วนการชุมนุมกลุ่มเล็กๆจะถูกสลายด้วยแก๊สน้ำตาและกระบองของตำรวจปราบจลาจล</p>
<p> เจ้าหน้าที่ได้จับกุมศาสตราจารย์70คนภายหลังเข้าร่วมการประชุมกับมูซาวีรวมถึงผู้จัดการหาเสียงของเขาด้วยแต่รายงานบอกว่าศาสตราจารย์เหล่านี้ได้รับการปล่อยตัวในวันพฤหัสบดี</p></body>
</news>
