<teiHeader>
<fileDesc>
<titleStmt>
  <title>'ปาเลสไตน์'ปัดข้อเสนอ'ยิว'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160609/6291  </bibl>
</sourceDesc>
</fileDesc>
</teiHeader>
<news>
<headline>'<orgName>ปาเลสไตน์</orgName>'ปัดข้อเสนอ'<orgName>ยิว</orgName>'</headline>
<lead><orgName>ปาเลสไตน์</orgName>ปฏิเสธเงื่อนไขของนายกรัฐมนตรีเบนจามิน  เนทันยาฮู  ที่จะยอมให้จัดตั้ง<orgName>รัฐปาเลสไตน์</orgName>ก็ต่อเมื่อ<orgName>ปาเลสไตน์</orgName>ยอมปลดอาวุธและยอมรับการมีอยู่ของรัฐอิสราเอล</lead>
<neck></neck>
<body><p>นายยัสเซอร์อาเบดราบโบที่ปรึกษาประธานาธิบดีมะห์มูดอับบาสแห่งปาเลสไตน์ ระบุว่าประชาคมโลกควรต่อต้านแนวคิดนี้ที่เห็นได้ชัดว่าผู้นำอิสราเอลต้องการปิดโอกาสแห่งสันติภาพ "พวกเขาสมควรถูกโดดเดี่ยวเราต้องคัดค้านความคิดนี้และเดินหน้ากดดันให้อิสราเอลยึดมั่นในกฎหมายระหว่างประเทศและกระบวนการสันติภาพ"เขากล่าว</p>
<p>การกล่าวสุนทรพจน์ครั้งสำคัญเมื่อวันอาทิตย์นับเป็นครั้งแรกที่นายกรัฐมนตรีเนทันยาฮูประกาศว่าจะยอมให้มีการจัดตั้ง<orgName>รัฐปาเลสไตน์</orgName> แต่ตั้งเงื่อนไขว่าปาเลสไตน์ต้องปลดอาวุธและยอมรับการมีอยู่ของรัฐยิวซึ่งเงื่อนไขหลังประธานาธิบดีอับบาสยืนกรานปฏิเสธมาโดยตลอด</p>
<p>นอกจากนี้ ผู้นำอิสราเอลยังบอกปัดข้อเรียกร้องของทางการวอชิงตันที่ต้องการให้ยุติการตั้งถิ่นฐานชาวยิวในเขตยึดครองเวสต์แบงก์อีกด้วย</p>
<p>อย่างไรก็ดีโรเบิร์ตกิบส์โฆษกทำเนียบขาวแถลงแสดงความยินดีต่อท่าทีดังกล่าวของอิสราเอลระบุนับเป็นย่างก้าวสำคัญไปสู่วันข้างหน้า พร้อมกับเน้นย้ำจุดยืนของประธานาธิบดีบารักโอบามาที่ต้องการแก้ปัญหาตะวันออกกลางด้วยการจัดตั้งรัฐปาเลสไตน์อยู่เคียงคู่กับอิสราเอล</p>
<p>ตลอดหลายสัปดาห์ที่ผ่านมา<orgName>รัฐบาลสหรัฐ</orgName>พยายามเพิ่มแรงกดดันรัฐบาลชุดใหม่ของอิสราเอลให้ยอมรับแนวคิดการตั้ง<orgName>รัฐปาเลสไตน์</orgName>และยุติการขยายถิ่นฐานชาวยิวทั้งหมดในเขตเวสต์แบงก์ท่าทีนี้ทำให้เนทันยาฮูตกอยู่ในสถานการณ์ลำบาก<orgName>รัฐบาลขวาจัด</orgName>ของเขาที่เพิ่งเข้ามาบริหารประเทศได้เพียง10สัปดาห์อาจมีอันต้องล้มครืนหากเขายอมอ่อนข้อให้<orgName>สหรัฐ</orgName>มากเกินไปแดนนี ดานอนส.ส.จากพรรคลิคุดของนายเนทันยาฮูกล่าวยกย่องว่าผู้นำอิสราเอลช่างกล่าวสุนทรพจน์ได้อย่างชาญฉลาด แต่เสียอย่างเดียวที่ดันไปยอมรับการจัดตั้ง<orgName>รัฐปาเลสไตน์</orgName>"ผมจะทำทุกทางเพื่อขัดขวางไม่ให้การจัดตั้ง<orgName>รัฐปาเลสไตน์</orgName>เกิดขึ้น"ด้านอดีตประธานาธิบดีจิมมี คาร์เตอร์ของสหรัฐเตือนว่า<orgName>รัฐบาลวอชิงตัน</orgName>และ<orgName>รัฐบาลอิสราเอล</orgName>อาจกำลังยืนอยู่บนแนวทางแห่งความขัดแย้ง หากการขยายถิ่นฐานชาวยิวในเขตเวสต์แบงก์ยังคงดำเนินต่อไป</p>
<p><orgName>อิสราเอล</orgName>และ<orgName>ปาเลสไตน์</orgName>กลับมาเริ่มต้นการเจรจาสันติภาพระหว่างกันอีกครั้งเมื่อเดือน พ.ค.2550 แต่การเจรจาแทบไม่มีความคืบหน้าและต้องหยุดชะงักลงในที่สุดหลังอิสราเอลเปิดฉากการโจมตีอย่างรุนแรงครั้งใหม่ในฉนวนกาซาช่วงเดือนธ.ค.และม.ค.</p></body>
</news>
