<teiHeader>
<fileDesc>
<titleStmt>
  <title>องค์การอนามัยระบุไข้หวัดใหญ่สายพันธุ์ใหม่แพร่ระบาดใน 73 ประเทศทั่วโลก และมีผู้ติดเชื้อแล้วขณะนี้ 25,288 คน  </title>
  <author>เทวี ลั่นเรืองฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080272&tb=N255206&return=ok&news_headline="%cd%a7%a4%ec%a1%d2%c3%cd%b9%d2%c1%d1%c2%c3%d0%ba%d8%e4%a2%e9%cb%c7%d1%b4%e3%cb%ad%e8%ca%d2%c2%be%d1%b9%b8%d8%ec%e3%cb%c1%e8%e1%be%c3%e8%c3%d0%ba%d2%b4%e3%b9%2073%20%bb%c3%d0%e0%b7%c8%b7%d1%e8%c7%e2%c5%a1%20%e1%c5%d0%c1%d5%bc%d9%e9%b5%d4%b4%e0%aa%d7%e9%cd%e1%c5%e9%c7%a2%b3%d0%b9%d5%e9%2025,288%20%a4%b9"  </bibl>
</sourceDesc>
</fileDesc>
</teiHeader>
<news>
<headline><orgName>องค์การอนามัย</orgName>ระบุไข้หวัดใหญ่สายพันธุ์ใหม่แพร่ระบาดใน 73 ประเทศทั่วโลก และมีผู้ติดเชื้อแล้วขณะนี้ 25,288 คน</headline>
<lead></lead>
<neck></neck>
<body><p>ข้อมูลจาก<orgName>องค์การอนามัยโลก</orgName>ระบุว่า ไข้หวัดใหญ่สายพันธุ์ใหม่ 2009 ได้แพร่ระบาดใน 73 ประเทศ และมีผู้ติดเชื้อแล้วขณะนี้ 25,288 คน นับตั้งแต่พบการระบาดครั้งแรก เมื่อเดือนเมษายนที่ผ่านมา โดยผู้ติดเชื้อรายใหม่ส่วนใหญ่มีรายงานอยู่ในสหรัฐ ซึ่งพบ ผู้ติดเชื้อรายใหม่ 2,163 คน ทำให้จำนวนผู้ติดเชื้อในสหรัฐพุ่งขึ้นเป็น 13,217 คนและเสียชีวิตไปแล้ว 27 คน ขณะที่จำนวนผู้ติดเชื้อรายใหม่ในออสเตรเลียมี 175 คน ทำให้ ยอดผู้ติดเชื้อเพิ่มเป็น 1,051 คน และชิลีมีผู้ติดเชื้อเพิ่มเป็น 411 คนหลังพบผู้ติดเชื้อรายใหม่ 42 คน ส่วนประเทศที่พบผู้ติดเชื้อไข้หวัดใหญ่สายพันธุ์ใหม่เป็นรายแรกได้แก่หมู่เกาะ เคย์แมน โดมินิกัน สหรัฐอาหรับเอมิเรตส์ ตรินิแดดและโตเบโก</p>
<p>ขณะเดียวกันจำนวนผู้เสียชีวิตจากไข้หวัดใหญ่สายพันธุ์ใหม่ทั่วโลกก็เพิ่มขึ้นเป็น 139 คน หลังมีรายงานพบผู้เสียชีวิตอีก 14 คน.</p></body>
</news>
