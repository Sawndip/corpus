<teiHeader>
<fileDesc>
<titleStmt>
  <title>โสมแดงเตือนสงครามนิวเคลียร์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/150609/6223  </bibl>
</sourceDesc>
</fileDesc>
</teiHeader>
<news>
<headline><orgName>โสมแดง</orgName>เตือนสงครามนิวเคลียร์</headline>
<lead><orgName>โสมแดง</orgName>เตือนอาจเกิดสงครามนิวเคลียร์บนคาบสมุทรเกาหลี  พร้อมลั่นเดินหน้าโครงการนุ๊ก  ตอบโต้มาตรการคว่ำบาตรครั้งใหม่ของยูเอ็น</lead>
<neck></neck>
<body><p>ท่าทีแข็งกร้าวล่าสุดจากเกาหลีเหนือมีขึ้นก่อนหน้าที่ประธานาธิบดีบารัก โอบามาแห่งสหรัฐมีกำหนดจะหารือกับประธานาธิบดีลีมุง-บักของเกาหลีใต้ในวันอังคารนี้</p>
<p> บทวิจารณ์ของ<orgName>หนังสือพิมพ์โรดองชินบุน</orgName>ของเกาหลีเหนืออ้างว่า<orgName>สหรัฐ</orgName>มีอาวุธนิวเคลียร์อยู่ในเกาหลีใต้มากถึง1,000ลูกเช่นเดียวกับบทวิจารณ์ของตองอิลชินโบหนังสือพิมพ์รายสัปดาห์ของเกาหลีเหนืออีกฉบับที่ระบุว่า<orgName>สหรัฐ</orgName>มีอาวุธนิวเคลียร์อยู่ในเกาหลีใต้และญี่ปุ่นเป็นจำนวนมาก"<orgName>เกาหลีเหนือ</orgName>ย่อมตกเป็นเป้าการโจมตีของสหรัฐอย่างแน่นอนคาบสมุทรเกาหลีจึงกำลังกลายเป็นจุดที่มีโอกาสมากที่สุดที่จะเกิดสงครามนิวเคลียร์ขึ้น"บทวิเคราะห์ของหนังสือพิมพ์ฉบับหลังระบุ</p>
<p> คิมยอง-คยูโฆษก<orgName>กองบัญชาการกองทัพสหรัฐในกรุงโซล</orgName>ระบุว่า<orgName>เกาหลีเหนือ</orgName>กล่าวอ้างข้อมูลดังกล่าวขึ้นมาลอยๆยืนยัน<orgName>สหรัฐ</orgName>ไม่มีอาวุธนิวเคลียร์อยู่ในเกาหลีใต้อย่างแน่นอนและว่า<orgName>สหรัฐ</orgName>ได้ถอนอาวุธนิวเคลียร์ทางยุทธศาสตร์ออกจากเกาหลีใต้ไปแล้วตั้งแต่ปี2534ตามข้อตกลงลดอาวุธหลังสงครามเย็น </p>
<p> เมื่อวันเสาร์<orgName>กระทรวงต่างประเทศเกาหลีเหนือ</orgName>ขู่จะประกาศสงครามกับประเทศใดก็ตามที่กล้าหยุดเรือขนส่งสินค้าของตนตามมาตรการคว่ำบาตรใหม่ล่าสุดที่<orgName>คณะมนตรีความมั่นคงแห่งสประชาชาติ(ยูเอ็นเอสซี)</orgName>เพิ่งให้การรับรองเมื่อวันศุกร์เพื่อลงโทษกรณีที่เกาหลีเหนือยิงทดสอบนิวเคลียร์หนที่2เมื่อ25พ.ค.ที่ผ่านมา</p>
<p> มติคว่ำบาตรของยูเอ็นมีจุดประสงค์เพื่อปิดกั้นช่องทางการเงินไม่ให้เกาหลีเหนือดำเนินโครงการนิวเคลียร์ต่อไปได้รวมถึงเปิดทางให้สามารถตรวจค้นเรือของเกาหลีเหนือที่ต้องสงสัยว่าอาจขนส่งวัตถุดิบนิวเคลียร์หรือขีปนาวุธผิดกฎหมายได้</p>
<p> นอกจากนี้<orgName>เปียงยาง</orgName>ยังระบุในแถลงการณ์ฉบับเดียวกันว่ากำลังเดินหน้าเสริมสมรรถนะยูเรเนียมเพื่อใช้เป็นเชื้อเพลิงในเครื่องปฏิกรณ์น้ำเบาซึ่งถือเป็นการเปิดเผยอย่างเป็นทางการครั้งแรกของโสมแดงว่ายังคงดำเนินโครงการเสริมสมรรถนะยูเรเนียมอยู่จริง </p>
<p> วันอาทิตย์ <orgName>สำนักข่าวยอนฮัพ</orgName>ของเกาหลีใต้รายงานว่า<orgName>ทางการโซล</orgName>และ<orgName>วอชิงตัน</orgName>ได้ระดมสรรพกำลังทั้งดาวเทียมสอดแนมเครื่องบินลาดตระเวนและเครือข่ายข่าวกรองมนุษย์เพื่อสืบเสาะหาหลักฐานเพิ่มเติมเกี่ยวกับโครงการดังกล่าวของเกาหลีเหนือแต่<orgName>กระทรวงกลาโหมเกาหลีใต้</orgName>ปฏิเสธที่จะยืนยันเช่นเดียวกับ<orgName>หน่วยข่าวกรองแห่งชาติ</orgName>ที่ปัดไม่ขอออกความเห็น</p>
<p> ด้านนางฮิลลารี คลินตันรัฐมนตรีต่างประเทศระบุว่ามติคว่ำบาตรของยูเอ็นถือเป็นเครื่องมือจำเป็นสำหรับลงโทษเกาหลีเหนืออย่างเหมาะสมพร้อมประณามว่าการข่มขู่ครั้งล่าสุดจากเกาหลีเหนือถือเป็นการยั่วยุและสมควรถูกตำหนิอย่างยิ่ง"การลงดาบเกาหลีเหนือแสดงให้เห็นว่าการแสวงหาอาวุธนิวเคลียร์เป็นสิ่งที่ประเทศเพื่อนบ้านของเกาหลีเหนือรวมถึงประชาคมโลกไม่อาจยอมรับได้"เธอกล่าวระหว่างเยือนแคนาดาเมื่อวันเสาร์</p></body>
</news>
