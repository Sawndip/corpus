<teiHeader>
<fileDesc>
<titleStmt>
  <title>มอนิเตอร์ไอที-อินเทอร์เน็ต  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/20/news_29135383.php?news_id=29135383  </bibl>
</sourceDesc>
</fileDesc>
</teiHeader>
<news>
<headline><orgName>เอชพี</orgName>กระตุ้นเอสเอ็มบี สำรองข้อมูลครบวงจร</headline>
<lead><orgName>เอชพี</orgName> เตือนเอสเอ็มบีสำรองข้อมูลครบวงจรทั้งลงดิสก์ และเทป เหตุอายุการใช้งานของเทปยาวนานถึง 30 ปี ขณะที่ดิสก์มีเพียง 5 ปี</lead>
<neck></neck>
<body><p>นายวีระ ตั้งติยะพันธ์ ผู้จัดการธุรกิจ หน่วยธุรกิจสตอเรจ เวิรคส์ กลุ่มธุรกิจเทคโนโลยี โซลูชั่นส์ กรุ๊ป <orgName>บริษัท ฮิวเลตต์-แพคการ์ด (ประเทศไทย) จำกัด</orgName> หรือ<orgName>เอชพี</orgName> กล่าวว่า การจัดเก็บข้อมูลถือเป็นเรื่องสำคัญ ซึ่งบริษัทขนาดใหญ่มักดำเนินการเป็นปกติ แต่บริษัทขนาดกลางและเล็กยังไม่ให้ความสำคัญนัก ทั้งๆ ที่หากข้อมูลสูญหายจะก่อให้เกิดปัญหาแก่ธุรกิจได้มาก</p>
<p>ดังนั้น <orgName>เอชพี</orgName>จะ กระตุ้นลูกค้าให้ตระหนักถึงความสำคัญของการสำรองข้อมูล โดยเฉพาะบริษัทขนาดกลางขึ้นไป ให้จัดเก็บข้อมูลลงดิสก์ และเทปพร้อมๆ กัน ควบคู่กับการจัดการเก็บข้อมูลระยะไกล (ดี2ดี2ที) จากส่วนใหญ่ลูกค้าขนาดกลางจะสำรองข้อมูลลงดิสก์เท่านั้น เพราะสะดวก และปัจจุบันดิสก์ราคาไม่สูงมาก แต่บริษัทแนะนำให้สำรองข้อมูลลงเทปด้วย เนื่องจากอายุใช้งานของเทปยาวนานถึง 30 ปี แต่ดิสก์มีอายุ 5 ปี</p>
<p>ล่าสุด <orgName>เอชพี</orgName>ส่งระบบสำรองข้อมูล รุ่นเอชพี ดี2ดี2500 และดี2ดี4000 ซีรีส์ ผลิตภัณฑ์ใหม่ในกลุ่มผลิตภัณฑ์สตอเรจ เวิรคส์ ดี2ดี แบ็คอัพ ซิสเต็ม ที่สำรองข้อมูลแบบดี2ดี ที่สำรองข้อมูลซ้ำซ้อนแบบ Patented Dynamic Deduplication ส่วนซอฟต์แวร์แบ็คอัพจะใช้ของแบรนด์ใดก็ได้</p>
<p>ผลิตภัณฑ์นี้ เหมาะกับองค์กรขนาดกลางและเล็ก (เอสเอ็มอี) ที่ต้องการโซลูชั่นราคาประหยัด ใช้พื้นที่น้อย และมีโซลูชั่นสำรองข้อมูลดี2ดี2ทีแบบครบวงจร โดยทำงานได้พร้อมๆ กันสู่ตลาด ทำให้ประหยัดเวลา และค่าใช้จ่าย ซึ่งโซลูชั่นนี้จะใช้กับดิสก์ระดับราคา 1-2 แสนบาทขึ้นไป เพราะเครื่องที่เล็กกว่านี้จะไม่รองรับการสำรองไปเทป</p>
<p>ระบบ ดังกล่าวใช้กับองค์กรที่มีข้อมูลจำนวนมาก และต้องการเก็บข้อมูลที่สำคัญ ทั้งเชิงธุรกิจ และราชการ ซึ่งมีข้อมูล 400 - 500 กิกะไบต์ก็เริ่มใช้งานได้แล้ว เพราะข้อมูลจะต้องโตต่อไป</p></body>
</news>
