<teiHeader>
<fileDesc>
<titleStmt>
  <title>ฟิทช์หั่นความน่าเชื่อถือริงกิตครั้งแรกรอบ11ปี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28903222.php?news_id=28903222  </bibl>
</sourceDesc>
</fileDesc>
</teiHeader>
<news>
<headline><orgName>ฟิทช์</orgName>หั่นความน่าเชื่อถือริงกิตครั้งแรกรอบ11ปี</headline>
<lead>กัวลาลัมเปอร์-<orgName>ฟิทช์</orgName>ลดความน่าเชื่อถือเงินริงกิตเป็นครั้งแรกในรอบ 11 ปี หลังสถานะการคลังสาธารณะแดนเสือเหลืองย่ำแย่อย่างหนัก</lead>
<neck></neck>
<body><orgName>ฟิทช์ เรตติงส์</orgName> สถาบันจัดอันดับความน่าเชื่อถือชั้นนำ ออกแถลงการณ์วานนี้ (9 มิ.ย.) ปรับลดอันดับความน่าเชื่อถือเงินสกุลริงกิตของมาเลเซีย จาก A+ ลงมาอยู่ที่ A ซึ่งเป็นอันดับความน่าเชื่อถือด้านการลงทุนต่ำสุดอันดับ 5 นับเป็นการปรับลดความน่าเชื่อถือครั้งแรกตั้งแต่เกิดวิกฤติการเงินเอเชียเมื่อปี 2541 พร้อมปรับลดแนวโน้มความน่าเชื่อถือด้านการลงทุน จากระดับ "คงที่" มาอยู่ที่ "ลบ" 

<orgName>ฟิทช์</orgName> ระบุว่า การใช้จ่ายสาธารณะเพิ่มเติมเพื่อการพัฒนา จะทำให้ยอดขาดดุลงบประมาณของรัฐบาลพอกพูนมากขึ้น ขณะที่ นายอัย หลิง เหงียม ผู้อำนวยการคณะทำงานประเทศประจำภาคพื้นเอเชียแปซิฟิกของฟิทช์ ระบุว่า การปรับลดอันดับความน่าเชื่อถือครั้งนี้ สะท้อนถึงฐานะการคลังสาธารณะของมาเลเซียที่แย่ลงอย่างชัดเจน 

อัตราแลกเปลี่ยนเงินริงกิตร่วงลงทันที 0.4% หลังจากฟิทช์ออกประกาศปรับลดอันดับความน่าเชื่อถือ 

ทั้งนี้ ภาวะถดถอยครั้งรุนแรงที่สุดของโลก ส่งผลกระทบอย่างมากต่อภาคส่งออกของมาเลเซีย รวมทั้งบั่นทอนรายได้จากภาษีและการจำหน่ายโภคภัณฑ์ของรัฐบาล และทำให้นายนาจิบ ราซัก นายกรัฐมนตรี ต้องประกาศเพิ่มงบประมาณเพื่อพยุงเศรษฐกิจ มูลค่า 60,000 ล้านริงกิต ซึ่งจะทำให้มาเลเซียต้องขาดดุลงบประมาณเพิ่มเป็น 7.6% ของผลิตภัณฑ์มวลรวมในประเทศ (จีดีพี) ในปีนี้ อันเป็นการขาดดุลงบประมาณมากสุดในรอบ 22 ปี</body>
</news>
