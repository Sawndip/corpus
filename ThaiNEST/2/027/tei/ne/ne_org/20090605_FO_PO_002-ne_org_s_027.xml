<teiHeader>
<fileDesc>
<titleStmt>
  <title>CNNได้รางวัล เปิดโปงไทย ทารุณโรฮิงยา  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=50817  </bibl>
</sourceDesc>
</fileDesc>
</teiHeader>
<news>
<headline><orgName>CNN</orgName>ได้รางวัล เปิดโปง<orgName>ไทย</orgName> ทารุณโรฮิงยา</headline>
<lead><orgName>ซีเอ็นเอ็น</orgName> คว้ารางวัลเสนอข่าวยอดเยี่ยม แฉ<orgName>ไทย</orgName>ปล่อยโรฮิงยาลอยคอในทะเล</lead>
<neck></neck>
<body><p><orgName>องค์การนิรโทษกรรมสากล (แอมเนสตี อินเตอร์เนชั่นแนล)</orgName> มอบรางวัลให้กับสารคดีของสถานีโทรทัศน์ซีเอ็นเอ็น ที่เปิดโปงกรณีที่<orgName>ไทย</orgName>ผลักไสผู้อพยพชาวโรฮิงยา ให้เผชิญชะตากรรมอันเลวร้ายในท้องทะเล จนตกเป็นที่ประณามของประชาคมโลก </p>
<p><orgName>องค์การนิรโทษกรรมสากล</orgName>แสดงความชื่นชมต่อสารคดีดังกล่าวที่นำเสนอโดย แดน ริเวอร์ส ผู้สื่อข่าวของซีเอ็นเอ็นในกรุงเทพฯ โดยชี้ว่าหลังจากที่มีการเปิดเผยเรื่องนี้ออกไป ส่งผลให้นายกรัฐมนตรีของไทยรับปากที่จะเข้ามาดูแลในเรื่องนี้ ทั้งยังกลายเป็นประเด็นในที่ประชุมสุดยอดผู้นำอาเซียน </p>
<p>ทั้งนี้ หลังจากที่กลายเป็นข่าว ฮือฮา นายอภิสิทธิ์ เวชชาชีวะ นายกรัฐมนตรี ได้ให้สัมภาษณ์พิเศษกับแดน ริเวอร์ส โดยยืนยันที่จะหาตัวผู้รับผิดชอบในเรื่องนี้ </p>
<p>“ข่าวนี้ช่วยตอกย้ำเหตุผลที่ผมเลือกที่จะเป็นผู้สื่อข่าว นั่นคือการเข้าถึงข้อเท็จจริง และนำข้อเท็จจริงเหล่านั้นมาเสนอต่อผู้ชมเพื่อให้เกิดความแตกต่าง” ริเวอร์ส กล่าว ขณะที่ทางซีเอ็นเอ็น เปิดเผยว่าเป็นครั้งที่ 3 ที่รับรางวัลอันทรงเกียรติเช่นนี้ </p>
<p>รายการ World’s Untold Stories ของซีเอ็นเอ็น เป็นแห่งแรกที่เปิดเผยภาพถ่ายขณะที่<orgName>ทหาร ไทย</orgName>กำลังบังคับให้ผู้อพยพชาว โรฮิงยาลงเรือกลับสู่ทะเลหลวง หลังจากที่คนกลุ่มนี้หลบหนีความทารุณของรัฐบาลทหารพม่าเพื่อลี้ภัยในไทย โดยภาพดังกล่าวกลายเป็นภาพโด่งดังแห่งปี และทำให้ทั่วโลกให้ความสนใจอย่างมาก</p></body>
</news>
