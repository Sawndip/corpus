<teiHeader>
<fileDesc>
<titleStmt>
  <title>สหรัฐยกเครื่องระเบียบการเงิน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/190609/6458  </bibl>
</sourceDesc>
</fileDesc>
</teiHeader>
<news>
<headline><orgName>สหรัฐ</orgName>ยกเครื่องระเบียบการเงิน</headline>
<lead><orgName>รัฐบาลสหรัฐ</orgName>ประกาศแผนปฏิรูปกฎระเบียบการเงินครั้งสำคัญ  หวังหยุดยั้งไม่ให้วิกฤตการณ์การเงินเกิดขึ้นอีกในอนาคต</lead>
<neck></neck>
<body><p>ระหว่างการแถลงข่าวที่ทำเนียบขาวเมื่อวันพุธประธานาธิบดีบารักโอบามาระบุว่าการยกเครื่องระบบระเบียบการเงินครั้งนี้ถือว่าใหญ่ที่สุดนับตั้งแต่เกิดวิกฤติเศรษฐกิจโลกตกต่ำรุนแรง(เกรตดีเปรสชัน)ช่วงปี1929-1934ที่ผ่านมา </p>
<p> แผนปฏิรูปของโอบามาซึ่งจำเป็นต้องได้รับความเห็นชอบจากสภาคองเกรสจะเพิ่มอำนาจให้<orgName>ธนาคารกลาง(เฟด)</orgName>จับตาดูแลสถาบันการเงินหรือธนาคารที่มีความเสี่ยง,กำหนดกฎระเบียบใหม่สำหรับตลาดเงินเพื่อความโปร่งใสและตั้งหน่วยงานพิเศษคุ้มครองผลประโยชน์ของผู้บริโภคและนักลงทุน</p>
<p> ภายใต้แผนนี้<orgName>เฟด</orgName>จะมีอำนาจตัดสินใจขั้นสุดท้ายสั่งเทกโอเวอร์สถาบันการเงินที่มีปัญหาหลังจากก่อนหน้านี้<orgName>รัฐบาลสหรัฐ</orgName>ต้องปล่อยให้เลห์แมน บราเธอร์สล้มเพราะไม่มีอำนาจเข้าไปควบคุมกิจการได้ แต่ในกรณีที่<orgName>เฟด</orgName>จะเสนอสินเชื่อเพิ่มเติมให้แก่สถาบันการเงินอย่างเร่งด่วนจำเป็นต้องได้รับการอนุมัติจากกระทรวงการคลังก่อน</p>
<p> นอกจากนี้จะมีการจัดตั้งคณะกรรมการกำกับดูแลบริการด้านการเงินขึ้นมาควบคุมระบบธนาคารด้าน<orgName>สำนักงานควบคุมระบบเงินออม</orgName>หรือ<orgName>โอทีเอส</orgName>จะถูกยุบภายใต้แผนนี้อย่างไรก็ดี<orgName>เฟด</orgName>จะต้องโอนอำนาจการควบคุมดูแลการกู้ซื้อบ้านให้กับ<orgName>สำนักงานคุ้มครองการเงินผู้บริโภค</orgName>ส่วนคณะกรรมาธิการกำกับดูแลการค้าแห่งชาติก็จะมีบทบาทมากขึ้นในการปกป้องสิทธิ์ผู้บริโภคเช่นเดียวกับคณะกรรมาธิการกำกับหลักทรัพย์และตลาดหลักทรัพย์ที่จะมีอำนาจรักษาผลประโยชน์ให้แก่นักลงทุนได้มากขึ้น</p>
<p> อย่างไรก็ดี คาดกันว่าแผนนี้จะถูกคัดค้านอย่างกว้างขวางเมื่อเข้าสู่การพิจารณาของสภาคองเกรส "ผมคิดว่าตอนนี้เราไม่ได้ต้องการกฎระเบียบเพิ่มเติมแต่ต้องการให้กฎนั้นชาญฉลาดมากขึ้นต่างหาก"เอริกแคนตอร์ส.ส.คนสำคัญของรีพับลิกันวิจารณ์มาตรการใหม่ที่โอบามาเสนอ</p>
<p> ก่อนหน้านี้โอบามาแสดงความเชื่อมั่นว่า<orgName>คองเกรส</orgName>จะเร่งผ่านความเห็นชอบแผนนี้ของเขาโดยเร็วขณะเดียวกันเขาบอกว่าการผลักดันข้อเสนอนี้ไม่ใช่เรื่องง่ายเพราะแน่นอนว่าจะต้องเจอแรงต้านจากกลุ่มคนที่เสียผลประโยชน์</p>
<p> เอตันเซเกลจากตลาดหลักทรัพย์วอชิงตันกล่าวชื่นชมแนวทางปฏิรูปของรัฐบาลโอบามาแต่เขาก็ยังหวั่นว่าแผนอาจไม่สามารถผ่าน<orgName>สภาคองเกรส</orgName>ได้ภายในปีนี้</p>
<p> <orgName>ตลาดหุ้นสหรัฐ</orgName>ไม่ขานรับมาตรการใหม่นี้เท่าที่ควรดัชนีอุตสาหกรรมเฉลี่ยดาวโจนส์ยังคงร่วงลงอีก6.81จุดหรือคิดเป็นร้อยละ0.08%ปิดที่8,497.36จุดในวันพุธเป็นวันที่3ติดต่อกัน</p>
<p> นับตั้งแต่เข้ารับตำแหน่งประธานาธิบดีสหรัฐเมื่อเดือน ม.ค.โอบามาพยายามเดินหน้าปฏิรูประบบระเบียบทั้งในภาคธนาคารอสังหาริมทรัพย์การจำนองและบัตรเครดิตรวมถึงออกแพ็กเกจกระตุ้นเศรษฐกิจก้อนโตที่สุดครั้งหนึ่งในประวัติศาสตร์สหรัฐเกือบ8แสนล้านดอลลาร์และการเข้าอุ้มกิจการค่ายรถยนต์รายใหญ่ที่ทำท่าจะล้มละลาย</p></body>
</news>
