<teiHeader>
<fileDesc>
<titleStmt>
  <title>"โสมแดง"กำหนดตัวผู้นำใหม่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/03/news_28860081.php?news_id=28860081  </bibl>
</sourceDesc>
</fileDesc>
</teiHeader>
<news>
<headline>"<orgName>โสมแดง</orgName>"กำหนดตัวผู้นำใหม่</headline>
<lead><orgName>โซล</orgName> - <orgName>สื่อเกาหลีใต้</orgName> ระบุ คิม จอง อิล ตัดสินใจเลือกบุตรคนสุดท้องเป็นทายาทสืบทอดการปกครองประเทศแล้ว ขณะ<orgName>กองทัพโสมขาว</orgName> เคลื่อนกำลังเรือลาดตระเวนเข้าสู่บริเวณทะเลเหลือง พรมแดนติดต่อเพื่อนบ้านคอมมิวนิสต์เป็นครั้งแรก</lead>
<neck></neck>
<body><p><orgName>หนังสือพิมพ์ ดอง อา อิลโบ</orgName> รายงานอ้างแหล่งข่าววานนี้ (2 มิ.ย.) ว่า นายคิม จอง อิล ประธานประเทศเกาหลีเหนือ ได้ขอให้บรรดาคณะเจ้าหน้าที่ที่ปฏิบัติภารกิจอยู่ในต่างประเทศ ให้คำมั่นว่าจะภักดีต่อนายคิม จอง อุน บุตรชายคนสุดท้องของเขา อันเป็นการส่งสัญญาณ ว่า เขาได้แต่งตั้งทายาทคนต่อไปที่จะมาสืบทอดอำนาจการปกครองประเทศคอมมิวนิสต์แห่งนี้ </p>
<p>รายงานระบุว่า มีการยืนยันผ่านหลายช่องทาง ว่า <orgName>เกาหลีเหนือ</orgName>ส่งอีเมลไปยังคณะทูตในต่างประเทศ ขอร้องให้ปฏิญาณว่าจะภักดีต่อนายคิม จอง อุน บุตรชายคนเล็ก ขณะนักวิเคราะห์หลายคน มองว่า การสืบทอดอำนาจ เป็นหนึ่งในพิธีการที่มีการป้องกันความลับอย่างแน่นหนาในเกาหลีเหนือ และแผนการของผู้นำเกาหลีเหนือ รับทราบกันเพียงบุคคลวงในกลุ่มเล็กๆ เท่านั้น </p>
<p>แหล่งข่าวอีกรายหนึ่ง เผยว่า ทางการเกาหลีเหนือ ได้แจ้งเรื่องดังกล่าว ไปยังพรรคกรรมกรเกาหลี <orgName>กองทัพประชาชนเกาหลี</orgName> สมัชชาประชาชนสูงสุดแห่งสภาเปรซิเดียม และคณะรัฐมนตรี เมื่อเร็วๆ นี้ หลังเสร็จสิ้นการทดสอบระเบิดนิวเคลียร์ เมื่อวันที่ 25 พ.ค.ที่ผ่านมา ซึ่งสิ่งเหล่านี้ เป็นสัญญาณที่ชี้ว่า กำลังจะมีการแต่งตั้งนายคิม จอง อุน อย่างเป็นทางการ </p>
<p>หลายฝ่ายเชื่อว่า นายคิมวัย 67 ปี ป่วยด้วยโรคเส้นเลือดไปเลี้ยงสมองตีบ เมื่อเดือน ส.ค.ปีที่แล้ว ขณะบรรดานักวิเคราะห์ เห็นว่าการเคลื่อนไหวทางทหารของเกาหลีเหนือ อาจมีเป้าหมายที่จะทำให้อำนาจในมือของเขาเข้มแข็งถึงขั้นที่เขาจะวางใจตั้งทายาททางการเมืองคนใหม่ได้ </p>
<p>ทั้งนี้ นายจอง อุน ซึ่งไม่แน่ชัดว่าเกิดในปี 2526 หรือ 2527 เป็นบุตรชายที่เกิดจากภรรยาคนที่ 3 ของนายคิม เข้ารับการศึกษาที่โรงเรียนนานาชาติเบิร์น ในสวิตเซอร์แลนด์ และเป็นที่รู้กันดีว่า เขาเป็นแฟนตัวยงของบาสเกตบอลเอ็นบีเอ ขณะที่แหล่งข่าวกรอง ระบุว่า เขาเป็นคนที่มีความสามารถมากที่สุดในบรรดาบุตรชายทั้ง 3 คนของนายคิม</p>
<p>ทางด้าน<orgName>กระทรวงกลาโหมเกาหลีใต้</orgName>แถลงว่า ได้ส่งเรือยอน ยัง ฮา เรือลาดตระเวนความเร็วสูงที่ทันสมัยที่สุด ติดขีปนาวุธจากเรือสู่เรือ เข้าไปในบริเวณทะเลเหลืองทางฝั่งตะวันตก ที่มีพรมแดนติดกับเกาหลีเหนือ นับเป็นการประจำการเรือลาดตระเวนความเร็วสูงติดขีปนาวุธเข้าไปในบริเวณน่านน้ำที่มีความตึงเครียดเป็นครั้งแรก หลัง<orgName>เกาหลีเหนือ</orgName>ยกเลิกข้อตกลงสงบศึกชั่วคราว พร้อมขู่โจมตีเรือของเกาหลีใต้ และกองทัพสหรัฐที่เข้ามาใกล้เส้นจำกัดตอนเหนือ ที่<orgName>สหประชาชาติ (ยูเอ็น)</orgName> ขีดขึ้น เพื่อยุติสงครามเกาหลี </p>
<p>ขณะที่<orgName>สำนักข่าวยอนฮับ</orgName> รายงานว่า <orgName>เกาหลีเหนือ</orgName>อาจกำลังเตรียมทดลองจรวดพิสัยปานกลาง ที่บริเวณชายฝั่งทะเลด้านตะวันออกเฉียงใต้ของประเทศ ส่วน<orgName>เจ้าหน้าที่สหรัฐ</orgName> และ<orgName>เกาหลีใต้</orgName> เผยว่า <orgName>เกาหลีเหนือ</orgName>กำลังเตรียมการยิงทดสอบขีปนาวุธพิสัยไกลเป็นรายการต่อไป</p></body>
</news>
