<teiHeader>
<fileDesc>
<titleStmt>
  <title>อิหร่านอ้างซีไอเอสังหารเนดา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090627/18529/%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%ad%e0%b9%89%e0%b8%b2%e0%b8%87%e0%b8%8b%e0%b8%b5%e0%b9%84%e0%b8%ad%e0%b9%80%e0%b8%ad%e0%b8%aa%e0%b8%b1%e0%b8%87%e0%b8%ab%e0%b8%b2%e0%b8%a3%e0%b9%80%e0%b8%99%e0%b8%94%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><orgName>อิหร่าน</orgName>อ้าง<orgName>ซีไอเอ</orgName>สังหารเนดา</headline>
<lead><orgName>เม็กซิโกซิตี้</orgName>- ทูต<orgName>อิหร่าน</orgName>อ้าง <orgName>ซีไอเอ</orgName>สังหารเนดาเพื่อสร้างความปั่นป่วน ขณะที่มูซาวียังยืนกรานไม่เลิกประท้วง</lead>
<neck></neck>
<body><p><orgName>ซีเอ็นเอ็น</orgName>รายงานเมื่อวันศุกร์ (26 มิ.ย.) อ้างถ้อยแถลงของนายโมฮัมหมัด ฮัสซัน กาดีรี เอกอัครราชทูตอิหร่านประจำเม็กซิโก ที่กล่าวหา<orgName>สหรัฐ</orgName>ว่าอาจอยู่เบื้องหลังการสังหาร น.ส.เนดา อากา โซลแทน สาววัย 26 ปี ที่ถูกยิงเสียชีวิตระหว่างการประท้วงผลการเลือกตั้งประธานาธิบดีในกรุงเตหะราน แล้ววิดีโอคลิปการยิงสังหารเธอได้ถูกนำออกเผยแพร่ทางอินเทอร์เน็ตไปทั่วโลกจนส่งผลให้เธอกลายเป็นสัญลักษณ์ต่อต้านการประท้วงครั้งนี้ไป</p>
<p>"การตายของเนดาน่าสงสัยมาก คำถามของผมก็คือ เนดาถูกยิงข้างหลังต่อหน้ากล้องหลายต่อหลายตัว และถูกยิงในจุดที่ไม่มีการประท้วงใหญ่เกิดขึ้นเบื้องหลังได้อย่างไร" นายกาดิรีกล่าว พร้อมเสริมว่า<orgName>สำนักข่าวกรองกลางของสหรัฐ (ซีไอเอ)</orgName> หรือหน่วยข่าวกรองอื่นอาจมีส่วนเกี่ยวข้องในเรื่องนี้เพราะหาก<orgName>ซีไอเอ</orgName>ต้องการสังหารใครบางคนแล้วโยนให้เป็นความผิดของ<orgName>รัฐบาลอิหร่าน</orgName> การเลือกผู้หญิงก็เหมาะสมที่สุดเพราะจะทำให้เกิดความเห็นใจได้มาก</p>
<p>นายกาดิรีกล่าวด้วยว่า ถึงแม้ว่าหากมองจากในวิดีโอแล้วน.ส.เนดาจะถูกยิงเข้าที่หน้าอก แต่มีการพบกระสุนที่ศีรษะของเธอ และไม่ใช้กระสุนแบบที่ใช้กันในอิหร่านด้วย แต่เป็นวิธีที่<orgName>พวกผู้ก่อการร้าย</orgName> <orgName>ซีไอเอ</orgName> และหน่วยสายลับใช้กัน การทำให้เกิดการนองเลือดในการประท้วงเป็นวิธีการปกติที่<orgName>ซีไอเอ</orgName>ใช้ในหลายประเทศ แต่ก็บอกว่าตัวเองไม่ได้พูดว่า<orgName>ซีไอเอ</orgName>กระทำเรื่องนี้ เพราะมีกันอยู่หลายกลุ่ม อาจเป็นผู้ก่อการร้าย <orgName>ซีไอเอ</orgName> หรือหน่วยข่าวกรองอื่นก็ได้</p>
<p>ด้านนายจอร์จ ลิตเติล โฆษก<orgName>ซีไอเอ</orgName> กล่าวถึงเรื่องนี้ว่าไม่เป็นความจริงแล้วก็ไร้สาระ ขณะที่ นพ.อาราช เฮจาซี แพทย์ชาวอิหร่านที่อ้างว่าตัวเองพยายามช่วยชีวิตของเนดาหลังจากที่เธอถูกยิงได้กล่าวกับ<orgName>บีบีซี</orgName>ว่าหญิงสาวถูกกองกำลังบาซิจยิง และฝูงชนที่อยู่ตรงนั้นสามารถระบุตัวคนที่พวกเขาเชื่อว่าเป็นมือปืนได้หลังจากที่ น.ส.เนดาเสียชีวิตได้ไม่นาน โดยในตอนแรกกลุ่มผู้ประท้วงคิดว่าเสียงปืนดังมาจากหลังคาอาคารที่อยู่ใกล้ๆ แต่แล้วก็เห็นสมาชิกกองกำลังบาซิจคนหนึ่งอยู่บนรถจักรยานยนต์ ฝูงชนจึงหยุดชายคนนั้นไว้แล้วปลดอาวุธเขา ซึ่งชายคนนั้นได้ตะโกนออกมาว่า "ฉันไม่ได้ต้องการฆ่าเธอ"</p>
<p>ขณะที่สถานการณ์การประท้วงคาดว่าจะยังไม่สงบลงเพราะนายมีร์ ฮอสเซน มูซาวี ผู้นำฝ่ายค้านที่พ่ายการเลือกตั้งให้แก่ประธานาธิบดีมาห์มูด อาห์มาดิเนจาด ประกาศลั่นว่าจะไม่เลิกล้มการท้าทายผลการเลือกตั้งแม้ว่าทางการจะพยายามเพิ่มแรงกดดัน และโดดเดี่ยวตัวเอง</p></body>
</news>
