<teiHeader>
<fileDesc>
<titleStmt>
  <title>รมว.วิทย์ฯ ยืนยันจะเกิดปรากฏการณ์สุริยุปราคาอีกครั้ง 15 ม.ค. ปีหน้า  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207220271&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>รมว.วิทย์ฯ</orgName> ยืนยันจะเกิดปรากฏการณ์สุริยุปราคาอีกครั้ง 15 ม.ค. ปีหน้า</headline>
<lead>รัฐมนตรีว่าการ<orgName>กระทรวงวิทยาศาสตร์และเทคโน ลี</orgName> เสียดายแทนประชาชนที่ไม่เห็นปรากฏการณ์สุริยุปราคาแบบบางส่วนในวันนี้ พร้อมระบุ สามารถเห็นได้อีกครั้งในวันที่ 15 มกราคม 2553</lead>
<neck></neck>
<body><p>ดร.คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาตร์และเทคโนโลยี</orgName> กล่าวว่า รู้สึกเสียดายแทนประชาชนในกรุงเทพมหานครและจังหวัดอื่น ที่ไม่เห็นปรากฎการณ์สุริยุปราคาในวันนี้(21 กค) เนื่องจากสภาพอากาศมีเมฆฝนจำนวนมาก และฝนตกโปรยปรายตลอดช่วงเช้าที่ผ่านมา ซึ่งก่อนหน้านี้ <orgName>กรมอุตุนิยมวิทยา</orgName>ได้คาดการณ์แล้วว่า ในวันนี้ 22 กรกฏาคมจะมีเมฆฝน และเกิดฝนตกกระจายทั่วกรุงเทพฯ ร้อยละ 40 มีเพียงผู้โดยสารบนเครื่องบิน ที่มีโอกาสมองเห็น เนื่องจากอยู่เหนือเมฆฝน อย่างไรก็ตาม ประชาชนที่ตั้งใจรอชมไม่ต้องเสียดาย เพราะจะสามารถชมปรากฏการณ์สุริยุปราคาแบบบางส่วนได้อีกครั้งในวันที่ 15 มกราคม 2553 ซึ่งเชื่อว่าจะเห็นได้ชัดเจนกว่าครั้งนี้ ส่วนปรากฎการณ์สุริยุปราคาแบบเต็มดวง ที่มองเห็นได้ในประเทศไทย จะเกิดขึ้นอีกครั้งใน 61 ปีข้างหน้า ในวันที่ 11 เมษายน 2613 </p></body>
</news>
