<teiHeader>
<fileDesc>
<titleStmt>
  <title>เอชพีเขย่าบังลังก์เดลล์ในอเมริกา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/190709/7960  </bibl>
</sourceDesc>
</fileDesc>
</teiHeader>
<news>
<headline><orgName>เอชพี</orgName>เขย่าบังลังก์<orgName>เดลล์</orgName>ในอเมริกา</headline>
<lead></lead>
<neck></neck>
<body><p>เว็บไซต์  "Blognone"  หยิบรายงานของ  "ไอดีซี"  ที่เปิดตัวเลขยอดขายพีซีในสหรัฐอเมริกาประจำไตรมาสที่สองของปี  2009  พบว่า  ยอดขายโดยรวมหดตัว  3.0%  เมื่อเทียบกับไตรมาสที่สองของปี  2008  โดยขายได้ทั้งหมด  15.9  ล้านเครื่อง  ทั้งนี้พบว่า  <orgName>เอชพี</orgName>  ซึ่งมีส่วนแบ่งการตลาดเพิ่มขึ้นเป็น  26.0%  จากปีก่อนอยู่ที่  24.%  แต่ยังคงเป็นอันดับสอง  ขณะที่แชมป์เก่าอย่าง<orgName>เดลล์</orgName>  แม้จะเป็นอันดับหนึ่งแต่ปรากฏว่า  ยอดขายลดลงไปกว่า  1  ล้านเครื่อง  มีส่วนแบ่งการตลาดอยู่ที่  26.3%  ใกล้เคียงกับ<orgName>เอชพี</orgName>  ส่วนอันดับ  3  ยังคงเป็นเอเซอรที่มาแรงเพราะมีส่วนแบ่งเพิ่มขึ้นจาก  8.1%  มาเป็น  12.6%</p>
<p>ขณะที่ยอดขายทั่วโลก  ตลาดรวมหดตัว  3.1%  เท่ากัน  มีจำนวนเครื่องทั้งสิ้น  66.2  ล้านเครื่อง  และ<orgName>เอชพี</orgName>ยังคงรักษาแชมป์  โดยมีส่วนแบ่งเพิ่มขึ้นจาก  18.5%  เป็น  19.8%  ไมโครซอฟท์เปิดร้านค้าปลีกชนแอปเปิล</p>
<p>นายเควิน  เทอร์เนอร์  ประธานเจ้าหน้าที่ฝ่ายปฏิบัติการ  <orgName>ไมโครซอฟท์ </orgName> ได้ประกาศในงานประชุมพันธมิตรทางธุรกิจจากทั่วโลก  กล่าวยืนยันว่า  <orgName>ไมโครซอฟท์</orgName>มีแผนจะเปิดร้านไมโครซอฟท์สโตร์แน่นอน  และบางร้านจะไปตั้งอยู่ใกล้กับร้านแอปเปิลรีเทลสโตร์ด้วย  ซึ่งการประกาศครั้งนี้เท่ากับเป็นการตอกย้ำข่าวลือเรื่องที่<orgName>ไมโครซอฟท์</orgName>กำลังซุ่มเปิดร้านค้าปลีกแข่งกับแอปเปิล  เป็นข่าวจริง  โดยในข่าวลือมีการระบุด้วยว่า  ขณะนี้<orgName>ไมโครซอฟท์</orgName>ได้ดึงตัวเดวิด  พอตเตอร์  อดีตผู้บริหารวอลมาร์ทมาช่วยดูแลกิจการร้านค้าปลีก </p>
<p>ทั้งนี้ในบล็อกทวิตเตอร์ของ<orgName>ไมโครซอฟท์</orgName>ให้ข้อมูลเพิ่มเติมว่า  พื้นที่ในร้านไมโครซอฟท์  สโตร์  จะแชร์กับพาร์ตเนอร์อื่นๆ  และเน้นเป็นโชว์รูมเพื่อแสดงเทคโนโลยี  สร้างแบรนด์ของไมโครซอฟท์มากกว่าขายของ  ซึ่งคาดว่าร้านน่าจะเปิดพร้อมกับระบบปฏิบัติการ  Windows  7  ที่จะวางขายในวันที่  22  ตุลาคม  ผู้ใช้เฟชบุ๊คแตะหลัก  250  ล้าน</p>
<p>ในขณะที่กระแสเว็บไซต์เครือข่ายสังคม  "เฟชบุ๊ค"  กำลังได้รับเสียงตอบรับดีในประเทศไทย  โดยจำนวนสมาชิกใหม่มีการปรับตัวเพิ่มขึ้นทุกวัน  ซึ่งล่าสุด  จำนวนสมาชิกในเฟชบุ๊คมียอดรวมทั้งสิ้น  250  ล้านบัญชีแล้ว  ซึ่งในขณะนี้ในบล็อกของเฟชบุ๊คได้ทำการแสดงวิดีโอแสดงพัฒนาการของจำนวนผู้ใช้เฟชบุ๊คในแต่ละประเทศ  แบ่งช่วงทีละ  50  ล้าน  ของประเทศไทยมาเพิ่มแบบก้าวกระโดดในช่วง  200  ล้านมาเป็น  250  ล้าน    บิล  เกตส์  ชี้  Chrome  OS  ก็แค่ลีนุกซ์</p>
<p>รายงานข่าวจากเว็บไซต์ไอทีชื่อดัง  "<orgName>ซีเน็ต</orgName>"  ได้เปิดเผยถึงบทสัมภาษณ์ของบิล  เกตส์  ผู้ก่อตั้งไมโครซอฟท์  ต่อแผนการของกูเกิลที่เตรียมเปิดตัวระบบปฏิบัติการใหม่ที่ชื่อว่า  Chrome  OS  ที่จับกลุ่มคอมพิวเตอร์เน็ตบุ๊คว่า  เขายังรู้รายละเอียดของ  Chrome  OS  น้อยมาก  และการที่กูเกิลเผยข้อมูลออกมาน้อยยิ่งทำให้มันน่าสนใจ</p>
<p>"ทุกวันนี้มีลีนุกซ์หลากหลายรูปแบบในท้องตลาด  ผมค่อนข้างแปลกใจว่า  ทำไมหลายๆ  คนถึงมองว่ามันเป็นสิ่งใหม่ที่ไม่เคยมีมาก่อน  สำหรับผมแล้ว  Chrome  OS  คือ  Android  บนเน็ตบุ๊ค  และแถมเบราเซอร์เพิ่มเข้ามา  "  บิล  เกตส์กล่า</p>
<p>นอกจากนี้  เกตส์ยังบอกอีกด้วยว่าคำว่า  "เบราเซอร์"  เริ่มเป็นคำที่ไม่มีความหมายไปซะแล้ว  เพราะทุกวันนี้เราก็เรียกสิ่งที่ประมวลผลคำได้ว่าเบราเซอร์  เรียกสิ่งที่เล่นหนังได้ว่าเบราเซอร์</p>
<p>ในอีกทาง  สตีฟ  บัลเมอร์  ประธานเจ้าหน้าที่บริหาร  <orgName>ไมโครซอฟท์</orgName>  ให้สัมภาษณ์ยืนยันว่า  แนวทางของวินโดวส์ซึ่งเป็น  OS  ที่ไม่มีเบราเซอร์ยังเป็นแนวทางที่ถูกต้อง  เขาอ้างว่าปัจจุบันนี้งานครึ่งหนึ่งบนคอมพิวเตอร์ยังอยู่นอกเบราเซอร์  นอกจากนี้  บัลเมอร์ยังเตือน<orgName>กูเกิล</orgName>ว่า  การมีระบบปฏิบัติการ  2  ตัวพร้อมกัน  (Android/Chrome  OS)  ไม่ใช่เรื่องดีนัก  <orgName>ไมโครซอฟท์</orgName>มีบทเรียนนี้แล้วจากสมัย  95/NT  GM  เตรียมขายรถผ่าน  eBay</p>
<p>หลังจากหลุดจากอาการล้มละลายมาได้ไม่นาน  <orgName>ค่ายรถยนต์ยักษ์ใหญ่ของสหรัฐ  เจเนอรัล  มอเตอร์  (จีเอ็ม)</orgName>  ก็เร่งหากลยุทธ์การขายรูปแบบใหม่  ล่าสุดได้ทำข้อตกลงกับเว็บไซต์อี-คอมเมิร์ซชื่อดัง  eBay  ในการนำรถในเครือจีเอ็มเข้าไปเป็นสินค้าประมูลในเว็บ  อย่างไรก็ดีข้อตกลงนี้ยังไม่เรียบร้อยนัก  แต่ถ้าไม่มีอะไรผิดพลาดคาดว่าจะได้เห็นรถใหม่ของ  GM  ไปอยู่บน  eBay  ในไม่กี่สัปดาห์ข้างหน้า  ยอดขายเน็ตบุ๊คแรงสิ้นปีทะลุ  32  ล้านเครื่อง</p>
<p><orgName>บริษัทวิจัย  DisplaySearch</orgName>  โชว์ผลวิจัยล่าสุด  ระบุยอดส่งคอมพิวเตอร์พกพารวมทั่วโลกในปีนี้จะมีจำนวนคงที่เมื่อเทียบกับยอดปีที่แล้ว  แต่สัดส่วนส่วนใหญ่จะเป็นคอมพิวเตอร์เน็ตบุ๊ค  ซึ่งคาดว่าจะมียอดจัดส่งเพิ่มขึ้นเท่าตัว  ทั้งนี้  นายจอห์น  จาคอบส์  ประธานฝ่ายวิจัยตลาดคอมพิวเตอร์พกพาของ  DisplaySearch  ระบุว่า  ยอดจัดส่งคอมพิวเตอร์เน็ตบุ๊คจะมีจำนวน  32.7  ล้านเครื่องในปีนี้  ปัจจัยหนุนคือความต้องการในตลาดที่เพิ่มขึ้นตามราคาที่คุ้มค่าและการเพิ่มประสิทธิภาพฮาร์ดแวร์เครื่อง  โดยตัวเลขนี้คิดเป็นสัดส่วนสูงกว่ายอดจัดส่งเน็ตบุ๊ค  16.4  ล้านเครื่องซึ่งทำได้ในปีที่แล้ว  สูงกว่าตัวเลขพยากรณ์  27.5  ล้านเครื่อง  ที่เคยคาดการณ์ไว้ก่อนหน้านี้</p></body>
</news>
