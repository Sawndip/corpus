<teiHeader>
<fileDesc>
<titleStmt>
  <title>เชื่อโสมแดงไม่ใช้กำลังตอบโต้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/130609/6149  </bibl>
</sourceDesc>
</fileDesc>
</teiHeader>
<news>
<headline>เชื่อ<orgName>โสมแดง</orgName>ไม่ใช้กำลังตอบโต้</headline>
<lead><orgName>องค์การสหประชาชาติ  (ยูเอ็น)</orgName>  มีกำหนดลงมติคว่ำบาตร<orgName>เกาหลีเหนือ</orgName>ช่วงเช้าวันศุกร์ตามเวลาสหรัฐ  เพื่อกดดัน<orgName>โสมแดง</orgName>ยอมกลับสู่โต๊ะเจรจา  6  ฝ่าย  ด้านโรเบิร์ต  เกตส์  <orgName>รัฐมนตรีกลาโหมสหรัฐ</orgName>   เชื่อ<orgName>โสมแดง</orgName>ไม่กล้าใช้ปฏิบัติการทางทหารตอบโต้  แต่แม้กระนั้นก็ยังไม่อาจไว้ใจได้</lead>
<neck></neck>
<body><p>ร่างมติของ<orgName>คณะมนตรีความมั่นคงแห่งสหประชาชาติ (ยูเอ็นเอสซี)</orgName> ที่เขียนโดยสหรัฐและให้การรับรองโดยสมาชิกถาวรอีก 4ชาติของยูเอ็นเอสซีบวกอีก2ชาติคือญี่ปุ่นและเกาหลีใต้มีเป้าหมายเพื่อใช้มาตรการลงโทษทางเศรษฐกิจและให้อำนาจตรวจตราเรือขนส่งสินค้าของเกาหลีเหนือยูเอ็นมีกำหนดจะโหวตร่างมตินี้ในวันศุกร์ตามเวลาท้องถิ่นของสหรัฐ(ประมาณ4ทุ่มตามเวลาไทย)</p>
<p> "ผมไม่คิดว่า<orgName>เกาหลีเหนือ</orgName>จะพยายามใช้ปฏิบัติการทางทหารตอบโต้แต่แม้กระนั้นเปียงยางก็อาจทำอะไรที่เราไม่คาดฝันได้เสมอจึงอาจไม่ฉลาดนักหากเราปฏิเสธว่าภัยคุกคามทางทหารจากเกาหลีเหนือไม่มีทางเกิดขึ้น"เกตส์บอกกับผู้สื่อข่าวขณะเดินทางถึงกรุงบรัสเซลส์ของเบลเยียมเพื่อเข้าร่วมประชุมรัฐมนตรีกลาโหมขององค์การป้องกันแอตแลนติกเหนือ(นาโต)</p>
<p> <orgName>สำนักข่าวอิทาร์-ทาส</orgName>รายงานอ้างแหล่งข่าวจากกระทรวงต่างประเทศรัสเซียที่ออกความเห็นไปในแนวทางเดียวกันว่าร่างมติคว่ำบาตร<orgName>โสมแดง</orgName>ไม่น่าจะนำไปสู่ปฏิกิริยาตอบโต้ใดๆแม้กระทั่งจากเกาหลีเหนือในอันที่จะกระตุ้นสถานการณ์บนคาบสมุทรเกาหลีใต้ยิ่งตึงเครียดขึ้น</p>
<p> <orgName>เกาหลีเหนือ</orgName>ถูกคว่ำบาตรมานานหลายปีนักวิเคราะห์จึงไม่แน่ใจว่าการลงดาบครั้งใหม่ของยูเอ็นจะได้ผลหรือไม่ขณะที่ผู้เชี่ยวชาญบางคนเชื่อว่ามติคว่ำบาตรจะถูกประณามอย่างรุนแรงจากเกาหลีเหนือซึ่งก่อนหน้านี้ขู่จะทดสอบยิงขีปนาวุธระหว่างทวีปหาก<orgName>ยูเอ็น</orgName>ไม่ยอมขอโทษกรณีออกมาตรการลงโทษการยิงทดสอบมิสไซล์ครั้งล่าสุดเมื่อเดือนเม.ย.</p>
<p> นายสตีเฟน บอสเวิร์ธทูตพิเศษของประธานาธิบดีบารักโอบามาที่ดูแลปัญหาเกาหลีเหนือกล่าวว่า<orgName>สหรัฐ</orgName>กำลังใช้ทั้งยุทธศาสตร์ป้องกันและเตรียมพร้อมสำหรับมาตรการคว่ำบาตรหากเกาหลีเหนือยังขืนทดสอบขีปนาวุธอีก แต่อย่างไรก็ดีหากเลือกได้<orgName>สหรัฐ</orgName>ต้องการใช้ช่องทางการทูตยุติปัญหามากกว่า</p>
<p> บอสเวิร์ธระบุอีกว่าการใส่ชื่อเกาหลีเหนือกลับเข้าไปในบัญชีดำประเทศผู้หนุนหลังการก่อการร้ายอาจส่งผลกดดันโสมแดงได้เพียงเล็กน้อยเท่านั้นเพราะที่ผ่านมา<orgName>สหรัฐ</orgName>ใช้มาตรการคว่ำบาตร<orgName>เกาหลีเหนือ</orgName>ไปเกือบทุกวิธีแล้วแต่ก็ยังไม่ได้ผล</p>
<p> อีกด้านพลโทแพทริคโอรีลลีหัวหน้าหน่วยงานสกัดกั้นมิสไซล์ของเพนตากอนเปิดเผยว่าเปียงยางได้ร่วมมือกับอิหร่านพัฒนาขีปนาวุธมานานหลายปีและขณะนี้มีความก้าวหน้าอย่างเห็นได้ชัด</p>
<p> ต่อข้อซักถามที่ว่าระหว่างเกาหลีเหนือกับอิหร่าน ขณะนี้ใครพัฒนาขีปนาวุธได้ล้ำหน้ากว่ากันพลโทโอรีลลีเปรียบว่าเหมือนการแข่งม้าที่ทั้งคู่ยังเบียดคู่คี่สูสีกัน</p>
<p> อย่างไรก็ดี ผู้เชี่ยวชาญมองว่าตอนนี้<orgName>อิหร่าน</orgName>มีความสามารถด้านการผลิตมิสไซล์นำหน้า<orgName>เกาหลีเหนือ</orgName> เมื่อดูจากการทดสอบจรวดเชื้อเพลิงแข็งที่มีพิสัยการยิงไกล1,900กิโลเมตรสามารถโจมตีอิสราเอล <orgName>ฐานทัพสหรัฐ</orgName>ในอ่าวเปอร์เชียหรือแม้แต่ยุโรปตะวันออกเฉียงใต้ได้อย่างสบาย</p></body>
</news>
