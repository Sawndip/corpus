<teiHeader>
<fileDesc>
<titleStmt>
  <title>นักวิจัยไบโอเทค พัฒนาวัคซีนชนิดเชื้อตายป้องกันไข้หวัดใหญ่สายพันธุ์ใหม่ 2009  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207270181&tb=N255207  </bibl>
</sourceDesc>
</fileDesc>
</teiHeader>
<news>
<headline>นักวิจัยไบโอเทค พัฒนาวัคซีนชนิดเชื้อตายป้องกันไข้หวัดใหญ่สายพันธุ์ใหม่ 2009</headline>
<lead>นักวิจัยไบโอเทค พัฒนาวัคซีนชนิดเชื้อตายป้องกันไข้หวัดใหญ่สายพันธุ์ใหม่ 2009 ซึ่งเป็นทางเลือกใหม่นอกเหนือจากวัคซีนชนิดเชื้อเป็นของรัสเซีย</lead>
<neck></neck>
<body><p>นายอนันต์ จงแก้ววัฒนา นักวิจัยด้านไวรัสวิทยาและวัคซีน <orgName>ศูนย์พันธุวิศวกรรมและเทคโนโลยีชีวภาพแห่งชาติ</orgName> หรือ <orgName>ไบโอเทค</orgName> หน่วยงานภายใต้สังกัด<orgName>สำนักงานพัฒนาวิทยาศาสตร์และเทคโนโลยีแห่งชาติ กระทรวงวิทยาศาสตร์และเทคโนโลยี</orgName> กล่าวถึงความคืบหน้าการพัฒนาวัคซีนป้องกันโรคไข้หวัดใหญ่สายพันธุ์ใหม่ 2009 ว่า ขณะนี้ได้ผลิตวัคซีนต้นแบบชนิดเชื้อตายที่ได้มาจากเชื้อตั้งต้นของผู้ติด เชื้อไข้หวัดใหญ่สายพันธุ์ใหม่ 2009 คนแรกของประเทศไทย และจากการทดสอบในสัตว์ทดลองพบว่า สามารถสร้างภูมิคุ้มกันได้ ทั้งนี้ คาดว่าภายใน 1 เดือนจะสำเร็จก่อนเสนอไปยังองค์การเภสัชกรรม เพื่อเป็นทางเลือกของวัคซีนป้องกันไข้หวัดใหญ่สายพันธุ์ใหม่ 2009 นอกจากวัคซีนไข้หวัดใหญ่ชนิดเชื้อเป็นของประเทศรัสเซียที่ถึงแม้ว่าจะมี ประสิทธิภาพกระตุ้นภูมิคุ้นกันของร่างกายได้ดีกว่า แต่ทั่วโลกให้การยอมรับการพัฒนาวัคซีนชนิดเชื้อตายมากกว่า เนื่องจากหลายฝ่ายกังวลว่าเชื้อชนิดเป็นอาจเกิดการเปลี่ยนแปลงตัวเองกลับมา เป็นไวรัสที่ก่อให้เกิดโรคได้ นอกจากนี้ พบว่าวัคซีนชนิดเชื้อตายจะเป็นทางเลือกให้กลุ่มผู้ที่เป็นโรคภูมิคุ้มกัน บกพร่อง เช่น โรคเอดส์ หอบหืด ผู้ป่วยโรคทางเดินหายใจเรื้อรัง เนื่องจากอาจจะไม่สามารถใช้วัคซีนชนิดเชื้อเป็นได้ เพราะไม่มีภูมิคุ้มกันไวรัสที่พ่นเข้าไปในร่างกาย</p>
<p>ด้าน ศ.นพ. ประเสริฐ เอื้อวรากุล จาก<orgName>คณะแพทยศาสตร์ศิริราชพยาบาล มหาวิทยาลัยมหิดล</orgName> หนึ่งในนักวิจัยผู้พัฒนาวัคซีนไข้หวัดใหญ่ 2009 ชนิดเชื้อเป็น ยอมรับว่า การพัฒนาวัคซีนต้นแบบชนิดเชื้อเป็นของทีมวิจัย อาจจะไม่ทันการณ์กับวัคซีนชนิดเชื้อเป็นของรัสเซีย เนื่องจากเพิ่งเข้าสู่กระบวนการเริ่มต้นเท่านั้น แต่เชื่อว่าจะมีประโยชน์ในอนาคต เนื่องจากหากจำเป็นต้องผลิตอีกรอบ ประเทศไทยจะมีองค์ความรู้ในการพัฒนา โดยไม่ต้องพึ่งพาต่างชาติ </p></body>
</news>
