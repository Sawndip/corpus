<teiHeader>
<fileDesc>
<titleStmt>
  <title>โตชิบาแตกไลน์จากโน้ตบุ๊คสู่สมาร์ทโฟน  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-20 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090720/61165/%e0%b9%82%e0%b8%95%e0%b8%8a%e0%b8%b4%e0%b8%9a%e0%b8%b2%e0%b9%81%e0%b8%95%e0%b8%81%e0%b9%84%e0%b8%a5%e0%b8%99%e0%b9%8c%e0%b8%88%e0%b8%b2%e0%b8%81%e0%b9%82%e0%b8%99%e0%b9%89%e0%b8%95%e0%b8%9a%e0%b8%b8%e0%b9%8a%e0%b8%84%e0%b8%aa%e0%b8%b9%e0%b9%88%e0%b8%aa%e0%b8%a1%e0%b8%b2%e0%b8%a3%e0%b9%8c%e0%b8%97%e0%b9%82%e0%b8%9f%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>โตชิบา</orgName>แตกไลน์จากโน้ตบุ๊คสู่สมาร์ทโฟน</headline>
<lead><orgName>โตชิบา</orgName> ขยายฐานสู่สมาร์ทโฟน เล็งนำเข้าทัชโฟน "ทีจี 01" คู่แข่ง<orgName>ไอโฟน</orgName>รุกไทยปลายปี พร้อมดันโน้ตบุ๊ค ไต่เบอร์2 ใน 3 ปี หวังยอดขาย1.5 แสนเครื่อง</lead>
<neck></neck>
<body><p>นายถกล นิยมไทย ผู้จัดการประจำประเทศไทย <orgName>ฝ่ายธุรกิจเทคโนโลยี บริษัท โตชิบา ไทยแลนด์ จำกัด</orgName> กล่าวว่า บริษัทมีแผนทำตลาดสมาร์ทโฟนอย่างจริงจังเร็วๆ นี้ โดยช่วงปลายปีอาจนำเข้าสมาร์ทโฟน รุ่นทีจี01 ประเดิมเจาะตลาดในไทย ซึ่งสมาร์ทโฟนรุ่นนี้บรรดานักวิเคราะห์ต่างประเทศยกให้เป็นคู่แข่งของ "<orgName>ไอโฟน</orgName>"</p>
<p>ขณะที่ ปัจจุบันเริ่มนำร่องจากการทำตลาดสมาร์ทโฟน รุ่นจี810 แต่ยังไม่ได้เน้นมากนัก เพราะต้องยอมรับว่า ตลาดเมืองไทยยังใหม่สำหรับสมาร์ทโฟน แบรนด์โตชิบา</p>
<p>"แต่ในระดับโลก <orgName>โตชิบา</orgName> ถือเป็นผู้นำในการผลิตสมาร์ทโฟน โดยเฉพาะรุ่นที่เป็นจอระบบสัมผัส (ทัชสกรีน) ให้กับซัพพลายเออร์มือถือเป็นอันดับต้นๆ ส่วนในไทยเรายังคงเน้นทำตลาดโน้ตบุ๊คเป็นหลักกว่า 90% อยู่" นายถกลกล่าว</p>
<p>ทั้งนี้ <orgName>โตชิบา</orgName>จับ ตามองโอกาสทางธุรกิจของสินค้าในกลุ่มสมาร์ทโฟนมาระยะหนึ่งแล้ว เพราะการขยายตัวของมือถือในไทยต่อปีเพิ่มขึ้นไม่ต่ำกว่า 9 ล้านเครื่อง ขณะที่ค่ายคอมพิวเตอร์หลายรายต่างลงมาเล่นในตลาดนี้มากขึ้น จึงถือเป็นตลาดใหญ่ และน่าสนใจ </p>
<p>เขากล่าวว่า บริษัทตั้งเป้าขึ้นเป็นเบอร์ 2 ในตลาดโน้ตบุ๊คอีก 3 ปีข้างหน้า จากปัจจุบันอยู่อันดับ3 ในกลุ่มโน้ตบุ๊คคอนซูมเมอร์ มีส่วนแบ่งตลาด 9% กลุ่มคอร์ปอเรทอยู่อันดับ 4 โดยอันดับ 1 และ 2 ของตลาดมีส่วนแบ่งการตลาดใกล้เคียงกันที่ 30%</p>
<p>ทั้งนี้ เพื่อรองรับเป้าหมายดังกล่าว บริษัทพยายามเจาะไปในทุกกลุ่มลูกค้า พัฒนาช่องทางจัดจำหน่ายใหม่ มีการปรับหน้าร้านเพิ่มอีก 50 แห่ง เช่นเดียวกับขยายไลน์สินค้าแก๊ดเจ็ท เช่น เอ็กซ์เทอร์นัล ฮาร์ดดิสก์ ที่มียอดขาย 2 พันเครื่องในงานคอมมาร์ต ซึ่งครองส่วนแบ่งการตลาดอยู่ประมาณ 10%</p>
<p>ปัจจุบัน โน้ตบุ๊คโตชิบา รุ่นที่ระดับราคาต่ำกว่า 30,000 บาท ทำรายได้ให้บริษัทมากกว่า 70% โดยระดับราคาตั้งแต่ 20,000-27,000 สร้างรายได้ให้มากที่สุด ขณะที่ราคาต่ำกว่า 20,000 มีสัดส่วนราว 15%</p>
<p>"สำหรับตลาดโน้ตบุ๊ค ครึ่งปีหลัง ยังคงมีการแข่งขันกันสูง โดยช่วงไตรมาสที่ 1 และ 2 ถือเป็นจุดที่ต่ำสุดแล้ว ครึ่งปีหลังน่าจะฟื้น ผู้บริโภคเริ่มมีความมั่นใจ ไอทีน่าจะโตได้อีกไม่เกิน10%แต่โดยภาพรวมก็ยังติดลบอยู่" นายถกลกล่าว</p>
<p>ด้าน นายฮิเดโนริ มัสสุอิ ประธานบริษัทเดียวกัน กล่าวเสริมว่า ตลาดรวมของโน้ตบุ๊ค แม้ผลกระทบเศรษฐกิจทำให้ผู้บริโภคชะลอการซื้อลง แต่ความต้องการของตลาดจะยังโต เมื่อเทียบกับช่วงเดียวกันของปีที่ผ่าน</p>
<p>ทั้งนี้ เขาคาดว่าภายในไตรมาสที่ 4 ตลาดรวมคอมพิวเตอร์โน้ตบุ๊คในไทยจะเติบโตถึง 1.5 ล้านเครื่อง ขณะที่<orgName>บริษัทโตชิบา</orgName> ตั้งเป้ายอดขายโน้ตบุ๊คก่อนสิ้นปีนี้ไว้ 150,000 เครื่อง</p></body>
</news>
