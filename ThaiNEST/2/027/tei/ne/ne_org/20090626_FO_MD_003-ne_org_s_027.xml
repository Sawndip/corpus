<teiHeader>
<fileDesc>
<titleStmt>
  <title>แคเมอรูนจ่อส่งออกเพชรปีหน้า  </title>
  <author>รอยเตอร์  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-26 21:19:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000072653  </bibl>
</sourceDesc>
</fileDesc>
</teiHeader>
<news>
<headline><orgName>แคเมอรูน</orgName>จ่อส่งออกเพชรปีหน้า</headline>
<lead><orgName>แคเมอรูน</orgName>จะกลายเป็นประเทศผู้ส่งออกเพชรที่สำคัญรายใหม่ของโลกตั้งแต่ปีหน้าเป็นต้นไป หลังมีการค้นพบเหมืองเพชรขนาด 736 ล้านกะรัตทางตะวันออกเฉียงใต้ของประเทศ</lead>
<neck></neck>
<body><p>ออสการ์ แมทิป ผู้อำนวยการ<orgName>ด้านกิจการเหมืองแร่และธรณีวิทยา</orgName>ของ<orgName>รัฐบาลแคเมอรูน</orgName> ให้สัมภาษณ์ที่กรุงยาอุนเดเมื่อวันพฤหัสบดี(25)ว่า<orgName>บริษัทซีแอนด์เค ไมนิง อิงค์</orgName>ซึ่งเป็นกิจการร่วมลงทุนระหว่าง<orgName>บริษัทซีแอนด์ซี ไมนิง</orgName>ของ<orgName>เกาหลีใต้</orgName>กับ<orgName>รัฐบาลแคเมอรูน</orgName>ในสัดส่วน 80:20 ได้ค้นพบเหมืองเพชรที่เมืองโมบิลอ งทางตะวันออกเฉียงใต้ของประเทศใกล้พรมแดนคองโกและแอฟริกากลาง ซึ่งน่าจะมีปริมาณเพชรใต้ดินถึงประมาณ 736 ล้านกะรัต และคาดว่าจะเริ่มส่งออกได้ 1 ล้านกะรัตในปีหน้าโดยอาจเพิ่มปริมาณได้สูงสุดถึง 6 ล้านกะรัตต่อปีหลังจากนั้น</p>
<p>แมทิประบุว่า เหมืองแห่งนี้จะทำให้<orgName>แคเมอรูน</orgName>มีช่องทางใหม่เพื่อสร้างรายได้เข้าประเทศหลังต้องพึ่งการส่งออกน้ำมันดิบ และสินค้าเกษตรโดยเฉพาะโกโก้และกาแฟมานาน</p>
<p>ทั้งนี้ ปัจจุบันกลุ่ม “เดบสวานา” ที่มี<orgName>บริษัทเดอ เบียร์ส</orgName> ยักษ์ใหญ่ด้านการทำเหมืองเพชรจากแอฟริกาใต้ถือหุ้นอยู่ 50 เปอร์เซ็นต์ ถือเป็นผู้ผลิตเพชรรายใหญ่ที่สุดของโลกโดยสามารถผลิตได้ถึงปีละ 33 ล้านกะรัตจากเหมืองเพชร 4 แห่งในบอตสวานา</p></body>
</news>
