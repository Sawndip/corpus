<teiHeader>
<fileDesc>
<titleStmt>
  <title>เคลีสซิ่งลุยสินเชื่อรถใหม่ดอกเบี้ย0.25%  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:09:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/personal/20090610/49666/%e0%b9%80%e0%b8%84%e0%b8%a5%e0%b8%b5%e0%b8%aa%e0%b8%8b%e0%b8%b4%e0%b9%88%e0%b8%87%e0%b8%a5%e0%b8%b8%e0%b8%a2%e0%b8%aa%e0%b8%b4%e0%b8%99%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%a3%e0%b8%96%e0%b9%83%e0%b8%ab%e0%b8%a1%e0%b9%88%e0%b8%94%e0%b8%ad%e0%b8%81%e0%b9%80%e0%b8%9a%e0%b8%b5%e0%b9%89%e0%b8%a20.25.html  </bibl>
</sourceDesc>
</fileDesc>
</teiHeader>
<news>
<headline><orgName>เคลีสซิ่ง</orgName>ลุยสินเชื่อรถใหม่ดอกเบี้ย0.25%</headline>
<lead><orgName>ลีสซิ่งกสิกรไทย</orgName> ประกาศลุยสินเชื่อรถยนต์เพื่อเงินสด ออกโปรโมชั่นกู้วันนี้ปลอดดอกปลอดต้น 88 วัน รถใหม่คิดดอกเบี้ยเพียง 0.25% ต่อเดือน</lead>
<neck></neck>
<body><p>นายอิสระ วงศ์รุ่ง กรรมการผู้จัดการ <orgName>บริษัท ลีสซิ่งกสิกรไทย จำกัด</orgName> เปิดเผยว่า ในปีนี้บริษัทจะเน้นปล่อยสินเชื่อรถยนต์เพื่อเงินสดกสิกรไทย หรือ K-Car To Cash เต็มที่ หลังลูกค้าที่มีรถยนต์ต้องการเงินสดเพื่อใช้จ่ายในยามจำเป็นจำนวนมาก </p>
<p>"สะท้อนได้จากบริษัทเปิดให้บริการสินเชื่อรถยนต์เพื่อเงินสดกสิกรไทย 3 ปี อัตราการเติบโตของจำนวนลูกค้าเพิ่มขึ้นถึง 330% และมีอัตราการเติบโตของเงินสินเชื่อเพิ่มขึ้น 300%" นายอิสระกล่าว</p>
<p>ทั้งนี้ เพื่อช่วยเหลือและลดภาระลูกค้าในช่วงเศรษฐกิจชะลอตัว ทางบริษัทได้จัดรายการพิเศษสำหรับลูกค้าที่ขอใช้บริการสินเชื่อ K-Car To Cash ตั้งแต่วันนี้ ถึง 31 ก.ค.2552 จะได้รับสิทธิพิเศษปลอดดอกปลอดต้นนานสูงสุด 88 วัน </p>
<p>นอกจากนั้นลูกค้าที่ใช้รถยนต์ที่ซื้อในปี 2552 เป็นหลักประกัน จะได้รับดอกเบี้ยพิเศษเริ่มต้นที่ 0.25% ต่อเดือน จากปกติที่คิดอัตราดอกเบี้ยที่ 0.42% ต่อเดือน</p>
<p>นายอิสระ กล่าวว่า ล่าสุดบริษัทเพิ่มช่องทางการขายใหม่ให้กว้างขึ้น โดยขายผ่านบูธการเงินและประกันที่คาร์ฟูร์ ซึ่งมีอยู่ 35 สาขาทั่วประเทศ และเพิ่มทีมขายตรงอีกกว่า 1,000 คน เพื่อดูแลลูกค้าเก่าและเจาะกลุ่มลูกค้าใหม่ที่สนใจในบริการต่างๆ ของบริษัท ซึ่งช่วยให้เข้าถึงกลุ่มลูกค้าได้ทั่วถึง และช่วยอำนวยความสะดวกให้กับลูกค้ามากยิ่งขึ้น </p>
<p>"คาดว่าการเพิ่มช่องทางการขายที่คาร์ฟูร์จะสามารถผลักดันให้ยอดสินเชื่อรวมบริษัทปีนี้ได้ตามเป้าที่ 5,000 ล้านบาท" นายอิสระ กล่าว</p>
<p>ทั้งนี้ สินเชื่อรถยนต์เพื่อเงินสดกสิกรไทย เป็นสินเชื่อในลักษณะเช่าซื้อสำหรับบุคคล หรือนิติบุคคลที่สามารถนำรถยนต์ในครอบครอง มาเป็นหลักประกันเพื่อขอสินเชื่อเงินสดไปใช้จ่ายในสิ่งที่จำเป็น</p>
<p>ในขณะที่ยังคงครอบครองและใช้รถยนต์ได้ตามปกติ และเมื่อผ่อนชำระค่าเช่าซื้อครบถ้วนแล้ว กรรมสิทธิ์การเป็นเจ้าของรถจะกลับคืนทันที ผู้ขอสินเชื่อดังกล่าวสามารถขอวงเงินได้สูงสุดถึง 80% ของราคาประเมิน และทราบผลอนุมัติได้ภายใน 3 วันทำการ มีระยะเวลาผ่อนชำระสูงสุดนานถึง 60 เดือน</p></body>
</news>
