<teiHeader>
<fileDesc>
<titleStmt>
  <title>สหรัฐคาดขาดดุล1.43ล้านล้านดอลล์ปี53  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28951708.php?news_id=28951708  </bibl>
</sourceDesc>
</fileDesc>
</teiHeader>
<news>
<headline><orgName>สหรัฐ</orgName>คาดขาดดุล1.43ล้านล้านดอลล์ปี53</headline>
<lead>วอชิงตัน - <orgName>สำนักงบฯ สหรัฐ</orgName> เผยยอดขาดดุลงบประมาณปีนี้ เพิ่มเป็น 1.43 ล้านล้านดอลลาร์ หรือ 10% ของจีดีพีประเทศ หวั่นกระทบเรทติ้งประเทศในอนาคต ด้าน "โอบามา" เตรียมคลอดรายละเอียดแผน ปรับปรุงกฎระเบียบการเงินวันนี้</lead>
<neck></neck>
<body><p><orgName>สำนักงานงบประมาณของสภาคองเกรส (ซีบีโอ) สหรัฐ</orgName> เปิดเผยว่า ยอดขาดดุลงบประมาณของสหรัฐจะอยู่ที่ 1.43 ล้านล้านดอลลาร์ ในปีงบประมาณ 2553 ภายใต้แผนงบประมาณของนายบารัก โอบามา ประธานาธิบดีสหรัฐ ซึ่งสูงกว่าคาดการณ์ก่อนหน้านี้ที่ 1.379 ล้านล้านดอลลาร์</p>
<p>ทั้งนี้ ยอดขาดดุลงบประมาณดังกล่าวคิดเป็นเกือบ 10% ของผลิตภัณฑ์มวลรวมภายในประเทศ (จีดีพี) สหรัฐ และว่ายอดขาดดุลในช่วงปี 2553-2562 จะอยู่ที่ 9.1 ล้านล้านดอลลาร์ หรือน้อยกว่าที่ประมาณไว้ก่อนหน้านี้ราว 1.30 แสนล้านดอลลาร์ โดยยอดขาดดุลที่สูงเป็นประวัติการณ์ ทำให้เกิดความวิตกเกี่ยวกับความสามารถของสหรัฐในการชำระหนี้ รวมทั้งทำให้เกิดคำถามว่า <orgName>สหรัฐ</orgName>จะสามารถรักษาอันดับความน่าเชื่อถือที่ AAA ไว้ได้ต่อไปหรือไม่</p>
<p>ขณะเดียวกัน นายโอบามา เตรียมเปิดเผยแผนการปรับปรุงด้านกฎระเบียบเงินของประเทศ โดยมีข้อเสนอที่จะปิดหน่วยงานกำกับดูแลภาคการธนาคารแห่งหนึ่ง และจะจัดตั้งหน่วยงานใหม่เพื่อดูแลด้านความปลอดภัยของผลิตภัณฑ์ทางการเงิน สำหรับผู้บริโภคและความเสี่ยงทางเศรษฐกิจโดยรวม</p>
<p>ด้านนายทิมโมธี ไกธ์เนอร์ รัฐมนตรีว่าการ<orgName>กระทรวงการคลังของสหรัฐ</orgName>, สมาชิก<orgName>สภาคองเกรส</orgName>, เจ้าหน้าที่กำกับดูแล และผู้แทนจากภาคอุตสาหกรรมการเงินและกลุ่มผู้บริโภค จะร่วมกับนายโอบามาวางแผนปฏิรูปด้านกฎระเบียบแบบเบ็ดเสร็จให้ทันสมัย เพื่อปกป้องความเป็นเอกภาพของระบบการเงิน และบรรเทาผลกระทบจากวิกฤติเศรษฐกิจที่เกิดขึ้นทั่วโลก</p>
<p><orgName>สภาคองเกรสสหรัฐ</orgName> ได้มีการอภิปรายกันในประเด็นดังกล่าวมาเป็นเวลาหลายเดือน ขณะที่คณะกรรมาธิการทั้งจากวุฒิสภาและสภาผู้แทนราษฎร มีกำหนดประชุมพิจารณาร่วมกันกว่า 10 ครั้งเกี่ยวกับการปฏิรูปด้านการกำกับดูแลไปจนถึงกลางเดือน ก.ค.</p></body>
</news>
