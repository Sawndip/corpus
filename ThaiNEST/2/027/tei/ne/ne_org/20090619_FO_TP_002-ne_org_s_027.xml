<teiHeader>
<fileDesc>
<titleStmt>
  <title>ICGห่วงภัยอาวุธเคมีโสมแดง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/190609/6459  </bibl>
</sourceDesc>
</fileDesc>
</teiHeader>
<news>
<headline><orgName>ICG</orgName>ห่วงภัยอาวุธเคมีโสมแดง</headline>
<lead><orgName>หน่วยงานคลังสมอง</orgName>ชื่อดังออกรายงานเตือนภัยคุกคามจากคลังอาวุธเคมีของเกาหลีเหนือ   ระบุ<orgName>โสมแดง</orgName>มีอาวุธเคมีหลายพันตันที่สามารถติดหัวรบมิสไซล์โจมตีทำลายล้างเกาหลีใต้ได้แบบพลิกฝ่ามือ  ขณะเดียวกันยังมีการติดตั้งมิสไซล์อีกเกือบพันลูกที่ถล่มได้ทั่วแดนโสมขาวและญี่ปุ่น   <orgName>สื่อแดนปลาดิบ</orgName>เผย<orgName>เกาหลีเหนือ</orgName>อาจเตรียมยิงทดสอบขีปนาวุธข้ามเกาะญี่ปุ่นไปทางรัฐฮาวายของสหรัฐต้นเดือนหน้า</lead>
<neck></neck>
<body><p> <orgName>หน่วยงานคลังสมอง</orgName>ชื่อดังออกรายงานเตือนภัยคุกคามจากคลังอาวุธเคมีของเกาหลีเหนือ ระบุ<orgName>โสมแดง</orgName>มีอาวุธเคมีหลายพันตันที่สามารถติดหัวรบมิสไซล์โจมตีทำลายล้างเกาหลีใต้ได้แบบพลิกฝ่ามือขณะเดียวกันยังมีการติดตั้งมิสไซล์อีกเกือบพันลูกที่ถล่มได้ทั่วแดนโสมขาวและญี่ปุ่น <orgName>สื่อแดนปลาดิบ</orgName>เผย<orgName>เกาหลีเหนือ</orgName>อาจเตรียมยิงทดสอบขีปนาวุธข้ามเกาะญี่ปุ่นไปทางรัฐฮาวายของสหรัฐต้นเดือนหน้า</p>
<p> รายงานของ<orgName>อินเตอร์เนชั่นแนลไครซิสกรุ๊ป(ไอซีจี)</orgName>องค์กรอิสระที่มีชื่อเสียงได้รับการนับถืออย่างกว้างขวางที่เผยแพร่เมื่อวันที่18มิ.ย.กล่าวว่ามีความเห็นอย่างเป็นเอกฉันท์กันแล้วว่า<orgName>กองทัพเกาหลีเหนือ</orgName>มีอาวุธเคมีอยู่ในคลังแสงราว2,500-5,000ตันอันรวมทั้งสารเคมีพิษและก๊าซพิษเช่นก๊าซมัสตาร์ด,ฟอสจีน,สารทำลายโลหิตและซาริน</p>
<p> แดเนียลพิงส์ตันผู้แทนไอซีจีประจำกรุงโซลกล่าวว่าหากความขัดแย้งขยายตัวและหากความเป็นปรปักษ์ทางทหารปะทุขึ้นก็มีความเสี่ยงที่อาวุธพวกนี้จะถูกนำมาใช้เพราะหากมองในแง่การต่อสู้ตามแบบแผนแล้วเกาหลีเหนือมีความอ่อนแอพวกเขาจึงรู้สึกว่าต้องพึ่งพาอาวุธเหล่านี้</p>
<p> รายงานกล่าวด้วยว่า<orgName>เกาหลีเหนือ</orgName>ได้ทำงานด้านอาวุธเคมีมานานหลายทศวรรษแล้วอาวุธเหล่านี้สามารถใช้ติดกระสุนปืนใหญ่พิสัยไกลหรือขีปนาวุธที่โจมตีได้ทั่วทุกตารางนิ้วของเกาหลีใต้ และแม้จะดูเหมือนว่าคลังอาวุธเคมีไม่ได้เพิ่มจำนวนขึ้นแต่เท่านี้ก็เพียงพอที่จะทำให้พลเรือนในเกาหลีใต้ล้มตายจำนวนมากได้</p>
<p> <orgName>ไอซีจี</orgName>กล่าวเสริมว่า <orgName>เกาหลีเหนือ</orgName>มีโครงการอาวุธชีวภาพด้วยเช่นกันแต่พิงส์ตันไม่เชื่อว่า<orgName>รัฐบาลเกาหลีเหนือ</orgName>ได้พัฒนาโครงการอาวุธชีวภาพอย่างเต็มตัว</p>
<p> รายงานอีกฉบับของไอซีจีที่ออกควบคู่กัน กล่าวว่า<orgName>เกาหลีเหนือ</orgName>ได้ติดตั้งมิสไซล์สกั๊ดมากกว่า600ลูกที่สามารถโจมตีได้ทั่วทุกพื้นที่ของเกาหลีใต้และยังมีมิสไซล์ชนิดโรดองอีก320ลูกที่สามารถโจมตีถึงญี่ปุ่น</p>
<p> รายงานฉบับนี้ยังยืนยันข้อมูลเดิมของไอซีจีที่ระบุในรายงานเมื่อต้นปีนี้ด้วยว่า ข่าวกรองที่<orgName>ไอซีจีน</orgName>มีอยู่บ่งชี้ว่า<orgName>เกาหลีเหนือ</orgName>ได้พัฒนาหัวรบนิวเคลียร์ที่สามารถติดบนมิสไซล์โรดองได้แล้ว</p>
<p> ผู้เชี่ยวชาญด้านอาวุธหลายคนยังมีความเชื่อว่า <orgName>เกาหลีเหนือ</orgName>ยังต้องใช้เวลาอีกหลายปีกว่าจะสามารถย่อขนาดอาวุธนิวเคลียร์จนสามารถติดบนหัวรบมิสไซล์ได้และยังต้องทดลองนิวเคลียร์อีกหลายครั้งกว่าจะพัฒนาเป็นหัวรบ</p>
<p> <orgName>หน่วยงานคลังสมอง</orgName>แห่งนี้เตือนด้วยว่า ภัยคุกคามจากอาวุธนิวเคลียร์เกาหลีเหนือเป็นประเด็นด้านความมั่นคงเร่งด่วนที่สุดของภูมิภาคนี้ แต่หากกระบวนการลดความทะเยอทะยานด้านนิวเคลียร์มีความคืบหน้าได้ก็น่าจะมีโอกาสสำหรับการหาทางแก้ปัญหาโครงการอาวุธเคมีและชีวภาพผ่านความร่วมมือทางการทูตด้วยเช่นกัน</p>
<p> <orgName>ไอซีจีน</orgName>ได้เรียกร้องให้<orgName>รัฐบาลสหรัฐ</orgName>ใช้การติดต่อเจรจากับ<orgName>เกาหลีเหนือ</orgName>เพื่อคลี่คลายวิกฤตินิวเคลียร์ โดยบอกว่า"การทูตเป็นทางเลือกที่แย่น้อยที่สุด"และว่า<orgName>รัฐบาลสหรั</orgName>ฐควรเตรียมการส่งผู้แทนพิเศษระดับสูงไปยังกรุงเปียงยางเพื่อแก้ปัญหาความตึงเครียด</p>
<p> <orgName>เกาหลีเหนือ</orgName>ได้เพิ่มความตึงเครียดแก่ภูมิภาคเอเชียเหนือในช่วงเวลาไม่กี่สัปดาห์ที่ผ่านมานี้ จากการยิงทดสอบมิสไซล์หลายลูก,คำข่มขู่จะโจมตีเกาหลีใต้และโดยเฉพาะการทดลองนิวเคลียร์ใต้ดินเมื่อวันที่ 25พ.ค. จนถูก<orgName>สหประชาชาติ</orgName>คว่ำบาตรและล่าสุดมีรายงานว่า<orgName>เกาหลีเหนือ</orgName>ได้เตรียมจะยิงทดสอบมิสไซล์เพิ่มอีก</p>
<p> โฆษก<orgName>กองกำลังป้องกันชายฝั่งของญี่ปุ่น</orgName>เผยในวันพฤหัสบดีว่า<orgName>เกาหลีเหนือ</orgName>ได้เตือนให้เรือออกห่างจากน่านน้ำนอกเมืองวอนซานทางฝั่งตะวันออกของประเทศจนถึงสิ้นเดือนนี้<orgName>เกาหลีเหนือ</orgName>เคยยิงมิสไซล์พิสัยใกล้จากฐานปล่อยฝั่งตะวันออกหลายลูกตามติดการทดลองนิวเคลียร์</p>
<p> มีรายงานอีกชิ้นของ<orgName>หนังสือพิมพ์โยมิอุริ</orgName>ในญี่ปุ่นวันเดียวกันด้วยว่า<orgName>เกาหลีเหนือ</orgName>อาจเตรียมยิงทดสอบขีปนาวุธแตโปดอง-2 ที่มีพิสัย6,500กม. จากฐานปล่อยดองชางนีฝั่งตะวันตกเฉียงเหนือโดยข้ามเกาะญี่ปุ่นมุ่งหน้าไปทางรัฐฮาวายระหว่างวันที่4-8ก.ค.แต่ขีปนาวุธชนิดนี้ยังไม่สามารถโจมตีถึงเกาะใหญ่ของฮาวายที่อยู่ในระยะทาง7,200กม</p></body>
</news>
