<teiHeader>
<fileDesc>
<titleStmt>
  <title>ลมเปลี่ยนทิศเอเชียผงาดผู้นำศก.โลก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52985  </bibl>
</sourceDesc>
</fileDesc>
</teiHeader>
<news>
<headline>ลมเปลี่ยนทิศ<orgName>เอเชีย</orgName>ผงาดผู้นำศก.โลก</headline>
<lead>เวทีเวิลด์ อิโคโนมิก ฟอรัม เห็นพ้องวิกฤตการเงินเปลี่ยนขั้วอำนาจเศรษฐกิจสู่มือเอเชีย</lead>
<neck></neck>
<body><p>วานนี้ บรรดานักธุรกิจและนักเศรษฐศาสตร์ชั้นนำของโลก ต่างระบุในที่ประชุมเวิลด์ อิโคโนมิก ฟอรัม เอเชียตะวันออก ว่า ศักยภาพและความแข็งแกร่งของภูมิภาคเอเชียนั้น มีความเป็นไปได้ที่จะขยายตัวท่ามกลางวิกฤตการณ์การเงินทั่วโลก และยังมีโอกาสสูงที่จะก้าวไปถึงความเป็นผู้นำทางเศรษฐกิจโลก </p>
<p>ปีเตอร์ แซนด์ส ประธานเจ้าหน้าที่บริหาร (ซีอีโอ) ของ<orgName>ธนาคารสแตนดาร์ดชาร์เตอร์ด</orgName> กล่าวว่า ไม่มีข้อสงสัยใดๆ เลยว่าวิกฤตการณ์ครั้งนี้ทำให้ขั้วอำนาจทางเศรษฐกิจโลกเปลี่ยนจากตะวันตกมาสู่เอเชีย ซึ่งถึงเวลาแล้วที่เอเชียต้องลุกขึ้นยืนและแสดงถึงบทบาทดังกล่าว </p>
<p>นอกจากนี้ การที่ชาติเอเชียเข้าไปมีบทบาทมากขึ้นในหน่วยงานระหว่างประเทศ อาทิ <orgName>กองทุนการเงินระหว่างประเทศ (ไอเอ็มเอฟ)</orgName> และ<orgName>ธนาคารโลก</orgName> ก็ยังนับเป็นความก้าวหน้าสำคัญอีกด้วย </p>
<p>ด้านราจัต เอ็ม นัจ กรรมการ ผู้อำนวยการใหญ่<orgName>ธนาคารเพื่อการพัฒนาเอเชีย (เอดีบี)</orgName> กล่าวว่า หนทางเดียวที่จะทำให้เอเชียก้าวขึ้นสู่ความเป็นผู้นำได้ก็คือ การเปลี่ยนรูปแบบทางเศรษฐกิจ จากการเป็น ผู้ผลิตเพื่อป้อนสินค้าให้กับโลก ไปสู่การผลิตเพื่อการบริโภคภายในภูมิภาคแทน </p>
<p>ขณะเดียวกัน<orgName>ธนาคารโลก</orgName>ได้แถลงปรับเพิ่มคาดการณ์การขยายตัวทางเศรษฐกิจของจีนในปีนี้ ขึ้นมาอยู่ที่ 7.2% จากคาดการณ์เดิมในเดือนมี.ค. ที่ 6.5% โดยอ้างอิงถึงการทุ่มงบประมาณมหาศาลของรัฐบาลเพื่อกระตุ้นภาคการส่งออก </p>
<p>“พัฒนาการที่ดีขึ้นในภาคเศรษฐกิจที่แท้จริง ดีกว่าที่เคยคาดการณ์ไว้เมื่อ 3 เดือนก่อน ที่สำคัญกว่านั้น การปล่อยกู้ของธนาคารในช่วงครึ่งแรกของปีนี้ก็ยังขยายตัวอย่างรวดเร็วด้วย ขณะที่การใช้จ่ายของภาครัฐใน 5 เดือนแรกนี้ ก็ยังขยายตัวมากกว่าที่คาดไว้เช่นกัน เราจึงเชื่อว่าเศรษฐกิจจีนตลอดทั้งปี 2552 จะขยายตัวได้ 7.2%” <orgName>ธนาคารโลก</orgName> กล่าว </p>
<p>อย่างไรก็ดี <orgName>ธนาคารโลก</orgName>เตือนด้วยว่ายังเร็วเกินไป ที่ประกาศว่าวิกฤตการณ์ทางเศรษฐกิจโลกได้สิ้นสุดลงแล้ว </p>
<p>ด้าน<orgName>รัฐบาลอินเดีย</orgName>ก็ได้เปิดเผยในวันเดียวกันว่า เศรษฐกิจอินเดียได้เริ่มเข้าสู่ภาวะเงินฝืดแล้ว หลังจากที่ตัวเลขภาวะเงินเฟ้อรายปีติดลบเป็นครั้งแรกในรอบ 30 ปี โดยดัชนีราคาขายส่งในสัปดาห์สิ้นสุดวันที่ 6 มิ.ย. อยู่ที่ติดลบ 1.61% หรือลดลง 0.13% จากสัปดาห์ก่อนหน้า </p>
<p>ทั้งนี้ ดัชนีราคาขายส่งเดือน ส.ค.ปีที่แล้ว ได้พุ่งสูงสุดในรอบ 13 ปีที่ 12.9% ทว่าปัญหาทางเศรษฐกิจซึ่งนำไปสู่การตัดลดอัตราดอกเบี้ย ก็ทำให้หลายฝ่ายคาดการณ์ก่อนหน้านี้แล้ว ว่าอาจทำให้<orgName>อินเดีย</orgName>ต้องเผชิญกับภาวะเงินฝืดในที่สุด</p></body>
</news>
