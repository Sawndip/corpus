<teiHeader>
<fileDesc>
<titleStmt>
  <title>วิปรัฐบาลรับกษิต มีจุดอ่อนหลักฐานชัดเจน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 15:35:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090316/25002/%e0%b8%a7%e0%b8%b4%e0%b8%9b%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%a3%e0%b8%b1%e0%b8%9a%e0%b8%81%e0%b8%a9%e0%b8%b4%e0%b8%95-%e0%b8%a1%e0%b8%b5%e0%b8%88%e0%b8%b8%e0%b8%94%e0%b8%ad%e0%b9%88%e0%b8%ad%e0%b8%99%e0%b8%ab%e0%b8%a5%e0%b8%b1%e0%b8%81%e0%b8%90%e0%b8%b2%e0%b8%99%e0%b8%8a%e0%b8%b1%e0%b8%94%e0%b9%80%e0%b8%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>วิปรัฐบาล</orgName>รับกษิต มีจุดอ่อนหลักฐานชัดเจน</headline>
<lead><orgName>วิปรัฐบาล</orgName>ยัน<orgName>รัฐบาล</orgName>พร้อมให้ฝ่ายค้านอภิปรายได้เต็มที่ ระบุไม่ตั้งองครักษ์พิทักษ์รัฐมนตรี ด้าน"เกียรติกร"ยอมรับ "กษิต"จุดอ่อน อาจถูกปรับออก</lead>
<neck></neck>
<body><p>ทำเนียบรัฐบาล - นายชินวรณ์ บุณยเกียรติ ประธาน<orgName><prefix>คณะกรรมการประสานงาน</prefix>พรรคร่วมรัฐบาล</orgName>(<orgName>วิปรัฐบาล</orgName>) ให้สัมภาษณ์ภายหลังการประชุมว่า ที่ประชุม<orgName>วิปรัฐบาล</orgName>ได้หยิบยกกรณีที่ฝ่ายค้านขอเปิดอภิปรายไม่ไว้วางใจขึ้นมาหารือ ซึ่ง<orgName>พรรคร่วมรัฐบาล</orgName>เห็นว่ารัฐมนตรีจากทุกพรรคมีความพร้อมที่จะชี้แจง และรับการตรวจสอบ ซึ่งขณะนี้อยู่ในระหว่างการตรวจสอบความถูกต้องของญัตติ คาดว่าจะแล้วเสร็จภายในวันที่ 19 มี.ค.นี้ ก่อนที่จะแจ้งญัตติดังกล่าวกลับไปที่ฝ่ายค้านว่ามีความถูกต้องหรือไม่ จากนั้นประธาน<orgName>สภาฯ</orgName> ก็จะบรรจุญัตติเข้าไปเป็นวาระเร่งด่วนทันที 
</p>
<p>เมื่อถามว่ามีหลายฝ่ายตั้งข้อสังเกตว่าไม่อยากให้<orgName>รัฐบาล</orgName>ตั้งองครักษ์พิทักษ์รัฐมนตรีมากเกินไป จนไม่ได้รับทราบข้อเท็จจริง นายชินวรณ์ กล่าวว่า <orgName>รัฐบาล</orgName>ยืนยันว่าพร้อมที่จะรับการตรวจสอบ และจะไม่มีการตั้งองครักษ์มาไว้พิทักษ์รัฐมนตรี เพราะต้องการยกระดับการอภิปรายให้สูงขึ้น ในขณะเดียวกันก็อยากให้ฝ่ายค้านได้อภิปรายอย่างเต็มที่ และถ้าฝ่ายค้านอภิปรายอย่างกระชับ ไม่พาดพิงบุคคลอื่น <orgName>รัฐบาล</orgName>ก็เปิดโอกาสให้เต็มที่ แต่ถ้าฝ่ายค้านเบี่ยงเบนประเด็น รัฐมนตรีที่เกี่ยวข้องก็มีสิทธิจะชี้แจง ทั้งนี้ตนคิดว่าไม่น่ามีปัญหา เพราะเท่าที่ดูจากญัตติยังไม่พบว่ามีน้ำหนักพอที่จะล้ม<orgName>รัฐบาล</orgName>ได้ 
</p>
<p>ด้านนายเกียรติกร พากเพียรศิลป์ ส.ส.ปราจีนบุรี <orgName><prefix>พรรค</prefix>ประชาธิปัตย์</orgName> ในฐานะ<orgName>วิปรัฐบาล</orgName> กล่าวว่า เท่าที่ได้พูดคุยกับ ส.ส.<orgName><prefix>พรรค</prefix>ประชาธิปัตย์</orgName> และ<orgName>พรรคร่วมรัฐบาล</orgName> หลายคนก็แสดงความกังวลเรื่องการอภิปรายไม่ไว้วางใจ โดยเฉพาะต่อตัวนายกษิต ภิรมย์ รมว.<orgName>ต่างประเทศ</orgName> เพราะที่ผ่านมามีหลักฐานและข้อมูลที่เชื่อมโยงไปถึง<orgName><prefix>กลุ่ม</prefix>พันธมิตรประชาชนเพื่อประชาธิปไตย</orgName>อย่างชัดเจน โดยส.ส.ส่วนมากหารือกันว่า ส.ส.มีเอกสิทธิ์ที่จะลงหรือไม่ลงมติให้กับนายกษิต เพราะถือว่าหลักฐานที่ฝ่ายค้านมีค่อนข้างจะมีข้อมูลที่ชัดเจน ซึ่งจุดนี้ตนเกรงว่าจะมีส.ส.หลายคนไม่ลงมติหรืองดออกเสียงให้กับนายกษิต แต่ในส่วนของนายกรัฐมนตรีไม่น่าเป็นห่วง เชื่อว่าสามารถผ่านไปได้
</p>
<p>แต่สำหรับนายกษิต ถ้ามีส.ส.งดออกเสียงให้จำนวนมาก และเสียงไม่ถึงกึ่งหนึ่งคือ ไม่ถึง 234 เสียง ก็อาจจะมีแนวโน้มให้มีการปรับเปลี่ยน<orgName>ครม.</orgName>ได้ เพราะเสียงในรัฐบาลมี 267 เสียง แต่ไม่รวมกับรัฐมนตรีอีก 20 กว่าเสียงที่หายไป ดังนั้นถ้า ส.ส.รวมตัวกันใช้เอกสิทธิไม่โหวตเพียงแค่ 10 กว่าเสียงก็ตายแล้ว
</p>
<p>"พรรคใหญ่อย่างประชาธิปัตย์ เชื่อว่าส.ส.จะโหวตให้รัฐมนตรีของพรรคร่วมทุกคนอยู่แล้ว แต่สำหรับตัวนายกษิต เกรงว่า ส.ส.พรรคร่วมหรือแม้แต่พรรคประชาธิปัตย์บางคน จะไม่โหวตให้ เพราะถือเป็นการกำจัดจุดอ่อนของรัฐบาลด้วย และถ้านายกษิตโดนพิจารณาจาก ส.ส.ถึงการทำหน้าที่ก็จะเป็นการลดกระแสสังคมที่กดดันพรรคประชาธิปัตย์เกี่ยวกับการดำเนินคดีของกลุ่มพันธมิตรฯลงไปได้ ยอมรับว่า ส.ส.ในรัฐบาลได้คุยกับ ส.ส.ฝ่ายค้านว่าอย่าเล่นแรงจนเกินไป เพราะถือว่าอย่างไรก็ยังเป็นเพื่อนกัน และถ้ามีการเปลี่ยนขั้วก็ยังสามารถจับมือกันได้" นายเกียรติกร กล่าว 
</p></body>
</news>
