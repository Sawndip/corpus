<teiHeader>
<fileDesc>
<titleStmt>
  <title>นายกฯชี้มาบตาพุดเขตควบคุมมลพิษไม่กระทบลงทุน  </title>
  <author>Daily News Online  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-17 15:30:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193729&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>นายกฯชี้<orgName>มาบตาพุด</orgName>เขตควบคุมมลพิษไม่กระทบลงทุน</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 13.00 น.วันนี้ (17 มี.ค.) ที่ทำเนียบรัฐบาล นายอภิสิทธิ์ เวชชาชีวะ นายกรัฐมนตรี ให้สัมภาษณ์ภายหลังการประชุม<orgName>คณะรัฐมนตรี</orgName> (<orgName>ครม.</orgName>) ถึงกรณีที่ภาคเอกชนบางส่วนต้องการยื่นอุทธรณ์ต่อ<orgName><prefix>ศาล</prefix>ปกครอง จ.ระยอง</orgName> ที่มีคำวินิจฉัยให้<orgName><prefix>คณะกรรมการ</prefix>สิ่งแวดล้อมฯ</orgName> ประกาศพื้นที่<orgName><prefix>นิคมอุตสาหกรรม</prefix>มาบตาพุด</orgName> และใกล้เคียงเป็นเขตควบคุมมลพิษ ว่า นึกว่าเขาไม่ยื่นแล้ว แต่คิดว่าคงไม่มีปัญหา และจะทำความเข้าใจกันได้ ทั้งนี้ คำว่าเขตควบคุมมลพิษนั้นไม่ใช่เขตที่ไม่ให้มีการลงทุน แต่เป็นเพียงมีโอกาสในการบริหารจัดการสิ่งแวดล้อม โดยมีท้องถิ่นเข้ามามีส่วนร่วมมากขึ้น อย่างไรก็ตาม คงต้องมีการทำความเข้าใจกันต่อไป เพราะมติดังกล่าวของคณะกรรมการฯ เพิ่งออกมาเมื่อวันที่ 16 มี.ค. ที่ผ่านมา 
</p>
ี้<p>นายกรัฐมนตรี กล่าวอีกว่า ที่จริงเราพยายามรับฟังเสียงจากทุกฝ่ายเมื่อมีปัญหา และในการพิจารณาของคณะกรรมการฯ ได้นำข้อห่วงใยของภาคเอกชนเข้าไป ซึ่งทุกคนเห็นว่าเป็นข้อห่วงใยที่เราสามารถมีคำตอบได้ เช่น ความห่วงใยในทำนองที่ว่า เมื่อประกาศเขตควบคุมมลพิษแล้วจะเกิดความตระหนกตกใจหรือไม่ว่าจะทำให้ไม่มี ใครเข้าไปเที่ยวใน จ.ระยอง ทั้งที่มันไม่ได้ส่งผลกระทบ เพราะอยู่ที่การทำความเข้าใจที่ถูกต้อง 
</p>
<p>เมื่อถามว่า ควรมีการนำผู้แทนภาคเอกชนเข้าร่วมเป็นกรรมการดังกล่าวด้วยหรือไม่ นายอภิสิทธิ์ กล่าวว่า องค์ประกอบของคณะกรรมการฯ ตอนนี้เป็นไปตามกฎหมายอยู่.
</p></body>
</news>
