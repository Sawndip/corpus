<teiHeader>
<fileDesc>
<titleStmt>
  <title>“ริต้า”คอนเฟิร์ม“ต่าย”แค่เพื่อน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169547  </bibl>
</sourceDesc>
</fileDesc>
</teiHeader>
<news>
<headline>“<persName>ริต้า</persName>”คอนเฟิร์ม“<persName>ต่าย</persName>”แค่เพื่อน</headline>
<lead></lead>
<neck></neck>
<body><p>ออกมาคอนเฟิร์มชัดเจนว่าความสัมพันธ์เป็นได้แค่เพื่อนเท่านั้นสำหรับนางเอกสาว “<persName>ริต้า</persName>-<persName>ศรีริต้า เจนเซ่น</persName>” ที่ก่อนหน้านี้หนุ่ม “<persName>ต่าย</persName>-<persName>ณัฐพล ลียะวนิช</persName>” ออกมายอมรับว่าตามจีบสาว<persName>ริต้า</persName>จริง แต่เหมือนว่าสาว<persName>ริต้า</persName>จะไม่สนใจเลย เปรยๆ ว่าจะไม่จีบแล้วสงสัยจะน้อยใจ งานนี้สาว<persName>ริต้า</persName>ย้ำหนักแน่น ว่าคิดกับหนุ่ม<persName>ต่าย</persName>แค่เพื่อน โบ้ยถามฝ่ายชายน้อยใจมั้ย </p>

 <p>“ก็ยังไม่มีอะไร อย่างที่บอกก็เป็นเพื่อนกันจริงๆ ช่วงหลังๆ นี่ยังไม่ได้เจอกันเลยค่ะ” <persName>ต่าย</persName>มีชวนไปไหนมาไหนด้วยมั้ย? “ก็มีค่ะ เป็นธรรมดา แต่ตัวริต้าเป็นเพื่อนก็คือเป็นเพื่อนค่ะ” เหมือนตั้งกำแพงไว้นะ? “เปล่าค่ะ ตัวริต้าก็ยุ่งด้วย นี่ก็เพิ่งกลับจากต่างประเทศ ไปอินเดียมา แล้วช่วงหลังๆ ก็ไม่ค่อยได้คุยกันเท่าไหร่” เห็น<persName>ต่าย</persName>บอกว่าท้อจะไม่จีบแล้ว? “ไม่รู้(หัวเราะ) ตัวริต้าตั้งแต่แรกก็รู้สึกเป็นเพื่อนมาตลอด ไม่ได้คิดว่าจะพัฒนาไปทางไหน ตัวริต้าเองก็ยังให้กำลังใจเค้าเสมอ คอยติดตามเค้าห่างๆ ค่ะ แล้วริต้าก็วางตัวเป็นเพื่อนแบบนี้สบายใจกว่าค่ะ” <persName>ต่าย</persName>เค้าแสดงตัวว่าจีบเราหรือเปล่า? “ไม่รู้ค่ะ(หัวเราะ) แต่ก็ยอมรับว่าช่วงนี้มีคนมาจีบจริงๆ แต่ว่าริต้ายังไม่ได้โฟกัสเรื่องนี้เลย ริต้ายังอยากทำงาน อยู่กับเพื่อน อยู่กับครอบครัวมากกว่าค่ะ ถ้าจะเข้ามาก็น่าจะเป็นในฐานะเพื่อนมากกว่า ถ้ามากกว่านี้ยังไม่ได้คิดเลยค่ะ” ไม่เห็นใจ<persName>ต่าย</persName>เหรอ? “จริงๆ แล้วคบเป็นเพื่อนริต้าว่าบางทีอาจจะคบได้นานกว่านะ คอยช่วยเหลือ คอยให้กำลังใจแบบนี้ดีกว่าค่ะ” ได้บอก<persName>ต่าย</persName>มั้ย? “ก็บอกไปแล้วค่ะ คือเราบอกตั้งแต่แรกแล้วว่าเป็นเพื่อน ริต้าก็ไม่รู้ว่าพูดแบบนี้เค้าจะน้อยใจมั้ย ต้องไปถามเค้าค่ะ” เหมือนว่า<persName>ริต้า</persName>จะตัดความสัมพันธ์ที่จะพัฒนา? “ไม่.. จริงๆ แล้ว คือถ้าเกิดจะเป็นในอนาคตนี่ก็ยังไม่รู้ แต่ตอนนี้ริต้ามองเค้าเป็นเพื่อนจริงๆ” ที่เค้าบอกว่าท้อจะเลิกจีบกลัวมั้ยว่าเค้าจะหายไปเลย? “(หัวเราะ) ไม่รู้เลยค่ะ ก็เป็นเพื่อนค่ะ ริต้าก็ให้ความเป็นเพื่อนที่ดีตลอด ริต้าก็ไม่รู้จริงๆ ค่ะ” <persName>ต่าย</persName>ไม่ใช่สเปกเหรอ? “ไม่ใช่ค่ะ ไม่เคยพูดอย่างนั้น เดี๋ยวเค้าเสียใจ ริต้ามองว่าเค้าเป็นคนดีและเค้าก็เป็นเพื่อนค่ะ ตอนนี้ไม่ได้สนใจใครเลยค่ะ” หรือเพราะมีข่าวว่า<persName>ต่าย</persName>ไม่แมน? “ริต้าว่าไม่เกี่ยวนะ ตั้งแต่รู้จักเค้ามา ริต้าว่าเค้าแมนมากๆ ห้าวแล้วก็เซอร์ อันนี้ริต้าก็ไม่รู้จริงๆ กับข่าวนี้ แต่ที่สัมผัสไม่มีนะคะ และมันก็ไม่ใช่สาเหตุว่าจะไม่คบ คือริต้าตอนนี้ยุ่งมาก ต้องเดินทางตลอด ก็จะโฟกัสไปที่งานมากกว่า มันมีหลายอย่างที่ริต้าอยากทำ และก็ไม่ได้ไปเร่งรัดอะไร” มีคนมองว่าหรือเป็นเพราะ<persName>ต่าย</persName>ไม่ไฮโซหรือเปล่า? “ริต้าไม่ได้มองคนแบบนั้น ริต้าว่าคนที่มองแบบนั้นเป็นอะไรที่แคบมาก ริต้ามองคนที่นิสัยใจคอมากกว่า ว่าเข้ากันได้มั้ยแบบนี้มากกว่า” ถ้ามีงานติดต่อมาให้ทำคู่กันล่ะจะรับมั้ย? “รับอยู่แล้วค่ะ เราเป็นเพื่อนกัน จริงๆ ถ้ามันมีงานมันก็เป็นเรื่องของงานนะ ริต้าไม่ได้มองว่าเป็นเรื่องอะไร แต่ตอนนี้ยังไม่มีนะ แต่ถ้ามีจริงๆ ริต้าก็โอเคที่จะไปร่วมงานด้วยแน่นอน” <persName>ริต้า</persName>กล่าว</p></body>
</news>
