<teiHeader>
<fileDesc>
<titleStmt>
  <title>สหภาพรถไฟแนะขึ้นค่าตั๋วลดขาดทุน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090710/19966/%e0%b8%aa%e0%b8%ab%e0%b8%a0%e0%b8%b2%e0%b8%9e%e0%b8%a3%e0%b8%96%e0%b9%84%e0%b8%9f%e0%b9%81%e0%b8%99%e0%b8%b0%e0%b8%82%e0%b8%b6%e0%b9%89%e0%b8%99%e0%b8%84%e0%b9%88%e0%b8%b2%e0%b8%95%e0%b8%b1%e0%b9%8b%e0%b8%a7%e0%b8%a5%e0%b8%94%e0%b8%82%e0%b8%b2%e0%b8%94%e0%b8%97%e0%b8%b8%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>สหภาพรถไฟแนะขึ้นค่าตั๋วลดขาดทุน</headline>
<lead>รฟท.ระดมความเห็นทำความเข้าใจพนักงาน-สหภาพกว่า1.5 พันคน แกนนำแนะปรับขึ้นค่าโดยสารที่เก็บต่ำกว่าความเป็นจริง ชี้ช่วยแก้ปัญหาขาดทุนในแต่ละปีได้</lead>
<neck></neck>
<body><p>รายงานข่าวแจ้งว่าการสัมมนาแผนปฏิบัติการเพื่อปรับปรุงโครงสร้างบริหารจัดการเพื่อฟื้นฟูฐานะการเงินของการรถไฟแห่งประเทศไทย(รฟท.) มีพนักงานรถไฟจากทุกส่วนกว่า1,500 คนรวมทั้งสมาชิกสหภาพรฟท.ได้เข้าร่วมด้วยมีการหยิบยกปัญหาที่ส่งผลให้ รฟท.ประสบผลขาดทุนทางการเงินในช่วงที่ผ่านมารวมทั้งปัญหาหัวรถจักร โบกี้เก่า และความจำเป็นที่ต้องเร่งฟื้นฟูกิจการรถไฟ เพื่อลดผลขาดทุนสะสม</p>

<p>ทั้งนี้ระหว่างการประชุม<persName>นายสาวิทย์ แก้วหวาน</persName> ประธานสหภาพ รฟท. <persName>นายสมศักดิ์โกศัยสุข</persName> ที่ปรึกษาสหภาพ รฟท. ได้อภิปรายคัดค้านแผนการฟื้นฟูกิจการรถไฟที่ผ่านความเห็นชอบจากคณะรัฐมนตรี(ครม.) เมื่อวันที่ 3 มิถุนายนที่ผ่านมา โดย<persName>นายสมศักดิ์</persName>ระบุว่า แนวทางแก้ปัญหาเพื่อฟื้นฟูกิจการรถไฟ สิ่งแรกคือการลดสัดส่วนรถให้บริการทางสังคมที่ปัจจุบันมีถึง 92% ซึ่งมีการเก็บค่าโดยสารต่ำกว่าความเป็นจริงหากสามารถกลับมาเก็บค่าโดยสารตามต้นทุนที่แท้จริงก็จะแก้ปัญหาขาดทุนแต่ละปีได้ หรือไม่เช่นนั้นรัฐบาลก็ต้องจ่ายเงินชดเชยเพราะเป็นการเดินรถเพื่อบริการสังคม</p>

<p>ส่วนแผนฟื้นฟูกิจการโดยเฉพาะประเด็นจัดตั้งบริษัทลูกเพื่อบริหารทรัพย์สินและการเดินรถนั้นในส่วนของการเดินรถ แม้สหภาพจะไม่คัดค้านการจัดตั้งบริษัทลูกแต่ต้องมีเครื่องยืนยันว่าบริษัทเหล่านี้ต้องคงสภาพเป็นรัฐวิสาหกิจและไม่ให้เอกชนเข้ามาถือหุ้น ส่วนการจัดตั้งบริษัทบริหารทรัพย์สินนั้น หาก รฟท.จะเพิ่มรายได้จากที่ดินสิ่งแรกต้องให้ข้อมูลจริงว่าปัจจุบันที่ดินของ รฟท.มีจำนวนเท่าใดเพราะจากข้อมูลเดิมที่ 25,000 ไร่แต่ปัจจุบันเหลือเพียง 23,000 ไร่จึงมีคำถามว่าที่ดินที่หายไปหายไปไหน หรือยอมให้มีการบุกรุก อย่างไรก็ตามเมื่อมีการสอบถามพนักงานที่เข้าร่วมว่าเห็นด้วยกับแผนฟื้นฟูรฟท.หรือไม่ ปรากฏว่าไม่มีพนักงานคนใดยกมือ แต่ส่วนใหญ่เห็นด้วยกับการปรับปรุง รฟท</p>

<p>ด้าน<persName>นายยุทธนาทัพเจริญ</persName> ผู้ว่าการการรถไฟแห่งประเทศไทย กล่าวว่าฝ่ายบริหารจะนำข้อเสนอของสหภาพ และข้อเสนอจากเวทีสัมมนาไปพิจารณาว่าจะสามารถนำข้อเสนอไปปรับปรุงเพื่อทำให้แผนฟื้นฟูกิจการเดินไปในทิศทางเดียวกันได้อย่างไร</p></body>
</news>
