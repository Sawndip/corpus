<teiHeader>
<fileDesc>
<titleStmt>
  <title>นิรโทษกรรมสากลร้องจีนชี้แจงคนตายเหตุจลาจล  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-07 11:53:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>นิรโทษกรรมสากลร้องจีนชี้แจงคนตายเหตุจลาจล</headline>
<lead>ลอนดอน -นิรโทษกรรมสากลเรียกร้องให้จีนชี้แจงรายละเอียดอย่างครบถ้วน กรณีที่มีผู้เสียชีวิตกว่า 150 คน จากเหตุจลาจลในเขตปกครองตนเองซินเจียง</lead>
<neck></neck>
<body><p>รองผู้อำนวยการนิรโทษกรรมสากล ประจำภาคพื้นเอเชียแปซิฟิก ยังต้องการให้จีนอธิบายที่จับกุมผู้ต้องสงสัยไปถึง 1,434 คน จากเหตุรุนแรงที่เกิดหลังการประท้วงโดยกลุ่มมุสลิมอุยกูร์ในเขตปกครองตนเองซินเจียง ทั้งที่คนกลุ่มนี้เพียงแค่ต้องการแสดงความคิดเห็นอย่างสันติ</p>
<p>นิรโทษกรรมสากล ระบุว่า ทางการจีนควรปล่อยตัวบุคคลเหล่านี้โดยทันที หรือให้มีการสอบสวนเรื่องดังกล่าวอย่างเป็นธรรมตามหลักมาตรฐานสากล และไม่ต้องระบุโทษถึงขั้นประหารชีวิต</p>
<p>ทั้งนี้ กลุ่มมุสลิมอุยกูร์ถือเป็นชนกลุ่มน้อยในประเทศจีน และไม่พอใจที่ถูกทางการจีนเข้าควบคุม ซึ่งนิรโทษกรรมสากลระบุว่า นโยบายของจีนทั้งการจำกัดเสรีภาพในด้านศาสนา และการใช้ภาษาอุยกูร์ ถือเป็นการทำลายรากเหง้าขนบธรรมเนียมของชนกลุ่มน้อยนี้จึงกลายเป็นชนวนให้เกิดการประท้วงขึ้น</p></body>
</news>
