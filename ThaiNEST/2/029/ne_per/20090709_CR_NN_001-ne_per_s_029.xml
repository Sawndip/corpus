<teiHeader>
<fileDesc>
<titleStmt>
  <title>ม้าเหล็กตกราง50ชีวิตรอดหวิว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169451  </bibl>
</sourceDesc>
</fileDesc>
</teiHeader>
<news>
<headline>ม้าเหล็กตกราง50ชีวิตรอดหวิว</headline>
<lead></lead>
<neck></neck>
<body><p>เหตุรถไฟตกรางครั้งนี้ เปิดเผยขึ้นเมื่อวันที่ 8 กรกฎาคม โดยผู้สื่อข่าวรายงานว่า ขบวนรถไฟสายธนบุรี-น้ำตกไทรโยค รวม 6 โบกี้ ได้ประสบอุบัติเหตุตกรางในบริเวณพื้นที่หมู่ 9 ต.หนองหญ้า อ.เมือง จ.กาญจนบุรี เหตุเกิดเมื่อช่วงกลางดึกวันที่ 7 กรกฎาคมที่ผ่านมา ส่วนผู้โดยสารในขบวนรถประมาณ 50 คน รอดชีวิตทั้งหมด โดยไม่มีผู้ใดได้รับบาดเจ็บและทั้งหมดได้เดินทางด้วยรถยนต์กลับ กทม.แล้ว สำหรับโบกี้รถไฟทั้ง 6 เจ้าหน้าที่กว่า 40 คน ใช้เวลากู้นานกว่า 20 ชม.จึงสำเร็จ พร้อมกับได้ซ่อมแซมไม้หมอนและรางรถไฟเพื่อเตรียมเปิดวิ่งบริการตามปกติอีกครั้ง</p> 

<p><persName>นายพัลลภ พวงลำเจียก</persName> ช่างฝีมือระดับ 5 สารวัตรรถจักรธนบุรี เผยว่า สำหรับรถไฟขบวนที่เกิดเหตุได้วิ่งมาจากสถานีน้ำตกไทรโยคมุ่งหน้าสู่สถานีธนบุรี แต่เมื่อถึงจุดเกิดเหตุได้ประสบเหตุตกราง แต่โชคดีที่ขบวนรถไฟวิ่งมาอย่างช้า ๆ จึงทำให้ไม่มีผู้โดยสารได้รับบาดเจ็บ อย่างไรก็ดี คาดว่าการซ่อมแซมจะเสร็จสิ้นและสามารถเปิดเส้นทางตามปกติในเวลา 18.00 น.ของวันที่ 8 กรกฎาคม</p></body>
</news>
