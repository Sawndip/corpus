<teiHeader>
<fileDesc>
<titleStmt>
  <title>"อั้ม-นัท"ร่วมก๊วน ทำบุญอย่างเดียวไม่คิดอะไร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/090709/7479  </bibl>
</sourceDesc>
</fileDesc>
</teiHeader>
<news>
<headline>"<persName>อั้ม</persName>-<persName>นัท</persName>"ร่วมก๊วน ทำบุญอย่างเดียวไม่คิดอะไร</headline>
<lead></lead>
<neck></neck>
<body><p>หลังจากเลิกกับ<persName>พิงค์กี้</persName>-<persName>สาวิกา  ไชยเดช</persName>แล้ว  พระเอก<persName>อั้ม</persName>-<persName>อธิชาติ  ชุมนานนท์</persName>  ก็มีข่าวว่าไปร่วมอยู่ในก๊วนทำบุญ  กับม่ายสาว<persName>นัท</persName>-<persName>มีเรีย  เบนเนเดตตี้</persName>  อดีตภรรยาของ<persName>เต๋า</persName>-<persName>สมชาย  เข็มกลัด</persName>  ซึ่งเขาก็ออกมายอมรับว่าสนิทกับ<persName>นัท</persName>  และมักจะมีกิจกรรมร่วมงานบุญกันบ่อยๆ  แต่ไม่เคยเอาเรื่องน้อง<persName>พิงค์กี้</persName>มาปรึกษา</p>

     <p>"กับคุณนัทสนิทกันมานานแล้ว  ไปทำบุญอะไรด้วยกันบ่อย  หรือบางครั้งเขาไปไม่ได้ก็เคยฝากเงินไปทำบุญหรือมีฝากบุญกันบ่อยๆ  ผมว่าการทำบุญเป็นสิ่งที่ดี  ผมบริสุทธิ์ใจไม่อยากให้มองเจตนาเป็นอื่นเลย  ไม่อยากให้มองเป็นเรื่องไม่ดี  กับคุณนัทส่วนใหญ่จะเจอกันเวลาไปทำบุญกันจริงๆ  หรือถ้าไปทานข้าวกันก็มีบ้าง  แต่นานมากๆ  ที่จะได้เจอ</p>

     <p>เรื่องปัญหาระหว่างผมกับน้องพิ้งค์กี้ก็ไม่เคยเอาไปปรึกษาเขานะ  ส่วนใหญ่ผมจะไม่ปรึกษาใคร  ผมจะปล่อยให้เรื่องราวมันเป็นเรื่องราวของผมเอง  โดยที่แก้ไขปัญหาเองจัดการเอง  ผมไม่อยากให้ใครต้องมาเดือดร้อนกับปัญหาของผม  ส่วนความสัมพันธ์ระหว่างผมกับคุณนัทยังไม่มีอะไรจริงๆ  ครับ  เพราะว่าผมก็คงต้องจัดการให้เรื่องราวที่มันเกิดขึ้น  ให้ผมเคลียร์กับตัวเองให้มันชัดเจนซะก่อน  ส่วนอนาคตผมบอกไม่ได้ว่าจะเป็นยังไงต่อไป"  <persName>อั้ม</persName>กล่าว</p></body>
</news>
