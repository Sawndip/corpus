<teiHeader>
<fileDesc>
<titleStmt>
  <title>โพลล์ชี้"ยุดโดโยโน"ชนะไม่ต้องเลือกตั้งรอบ 2  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090709/19840/%e0%b9%82%e0%b8%9e%e0%b8%a5%e0%b8%a5%e0%b9%8c%e0%b8%8a%e0%b8%b5%e0%b9%89%e0%b8%a2%e0%b8%b8%e0%b8%94%e0%b9%82%e0%b8%94%e0%b9%82%e0%b8%a2%e0%b9%82%e0%b8%99%e0%b8%8a%e0%b8%99%e0%b8%b0%e0%b9%84%e0%b8%a1%e0%b9%88%e0%b8%95%e0%b9%89%e0%b8%ad%e0%b8%87%e0%b9%80%e0%b8%a5%e0%b8%b7%e0%b8%ad%e0%b8%81%e0%b8%95%e0%b8%b1%e0%b9%89%e0%b8%87%e0%b8%a3%e0%b8%ad%e0%b8%9a2.html  </bibl>
</sourceDesc>
</fileDesc>
</teiHeader>
<news>
<headline></headline>
<lead>จาการ์ตา-เอ็กซิทโพลล์หลายสำนักชี้ตรงกัน "<persName>ยุดโดโยโน</persName>" กวาดเสียงได้เกิน 50% ไม่ต้องเลือกตั้งรอบ 2</lead>
<neck></neck>
<body><p><p>การเลือกตั้งประธานาธิบดีอินโดนีเซีย เมื่อวันพุธ (8 ก.ค.) ดำเนินไปอย่างราบรื่น ขณะที่ผลสำรวจความคิดเห็นหน้าคูหาเลือกตั้ง (เอ็กซิท โพลล์) หลายสำนักบ่งชี้ว่า<persName>ประธานาธิบดีซูซิโล บัมบัง ยุดโดโยโน</persName> มีคะแนนนำคู่แข่งคนอื่นๆ ชนิดทิ้งห่างอย่างไม่เห็นฝุ่น ทำให้ไม่จำเป็นต้องมีการจัดการเลือกตั้งรอบ 2 ซึ่งจะเกิดขึ้นในกรณีที่ไม่มีผู้สมัครคนใดได้คะแนนเสียงเกิน 50% ในการเลือกตั้งรอบแรก</p>
<p> โพลล์ที่สถานีโทรทัศน์เมโทรทีวีจัดทำขึ้นชี้ว่า <persName>ยุดโดโยโน</persName>จะได้เสียงโหวต 50.48% ขณะที่<persName>นางเมกาวะตี ซูการ์โนบุตรี</persName> ผู้นำพรรคฝ่ายค้าน ได้เพียง 19.48% ส่วน<persName>นายยูซุฟ คัลลา</persName> รองประธานาธิบดี ได้ 15.19% ส่วนโพลล์ของสถานีโทรทัศน์ทีวี วันระบุว่า <persName>ยุดโดโยโน</persName>ได้ 53.87% ตามด้วย<persName>นายคัลลา</persName> 25.79% <persName>นางเมกาวะตี</persName>มีคะแนนตกไปอยู่ที่ 3 คือ 20.74%</p>
<p> ทั้งนี้ ผลการเลือกตั้งอย่างเป็นทางการต้องใช้เวลาหลายวันกว่าจะรู้ผล เพราะอินโดนีเซียเป็นประเทศหมู่เกาะทำให้การขนส่งหีบบัตรเลือกตั้งเป็นไปด้วยความยากลำบาก อีกทั้งยังมีเขตเวลาแตกต่างกันถึง 3 โซนด้วย</p>
<p> การเลือกตั้งครั้งนี้ถือเป็นการเลือกตั้งประธานาธิบดีโดยตรงครั้งที่ 2 ของแดนอิเหนาภายหลังจากที่<persName>นายพลซูฮาร์โต</persName> อดีตผู้นำเผด็จการที่ปกครองประเทศมายาวนานหลายสิบปีถูกพลังประชาชนโค่นอำนาจลงในปี 2541</p>
<p> สำหรับบรรยากาศการเลือกตั้งนั้นเป็นไปอย่างสงบ <persName>ประธานาธิบดียุดโดโยโนซึ่</persName>งได้รับเสียงสนับสนุนอย่างกว้างขวางจากนโยบายต่อต้านคอรัปชั่น และการให้เงินช่วยเหลือคนยากคนจนได้เดินทางไปหย่อนบัตรที่คูหาเลือกตั้งชานกรุงจาการ์ตา และกล่าวเรียกร้องให้ทุกพรรคเคารพทางเลือกของประชาชน ไม่ว่าผลจะออกมาเป็นอย่างไรก็เป็นหน้าที่ของพรรคการเมืองที่จะต้องเคารพผลการตัดสินใจนั้น</p>
<p> ที่จังหวัดปาปัวนั้น ครูประถมวัย 40 ปีผู้หนึ่งกล่าวว่า โหวตให้<persName>ยุดโดโยโนเ</persName>พราะประชาชนปลอดจากความกลัว และสงบสุขภายใต้การเป็นผู้นำของเขา ขณะที่สภาพความเป็นอยู่และเศรษฐกิจในปาปัวก็ค่อยๆ ดีขึ้นอย่างช้าๆ</p>
<p> ส่วนที่จังหวัดอาเจะห์ซึ่ง<persName>ยุดโดโยโน</persName>ได้ไปทำข้อตกลงสันติภาพหลังเกิดหายนภัยคลื่นยักษ์สึนามิในเดือนธันวาคม 2547 ที่คร่าชีวิตชาวอิเหนาไปถึง 1.3 แสนคนนั้น ฐานเสียงของ<persName>ยุดโดโยโน</persName>ก็แข็งแกร่งเช่นกัน โดย<persName>นายอับซาห์ มุสตาฟา</persName> วัย 72 ปี บอกว่า<persName>ยุดโดโยโน</persName>ทำให้อาเจะห์ปลอดภัย เขาสร้างบ้านให้แก่คนหลายแสนคนหลังหายนภัยทำลายแผ่นดินเกิดของเราราบคาบ เขาพิสูจน์ให้เห็นแล้วว่าเป็นผู้นำที่ดี</p>
<p> นอกจากนี้ <persName>ยุดโดโยโน</persName>ยังได้ชื่อจากการปราบปรามเครือข่ายกลุ่มเจมาห์ อิสลามิยาห์ (เจไอ) ที่ลอบวางระเบิดหลายระลอกในแดนอิเหนาระหว่างปี 2545-2548 ที่คร่าชีวิตคนไปกว่า 240 คน ส่วนใหญ่เป็นนักท่องเที่ยวต่างชาติบนเกาะบาหลี</p></p></body>
</news>
