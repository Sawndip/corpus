<teiHeader>
<fileDesc>
<titleStmt>
  <title>"แอร์การ์ด"ปูพรมรุกเอเชียเต็มสูบ หลังควบเวฟคอม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066968.php?news_id=29066968  </bibl>
</sourceDesc>
</fileDesc>
</teiHeader>
<news>
<headline>"แอร์การ์ด"ปูพรมรุกเอเชียเต็มสูบ หลังควบเวฟคอม</headline>
<lead>ต้นตำรับแบรนด์ "แอร์การ์ด" จากแคนาดา เดินเกมบุกหนักเอเชีย ประกาศควบ "เวฟคอม" มูลค่า 7,000 ล้านบาท ปูพรมกวาดลูกค้าเป้าหมายทั้งกลุ่มองค์กร-คอนซูเมอร์ สานฝันขยายตลาดโซลูชั่นไร้สายจีเอสเอ็ม</lead>
<neck></neck>
<body><p><persName>นายโคลิน ชู</persName> ผู้จัดการฝ่ายการตลาดระดับภูมิภาค บริษัท ไวร์เลส เซียร่า ผู้ผลิตอุปกรณ์จีเอสเอ็ม ไวร์เลส โซลูชั่น และผู้ริเริ่มแบรนด์แอร์การ์ด จากแคนาดา กล่าวว่า บริษัทบรรลุข้อตกลงเข้าถือหุ้น 96% ในบริษัท เวฟคอม เอจี ผู้ผลิตอุปกรณ์ไวร์เลส ซีพียู สำหรับใช้งานในเครื่องจักร (แมชชีน ทู แมชชีน) มูลค่ารวม 7,000 ล้านบาท (200 ล้านดอลลาร์) โดยดำเนินการเสร็จสมบูรณ์เมื่อเดือน ก.พ. ที่ผ่านมา</p>
<p>ทั้งนี้ ส่งผลให้บริษัทสามารถขยายฐานตลาดจากผู้ผลิตอุปกรณ์ไร้สาย สำหรับใช้งานบนเครือข่ายจีเอสเอ็ม เช่น แอร์การ์ดในตลาดพีซี สู่ผู้ให้บริการสินค้าที่เกี่ยวข้องกับการควบคุมระบบ เช่น จีเอสเอ็ม จีพีอาร์เอส สำหรับใช้ในงานด้านโลจิสติกส์ รวมทั้งการขยายฐานลูกค้าใหม่เจาะเอเชียผ่านเวฟคอม ซึ่งมีฐานตลาดที่แข็งแกร่งในภูมิภาคนี้</p>
<p>เขาเผยว่า แนวโน้มการขยายตัวของระบบติดตามยานพาหนะ เริ่มเป็นที่ต้องการสูงมากในแถบเอเชีย โดยเฉพาะระบบการติดตามรถผ่านเครือข่ายจีพีอาร์เอส ซึ่งมีประสิทธิภาพดีกว่าระบบอาร์เอฟไอดี เนื่องจากมีรัศมีให้บริการกว้างกว่า</p>
<p>ขณะที่ คู่แข่งในธุรกิจยังมีน้อยราย เช่น ซีเมนส์ จากเยอรมนี และซิมคอม จากจีน เนื่องจากขนาดตลาดยังถือว่าไม่ใหญ่มาก โดยมียอดขายเครื่องจีเอสเอ็ม จีพีอาร์เอส รวมในไทย 4-5 แสนเครื่องต่อปี</p>
<p><persName>นายชู</persName> ระบุว่า ด้านแผนการตลาด บริษัทยังคงยึดนโยบายขายผ่านตัวแทนจำหน่ายในประเทศ ซึ่งในไทยมี "เอ็มวี คอมมูนิเคชั่น" เป็นคู่ค้าหลัก โดยบริษัทตั้งเป้าเติบโต 20% จากปีที่ผ่านมามีรายได้รวม 60 ล้านบาท รวมทั้งเพิ่มสัดส่วนรายได้จากตลาดเอเชียจาก 19-20% เป็น 28%</p></body>
</news>
