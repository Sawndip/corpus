<teiHeader>
<fileDesc>
<titleStmt>
  <title>คาดได้ข้อสรุปปี'53โรงไฟฟ้านิวเคลียร์จะให้สร้างหรือล้ม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=169710  </bibl>
</sourceDesc>
</fileDesc>
</teiHeader>
<news>
<headline>คาดได้ข้อสรุปปี'53โรงไฟฟ้านิวเคลียร์จะให้สร้างหรือล้ม</headline>
<lead></lead>
<neck></neck>
<body><p><persName>นายชวลิต พิชาลัย</persName> รองผู้อำนวยการสำนักงานนโยบายและแผนพลังงาน(สนพ.) กล่าวว่า ภายในปี 2553 หลังสำนักพัฒนาโครงการโรงไฟฟ้าพลังงานนิวเคลียร์ จัดรับฟังความคิดเห็นของประชาชนเรื่องการก่อสร้างโรงไฟฟ้านิวเคลียร์แล้ว จะต้องมีข้อสรุปที่ชัดเจนว่าประชาชนเห็นด้วยกับการก่อสร้างโรงไฟฟ้านิวเคลียร์แห่งแรกของไทยหรือไม่ ถ้าไม่เห็นด้วย กระทรวงพลังงานคงต้องเสนอแนวทางเลือกด้วยการสร้างโรงไฟฟ้าเชื้อเพลิงประเภทอื่นทดแทน </p>

 <p>ทั้งนี้ ตามแผนพัฒนากำลังไฟฟ้า(พีดีพี) กำหนดว่าโรงไฟฟ้านิวเคลียร์แห่งแรกของไทย กำลังผลิต 1,000 เมกะวัตต์ จะเกิดขึ้นในปี 2563 และแห่งที่ 2 อีก 1,000 เมกะวัตต์ จะเกิดขึ้นปี 2564 ซึ่งกลางปี 2553 จะคัดเลือกพื้นที่ที่เหมาะสมให้เหลือ 5 พื้นที่ จากนั้นจะศึกษาผลกระทบสิ่งแวดล้อม(EIA) แล้วคัดให้เหลือ 3 พื้นที่ เพื่อดูจุดที่เหมาะสมที่สุดในการก่อสร้างต่อไป ทั้งนี้ไทยมีทางเลือกเรื่องการใช้เชื้อเพลิงน้อยลง เพราะเท่าที่ทราบปริมาณสำรองทั้งถ่านหินและปิโตรเลียมคาดว่าจะหมดลงใน 15-22 ปีข้างหน้า ไทยจึงต้องเตรียมพร้อมหาเชื้อเพลิงทดแทนที่เหมาะสม มั่นคง และราคาไม่สูงเกินไป ซึ่งโรงไฟฟ้านิวเคลียร์เป็นทางเลือกที่เหมาะสมที่สุด </p></body>
</news>
