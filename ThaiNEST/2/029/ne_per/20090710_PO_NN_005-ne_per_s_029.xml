<teiHeader>
<fileDesc>
<titleStmt>
  <title>แดงไล่ป่วนอภิสิทธิ์จัดทัวร์บุกบุรีรัมย์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169570  </bibl>
</sourceDesc>
</fileDesc>
</teiHeader>
<news>
<headline>แดงไล่ป่วน<persName>อภิสิทธิ์</persName>จัดทัวร์บุกบุรีรัมย์</headline>
<lead>น่ายกย่อง : <persName>น.ส.นพวรรณ เลิศชีวกานต์</persName> หรือ <persName>น้องนก</persName> แชมป์เยาวชนหญิงเดี่ยวและคู่เทนนิสวิมเบิลดัน 2009 เข้าพบ <persName>นายอภิสิทธิ์ เวชชาชีวะ</persName> นายกรัฐมนตรี ที่ทำเนียบรัฐบาล โดย <persName>นายอภิสิทธิ์</persName> ได้ชวนให้มาชิมลำไยช่วยเหลือเกษตรกร พร้อมกับชื่นชม<persName>น้องนก</persName>เป็นตัวอย่างที่ดีของเยาวชนไทย</lead>
<neck>ภท.ห่วงแผนเสื้อหลากสี ตร.แฉเกณฑ์คนนอกพื้นที่</neck>
<body><p>การลงพื้นที่จ.บุรีรัมย์ของ<persName>นายอภิสิทธิ์ เวชชาชีวะ</persName> นายกรัฐมนตรี ในวันเสาร์ที่ 11 กรกฏาคมนี้ ส่อเค้าว่าจะไม่ราบรื่นซะเลยทีเดียวหลังจากมีกระแสข่าวออกมาว่า กลุ่มคนเสื้อแดง มีความเคลื่อนไหวเพื่อตามไปขัดขวางคณะของนายกรัฐมนตรีในเขตฐานที่มั่นสำคัญ ของ<persName>นายเนวิน ชิดชอ</persName>บ แกนนำพรรคภูมิใจไทย(ภท.)</p>
<p>โดย <persName>นายศุภชัย ใจสมุทร</persName> รองโฆษกประจำสำนักนายกรัฐมนตรี และโฆษกพรรคภูมิใจไทย ออกมากล่าวเมื่อวันที่ 9 กรกฏาคมว่า เท่าที่ทราบทางจ.บุรีรัมย์ได้เตรียมระบบรักษาความปลอดภัยอย่างดีเพราะมีข่าว ว่ากลุ่มคนเสื้อแดงแสดงเจตนาที่จะไปชุมนุมต่อต้านการลงพื้นที่ของนายกฯเพื่อ ตรวจดูโครงการของรัฐบาล</p>
<p>ภท.ห่วงเสื้อหลากสีป่วนบุรีรัมย์</p>
<p>"ขอบอก ว่าการทำเช่นนั้นไม่เป็นประโยชน์ใดๆต่อประชาชน เพราะเท่ากับว่าเป็นการทำให้นายกฯและรัฐมนตรีไม่มีโอกาสได้ไปรับทราบสภาพ ปัญหาด้วยตาตัวเอง อีกทั้งเป็นเกินเลยสิทธิของนายกรัฐมนตรีตามรัฐธรรมนูญ จึงขอร้องประชาชนว่าอย่าไปร่วมมือกับกลุ่มคนเสื้อแดงที่จะมาชุมนุมสกัดกั้น "<persName>นายศุภชัย</persName> กล่าว</p>
<p>พร้อม ยืนยันว่าพรรคภูมิใจไทย จะไม่มีการจัดตั้งกลุ่มมวลชนเสื้อสีน้ำเงินเพื่อไปสกัดกั้นกลุ่มคนเสื้อแดง แต่ที่ห่วงก็คืออาจมีคนสีอื่นเข้าไปทำให้เกิดความวุ่นวายขึ้นได้ ทำให้เจ้าหน้าที่ยากต่อการปฏิบัติงาน</p>
<p>ผู้ว่าฯบุรีรัมย์ถกแผนคุ้มกันนายกฯ</p>
<p>วัน เดียวกัน<persName>นายมงคล สุระสัจจะ</persName> ผู้ว่าฯบุรีรัมย์ ได้เรียกประชุมหัวหน่วยราชการ ภาคเอกชน และผู้นำองค์กรปกครองส่วนท้องถิ่นเพื่อเตรียมพร้อมในการต้อนรับคณะของนายก รัฐมนตรี โดย<persName>นายมงคล</persName> กล่าวหลังการประชุมอย่างมั่นใจว่า จะไม่มีปัญหาเรื่องความรุนแรงเพราะได้ประสานทั้งทหาร ตำรวจ และอาสาสมัคร ดูแลความปลอดภัยเต็มที่</p>
<p>แฉแผนเกณฑ์คนนอกพื้นที่รอป่วน</p>
<p>ผู้ ว่าฯบุรีรัมย์ กล่าวว่า ส่วนที่มีข่าวว่าคนเสื้อแดงจะมาชุมนุมต่อต้านนั้น คงไปห้ามไม่ได้ แต่อยากวิงวอนขอว่าอย่าก่อความวุ่นวาย เพราะหากมาดีอย่างเป็นมิตร เชื่อว่าชาวบุรีรัมย์ยินดีต้อนรับทุกคน แต่คนบุรีรัมย์เองก็คงไม่ยอมให้ใครมาทำลายชื่อเสียงของจังหวัดและของคน บุรีรัมย์</p>
<p>ด้าน <persName>พล.ต.ต.สมบัติ คงพิบูลย์</persName> ผู้บังคับการตำรวจถูธรจังหวัดบุรีรัมย์ ก็ยอมรับว่า มีข่าวเว่าจะมีการนำคนจากจังหวัดอื่นเข้ามาในพื้นที่บุรีรัมย์ จึงขอให้พี่น้องประชาชนชาวบุรีรัมย์ ช่วยเป็นหูเป็นตาให้กับทางราชการ หากพบเห็นสิ่งผิดปกติหรือกลุ่มคนที่ไม่น่าไว้วางใจขอให้แจ้งได้โดยตรง</p>
<p>ปธ.ชมรมกำนันพร้อมปกป้อง<persName>มาร์ค</persName></p>
<p>ขณะ ที่ว่าที่ <persName>ร.ต.วิชัย ปิยมิตรธรรม</persName> กำนันตำบลปังกู อ.ประโคนชัย ในฐานะประธานชมรมกำนัน ผู้ใหญ่บ้านจังหวัดบุรีรัมย์ กล่าวว่า พวกตนจะร่วมกันปกป้องนายกฯและคณะ ในการมาเยือนบุรีรัมย์ และเดินทางกลับโดยปลอดภัย</p>
<p>เผยเตรียมกว่าหมื่นคนรอต้อนรับ</p>
<p>ผู้ สื่อข่าวรายงานด้วยว่า ในส่วนของการเตรียมต้อนรับนายกฯนั้นได้มีเกณฑ์ข้าราชการ ผู้นำองค์กรปกครองส่วนท้องถิ่น(อปท.) กำนัน ผู้ใหญ่บ้าน อาสาสมัครป้องกันภัยฝ่ายพลเรือน(อปพร.) ตำรวจหมู่บ้าน อาสาสมัครสาธารณสุขหมู่บ้าน(อสม.) คณะกรรมการพัฒนาสตรีจังหวัด(กพสจ.) สภาหอการค้าจังหวัด สภาอุตสาหกรรมจังหวัด ลูกเสือชาวบ้าน กลุ่มพลังมวลชน และองค์กรภาคเอกชนรวมทั้งประชาชนประมาณ 10,000 คน ไว้รอต้อนรับนายกฯด้วย</p>
<p>แดงจัดทัวร์ตามป่วนคณะนายกฯ</p>
<p>ขณะ ที่<persName>นางมยุรี เศวตาศัย</persName> แกนนำชมรมคนเสื้อแดงอยุธยา กล่าวว่า แกนนำกลุ่มเสื้อแดงภาคกลางหลายจังหวัด จะจัดทัวร์ท่องเที่ยวปราสาทพนมรุ้ง จ.บุรีรัมย์ และสถานท่องเที่ยวสำคัญของ จ.บุรีรัมย์อีกหลายแห่งในวันเสาร์ที่ 11 กรกฎาคมนี้ เชื่อมีแกนนำไม่ต่ำกว่า 20 คนร่วมเดินทางและอาจจะมีสมาชิกเพิ่มร่วมขบวนไปอีกเมื่อถึงวันจริง</p>
<p>"พวก เราไม่ได้ไปป่วนการลงพื้นที่ตรวจราชกาของนายอภิสิทธิ์ แต่หากถูกกลุ่มเสื้อน้ำเงิน ตำรวจ ทหาร ฝ่ายปกครอง หรือส่วนราชการ สกัดกั้นหรือขัดขวาง ก็จะเปลี่ยนแผนจากไปเที่ยวที่ปราสาทพนมรุ้ง เป็นไปต้อนรับนายกฯแทน"<persName>นางมยุรี</persName>กล่าว</p>
<p>ปธ.วิปค้านนายกฯไปเนวินบุรี</p>
<p>ด้าน <persName>นายวิทยา บุรณศิริ</persName> ประธานคณะทำงานประสานงานพรรคร่วมฝ่ายค้าน กล่าวไม่เห็นด้วยกับนายกฯที่จะเดินทางไปจ.บุรีรัมย์เพราะไม่มีประโยชน์ ตนอยากถามว่ามันเกี่ยวข้องกับประเทซชาติตรงไหน คิดว่าสิ่งที่นายกฯและรัฐบาลควรทำตอนนี้คือเร่งแก้ไขปัญหาของประเทศทั้ง เศรษฐกิจ และไข้หวัด09 โดยเร็วเพราะมีความสำคัญและเร่งด่วนมากกว่าไปจ.บุรีรัมย์</p>
<p>เย้ยปชป.จับมือภท.เพื่อทำอะไร</p>
<p>ผู้ สื่อข่าวถามว่า ประชาธิปัตย์และภูมิใจไทยจับมือกันเพื่อลุยในการเลือกตั้งครั้งหน้า <persName>นายวิทยา</persName> กล่าวว่า ลุยเพื่อแตกแยกหรือเพื่ออะไร หรือลุยเพื่อแก้ปัญหาเศรษฐกิจ ถ้าลุยเพื่อแก้ปัญเศรษฐกิจอยู่ กทม.ก็ได้ไม่จำเป็นต้องลงไปในพื้นที่ เชื่อว่าการลงพื้นที่ครั้งนี้ไม่ได้เกี่ยวกับนายกฯแต่เกี่ยวกับผู้ที่เชิญลง ไปว่าจะให้ไปทำอะไร</p>
<p>พท.ซัดรบ.แก้ศก.6เดือนเหลว</p>
<p><persName>นาย ปลอดประสพ สุรัสวดี</persName> รองหัวหน้าพรรคเพื่อไทย (พท.)แถลงว่า หลังจากรัฐบาลบริหารงานมาได้ 6 เดือน พรรคฝ่ายค้านเห็นว่าล้มเหลวทุกเรื่องไม่ว่าจะเป็นการแก้ไขปัญหาเศรษฐกิจ ราคาพืชผลทางการเกษตร และความเดือดร้อนของประชาชน สรุปว่า 6 เดือนที่ผ่านมาแก้ไขปัญหาอะไรไม่ได้เลยนอกจากกู้สร้างหนี้อย่างเดียวจนคนไทย เป็นหนี้หัวละ 56,000 บาทแล้ว</p>
<p>ชูยุทธศาตร์ล้างหนี้รับเลือกตั้ง</p>
<p><persName>นาย ปลอดประสพ</persName> กล่าวด้วยว่า ทั้งนี้พรรคเพื่อไทยไม่อาจอยู่เฉยได้ เพราะประเทศกำลังล่มจม โดยจะจัดสัมมนาภาคทางเศรษฐกิจเพื่อระดมสมอง ทุก 3-4 กลุ่มจังหวัด ทุกสัปดาห์ โดยจะเริ่มครั้งแรกที่ จ.เชียงใหม่ในวันที่10-11 ก.ค.นี้ เพื่อชี้แจงปัญหาเศรษฐกิจ นอกจากนี้ก็จะชูนโยบายหาเสียงคือ1 นโยบาย 1 ยุทธศาสตร์ 1 กิจกรรม ใช้ยุทธศาสตร์เศรษฐกิจนำการเมืองเพื่อสร้างนโยบายล้สงหนี้ ทั้งนี้เพื่อเตรียมพร้อมเพราะเชื่อว่าอีกไม่นานจะมีการยุบสภาเลือกตั้งใหม่ แน่นอน</p>
<p>เตรียมส่งการบ้านหาเสียงให้<persName>แม้ว</persName></p>
<p>"หลัง จากการสัมมนาไปทุกภาคใช้เวลาประมาณ 6 สัปดาห์แล้ว จะมีการรวบรวมความคิดเห็นของประชาชนเพื่อนำไปสู่การจัดทำนโยบายพร้อมจะจัด ส่งให้ พ.ต.ท.ทักษิณ ชินวัตร อดีตนายกรัฐมนตรีในฐานะมีความรู้มีประสบการณ์ได้วิจารณ์ในการแก้ไขปัญหา เศรษฐกิจของประเทศ เพื่อพรรคนำไปหาเสียงต่อไป"<persName>นายปลอดประสพ</persName>กล่าว</p>
<p>"<persName>ป๋าเหนาะ</persName>"แทงกั๊กร่วมงานพท.</p>
<p>ส่วน <persName>นายเสนาะ เทียนทอง</persName> หัวหน้าพรรคประชาราช กล่าวว่ายังไม่ได้มีการตัดสินใจเรื่องที่พรรคเพื่อไทยทาบทามให้กลับไปเข้า ร่วมงาน แต่ตนเข้าใจดีว่า การทาบทามดังกล่าวคงต้องการให้ตนไปเป็นหลักให้กับพรรค และประสานกับพรรประชาธิปัตย์ และพรรคอื่นๆ ซึ่งไม่จำเป็นต้องให้ตนเป็นหัวหน้าพรรค หรือต้องเป็นแคนด เดตนายกฯก็ได้</p>
<p>จวก<persName>เหลิม</persName>คนละรุ่น ไม่คิดแย่งชิง</p>
<p>ส่วน การที่ <persName>ร.ต.อ.เฉลิม อยู่บำรุง</persName> ประธาน ส.ส.พรรคเพื่อไทย ออกมาตีกับตนนั้น <persName>นายเสนาะ</persName> กล่าวว่า ไม่อยากจะพูดถึงเพราะคนละรุ่นกัน อีกทั้งที่ผ่านมาตนเองก็พิสูจน์ให้เห็นแล้วว่า ทำหน้าที่เป็นผู้สร้างมากกว่าทำลาย และอยากจะขอฝากไปถึง <persName>ร.ต.อ.เฉลิม</persName> ด้วยว่าหากไม่จำเป็นก็อย่ามาพูดถึงตนเอง เพราะตนเองก็ไม่เคยคิดจะไปแย่งชิงกับใครอยู่แล้ว </p></body>
</news>
