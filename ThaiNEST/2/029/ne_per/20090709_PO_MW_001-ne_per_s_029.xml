<teiHeader>
<fileDesc>
<titleStmt>
  <title>'อภิสิทธิ์'นำทีมฮั้วพรรคร่วมใช้ 'สงครามสื่อ'พิฆาต 'ทักษิณ'-ผุดผลงานดูดมวลชน  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-09 08:37:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000077300  </bibl>
</sourceDesc>
</fileDesc>
</teiHeader>
<news>
<headline>'<persName>อภิสิทธิ์</persName>'นำทีมฮั้วพรรคร่วมใช้ 'สงครามสื่อ'พิฆาต '<persName>ทักษิณ</persName>'-ผุดผลงานดูดมวลชน</headline>
<lead>รัฐบาลถึงบางอ้อ! รวมพลังพรรคร่วมใช้ยุทธวิธี 'สงครามสื่อ'ล้ม ภาพลักษณ์ของ<persName>ทักษิณ</persName>ในใจประชาชน พร้อมเร่งโชว์ผลงาน เดินหน้าจัดแคมเปญ โครงการพรรคร่วม หวังดูดมวลชนครั้งสำคัญ ขณะเดียวกันมีแผนกดดันพรรคปชป.หากไร้ประสิทธิภาพใน 1 ปีต้องยุบสภาหรือเปลี่ยนให้พรรคอื่นก้าวสู่แกนนำรัฐบาลแทน ขณะที่คนเสื้อแดงเดินเกมพลาดในการล่ารายชื่อถวายฎีกา ชี้ชัดๆแนวร่วมเสื้อแดงเริ่มทยอยถอนตัว</lead>
<neck>กระแสความนิยมของ <persName>พ.ต.ท.ทักษิณ ชินวัตร</persName> อดีตนายกรัฐมนตรีสามารถพิสูจน์ได้อย่างชัดเจนจากผลเลือกตั้งซ่อมที่พรรค เพื่อไทยสามารถคว้าชัยได้ทั้ง จ.สกลนครและจ.ศรีษะเกษทิ้งห่างผู้สมัครจากพรรคร่วมรัฐบาลทั้ง 2 อย่างพรรคภูมิใจไทยและพรรคชาติไทยพัฒนาไปอย่างสวยงาม                ดังนั้น 'แผนรวมกันเราอยู่' ของพรรคร่วมรัฐบาล ภายใต้ยุทธศาสตร์เร่งด่วน 4 ข้อ 1.ทำงานร่วมกันเพื่อให้เกิดพลัง 2.แก้ไขปัญหาปากท้องของประชาชน 3.ใกล้ชิดประชาชนด้วยการลงพื้นที่ของทั้งนายกรัฐมนตรีและรัฐมนตรีและ4.โชว์ ผลงานโดยเร็วที่สุด ถือเป็นมติเอกฉันท์ที่ว่าพรรคประชาธิปัตย์ พรรคภูมิใจไทย พรรครวมใจไทยชาติพัฒนา พรรคชาติไทยพัฒนา ควรถึงเวลาผนึกกำลังกันอย่างแท้จริง                ผลลัพธ์ ที่มุ่งหวังนั้น เบื้องต้นอยู่ที่การประคับประคองสถานภาพของรัฐบาลให้สามารถยืนระยะได้นาน ขึ้น ขณะที่ระยะยาวนั้น คือการกลับมาเป็นรัฐบาลร่วมกันอีกครั้ง โดยทั้งหมดมีคู่แข่งคนเดียวกันคือพรรคเพื่อไทยและ<persName>พ.ต.ท.ทักษิณ ชินวัตร</persName> นั่นเอง</neck>
<body><p>ขีดเส้นตาย<persName>มาร์ค</persName> 1 ปี</p>
<p>ไร้ผลงานต้องยุบสภา</p>
<p>ดังนั้น สิ่งหนึ่งที่ทุกพรรคเห็นตรงกันก็คือ ผลงาน ที่ต้องแสดงให้เห็นว่ารัฐบาลชุดนี้มีกึ๋นพอและสามารถเป็นความหวังได้ ประกอบกับความพ่ายแพ้จากศึกเลือกตั้ง 2 ครั้งติด ทุกพรรคจึงกลับมาย้อนดูตัวเองจนนำไปสู่การปรับยุทธศาสตร์ครั้งใหญ่ เพื่อกู้วิกฤติศรัทธาจากประชาชนด้วยการยุติโครงการที่เป็นปัญหาหรือไม่มี ความจำเป็นออกก่อน และสร้างภาพลักษณ์ใหม่ของรัฐบาลมากกว่าการแยกกันทำงานเหมือนที่ผ่านมา</p>
<p>'หากพูดถึงการจับมือกันเพื่อรวมกันเราอยู่นี้ ไม่จำเป็นต้องพูดซ้ำเพราะได้มีการให้สัตยาบรรณไว้ตั้งแต่เมื่อร่วมกันจัด ตั้งรัฐบาลแล้ว การประกาศครั้งนี้จึงเป็นเพียงภาพทางการเมือง ทว่าในความเป็นจริงขณะนี้ถ้าทุกฝ่ายทราบดีว่าจะรักษาฐานเสียงด้วยการเร่ง สร้างผลงานเท่านั้น พูดง่ายๆว่า ตอนนี้เอากล่องไม่เอาเงิน เท่านั้นจึงจะสู้กับฝ่ายตรงข้ามได้' <persName>วัชระ กรรณิการ์</persName> โฆษกพรรคชาติไทยพัฒนา ระบุ</p>
<p>ดังนั้น พรรคร่วมรัฐบาลจึงมีความตกลงภายใต้ยุทธศาสตร์ดังกล่าว ถึงโครงการต่างๆที่จะทยอยออกสู่สายตาประชาชนนับจากนี้ไป ทันทีด้วยงบประมาณรายจ่ายประจำปีพ.ศ. 2553 หรืองบประมาณจาก พ.ร.ก.กู้เงิน 4 แสนล้านบาท อาทิ โครงการพัฒนาแหล่งน้ำ โครงการรถไฟรางคู่ทั่วประเทศ โครงการจัดสรรที่ดิน โครงการพลังงานทดแทน เป็นต้น</p>
<p>แน่นอนว่าโครงการต่างๆจะต้องสามารถดำเนินการได้ในทันที เนื่องจากมีเสียงตอบรับจากสังคมค่อนข้างดี ขณะที่พรรคเพื่อแผ่นดินก็เห็นเพิ่มเติมว่า จำเป็นต้องเสริมความเข้มแข็งด้วยการตั้งคณะกรรมการร่วมระหว่างพรรคร่วม รัฐบาลขึ้น เพื่อคัดกรองและพิจารณาโครงการต่างๆ ก่อนเข้าสู่การพิจารณาอนุมัติโดยคณะรัฐมนตรีเพื่อมิให้เกิดภาพความขัดแย้ง ระหว่างพรรคร่วมขึ้นดังที่เคยเป็นมา</p>
<p>อย่างไรก็ตาม เส้นตายที่ทั้งพรรคร่วมหรือแม้แต่พรรคประชาธิปัตย์มองว่า รัฐบาลจะต้องสร้างผลงานในเชิงประจักษ์ให้เห็นนั้น คาดว่าจะอยู่ในช่วงเวลาต้นปีหน้า หรือ อายุรัฐบาลครบรอบ 1 ปี ซึ่งหากยังไม่เห็นผลงานที่เป็นรูปธรรม ก็มีการมองกันว่าควรที่จะยุบสภาและเปิดโอกาสให้พรรคอื่นเข้ามาทำหน้าที่แทน</p>
<p>ใช้ยุทธวิธี 'สงครามสื่อ' ชน<persName>แม้ว</persName></p>
<p>นอกจากนี้ การเดินหน้าผลักดันโครงการเพื่อซื้อใจมวลชนนั้น ย่อมเป็นวิธีการเดียวที่รัฐบาลจะเอาชนะภาพของอดีตนายกฯทักษิณในใจประชาชนได้ ซึ่งผลงานของรัฐบาล<persName>อภิสิทธิ์</persName>ก็ยังมีการมองว่า งานประชาสัมพันธ์ในเชิงรุกและสร้างการรับรู้ต่อประชาชนยังน้อยไป</p>
<p>แม้ว่า โครงการบางส่วนจะดำเนินการและได้ผลตอบรับที่ค่อนข้างดี อาทิ โครงการเรียนฟรี 15 ปี โครงการเบี้ยยังชีพผู้สูงอายุ เป็นต้น ซึ่งพรรคร่วมเองและแหล่งข่าวในพรรคประชาธิปัตย์ก็มองว่า งานประชาสัมพันธ์เชิงรุกและการทำตลาดถึงผลงานต่างๆยังถือว่าน้อยมากทำให้ สังคมขาดความเข้าใจอย่างแท้จริง</p>
<p>'ภาพลักษณ์ของคุณอภิสิทธิ์ ยังสะอาดและเหนือกว่า อดีตนายกแต่ในแง่ของงานบริหาร ยังต้องพิสูจน์ ซึ่งหากชาวบ้านเห็นผลงานคงไม่มีเหตุผลที่จะไม่สนับสนุนคุณอภิสิทธิ์เป็นนายก อีกครั้ง'</p>
<p>พรรคร่วมยังคงเห็นตรงกันถึงการสร้างการรับรู้ถึงผลงานรัฐบาลต่อ ประชาชน ถึงจำเป็นต้องให้ประชาชนเข้าใจและจดจำเหมือนกับนโยบาย 30 บาทรักษาทุกโรค กองทุนหมู่บ้านของพรรคไทยรักไทย ขณะที่งานในเชิงตั้งรับก็เชื่อว่าโฆษกของพรรคร่วมจะสามารถจัดการกับปัญหาดัง กล่าวได้ และเน้นให้รัฐสร้างผลงานมากกว่าพรรคร่วมที่อยู่ภายใต้รัฐบาลปัจจุบันก็จะมี แรงหนุนจากโครงการต่างๆในการชนะศึกเลือกตั้งรอบหน้าได้</p>
<p>ปชป.พร้อมหลีก พรรคร่วม</p>
<p>นอกจาก 'ผลงาน' ที่ใช้เป็นเครื่องมือในการต่อกรกับพรรคเพื่อไทยแล้ว การเลือกตั้งด้วยการวางยุทธศาสตร์เดียวกันก็เป็นอีกหนทางที่จะช่วยรักษา เสถียรภาพของพรรคร่วมปัจจุบันได้ พรรคประชาธิปัตย์ในฐานะพรรคแกนนำที่ได้เริ่มวางตัวผู้สมัครในหลายพื้นที่ก็ พร้อมที่จะหลีกทางให้กับพรรคร่วมในพื้นที่อีสานเพื่อพร้อมจับมือกันอีกครั้ง หลังการเลือกตั้งรอบหน้า</p>
<p>'ครั้งนี้มีการแบ่งกันตามปกติแต่อยู่ระหว่างที่มีการคุยกันว่าอาจ ต้องคิดกันอีกครั้งเพื่อเน้นในพื้นที่ที่ผู้สมัครเราค่อนข้างพร้อม ขณะที่พื้นที่บางพื้นที่ในภาคอีสานที่ไม่พร้อมนักอาจจะต้องพิจารณาอีกครั้ง ว่าจะส่งหรือไม่ส่งผู้สมัคร'</p>
<p><persName>เทอดพงษ์ ไชยนันท์</persName> ส.ส.สัดส่วน พรรคประชาธิปัตย์ หนึ่งในคณะกรรมการคัดเลือกผู้สมัครของพรรคประชาธิปัตย์ ระบุ พร้อมชี้ว่า ขณะนี้ได้มีการเตรียมตัวสำหรับการเลือกตั้งแล้ว ตามรูปแบบที่เคยดำเนินการมาอย่างต่อเนื่องทั้งการแบ่งโซน หรือ วางตัวผู้สมัคร แต่จะมีเพิ่มเติมคือการลงพื้นที่ของนายกรัฐมนตรีและรัฐมนตรีในภูมิภาคต่างๆ เพื่อช่วยเหลือพรรคร่วมรัฐบาลด้วยเช่นกัน</p>
<p>ชี้ เสื้อแดงตกหลุมตัวเอง</p>
<p>ขณะที่ทางฟากฝ่ายค้านอย่างพรรคเพื่อไทยที่พยายามจุดประเด็นทางการ เมืองเพื่อหักเหลี่ยมรัฐบาลอย่างต่อเนื่องสอดประสานกับการโฟนอินของอดีต นายกฯ ที่เคลื่อนไหวอย่างพร้อมเพรียงกันนั้น แม้ว่าการเลือกตั้งซ่อมจะสามารถคว้าชัยชนะจนสร้างความฮึกเหิมแก่คนเสื้อแดง ได้ค่อนข้างมาก</p>
<p>ทว่า การเคลื่อนไหวด้วยการล่ารายชื่อถวายฎีกาเพื่อขอพระราชทานอภัยโทษแก่อดีตนายก นั้นอาจเป็นหมากที่เดินพลาดของอดีตนายกและพลพรรค 3 เกลอ อีกครั้งและอาจส่งผลให้ความนิยมของพรรคเพื่อไทยและคนเสื้อแดงนั้นลดต่ำลง เรื่อยๆ เนื่องจากกลุ่มต่างๆที่เคยเคลื่อนไหวร่วมกันนั้นได้ทยอยถอนตัวออกไปอย่างต่อ เนื่อง</p>
<p>'การเคลื่อนไหวของกลุ่มคนเสื้อแดงไม่ส่งผลต่อรัฐบาลมากนักเพราะการ เคลื่อนไหวด้วยการล่ารายชื่อถวายฎีกาจะเป็นปัจจัยที่สร้างความเสียหายแก่คน เสื้อแดงเอง ขณะที่รัฐบาลก็จำเป็นต้องเดินหน้าสร้างผลงานให้เห็นเป็นรูปธรรมมากขึ้น' <persName>เกียรติกร พากเพียรศิลป์</persName> ส.ส.ปราจีนบุรี พรรคประชาธิปัตย์ กล่าว</p>
<p>ดังนั้น บทสรุปความสำเร็จของ <persName>อภิสิทธิ์ เวชชาชีวะ</persName> ในการนำพารัฐนาวาไปสู่ความนิยมและแก้ไขปัญหาจึงมิใช่อยู่ที่การรบพุ่งตอบโต้ ทางการเมืองกับคู่ขัดแย้งอย่าง<persName>พ.ต.ท.ทักษิณ ชินวัตร</persName> หากแต่ต้องพิชิตใจประชาชนที่ฝากความหวังไว้นั่นเอง'</p></body>
</news>
