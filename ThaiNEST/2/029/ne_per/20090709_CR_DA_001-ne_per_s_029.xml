<teiHeader>
<fileDesc>
<titleStmt>
  <title>5ทรชนอ้างเป็นปส.บุกบ้านปล้นทอง50บาท  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-09 16:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=7337  </bibl>
</sourceDesc>
</fileDesc>
</teiHeader>
<news>
<headline>5ทรชนอ้างเป็นปส.บุกบ้านปล้นทอง50บาท</headline>
<lead></lead>
<neck></neck>
<body><p>วันนี้( 9 ก.ค.) ผู้สื่อข่าวรายงานว่า <persName>ร.ต.ท.ประสิทธิ์ ภักดี</persName> พงส. สภ.สามชุก จ.สุพรรณบุรี รับแจ้งเหตุคนร้ายปล้นทรัพย์ ที่บ้านเลขที่ 46 หมู่ 6 ต.วังลึก ไปตรวจสอบ พร้อม <persName>พล.ต.ต.ปราโมทย์ ไทรหอมหวล</persName> <persName>ผบก.พ.ต.อ.สมเจตต์ ทองปาน</persName> ผกก.และกำลังฝ่ายสืบสวน ที่เกิดเหตุเป็นบ้านสองชั้นครึ่งไม้ครึ่งปูนหลังใหญ่ <persName>พบนางเชื้อ มโหฬาร</persName> อายุ 64 ปี เจ้าของบ้านอยู่ในอาการหวาดกลัว สอบสวนนางเชื้อ ให้การว่าตนประกอบอาชีพทำนา ก่อนเกิดเหตุอยู่บ้านกับบุตรสาวอีก 3 คน และกำลังนั่งคุยกันอยู่ในบ้าน </p>

<p>ทันใดนั้นมีชายฉกรรจ์ 4 คน และหญิงสาว 1 คน แต่งกายคล้ายเจ้าหน้าที่ตำรวจ ขับรถยนต์ปิกอัพยี่ห้อโตโยต้า สีบรอนซ์ทอง ไม่ติดแผ่นป้ายทะเบียน มาจอดบริเวณหน้าบ้าน และอ้างตัวเป็นเจ้าหน้าที่ตำรวจปราบปรามยาเสพติดมาจากกรุงเทพฯ ขอตรวจสอบทรัพย์สินของ<persName>นายใย</persName> ลูกชายซึ่งถูกจับอยู่ที่กรุงเทพฯ ตนจึงปฏิเสธไปว่าทรัพย์สินของลูกชายไม่มี และถูกเจ้าหน้าที่ยึดไปหมดแล้ว แต่กลุ่มคนดังกล่าวไม่เชื่อ กลับชักอาวุธปืนพกออกมาจี้บังคับตนและบุตรสาว ก่อนลงมือทำร้ายร่างกายด้วยการชกต่อย ก่อนรื้อค้น ฉกทรัพย์สิน ประกอบด้วย ทองรูปพรรณ หนัก 50 บาท เงินสดหนึ่งแสนบาท และอาวุธปืน .38 มม.1 กระบอก และหลบหนีไป.</p></body>
</news>
