<teiHeader>
<fileDesc>
<titleStmt>
  <title>มอนิเตอร์ : ทริปเปิลทีส่ง3BB10เมกลงตลาด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/10/news_29080144.php?news_id=29080144  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : ทริปเปิลทีส่ง3BB10เมกลงตลาด</headline>
<lead></lead>
<neck></neck>
<body><p><persName>นายพิชญ์ โพธารามิก</persName> ประธานเจ้าหน้าที่บริหารกลุ่มบริษัทจัสมิน กล่าวว่า บมจ.ทริปเปิลทีบรอดแบนด์ ส่งพรีเมียมแพ็คเกจบรอดแบนด์อินเทอร์เน็ตความเร็วสูงสุด 10 เมก ลงตลาด ถือเป็นความเร็วสูงสุดครั้งแรกในประเทศ ให้บริการครอบคลุมพื้นที่เขต กทม. และปริมณฑล รวมถึงเขตหัวเมืองใหญ่ๆ ทั่วประเทศ</p>
<p>เจาะกลุ่มลูกค้าไฮเอนด์ที่ชอบสาระบันเทิงเต็ม รูปแบบและใช้ชีวิตออนไลน์เกือบตลอดเวลา ทั้งการทำงาน และการพักผ่อน ราคา 1,490 บาท/เดือน ตั้งเป้ายอดผู้ใช้บริการทั่วประเทศกว่า 3 หมื่นราย ภายในสิ้นปีนี้ พร้อมพัฒนาและติดตั้งโครงข่ายรองรับการขยายตัวของผู้ใช้บริการ ทั้งจำนวนพอร์ต เอดีเอสแอล ขยายแบนด์วิธระหว่างประเทศเพิ่มอีก 50% และการขยายพื้นที่ให้บริการขึ้นอีก</p>
<p>กรีนแบงค็อกไวไฟเพิ่มความเร็ว</p>
<p><persName>นายนนท์ อิงคุทานนท์</persName> ผู้จัดการทั่วไป ไวร์ไลน์ บรอดแบนด์ เซอร์วิส บิสิเนส บมจ.ทรู คอร์ปอเรชั่น กล่าวว่า โครงการ “Green Bangkok Wi-Fi” ปีที่ 2 ซึ่งเป็นความร่วมมือระหว่าง กทม. กับทรู ได้เพิ่มทางเลือกความเร็วการใช้บริการอินเทอร์เน็ตไร้สายฟรี เป็น 256 kbps ฟรี 1 ชั่วโมงต่อเดือน หรือเลือกใช้แบบเดิมความเร็ว 64 kbps ไม่จำกัดชั่วโมงใช้งาน ผู้สนใจสามารถลงทะเบียนเปิดใช้บริการต่ออายุการใช้งานทุก 3 เดือนที่ www.truewifi.net ได้แล้ววันนี้-30 มิ.ย.2553</p>
<p>ขณะที่ <persName>นายฐานพล มานะวุฒิเวช</persName> ผู้ช่วยผู้อำนวยการหัวหน้าแผนกทัชซิม บริษัท ทรู มันนี่ จำกัด กล่าวว่า บริษัทออกชุด Touch@Home เครื่องอ่านสัญญาณทัช พร้อมทัชซิม ซึ่งจะเปลี่ยนไลฟ์สไตล์คนรุ่นใหม่ให้หันมาทำธุรกรรมต่างๆ ทางอินเทอร์เน็ตมากขึ้น ทั้งจ่ายบิล ชอปปิง ดาวน์โหลดคอนเทนท์ต่างๆ โหวต True AF6 จำหน่ายที่ทรูช็อป หรือสั่งซื้อผ่าน www.weloveshopping.com ราคาพิเศษ 990 บาท จากปกติ 1,339 บาท</p>
<p>ไอทีซิตี้จัดพริ้นติ้ง เอ็กซ์โป</p>
<p>รายงานข่าวจาก บมจ.ไอที ซิตี้ กล่าวว่า บริษัทร่วมกับพันธมิตรผู้ค้าพริ้นเตอร์ 9 แบรนด์ จัดงาน “อินเตอร์เนชั่นแนล พริ้นติ้ง เอ็กซ์โป 2009” ประชันสุดยอดพริ้นเตอร์ชั้นนำ ตั้งแต่วันนี้-12 ก.ค.2552 ที่ร้านไอที ซิตี้ ทั้ง 34 สาขาทั่วประเทศ พร้อมกิจกรรมน่าสนใจด้วยแนวคิด “สนุกสนานกับงานพิมพ์ พริ้นเตอร์ทำอะไรได้มากกว่าที่คุณคิด” พร้อมโปรโมชั่นพิเศษซื้อพริ้นเตอร์ทุกรุ่น ทุกยี่ห้อ ลุ้นรับส่วนลดสินค้าไอทีอื่นๆ ราคาพิเศษลด 50%</p>
<p>ซิป้าอัดงบเร่งหาสุดยอดซอฟต์แวร์</p>
<p><persName>นางสุวิมล เทวะศิลชัยกุล</persName> รองผู้อำนวยการส่งเสริมและพัฒนาธุรกิจ สำนักงานส่งเสริมอุตสาหกรรมซอฟต์แวร์แห่งชาติ (ซิป้า) กล่าวว่า ซิป้าจัดงบประมาณสนับสนุนโครงการ Thailand ICT Awards 2009 การประกวดซอฟต์แวร์ดีเด่นแห่งชาติ 10 ล้านบาท และเชิญชวนผู้ประกอบการ นิสิต นักศึกษา ลงสนามแข่งขัน คว้ารางวัลมูลค่ารวมกว่า 4 ล้านบาท ก่อนโค้งสุดท้าย สิ้นสุดปิดรับผลงาน 24 ก.ค.นี้</p></body>
</news>
