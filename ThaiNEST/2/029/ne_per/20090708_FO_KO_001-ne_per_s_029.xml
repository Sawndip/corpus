<teiHeader>
<fileDesc>
<titleStmt>
  <title>ศพ"แจ็คสัน"ถึงสเตเปิ้ลส์เซนเตอร์แล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090707/19647/%e0%b8%a3%e0%b9%88%e0%b8%a7%e0%b8%a1%e0%b8%ad%e0%b8%b2%e0%b8%a5%e0%b8%b1%e0%b8%a2%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%97%e0%b8%b5%e0%b9%88%e0%b8%aa%e0%b9%80%e0%b8%95%e0%b9%80%e0%b8%9b%e0%b8%b4%e0%b9%89%e0%b8%a5%e0%b8%aa%e0%b9%8c%e0%b9%80%e0%b8%8b%e0%b8%99%e0%b9%80%e0%b8%95%e0%b8%ad%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ศพ"<persName>แจ็คสัน</persName>"ถึงสเตเปิ้ลส์เซนเตอร์แล้ว</headline>
<lead>เหล่าศิลปินเตรียมขึ้นเวทีอาลัย<persName>ไมเคิล แจ็คสัน</persName> ที่สเตเปิ้ลส์ เซนเตอร์ ด้านพิธีศพยังเป็นความลับ ไม่ชัดจะทำพิธีฝังหรือเผา ขณะที่พี่เลี้ยงลูกราชาเพลงป็อป แฉ สมาชิกในครอบครัวโทรมาถามหาที่ซ่อนเงินสดของแจ็คสัน</lead>
<neck></neck>
<body><p>(7ก.ค.) เมื่อเวลา 23.ooน. เว็บไซต์ tmz.com ได้ถ่ายทอดสดพิธีไว้อาลัยราชาเพลงป๊อป <persName>ไมเคิล แจ็คสัน</persName> ตั้งแต่ช่วงเย็นที่ผ่านมา จนถึงเวลาดังกล่าวขบวนรถของครอบครัว<persName>แจ็คสัน</persName>เดินทางถึงForest Lawn Memorial Park Hollywood Hills ที่นครลอสแองเจลิส ซึ่งเป็นสถานที่ฝังศพ อันเป็นสถานที่เดียวกับที่ฝังร่างของย่าของเขาเองเมื่อปี 1990 ได้เคลื่อนย้ายศพของ<persName>แจ็คสัน</persName>ไปยังสเตเปิ้ลส์ เซนเตอร์ เพื่อประกอบพิธีไว้อาลัย โดยขบวนศพเดินทางถึงเวลา23.50น. ช่วงเวลาดังกล่าวได้มีการสัมภาษณ์บุคคลต่างๆแสดงความรู้สึกถึง<persName>แจ็คสัน</persName></p>
<p>ทั้งนี้เว็บไซต์หนังสือพิมพ์ เดลี่เมล รายงานว่า เหล่าศิลปินชื่อดังในวงการบันเทิงจะไปรวมตัวกันเพื่อไว้อาลัยต่อการจากไปของราชาเพลงป๊อป <persName>ไมเคิล แจ็คสัน</persName> ที่บัตรเข้าร่วมงานนี้ ถูกนำไปประมูลขายทางเว็บไซท์ อีเบย์ ในราคาสูงถึง 1 แสนดอลล่าร์ หรือราว 3 ล้าน 5 แสนดอลล่าร์ และมีข่าวที่น่ายินดีด้วยว่า ดาวจรัสแสงตัวน้อย <persName>ชาฮีน จาฟาร์โกลี่</persName> จากเวทีบริเทน'ส ก็อท ทาเลนจ์ จะมาร่วมร้องเพลงในงานนี้ด้วย</p>
<p> <persName>ชาฮีน</persName> วัย 12 ปี จะขึ้นเวทีร่วมกับศิลปินรุ่นใหญ่ที่รวมทั้ง<persName>มารายห์ แครีย์</persName> , <persName>อัชเชอร์</persName> และ<persName>เจนนิเฟอร์ ฮัดสัน</persName> ดาราสาวจากภาพยนตร์เรื่อง ดรีมเกิร์ลส์ ราย งานระบุว่า ครอบครัว<persName>แจ็คสั</persName> ได้เชิญ<persName>ชาฮีน</persName>มาร่วมงาน โดยบอกกับเขาว่า <persName>ไมเคิล</persName>เป็นแฟนตัวยงของเขา ส่วน<persName>ไดอาน่า รอสส์</persName> , <persName>สตีวี่ วอนเดอร์</persName> <persName>ไลซ่า มิเนลลี่</persName> และ<persName>เอลิซาเบธ เทย์เลอร์</persName> ต่างเป็นแขกที่ได้รับการคาดหมายว่า จะเข้าร่วมงาน ที่จะจะจัดขึ้นสนามกีฬาสเตเปิ้ลส์ เซนเตอร์ ในลอส แองเจลีส ด้วย <persName>ประธานาธิบดีบารัค โอบาม่า</persName>,<persName>จัสติน ทิมเบอร์เล้ต</persName>,<persName>อารีธ่า แฟรงคลิน</persName> และ<persName>ลีโอเนล ริชชี่</persName> ได้รับการคาดหมายว่าจะรับคำเชิญมาร่วมงาน มีเพียง<persName>ประธานาธิบดีโอบาม่า</persName> เพิ่งจะเริ่มต้นการเยือนรัสเซีย ทำให้เขาไม่สามารถมาร่วมงานได้</p>
<p> ส่วนรายละเอียดของงาน ยังถูกเก็บความลับ แต่มีข่าวลือว่า <persName>มารายห์ แครี่ย์</persName> จะร้องเพลงฮิตของวงแจ็คสัน ไฟว์ คือ ไอ บี แดร์ ส่วน<persName>ชาฮีน</persName> ที่ร้องเพลง ฮู เลิฟวิน ยู ของแจ็คสัน ประกวดบนเวทีบริเทน 'สก็อท ทาเลนจ์ เมื่อเดือนพฤษภาคม ได้เดินทางไปยังลอส แองเจลีส แล้วพร้อมกับมารดา ตั้งแต่เมื่อคืนที่ผ่านมา และระบุว่า <persName>ไมเคิล</persName>เป็นแรงบันดาลใจที่ยิ่งใหญ่ของเขา และรู้สึกเป็นเกียรติที่ได้รับเชิญไปร่วมงาน แหล่งข่าวระบุว่า <persName>ไมเคิล</persName>ดูคลิป<persName>ชาฮีน</persName>เข้าร่วมแข่งขันจากยูทู้บ และยังคิดว่า จะเชิญ<persName>ชาฮีน</persName>ขึ้นเวทีกับเขาในคอนเสิร์ตที่ โอทู ด้วยกัน</p>
<p> สำหรับคนที่แน่นอนแล้วว่าจะไม่ไปร่วมงานคือ <persName>เด็บบี้ โรว์</persName> อดีตภรรยาของ<persName>ไมเคิล</persName> ผู้เป็นแม่ของลูกสองคนแรกของ<persName>ไมเคิล</persName> ตอนแรกเธอมีแผนจะไปร่วมงาน แต่ทนายของเธอ ระบุว่า ความสนใจของสื่อมวลชนทำให้เธอเปลี่ยนใจ และจะไว้อาลัยให้<persName>ไมเคิล</persName>เป็นการส่วนตัว </p>
<p> มีรายงานด้วยว่า แฟน ๆ ชาวอังกฤษหลายพันคน ไม่สนใจคำแนะนำของตำรวจลอส แองเจลิส และพยายามเดินทางข้ามน้ำข้ามทะเลไปให้ได้ ซึ่งตำรวจได้ขอร้องประชาชนที่ไม่มีบัตรเข้างานให้ชมการถ่ายทอดทางโทรทัศน์ เพราะเกรงว่าจะเกิดปัญหาด้านการจราจร แต่สายการบินต่างๆ ได้ยืนยันว่า มีการจองตั๋วจนนาทีสุดท้ายไปยังลอส แองเจลิส และพื้นที่โดยรอบ และยังมีรายงานที่ยังไม่ได้รับการยืนยันด้วยว่า ครอบครัว<persName>แจ็คสัน</persName>จะจัดพิธีไว้อาลัยเป็นการส่วนตัวก่อนจะพิธีอย่างเป็นทางการจะเริ่มขึ้น</p>
<p> ตำรวจหลายร้อยนาย และรถดับเพลิงหลายร้อยคัน ได้ไปจอดรอที่สนามกีฬาด๊อจเจอร์ ซึ่งเป็นจุดที่ผู้ได้บัตรเข้าร่วมงาน จะเริ่มไปรับบัตรเข้างาน ซึ่งมีเพียง 8,750 ชื่อเท่านั้น ที่ถูกเลือก คนที่โชคดีพากันฉลองหลังจากได้รับแจ้งทางอีเมล และมีรายงานอย่างต่อเนื่องมาด้วยว่า ศพของ<persName>ไมเคิล</persName>ซึ่งเสียชีวิตเมื่อวันที่ 25 มิถุนายน ด้วยวัย 50 ปี อาจถูกฝังที่ ฟอร์เรสต์ ลอว์น พาร์ค ใน ฮอลลีวู้ดและคาดกันว่า โลงศพของเขาจะถูกปิดผนึกแน่นในคอนกรีตเพื่อป้องกันพวกนักล่าสมบัติ แต่ก็มีรายงานอีกกระแสหนึ่งว่า อาจถูกนำไปเผา หรือนำกลับไปฝังที่เนเวอร์แลนด์ หรือเอาแต่เถ้ากระดูกไปโปรยบนพื้นดินในเนเวอร์แลนด์</p>
<p> ด้านเว็บไซท์หนังสือพิมพ์ นิว ออฟ เดอะ เวิร์ลด์ ของอังกฤษ รายงานอ้างการเปิดเผยของ <persName>เกรซ ระวารัมบา</persName> พี่เลี้ยงลูกทั้ง 3 คน ของ<persName>ไมเคิล แจ็คสัน</persName> ซึ่งได้ชื่อว่าเป็นคนที่ใกล้ชิดที่สุดคนหนึ่งว่า เธอได้รับแจ้งจากครอบครัวของ<persName>แจ็คสัน</persName>ว่าเขาเสียชีวิตแล้ว ขณะที่เธออยู่ที่ลอนดอนและกำลังจะขึ้นเครื่องบินกลับบ้าน เธอยังถาม <persName>แด๊ฟเน่ บารัค</persName> ที่เคยสัมภาษณ์คนดังอย่าง <persName>โรเบิร์ต มูกาเบ้</persName> และ<persName>เอมี่ ไวน์เฮาส์</persName> มาแล้วว่า ว่า เชื่อหรือไม่ว่า เธอเพิ่งช็อคกับข่าวการเสียชีวิตของ<persName>แจ็คสัน</persName> แต่สิ่งที่เธอได้ยินจากปากของหนึ่งในสมาชิกของครอบครัวของเขาที่ตามมาหลังจากนั้น ก็คือคำถามที่ว่าเธอจำได้หรือไม่ว่า <persName>แจ็คสัน</persName> เคยซ่อนเงินสดไว้ในบ้านบ้างหรือไม่ ซึ่งเธอก็ตอบไปว่า ให้หาถามถุงขยะหรือไม่ก็ใต้พรม พวกเขายังบอกกับเธอด้วยว่า เด็ก ๆ พากันร้องให้และถามหาแต่เธอ พวกเขาไม่เชื่อว่าพ่อของพวกเขาเสียชีวิตแล้ว</p>
<p> เป็นครั้งแรกที่ <persName>เกรซ</persName> วัย 42 ปี ยอมเปิดเผยเรื่องราวตลอดระยะเวลา 17 ปี ที่เธออยู่กับเขาในฐานะเลขานุการ 5 ปี และฐานะพี่เลี้ยงเด็กอีก 12 ปี รวมถึงความลับของซูเปอร์สตาร์ เช่น เรื่องที่เขากินยาจำนวนมากจนเธอต้องช่วยล้างท้องให้หลายครั้ง เพื่อป้องกันไม่ให้เป็นอันตรายถึงชีวิตเพราะใช้ยาเกินขนาด , อาศัยเพื่อนที่เอื้อเฟื้อให้ความช่วยเหลือทางการเงิน , ต้องใช้เวลาหลายสัปดาห์อาศัยอยู่ในห้องใต้ดินภายในบ้านที่คับแคบของอดีตลูกจ้างเมื่อไม่นานมานี้ เพราะถังแตก และต้องทั้งขู่ทั้งปลอบลูก ๆ สารพัด เพราะพวกเขาไม่ยอมสวมหน้ากากเวลาออกไปในที่สาธารณะ</p>
<p> <persName>เกรซ</persName>ถึงกับหลั่งน้ำตา เมื่อพูดถึงลูก ๆ ของ<persName>ไมเคิล</persName> ได้แก่ <persName>ปริ๊นซ์</persName> วัย 12 ปี, <persName>ปารีส</persName> วัย 11 ปี และ<persName>ปริ๊นซ์ไมเคิล</persName> ที่ 2 หรือที่รู้จักกันในชื่อ <persName>แบลงเค็ต</persName> ว่า เธอเข้าใจสภาพจิตใจของพวกเด็ก ๆ แจ็คสันไม่ยอมกินอะไร และเด็ก ๆ ก็กลัว่าจะเกิดอะไรขึ้นกับพ่อของพวกเขา</p>
<p> <persName>เกรซ</persName> กล่าวว่า เธอเดินทางไปพักผ่อนที่สวิสเซอร์แลนด์ หลังจากถูก<persName>แจ็คสัน</persName>ปลดออกจากงาน เมื่อ 2 เดือนก่อน ซึ่งเธออ้างว่า เป็นเรื่องปกติ เพราะเขามักจะไล่เธอออกและขอร้องให้เธอกลับมาทำงานกับเขาอยู่เป็นประจำ หลังจากเขาไม่สามารถรับมือกับลูกทั้ง 3 คนได้ ส่วนการถูกปลดล่าสุดก็เพราะเด็ก ๆ ติดเธอมากเกินไป ซึ่งก่อนที่<persName>แจ็คสัน</persName>จะเสียชีวิต เธอเพิ่งได้รับโทรศัพท์แจ้งว่า พวกเด็กๆไม่ได้รับการเอาใจใส่ ไม่มีคนทำความสะอาดห้องให้ เพราะ<persName>แจ็คสัน</persName>ไม่ได้จ่ายค่าจ้างให้แม่บ้าน ส่วนตัว<persName>แจ็คสัน</persName> ก็ไม่ได้โกนหนวด ไม่ได้รับการดูแลเรื่องอาหาร และพวกเขาอยากให้เธอกลับไป เธอยังเล่าถึง<persName>แบล็งเก็ต</persName>ด้วยว่า เขาชอบร้องเพลง<persName>บิลลี่ จีน</persName>และเพลงอื่น ๆ ของ<persName>แจ็คสัน</persName> พวกเด็ก ๆ ไม่ชอบสวมหน้ากาก เวลาออกไปยังสถานที่สาธารณะ บางทีเธอต้องทำเป็นแกล้งลืมหยิบเอาไปด้วย ซึ่งทำให้<persName>แจ็คสัน</persName>ไม่พอใจ แต่สิ่งที่ทำให้เธอข้องใจก็คือ <persName>แจ็คสัน</persName>ไม่ยอมให้มีครูมาสอนลูก ๆ ของเขา</p>
<p> <persName>ดีแพ็ค ช็อปร่า</persName> เพื่อนสนิทคนหนึ่งของ<persName>แจ็คสัน</persName> ได้ยืนยันว่า <persName>เกรซ</persName>เป็นพี่เลี้ยงที่สนิทกับลูก ๆ ของ<persName>แจ็คสัน</persName>จริงและเด็ก ๆ เรียกเธอว่าแม่ และเธอเป็นคนเดียวที่พูดความจริงเกี่ยวกับเขา <persName>เกรซ</persName> กล่าวว่า <persName>แจ็คสัน</persName> พึ่งยาหลายชนิดในแต่ละวัน รวมทั้งยาที่มีฤทธิ์ระงับปวดอย่าง เดเมอรอล ส่วนคดีล่วงละเมิดทางเพศเด็กเมื่อปี 2548 ทำให้<persName>แจ็คสัน</persName> เหลือเงินไม่มากนักและเงินสดขาดมือจนต้องขอยืมจากเพื่อน ๆ แต่เมื่อได้เงินมา แทนที่เขาจะเอาเงินไปซื้อบ้านที่ดูมั่นคง เขากลับเอาไปเช่าห้องโรงแรม</p>
<p> <persName>เกรซ</persName> กล่าวว่า <persName>แจ็คสัน</persName>ไม่มีความเข้าใจเกี่ยวกับเรื่องการเงินมากนัก เขาจะเอาเงินโอนเข้าบัญชีของเธอแล้วให้เธอถอนมาให้เขาในแบบพ็อคเก็ต มันนี่ หลังคดีลวนลามทางเพศเด็ก เมื่อปี 2548 <persName>เจอร์เมน</persName> พี่ชายของเขาได้แนะนำให้เขารู้จักกับเจ้าชายบาห์เรนผู้มั่งคั่งและมาช่วยสะสางปัญหาหนี้สินให้<persName>แจ็คสัน</persName>เพราะคิดว่าจะมีโอกาสได้ทำธุรกิจและการกุศลร่วมกัน เจ้าชายทรงขอเลขที่บัญชีจากเธอเพื่อที่พระองค์จะได้ทรงโอนเงินเข้าบัญชีให้<persName>แจ็คสัน</persName> แต่ปรากฎว่า ญาติของ<persName>แจ็คสัน</persName>ก็ร้อนเงินเช่นกัน <persName>แจ็คสัน</persName>ให้เธอเอาบัตร ATM ให้พวกเขา และพวกเขาก็เงินสดไปทุกวัน ซึ่งเมื่อมีเหตุการณ์ที่เจ้าชายทรงฟ้องร้อง<persName>แจ็คสัน</persName> <persName>แจ็คสัน</persName>ได้ปฏิเสธว่า เขาไม่ได้เอาเงินของพระองค์ไปใช้</p>
<p> <persName>เกรซ</persName>ยังเปิดเผยเหตุการณ์ก่อนที่<persName>แจ็คสัน</persName>จะเสียชีวิตด้วยว่า เขาต้องไปอาศัยนอนที่ห้องใต้ดินที่บ้านของ<persName>แฟรงค์ ไทสัน</persName> อดีตลูกจ้างของ<persName>แจ็คสัน</persName> ซึ่งครอบครัวของเขาไม่ได้ร่ำรวย แต่ก็ไม่รู้จะพึ่งพาใครได้อีก เธอรู้ด้วย<persName>แจ็คสัน</persName>ตกอยู่ในอาการเครียดเพราะเขาไม่ได้ตระหนักเลยว่า ได้เซ็นสัญญาแสดงคอนเสิร์ตไปถึง 50 รอบ เธอยังได้ถามเขาว่า คุณทำอะไรลงไป และ<persName>แจ็คสัน</persName>ได้ยืนยันกับเธอว่าเขาเซ็นต์สัญญาไปแค่ 10 รอบเท่านั้น</p></body>
</news>
