<teiHeader>
<fileDesc>
<titleStmt>
  <title>กีฬารอบโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/09/news_29074017.php?news_id=29074017  </bibl>
</sourceDesc>
</fileDesc>
</teiHeader>
<news>
<headline>กีฬารอบโลก</headline>
<lead></lead>
<neck></neck>
<body><p>"<persName>แลนซ์</persName>" ขึ้นนำร่วมปั่นตูร์</p>
<p>การแข่งขันจักรยานทางไกล "ตูร์ เดอ ฟรองซ์" ช่วงที่ 4 ประเภททีมไทม์-ไทรอัล ระยะทาง 39 กม. เส้นทางรอบเมืองมองต์เปลิเยร์ ประเทศฝรั่งเศส เมื่อวันที่ 7 ก.ค. ปรากฎว่า ทีมแอสตานา คว้าแชมป์ในช่วงนี้ไปครอง ด้วยเวลารวม 46.29 นาที ตามด้วยทีมการ์มิน และซาโซแบงก์ เวลาตามหลัง 18 และ 40 วินาทีตามลำดับ ส่วนผู้สวมเสื้อเหลืองยังเป็นของ <persName>ฟาเบียง แคนเซลลารา</persName> นักปั่นชาวสวิสของทีมซาโซา แบงก์ เวลา 10.38.07 ชม. ที่ทำเวลาเท่ากับ <persName>แลนซ์ อาร์มสตรอง</persName> แชมป์ 7 สมัยชาวอเมริกัน จากทีมแอสตานาที่ซิวแชมป์ช่วงนี้ ขณะที่อันดับ 3 <persName>อัลแบร์โต คอนตาดอร์</persName> จากสเปน เพื่อนร่วมแอสตานา เวลาตามหลัง 19 วินาที</p>
<p><persName>ฟอสเตอร์</persName>ต่อสัญญา4ปี</p>
<p><persName>เบน ฟอสเตอร์</persName> นายทวารทีมชาติอังกฤษ ตกลงต่อสัญญากับ แมนฯ ยูไนเต็ด ออกไปอีก 4 ปี หลังจากได้ข้อเสนอสัญญาใหม่ ทำให้ <persName>ฟอสเตอร์</persName> จะมีสัญญากับทีมไปจนถึงปี 2013 โดย "<persName>เฟอร์กี้</persName>" <persName>เซอร์อเลกซ์ เฟอร์กูสัน</persName> เชื่อว่านายทวารรายนี้เป็นผู้รักษาประตูหนุ่มที่ดีที่สุดคนหนึ่งของอังกฤษ และน่าจะเป็นตัวตายตัวแทนของ <persName>เอ็ดวิน ฟานเดอร์ซาร์</persName> แต่ที่ผ่านมา <persName>ฟอสเตอร์</persName> วัย 26 ปี ที่เล่นทีมชาติอังกฤษมาแล้ว 2 นัด มักจะประสบปัญหาการบาดเจ็บบ่อยครั้ง แม้ว่าจะทำผลงานช่วยเซฟจุดโทษให้ทีมเอาชนะ "ไก่เดือยทอง" สเปอร์ส ในนัดชิงชนะเลิศ คาร์ลิง คัพ เมื่อเดือน มี.ค. </p>
<p>มิลานเซ็น<persName>ออนเยวู</persName></p>
<p>"ปีศาจแดงดำ" เอซี มิลาน ทำเซอร์ไพรส์คว้าตัว <persName>โอกูชิ ออนเยวู</persName> กองหลังทีมชาติสหรัฐชุดรองแชมป์ คอนเฟเดอเรชั่นส์ คัพ มาร่วมทีมแบบไม่มีค่าตัวด้วยสัญญา 3 ปี หลังจากที่กองหลังวัย 27 ปี หมดสัญญากับ สตองดาร์ ลีแอช ต้นสังกัดเก่าและก่อนหน้านี้เคยป็นข่าวกับ "ราชันชุดขาว" รีล มาดริด เช่นกัน โดยแม้ว่า <persName>ออนเยวู</persName> จะเป็นชาวอเมริกัน แต่ก็ได้พาสปอร์ตของเบลเยียมเรียบร้อยแล้ว ทำให้ มิลาน ไม่ติดปัญหาเรื่องนักเตะนอกอียูแต่อย่างใด </p>
<p><persName>วอซเนียซกี้</persName>ลิ่วรอบ2ศึกสวีดิช</p>
<p><persName>แคโรไลน์ วอซเนียซกี้</persName> นักหวดสาวมือ 1 ของรายการจากเดนมาร์ก โชว์ฟอร์มเหนือชั้น ไล่ยำ <persName>โซเฟีย อาร์วิดส์สัน</persName> มือไร้อันดับของเจ้าถิ่น ขาดลอย 2-0 เซต 6-1, 6-3 ในการแข่งขันเทนนิสดับเบิลยูทีเอ ทัวร์ รายการ สวีดิช โอเพ่น บนคอร์ตดิน ที่ประเทศสวีเดน ชิงเงินรางวัลรวม 220,000 ดอลลาร์สหรัฐ ประเภทหญิงเดี่ยว รอบแรก เมื่อวันที่ 7 ก.ค. ส่วนผลคู่อื่น <persName>โดมินิก้า ซิบุลโควา</persName> (2-สโลวะเกีย) ชนะ <persName>แซนดรา โรมา</persName> (สวีเดน) 6-3, 2-6, 6-1, <persName>ฟลาเวีย เพนเนตตา</persName> (3-อิตาลี) ชนะ <persName>ฟรานเชสก้า สเคียโวเน่</persName> (อิตาลี) 6-2, 7-5, <persName>มาเรีย โฮเซ่ มาร์ติเนซ</persName> (สเปน) ชนะ <persName>คาเอีย คาเนปี</persName> (4-สเปน) 6-1, 7-6 (7-1), <persName>นูเรีย ลากอสเตรา</persName> (สเปน) ชนะ <persName>อายูมิ โมริตะ</persName> (ญี่ปุ่น) 4-6, 6-0, 6-2, <persName>มาเรีย คิริเลนโก</persName> (รัสเซีย) ชนะ <persName>อีรินา เบอร์ยาช็อค</persName> (ยูเครน) 6-0, 6-4</p></body>
</news>
