<teiHeader>
<fileDesc>
<titleStmt>
  <title>จับเมียตำรวจมัดมือขังห้องน้ำก่อนลักทรัพย์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090710/20057/%e0%b8%88%e0%b8%b1%e0%b8%9a%e0%b9%80%e0%b8%a1%e0%b8%b5%e0%b8%a2%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%a1%e0%b8%b1%e0%b8%94%e0%b8%a1%e0%b8%b7%e0%b8%ad%e0%b8%82%e0%b8%b1%e0%b8%87%e0%b8%ab%e0%b9%89%e0%b8%ad%e0%b8%87%e0%b8%99%e0%b9%89%e0%b8%b3%e0%b8%81%e0%b9%88%e0%b8%ad%e0%b8%99%e0%b8%a5%e0%b8%b1%e0%b8%81%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>จับเมียตำรวจมัดมือขังห้องน้ำก่อนลักทรัพย์</headline>
<lead>คนร้ายบุกเดี่ยว จับเมียตำรวจมัดมือขังห้องน้ำ ก่อนรื้อค้นทรัพย์สินได้พระผงสุพรรณและแบงค์เก่า เชื่อเป็นคนในพื้นที่</lead>
<neck></neck>
<body><p>(10ก.ค.) เวลา 10.30 น. <persName>พ.ต.ท.สิงห์ชัย พุฒิวันดี</persName> พงส.สบ3 สภ.เมือง จ.สุพรรณบุรี รับแจ้งเหตุคนร้ายจับเจ้าของบ้านมัดมือ ก่อนชิงทรัพย์ เหตุเกิดที่บ้านเลขที่20 หมู่ 1 ต.ไผ่ขวาง ริมถนนเลี่ยงเมือง สาย 357 สุพรรณบุรี-ชัยนาท หลังรับแจ้งจึงเดินทางไปตรวจสอบยังที่เกิดเหตุ พบ<persName>นางสมจิตร ทรัพย์ผล</persName> อายุ 48 ปี ยืนตัวสั่นอยู่ในบ้าน โดยมี <persName>ดต.ไพโรจน์ ทรัพย์ผล</persName> เจ้าหน้าที่ตำรวจ สภ.เมืองสุพรรณบุรี ซึ่งเป็นสามีอยู่ปลอบอยู่ข้างๆ </p>
 
 <p>จากการสอบถาม <persName>นางสมจิตร์</persName> ให้การว่า ก่อนเกิดเหตุได้ปลูกต้นไม้อยู่ในสวนใกล้กับบ้าน แล้วได้ยินเสียงสุนัขเห่าเสียงดังอยู่ในบ้าน จึงเดินมาตรวจสอบ พบคนร้ายสูงประมาณ 170 เซนติเมตร สวมเสื้อแขนยาวลายพรางแบบทหาร ใส่เสื้อยืดคลุมศรีษะเห็นแค่ดวงตา สวมรองเท้าบูดกันน้ำแบบยาง ยืนอยู่ในบ้าน โดยถือขวานอยู่ในมือแล้วบังคับให้ตนอยู่เฉยๆ จากนั้นได้ลากไปในห้องน้ำ พร้อมกับจับมัดมือไพ่หลังแล้วให้ก้มหน้าราบกับพื้น ตนจึงขอร้องว่า ให้มัดมือข้างหน้าเพราะหายใจไม่ออก คนร้ายจึงยอม จากนั้นตนกลัวจะถูกทำร้าย จึงได้ล๊อกประตูห้องน้ำ แล้วบอกคนร้ายว่า อยากได้อะไรเอาไปเลย ส่วนทรัพย์สินมีค่าที่บ้านไม่มีอะไร เพราะยังเป็นหนี้ธนาคาร</p>
 
 <p>จากนั้นได้ยินเสียงคนร้าย เข้าไปรื้อค้นในห้องนอนจนข้าวของกระจุยกระจาย และยังขึ้นไปรื้อทรัพย์สินที่บริเวณชั้นสอง จนกระทั่งผ่านไปประมาณ 10 นาที ตนได้สังเกตุคนร้ายทางช่องลมของห้องน้ำ พบว่า ได้หนีออกไปทางหลังบ้าน ซึ่งเป็นป่าละเมาะ ดังนั้น จึงได้เปิดประตูห้องน้ำออกมาและพยามพยามแก้มัดจนสำเร็จ พร้อมแจ้งสามีให้ทราบ เมื่อตรวจสอบทรัพย์สินพบว่า พระเลี่ยมทองผงสุพรรณหลวงพ่อดี 2 องค์ แบงค์และเหรียญเก่าจำนวนหนึ่งได้หายไป นอกจากนี้หีบเหล็กที่เก็บของมีค่าจำนวนหนึ่ง ได้ถูกคนร้ายตัดกุญแจ แต่ไม่สามารถเปิดได้ถูกวางอยู่ปลายเตียงนอน</p>
 
 <p><persName>พ.ต.ท.สิงห์ชัย</persName> กล่าวว่า จากการสอบสวน<persName>นางสมจิตร</persName> ให้การว่า คนร้ายไม่น่าเป็นมืออาชีพ เพราะดูรนราน เชื่อว่าน่าจะเป็นคนในพื้นที่ เนื่องจากคลุมศีรษะ เพราเกรงว่าเจ้าทุกข์จะจำหน้าได้ ซึ่งขณะนี้ได้เจ้าหน้าที่วิทยาการไปตรวจสอบที่เกิดเหตุ เพื่อหาร่องรอยในการติดตามมาดำเนินคดีต่อไป วัฒนพล สุพรรณบุรี</p></body>
</news>
