<teiHeader>
<fileDesc>
<titleStmt>
  <title>"ริชาร์ดส์"สุดช็อค! ติดหวัดใหญ่2009  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo02120752&sectionid=0114&day=2009-07-12  </bibl>
</sourceDesc>
</fileDesc>
</teiHeader>
<news>
<headline>"<persName>ริชาร์ดส์</persName>"สุดช็อค! ติดหวัดใหญ่2009</headline>
<lead>"เด อะ ซัน" สื่อดังของอังกฤษ รายงานเมื่อวันที่ 11 กรกฎาคม ว่า <persName>ไมกาห์ ริชาร์ดส์</persName> ปราการหลังของแมนเชสเตอร์ ซิตี้ ติดเชื้อไข้หวัดใหญ่สายพันธุ์ใหม่ 2009 โดยถูกกักตัวอยู่ในโรงแรมห้าดาวที่ประเทศไซปรัส ทำให้ต้องเลื่อนกำหนดกลับอังกฤษจากเดิมวันที่ 8 กรกฎาคม เป็นวันที่ 12 กรกฎาคมแทน</lead>
<neck></neck>
<body><p><persName>ริ ชาร์ดส์</persName>กล่าวว่า ติดเชื้อในช่วงพักผ่อน และได้ทานยาต้านหวัด รวมถึงแยกตัวออกมาพักตามลำพังแล้ว ช่วงแรกคิดว่าเป็นอาการติดเชื้อที่ปอด หรือไม่ก็แอลกอฮอล์เป็นพิษ แต่เมื่อทราบว่าเป็นไข้หวัดใหญ่ 2009 ทำให้กังวลใจมาก เพราะเห็นข่าวทุกวันว่ามีคนเสียชีวิตจากโรคนี้</p>
<p>"ผม รู้สึกอ่อนเพลียมาก ไม่สามารถทำอะไรได้เลยแม้แต่จะเคลื่อนไหวหรือกิน ดีว่าสโมสรเข้าใจ แต่กลับอังกฤษคราวนี้คงโดนเพื่อนๆ อำกันน่าดูแน่นอน ไม่แน่ว่าพวกเขาอาจจะพร้อมใจกันใส่หน้ากากมาซ้อมกับผมก็ได้นะครับ" <persName>ริชาร์ดส์</persName>กล่าว</p>
<p>ปัจจุบันมีผู้เสียชีวิตจากโรคนี้ในอังกฤษรวมแล้ว 15 ราย โดยรัฐบาลอังกฤษได้ประกาศเมื่อวันที่ 8 กรกฎาคมว่า รวมมีผู้ติดเชื้อทั้งหมด 9,718 คน</p>
<p>ด้านสำนักข่าวเอเอฟพี รายงานว่า มีผู้เล่น 5 คนของทีมโมนาโก ในลีกเอิงฝรั่งเศส ที่กำลังเก็บตัวฝึกซ้อมในช่วงปรีซีซั่น ป่วยเป็นไข้หวัดใหญ่ และกำลังถูกตรวจว่าเป็นไข้หวัดใหญ่สายพันธุ์ใหม่ 2009 ด้วยหรือไม่</p></body>
</news>
