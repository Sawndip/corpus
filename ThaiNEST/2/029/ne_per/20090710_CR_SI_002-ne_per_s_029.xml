<teiHeader>
<fileDesc>
<titleStmt>
  <title>แกนนำเสื้อแดงเข้ามอบตัวปฏิเสธทุกข้อหา  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41809  </bibl>
</sourceDesc>
</fileDesc>
</teiHeader>
<news>
<headline>แกนนำเสื้อแดงเข้ามอบตัวปฏิเสธทุกข้อหา</headline>
<lead></lead>
<neck></neck>
<body><p><persName>นายณัฐวุฒิ ใสเกื้อ</persName> โฆษกแนวร่วมประชาธิปไตยต่อต้านเผด็จการแห่งชาติ ( นปช.) พร้อมนายคารม พลทะกลาง ทนายความเดินทางเข้าพบ <persName>พล.ต.ต.วิชัย สังข์ประไพ</persName> ผบก.น. 1 และคณะพนักงานสอบสวน เพื่อรับทราบข้อกล่าวหามั่วสุมกันแต่แต่ 5 คนขึ้นไปกระทำการอย่างหนึ่งอย่างใดให้เกิดความวุ่นวายในบ้านเมือง </p>

                  <p> โดยเป็นหัวหน้าหรือเป็นผู้มีหน้าที่สั่งการ ร่วมกันกระทำให้ปรากฏแก่ประชาชนด้วยวาจาอันไม่ใช่การกระทำในความมุ่งหมายแห่งรัฐ ธรรมนูญเพื่อให้ประชาชนร่วมละเมิดกฏหมายแผ่นดิน ,ข้อหาหมิ่นประมาท<persName>นายเนวิน ชิดชอบ</persName> ว่าอยู่เบื้องหลังกลุ่มคนเสื้อน้ำเงิน ขัดขวางกลุ่มคนเสื้อแดงไม่ให้เข้าไปขัดขวางการชุมอาเซียนซัมมิต ที่ พัทยา จ.ชลบุรี เมื่อเดือนเมษายนที่ผ่านมา โดย <persName>นายณัฐวุฒิ</persName> ปฏิเสธทุกข้อกล่าวหา และจะขอต่อสู้ตามกระบวนการขั้นตอนของกฏหมายโดยยืนยันกลุ่มคนเสื้อแดงจะยึดหลักสันติวิธีในการเคลื่อนไหว</p>
                        <p>  ส่วนเรื่องกลุ่มคนเสื้อแดงจะไปก่อความวุ่นวายการตรวจราชการของ <persName>นายอภิสิทธิ์ เวชชาชีวะ</persName> นายกรัฐมนตรี ที่จังหวัดบุรีรัมย์หรือไม่นั้น <persName>นายณัฐวุฒิ</persName> ระบุว่า ปกติคนเสื้อแดงได้จัดกิจกรรมอยู่แล้วอีกทั้งกลุ่มเสื้อแดงภาคอีสานในพื้นที่เข้าไปก็ไม่ได้หมายความว่าจะเข้าไปปั่นป่วน การไปจังหวัด อำเภอไหน ในประเทศไทย ถือเป็นสิทธิเสรีภาพของคนไทยและการจะไปแสดงออกทางการเมืองภายใต้สันติวิธี ก็เป็นสิทธิเสรีภาพที่สามารถทำได้ </p>
                       <p> "อย่าคิดว่าคนเสื้อแดงจะไปป่วนนายกฯ แต่นายกฯ จะไปป่วนคนเสื้อแดงมากกว่า เพราะการลงไปแต่ละครั้งต้องใช้กำลังเจ้าหน้าที่ตำรวจถึง 4,000 นาย ถ้านายกฯ ไปลงพื้นที่ไหนแล้วทำแบบนี้ก็ถือเป็นการไปป่วนพื้นที่ และการลงพื้นที่จะบุรีรัมย์เป็นการกว่าอ้างไปตรวจราชการและสานต่อโครงการไทยเข้มแข็งที่ยังไม่แล้วเสร็จแต่จริงไปเพื่อเยียวยาความบอบช้ำของ นายเนวิน ชิดชอบ ที่พรรคภูมิใจไทยแพ้การเลือกตั้งซ่อมที่ จ.ศรีษะเกษ และ จ.สกลนคร ตนเห็นว่านายกฯทำแบบนี้ไปหาทางป้องกันการแพร่ระบาดของโรคไข้หวัดใหญ่ดีกว่า" <persName>นายณัฐวุฒิ</persName>กล่าว</p>
                    <p>  อย่างไรก็ตามสำหรับการขอใช้พื้นที่สนามหลวงเพื่อจัดงานฉลองวันเกิดครบ 60 ปี  <persName>พ.ต.ท.ทักษิณ ชินวัตร</persName> อดีตนายกรัฐมนตรี นั้น <persName>นายณัฐวุฒิ</persName>กล่าวว่า ขณะนี้ยังคงยืนยันว่ามีการเตรียมจัดงานดังกล่าวอยู่ แต่ขอให้<persName>นายชินวิตร หาบุญพาด</persName> แกนนำ นปช. เป็นคนชี้แจงอีกครั้งถึงสถานที่และวันที่จัดงานอีกครั้ง </p>

                  <p>  ส่วนที่ต่างจังหวัดจะจัดขึ้นที่ อ.อาจสามารถ จ.ร้อยเอ็ด ส่วนการล่ารายชื่อเพื่อยื่นถวายฏีกา ขออภัยโทษต่อ <persName>พ.ต.ท.ทักษิณ</persName> ในวันที่ 15 ก.ค. นี้กลุ่ม นปช. จะมีการประเมินอีกครั้ง ซึ่งตนเชื่อว่าจะสามารถรวบรวมได้เกินหนึ่งล้านรายชื่อ ซึ่งจะมีการนำเสนอทูลเกล้าถวายฏีกาต่อไป </p>
                 <p>   ผู้สื่อข่าวรายงานว่า ทั้งนี้ เมื่อวันที่ 3 กรกฎาคม <persName>นายวีระ มุสิกพงศ์</persName> และ<persName>นายแพทย์เหวง โตจิราการ</persName> แกนนำกลุ่มคนเสื้อแดง พร้อมน<persName>ายคารม พลทะกลาง</persName> ทนายความ ได้เดินทางเข้ารับทราบข้อหา กับ<persName>พล.ต.ต.อำนวย นิ่มมะโน</persName> รอง <persName>ผบช.น. พล.ต.ต.วิชัย</persName> และพนักงานสอบสวนแล้ว</p></body>
</news>
