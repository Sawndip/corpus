<teiHeader>
<fileDesc>
<titleStmt>
  <title>3บริษัทพลังงานจีนเล็งร่วมประมูลน้ำมันอิรักรอบ2  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066555.php?news_id=29066555  </bibl>
</sourceDesc>
</fileDesc>
</teiHeader>
<news>
<headline>3บริษัทพลังงานจีนเล็งร่วมประมูลน้ำมันอิรักรอบ2</headline>
<lead>ปักกิ่ง-ซีเอ็นพีซี-ซีนุ -ซิโนเปค เตรียมร่วมประมูลพัฒนาแหล่งน้ำมันในอิรัก รอบสอง หวังคว้าสัมปทานสำรวจและพัฒนาแหล่งพลังงานขนาดใหญ่ในอิรัก ภายใต้แผนสร้างความมั่นคงด้านพลังงานของรัฐบาลจีน</lead>
<neck></neck>
<body><p>บริษัทพลังงานรายใหญ่สุดสามแห่งของจีนอาจจะมีส่วนร่วมในการประมูลรอบสองของอิรัก เพื่อคว้าสิทธิเข้าไปสำรวจและพัฒนาแหล่งน้ำมันตลอดจนแหล่งก๊าซธรรมชาติในดินแดนดังกล่าว ซึ่งเป็นส่วนหนึ่งของมาตรการเสริมสร้างความมั่นคงด้านพลังงานของจีน ยักษ์ใหญ่ทางเศรษฐกิจแห่งภูมิภาคเอเชีย </p>
<p>ทั้งนี้ หนังสือพิมพ์ไชนา เดลี รายงานว่า ไชนา เนชั่นแนล ปิโตรเลียม คอร์ป (ซีเอ็นพีซี) ผู้ผลิตน้ำมันชั้นนำของจีน บริษัทซิโนเปค บริษัทกลั่นน้ำมันรายใหญ่สุดของเอเชีย และไชนา เนชั่นแนล ออฟชอร์ ออยล์ คอร์ป (ซีนุค) ได้ร่วมประมูล เพื่อคว้าสัญญาสัมปทานสำรวจและพัฒนาแหล่งน้ำมันและก๊าซธรรมชาติในอิรักครั้งแรก เมื่อสัปดาห์ที่แล้ว นับตั้งแต่ปี 2546 โดยมีเพียงบริษัทซีเอ็นพีซีแห่งเดียวที่ชนะประมูลด้านการให้บริการและพัฒนาแหล่งน้ำมันรูไมลา ในอิรัก ภายใต้แผนร่วมทุนกับบีพี บริษัทน้ำมันชั้นนำสัญชาติอังกฤษ </p>
<p>สื่อสิ่งพิมพ์ของทางการจีน รายงานอ้างแหล่งข่าววงในผู้ไม่เปิดเผยชื่อว่า ซีเอ็นพีซีและซิโนเปคอาจจะเข้าไปมีส่วนร่วมในประมูลรอบสอง เพราะมองเห็นประโยชน์มหาศาลที่จะได้รับจากทรัพยากรน้ำมันและก๊าซธรรมชาติในอิรัก ขณะที่<persName>นายฟุ เฉิงยู่</persName> ประธานบริษัทซีนุค ระบุว่า บริษัทอาจเข้าไปร่วมประมูลเพื่อคว้าสิทธิสัมปทานในการประมูลรอบสองด้วยเช่นกัน </p>
<p>ที่ผ่านมา จีนพยายามเข้าไปในบทบาทในธุรกิจน้ำมันของอิรัก ที่ถือเป็นแหล่งน้ำมันใหญ่สุดอันดับสามของโลก โดยปีที่แล้ว ซีเอ็นพีซี ได้ลงนามข้อตกลงมูลค่า 3,000 ล้านดอลลาร์ เพื่อพัฒนาแหล่งน้ำมันอัล-อาห์ดับ ถือเป็นการทำข้อตกลงพัฒนาแหล่งน้ำมันใหญ่สุดรายแรกของบริษัทต่างชาติในอิรัก นับตั้งแต่<persName>ซัดดัม ฮุสเซน</persName> ถูกโค่นอำนาจลงเมื่อปี 2546</p></body>
</news>
