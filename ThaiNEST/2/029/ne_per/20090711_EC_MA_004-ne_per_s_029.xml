<teiHeader>
<fileDesc>
<titleStmt>
  <title>กรุงศรีฯทุ่ม1.3หมื่นล้านซื้อหุ้นจีอี  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco03110752&sectionid=0103&day=2009-07-11  </bibl>
</sourceDesc>
</fileDesc>
</teiHeader>
<news>
<headline>กรุงศรีฯทุ่ม1.3หมื่นล้านซื้อหุ้นจีอี</headline>
<lead>ฮุบบัตรเครดิตยันศรีสวัสดิ์เงินติดล้อ</lead>
<neck></neck>
<body><p><persName>น.ส.ภาวนา เนียมลอย</persName> ประธานคณะเจ้าหน้าที่ด้านกฎหมาย ธนาคารกรุงศรีอยุธยา จำกัด (มหาชน) เปิดเผยว่า คณะกรรมการมีมติเมื่อวันที่ 9 กรกฎาคม เห็นชอบให้ธนาคารเข้าซื้อหุ้นของบริษัท จีอี แคปปิตอล (ประเทศไทย) จำกัด ซึ่งประกอบธุรกิจสินเชื่อส่วนบุคคลและบัตรเครดิต 100% จากบริษัท เจเนอรัล อิเลคตริค แคปปิตอล คอร์ปอเรชั่น พร้อมกับเห็นชอบให้ซื้อหุ้นบริษัท บัตรกรุงศรีอยุธยา จำกัด ในอัตรา 50% ซื้อหุ้นบริษัท เทสโก้ คาร์ด เซอร์วิสเซส จำกัด ในสัดส่วน 49% จากบริษัท จีอี แคปปิตอล (ประเทศไทย) จำกัด และซื้อหุ้นของ บริษัท โทเทิล เซอร์วิสเซส โซลูชั่นส์ จำกัด (มหาชน) ซึ่งให้บริการติดตามทวงหนี้ ในสัดส่วน 100% และซื้อหุ้นบริษัท เจเนอรัล คาร์ด เซอร์วิสเซส จำกัด 100% จากบริษัท จีอี แคปปิตอล อินเตอร์เนชั่นแนล โฮลดิ้ง คอร์ปอเรชั่น</p>

<p>นอกจากนี้ ยังเห็นชอบให้ถือหุ้น บริษัท เทสโก้ ไลฟ์ แอสชัวรันส์ โบรคเกอร์ จำกัด และบริษัท เทสโก้ เจเนอรัล อินชัวรันส์ โบรคเกอร์ จำกัด ทางอ้อมโดยเป็นการถือผ่านบริษัท เทสโก้ คาร์ด เซอร์วิสเซส จำกัด จำนวน 20,000 หุ้น และ 770,000 หุ้น ตามลำดับ และถือหุ้นบริษัท ควอลิตี้ ไลฟ์ แอสชัวรันส์ โบรคเกอร์ จำกัด และบริษัท ควอลิตี้ เจเนอรัล อินชัวรันส์ โบรคเกอร์ จำกัด ทางอ้อมโดยเป็นการถือผ่านบริษัท จีอี แคปปิตอล (ประเทศไทย) จำกัด จำนวน 5,000 หุ้น และ 5,000 หุ้น ตามลำดับ </p>

<p>ทั้งนี้ ราคารวมของธุรกรรมซื้อกิจการ และซื้อหุ้นเท่ากับ 13,748.1 ล้านบาท ซึ่งราคาซื้อขายจริงสามารถปรับเปลี่ยนได้ตามการเปลี่ยนแปลงของมูลค่าทางบัญชี (Book Value) จากวันที่ 31 ธันวาคม 2551 ถึงวันที่มีการทำรายการ โดยได้ตั้งบริษัทหลักทรัพย์ เคที ซีมิโก้ จำกัด เป็นผู้ให้ความเห็นในฐานะที่ปรึกษาทางการเงินอิสระในการตกลงเข้าทำรายการข้างต้น </p>

<p><persName>น.ส.ภาวนา</persName>กล่าวว่า บอร์ดยังเห็นชอบให้ธนาคารเข้าซื้อหรือรับโอนกิจการของ บริษัท ซีเอฟจี เซอร์วิส จำกัด ซึ่งประกอบธุรกิจให้สินเชื่อ "ศรีสวัสดิ์...เงินติดล้อ" โดยเป็นการซื้อหุ้นในสัดส่วน 100% ของจำนวนหุ้นที่จำหน่ายได้แล้วทั้งหมดจาก AIG Consumer Finance Group Inc. มูลค่า 18 ล้านบาท โดยจะเสนอให้ที่ประชุมวิสามัญผู้ถือหุ้นพิจารณาให้ความเห็นชอบในวันที่ 24 กรกฎาคมนี้</p></body>
</news>
