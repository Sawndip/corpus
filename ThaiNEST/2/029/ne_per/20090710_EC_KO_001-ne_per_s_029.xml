<teiHeader>
<fileDesc>
<titleStmt>
  <title>ห่วงท่องเที่ยวสูญ3 หมื่นล้านรับผลกระทบหวัด 2009-ฉุดจีดีพีไตรมาส 4  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090710/19969/%e0%b8%ab%e0%b9%88%e0%b8%a7%e0%b8%87%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b8%aa%e0%b8%b9%e0%b8%8d3%e0%b8%ab%e0%b8%a1%e0%b8%b7%e0%b9%88%e0%b8%99%e0%b8%a5%e0%b9%89%e0%b8%b2%e0%b8%99%e0%b8%a3%e0%b8%b1%e0%b8%9a%e0%b8%9c%e0%b8%a5%e0%b8%81%e0%b8%a3%e0%b8%b0%e0%b8%97%e0%b8%9a%e0%b8%ab%e0%b8%a7%e0%b8%b1%e0%b8%942009%e0%b8%89%e0%b8%b8%e0%b8%94%e0%b8%88%e0%b8%b5%e0%b8%94%e0%b8%b5%e0%b8%9e%e0%b8%b5%e0%b9%84%e0%b8%95%e0%b8%a3%e0%b8%a1%e0%b8%b2%e0%b8%aa4.html  </bibl>
</sourceDesc>
</fileDesc>
</teiHeader>
<news>
<headline>ห่วงท่องเที่ยวสูญ3 หมื่นล้านรับผลกระทบหวัด 2009-ฉุดจีดีพีไตรมาส 4</headline>
<lead>ความเชื่อมั่นเดือนมิถุนายนกระเตื้องได้พ.ร.บ.-พ.ร.ก.กู้เงินหนุน ม.หอการค้าห่วงไข้หวัด 2009 ลุกลามไม่หยุด กระทบท่องเที่ยวและเศรษฐกิจ ประเมินเสียรายได้เบื้องต้น 1.5-3 หมื่นล้านบาท ฉุดจีดีพีไตรมาส 4 โตได้แค่ 0%</lead>
<neck></neck>
<body><p><persName>นางเสาวณีย์ไทยรุ่งโรจน์</persName> รองอธิการบดีฝ่ายวิจัย มหาวิทยาลัยหอการค้าไทย เปิดเผยผลสำรวจดัชนีความเชื่อมั่นเดือนมิถุนายน 2552 ว่า ดัชนีเชื่อมั่นเกี่ยวกับเศรษฐกิจโดยรวมปรับตัวดีขึ้นมาอยู่ที่ 65.4 เพิ่มขึ้นจาก 64.3 ในเดือนพฤษภาคม โดยดัชนีความเชื่อมั่นผู้บริโภคปรับตัวดีขึ้นทุกตัว ซึ่งมีปัจจัยบวก ได้แก่ การที่รัฐสภาผ่าน พ.ร.ก.กู้เงิน 4 แสนล้านบาท และพ.ร.บ.กู้เงิน 4 แสนล้านบาท เพื่อให้อำนาจแก่รัฐบาลในการกู้ยืมเงินในการกระตุ้นเศรษฐกิจปี 2553-2555 ผลจากมาตรการกระตุ้นเศรษฐกิจรอบที่ 1 ช่วยกระตุ้นการบริโภคภายในประเทศ</p>

 <p>ดัชนีความเชื่อมั่นของผู้บริโภคทุกรายการปรับตัวดีขึ้นเป็นครั้งแรกในรอบ5 เดือนนับตั้งแต่เดือนกุมภาพันธ์ 2552 เนื่องจากผู้บริโภคหวังว่าสถานการณ์ต่างๆ ในอนาคตจะดีขึ้น แต่ดัชนียังอยู่ระดับต่ำกว่าปกติคือ 100 แสดงว่าผู้บริโภคยังไม่มีความมั่นใจ เกี่ยวกับสถานการณ์ทางเศรษฐกิจ การหางานทำและรายได้ในอนาคต <persName>นางเสาวณีย์</persName>กล่าว</p>

<p><persName>นายธนวรรธน์พลวิชัย</persName> ผู้อำนวยการศูนย์พยากรณ์เศรษฐกิจและธุรกิจ ม.หอการค้าไทย กล่าวว่า สถานการณ์ไข้หวัด 2009 ในขณะนี้รุนแรงขึ้นจากเดือนมิถุนายน จึงไม่สามารถประเมินได้ว่าปัญหาดังกล่าวกระทบความเชื่อมั่นมากน้อยเพียงใด จึงต้องจับตาการดูแลสถานการณ์ไม่ให้รุนแรงขึ้นอีก หากรัฐบาลไม่สามารถควบคุมได้ โดยยังคงมีจำนวนผู้ติดเชื้อ มีเสียชีวิตเพิ่มขึ้นต่อเนื่องจนถึงเดือนกันยายนนี้ จะกระทบต่อการท่องเที่ยวและกิจกรรมทางเศรษฐกิจบางประการ จึงส่งผลให้จีดีพีไตรมาส 4 มีโอกาสขยายตัวเพียง 0-1% และมีโอกาสใกล้เคียง 0% มาก</p>

<p>"ความสูญเสียที่ประเมินเบื้องต้นได้ขณะนี้คือ จำนวนนักท่องเที่ยวลดลง 5 แสน-1 ล้านคน รายได้จากการท่องเที่ยวลดลงประมาณ 1.5-3 หมื่นล้านบาท ส่งผลต่อจีดีพีทั้งปีเฉลี่ยติดลบมากขึ้นที่ 3.8- 4.8%" <persName>นายธนวรรธน์</persName>กล่าว</p>

<p><persName>นายพงษ์ศักดิ์อัสสกุล</persName> รองประธานกรรมการหอการค้าไทย กล่าวว่า ปัญหาไข้หวัดใหญ่หากยังยืดเยื้อจนถึงช่วงฤดูกาลท่องเที่ยวปลายปี ก็น่าเป็นห่วงว่าจะส่งผลกระทบต่อการท่องเที่ยวที่เป็นรายได้หลักขณะนี้ ดังนั้นภาครัฐและเอกชนต้องร่วมมือกันแก้ไขปัญหา โดยภาคเอกชนเข้าใจสถานการณ์ดีและพร้อมให้ความร่วมมือในรูปแบบต่างๆ ตามความจำเป็น</p></body>
</news>
