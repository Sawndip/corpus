<teiHeader>
<fileDesc>
<titleStmt>
  <title>บุกรวบตัวพ่อค้ายาเสพติดชาวแคนนาดาและแฟนสาว ยึดของกลางยาเสพติดหลายรายการ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169807  </bibl>
</sourceDesc>
</fileDesc>
</teiHeader>
<news>
<headline>บุกรวบตัวพ่อค้ายาเสพติดชาวแคนนาดาและแฟนสาว ยึดของกลางยาเสพติดหลายรายการ</headline>
<lead></lead>
<neck></neck>
<body><p>เมื่อเวลา 06.00 น.ของวันที่ 11 ก.ค. 52 <persName>พ.ต.ท.ไชยกฤษณ์ ทองอินทร์</persName> สารวัตรกลุ่มงานสืบสวน ภ.จว.ชลบุรี พร้อมเจ้าหน้าที่ชุดกลุ่มงานสืบสวน และ หมายค้นจากศาลจังหวัดพัทยาเลขที่ ค 431/2552 นำกำลังเข้าทำการตรวจค้นที่บ้านเลขที่ 456 /73 ซอยพระตำหนัก 6 หมู่ 12 ต.หนองปรือ อ.บางละมุง จ.ชลบุรี   พร้อมทั้งทำการจับกุมตัว <persName>นาย แฮนดรู โคนาลด์ บาร์เบอร์</persName> อายุ 33 ปี สัญชาติแคนาดา  และ <persName>น.ส.อนุสรา หรือ หน่อย รณพิมาย</persName> อายุ 24 ปี แฟนสาว   หลังจากที่ทางเจ้าหน้าที่ได้สืบทราบว่าผู้ต้องหาทั้ง 2 คน นั้นมีพฤติกรรมแอบลักลอบค้ายาเสพติดให้กับนักท่องเที่ยวตามสถานบันเทิงต่างๆในเมืองพัทยาจึงได้เฝ้าติดตามดูพฤติกรรมจนเป็นที่แน่ชัดจึงได้ขอหมายค้นจากศาลจังหวัดพัทยานำกำลังเข้าตรวจค้นที่บ้านพัก และ จับกุมตัวผู้ต้องหาทั้ง 2 คน เอาไว้ได้ภายในบ้านพัก</p>

<p>ตรวจค้นภายในบ้านพักพบ โคเคน ผงสีขาวบรรจุในถุงพลาสติกใส 4 ถุง น้ำหนักรวม 340 กรัม กัญชาแห้ง 1 ถุง น้ำหนัก 78 กรัม ยางกัญชา สีดำ 1 ถุง น้ำหนัก 136 กรัม เมล็ดกัญชาแห้ง 1 ถุง น้ำหนัก 60 กรัม  หลอดพลาสติก สีฟ้า สำหรับบรจุโคเคนจำนวน 35 หลอด ยาบ้า 10 เม็ด เครื่องชั่งน้ำหนัก 2 เครื่อง  อาวุธปืนพกสั้นขนาด 9 มม.ยี่ห้อซีแซด 1 กระบอก กระสุนปืนขนาด 9 มม.จำนวน 15 นัด กระสุนปืนขนาด 11 มม.จำนวน 100 นัด กระสุนปืนขนาด 7.65 จำนวน 130 นัด โทรศัพท์มือถือ ยี่ห้อ แอปเปิ้ล 1 เครื่อง สมุดบัญชีเงินฝาก 3 เล่ม และ หนังสือเดินทาง 5 ฉบับ  ซุกซ่อนอยู่ภายในบ้านพักทางเจ้าหน้าที่จึงตรวจยึดเอาไว้เป็นของกลาง และ ทางเจ้าหน้าที่ยังได้ทำการอายัดทรัพย์สินเป็นบ้านทรงไทย 1 หลัง ที่ปลูกอยู่บนเนื้อที่ 2 ไร่ รถยนต์เก๋ง รถจักรยานยนต์ และ ทรัพย์สินอื่นๆอีกหลายรายการมูลค่ารวมกว่า 10 ล้านบาท  </p>

<p>โดยในขณะที่ทางเจ้าหน้าที่กำลังทำการตรวจค้นบ้านพักอยู่นั้น <persName>นาย แฮนดรู โคนาลด์ บาร์เบอร์</persName> และ <persName>น.ส.อนุสรา หรือ หน่อย รณพิมาย</persName> ได้พูดยื่นข้อเสนอติดสินบนให้กับทางเจ้าหน้าที่เพื่อขอให้ปล่อยตัวเป็นเงินสดจำนวน 1 ล้านบาท ทางเจ้าหน้าที่จึงวางแผนยอมตกลงและเจรจาด้วยทันทีที่ผู้ต้องหานำเงินสดมาส่งให้ทางเจ้าหน้าที่จึงได้ตรวจยึดเงินสดจำนวน 1 ล้านบาท เอาไว้เป็นของกลางพร้อมทั้งเพิ่มข้อหาร่วมกันติดสินบนเจ้าพนักงานให้กับผู้ต้องหาทั้ง 2 คน</p>

<p>จากการสอบสวนเบื้องต้นผู้ต้องทั้ง 2 คน ได้ให้การยอมรับสารภาพว่ายาเสพติดทั้งหมดนั้นเป็นของตนเอง และ ได้ร่วมกันจำหน่ายยาเสพติดให้กับนักท่องเที่ยวตามสถานบันเทิงในเมืองพัทยาจริงโดยทำมานานกว่า 3 ปี แล้ว ก่อนจะมาถูกทางเจ้าหน้าที่เข้าทำการจับกุมดังกล่าว หลังสอบสวนและตรวจสอบอย่างละเอียดแล้วทางเจ้าหน้าที่จึงควบคุมตัวผู้ต้องหาทั้ง 2 คน นำส่งพนักงานสอบสวนที่ สภ.เมืองพัทยา เพื่อทำการสอบสวนสวนดำเนินคดีตามกฏหมายต่อไป </p></body>
</news>
