<teiHeader>
<fileDesc>
<titleStmt>
  <title>จ.เชียงใหม่ เตรียมรับ "น้องนก" นพวรรณ แชมป์เทนนิสจูเนียร์วิมเบิลดัน 2009  </title>
  <author>อรรถพล จันทะเลิศ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207090265&tb=N255207  </bibl>
</sourceDesc>
</fileDesc>
</teiHeader>
<news>
<headline>จ.เชียงใหม่ เตรียมรับ "<persName>น้องนก</persName>" <persName>นพวรรณ</persName> แชมป์เทนนิสจูเนียร์วิมเบิลดัน 2009</headline>
<lead>จังหวัดเชียงใหม่ เตรียมต้อนรับ "<persName>น้องนก</persName>" <persName>นพวรรณ</persName> แชมป์เทนนิสเยาวชนวิมเบิลดัน 2009 ที่จะเดินทางมาที่บ้านเกิดในวันที่ 13 กรกฎาคมนี้</lead>
<neck></neck>
<body><p><persName>นายอมรพันธ์ นิมานันท์</persName> ผู้ว่าราชการจังหวัดเชียงใหม่เป็นประธานในการประชุมเตรียมการต้อนรับ <persName>นางสาวนพวรรณ เลิศชีวกาญจน์</persName> หรือน้องนก แชมป์เทนนิสเยาวชนวิมเบิลดัน 2009 ทั้งประเภทหญิงเดี่ยวและหญิงคู่ ซึ่ง<persName>น้องนก</persName>มีภูมิลำเนาอยู่ที่อำเภอสันทราย จังหวัดเชียงใหม่ โดยมีกำหนดเดินทางกลับจังหวัดเชียงใหม่วันที่ 13 กรกฎาคมนี้ ด้วยเที่ยวบิน TG 106 เวลา 11.40 น. พร้อมกับบิดา ซึ่งทางจังหวัดเชียงใหม่จะจัดขบวนแห่ศิลปวัฒนธรรมของวิทยาลัยนาฏศิลป์เชียงใหม่ ไปรอรับถึงท่าอากาศยานนานาชาติเชียงใหม่ หลังจากนั้นจะนำ<persName>น้องนก</persName>ขึ้นขบวนรถโบราณแห่รอบเมือง แวะสักการะอนุสาวรีย์ครูบาศรีวิชัย และสถานที่สำคัญ แวะโรงเรียนเรยีนาเชลีวิทยาลัย ซึ่งเป็นโรงเรียนเก่าของ<persName>น้องนก</persName> โดย<persName>น้องนก</persName>จะโชว์การเล่นเทนนิสที่นั่นด้วย พร้อมกันนี้จะจัดงานเลี้ยงแสดงความยินดีให้<persName>น้องนก</persName>ที่โรงแรมอิมพีเรียลแม่ปิง พร้อมมอบของรางวัลที่ทางจังหวัดและหน่วยงานทั้งภาครัฐและเอกชนเตรียมมอบให้ </p>
<p>การเดินทางมาในครั้งนี้ <persName>น้องนก</persName>จะพักที่บ้านพักหมู่บ้านแม่โจ้สันทรายคันทรีย์ ซึ่งคุณย่าเตรียมทำแกงอ่อมเนื้อ และคุณยายเตรียมแกงพื้นเมืองไว้รอรับตามคำเรียกร้องของ<persName>น้องนก</persName> ที่อยากรับประทานอาหารฝีมือคุณย่าคุณยายและคุณพ่อ และจะไปถวายสังฆทานที่วัดชัยมงคล พร้อมทั้งจะเดินทางไปเยี่ยมชมแพนด้าน้อยที่ส่วนจัดแสดงแพนด้าด้วย</p></body>
</news>
