<teiHeader>
<fileDesc>
<titleStmt>
  <title>"น็อต"กินรวบเล่น-ควบคุมการผลิตเอง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169277  </bibl>
</sourceDesc>
</fileDesc>
</teiHeader>
<news>
<headline>"<persName>น็อต</persName>"กินรวบเล่น-ควบคุมการผลิตเอง</headline>
<lead></lead>
<neck></neck>
<body><p>กระทรวงการต่างประเทศ วางใจให้ มีเดีย ออฟ มีเดียส์ ผลิตละครสั้นเนวสร้างสรรค์เชิงสาระบันเทิงเรื่องแรกใน "ฉันนี่แหละ..นายบุญถึง คงดี...นักการทูต" ทางมีเดีย แชนแนล เคเบิลทีวี ซึ่งในเรื่องนี้ "<persName>น็อต</persName>-<persName>นุติ เขมะโยธิน</persName>" เผยว่า </p>

 <p>"รู้สึกเป็นเกียรติอย่างยิ่ง ที่ได้ผลิตละครให้กับทางกระทรวงการต่างประเทศ ถือเป็นครั้งแรกที่มีการผลิตละครสั้นให้กับหน่วยงานกราชการ โดยการเชื่อมตัวละครเข้าไปในเนื้อหา เพื่อให้คนดูรู้สึกว่าเหมือนได้ดูละครเรื่องหนึ่งไปพร้อมกับการได้ความรู้เกี่ยวกับเรื่องของกระทรวงต่างประเทศด้วย งานนี้นอกจากจะรับหน้าที่ควบคุมการผลิตแล้วผมยังเล่นเองด้วย โดยรับบทเป็น ประยุกต์ นักการทูตที่เชี่ยวชาญในด้านต่างประเทศ เป็นไอดอลของพระเอก และเหมือนเป็นพี่เลี้ยงที่จะคอยแนะนำพระเอกอยู่ตลอด ครั้งนี้เหมือนได้ทำงานทั้ง 2 อย่างควบคู่กันไป เพราะนอกจากจะเล่นเองแล้ว ยังได้ควบคุมการผลิตอย่างใกล้ชิดอีกด้วย ยังไงก็อยากให้ติดตามชมกันดูครับ เพราะเป็นละครแนวใหม่เชิงสาระบันเทิง ออกอากาศวันแรกในวันเสาร์ที่ 11 ก.ค.นี้ครับ" <persName>น็อต</persName>กล่าว</p></body>
</news>
