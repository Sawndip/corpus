<teiHeader>
<fileDesc>
<titleStmt>
  <title>โต้มือที่สามเต๋อ-พีคเชียร์ดี๊ด๊าพ้นข่าวทอม-ดี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090710/19959/%e0%b9%82%e0%b8%95%e0%b9%89%e0%b8%a1%e0%b8%b7%e0%b8%ad%e0%b8%97%e0%b8%b5%e0%b9%88%e0%b8%aa%e0%b8%b2%e0%b8%a1%e0%b9%80%e0%b8%95%e0%b9%8b%e0%b8%ad%e0%b8%9e%e0%b8%b5%e0%b8%84%e0%b9%80%e0%b8%8a%e0%b8%b5%e0%b8%a2%e0%b8%a3%e0%b9%8c%e0%b8%94%e0%b8%b5%e0%b9%8a%e0%b8%94%e0%b9%8a%e0%b8%b2%e0%b8%9e%e0%b9%89%e0%b8%99%e0%b8%82%e0%b9%88%e0%b8%b2%e0%b8%a7%e0%b8%97%e0%b8%ad%e0%b8%a1%e0%b8%94%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>โต้มือที่สาม<persName>เต๋อ</persName>-<persName>พีค</persName><persName>เชียร์</persName>ดี๊ด๊าพ้นข่าวทอม-ดี้</headline>
<lead><persName>เชียร์ ฑิฆัมพรฤทธิ์ธาอภินันท์</persName> ยันข่าวกิ๊ก <persName>เต๋อ</persName> ไม่จริง โล่ง <persName>พีค</persName> เข้าใจเปรยเป็นข่าวกับผู้หญิงน่าซีเรียสกว่า</lead>
<neck></neck>
<body><p>ตกเป็นข่าวกับเพื่อนสนิทสาวอย่าง<persName>การ์ตูน อินทิรา เกตุวรสุนทร</persName> อยู่แรมปี แต่ล่าสุด <persName>เชียร์ ฑิฆัมพร</persName> ตกเป็นข่าวกับผู้ชายบ้างแล้ว คือ <persName>เต๋อ ฉันทวิชช์ ธนะเสวี</persName> แฟนหนุ่มของสาว <persName>พีค ภัทรศยา เครือสุวรรณศิริ</persName> หลังจากร่วมงานกันในละครซิทคอม ศึกวันชูใจ เจอหน้าสาวห้าว <persName>เชียร์</persName> เจ้าตัวแจงข่าวให้ฟัง</p>

<p>ต้องขอบคุณพี่เต๋อที่ทำให้เชียร์ได้เป็นข่าวกับผู้ชายแต่ก็ไม่ใช่ว่าจะดีใจ คือพี่เต๋อก็เป็นพี่ที่น่ารัก เป็นพี่ที่เขาก็มีคนสนิทของเขาอยู่แล้ว มีเจ้าของแล้ว การที่เราเป็นข่าวกับเขา ก็เหมือนเราเป็นมือที่สาม ทั้งที่จริงๆ ไม่มีอะไรมากกว่าการเป็นเพื่อนร่วมงานที่ดีต่อกัน ก็รีบบอกพี่เต๋อ และรีบบอกอีกคนหนึ่งเหมือนกัน กลัวเขาเข้าใจผิด แต่ก็ดีใจที่ทุกคนเข้าใจกันดี ไม่ได้มีอะไรตะขิดตะขวงกัน ถามว่ารู้จักกับพีคไหม ก็รู้จักเขา เพราะทำงานกับพี่เต๋อถึงรู้จัก</p>

<p>ถามว่า<persName>เต๋อ</persName> มีท่าทีมาจีบหรืออย่างไร ถึงได้มีข่าวดังกล่าวเกิดขึ้น <persName>เชียร์</persName> ออกตัว</p>

<p>จริงๆพี่เขาไม่ได้มีท่าทีอะไร อยู่ในกองก็จะสนิทกันหมด กับผู้ใหญ่ด้วย พี่วัยเดียวกันด้วย ไม่ได้มาถึงเข้ามุม คุยกันสองคนไม่ยุ่งกับใคร ไม่เกร็งที่เป็นข่าวด้วยกัน เพราะทุกคนขำกับข่าวหมดเลย ตอนแรกเชียร์ก็ไม่กลัวอะไร แต่กลัวเขาจะมีปัญหากันหรือเปล่า แต่ต้องขอบคุณจริงๆ ที่ให้เชียร์เป็นข่าวกับเพศตรงข้ามบ้าง (หัวเราะ) มันก็ดีใจนะ เพราะมันเป็นข่าวกับผู้หญิงเป็นปีๆ แล้ว</p>

<p>ดูเหมือนนางเอกสาวคนดังจะค่อนข้างซีเรียสกับการเป็นข่าวกับเพศเดียวกัน มากกว่าเพศตรงข้าม เรื่องนี้<persName>เชียร์</persName>ยอมรับโดยดี</p>

<p>คือข่าวทอมดี้แรกๆ มันก็ขำๆ เพราะคนที่เป็นข่าวก็เพื่อนสนิทเรา แต่หลังๆ เป็นข่าวอย่างเดียวไม่พอ ยังมีหาว่าไปจุ๊บกันบ้าง ไปที่นั่นที่นี่บ้าง มันเริ่มจะน่าเกลียดแล้ว คนที่มองก็มองไม่ดี เราก็เริ่มที่จะรู้สึกว่ามันเกินไปแล้วนะ พอเถอะ สงสารเชียร์บ้าง <persName>เชียร์</persName>กล่าวสรุป</p></body>
</news>
