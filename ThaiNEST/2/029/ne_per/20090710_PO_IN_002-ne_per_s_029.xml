<teiHeader>
<fileDesc>
<titleStmt>
  <title>สุเทพซัดแดงบุรีรัมย์หาเรื่องทัวร์พนมรุ้ง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-10 09:58:46  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=179953  </bibl>
</sourceDesc>
</fileDesc>
</teiHeader>
<news>
<headline><persName>สุเทพ</persName>ซัดแดงบุรีรัมย์หาเรื่องทัวร์พนมรุ้ง</headline>
<lead>รองนายกรัฐมนตรี ฝ่ายความมั่นคง ยัน ไม่คาดโทษตำรวจ หากเกิดความวุ่นวาย ขณะนายกรัฐมนตรี ลงพื้นที่ จ.บุรีรัมย์ เชื่อ เสื้อแดงทัวร์ปราสาทพนมรุ้ง เพื่อหาเรื่อง</lead>
<neck></neck>
<body><p><persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง กล่าวถึงกรณีที่นายกรัฐมนตรี จะเดินทางไป จ.บุรีรัมย์ เพื่อตรวจราชการว่า ตนสั่งการตามปกติ โดยเป็นหน้าที่ของเจ้าหน้าที่ตำรวจที่จะต้องดูแลรักษาความปลอดภัย พร้อมทำหน้าที่ให้สมบูรณ์ขณะที่นายกรัฐมนตรีเดินทางไปทำงานตามหน้าที่ ขณะที่กลุ่มคนเสื้อแดง เดินทางไปทัวร์ที่ปราสาทหินพนมรุ้ง จ.บุรีรัมย์ เช่นกันนั้นไม่กังวลใจ เนื่องจากทราบชัดเจนว่าต้องการหาเรื่องอย่างแน่นอน อย่างไรก็ตาม หากมีเหตุการณ์เกิดขึ้นตนก็ไม่คาดโทษเจ้าหน้าที่</p>
<p>นอกจากนี้ รองนายกรัฐมนตรี ด้านความมั่นคง กล่าวถึงกรณีที่ กลุ่มพันธมิตร ฟ้องร้องนายกรัฐมนตรี ในฐานะประธานคณะกรรมการข้าราชการตำรวจ หรือ ก.ตร. เป็นจำเลยที่ 1 ที่ออกหมายเรียกข้อหาการก่อการร้ายนั้น เห็นว่าไม่ถูกต้อง เพราะนายกรัฐมนตรี มอบหมายให้ตนกำกับสำนักงานตำรวจแห่งชาติแล้ว และไม่ทราบว่ากลุ่มพันธมิตรเคลื่อนไหวเพราะเหตุใด อย่างไรก็ตาม หากกรณีดังกล่าวรัฐบาลต้องการให้ นายกษิต ภิรมย์ รมว.ต่างประเทศ ออกจากตำแหน่ง เพราะต้องการตัดกำลังพรรคการเมืองใหม่นั้น มองว่า เป็นบาปกับผู้ที่คิดเอง</p>
<p><persName>นายสุเทพ เทือกสุบรรณ</persName> รองนายกรัฐมนตรี ด้านความมั่นคง กล่าวถึงกรณีที่ รัฐบาลประกาศใช้ พระราชบัญญัติ ความมั่นคงภายในราชอาณาจักร ควบคุมพื้นที่ จ.ภูเก็ต ระหว่างการประชุมรัฐมนตรีต่างประเทศอาเซียน ตั้งแต่วันที่ 10 - 24 ก.ค.นี้ ว่า เนื่องจาก รัฐบาลมีประสบการณ์จากการประชุมที่เมืองพัทยา จ.ชลบุรี เมื่อเดือน เม.ย.ที่ผ่านมาแล้ว และไม่ต้องการให้เกิดความเสียหายต่อประเทศชาติอีก ขณะเดียวกันบริเวณดังกล่าวจะมีแต่ผู้ที่มาประชุมเท่านั้น ทั้งนี้ หากมีผู้ต้องการชุมนุม จะสามารถใช้สิทธิ์ตามรัฐธรรมนูญได้หรือไม่นั้น ก็ไม่สามารถกระทำได้ ขณะที่รัฐบาลจะสร้าง ความมั่นใจว่า สามารถดูแลการประชุมให้เกิดความเรียบร้อย โดยมีมาตรการดูแลรักษาความปลอดภัยให้กับรัฐมนตรี ต่างประเทศ ทุกคน</p>
<p>นอกจากนี้ รองนายกฯ ด้านความมั่นคง กล่าวอีกว่า การประกาศใช้กฎหมายดังกล่าว จะส่งผลให้การทำงานของแต่ละ หน่วยงาน มีประสิทธิภาพมากขึ้น พร้อมยืนยันว่า จะไม่กระทบต่อการท่องเที่ยวและการใช้ชีวิตของประชาชนในพื้นที่ อย่างแน่นอน </p>
<p>ใช้แผน กรกฎ 48 ดูแลนายกรัฐมนตรี ไปบุรีรัมย์  </p>
<p><persName>พล.ต.ท.สถาพร เหลาทอง</persName> ผู้ช่วยผู้บัญชาการตำรวจแห่งชาติ เปิดเผย ผ่านรายการร่วมด้วยช่วยกัน FM 99.50 MHz ถึง มาตรการรักษาความปลอดภัย <persName>นายอภิสิทธิ์ เวชชาชีวะ</persName> นายกรัฐมนตรี และคณะ ที่จะเดินทางไปปฏิบัติภารกิจ ใน จ.บุรีรัมย์ วันพรุ่งนี้ ได้จัดเตรียมแผนกรกฎ 48 มาใช้ในการดูแลนายกรัฐมนตรี ในครั้งนี้ โดยการจัดเตรียมกำลังเจ้าหน้าที่ตำรวจ จากกองบังคับการตำรวจภูธร จ.บุรีรัมย์ จ.สุรินทร์ และกองบัญชาการตำรวจภูธร ภาค 3 จำนวน 3,000 นาย คอยดูแลพื้นที่ทุกจุดอย่างเต็มที่ และก่อนหน้านี้ก็ได้มีการซักซ้อมแผนและกำหนดผู้รับผิดชอบแต่ละจุดที่นายกรัฐมนตรี จะเดินทางไปอย่างชัดเจน อีกทั้ง ได้นำอาสาสมัครตำรวจบ้าน อปพร. ของ จ.บุรีรัมย์ เข้ามาช่วยดูแลพื้นที่ ที่เกี่ยวข้องเกือบ 2,000 นายด้วย</p>
<p>อย่างไรก็ตาม ผู้ช่วยผู้บัญชาการตำรวจแห่งชาติ ยังกล่าวถึง กรณีกลุ่มคนเสื้อแดง จะมารวมตัวกันชุมนุมต่อต้าน <persName>นายอภิสิทธิ์</persName> ในหลายจุดนั้น ซึ่งในด้านการข่าว คาดว่า จะมีผู้ชุมนุมหลายพันคน แต่ทางตำรวจก็พร้อมจะเข้าไปควบคุมสถานการณ์ไม่ให้เกิดการปะทะกันได้อย่างแน่นอน พร้อมทั้งตั้งจุดสกัดไม่ให้ผู้ชุมนุมนำอาวุธเข้าไปได้โดยเด็ดขาด ส่วนกลุ่มคนเสื้อน้ำเงินจากด้านการข่าว ยังไม่พบมีการเคลื่อนไหว</p></body>
</news>
