<teiHeader>
<fileDesc>
<titleStmt>
  <title>สอบปชป.ไซฟ่อน258ล้านวุ่น "พยานปากเอก"หายตัวลึกลับ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/07/09/news_29074147.php?news_id=29074147  </bibl>
</sourceDesc>
</fileDesc>
</teiHeader>
<news>
<headline>สอบปชป.ไซฟ่อน258ล้านวุ่น "พยานปากเอก"หายตัวลึกลับ</headline>
<lead>สอบปชป.ไซฟ่อน258ล้านวุ่น "พยานปากเอก"หายตัวลึกลับ  สอบ ปชป.ไซฟ่อนเงิน 258 ล้าน ส่อเค้าวุ่น “<persName>ประจวบ สังข์ขาว</persName>” พยานปากเอกหายตัวลึกลับ ด้านลูกพี่ลูกน้อง “<persName>ประดิษฐ์ ภัทรประสิทธิ์</persName>” ก็หนีออกนอกประเทศ “<persName>สดศรี</persName>” รับมีความพยายามตัดตอนพยานจริง ยันไม่ส่งผลคดี อ้างใช้พยานแวดล้อมแทน ขณะเดียวกันคาด 14 ก.ค.ลงมติหุ้น 28 ปชป.ได้ ด้านประธานวุฒิฯ ยัน ยังไม่ได้รับมติ กกต.กรณีสั่ง 16 ส.ว.พ้นสมาชิกภาพ  กรณีที่ คณะกรรมการการเลือกตั้ง (กกต.) ได้ตั้งคณะอนุกรรมการสอบสวนสำนวนที่กรมสอบสวนคดีพิเศษ (ดีเอสไอ) ส่งให้ตรวจสอบการรับเงินบริจาคของพรรคประชาธิปัตย์ (ปชป.) จำนวน 258 ล้าน และการนำเงินกองทุนพัฒนาพรรคการเมืองที่ได้รับการสนับสนุนในปี 2548 จำนวน 29 ล้าน ไปใช้ผิดวัตถุประสงค์ พ.ร.บ. พรรคการเมือง ซึ่งขณะนี้อยู่ระหว่างการสอบสวนของคณะกรรมการสอบสวนที่ขอขยายเวลาการสอบสวน ออกไปอีก 30 วัน โดยจะครบกำหนดในวันที่ 21 ก.ค.นี้นั้น  มีรายงานว่า การสอบสวนไม่ค่อยคืบหน้า และมีความพยายามที่จะตัดตอนไม่ให้สามารถนำพยานมาสืบได้ โดยมีเป้าหมายเพื่อให้อนุกรรมการสอบสวนเสนอ กกต.ยุติเรื่อง และ กกต.ไม่เสนอเรื่องให้ศาลรัฐธรรมนูญ สั่งยุบพรรคประชาธิปัตย์  แหล่งข่าวจาก กกต. กล่าวว่า พยานที่อนุฯ สอบสวนมีหนังสือเชิญมาให้ปากคำในกรณีนี้ เบื้องต้นมีทั้งหมด 56 คนโดยเป็นผู้เกี่ยวข้องที่เคยให้ปากคำไว้กับดีเอสไอแล้ว แต่ที่ กกต.ต้องเชิญมาสอบใหม่ทั้งหมด เนื่องจากการสอบสวนของดีเอสไอ เป็นการสอบตามความผิด พ.ร.บ.หลักทรัพย์และตลาดหลักทรัพย์ พ.ศ. 2535  ในส่วนอนุกรรมการฯ จึงต้องสอบตามความผิด พ.ร.บ.พรรคการเมือง ซึ่งหากแล้วเสร็จก็จะเชิญนักการเมืองที่ถูกอ้างว่ามีส่วนเกี่ยวข้องมาสอบสวน อาทิเช่น <persName>นายประดิษฐ์ ภัทรประสิทธิ์</persName> ในฐานะเป็นเลขาธิการพรรคประชาธิปัตย์ในขณะนั้น <persName>นายนิพนธ์ บุญญามณี</persName> รองเลขาธิการพรรคประชาธิปัตย์ <persName>นายบัญญัติ บรรทัดฐาน</persName> ในฐานะหัวหน้าพรรคประชาธิปัตย์ขณะนั้น <persName>นายอภิสิทธิ์ เวชชาชีวะ</persName> หัวหน้าพรรคประชาธิปัตย์ ในฐานะผู้รับรองงบดุลปี 2548 ของพรรคที่เสนอต่อกกต. <persName>นายประชัย เลี่ยวไพรัตน์</persName> ผู้บริหารบริษัท ทีพีไอโพลีน จำกัด (มหาชน) เป็นต้น  “ที่ผ่านมาอนุฯ ได้เชิญผู้ที่มีความรู้เรื่องทางบัญชีของบริษัท เมซไซอะ บิซิเนส แอนด์ ครีเอชั่น จำกัด เช่น พนักงานบัญชี ผู้จัดการบริษัทมาสอบ ซึ่งก็มาให้ปากคำแล้ว แต่ไม่สามารถติดต่อกับ นายประจวบ สังข์ขาว กรรมการบริษัท ซึ่งเป็นกุญแจสำคัญของเรื่องนี้ โดยพยายามใช้ทุกช่องทางที่มีเพื่อที่จะให้นายประจวบ มาให้ปากคำ ทั้งผ่านทางดีเอสไอ ที่เคยให้ข้อมูลว่า นายประจวบ อาศัยอยู่กับบุคคลที่ให้ความปลอดภัยกับเขาได้ หากกกต.ต้องการสอบปากคำก็พร้อมจะพามาพบ  แต่จนขณะนี้ก็ยังติดต่อไม่ได้ รวมทั้งนายธงชัย ดลศรีชัย ลูกพี่ลูกน้องของนายประดิษฐ์ ทางผู้ใกล้ชิดก็ยืนยันว่า นายธงชัย เดินทางไปต่างประเทศแล้ว และไม่รู้ว่ากลับเมื่อใด โดยมีความพยายามที่จะฆ่าตัดตอนพยานปากสำคัญเหล่านี้ เพื่อให้ กกต.สอบต่อไม่ได้ หรือหากมีการฟ้องร้องดำเนินคดี ก็ไม่มีพยานยืนยันในการกระทำได้ชัดเจน ซึ่งจะทำให้พรรคประชาธิปัตย์รอดจากการถูกสั่งยุบพรรคได้” แหล่งข่าวกล่าว  ด้าน <persName>นางสดศรี สัตยธรรม</persName> กกต.ด้านกิจการพรรคการเมือง กล่าวยอมรับว่า ได้รับทราบถึงอุปสรรคในการทำงานของอนุสอบสวนว่า พยานบางปากไม่สามารถติดตามมาให้ปากคำได้ อย่าง <persName>นายประจวบ</persName> ที่ไม่สามารถตามตัวได้ อนุก็ใช้วิธีเรียกเจ้าหน้าที่ดีเอสไอ ที่เป็นผู้สอบปากคำนายประจวบ มาให้ปากคำแทน หรือบางปาก ก็ทราบว่าเดินทางไปต่างประเทศแล้ว ซึ่งในการตามพยานนั้นทางดีเอสไอ ก็แจ้งว่าเขามีอำนาจที่จะออกหมายเรียก หมายจับ หากทางกกต.ต้องการก็สามารถประสานขอความร่วมมือใช้ช่องทางนี้ได้ เพราะเขาเป็นพนักงานสอบสวน  ทั้งนี้การตามพยานมาสอบไม่ได้ มีผลต่อการสอบสวน เพราะที่มีการอ้างนั้นส่วนใหญ่เป็นพยานบุคคล และพยานเอกสารกว่า 3,000 หน้า ที่ดีเอสไอส่งให้ กกต. ก็ต้องให้พยานบุคคลมารับรองเอกสารเช่นเดียวกัน ประกอบกับต้องมาให้การว่าจะยังยืนยันถ้อยคำที่ให้ปากคำไว้กับดีเอสไอหรือไม่  “ยอมรับว่าก็ได้ยินข่าวเหมือนกันว่าพยายามจะตัด ตอนพยานกัน แต่ไม่มีผลให้กกต. ต้องพิจารณายุติเรื่อง หรือยกประโยชน์ให้กับประชาธิปัตย์ เพราะกกต.สามารถใช้พยานแวดล้อมได้ เช่นมีข้อมูลว่ามีการนำเช็คไปขึ้นเงิน หรือที่อ้างว่าเป็นการกู้ยืมเงินกันนั้น เหล่านี้อนุฯก็จะดูว่ามันจริงหรือเปล่า และมันน่าเชื่อหรือเปล่า ตอนนี้อยากจะขอให้พยานให้ความร่วมมือกับ  กกต. ในการมาให้ปากคำเพื่อที่เรื่องนี้จะได้มีความกระจ่าง” <persName>นางสดศรี</persName> กล่าว  “<persName>สดศรี</persName>”กลับลำ14ก.ค.ลงมติหุ้น28ปชป.ได้  นอกจากนี้ <persName>นางสดศรี</persName> ยังกล่าวถึงการลงมติกรณี 28 ส.ส.พรรคประชาธิปัตย์ ถือหุ้นซึ่งเข้าขัดรัฐธรรมนูญ ว่า คิดว่าในวันที่ 14 ก.ค. นี้ กกต.น่าจะลงมติกรณีที่ <persName>นายศุภชัย ใจสมุทร</persName> โฆษกพรรคภูมิใจไทย ร้องขอให้ กกต.ตรวจสอบการสิ้นสมาชิกภาพความเป็นส.ส.ของ ส.ส. 28 คน เนื่องจากถือหุ้นในธุรกิจสื่อและในบริษัทที่เป็นคู่สัญญาสัมปทานกับรัฐ ขัดรัฐธรรมนูญมาตรา 48 และ 265 ได้ แม้จะมีปัญหาเรื่องหุ้นกู้ หุ้นสามัญ ของส.ส.รายหนึ่งที่ถือครองอยู่ แต่ส่วนตัวมองว่ากฎหมายไม่ได้บัญญัติแยกแยะว่า หุ้นใดถือได้ไม่ได้ จึงคิดว่า กกต.น่าจะพิจารณาวินิจฉัยได้เลย  ปธ.วุฒิฯยันยังไม่ได้รับมติกกต.เชือด16ส.ว.  <persName>นายประสพสุข บุญเดช</persName> ประธานวุฒิสภา กล่าวว่า ขณะนี้กำลังดำเนินการตามขั้นตอน เพื่อให้มีพระบรมราชโองการโปรดเกล้าฯ แต่งตั้ง <persName>นายวิสุทธิ โพธิแท่น</persName> เป็นกรรมการการเลือกตั้ง หลังวุฒิสภาได้สรรหาแล้วเสร็จ ซึ่งหากมีพระบรมราชโองการโปรดเกล้าฯ ลงมา <persName>นายวิสุทธิ</persName> จะสามารถทำงานร่วมกับ กกต. อีก 4 คน ได้ทันที โดยเฉพาะการพิจารณากรณีการถือครองหุ้นของนักการเมืองในบริษัทที่เป็นคู่ สัมปทานกับรัฐ  <persName>นายประสพสุข</persName> กล่าวว่า ในฐานะประธานวุฒิสภาขอชี้แจงว่า ยังไม่ได้รับเรื่องกรณีที่ กกต. วินิจฉัย 16 ส.ว. พ้นสมาชิกภาพ เนื่องจากถือครองหุ้นที่เป็นคู่สัมปทานกับรัฐ ซึ่งกรณีที่ขอให้ กกต. ทบทวนเรื่องดังกล่าว เพราะยังไม่ได้รับเรื่องเป็นลายลักษณ์อักษรจาก กกต. และต้องการให้กรณีของ ส.ว.เป็นไปตามมาตรฐานเดียวกับการพิจารณากรณี ส.ส. ดังนั้น การเขียนคำวินิจฉัยของ กกต. ในเรื่องนี้ต้องชัดเจน โดย 16 ส.ว.จะต้องไปชี้แจงข้อเท็จจริงต่อศาลรัฐธรรมนูญ  ย้ำสอยส.ส.-ส.ว.กระทบการเมือง  “ผมเชื่อว่าการดำเนินการทั้งในส่วนของ ส.ว. และ ส.ส. คงยังไม่แล้วเสร็จภายใน 2 เดือนนี้ จึงถือว่ายังไม่มีการเปลี่ยนแปลงในเรื่องการทำหน้าที่ แต่เห็นว่าหากดำเนินการเรื่องดังกล่าวแล้วเสร็จ และทำให้นักการเมือง 50-60 คน ต้องพ้นสมาชิกภาพ จะเกิดผลกระทบต่อการเมืองไทย อย่างแน่นอน โดยเฉพาะการทำหน้าที่ในส่วนของวุฒิสภา นอกจากนี้ ยังจะสิ้นเปลืองงบประมาณในการเลือกตั้งซ่อม และเสียเวลาอีกด้วย” ประธานวุฒิสภา กล่าว  “<persName>ไทกร</persName>”เผย”<persName>ประจวบ</persName>”จะให้การชั้นศาลเท่านั้น  <persName>นายไทกร พลสุวรรณ</persName> อดีตผู้ก่อตั้งบริษัทเมซไซอะ เปิดเผยว่า <persName>นายประจวบ สังข์ขาว</persName> ไม่ได้หายตัวไปไหน แต่คาดว่าคงเก็บตัว ทราบว่าเขาปรึกษาผู้ใหญ่ที่เคารพนับถือ เพราะเกรงถูกข่มขู่ในฐานะที่เป็นพยานในคดี นายประจวบคงจะไม่ไปให้ข้อมูลกับ กกต. แต่จะให้การในชั้นศาลทีเดียว ตามที่ได้รับคำแนะนำจากผู้ใหญ่  ทั้งนี้ ที่ผ่านมาเขาเข้าให้ปากคำและให้ข้อมูล พร้อมทั้งเอกสารหลักฐานกับดีเอสไอครบถ้วนแล้วเช่นเดียวกับตน อีกทั้งดีเอสไอยังบันทึกการให้ปากคำเป็นวีซีดีเอาไว้ด้วย ซึ่ง กกต.ก็สามารถใช้หลักฐานที่ดีเอสไอมอบให้ส่งศาลได้เลย เพราะพยานได้ลงนามยืนยันเอกสารตามกฎหมายเรียบร้อยแล้ว</lead>
<neck></neck>
<body><p>กรณีที่ คณะกรรมการการเลือกตั้ง (กกต.) ได้ตั้งคณะอนุกรรมการสอบสวนสำนวนที่กรมสอบสวนคดีพิเศษ (ดีเอสไอ) ส่งให้ตรวจสอบการรับเงินบริจาคของพรรคประชาธิปัตย์ (ปชป.) จำนวน 258 ล้าน และการนำเงินกองทุนพัฒนาพรรคการเมืองที่ได้รับการสนับสนุนในปี 2548 จำนวน 29 ล้าน ไปใช้ผิดวัตถุประสงค์ พ.ร.บ. พรรคการเมือง ซึ่งขณะนี้อยู่ระหว่างการสอบสวนของคณะกรรมการสอบสวนที่ขอขยายเวลาการสอบสวน ออกไปอีก 30 วัน โดยจะครบกำหนดในวันที่ 21 ก.ค.นี้นั้น</p>
<p>มีรายงานว่า การสอบสวนไม่ค่อยคืบหน้า และมีความพยายามที่จะตัดตอนไม่ให้สามารถนำพยานมาสืบได้ โดยมีเป้าหมายเพื่อให้อนุกรรมการสอบสวนเสนอ กกต.ยุติเรื่อง และ กกต.ไม่เสนอเรื่องให้ศาลรัฐธรรมนูญ สั่งยุบพรรคประชาธิปัตย์</p>
<p>แหล่งข่าวจาก กกต. กล่าวว่า พยานที่อนุฯ สอบสวนมีหนังสือเชิญมาให้ปากคำในกรณีนี้ เบื้องต้นมีทั้งหมด 56 คนโดยเป็นผู้เกี่ยวข้องที่เคยให้ปากคำไว้กับดีเอสไอแล้ว แต่ที่ กกต.ต้องเชิญมาสอบใหม่ทั้งหมด เนื่องจากการสอบสวนของดีเอสไอ เป็นการสอบตามความผิด พ.ร.บ.หลักทรัพย์และตลาดหลักทรัพย์ พ.ศ. 2535</p>
<p>ในส่วนอนุกรรมการฯ จึงต้องสอบตามความผิด พ.ร.บ.พรรคการเมือง ซึ่งหากแล้วเสร็จก็จะเชิญนักการเมืองที่ถูกอ้างว่ามีส่วนเกี่ยวข้องมาสอบสวน อาทิเช่น <persName>นายประดิษฐ์ ภัทรประสิทธิ์</persName> ในฐานะเป็นเลขาธิการพรรคประชาธิปัตย์ในขณะนั้น <persName>นายนิพนธ์ บุญญามณี</persName> รองเลขาธิการพรรคประชาธิปัตย์ <persName>นายบัญญัติ บรรทัดฐาน</persName> ในฐานะหัวหน้าพรรคประชาธิปัตย์ขณะนั้น <persName>นายอภิสิทธิ์ เวชชาชีวะ</persName> หัวหน้าพรรคประชาธิปัตย์ ในฐานะผู้รับรองงบดุลปี 2548 ของพรรคที่เสนอต่อกกต. นายประชัย เลี่ยวไพรัตน์ ผู้บริหารบริษัท ทีพีไอโพลีน จำกัด (มหาชน) เป็นต้น</p>
<p>“ที่ผ่านมาอนุฯ ได้เชิญผู้ที่มีความรู้เรื่องทางบัญชีของบริษัท เมซไซอะ บิซิเนส แอนด์ ครีเอชั่น จำกัด เช่น พนักงานบัญชี ผู้จัดการบริษัทมาสอบ ซึ่งก็มาให้ปากคำแล้ว แต่ไม่สามารถติดต่อกับ นายประจวบ สังข์ขาว กรรมการบริษัท ซึ่งเป็นกุญแจสำคัญของเรื่องนี้ โดยพยายามใช้ทุกช่องทางที่มีเพื่อที่จะให้นายประจวบ มาให้ปากคำ ทั้งผ่านทางดีเอสไอ ที่เคยให้ข้อมูลว่า นายประจวบ อาศัยอยู่กับบุคคลที่ให้ความปลอดภัยกับเขาได้ หากกกต.ต้องการสอบปากคำก็พร้อมจะพามาพบ</p>
<p>แต่จนขณะนี้ก็ยังติดต่อไม่ได้ รวมทั้งนายธงชัย ดลศรีชัย ลูกพี่ลูกน้องของนายประดิษฐ์ ทางผู้ใกล้ชิดก็ยืนยันว่า นายธงชัย เดินทางไปต่างประเทศแล้ว และไม่รู้ว่ากลับเมื่อใด โดยมีความพยายามที่จะฆ่าตัดตอนพยานปากสำคัญเหล่านี้ เพื่อให้ กกต.สอบต่อไม่ได้ หรือหากมีการฟ้องร้องดำเนินคดี ก็ไม่มีพยานยืนยันในการกระทำได้ชัดเจน ซึ่งจะทำให้พรรคประชาธิปัตย์รอดจากการถูกสั่งยุบพรรคได้” แหล่งข่าวกล่าว</p>
<p>ด้าน <persName>นางสดศรี สัตยธรรม</persName> กกต.ด้านกิจการพรรคการเมือง กล่าวยอมรับว่า ได้รับทราบถึงอุปสรรคในการทำงานของอนุสอบสวนว่า พยานบางปากไม่สามารถติดตามมาให้ปากคำได้ อย่าง <persName>นายประจวบ</persName> ที่ไม่สามารถตามตัวได้ อนุก็ใช้วิธีเรียกเจ้าหน้าที่ดีเอสไอ ที่เป็นผู้สอบปากคำ<persName>นายประจวบ</persName> มาให้ปากคำแทน หรือบางปาก ก็ทราบว่าเดินทางไปต่างประเทศแล้ว ซึ่งในการตามพยานนั้นทางดีเอสไอ ก็แจ้งว่าเขามีอำนาจที่จะออกหมายเรียก หมายจับ หากทางกกต.ต้องการก็สามารถประสานขอความร่วมมือใช้ช่องทางนี้ได้ เพราะเขาเป็นพนักงานสอบสวน</p>
<p>ทั้งนี้การตามพยานมาสอบไม่ได้ มีผลต่อการสอบสวน เพราะที่มีการอ้างนั้นส่วนใหญ่เป็นพยานบุคคล และพยานเอกสารกว่า 3,000 หน้า ที่ดีเอสไอส่งให้ กกต. ก็ต้องให้พยานบุคคลมารับรองเอกสารเช่นเดียวกัน ประกอบกับต้องมาให้การว่าจะยังยืนยันถ้อยคำที่ให้ปากคำไว้กับดีเอสไอหรือไม่</p>
<p>“ยอมรับว่าก็ได้ยินข่าวเหมือนกันว่าพยายามจะตัด ตอนพยานกัน แต่ไม่มีผลให้กกต. ต้องพิจารณายุติเรื่อง หรือยกประโยชน์ให้กับประชาธิปัตย์ เพราะกกต.สามารถใช้พยานแวดล้อมได้ เช่นมีข้อมูลว่ามีการนำเช็คไปขึ้นเงิน หรือที่อ้างว่าเป็นการกู้ยืมเงินกันนั้น เหล่านี้อนุฯก็จะดูว่ามันจริงหรือเปล่า และมันน่าเชื่อหรือเปล่า ตอนนี้อยากจะขอให้พยานให้ความร่วมมือกับ</p>
<p>กกต. ในการมาให้ปากคำเพื่อที่เรื่องนี้จะได้มีความกระจ่าง” <persName>นางสดศรี</persName> กล่าว</p>
<p>“<persName>สดศรี</persName>”กลับลำ14ก.ค.ลงมติหุ้น28ปชป.ได้</p>
<p>นอกจากนี้ <persName>นางสดศรี</persName> ยังกล่าวถึงการลงมติกรณี 28 ส.ส.พรรคประชาธิปัตย์ ถือหุ้นซึ่งเข้าขัดรัฐธรรมนูญ ว่า คิดว่าในวันที่ 14 ก.ค. นี้ กกต.น่าจะลงมติกรณีที่ <persName>นายศุภชัย ใจสมุทร</persName> โฆษกพรรคภูมิใจไทย ร้องขอให้ กกต.ตรวจสอบการสิ้นสมาชิกภาพความเป็นส.ส.ของ ส.ส. 28 คน เนื่องจากถือหุ้นในธุรกิจสื่อและในบริษัทที่เป็นคู่สัญญาสัมปทานกับรัฐ ขัดรัฐธรรมนูญมาตรา 48 และ 265 ได้ แม้จะมีปัญหาเรื่องหุ้นกู้ หุ้นสามัญ ของส.ส.รายหนึ่งที่ถือครองอยู่ แต่ส่วนตัวมองว่ากฎหมายไม่ได้บัญญัติแยกแยะว่า หุ้นใดถือได้ไม่ได้ จึงคิดว่า กกต.น่าจะพิจารณาวินิจฉัยได้เลย</p>
<p>ปธ.วุฒิฯยันยังไม่ได้รับมติกกต.เชือด16ส.ว.</p>
<p><persName>นายประสพสุข บุญเดช</persName> ประธานวุฒิสภา กล่าวว่า ขณะนี้กำลังดำเนินการตามขั้นตอน เพื่อให้มีพระบรมราชโองการโปรดเกล้าฯ แต่งตั้ง <persName>นายวิสุทธิ โพธิแท่น</persName> เป็นกรรมการการเลือกตั้ง หลังวุฒิสภาได้สรรหาแล้วเสร็จ ซึ่งหากมีพระบรมราชโองการโปรดเกล้าฯ ลงมา <persName>นายวิสุทธิ</persName> จะสามารถทำงานร่วมกับ กกต. อีก 4 คน ได้ทันที โดยเฉพาะการพิจารณากรณีการถือครองหุ้นของนักการเมืองในบริษัทที่เป็นคู่ สัมปทานกับรัฐ</p>
<p><persName>นายประสพสุข</persName> กล่าวว่า ในฐานะประธานวุฒิสภาขอชี้แจงว่า ยังไม่ได้รับเรื่องกรณีที่ กกต. วินิจฉัย 16 ส.ว. พ้นสมาชิกภาพ เนื่องจากถือครองหุ้นที่เป็นคู่สัมปทานกับรัฐ ซึ่งกรณีที่ขอให้ กกต. ทบทวนเรื่องดังกล่าว เพราะยังไม่ได้รับเรื่องเป็นลายลักษณ์อักษรจาก กกต. และต้องการให้กรณีของ ส.ว.เป็นไปตามมาตรฐานเดียวกับการพิจารณากรณี ส.ส. ดังนั้น การเขียนคำวินิจฉัยของ กกต. ในเรื่องนี้ต้องชัดเจน โดย 16 ส.ว.จะต้องไปชี้แจงข้อเท็จจริงต่อศาลรัฐธรรมนูญ</p>
<p>ย้ำสอยส.ส.-ส.ว.กระทบการเมือง</p>
<p>“ผมเชื่อว่าการดำเนินการทั้งในส่วนของ ส.ว. และ ส.ส. คงยังไม่แล้วเสร็จภายใน 2 เดือนนี้ จึงถือว่ายังไม่มีการเปลี่ยนแปลงในเรื่องการทำหน้าที่ แต่เห็นว่าหากดำเนินการเรื่องดังกล่าวแล้วเสร็จ และทำให้นักการเมือง 50-60 คน ต้องพ้นสมาชิกภาพ จะเกิดผลกระทบต่อการเมืองไทย อย่างแน่นอน โดยเฉพาะการทำหน้าที่ในส่วนของวุฒิสภา นอกจากนี้ ยังจะสิ้นเปลืองงบประมาณในการเลือกตั้งซ่อม และเสียเวลาอีกด้วย” ประธานวุฒิสภา กล่าว</p>
<p>“<persName>ไทกร</persName>”เผย”<persName>ประจวบ</persName>”จะให้การชั้นศาลเท่านั้น</p>
<p><persName>นายไทกร พลสุวรรณ</persName> อดีตผู้ก่อตั้งบริษัทเมซไซอะ เปิดเผยว่า <persName>นายประจวบ สังข์ขาว</persName> ไม่ได้หายตัวไปไหน แต่คาดว่าคงเก็บตัว ทราบว่าเขาปรึกษาผู้ใหญ่ที่เคารพนับถือ เพราะเกรงถูกข่มขู่ในฐานะที่เป็นพยานในคดี <persName>นายประจวบ</persName>คงจะไม่ไปให้ข้อมูลกับ กกต. แต่จะให้การในชั้นศาลทีเดียว ตามที่ได้รับคำแนะนำจากผู้ใหญ่</p>
<p>ทั้งนี้ ที่ผ่านมาเขาเข้าให้ปากคำและให้ข้อมูล พร้อมทั้งเอกสารหลักฐานกับดีเอสไอครบถ้วนแล้วเช่นเดียวกับตน อีกทั้งดีเอสไอยังบันทึกการให้ปากคำเป็นวีซีดีเอาไว้ด้วย ซึ่ง กกต.ก็สามารถใช้หลักฐานที่ดีเอสไอมอบให้ส่งศาลได้เลย เพราะพยานได้ลงนามยืนยันเอกสารตามกฎหมายเรียบร้อยแล้ว</p></body>
</news>
