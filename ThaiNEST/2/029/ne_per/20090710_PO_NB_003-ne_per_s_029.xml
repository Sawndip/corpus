<teiHeader>
<fileDesc>
<titleStmt>
  <title>พรรคเพื่อไทย จัดสัมมนาทางออกประเทศไทย พร้อมแลกเปลี่ยนความคิดเห็นด้านเศรษฐกิจกับนักธุรกิจและนักวิชาการ  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207100036&tb=N255207  </bibl>
</sourceDesc>
</fileDesc>
</teiHeader>
<news>
<headline>พรรคเพื่อไทย จัดสัมมนาทางออกประเทศไทย พร้อมแลกเปลี่ยนความคิดเห็นด้านเศรษฐกิจกับนักธุรกิจและนักวิชาการ</headline>
<lead></lead>
<neck></neck>
<body><p>พรรคเพื่อไทย จัดสัมมนาหาทางออกประเทศไทย พร้อมแลกเปลี่ยนความคิดเห็นด้านเศรษฐกิจกับนักธุรกิจและนักวิชาการ เพื่อนำไปกำหนดเป็นนโยบายของพรรค พรรคเพื่อไทย จัดสัมมนาทางออกประเทศไทย ล้างหนี้ประเทศ สร้างรายได้ประชาชน ครั้งที่ 1 ภาคเหนือ จังหวัดเชียงใหม่ ที่โรงแรมพรพิงค์ ทาวเวอร์ โดยมีคณะกรรมการบริหารพรรค อดีตรัฐมนตรี สมาชิกบ้านเลขที่ 111 พร้อมด้วย ส.ส.ของพรรค ผู้สนับสนุนของพรรค นักธุรกิจ นักวิชาการ และประชาชนเข้าร่วมการสัมมนาอย่างคึกคัก อาทิ <persName>นายโอฬาร ไชยประวัติ</persName> อดีตรองนายกรัฐมนตรี <persName>นายสุชาติ ธาดาธำรงเวช</persName> อดีตรรัฐมนตรีว่าการกระทรวงการคลัง <persName>นางเยาวภา วงศ์สวัสดิ์</persName> พร้อมด้วย <persName>น.ส.ยิ่งลักษณ์ ชินวัตร</persName> น้องสาว <persName>พ.ต.ท.ทักษิณ ชินวัตร</persName> อดีตนายกรัฐมนตรี <persName>นายมิ่งขวัญ แสงสุวรรณ์</persName> ส.ส.สัดส่วน และหัวหน้าทีมเศรษฐกิจของพรรค <persName>นายปลอดประสพ สุรัสวดี</persName> รองหัวหน้าพรรค และ<persName>นายปานปรีย์ พหิทธานุกร</persName> รองหัวหน้าพรรค โดย<persName>นายมิ่งขวัญ</persName> ทีมเศรษฐกิจพรรคเพื่อไทย กล่าวว่า ประเทศไทยต้องการผู้นำที่มีความรู้ความสามารถทางด้านเศรษฐกิจ และมองว่าเศรษฐกิจจะต้องนำการเมือง ในการแก้ไขปัญหาให้กับประชาชน พร้อมฝากคำถามรัฐบาลว่า คนไทยจะเป็นหนี้ต่อหัวต่อคนเท่าไหร่ จะหาเงินที่ไหนมาใช้หนี้ และจะเป็นหนี้อีกนานเท่าไหร่ จากการกู้เงินเพื่อนำมาใช้กระตุ้นเศรษฐกิจของรัฐบาล</p></body>
</news>
