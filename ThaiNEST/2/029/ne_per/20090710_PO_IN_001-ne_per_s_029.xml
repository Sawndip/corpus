<teiHeader>
<fileDesc>
<titleStmt>
  <title>เจ๊แดงดอดร่วมสัมมนาเพื่อไทยที่เชียงใหม่  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-10 10:32:37  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=179962  </bibl>
</sourceDesc>
</fileDesc>
</teiHeader>
<news>
<headline><persName>เจ๊แดง</persName>ดอดร่วมสัมมนาเพื่อไทยที่เชียงใหม่</headline>
<lead>รองหัวหน้าพรรคเพื่อไทย "<persName>ปลอดประสพ สุรัสวดี</persName>" ระบุ การจัดสัมมนาพรรคทั่วประเทศ หวังรวบรวมปัญหาของประชาชน เพื่อนำมากำหนดนโยบายพรรคให้ชัดเจน ขณะที่ "<persName>เยาวภา วงศ์สวัสดิ์</persName> " พร้อมน้องสาว เข้าร่วมฟังด้วย</lead>
<neck></neck>
<body><p><persName>นายปลอดประสพ สุรัสวดี</persName> รองหัวหน้าพรรคเพื่อไทย กล่าวเปิดงานสัมมนาของพรรค ในหัวข้อ ล้างหนี้ประเทศไทยสร้างรายได้ประชาชน โดย <persName>นายปลอดประสพ</persName> กล่าวว่า พรรคเพื่อไทย เตรียมที่จะทำนโยบายในการเตรียมการเลือกตั้ง จึงได้จัดสัมมนาขึ้นทั่วทุกภาคของประเทศ เพื่อรวบรวมปัญหาของประชาชนในพื้นที่ต่าง ๆ พร้อมทั้งให้ ส.ส. ลงพื้นที่ไปรับทราบปัญหาที่แท้จริง เพื่อมากำหนดนโยบายในการแก้ปัญหาให้ตรงจุด โดยคาดหวังว่าจะสามารถกำหนดนโยบาย ทางพรรคได้ชัดเจน ภายใน 2 เดือน สำหรับการสัมมนาของพรรคเพื่อไทยในวันนี้ มี <persName>นายโอฬาร ไชยประวัติ</persName> อดีตรองนายกรัฐมนตรี <persName>นายสุชาติ ธาดาธำรงเวช</persName> อดีต รมว.คลัง <persName>นายปานปรีย์ พหิทธานุกร</persName> รองหัวหน้าพรรคเพื่อไทย <persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ เขต 1 พรรคเพื่อไทย เข้าร่วมการสัมมนาด้วย โดยบรรยากาศเป็นไปอย่างคึกคัก มีแกนนำและ ส.ส. ภาคเหนือ ร่วมถึงประชาชนทั่วไปเข้าร่วมรับฟังเป็นจำนวนมาก ทั้งนี้ <persName>นางเยาวภา วงศ์สวัสดิ์</persName> และ <persName>น.ส.ยิ่งลักษณ์ ชินวัตร</persName> น้องสาวของ พ.ต.ท.ทักษิณ ชินวัตร อดีตนายกรัฐมนตรีเข้าร่วมรับฟังการสัมมนาด้วย</p></body>
</news>
