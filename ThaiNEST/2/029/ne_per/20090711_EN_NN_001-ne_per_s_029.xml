<teiHeader>
<fileDesc>
<titleStmt>
  <title>“คูล 93”ฉลอง 9 ปียิ่งใหญ่    ทัพดาราชวนคนฟังเที่ยวรอบโลก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169731  </bibl>
</sourceDesc>
</fileDesc>
</teiHeader>
<news>
<headline>“คูล 93”ฉลอง 9 ปียิ่งใหญ่    ทัพดาราชวนคนฟังเที่ยวรอบโลก</headline>
<lead></lead>
<neck></neck>
<body><p>ฉลอง 9 ปีอย่างยิ่งใหญ่สมเกียรติจริงๆ สำหรับคลื่นเพลงเพราะ “คูล 93 ฟาเรนไฮต์” กับงาน “COOL Celebration Destinations 9” ที่จัดขึ้นบริเวณลานบี-คอน ชั้น 6 เซ็นทรัลเวิล์ด ภายในงานถูกเนรมิตรให้เหมือนกับกำลังอยู่ในเครื่องบินลำใหญ่ ที่มีทุกสิ่งทุกอย่างอำนวยความสะดวก </p>

 <p>งานนี้บิ๊กบอสสกาย-ไฮ เน็ตเวิร์ค “<persName>กวง</persName>-<persName>คมสันต์ เชษฐ์โชติศักดิ์</persName>” ยอมลงทุนแปลงโฉมเป็นกัปตันโดยมีเหล่าพีเจ.ของคลื่นคูล 93 เปลี่ยนตัวเองมาเป็น สจ๊วตและแอร์โฮสเตส เพื่อให้เข้ากับบรรยากาศของงาน ทำเอาคนที่เดินผ่านมาต้องหยุดชะงักอึ้งทึ่งกับความตระการตาทีเดียว </p>

 <p>ภายในงานนอกจากจะเนรมิตรให้เป็นเครื่องบินแล้ว ยังมีการเปิดตัวกิจกรรมต่างๆ ของคลื่นคูล 93 ที่ทำในตลอดระยะเวลา 9 ปีที่ผ่านมา พร้อมกับเปิดตัวกิจกรรมใหม่ที่กำลังจะเกิดขึ้นด้วย โดยเฉพาะกิจกรรมคืนกำไรให้กับคนฟัง ในโอกาสที่ฉลองครบรอบ 9 ปี ด้วยการเปิดโอกาสให้คนฟังร่วมกันโหวต 9 สถานที่ท่องเที่ยวสุดโรแมนติก สถานที่ใดที่ได้รับการโหวตมากที่สุดนั้น ก็จะได้มีโอกาสไปเที่ยวกับแขกรับเชิญสุดพิเศษอย่าง <persName>เป้</persName>-<persName>อารักษ์</persName>,<persName>ก้อย</persName>-<persName>รัชวิน</persName>,<persName>ฟิล์ม</persName>-<persName>รัฐภูมิ</persName>,<persName>แทค</persName>-<persName>ภรัณยู</persName>,<persName>ริต้า</persName>-<persName>ศรีริต้า เจนเซ่น</persName> ซึ่งแขกรับเชิญพิเศษทุกคนก็เดินทางมาร่วมในงานครั้งนี้ด้วย พร้อมเชิญชวนให้ทุกคนไปเที่ยวด้วยกัน </p>

 <p>นอกจากเปิดตัวเรื่องของกิจกรรมแล้ว ยังมีเหล่าศิลปินมาร่วมแสดงด้วย สำหรับงานฉลอง 9 ปี จะมีขึ้น 3 วัน ซึ่งแต่ละวันก็จะมีเหล่าศิลปินทยอยกันมาสร้างความบันเทิงไม่ซ้ำหน้า เรียกว่าสมกับความยิ่งใหญ่ในการครบรอบ 9 ปีของคลื่นคูล 93 ฟาเรนไฮต์จริงๆ</p></body>
</news>
