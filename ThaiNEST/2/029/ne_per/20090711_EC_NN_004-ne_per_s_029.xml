<teiHeader>
<fileDesc>
<titleStmt>
  <title>กทช.ให้งบTRIDIพัฒนาอุตฯสื่อสารเน้นปั๊มตลาดVOIP  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=169711  </bibl>
</sourceDesc>
</fileDesc>
</teiHeader>
<news>
<headline>กทช.ให้งบTRIDIพัฒนาอุตฯสื่อสารเน้นปั๊มตลาดVOIP</headline>
<lead></lead>
<neck></neck>
<body><p><persName>นายสุพจน์ เธียรวุฒิ</persName> ผู้อำนวยการสถาบันวิจัยและพัฒนาอุตสาหกรรมโทรคมนาคม(TRIDI) หรือทริดี้ กล่าวว่า ปีนี้ทริดี้ได้งบประมาณ 200 ล้านบาท จากคณะกรรมการกิจการโทรคมนาคมแห่งชาติ(กทช.) เพื่อใช้พัฒนางานวิจัย อุปกรณ์ และบุคคลกรให้มีประสิทธิภาพ โดยทริดี้จะเร่งระดมความเห็นเกี่ยวกับเทคโนโลยีและอุตสาหกรรม 4 กลุ่ม คือ Broadband Access , Short Range Communications , Optical Communications และ Next Generation Network เพื่อให้เกิดการเชื่อมโยงกับโครงการวิจัยที่ทริดี้สนับสนุน และพัฒนากิจการโทรคมนาคมของไทยให้มีประสิทธิภาพมากขึ้น </p>

<p> นอกจากนี้จะส่งเสริมงานวิจัยโทรคมนาคม โดยเฉพาะการสนับสนุนผู้ผลิตอุปกรณ์โทรคมนาคมในประเทศ เพื่อสร้างมูลค่าเพิ่มในตลาดระบบโทรศัพท์ไอพีระดับองค์กร และผู้ให้บริการการสื่อสารโทรศัพท์แบบไอพี(VOIP)</p> 

 <p>"ปัจจุบันมูลค่าตลาด VOIP ในประเทศมีอัตราการเติบโตสูง ปีที่ผ่านมีมูลค่า 2,000 ล้านบาท โดยปีนี้คาดว่าจะเติบโตขึ้น 10% ทั้งด้านมูลค่าตลาด และการผลิตอุปกรณ์" <persName>นายสุพจน์</persName> กล่าว </p></body>
</news>
