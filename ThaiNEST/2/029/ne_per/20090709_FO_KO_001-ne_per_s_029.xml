<teiHeader>
<fileDesc>
<titleStmt>
  <title>พิธีแจ๊คสันผู้ชมต่ำกว่าโอบาม่าสาบานตน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090709/19871/%e0%b8%9e%e0%b8%b4%e0%b8%98%e0%b8%b5%e0%b9%81%e0%b8%88%e0%b9%8a%e0%b8%84%e0%b8%aa%e0%b8%b1%e0%b8%99%e0%b8%9c%e0%b8%b9%e0%b9%89%e0%b8%8a%e0%b8%a1%e0%b8%95%e0%b9%88%e0%b8%b3%e0%b8%81%e0%b8%a7%e0%b9%88%e0%b8%b2%e0%b9%82%e0%b8%ad%e0%b8%9a%e0%b8%b2%e0%b8%a1%e0%b9%88%e0%b8%b2%e0%b8%aa%e0%b8%b2%e0%b8%9a%e0%b8%b2%e0%b8%99%e0%b8%95%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>พิธี<persName>แจ๊คสัน</persName>ผู้ชมต่ำกว่าโอบาม่าสาบานตน</headline>
<lead>ชาวอเมริกันเพียง 31.1 ล้านคน ชมพิธีไว้อาลัย <persName>ไมเคิล แจ๊คสัน</persName> ทางโทรทัศน์ น้อยกว่าพิธีสาบานตนของ<persName>ประธานาธิบดีบารัค โอบาม่า</persName>และพิธีพระศพ<persName>เจ้าหญิงไดอาน่า</persName></lead>
<neck></neck>
<body><p>(9ก.ค.) "นีลเซน มีเดีย รีเสิร์ช" เปิดเผยผลสำรวจเมื่อวันพุธตามเวลาท้องถิ่นที่นครนิวยอร์คของสหรัฐฯว่า มีชาวอเมริกันเพียง 31.1 ล้านคน ชมรายการถ่ายทอดสดทางโทรทัศน์ พิธีไว้อาลัย<persName>ไมเคิล แจ๊คสัน</persName> ราชาเพลงป็อปวัย 50 ปี ซึ่งจัดขึ้นที่สนามกีฬา"สเตเปิ้ลส์ เซ็นเตอร์"ในนครลอส แองเจลีส รัฐแคลิฟอร์เนียเมื่อบ่ายวันอังคารตามเวลาท้องถิ่น โดยมีจำนวนน้อยกว่าผู้ชมพิธีพระศพ<persName>เจ้าหญิงไดอาน่า</persName>ของอังกฤษเมื่อปี 2540 และผู้ชมพิธีสาบานตนเข้ารับตำแหน่งเมื่อเดือนมกราคมปีนี้ของ<persName>ประธานาธิบดีบารัค โอบาม่า</persName> ผู้นำผิวสีคนแรกของสหรัฐฯ</p>
<p> พิธีไว้อาลัย<persName>แจ๊คสัน</persName>ผู้เสียชีวิตอย่างกระทันหันเมื่อวันที่ 25 มิถุนายน มีการถ่ายทอดสดผ่าน 18เครือข่ายในสหรัฐฯ รวมทั้งสถานีโทรทัศน์ฟรีทีวีและสถานีโทรทัศน์เคเบิ้ลทีวีใหญ่ๆทั้งหมด ซึ่งยอดผู้ชมจำนวน 31.1 ล้านคน นับว่าน้อยกว่ามากจากยอดชาวอเมริกันเกือบ 38 ล้านคนที่ชมพิธีสาบานตนเป็นประธานาธิบดีของ<persName>นายบารัค โอบาม่า</persName> และ 33.2 ล้านคนที่ชมพิธีพระศพ<persName>เจ้าหญิงไดอาน่า</persName> แต่ผลสำรวจระบุด้วยว่า จำนวนผู้ชมพิธีไว้อาลัย<persName>แจ๊คสัน</persName>ยังถือว่าน่าประทับใจสำหรับโลกของทีวีในปัจจุบัน และยังมีชาวอเมริกันอีกหลายล้านคนที่ชมวิดีโองานพิธีไว้อาลัย<persName>แจ๊คสัน</persName>ทางอินเตอร์เน็ตด้วย</p></body>
</news>
