<teiHeader>
<fileDesc>
<titleStmt>
  <title>IMFชี้ปีนี้ซึมปีหน้าคึกคัก วิกฤตกดดันฆ่าตัวตายพุ่ง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=56138  </bibl>
</sourceDesc>
</fileDesc>
</teiHeader>
<news>
<headline>IMFชี้ปีนี้ซึมปีหน้าคึกคัก วิกฤตกดดันฆ่าตัวตายพุ่ง</headline>
<lead>เศรษฐกิจโลกปีนี้หมดหวัง แต่ปีหน้าคึกคัก ส่วนผลวิจัยระบุ วิกฤตกดดันให้ฆ่าตัวตาย-ฆ่าผู้อื่นมากขึ้น</lead>
<neck></neck>
<body><p>กองทุนการเงินระหว่างประเทศ (ไอเอ็มเอฟ) ปรับลดคาดการณ์เศรษฐกิจโลกในปีนี้ลง โดยจะติดลบ 1.4% ย่ำแย่ ลงกว่าคาดการณ์เดิมที่จะติดลบ 1.3% อย่างไรก็ตามเศรษฐกิจโลกเริ่มถอนตัวออกจากภาวะถดถอยอย่างต่อเนื่อง และคาดว่าในปีหน้าจะขยายตัวที่ 2.5% มาก กว่าคาดการณ์เดิม 0.6% </p>
<p>“เศรษฐกิจโลกเริ่มหลุดจากภาวะถดถอยที่รุนแรงที่สุดนับตั้งแต่หลังสงครามโลกครั้งที่ 2 แต่การกลับคืนสู่ความ มีเสถียรภาพยังไม่แน่นอน และการฟื้นตัวยังเป็นไปอย่างลุ่มๆ ดอนๆ” ไอเอ็มเอฟ ระบุในรายงานภาพรวมเศรษฐกิจโลกรายครึ่งปี </p>
<p>ผลการสำรวจโดย บริษัท แลนเซต ในยุโรป พบว่าวิกฤตการณ์เศรษฐกิจส่งผลให้อัตราการฆ่าตัวตายสูงขึ้น รวมถึงการ ฆาตกรรมและโรคหัวใจเฉียบพลัน โดยเฉพาะอัตราการฆ่าตัวตายเพิ่มขึ้นมา 0.79% ในกลุ่มผู้มีอายุต่ำกว่า 65 ปี ตรงกันข้ามกับอัตราการตายบนท้องถนนที่ดิ่งลงถึง 1.39% เนื่องจากผู้คนหันมาเดินเท้ามากขึ้นและใช้รถน้อยลง </p>
<p>นอกจากนี้ วิกฤตเศรษฐกิจและ การเงินยังส่งผลกระทบด้านจิตใจ ทำให้เกิดความเครียด ความกังวล และการเปลี่ยนรูปแบบทางโภชนาการยังส่งผลกระทบระยะยาวต่อสุขภาพของผู้ที่ตก เป็นเหยื่อวิกฤตโดยตรง </p>
<p>ผลการสำรวจชี้ว่ารัฐบาลต่างๆ สามารถลดอัตราการตายอย่างผิดธรรมชาติเหล่านี้ได้ด้วยการกระตุ้นตลาดแรงงานอย่างจริงจัง นอกจากนี้ เงินจากรัฐบาลทุกๆ 10 เหรียญสหรัฐ เพื่อช่วยเหลือครอบครัว ที่ประสบปัญหาทางการเงิน ด้านที่อยู่อาศัยและการจ้างงานจะช่วยลดอัตราการฆ่าตัวตายลงได้ 0.038% </p></body>
</news>
