<teiHeader>
<fileDesc>
<titleStmt>
  <title>บาร์ซ่าแย่งคว้าริเบรี่หงส์โล่งอกราชันไม่ยอมสู้ค่าตัวอลอนโซ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169458  </bibl>
</sourceDesc>
</fileDesc>
</teiHeader>
<news>
<headline>บาร์ซ่าแย่งคว้า<persName>ริเบรี่</persName>หงส์โล่งอกราชันไม่ยอมสู้ค่าตัว<persName>อลอนโซ</persName></headline>
<lead>ข่าวความเคลื่อนไหวของตลาดซื้อขายนักเตะชื่อดังล่าสุด เมื่อวันที่ 8 ก.ค.ที่ผ่านมาทาง<persName>นายฆวาเม่ เฟร์เรร์</persName>รองประธานสโมสรเจ้าบุญทุ่ม"เอฟ.ซี.บาร์เซโลน่า" ได้ออกมาเผยแก่สื่อว่า บาร์ซ่าเองยังให้ความสนใจตัวไอ้หน้าบาก<persName>ฟร้องค์ ริเบรี่</persName>มิดฟิลด์ตัวรุกริมเส้นชื่อดังทีมชาติฝรั่งเศสเช่นเดียวกับเรอัล มาดริดยักษ์ใหญ่ของสเปนและสิงห์บลูเชลซี่ถึงแม้ฝั่งเจ้าของตัวนักเตะคือบา เยิร์นมึนเช่นจะตั้งราคาค่าตัวไว้แพลงลิบลิ่วน้องๆ<persName>คริสเตียนโน่ โรนัลโด</persName>ก็ตาม <persName>เฟร์เรร์</persName>เผยว่า<persName>ริเบรี่</persName>เป็นนักเตะตัวริมเส้นที่มีฝีเท้าดีเยี่ยมหากได้มาร่วม เล่นกับ<persName>ไลโอเนล เมสซี่</persName>แล้วทีมของเราจะยิ่งใหญ่ที่สุดในลาลีกาต่อไป</lead>
<neck></neck>
<body><p>นอก จาก<persName>ริเบรี่</persName>แล้วนักเตะที่เป็นหมายสูงสุดอีกคนก็คือ<persName>ดาบิด บีย่า</persName>หัวหอกกองหน้าดาวยิงทีมชาติสเปนของไอ้ค้างคาวบาเลนเซียนั่นเองโดย เลขาธิการฝ่ายเทคนิค <persName>ซิกิ เบกิริสไตน์</persName>กำลังเดินเครื่องอย่างเต็มที่ ทางด้านความเคลื่อนไหวของ 2 นักเตะในตำแหน่งมิดฟิลด์ตัวรับในค่ายลิเวอร์พูลหงส์แดงซึ่งได้แก่<persName>ชาบี อลอนโซ</persName>นักเตะชาวสเปนกับ<persName>ฆาเบียร์ มาสเคราโน่</persName>กัปตันทีมชาติอาร์เยนติน่านั้น รายงานล่าสุดระบุว่าสำหรับ<persName>อลอนโซ</persName>นั้นทางเรอัลมาดริดดูจะเลิกตอแยไปแล้วหลัง จาก<persName>เอลราฟา ราฟาเอล เบนิเตซ</persName>กุนซือใหญ่ของหงส์แดงได้ตั้งค่าตัวไว้สูงลิ่วและทาง<persName>เอลราฟา</persName>ก็ได้ เคลียร์ใจกับ<persName>อลอนโซ</persName>แล้ว สำหรับ<persName>มาสเคราโน่</persName>นั้นข่าวระบุว่าทาง<persName>เอลราฟา</persName>ได้พยายามโน้มน้าวกัปตันทีมชาติ ฟ้าขาวให้ยอมปักหลักอยู่ค้าแข้งกับหงส์แดงอีกสัก 1 ฤดูเพื่อทำให้หงส์คว้าแชมป์พรีเมียร์ลีกให้สำเร็จแล้วค่อยย้ายออกไปอยู่กับ ทีมเจ้าบุญทุ่ม ส่วนนักเตะใหม่ที่หงส์แดงจะซื้อเพิ่มนั้นมีข่าวว่าต้องการซื้อกองหน้าและกอง หลังเพิ่มอีกตำแหน่งละ 1 คน </p></body>
</news>
