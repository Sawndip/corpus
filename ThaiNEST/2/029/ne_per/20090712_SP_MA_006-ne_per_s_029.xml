<teiHeader>
<fileDesc>
<titleStmt>
  <title>กทม.ยกน้องนก"พลเมืองกิตติมศักดิ์"  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo01120752&sectionid=0114&day=2009-07-12  </bibl>
</sourceDesc>
</fileDesc>
</teiHeader>
<news>
<headline>กทม.ยก<persName>น้องนก</persName>"พลเมืองกิตติมศักดิ์"</headline>
<lead>เดวิสคัพไทยพลิกไม่ไหวแพ้คาซักฯ0-3</lead>
<neck>ทีม เดวิสคัพไทยแพ้คาซักสถานขาด 0-3 ในการแข่งขันเทนนิสเดวิสคัพ 2009 โซน เอเชีย/โอเชียเนีย กลุ่มหนึ่ง เพลย์ออฟ รอบสอง ที่ศูนย์พัฒนากีฬาเทนนิสแห่งชาติ เมืองทองธานี เมื่อวันที่ 11 กรกฎาคม</neck>
<body><p>การ แข่งขันวันที่สอง เป็นการแข่งขันประเภทคู่ ไทยส่ง<persName>สรรค์ชัย รติวัฒน์</persName> คู่กับ <persName>กิตติพงษ์ วชิรมโนวงศ์</persName> เนื่องจาก<persName>สนฉัตร รติวัฒน์</persName> ท้องเสียและเป็นไข้ทำให้ไม่สามารถลงแข่งขันได้ ส่วนคาซักสถานส่งคู่ของ<persName>ยูริ ชูคิน</persName>และ<persName>อเล็กซี เคดร์ยุก</persName> ลงแข่งขัน เริ่มเซ็ตแรกคู่ของไทยเล่นได้เข้าขาแม้จะเล่นคู่ด้วยกันเป็นครั้งแรก ช่วยกันเบรกเกมเสิร์ฟที่ 3 และ 7 ของคาซักสถานได้ และชนะไป 6-4 เซ็ตสอง ทั้งไทยและคาซักสถานผลัดกันรักษาเกมเสิร์ฟมาตลอด แต่คาซักสถานเบรกไทยได้ในเกมที่ 10 ชนะไป 6-4 ทำให้เสมอกัน 1-1 เซ็ต</p>
<p>ใน เซ็ตสาม ไทยกลับมาเล่นได้ดีอีกครั้ง เอาชนะไป 6-4 ไทยขึ้นนำ 2-1 เซ็ต คาซักสถานมาเป็นฝ่ายชนะบ้าง 6-4 ทำให้เสมอกัน 2-2 เซ็ต ต้องตัดสินในเซ็ตสุดท้าย ซึ่งสรรค์ชัยมีอาการบาดเจ็บโคนขาหนีบข้างซ้าย ทำให้ต้องออกมาปฐมพยาบาลในเกมที่สอง ก่อนที่ไทยจะแพ้ไปขาดลอย 1-6 ทำให้ไทยแพ้คาซักสถาน 2-3 เซ็ต (6-4, 4-6, 6-4, 4-6, 1-6) และแพ้ขาด 0-3 ถึงแม้จะเหลือการแข่งขันเดี่ยวชนมืออีก 2 คู่ในวันที่ 12 กรกฎาคมก็ตาม ส่งผลให้ไทยต้องไปแข่งเพลย์ออฟ รอบสาม เพื่อรักษาสถานภาพในกลุ่มหนึ่งกับผู้แพ้ระหว่างเกาหลีใต้ กับ จีน ระหว่างวันที่ 18-20 กันยายน</p>
<p><persName>นายธนากร ศรีชาพันธุ์</persName> กัปตันทีมเดวิสคัพไทย กล่าวว่า ความพ่ายแพ้ครั้งนี้มีสาเหตุจากการเปลี่ยนผู้เล่นในประเภทคู่ ทำให้สมดุลในการเล่นเสียไป แต่เป็นการช่วยเพิ่มประสบการณ์ให้<persName>กิตติพงษ์</persName>ในประเภทคู่ ส่วนการลงเล่นเพลย์ออฟ ในรอบ 3 เพื่อรักษาสถานภาพในกลุ่มหนึ่งนั้น จะได้มือหนึ่งของไทยคือ <persName>ดนัย อุดมโชค</persName> กลับมาร่วมทีมอีกครั้ง</p>
<p><persName>สรรค์ ชัย</persName>กล่าวว่า ถือว่าเล่นคู่กับ<persName>กิตติพงษ์</persName>ได้ดี ถึงจะเล่นด้วยกันเป็นครั้งแรก ในเซ็ต 2 และ 4 พลาดแต้มสำคัญเยอะ ซึ่งต่างคนต่างพลาด ขณะที่คาซักสถานพยายามเล่นงาน<persName>กิตติพงษ์</persName>มากกกว่า ต้องยอมรับว่าเซ็ตสุดท้ายเล่นเสียเองหลายจังหวะ ส่วนสาเหตุที่เปลี่ยนคู่ เพราะ<persName>สนฉัตร</persName>ไม่สบาย มีอาการท้องเสีย ตั้งแต่เมื่อคืนวันที่ 10 กรกฎาคมที่ผ่านมา</p>
<p>สำหรับการแข่งขันเดี่ยวชนมือ ในวันที่ 12 กรกฎาคม จะเริ่มเวลา 10.00 น.</p>
<p><persName>นาง สาวปราณี สัตยประกอบ</persName> รองผู้อำนวยการสำนักวัฒนธรรม กีฬาและการท่องเที่ยว กรุงเทพมหานคร (กทม.) เปิดเผยว่า <persName>ม.ร.ว.สุขุมพันธุ์ บริพัตร</persName> ผู้ว่าราชการ กทม. เห็นว่า<persName>นพวรรณ</persName> "<persName>น้องนก</persName>" <persName>เลิศชีวกานต์</persName> นักเทนนิสสาวเจ้าของแชมป์หญิงเดี่ยว และคู่วิมเบิลดัน เป็นผู้ที่ทำชื่อเสียงให้กับประเทศ จึงจะมอบเกียรติบัตร "พลเมืองกิตติมศักดิ์" ให้แก่นพวรรณ ในวันที่ 17 กรกฎาคม ที่ห้างเซ็นทรัลเวิลด์ เวลา 17.30 น. โดยสิทธิพิเศษที่<persName>นพวรรณ</persName>จะได้รับนั้นจะมีการหารือถึงข้อสรุปในวันที่ 13 กรกฎาคมนี้</p></body>
</news>
