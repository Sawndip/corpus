<teiHeader>
<fileDesc>
<titleStmt>
  <title>ลูกยางไทยพ่ายเบลเยียมศึกยุวชนโลก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=55936  </bibl>
</sourceDesc>
</fileDesc>
</teiHeader>
<news>
<headline>ลูกยางไทยพ่ายเบลเยียมศึกยุวชนโลก</headline>
<lead>ศึกวอลเลย์บอลยุวชนหญิงชิงแชมป์โลกที่  จ.นครราชสีมา ทีมชาติไทย ซึ่งอยู่ในสายเอฟ ลงสนามรอบ 2 นัดแรก พ่ายเบลเยียม แชมป์ยุโรป  0-3 เซต (12-25, 21-25, 21-25)</lead>
<neck></neck>
<body><p>'<persName>อิศรา</persName>'โค่น'<persName>สเวล</persName>'เปิดสอยคิว 6 แดง  </p>
<p>“<persName>อิศ จันท์</persName>” <persName>อิศรา กะไชยวงศ์</persName> ลงแข่งนัดแรกสายอี ชนะ โจ สเวล มือ 22 โลกจากไอร์แลนด์ 5-3 เฟรม (38-29, 14-45, 1-36, 32-1, 43-6, 0-50, 43-21, 37-1) ศึกสนุกเกอร์แสงโสม 6 แดงเวิลด์ กรังด์ปรีซ์ ที่โรงแรมมณเฑียร ริเวอร์ไซด์ วานนี้ ขณะที่สายเอ “<persName>ต๋อง ศิษย์ฉ่อย</persName>” <persName>รัชพล ภู่โอบอ้อม</persName> พลิกพ่าย <persName>อดิตยา เมธา</persName> 4-5 เฟรม ทั้งที่ชนะผ่าน 3 เฟรมแรกเนื่องจากคู่แข่งจากอินเดียเดินทางมาแข่งไม่ทัน ผลคู่สำคัญ กลุ่มซี <persName>นพดล นภจร</persName> แพ้ <persName>แมทธิว สตีเวนส์</persName> (เวลส์) 4-5, <persName>สุพจน์ แสนหล้า</persName> แพ้ <persName>เคน โดเฮอร์ตี</persName> (ไอร์แลนด์) 3-5 และกลุ่มจี <persName>เทพไชยา อุ่นหนู</persName> ชนะ <persName>โมห์เซ็น อับดุล อาซิซ</persName> (กาตาร์) 5-3 </p>
<p><persName>ดนัย</persName> พ่ายนักหวดโรตีปิ๋วรอบแรก </p>
<p><persName>ดนัย อุดมโชค</persName> ตกรอบแรกหลังแพ้ <persName>ประกาศ อัมฤทธิ์ราช</persName> (อินเดีย) 1-6, 4-6 เทนนิสเอทีพี ฮอลล์ ออฟ เฟม แชมเปียนชิพส์ ขณะที่ <persName>เบนจามิน เบกเกอร์</persName> มือวางอันดับ 4 จากเยอรมนี แพ้ <persName>เบรนดัน อีแวนส์</persName> (สหรัฐ) 6-7 (5/7), 6-3, 5-7 </p>
<p>ตั้งประเด็นแฟนสาวฆาตกรรม <persName>แม็กแนร์</persName> </p>
<p>เจ้าหน้าที่ตำรวจเผยว่า <persName>ชาเฮล คาเซมิ</persName> หญิงสาววัย 20 ปี ที่เสียชีวิตข้าง <persName>สตีฟ แม็กแนร์</persName> อดีตนักอเมริกันฟุตบอลเอ็นเอฟแอล เมื่อวันเสาร์ที่ผ่านมา เป็นผู้ซื้อปืนกระบอกที่พบในที่เกิดเหตุไม่เกิน 2 วันก่อนหน้านั้น และยังไม่ตัดประเด็นฆาตกรรมและฆ่าตัวตาย ส่วนงานศพของ<persName>แม็กแนร์</persName>จะมีขึ้นวันเสาร์นี้ </p>
<p>โปรสาวประท้วงขับประธานแอลพีจีเอ </p>
<p><persName>ลอรีนา โอชัว</persName> และ <persName>พอลา ครีเมอร์</persName> 2 โปรดังของโลก นำทีมก้านเหล็กหญิงในศึกแอลพีจีเอทัวร์รวม 15 คน ยื่นจดหมายถึงคณะกรรมการบริหารแอลพีจีเอ เรียกร้องให้ <persName>แคโรลีน ไบเวนส์</persName> ประธานแอลพีจีเอ ลาออกจากตำแหน่ง เพราะไม่เชื่อฝีมือการบริหารขณะที่โลกเผชิญวิกฤตทางเศรษฐกิจ </p>
<p>โตโยต้าถอนจัดเจแปนิสกรังด์ปรีซ์ </p>
<p>ปัญหาทางการเงินโลกกระทบศึกฟอร์มูลาวันอีกระลอกเมื่อโตโยต้า มอเตอร์ เจ้าของสนามฟูจิ อินเตอร์เนชันแนล สปีดเวย์ ประกาศยกเลิกการ เป็นเจ้าภาพเจแปนิส กรังด์ปรีซ์ นับตั้งแต่ปีหน้าเป็นต้นไป </p>
<p><persName>อาร์มสตรอง</persName> จ่อทวงเสื้อเหลืองคืน </p>
<p><persName>แลนซ์ อาร์มสตรอง</persName> นักปั่นชาวอเมริกัน เข้าใกล้โอกาสได้สวมเสื้อเหลืองอีกครั้ง นับตั้งแต่ปี 2005 หลังจบสเตจ 3 ศึกจักรยานทางไกล ตูร์ เดอ ฟรองซ์ รั้งอันดับ 3 เวลารวม ส่วนแชมป์สเตจเป็นของ <persName>มาร์ก แคเวนดิช</persName> (อังกฤษ/ทีมโคลัมเบีย)</p></body>
</news>
