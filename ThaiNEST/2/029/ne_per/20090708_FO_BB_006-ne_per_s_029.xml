<teiHeader>
<fileDesc>
<titleStmt>
  <title>คนทะลักชมพิธีศพ"แจ็คสัน" แซงงาน"โอบามา"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066525.php?news_id=29066525  </bibl>
</sourceDesc>
</fileDesc>
</teiHeader>
<news>
<headline>คนทะลักชมพิธีศพ"<persName>แจ็คสัน</persName>" แซงงาน"<persName>โอบามา</persName>"</headline>
<lead>ซานฟรานซิสโก-เว็บไซต์ดังถ่ายทอดสดพิธีไว้อาลัย "<persName>แจ็คสัน</persName>" ไปทั่วโลก คาดยอดผู้ชมทำลายสถิติพิธีสาบานตนของผู้นำสหรัฐ ดาราร่วมงานเพียบ</lead>
<neck></neck>
<body><p>พิธีไว้อาลัย<persName>ไมเคิล แจ็คสัน</persName> ราชาเพลงป๊อปชาวอเมริกัน ที่สนามสเตเปิลส์ เซ็นเตอร์ นครลอสแองเจลิส ในวันอังคาร (7 ก.ค.) ตามเวลาท้องถิ่น มีการถ่ายทอดสดไปทั่วโลกผ่านทางอินเทอร์เน็ต และอาจมีผู้เข้าชมมากกว่าพิธีสาบานตนเข้ารับตำแหน่งประธานาธิบดีสหรัฐของ<persName>บารัก โอบามา</persName></p>
<p>ผู้ใช้บริการเฟซบุ๊ค เว็บไซต์สังคมออนไลน์ชื่อดังระดับโลก สามารถอัพเดทสถานการณ์ของพิธีดังกล่าว ขณะดูคลิปวีดิโอถ่ายทอดสดผ่านทางเว็บไซต์ซีเอ็นเอ็น เอบีซี และอี ออนไลน์</p>
<p>"เรากำลังเตรียมรับมือกับจำนวนผู้ใช้บริการที่อาจลบสถิติพิธีสาบานตนประธานาธิบดีได้อย่างง่ายดาย มีบางอย่างเกี่ยวกับตัวเขาและเพลงของเขาที่ทำให้ผู้คนทั่วโลกเข้าถึงได้ เขาคือผู้ชายที่สามารถสร้างความรู้สึกให้แก่ผู้คนตลอดชีวิตของเขา และเขายังสร้างความรู้สึกนั้นได้แม้จะเสียชีวิตไปแล้ว" <persName>นายแรนดี ซัคเกอร์เบิร์ก</persName> ผู้อำนวยการฝ่ายการตลาดของเฟซบุ๊ค ระบุ</p>
<p>ทั้งนี้ มีผู้เยี่ยมชมหน้าต่างของแจ็คสันในเว็บไซต์เฟซบุ๊คเกิน 6.5 ล้านคน มากกว่าหน้าของ<persName>โอบามา</persName> และถุงมือสีขาวเสมือนจริงของราชาเพลงป๊อปผู้นี้ยังกลายเป็นของขวัญที่ผู้ใช้เฟซบุ๊คส่งให้สมาชิกรายอื่นมากที่สุดกว่า 800,000 ครั้ง</p>
<p>ขณะที่เว็บไซต์มายสเปซ คู่แข่งของเฟซบุ๊ค ร่วมมือกับบริษัทเออีจี ถ่ายทอดสดพิธีดังกล่าวเช่นกัน โดยผู้ใช้บริการสามารถชมการถ่ายทอดสดโดยไม่เสียค่าใช้จ่าย และแสดงความคิดเห็นลงบนหน้าประวัติของ<persName>แจ็คสัน</persName>ภายในเว็บไซต์ได้ด้วย ส่วนสำนักข่าวฟอกซ์ นิวส์ ถ่ายทอดสดพิธีผ่านเว็บไซต์ฮูลู</p>
<p>ด้านเว็บไซต์พีเพิล รายงานว่า <persName>มารายห์ แครี</persName> และ<persName>เจนนิเฟอร์ ฮัดสัน</persName> นักร้องชื่อดังชาวอเมริกัน จะไปร่วมร้องเพลงในพิธีไว้อาลัย ท่ามกลางซูเปอร์สตาร์ที่คาดว่าจะมาร่วมงานเป็นจำนวนมาก ได้แก่ <persName>ลิซ เทย์เลอร์</persName>, <persName>ไดอานา รอสส์</persName>, <persName>วิทนีย์ ฮุสตัน</persName>, <persName>บียองเซ</persName>, <persName>ไลโอเนล ริชชี</persName>, <persName>สตีวี วันเดอร์</persName>, <persName>จัสติน ทิมเบอร์เลค</persName> รวมถึงนักบาสเกตบอลระดับตำนานอย่าง <persName>เมจิค จอห์นสัน</persName> และ<persName>โคบี ไบรอันท์</persName> โดยพิธีไว้อาลัยมีขึ้นภายหลังพิธีฝังศพ<persName>แจ็คสัน</persName>ที่สุสานฟอเรสต์ ลอน เมมโมเรียล พาร์ค ย่านฮอลลีวู้ด ฮิลส์ ซึ่งกระทำอย่างเป็นส่วนตัวภายในครอบครัว</p></body>
</news>
