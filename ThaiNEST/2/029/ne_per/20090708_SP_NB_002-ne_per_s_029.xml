<teiHeader>
<fileDesc>
<titleStmt>
  <title>นักกีฬาเยาวชนไทยที่ลงแข่งกีฬาเอเชี่ยนยูธเกมส์ ที่สิงคโปร์ รับเงินอัดฉีดรวมกว่า 6 ล้านบาท  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207070117&tb=N255207&return=ok&news_headline="%b9%d1%a1%a1%d5%cc%d2%e0%c2%d2%c7%aa%b9%e4%b7%c2%b7%d5%e8%c5%a7%e1%a2%e8%a7%a1%d5%cc%d2%e0%cd%e0%aa%d5%e8%c2%b9%c2%d9%b8%e0%a1%c1%ca%ec%20%b7%d5%e8%ca%d4%a7%a4%e2%bb%c3%ec%20%c3%d1%ba%e0%a7%d4%b9%cd%d1%b4%a9%d5%b4%c3%c7%c1%a1%c7%e8%d2%206%20%c5%e9%d2%b9%ba%d2%b7%20%20"  </bibl>
</sourceDesc>
</fileDesc>
</teiHeader>
<news>
<headline>นักกีฬาเยาวชนไทยที่ลงแข่งกีฬาเอเชี่ยนยูธเกมส์ ที่สิงคโปร์ รับเงินอัดฉีดรวมกว่า 6 ล้านบาท</headline>
<lead></lead>
<neck></neck>
<body><p>ผ่านไปแล้วสำหรับการแข่งขันกีฬาเอเชี่ยนยูธเกมส์ ครั้งแรกที่ประเทศสิงคโปร์ พร้อมกับความสำเร็จของทัพนักกีฬาเยาวชนไทย ที่ช่วยกันคว้ามาได้ 11 เหรียญทอง , 7 เหรียญเงิน และ 2 เหรียญทองแดง จาก 5 ชนิดกีฬา เป็นผลงานที่ยอดเยี่ยม โดยอยู่อันดับ 3 จาก 43 ประเทศในเอเชียที่ร่วมแข่งขัน <persName>ดร.ศศิธารา พิชัยชาญณรงค์</persName> ปลัดกระทรวงการท่องเที่ยวและกีฬา เปิดเผยว่า ตามระเบียบกองทุนพัฒนาการกีฬาแห่งชาติจะอุดหนุนเงินรางวัลนักกีฬาเยาวชนที่ได้ เหรียญรางวัลครั้งนี้ โดยเหรียญทองอัดฉีด 200,000 บาท เหรียญเงิน 100,000 บาท เหรียญทองแดง 50,000 บาท ทำให้ยอดเงินอัดฉีดรวมเป็นเงินทั้งสิ้น 6 ล้าน 1 แสนบาท แบ่งเป็น กรีฑา 4 เหรียญทอง , 3 เหรียญเงิน และ 1 เหรียญทองแดง รวม 3 ล้าน 1 แสน 5 หมื่นบาท ขณะที่ ว่ายน้ำ 2 เหรียญทอง , 1 เหรียญเงิน , 1 ทองแดง รวมเป็นเงิน 6 แสนบาท ด้านวอลเลย์บอลชายหาด 2 เหรียญทอง ทีมชายและหญิง รวม 8 แสนบาท ส่วนกีฬาทางน้ำ เรือใบ-วินด์เซิร์ฟ 3 เหรียญทอง , 2 เหรียญเงิน ได้ทั้งสิ้น 1 ล้าน 4 แสนบาท สำหรับโบว์ลิ่ง 1 เหรียญเงิน ได้ไป 1 แสนบาท โดย <persName>เจมบอนด์ ณัฐพงษ์ เกษอินทร์</persName> ฉลามหนุ่มดาวรุ่งจากเชียงใหม่ ที่คว้าได้ 2 เหรียญทอง และ 1 เหรียญ ทองแดงรับเงินกองทุนมากที่สุด 4 แสน 5 หมื่นบาท </p>
<p>สำหรับการแข่งขันกีฬาเอเชี่ยนยูธเกมส์ ครั้งที่ 2 จะจัดขึ้นอีก 4 ปีข้างหน้า หรือ ค.ศ.2013 ที่อินชอนของเกาหลีใต้ หากนักกีฬาเยาวชนไทย เก็บตัวฝึกซ้อมอย่างเต็มที่ ก็มีความหวังที่ไทยจะประสบความสำเร็จ และมีเหรียญติดอันดับต้นๆของตารางเหรียญรางวัลเช่นในครั้งแรก ที่ประเดิมได้อย่างสวยงาม</p></body>
</news>
