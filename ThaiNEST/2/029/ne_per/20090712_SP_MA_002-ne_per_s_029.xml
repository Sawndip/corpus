<teiHeader>
<fileDesc>
<titleStmt>
  <title>"จารึก"ยันหวัด2009 ไม่กระทบมาร์เชียล!  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo07120752&sectionid=0114&day=2009-07-12  </bibl>
</sourceDesc>
</fileDesc>
</teiHeader>
<news>
<headline>"<persName>จารึก</persName>"ยันหวัด2009 ไม่กระทบมาร์เชียล!</headline>
<lead></lead>
<neck></neck>
<body><p><persName>พล.ต.จารึก</persName> "<persName>บิ๊กจา</persName>" <persName>อารีราชการัณย์</persName> รองประธานและเลขาธิการคณะกรรมการโอลิมปิคแห่งประเทศไทยฯ เปิดเผยว่า <persName>นายชุมพล ศิลปอาชา</persName> รัฐมนตรีว่าการกระทรวงการท่องเที่ยวและกีฬา ในฐานะประธานคณะกรรมการจัดการแข่งขันกีฬาเอเชี่ยนมาร์เชียลอาร์ตเกมส์ ครั้งที่ 1 ที่ไทยเป็นเจ้าภาพ ระหว่างวันที่ 1-9 สิงหาคม 2552 กำหนดเรียกประชุมคณะกรรมการ ในวันที่ 16 กรกฎาคมนี้ เพื่อติดตามการเตรียมการเป็นเจ้าภาพช่วง 2 สัปดาห์ก่อนเริ่มแข่งขันในหลายประเด็น รวมถึงการหาแนวทางกำหนดมาตรการควบคุมและป้องกันการแพร่ระบาดของเชื้อไข้หวัด ใหญ่ 2009 อย่างไรก็ตาม คณะกรรมการโอลิมปิคฯ มั่นใจว่าสถานการณ์ไข้หวัด 2009 ในไทยจะไม่ส่งผลกระทบใดๆ ต่อการแข่งขัน <persName>พล.ต.จารึก</persName>กล่าวต่อว่า สภาโอลิมปิคแห่งเอเชีย (โอซีเอ) เชื่อมั่นมาตรการควบคุมและป้องกันเชื้อไข้หวัด 2009 ของไทยอย่างมาก และจนถึงขณะนี้ไม่มีชาติใดขอถอนตัวแม้กระทั่งมาเลเซียที่ถอนตัวจากกีฬาเอ เชี่ยนยูธเกมส์ ครั้งที่ 1 ที่สิงคโปร์ ระหว่างวันที่ 29 มิถุนายน-7 กรกฎาคมที่ผ่านมา ก็ส่งหนังสือยืนยันว่าจะส่งนักกีฬาเข้าแข่งขันแน่นอน</p>
<p>"ผม ไม่ได้กังวลถึงเรื่องไข้หวัด 2009 เลยแม้แต่น้อย จนถึงเวลานี้มี 40 ชาติยืนยันส่งนักกีฬามาร่วมแข่งขัน มีเพียง 5 ชาติที่ยังไม่ส่งเอนทรีฟอร์มบายเนม (รายชื่อนักกีฬา) เข้ามาคือ อัฟกานิสถาน, ติมอร์เลสเต้, เกาหลีเหนือ, ซาอุดีอาระเบีย และคูเวต ผมยังมั่นใจว่า เกาหลีเหนือ และคูเวต น่าจะส่งรายชื่อนักกีฬามาเร็วๆ นี้ ส่วนอีก 3 ชาติที่เหลือคิดว่าจะไม่น่าจะส่งนักกีฬามาแข่งขัน" <persName>พล.ต.จารึก</persName>กล่าว</p></body>
</news>
