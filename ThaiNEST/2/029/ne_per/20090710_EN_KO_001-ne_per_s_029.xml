<teiHeader>
<fileDesc>
<titleStmt>
  <title>'เต๋า' แย้มมีหนุ่มขอแต่ง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090710/19960/%e0%b9%80%e0%b8%95%e0%b9%8b%e0%b8%b2%e0%b9%81%e0%b8%a2%e0%b9%89%e0%b8%a1%e0%b8%a1%e0%b8%b5%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%82%e0%b8%ad%e0%b9%81%e0%b8%95%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>'<persName>เต๋า</persName>' แย้มมีหนุ่มขอแต่ง</headline>
<lead>"<persName>เต๋า</persName>" <persName>สโรชา วาทิตตพันธ์</persName> ฟุ้งเคยถูกหนุ่มขอแต่งงานเมื่อปีที่แล้ว แต่บอกปัดไป เนื่องจากยังกลัว ขอใช้เวลาดูใจนานๆก่อน</lead>
<neck></neck>
<body><p>เห็นช่วงนี้เหล่าคนบันเทิงตบท้ายกันมีข่าวดีเป็นแถว เจอหน้า "<persName>เต๋า</persName>" <persName>สโรชา</persName> ที่มาเป็นพรีเซ็นเตอร์ปีที่ 2 ให้แก่งาน "ฝ้ายทอใจ" เลยอดไม่ได้ที่จะถามว่าจะมีข่าวดีให้ได้ยินกันบ้างเมื่อไหร่ เจ้าตัวยิ้มกริ่ม ก่อนจะเผยให้ฟัง</p>

<p>"มีคนที่คุยบ้าง แต่ยังไม่ถึงขั้นเป็นเรื่องเป็นราว ไม่ถึงขั้นแต่งงาน ที่จริงเพื่อนเต๋า ก็มีคนที่เขาแต่งงานกันไปเยอะเหมือนกัน เพื่อนก็ถาม ว่าเต๋าไม่อยากแต่งงานบ้างหรือ เห็นคนแต่งเยอะๆ แต่เต๋ายังไม่อยากเลย ยังรักชีวิตโสด คิดว่าอยู่อย่างนี้ก็ดีแล้ว ที่จริงเต๋าก็เคยมีคนมาขอแต่งงานเหมือนกัน แล้วไปเหวี่ยงเขา รู้สึกว่ายังไม่ถึงเวลา ไม่อยากไปอยู่ตรงนั้น เลยรู้สึกว่ายังดีกว่า เขามาขอก็สักพักหนึ่ง สักปีที่แล้วได้ คนนั้นก็ยังอยู่ ยังรู้จักกันอยู่ แต่ก็ยังไม่ถึงเวลาน่ะนะ ถ้าถึงเวลาคงง่ายกว่านี้ เต๋าก็เลยออกแนวขำๆ ไป แนวปฏิเสธ ว่าเออเป็นเพื่อนกันก่อนๆ อาจจะกลัวว่าจะไม่ดี กลัวผิดหวัง เยอะ ต้องดูนานๆ หน่อยคราวนี้ แต่แม่ยังบอกเลยว่าดูไม่ออกหรอก บางทีถึงจะดูกันนานๆ คือเหมือน คือแม่เป็นฝ่ายเชียร์แล้วตอนนี้" </p>

<p>ถามถึงรายละเอียดหนุ่มที่มาขอแต่งงานคนนี้<persName>เต๋า</persName> ยอมรับว่ารู้จักกับฝ่ายชายมาได้ 2-3 ปีแล้ว เป็นการแนะนำให้รู้จักระหว่างเพื่อนของเพื่อน อายุมากกว่าเธอนิดหน่อย </p>
<p>"กับคนนี้ก็ดีเกือบจะทุกอย่างเลย แต่ก็มีนิสัยที่เข้ากันไม่ได้ เวลาเขางอแง หรือเรางอแง ก็อยากให้รู้จักกันนานๆก่อน ถ้าเขาขออีก จะตกลงมั้ยก็ไม่รู้เหมือนกัน หรือว่าเขาจะล้มเลิกความตั้งใจไปแล้วก็ไม่รู้ (หัวเราะ) แต่ที่เขาขอแต่ง คงอายุถึงเวลาแล้ว แต่เต๋ายังติงต๊อง ยังอยากเป็นอยู่บ้าๆ บอๆ ไปก่อน" <persName>เต๋า</persName>กล่าวสรุป</p></body>
</news>
