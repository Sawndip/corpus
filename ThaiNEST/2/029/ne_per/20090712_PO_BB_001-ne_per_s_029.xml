<teiHeader>
<fileDesc>
<titleStmt>
  <title>นายกฯโล่งไร้ม็อบป่วน พท.ลุยเหนือเก็บข้อมูล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/07/12/news_29091866.php?news_id=29091866  </bibl>
</sourceDesc>
</fileDesc>
</teiHeader>
<news>
<headline>นายกฯโล่งไร้ม็อบป่วน พท.ลุยเหนือเก็บข้อมูล</headline>
<lead>"<persName>อภิสิทธิ์</persName>" โล่งลุยพื้นที่บุรีรัมย์ ไร้เงากลุ่มคนเสื้อแดงตามป่วนขณะปฏิบัติภารกิจ ขณะที่ชาวบุรีรัมย์ให้การต้อนรับอบอุ่น ส.ส.ปชป.หวังเลือกตั้งครั้งหน้ากวาด ส.ส.อีสาน 15 ที่นั่ง ด้านแกนนำ-ทีม ศก.เพื่อไทย เดินสายพื้นที่ภาคเหนือเก็บข้อมูลเตรียมคลอดนโยบายหาเสียง "<persName>เจ๊แดง</persName>" เปิดบ้านเลี้ยงชื่นมื่น "<persName>สมชาย</persName>" ขึ้นเวทีปลุกขวัญ ลั่นไม่มีรัฐบาลไหนอยู่ค้ำฟ้า เย้ยพรรคใหม่ตามไม่ทัน</lead>
<neck></neck>
<body><p>ผู้สื่อข่าวรายงานว่า <persName>นายอภิสิทธิ์ เวชชาชีวะ</persName> นายกรัฐมนตรี และคณะ ประกอบด้วย <persName>นายชวรัตน์ ชาญวีรกูล</persName> รัฐมนตรีว่าการกระทรวงมหาดไทย <persName>นายธีระ วงศ์สมุทร</persName> รัฐมนตรีว่าการกระทรวงเกษตรและสหกรณ์ <persName>นายสาทิตย์ วงศ์หนองเตย</persName> รัฐมนตรีประจำสำนักนายกรัฐมนตรี <persName>นายอภิรักษ์ โกษะโยธิน</persName> ที่ปรึกษานายกรัฐมนตรี และ<persName>นายวิฑูรย์ นามบุตร</persName> อดีตรัฐมนตรีว่าการกระทรวงพัฒนาสังคมและความมั่นคงของมนุษย์ ได้ร่วมปฏิบัติภารกิจในพื้นที่ จ.บุรีรัมย์ หลายแห่งวานนี้ (11 ก.ค.)</p>
<p>โดยมี <persName>นายโสภณ ซารัมย์</persName> รัฐมนตรีว่าการกระทรวงคมนาคม <persName>นายมงคล สุรสัจจ</persName>ะ ผู้ว่าฯ บุรีรัมย์ <persName>พล.ต.อ.พัชรวาท วงษ์สุวรรณ</persName> ผู้บัญชาการตำรวจแห่งชาติ ส.ส.อีสานพรรคประชาธิปัตย์ กำนัน ผู้ใหญ่บ้าน และชาวบ้าน ให้การต้อนรับ อย่างอบอุ่น ท่ามกลางการรักษาความปลอดภัยอย่างเข้มงวด และไม่ปรากฏว่ามีกลุ่มคนเสื้อแดงมาชุมนุมต่อต้านหรือโวยวายขณะนายกรัฐมนตรี ปฏิบัติภารกิจในแต่ละพื้นที่แต่อย่างใด</p>
<p>ผู้สื่อข่าวรายงานว่า ตลอดการลงพื้นที่ของนายกฯ และคณะ ไม่พบ<persName>นายชัย ชิดชอบ</persName> <persName>นายเนวิน ชิดชอบ</persName> และ<persName>นายศักดิ์สยาม ชิดชอบ</persName> แกนนำพรรคภูมิใจไทย เข้าร่วมต้อนรับแต่อย่างใด</p>
<p><persName>นายอภิสิทธิ์</persName> ให้สัมภาษณ์ภายหลังรับประทานอาหารกลางวัน ที่บ้าน<persName>นายโสภณ ซารัมย์</persName> ว่า ขอบคุณประชาชนที่มาให้กำลังใจในทุกพื้นที่ ซึ่งหากการลงพื้นที่ทำได้ราบรื่นแบบนี้ จะสามารถขับเคลื่อนนโยบายเป็นไปได้ด้วยดี ทั้งนี้ ตนตั้งใจว่าจะเดินทางไปทุกพื้นที่เท่าที่จะทำได้ ซึ่งขอยืนยันว่าจะทำงานให้ประชาชนทุกคน และทำอย่างต่อเนื่อง</p>
<p><persName>นายอภิสิทธิ์</persName> ยังกล่าวถึง กรณีที่ไม่พบ<persName>นายเนวิน</persName>มาให้การต้อนรับ ว่า <persName>นายเนวิน</persName>ไม่จำเป็นต้องมา เพราะเท่าที่ผ่านมา ได้โทรศัพท์คุยกันอยู่แล้ว</p>
<p>แหล่งข่าวจากคณะทำงาน<persName>นายอภิสิทธิ์</persName> เปิดเผยว่า <persName>นายเนวิน</persName>ไม่ได้โทรศัพท์มาหา<persName>นายอภิสิทธิ์</persName> และไม่ได้ปรากฏตัว เนื่องจากไม่ต้องการแย่งบทบาท<persName>นายอภิสิทธิ์</persName> เพราะหาก<persName>นายเนวิน</persName> ปรากฏตัวจะต้องเป็นที่สนใจของสื่อมวลชน อีกทั้งจะถูกมองว่า <persName>นายอภิสิทธิ์</persName> เดินทางมาเพื่อเสริมบารมี<persName>นายเนวิน</persName> ซึ่งทุกอย่างมีการประสานกันไว้อยู่แล้ว</p>
<p><persName>นายศุภชัย ศรีหล้า</persName> ส.ส.อุบลราชธานี และแกนนำ ส.ส.อีสาน พรรคประชาธิปัตย์ กล่าวว่า กระแสตอบรับที่คนบุรีรัมย์มีต่อ<persName>นายอภิสิทธิ์</persName> มีความชื่นชม<persName>นายอภิสิทธิ์</persName>กว่า 70 เปอร์เซ็นต์ แต่ที่ผ่านมา คนส่วนใหญ่ไม่รู้ว่าคนอีสานชื่นชม<persName>นายอภิสิทธิ์</persName> ยืนยันว่า ถ้ากระแสรัฐบาลยังดี มีผลงาน และความโดดเด่นของนายอภิสิทธิ์ พรรคประชาธิปัตย์จะนำจุดนี้มาหาเสียงได้ มั่นใจว่าเลือกตั้งครั้งหน้าน่าจะได้ ส.ส.ประมาณ 15 ที่นั่งแน่นอน</p>
<p>"<persName>เทพไท</persName>"ชี้เป็นสัญญาณดีไม่มีเหตุรุนแรง</p>
<p><persName>นายเทพไท เสนพงศ์</persName> โฆษกประจำตัวหัวหน้าพรรคประชาธิปัตย์ กล่าวว่า ภาพที่ชาวบุรีรัมย์ต้อนรับ<persName>นายอภิสิทธิ์</persName> ในการลงพื้นที่ครั้งนี้ จะเป็นกำลังใจให้กับนายกรัฐมนตรีและรัฐบาล ที่จะทำงานเพื่อประชาชนต่อไป และเป็นสัญญาณที่บ่งบอกว่า นายกรัฐมนตรีสามารถลงไปเยี่ยมเยียนประชาชนได้ทุกที่ และเชื่อว่า นายกรัฐมนตรีจะลงทุกพื้นที่ ไม่เลือกว่าเป็นพื้นที่ของพรรคการเมืองใด</p>
<p>ส่วนการลงพื้นที่ของนายกรัฐมนตรีครั้งนี้ ส่งสัญญาณว่า พรรคประชาธิปัตย์จะปักธงพื้นที่อีสานมากขึ้นหรือไม่ <persName>นายเทพไท</persName> กล่าวว่า การลงพื้นที่ของนายกรัฐมนตรี ไม่ใช่เรื่องการเมือง เพื่อเตรียมการเลือกตั้ง อย่าคาดการณ์ว่านายกรัฐมนตรีลงพื้นที่ได้ จะทำให้พรรคประชาธิปัตย์ปักธงได้ ก็ไม่ใช่ข้อเท็จจริงเสมอไป แต่เป็นสัญญาณที่ดีว่า ไม่มีความรุนแรง ไม่มีการปะทะระหว่างกลุ่มคัดค้าน</p>
<p>"เรื่องการเมืองเป็นเรื่องอนาคต ถ้ารัฐบาลมีผลงานเป็นที่ยอมรับ และแก้ปัญหาชาวอีสานได้ ความยอมรับในพรรคประชาธิปัตย์ จะตามมาโดยปริยาย" <persName>นายเทพไท</persName>กล่าว</p>
<p>พท.เดินสายภาคเหนือลงพื้นที่เก็บข้อมูล</p>
<p>ด้านความเคลื่อนไหวของพรรคเพื่อไทย (พท.) ผู้สื่อข่าวรายงานว่า สำหรับกิจกรรมการจัดสัมมนาทางออกประเทศไทย "ล้างหนี้ประเทศ สร้างรายได้ประชาชน" ครั้งที่ 1 ภาคเหนือเป็นวันที่ 2 วานนี้ เมื่อเวลา 09.00 น.แกนนำพรรค และทีมเศรษฐกิจของพรรค นำโดย<persName>นายโอฬาร ไชยประวัติ</persName> อดีตรองนายกรัฐมนตรี <persName>นายมิ่งขวัญ แสงสุวรรณ์</persName> อดีตรองนายกรัฐมนตรี <persName>นายสุชาติ ธาดาธำรงเวช</persName> อดีต รมว.คลัง และ<persName>นายปานปรีย์ พหิทธานุกร</persName> รองหัวหน้าพรรคเพื่อไทย ลงพื้นที่ จ.ลำพูน เพื่อรับฟังปัญหาผู้ประกอบการรายย่อยอุตสาหกรรมค้าไม้เก่า และศูนย์แปรรูปลำไยแห้งเนื้อสีทอง ซึ่ง<persName>นายสุรพงษ์ โตวิจักษณ์ชัยกุล</persName> ส.ส.เชียงใหม่ ได้ซื้อลำไยอบแห้งไปฝาก <persName>พ.ต.ท.ทักษิณ ชินวัตร</persName> อดีตนายกรัฐมนตรี ก่อนที่จะเดินทางไปเยี่ยมเยียน ที่เมืองดูไบ ประเทศสหรัฐอาหรับเอมิเรตส์</p>
<p>จากนั้นในช่วงบ่าย <persName>น.ส.ยิ่งลักษณ์ ชินวัตร</persName> น้องสาว <persName>พ.ต.ท.ทักษิณ</persName> ได้เดินทางมาร่วมลงพื้นที่ จ.ลำปาง เพื่อรับฟังปัญหาจากผู้ประกอบการอุตสาหกรรมเซรามิคและผู้ประกอบการโรงงานไม้ ยางพารา ทั้งนี้ ผลการสำรวจความคิดเห็นพรรคเพื่อไทย จะนำไปรวบรวมเป็นข้อมูล เพื่อออกเป็นนโยบายของพรรคในการหาเสียงเลือกตั้งครั้งใหญ่ต่อไป</p>
<p>"<persName>เจ๊แดง</persName>" เปิดบ้านเลี้ยงทีมเศรษฐกิจพท.</p>
<p>ผู้สื่อข่าวรายงานว่า เมื่อเวลา 18.00 น. <persName>นายสมชาย วงศ์สวัสดิ์</persName> อดีตนายกรัฐมนตรี และ<persName>นางเยาวภา วงศ์สวัสดิ์</persName> น้องสาว <persName>พ.ต.ท.ทักษิณ</persName> ได้เปิดบ้านส่วนตัวภายในหมู่บ้านกรีนวัลเล่ย์ จ.เชียงใหม่ เพื่อเลี้ยงอาหารค่ำแกนนำ และ ส.ส.พรรค โดยมีแกนนำสำคัญเข้าร่วม อาทิเช่น <persName>น.ส.ยิ่งลักษณ์ ชินวัตร</persName> <persName>นายสมพงษ์ อมรวิวัฒน์</persName> <persName>นายมิ่งขวัญ แสงสุวรรณ์</persName> <persName>นายสุชาติ ธาดาธำรงเวช</persName> และ<persName>นายปลอดประสพ สุรัสวดี</persName> บรรยากาศเป็นไปอย่างชื่นมื่น มีการจัดซุ้มอาหารที่ขึ้นชื่อของ จ.เชียงใหม่ ซึ่งในงานดังกล่าว<persName>นายสมชาย</persName> <persName>น.ส.ยิ่งลักษณ์</persName> <persName>นายสุชาติ</persName> และ<persName>นายมิ่งขวั</persName>ญ ได้ขึ้นร้องเพลงบนเวทีด้วย</p>
<p>"<persName>สมชาย</persName>"ลั่นไม่มีรัฐบาลไหนอยู่ค้ำฟ้า</p>
<p><persName>นายสมชาย</persName> กล่าวบนเวทีตอนหนึ่งว่า หาก<persName>นายโอฬาร ไชยประวัติ</persName> และรัฐบาลชุดตนยังบริหารประเทศอยู่รับรองว่าปัญหาเศรษฐกิจของประเทศจะไม่ หนักหนาสาหัสเท่านี้ อย่างไรก็ตาม แม้ขณะนี้พรรคเพื่อไทยไม่ได้เป็นรัฐบาล แต่มีการระดมสมองกันอย่างเต็มที่ เพื่อเตรียมความพร้อมไว้ ซึ่งไม่มีใครสามารถอยู่ค้ำฟ้า การเป็นรัฐบาลต้องเปลี่ยนกันไปเปลี่ยนกันมา ถ้าไม่ใช่พรรคประชาธิปัตย์ ก็ต้องเป็นพรรคเพื่อไทย ส่วนพรรคที่ตั้งใหม่และคิดว่าจะใหญ่โตนั้นไม่ทันหรอก เพราะพรรคเพื่อไทยไปไกลแล้ว</p>
<p><persName>นายสมชาย</persName> กล่าวถึง กระแสข่าวการผลักดัน <persName>น.ส.ยิ่งลักษณ์</persName> ขึ้นเป็นหัวหน้าพรรคเพื่อไทย หากมีการเลือกตั้งเกิดขึ้น ว่า โดยส่วนตัวสนับสนุน <persName>น.ส.ยิ่งลักษณ์</persName> เพราะเป็นผู้หญิงเก่ง คล่องแคล่ว มีความเชี่ยวชาญในการบริหารธุรกิจ และสามารถประสานงานกับ ส.ส.ได้ แต่เรื่องนี้ขึ้นอยู่กับความพร้อม ของ <persName>น.ส.ยิ่งลักษณ์</persName> และการสนับสนุนของ ส.ส.ในพรรค</p></body>
</news>
