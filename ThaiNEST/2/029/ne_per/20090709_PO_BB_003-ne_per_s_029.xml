<teiHeader>
<fileDesc>
<titleStmt>
  <title>"ทักษิณ"เบรกยึดสนามหลวงจัดแซยิด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/07/09/news_29074146.php?news_id=29074146  </bibl>
</sourceDesc>
</fileDesc>
</teiHeader>
<news>
<headline>"<persName>ทักษิณ</persName>"เบรกยึดสนามหลวงจัดแซยิด</headline>
<lead>“<persName>ทักษิณ</persName>” สั่งเบรก “เสื้อแดง” ยึดสนามหลวงจัดแซยิด หลังหลายฝ่ายต่อต้าน และพยายามเชื่อมโยงกับสถาบัน แต่ไม่ห้ามล่าชื่อถวายฎีกา โพลล์ชี้ประชาชนค้านใช้สนามหลวงจัดแซยิด “ปลัดกลาโหม” ชี้ถวายฎีกาอภัยโทษ “<persName>ทักษิณ</persName>”ไม่เหมาะสม</lead>
<neck></neck>
<body><p>จี้ รมต.ยุติธรรมต้องชี้แจงให้คนไทยเข้าใจ</p>
<p><persName>นายนพดล ปัทมะ</persName> อดีตที่ปรึกษากฎหมาย <persName>พ.ต.ท.ทักษิณ ชินวัตร</persName> อดีตนายกรัฐมนตรี กล่าวถึงกรณีกลุ่มเสื้อแดงจะจัดงานฉลองวันเกิดให้แก่ <persName>พ.ต.ท.ทักษิณ</persName> ที่ท้องสนามหลวง ว่า ล่าสุด <persName>พ.ต.ท.ทักษิณ</persName> โทรศัพท์มาหารือกับตน เกี่ยวกับความเคลื่อนไหวดังกล่าวของกลุ่มคนเสื้อแดง เนื่องจาก <persName>พ.ต.ท.ทักษิณ</persName> ไม่สบายใจ กรณีที่มีหลายฝ่ายโดยเฉพาะรัฐบาลออกมาต่อต้านการจัดงานแซยิด และพยายามเชื่อมโยง <persName>พ.ต.ท.ทักษิณ</persName> กับสถาบัน รวมทั้งพยายามจุดประเด็นเรื่องความไม่เหมาะสม อีกทั้งในวันเกิดปีที่ผ่านๆ มา <persName>พ.ต.ท.ทักษิณ</persName> และครอบครัว ก็ไม่ได้จัดงานฉลองใหญ่โตเช่นกัน</p>
<p>“พ.ต.ท.ทักษิณ จึงฝากไปยังคนเสื้อแดงว่า ไม่ต้องการให้จัดงานวัดเกิดที่ท้องสนามหลวง เพราะมองว่าเป็นเรื่องที่ไม่เหมาะสม แต่ขอขอบคุณในความหวังดีของกลุ่มคนเสื้อแดง ที่ต้องการแสดงน้ำใจและความคิดถึงมาให้”</p>
<p>อย่างไรก็ตาม กรณีการล่าชื่อ 1 ล้านชื่อถวายฎีกา เพื่ออภัยโทษให้แก่ <persName>พ.ต.ท.ทักษิณ</persName> นั้น <persName>พ.ต.ท.ทักษิณ</persName> ไม่ได้คุยกับตนในเรื่องนี้ แต่ที่ผ่านมา <persName>พ.ต.ท.ทักษิณ</persName> เคยระบุว่าเป็นสิทธิและกระบวนของคนเสื้อแดง</p>
<p><persName>นายสงวน พงษ์มณี</persName> ส.ส.ลำพูน พรรคเพื่อไทย กล่าวว่า วันที่ 26 ก.ค.นี้ เป็นวันคล้ายวันเกิดของ <persName>พ.ต.ท.ทักษิณ</persName> ชาวลำพูนจะร่วมกันจัดพิธีสืบชะตาหลวงครั้งใหญ่ให้แก่ <persName>พ.ต.ท.ทักษิณ</persName> ที่วัดพระธาตุหริภุญชัย ซึ่งเป็นวัดเก่าแก่ของชาวลำพูน ดังนั้น จึงขอฝากเชิญชวนประชาชนชาวภาคเหนือตอนบนที่สนใจเข้าร่วมพิธีครั้งนี้ด้วย</p>
<p>โพลล์ชี้ปชช.ค้านใช้สนามหลวงจัดแซยิด</p>
<p>ด้าน <persName>ดร.นพดล กรรณิกา</persName> ผู้อำนวยการสำนักวิจัยเอแบคโพลล์ มหาวิทยาลัยอัสสัมชัญ เปิดเผยผลวิจัยถึงแนวคิดจะใช้สนามหลวงจัดงานวันเกิดของ <persName>พ.ต.ท.ทักษิณ ชินวัตร</persName> สำรวจประชาชนที่มีอายุ 18 ปีขึ้นไปใน 17 จังหวัดของประเทศ อาทิ กรุงเทพฯ เชียงใหม่ ลำพูน และลำปาง เป็นต้น จำนวนทั้งสิ้น 1,283 ครัวเรือน เมื่อวันที่ 7 ก.ค. พบว่า ร้อยละ 81.4 ไม่เห็นด้วย เพราะเป็นเรื่องไม่เหมาะสม จะทำให้ต่อต้านอดีตนายกรัฐมนตรีมากขึ้นไปอีก และจะทำให้บ้านเมืองแตกแยก เสียหายมากขึ้น เป็นต้น ขณะที่ร้อยละ 18.6 เห็นด้วย เพราะคิดว่าเป็นสถานที่สาธารณะ เป็นต้น</p>
<p>เมื่อถามถึงจุดยืนทางการเมืองของประชาชนผู้ถูก ศึกษาในสถานการณ์การเมืองปัจจุบัน พบว่า ส่วนใหญ่ หรือร้อยละ 55.8 ระบุไม่ฝักใฝ่ฝ่ายหนึ่งฝ่ายใด ขณะที่ ร้อยละ 35.0 สนับสนุนรัฐบาล และร้อยละ 9.2 ไม่สนับสนุนรัฐบาล</p>
<p>“ปลัดกห.”ติงถวายฎีกาช่วย<persName>ทักษิณ</persName>ไม่เหมาะ</p>
<p><persName>พล.อ.อภิชาต เพ็ญกิตติ</persName> ปลัดกระทรวงกลาโหม กล่าวกรณีที่ <persName>พ.ต.ท.ทักษิณ</persName> ระบุรัฐบาลไม่มีทางจับเขาได้ และอย่าเสียเวลาในการไล่ล่าตัวกลับประเทศ ว่า เป็นความคิดของเขา ที่ผ่านมาเขาก็พูดไปเรื่อย เรื่องนี้คงต้องติดตามดูว่าเป็นอย่างไร</p>
<p>ส่วนที่มีความพยายามยื่นถวายฎีกาขอพระราช ทานอภัยโทษให้แก่ <persName>พ.ต.ท.ทักษิณ</persName> นั้น เป็นเรื่องทางการเมือง ถือว่าไม่น่าจะเหมาะสม ตนคิดว่ารัฐมนตรีว่าการกระทรวงยุติธรรมต้องเข้ามาดูแล และชี้แจงให้เกิดความเข้าใจกับประชาชน ไม่ใช่เป็นเรื่องที่จะปล่อยเลยไป เพราะการยื่นถวายฎีกาต้องผ่านความเห็นชอบของรัฐมนตรีว่าการกระทรวงยุติธรรม ตามกฎหมาย</p>
<p>ย้ำ”<persName>ทักษิณ</persName>”น่าสงสัยจ้องทำร้ายสถาบัน</p>
<p><persName>พล.อ.สมเจตน์ บุญถนอม</persName> แกนนำกลุ่มสยามสามัคคี และอดีตเลขาธิการคณะมนตรีความมั่นคงแห่งชาติ (คมช.) กล่าวถึงกลุ่ม นปช.จะนัดชุมนุมใหญ่กดดันรัฐบาลในเดือน ส.ค.นี้ และจะปิดเกมรัฐบาลภายใน 3 เดือน ว่า ถือเป็นเป้าหมายของเขาและประกาศมาตลอดอยู่แล้ว แต่ก็ถือเป็นเรื่องที่น่าสงสาร <persName>พ.ต.ท.ทักษิณ</persName> ซึ่งปกติเป็นคนฉลาด แต่ขณะนี้กำลังตกเป็นเครื่องมือถูกคนอื่นหลอกเอาเงิน ทั้งที่รู้อยู่แล้วว่าความเป็นไปได้ต่ำมาก ที่ผ่านมาคนเหล่านั้นมีวิธีการต่างๆ หลอกเอาเงินจาก <persName>พ.ต.ท.ทักษิณ</persName> และอ้างมาใช้ในการเคลื่อนไหวชุมนุม</p>
<p>ผู้สื่อข่าวถามถึงกรณีที่ พ.ต.ท.ทักษิณ ระบุไม่มีส่วนสนับสนุนการยื่นถวายฎีกาขอพระราชทานอภัยโทษ เป็นการดำเนินการของประชาชน <persName>พล.อ.สมเจตน์</persName> กล่าวว่า การพิจารณาขอนิรโทษกรรมต้องดูพฤติกรรมว่า <persName>พ.ต.ท.ทักษิณ</persName> จงรักภักดีจริงหรือไม่ เพราะพฤติกรรมของ <persName>พ.ต.ท. ทักษิณ</persName> และบริวารจากการชุมนุมที่ผ่านมา ทำให้เกิดข้อสงสัยว่าเขาไม่จงรักภักดี มีพฤติกรรมที่จ้องทำร้ายสถาบันมาอย่างต่อเนื่อง และที่ผ่านมา <persName>พ.ต.ท.ทักษิณ</persName> ก็ยังไม่สำนึกในความผิดที่ก่อ</p>
<p>ดังนั้น การจะขอนิรโทษกรรมคงต้องดูที่พฤติกรรมของเขาว่ามีวัตถุประสงค์อะไร</p>
<p>ตร.เตรียมออกหมายจับเสื้อแดงไล่รมว.สธ.</p>
<p><persName>พ.ต.อ.สมโภชน์ สนกนก</persName> ผกก.สภ.แม่ริม จ.เชียงใหม่ กล่าวภายหลังรอง ผอ.โรงพยาบาลนครพิงค์ อ.แม่ริม จ.เชียงใหม่ เข้าแจ้งความกับพนักงานสอบสวนกรณีกลุ่มคนเสื้อแดงจากกลุ่มรักเชียงใหม่ 51 กว่าร้อยคน บุกเข้าไปขับไล่และก่อความวุ่นวายขว้างปาสิ่งของใส่รถของ<persName>นายวิทยา แก้วภราดัย</persName> รมว.สาธารณสุข ซึ่งเดินทาง ไปมอบนโยบายคุมเข้มไข้หวัดใหญ่ 2009 เมื่อวันที่ 6 ก.ค.ที่ผ่านมา ว่า ขณะนี้พนักงานสอบสวนกำลังรวบรวมพยานหลักฐาน เบื้องต้นมีผู้ชุมนุมที่เข้าข่ายมีความผิดฐานมั่วสุมเกินกว่า 10 คน ไม่น้อยกว่า 1 คน ซึ่งจะมีการออกหมายจับในเร็วๆ นี้</p>
<p>แหล่งข่าวระบุว่า จากเหตุการณ์ที่เกิดขึ้นทำให้ <persName>พล.ต.ท.สมคิด บุญถนอม</persName> ผู้บัญชาการตำรวจภูธรภาค 5 เตรียมพิจารณาถอนประกันแกนนำกลุ่มรักเชียงใหม่ 51 โดยเฉพาะ<persName>นายเพชรวรรต วัฒนพงษ์ศิริกุล</persName> และ <persName>น.ส.กัญญาภัคร มณีจักร</persName> หากพบว่ามีส่วนเกี่ยวข้องกับเหตการณ์ที่เกิดขึ้น</p>
<p>ตร.มาเลย์ปัด”<persName>ทักษิณ</persName>”อยู่ในประเทศ</p>
<p>หนังสือพิมพ์นิวสเตรตส์ ไทมส์ ของมาเลเซีย รายงาน เมื่อวันที่ 7 ก.ค. ว่า ตำรวจมาเลเซียปฏิเสธว่า มีผู้พบ <persName>พ.ต.ท.ทักษิณ ชินวัตร</persName> อดีตนายกรัฐมนตรีไทย ในมาเลเซียเมื่อเร็วๆ นี้ และหนีไปก่อนเจ้าหน้าที่เข้าจับกุม โดย<persName>ตันศรีมูซา ฮัสซัน</persName> สารวัตรใหญ่มาเลเซีย กล่าวว่า ไม่ได้รับรายงาน และไม่เคยได้รับแจ้งว่า <persName>พ.ต.ท.ทักษิณ</persName>อยู่ในมาเลเซีย หรือหลบหนีตำรวจมาเลเซียไปได้</p>
<p>“<persName>ทักษิณ</persName>”เหินฟ้าไปฟิจิ-ตองกา</p>
<p>แพคนิวส์ รายงานวานนี้ โดยอ้างแหล่งข่าวเผยว่า <persName>พ.ต.ท.ทักษิณ</persName> และคณะผู้ติดตาม เดินทางถึงฟิจิโดยเครื่องบินเจ็ตส่วนตัวเมื่อวันที่ 6 ก.ค. และเข้าพบ<persName>นายพลแฟรงก์ ไบไนมารามา</persName> รักษาการนายกรัฐมนตรีฟิจิ และเจ้าหน้าที่รัฐบาล รวมถึงเจ้าหน้าที่ด้านการลงทุน</p>
<p>แพคนิวส์ รายงานว่า <persName>พ.ต.ท.ทักษิณ</persName> เดินทางด้วยเครื่องบินส่วนตัวออกจากดูไบ และแวะเติมเชื้อเพลิงที่กัวลาลัมเปอร์ ประเทศมาเลเซีย รวมถึงเมืองพอร์ตมอเรสบาย ในปาปัวนิวกินี ก่อนไปยังฟิจิซึ่งพักค้างคืนที่โรงแรมหรู ฮอลิเดย์ อินน์ และเดินทางไปตองกา เมื่อวันอังคาร (7 ก.ค.)</p>
<p>แพคนิวส์ ระบุว่า สื่อต่างแดนรายงาน ทำนองว่า <persName>พ.ต.ท.ทักษิณ</persName> มองหาประเทศที่ไม่มีสนธิสัญญาส่งผู้ร้ายข้ามแดนกับไทย ซึ่งฟิจิและตองกาดูเข้าทาง ขณะที่รายงานในอีกสื่อหนึ่ง ระบุว่า <persName>พ.ต.ท.ทักษิณ</persName> เสนอแพ็คเกจลงทุน 280 ล้านดอลลาร์ แลกเปลี่ยนกับการขอลี้ภัย</p>
<p>“<persName>บัญญัติ</persName>”เชื่อม็อบเสื้อแดงล้มรัฐบาลไม่ได้</p></p>
<p><persName>นายบัญญัติ บรรทัดฐาน</persName> กรรมการที่ปรึกษาพรรคประชาธิปัตย์ กล่าวถึง การเคลื่อนไหวของกลุ่มการเมืองจะส่งผลกระทบต่อเสถียรภาพของรัฐบาลหรือไม่ ว่า กลุ่มที่เคลื่อนไหวคงไม่หยุดกันง่ายๆ ซึ่งพรรคการเมือง หรือกลุ่มการเมืองจะต้องระมัดระวังความรู้สึกของประชาชนที่มีต่อความเคลื่อน ไหวด้วย</p></p>
<p>“ผมคิดว่า ม็อบเสื้อแดงที่นัดจะกลับมารวมตัวกันในช่วงวันเกิดของ พ.ต.ท.ทักษิณ ไม่น่าจะส่งผลให้มีการเปลี่ยนแปลงทางการเมือง แต่สิ่งสำคัญ คือ ประชาชนต้องรู้เท่าทันและช่วยกันแสดงออกว่า การเคลื่อนไหวบางอย่างเป็นการเคลื่อนไหวด้วยความสุจริตใจบนพื้นฐานของสิทธิ เสรีภาพตามรัฐธรรมนูญหรือไม่ หรือมีวาระซ่อนเร้นทำเพื่อใคร ถ้าประชาชนเข้าใจสิ่งนี้ และกล้าแสดงออก จะช่วยให้สถานการณ์ดีขึ้นแน่นอน”</p></body>
</news>
