<teiHeader>
<fileDesc>
<titleStmt>
  <title>"ห้าง-โรงหนัง"เข้มป้องกันหวัดห่วงลุกลามกระทบธุรกิจ-เตือนรัฐคิดปิดต้องรอบคอบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090710/19970/%e0%b8%ab%e0%b9%89%e0%b8%b2%e0%b8%87%e0%b9%82%e0%b8%a3%e0%b8%87%e0%b8%ab%e0%b8%99%e0%b8%b1%e0%b8%87%e0%b9%80%e0%b8%82%e0%b9%89%e0%b8%a1%e0%b8%9b%e0%b9%89%e0%b8%ad%e0%b8%87%e0%b8%81%e0%b8%b1%e0%b8%99%e0%b8%ab%e0%b8%a7%e0%b8%b1%e0%b8%94%e0%b8%ab%e0%b9%88%e0%b8%a7%e0%b8%87%e0%b8%a5%e0%b8%b8%e0%b8%81%e0%b8%a5%e0%b8%b2%e0%b8%a1%e0%b8%81%e0%b8%a3%e0%b8%b0%e0%b8%97%e0%b8%9a%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88%e0%b9%80%e0%b8%95%e0%b8%b7%e0%b8%ad%e0%b8%99%e0%b8%a3%e0%b8%b1%e0%b8%90%e0%b8%84%e0%b8%b4%e0%b8%94%e0%b8%9b%e0%b8%b4%e0%b8%94%e0%b8%95%e0%b9%89%e0%b8%ad%e0%b8%87%e0%b8%a3%e0%b8%ad%e0%b8%9a%e0%b8%84%e0%b8%ad%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>"ห้าง-โรงหนัง"เข้มป้องกันหวัดห่วงลุกลามกระทบธุรกิจ-เตือนรัฐคิดปิดต้องรอบคอบ</headline>
<lead>ห้าง-โรงหนังวางมาตรการเข้มป้องกันไข้หวัด2009 ห่วงลุกลามมากกว่านี้กระทบต่อธุรกิจ เตือนรัฐคิดให้รอบคอบหากให้ห้างปิดบริการ ชี้มีผลต่อธุรกิจอื่นเป็นห่วงโซ่ ด้านโรงหนังเผยยังไม่พบสัญญาณชะลอตัวคนมาดูหนัง</lead>
<neck></neck>
<body><p><persName>นายวันชัยจันทร์วัฒรังกูล</persName> ผู้จัดการใหญ่ สายบริหารศูนย์การค้า บริษัท เดอะมอลล์ กรุ๊ป จำกัด กล่าวถึงผลกระทบจากการแพร่ระบาดของไข้หวัดใหญ่สายพันธุ์ใหม่ 2009 ว่ารัฐบาลน่าจะควบคุมสถานการณ์ได้ แต่หากลุกลามมากกว่านี้ก็อาจจะกระทบธุรกิจ แต่ไม่ได้เห็นผลในทันที ซึ่งรัฐต้องรณรงค์เรื่องการใช้หน้ากาก หลีกเลี่ยงการอยู่ในที่ชุมชน ไม่ทำให้ตื่นตระหนกจนเกินไป โดยในส่วนของกลุ่มเดอะมอลล์ กรุ๊ป พร้อมปฏิบัติตามมาตรการรัฐในทุกด้าน และศูนย์การค้าก็มีมาตรการเฝ้าระวังอย่างใกล้ชิดอยู่แล้ว</p>

<p>"แต่หากรัฐจะให้ศูนย์การค้าเข้าข่ายธุรกิจควบคุมถึงขั้นปิดการให้บริการหรือไม่นั้น ต้องการให้มีการพิจารณาอย่างรอบคอบ เพราะกระทบต่อธุรกิจเป็นลูกโซ่จำนวนมาก" <persName>นายวันชัย</persName>กล่าว</p>

<p>รายงานข่าวจากบริษัทเซ็นทรัลรีเทล คอร์ปอเรชั่น จำกัด หรือซีอาร์ซี ผู้บริหารเครือข่ายร้านค้าปลีก เช่น ห้างเซ็นทรัล โรบินสัน เซน ฯลฯ กล่าวว่า กลุ่มซีอาร์ซีได้วางมาตรการป้องกันการแพร่ระบาดของไข้หวัด 2009 ไว้2 ส่วนได้แก่ การป้องกันในส่วนของลูกค้าที่ใช้บริการ ได้เพิ่มมาตรการทำความสะอาดจุดที่มีการสัมผัสของลูกค้าบ่อยๆ ส่วนของพนักงานประจำพื้นที่ในร้านได้ประชาสัมพันธ์ให้พนักงานเรียนรู้วิธีป้องกันตัวเอง และหลีกเลี่ยงจุดเสี่ยง พร้อมจัดบริการแพทย์และพยาบาลดูแลสุขภาพพนักงานอย่างใกล้ชิดในทุกสาขา</p>

<p>ด้าน<persName>นางสุวรรณี ชินเชี่ยวชาญ</persName> รองกรรมการผู้จัดการ บริษัท เอสเอฟ ซีเนม่าซิตี้ จำกัด กล่าวว่า ขณะนี้โรงภาพยนตร์เครือเอสเอฟได้ใช้มาตรการคุมเข้มด้านความสะอาดให้ปลอดจากเชื้อโรค เช่นเดียวกับที่เคยปฏิบัติในช่วงที่เกิดโรคซาร์ส และไข้หวัดนก โดยจะมีฉีดสเปรย์น้ำยาฆ่าเชื้อโรค และเติมอากาศบริสุทธิ์ ในทุกรอบก่อนฉายภาพยนตร์ ในเวลาปิดทำการจะมีการเติมโอโซนเพื่อฆ่าเชื้อและดับกลิ่นอับวันละ 4 ชั่วโมง นอกจากนี้ได้เพิ่มมาตรการฉีดสเปรย์ฆ่าเชื้อในทุกโรงภาพยนตร์เวลา 6.00 น. ก่อนเปิดให้บริการ</p>

<p>"ขณะนี้ยังไม่พบสัญญาณชะลอตัวในการออกมาใช้บริการในโรงหนังจากความวิตกเรื่องไข้หวัด 2009 แต่พบว่าผู้ชมมีการป้องกันตัวเอง โดยนำผ้าปิดปากป้องกันเชื้อโรคมาสวมเวลารับชมภาพยนตร์ในโรงหนัง" <persName>นางสุวรรณี</persName> กล่าว </p>

<p><persName>นายอนวัชองค์วาสิฏฐ์</persName> รองประธานเจ้าหน้าที่บริหาร บริษัท เมเจอร์ ซีนีเพล็กซ์ กรุ้ป จำกัด (มหาชน) ได้ร่วมมือกับบริษัท เกรทเตอร์ฟาร์ม่า จำกัด ได้มอบผลิตภัณฑ์มายเซฟติค มายบาซิน คลีนซิ่ง แฮนด์ เจล เจลทำความสะอาดมือ มาติดตั้งในจุดต่างๆ ในโรงภาพยนตร์เครือเมเจอร์ เพื่อให้ลูกค้าที่มาชมภาพยนตร์ รวมทั้งลูกค้าที่มาใช้บริการในโบว์ลิ่งและคาราโอเกะทุกสาขา ใช้ทำความสะอาดมือ</p></body>
</news>
