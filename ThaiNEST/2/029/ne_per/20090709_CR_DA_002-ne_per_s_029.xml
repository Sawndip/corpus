<teiHeader>
<fileDesc>
<titleStmt>
  <title>จับแล้วแท็กซี่หื่นขืนใจไกด์สาว  </title>
  <author>ดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-09 17:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=7173  </bibl>
</sourceDesc>
</fileDesc>
</teiHeader>
<news>
<headline>จับแล้วแท็กซี่หื่นขืนใจไกด์สาว</headline>
<lead></lead>
<neck></neck>
<body><p>วันนี้ (9 ก.ค.) แหล่งข่าวจาก ปดส.เปิดเผยว่า เจ้าหน้าที่สามารถควบคุมตัวโชเฟอร์แท็กซี่หื่นกามที่ลงมือข่มขืนพร้อมถ่ายคลิปวีดิโอ กักขังหน่วงเหนี่ยว และชิงทรัพย์โทรศัพท์มือถือและเงินสด 700 บาท ของ<persName>น.ส.อุ้ย</persName> (นามสมมติ) อายุ 25 ปี ไกด์นำเที่ยวของบริษัทแห่งหนึ่ง โดยเหตุเกิดระหว่างเดินทางจากบ้านพักในซอยพัฒนาการ 38 ย่านคลองตันไปหาพ่อแม่ที่บ้านพักในค่ายทหาร จ.สระบุรี</p>

<p>'โชเฟอร์แท็กซี่'หื่นกามลวงขืนใจ!ไกด์สาว</p>

<p>ไล่ล่าโจรในคราบโชเฟอร์แท็กซี่ภัยสังคม ก่อเหตุข่มขืน และชิงทรัพย์ผู้โดยสารไกด์สาววัยเบญจเพสลูกนายทหารพันโท หลังจากช่วงวันหยุดยาวสุดสัปดาห์หญิงสาวกลับไปหาพ่อแม่ที่ต่างจังหวัดพากันไปทำบุญวันพระใหญ่ แต่ยังไม่หมดเคราะห์ ติดรถเพื่อนเข้ากรุงเทพฯ มาลงปากซอยลาดพร้าว 1 กลางดึกเรียกแท็กซี่ไปส่งบ้านย่านพัฒนาการ แต่กลับพาไปที่ จ.นนทบุรี กักขังข่มขืนทั้งคืนไอ้หื่นสำเร็จความใคร่ 2 ครั้ง พร้อมกับชิงโทรศัพท์มือถือถ่ายคลิปวิดีโอไว้ขู่ไม่ให้ไปแจ้งความ แถมโวเคยทำกับผู้โดยสารสาว ๆ มาหลายรายแล้ว เอาบัตรเอทีเอ็มบังคับเหยื่อบอกรหัสไปกดเงินได้ 700 แต่ทำเป็นใจดีคืนให้ 100 บาท แล้วพากลับไปส่งที่เดิมตอนเช้ามืด ตร.เร่งตามจับหวั่นมีผู้โดยสารสาวตกเป็นเหยื่อโชเฟอร์หื่นกามรายนี้อีก</p>
    
<p>เรื่องราวไกด์สาวเจอโชเฟอร์แท็กซี่หื่น   ข่มขืนรายนี้ถูกเปิดเผยขึ้นเมื่อเวลา 12.00 น. วันที่ 8 ก.ค. <persName>น.ส.อุ้ย</persName> (นามสมมุติ) อายุ 25 ปี เป็นไกด์นำเที่ยวของบริษัทรับจัดการท่องเที่ยวให้กับ  กรุ๊ปทัวร์แห่งหนึ่ง พร้อมด้วยมารดาและบิดาเป็นนายทหารบกยศพันโท ได้เข้าแจ้งความกับ <persName>พ.ต.ท. วีระ งามเลิศ</persName> พงส.(สบ2) สน.พหลโยธิน ว่า   ถูกโชเฟอร์แท็กซี่ข่มขืนพร้อมกับถ่ายคลิปวิดีโอ  กักขังหน่วงเหนี่ยว และชิงทรัพย์โทรศัพท์มือถือกับเงินสด 700 บาท ในพื้นที่ จ.นนทบุรี </p>
    
<p><persName>น.ส.อุ้ย</persName> ให้การว่า เมื่อวันหยุดยาวในวันอาสาฬหบูชาและวันเข้าพรรษาที่ผ่านมา ตนเดินทางจากบ้านพักในซอยพัฒนาการ 38 ย่านคลอง ตันไปหาพ่อแม่ที่บ้านพักในค่ายทหารแห่งหนึ่งพากันไปทำบุญในวันพระใหญ่ จนเมื่อคืน วันที่ 7 ก.ค. ที่ผ่านมา ตนได้ติดรถเพื่อนกลับเข้ากรุงเทพฯ มาแวะลงที่ปากซอยลาดพร้าว 1 ถนนลาดพร้าว แขวงจอมพล เขตจตุจักร เมื่อเวลา 22.00 น. คืนเดียวกันนั้น ตนได้เรียกรถแท็กซี่สีชมพูคาดน้ำเงินจำยี่ห้อ รุ่น และหมายเลขทะเบียนไม่ได้ให้ไปส่งที่บ้านพักในซอยพัฒนาการ 38 โดยโชเฟอร์แท็กซี่เป็นชาย อายุประมาณ 30 ปี ใบหน้ารูปไข่ ไว้ผมยาว ผิวคล้ำ รูปร่างท้วม พอตนขึ้นนั่งรถบนเบาะหลัง คนขับได้กดปุ่มเซ็นทรัลล็อก ล็อกประตูทั้ง 4 บาน แล้วขับรถไปทางถนนบางบัวทอง-สุพรรณบุรี เมื่อตนสอบถามคนขับอ้างว่า เป็นเส้นทางลัด พร้อมกับเร่งเครื่องขับรถไปที่เปลี่ยวแห่งหนึ่งซึ่งตนคาดว่าเป็นพื้นที่ อ.ไทรน้อย จ.นนทบุรี ก่อนจะจอดรถข่มขู่ตนว่ามีอาวุธปืนไม่ให้ตนขัดขืน   แล้วชิงเอาโทรศัพท์มือถือตนไป </p>
    
<p>จากนั้นโจรในคราบโชเฟอร์แท็กซี่ลงมือปลุกปล้ำข่มขืนตนทั้งคืนจนสำเร็จความใคร่ถึง 2 ครั้ง โดยใช้โทรศัพท์มือถือตนถ่ายคลิปวิดีโอขณะข่มขืนไว้ข่มขู่ไม่ให้ตนไปแจ้งความไม่เช่นนั้นจะนำคลิปวิดีโอนี้ออกเผยแพร่ประจานตน และคนร้ายยังบอกด้วยว่าเคยทำแบบนี้กับผู้โดยสารสาว ๆ มาหลายรายแล้ว นอกจากนั้นยังชิงเอาบัตรเอทีเอ็มบังคับให้ตนบอกรหัสบัตร ก่อนจะขับรถพาตนไปกดเงินที่ตู้เอทีเอ็มหน้าร้านเซเว่น-อีเลฟเว่นแห่งหนึ่ง ย่านบางบัวทอง ได้เงินไป 700 บาท โดยคนร้ายคืนเงินให้ตน 100 บาท แล้วขับรถนำตนมาทิ้งที่เดิมปากซอยลาดพร้าว 1 ในตอนเช้ามืดวันเดียวกันนี้</p>
    
<p>ด้าน <persName>พ.ต.ท.วีระ</persName> สอบปากคำ <persName>น.ส.อุ้ย</persName> พร้อมกับลงบันทึกประจำวันไว้เป็นหลักฐานก่อนจะส่งตัวไปตรวจร่างกายหาร่องรอยการข่มขืนที่ รพ. ตำรวจ พร้อมกับเปิดเผยว่า คนร้ายกระทำความผิดในหลายข้อหาทั้งกักขังหน่วงเหนี่ยว กระทำอนาจาร ข่มขืนกระทำชำเรา และชิงทรัพย์ โดยก่อเหตุหลายท้องที่ ตนจะประสานข้อมูลกับพนักงาน สอบสวนของแต่ละท้องที่ด้วย ในเบื้องต้นตนรับแจ้งความไว้แล้ว และนัด <persName>น.ส.อุ้ย</persName> ผู้เสียหายให้มาสเกตช์ภาพคนร้ายอีกครั้ง พร้อมกับแจ้งให้ฝ่ายสืบสวนออกสืบสวนหาตัวโชเฟอร์หื่นกามรายนี้เพื่อจับกุมตัวมาดำเนินคดีโดยเร็ว เพราะคนร้ายก่อเหตุมาแล้วหลายครั้ง ถือว่าเป็นภัยกับสังคมอย่างยิ่ง โดยเฉพาะผู้โดยสารสาว ๆ ที่ใช้บริการรถแท็กซี่เป็นประจำอาจเคราะห์ร้ายตกเป็นเหยื่อของโจรหื่นกามในคราบโชเฟอร์แท็กซี่รายนี้อีกก็เป็นได้.</p></body>
</news>
