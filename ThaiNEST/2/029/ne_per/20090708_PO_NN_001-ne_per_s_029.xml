<teiHeader>
<fileDesc>
<titleStmt>
  <title>“นพดล” จี้ “กษิต” ลาออก เย้ย ไม่คาดหวังสปิริต  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169260  </bibl>
</sourceDesc>
</fileDesc>
</teiHeader>
<news>
<headline>“<persName>นพดล</persName>” จี้ “<persName>กษิต</persName>” ลาออก เย้ย ไม่คาดหวังสปิริต</headline>
<lead></lead>
<neck></neck>
<body><p> <persName>นายนพดล ปัทมะ</persName> อดีตรัฐมนตรีว่าการกระทรวงการต่างประเทศและอดีตที่ปรึกษากฎหมาย<persName>พ .ต.ท.ทักษิณ  ชินวัตร</persName> อดีตนายกรัฐมนตรี กล่าวถึงความรับผิดชอบของ<persName>นายกษิต  ภิรมย์</persName> รัฐมนตรีว่าการกระทรวงการต่างประทศที่ถูกออกหมายเรียกในข้อหาก่อการร้าย ว่า ไม่ได้หวังให้<persName>นายกษิต</persName> ออกมารับผิดชอบ เหมือนที่<persName>นายกษิต</persName>ประกาศไว้ เพราะจนถึงขนาดนี้<persName>นายกษิต</persName> ก็ไม่ได้ทำตามที่พูดมีค่าแค่น้ำลายเท่านั้น ตนจึงไม่จำเป็นต้องไปคาดหมายกับสปีริตของ<persName>นายกษิต</persName> เพราะเป็นเรื่องที่จิตสำนึกที่<persName>นายกษิต</persName>ต้องพิจารณาว่าตำแหน่งรัฐมนตรีว่าการ กระทรวงการต่างประเทศเป็นตำแหน่งสาธารณะซึ่ง<persName>นายกษิต</persName> ควรจะลาออกเพื่อพิสูจน์ตัวเองก่อนว่าผิดจริงหรือไม่ ส่วนที่มีคนเปรียบเทียบสปีริตของ<persName>พ.ต.ท.ทักษิณ</persName> กับ<persName>นายกษิต</persName> นั้น เปรียบเทียบกันไม่ได้ เพราะคดี<persName>พ.ต.ท.ทักษิณ</persName> เป็นคดีที่เกิดจากการยึดอำนาจ และคดีต่างๆไม่ได้เป็นการทุจริต แต่คดีของ<persName>นายกษิต</persName>เป็นข้อหาร้ายแรงเป็นข้อเท็จจริงที่สร้างความเสียหายให้กับ ประเทศถึงขั้นเป็นคดีก่อการร้าย</p>
<p>      เมื่อถามถึงกรณีที่มีการเปรียบเทียบ<persName>นายกษิต</persName> กับ<persName>นายนพดล</persName> ที่ถูกศาลรัฐธรรมนูญวินิจฉัยในคดีเขาพระวิหารจึงลาออกจากตำแหน่งภายหลัง <persName>นายนพดล</persName> กล่าวว่า ไม่สามารถเปรียบเทียบกันได้ เพราะกรณีของตนศาลรัฐธรรมนูญตัดสินอีก 2 วันตนก็แถลงลาออก ซึ่งคดีดังกล่าวคณะกรรมการป้องกันและปราบปรามการทุจริตแห่งชาติ(ป.ป.ช.)ยัง ไม่มีการชี้มูลจนถึงปัจจุบัน ส่วนศาลรัฐธรรมนูญก็วินิจฉัยว่าตนไม่ได้ผิด แต่เป็นเรื่องของขั้นตอนและวิธีปฎิบัติตามาตรา 190</p></body>
</news>
