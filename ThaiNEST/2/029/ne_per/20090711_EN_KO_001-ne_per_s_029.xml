<teiHeader>
<fileDesc>
<titleStmt>
  <title>แฟนเพลงร่วมรำลึก"แจ็คสัน"ที่อินเดียนา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090711/20155/%e0%b9%81%e0%b8%9f%e0%b8%99%e0%b9%80%e0%b8%9e%e0%b8%a5%e0%b8%87%e0%b8%a3%e0%b9%88%e0%b8%a7%e0%b8%a1%e0%b8%a3%e0%b8%b3%e0%b8%a5%e0%b8%b6%e0%b8%81%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%97%e0%b8%b5%e0%b9%88%e0%b8%ad%e0%b8%b4%e0%b8%99%e0%b9%80%e0%b8%94%e0%b8%b5%e0%b8%a2%e0%b8%99%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>แฟนเพลงร่วมรำลึก"<persName>แจ็คสัน</persName>"ที่อินเดียนา</headline>
<lead>แฟนเพลงร่วมงานรำลึก"<persName>ไมเคิล แจ็คสัน</persName>" ที่บ้านเกิดของเขาในรัฐอินเดียนา</lead>
<neck></neck>
<body><p>(11ก.ค.) แฟนเพลงหลายพันคนร่วมงานพิธีรำลึกราชาเพลงป็อป <persName>ไมเคิล แจ็คสัน</persName> ที่สนามเบสบอลในเมืองแกรี รัฐอินเดียนา เมื่อคืนวันศุกร์ที่ผ่านมา โดยเมืองนี้เป็นสถานที่ที่<persName>แจ็คสัน</persName>เกิดและใช้ชีวิตอยู่ที่นี่จนถึงอายุ 11 ปี ในงานนี้มีเหล่านักร้องและนักเต้นที่มีชื่อเสียงภายในรัฐ มาร่วมโชว์ในหลายเพลงดังจากอัลบั้ม  "ทริลเลอร์" และ "แบด" เป็นต้น  นอกจากนี้ยังมีเด็กๆและวัยรุ่น มาเต้นเลียนแบบท่ามูนวอล์กด้วย</p>

<p> ส่วน<persName>โจ แจ็คสัน</persName> พ่อที่ปลุกปั้นให้<persName>แจ็คสัน</persName>ร้องเพลงตั้งแต่ 5 ขวบ ได้มาร่วมงานนี้ด้วย และกล่าวคำทักทายเพียงสั้นๆต่อฝูงชนราว 6,000 คนในสนามสตีล ยาร์ดแห่งนี้ และสาธุณ <persName>เจ็สซี แจ็คสัน</persName> นักต่อสู้เพื่อสิทธิของคนผิวดำ กล่าวบนเวทีเรียกร้องให้วัยรุ่นเดินตามรอย<persName>แจ็คสัน</persName>และแสดงความสามารถของตนให้ดีที่สุด นอกจากนี้<persName>นายรูดี้ เคลย์</persName> นายกเทศมนตรีของเมือง ซึ่งเข้าร่วมพิธีรำลึกด้วย ได้เรียก<persName>แจ็คสัน</persName>ว่าเป็นลูกชายที่ดีของอินเดียนา</p>

 <p>และในขณะที่ยังไม่มีความชัดเจนว่าศพของ<persName>แจ็คสัน</persName>จะได้รับการฝังที่ไหน ทางเมืองแกรี ได้เสนอก่อนหน้านี้ว่าพร้อมจัดหาสถานที่สำหรับฝังศพราชาเพลงป็อป</p></body>
</news>
