<teiHeader>
<fileDesc>
<titleStmt>
  <title>ฝ่ายค้านโวย รบ.ใช้เล่ห์เลื่อนซักฟอก  </title>
  <author>Daily News Online  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-17 09:08:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193684&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ฝ่ายค้านโวย รบ.ใช้เล่ห์เลื่อนซักฟอก</headline>
<lead></lead>
<neck></neck>
<body><p>ผู้สื่อข่าว รายงานว่า วันนี้ (17 มี.ค.) นายวิทยา บุรณศิริ ประธานวิปฝ่ายค้าน กล่าวถึงการเลื่อนวันอภิปรายไม่ไว้วางใจจากวันที่ 26-27 มี.ค. มาเป็นวันที่ 19-20 มี.ค. ว่า ถือเป็นเล่ห์เหลี่ยมทางการเมืองของรัฐบาลที่ต้องการตัดตอนประเด็นการอภิปราย เพราะเชื่อว่าฝ่ายค้านจะเตรียมตัวไม่ทัน พร้อมกันนี้ ยังเชื่อว่า นายชัย ชิดชอบ ประธานสภาผู้แทนราษฎร ถูกครอบงำจากฝ่ายบริหาร เนื่องจากก่อนหน้านี้ได้มีการบรรจุระเบียบวาระการประชุมสภาในวันที่ 20 ไปแล้ว ซึ่งเป็นการประชุมเรื่องอื่น โดยตนขอตำหนิทั้งรัฐบาล ประธานสภาฯ และวิปรัฐบาล ที่กำหนดวันใหม่โดยไม่หารือฝ่ายค้าน
</p>
<p>อย่างไรก็ตาม สำหรับทีมอภิปรายฝ่ายค้าน อาทิ ร.ต.อ.เฉลิม อยู่บำรุง รับหน้าที่อภิปรายนายกรัฐมนตรี รัฐมนตรีว่าการกระทรวงการต่างประเทศ รัฐมนตรีช่วยว่าการกระทรวงการคลัง ส่วนนายสุรพงษ์ โตวิจักษ์ชัยกุล และทีมเศรษฐกิจ รับหน้าที่อภิปรายรัฐมนตรีว่าการกระทรวงการคลัง ขณะที่ ส.ส.อีสานจะรับหน้าที่อภิปรายรัฐมนตรีว่าการและรัฐมนตรีช่วยว่าการกระทรวง มหาดไทย.
</p></body>
</news>
