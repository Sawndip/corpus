<teiHeader>
<fileDesc>
<titleStmt>
  <title>'เสื้อแดง'เลื่อนวันชุมนุมใหญ่เร็วขึ้น  </title>
  <author>Daily News Online  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-17 17:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193732&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เสื้อแดง'เลื่อนวันชุมนุมใหญ่เร็วขึ้น</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (17 มี.ค.) นายจตุพร พรหมพันธุ์ ส.ส.สัดส่วน พรรคเพื่อไทย (พท.) กล่าวว่า กลุ่มเสื้อแดงประกาศชัดเจนจะชุมนุมวันที่ 29 มี.ค. แต่เมื่อมีการเปลี่ยนวันอภิปรายฯ เป็นวันที่ 19-20 มี.ค. กลุ่มเสื้อแดงอาจจะเลื่อนการชุมนุมเร็วขึ้นอีก แต่ยืนยันว่าจะไม่ไปชุมนุมตรงกับวันอภิปรายฯ อย่างแน่นอน อีกทั้งในวันที่ 21-22 มี.ค. จะมีการชุมนุมที่ จ.เชียงราย และจ.เชียงใหม่ ดังนั้น การชุมนุมจะขยับเลื่อนขึ้นมาหลังวันที่ 22 มี.ค. แต่ก่อนกำหนดการเดิม คือ วันที่ 29 มี.ค.
</p>
ี้<p>เมื่อถามว่า การชุมนุมจะยืดเยื้อหรือไม่ นายจตุพร กล่าวว่า การชุมนุมจะยืดเยื้อกว่าครั้งก่อน โดยจะเริ่มที่ท้องสนามหลวง และเดินขบวนมายังทำเนียบรัฐบาล ส่วน พ.ต.ท.ทักษิณ ชินวัตร อดีตนายกรัฐมนตรี จะโฟนอินหรือไม่นั้น ต้องรอดูเหตุการณ์อีกระยะหนึ่ง แต่ยอมรับว่าการที่ พ.ต.ท.ทักษิณ โฟนอินบ่อยครั้งในระยะนี้ เป็นการประกาศตัวออกมาสู้กับรัฐบาลอย่างชัดเจน.
</p></body>
</news>
