<teiHeader>
<fileDesc>
<titleStmt>
  <title>ส.ว.อัดกระทรวงอุตฯประกาศ 13 พืชอันตราย  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 13:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090317/25305/%e0%b8%aa.%e0%b8%a7.%e0%b8%ad%e0%b8%b1%e0%b8%94%e0%b8%81%e0%b8%a3%e0%b8%b0%e0%b8%97%e0%b8%a3%e0%b8%a7%e0%b8%87%e0%b8%ad%e0%b8%b8%e0%b8%95%e0%b8%af%e0%b8%9b%e0%b8%a3%e0%b8%b0%e0%b8%81%e0%b8%b2%e0%b8%a8-13-%e0%b8%9e%e0%b8%b7%e0%b8%8a%e0%b8%ad%e0%b8%b1%e0%b8%99%e0%b8%95%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ส.ว.อัดกระทรวงอุตฯประกาศ 13 พืชอันตราย</headline>
<lead>ส.ว.เตรียมตั้งกระทู้ถามรัฐบาล อัดกระทรวงอุตสาหกรรม ประกาศให้ 13 สมุนไพรเป็นพืชอันตราย ขัดแย้งกระแสโลก</lead>
<neck></neck>
<body><p>ทรัฐสภา -<persName><roleName>แพทย์หญิง</roleName><forename>พรพันธุ์</forename> <surname>บุญรัตนพันธุ์</surname></persName> รองประธานกรรมาธิการการศึกษาตรวจสอบทุจริตและเสริมสร้างธรรมาภิบาล วุฒิสภา และ<persName><roleName>นาย</roleName> <forename>ประสาร</forename> <surname>มฤคพิทักษ์</surname></persName> กรรมาธิการฯ พร้อมด้วย <persName><roleName>ดร.</roleName> <forename>นิลวรรณ</forename> <surname>เพชระบูรณิน</surname></persName> รองประธานกรรมาธิการวิทยาศาสตร์ และเทคโนโลยี การสื่อสารและโทรคมนาคม วุฒิสภา ร่วมกันแถลงข่าวถึงกรณีการของกระทรวงอุตสาหกรรมที่ประกาศให้พืชสมุนไพร 13 ชนิด เป็นวัตถุอันตรายนั้น รวมถึงการประกาศยกเลิกวัตถุอันตรายของสารซัลเฟอร์ที่เคยประกาศเป็นสารอันตรายเมื่อปี 2538 โดยจะมีการตั้งกระทู้ถามรัฐบาลในเรื่องนี้ 
</p>
<p><persName><roleName>พญ.</roleName><forename>พรพันธุ์</forename></persName> กล่าวว่า มีความไม่ชอบมาพากล ในประกาศของกระทรวงอุตสาหกรรมที่มีการยกเลิกรายชื่อวัตถุอันตราย เมื่อวันที่ 29 ม.ค. ที่ผ่านมา นอกจากจะยกเลิกสารซัลเฟอร์แล้ว ยังมีสารที่พบว่าเป็นวัตถุอันตรายโดยมาตรฐานสากลอีกหลายตัว ซึ่งกระทรวงอุตสาหกรรมได้ยกเลิกว่าสารเหล่านี้ไม่มีอันตราย ทั้งที่มีอันตรายอย่างมากต่อสุขภาพของประชาชนไม่ว่าจะเป็นวัตถุอันตรายที่อยู่ในความรับผิดชอบของกรมเกษตร คือสารไดอาฟินอน และไดเอฟไทอะโลน และในกลุ่มสารอันตรายที่อยู่ในความรับผิดชอบกรมโรงงานอุตสาหกรรม คือ ซอโลพริกริน และซัลเฟอร์ รวมถึง โกลบอล 60 ที่เป็นสารกัมมันตภาพรังสีที่เป็นอันตรายต่อสุขภาพของประชาชนเป็นอย่างยิ่ง 
</p>
<p><persName><roleName>พญ.</roleName><forename>พรพันธุ์</forename></persName> กล่าวถึงพิษของสารไดอาฟินอน และไดเอฟไทอะโลน ล้วนเป็นสารจำพวกกำจัดศัตรูพืช ซึ่งจะผลต่อร่างกายหากสัมผัสในจำนวนมาก และมีพิษเฉียบพลัน กล้ามเนื้อบีบตัวอย่างรุนแรง กดระบบหายใจ ชัก เกร็ง หมดสติและอาจถึงแก่ชีวิตได้ 
</p>
<p><persName><roleName>ดร.</roleName><forename>นิลวรรณ</forename></persName> กล่าวว่า ข่าวที่ออกมาเรื่องสมุนไพรทั้ง 13 ชนิดนั้นสร้างความเสียหายและอันตรายอย่างยิ่งต่อการพัฒนาสมุนไพรไทย เราไม่ได้มีความประสงค์จะให้การแพทย์ของไทยถอยหลังเข้าคลอง แต่ต้องการให้สมุนไพรไทยได้มีการพัฒนาอย่างเป็นสากลโดยใช้วิทยาศาสตร์และเทคโนโลยีเป็นฐาน และกระแสโลกกำลังหันกลับมาเรื่องสมุนไพร การประกาศ 13 ชนิดนั้น ขัดแย้งกับความเป็นไปของโลกอย่างยิ่ง ส่วนประโยชน์ในการคือมีการหมุนเวียนทางเศรษฐกิจของไทยจากการปลุก แปรรูปสมุนไพร ทำให้ชุมชนมีรายได้ มีสุขภาพดีจากการดูแลสุขภาพตามภูมิปัญญาไทย
</p></body>
</news>
