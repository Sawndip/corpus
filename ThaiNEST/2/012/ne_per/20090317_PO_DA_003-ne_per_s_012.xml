<teiHeader>
<fileDesc>
<titleStmt>
  <title>กมธ.ออกกฎเหล็กคุมเข้ม “ส.ส.หัวงู”  </title>
  <author>Daily News Online  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-17 15:21:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193728&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>กมธ.ออกกฎเหล็กคุมเข้ม “ส.ส.หัวงู”</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 13.00 น. วันนี้ (17 มี.ค.) ที่รัฐสภา <persName><roleName>นาง</roleName><forename>ผุสดี</forename> <surname>ตามไท</surname></persName> เลขานุการคณะกรรมาธิการวิสามัญพิจารณายกร่างข้อบังคับว่าด้วยประมวลจริยธรรม สมาชิกสภาผู้แทนราฎร และกรรมาธิการ พ.ศ. แถลงข่าวถึง ความคืบหน้าการยกร่างข้อบังคับประมวลจริยธรรมที่มีจำนวน 32 ข้อว่า ขณะนี้ได้พิจารณาเสร็จสิ้นไปแล้ว 29 ข้อ เนื้อหาหลักที่น่าสนใจ คือ เรื่องจริยธรรมการดำรงตนในครอบครัวและผู้อื่น ที่ได้มีการเพิ่มข้อบังคับว่า ส.ส. และกรรมาธิการจะต้องไม่แสดงพฤติกรรมคุกคามหรือระรานทางเพศต่อผู้ใด และจะต้องเป็นแบบอย่างที่ดี ยืนหยัดกล้าทำในสิ่งที่ถูกต้อง ปราศจากการถูกครอบงำและไม่วางตนอยู่ภายใต้การเงิน กฎเกณฑ์ หรือใต้อิทธิพลใด ๆ ในการปฏิบัติหน้าที่ ส่วนความผิดแม้ว่าขณะนี้ยังพิจารณาไม่ถึง แต่ก็น่าจะมีบทลงโทษสูงสุด คือ การถูกถอดถอนจากตำแหน่ง ยอมรับว่าเรื่องอย่างนี้ปฏิบัติยากเพราะดูเหมือนเป็นเรื่องปกติของสังคมไทย ไปแล้ว โดยเฉพาะเรื่องชู้สาวที่มีผลต่อการเลื่อนขั้นเลื่อนตำแหน่ง ต่อไปหากมีผู้ที่ทราบเรื่องก็สามารถนำมาร้องเรียนต่อสภาฯได้ ทั้งนี้ ไม่ได้เจาะจงเฉพาะกรณีการละเมิดทางเพศต่อฝ่ายหญิงอย่างเดียวแต่หมายถึงทุก เพศด้วย
</p>
ี้<p><persName><roleName>นาง</roleName><forename>ผุสดี</forename></persName> กล่าวต่อว่า ส่วนกรณีที่ ส.ส. มักจะแสดงท่าทีหยอกล้อข้าราชการใต้บังคับบัญชาถือเป็นการแสดงทีเล่นทีจริง อาจต้องแต่งตั้งตำรวจนอกเครื่องแบบคอยดูพฤติกรรมดังกล่าวเพื่อให้สภาฯปลอด จากการถูกคุกคามทางเพศ อย่างไรก็ตาม ที่ผ่านมาเหตุที่การร้องเรียนเรื่องการกระทำผิดจริยธรรมมักประสบความล้มเหลว เนื่องจากมีการใช้เสียงข้างมากที่เป็นกรรมการจริยธรรมลากกันไป เพราะมักจะช่วยพวกเดียวกันเสมอ แต่ต่อไปจะพิจารณาโดยไม่คำนึงถึงสัดส่วนของพรรคการเมือง แต่จะให้ทุกพรรคเป็นกรรมการจริยธรรมในสัดส่วนที่เท่ากัน เพื่อไม่ให้เกิดปัญหาเสียงข้างมากลากไป
</p>
<p>ด้าน <persName><roleName>น.ส.</roleName><forename>รังสิมา</forename> <surname>รอดรัศมี</surname></persName> โฆษกคณะกรรมาธิการฯ กล่าวเสริมว่า ต้องยอมรับว่าตลอด 10 ปี ที่มีประมวลจริยธรรม ส.ส. ตั้งแต่ปี 2542 ไม่สามารถจะเอาผิดสมาชิกได้เลย โดยเฉพาะเรื่องการกดบัตรแทนกัน ทั้งที่มีหลักฐานชัดเจนก็ยังไม่สามารถลงโทษได้ แต่หากประมวลจริยธรรมฉบับใหม่มีผลบังคับใช้เชื่อว่า ส.ส. จะต้องถูกลงโทษได้แน่นอน.
</p></body>
</news>
