<teiHeader>
<fileDesc>
<titleStmt>
  <title>วิปรัฐบาลปัดซื้อตัวสส.ด้วยเงิน 7 หลัก  </title>
  <author>INN online  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-17 16:33:53  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=162572  </bibl>
</sourceDesc>
</fileDesc>
</teiHeader>
<news>
<headline>วิปรัฐบาลปัดซื้อตัวสส.ด้วยเงิน 7 หลัก</headline>
<lead>ประธานวิปรัฐบาล โบ้ยเลื่อนวันอภิปรายไม่ไว้วางใจเป็นเรื่องของประธานสภาผู้แทนราษฎร พร้อมปัดซื้อตัว สส.ฝ่ายค้านด้วยเงิน 7 หลัก</lead>
<neck></neck>
<body><p><persName><roleName>นาย</roleName><forename>ชินวรณ์</forename> <surname>บุณยเกียรติ</surname></persName> ประธานคณะกรรมการประสานงานพรรคร่วมรัฐบาล หรือ วิปรัฐบาล เปิดเผยว่า ขณะนี้มีการเตรียมความพร้อมรับมือการอภิปรายไม่ไว้วางใจรัฐบาลแล้ว โดยประสานงานกับ <persName><roleName>นาย</roleName><forename>ชัย</forename> <surname>ชิดชอบ</surname></persName> ประธานสภาผู้แทนราษฎร กรณี เลื่อนวันอภิปรายให้เร็วขึ้น ขณะเดียวกัน ประสานไปยัง รัฐมนตรี 5 คน ที่ถูกอภิปราย ขณะที่พรรคร่วมรัฐบาล จะนัดประชุมคณะกรรมการประสานงานข้อมูลของพรรคร่วมรัฐบาลในวันที่ 28 มีนาคม เพื่อจัดทำข้อมูล พร้อมตรวจสอบข้อเท็จจริง ให้รัฐมนตรีได้นำข้อมูลไปใช้ตอบชี้แจงเพื่อให้เป็นไปในทิศทางเดียวกัน ทั้งนี้ การเลื่อนวันอภิปรายให้เร็วขึ้น ถือเป็นการหนีการชุมนุมของกลุ่มคนเสื้อแดงหรือไม่นั้น ตนเห็นว่า เป็นเรื่องของประธานสภาผู้แทนราษฎร ที่ต้องดำเนินการไปตามข้อบังคับใหม่ อย่างไรก็ตามกรณีที่พรรคเพื่อไทย ระบุ มีกระแสข่าวการซื้อตัว ส.ส. ด้วยเงิน 7 หลัก เพื่อโหวตลงมติไม่ไว้วางใจรัฐบาลนั้น เป็นเรื่องที่ฝ่ายค้านพูดอย่างไม่มีตรรกะ และเป็นไปไม่ได้ ซึ่งเชื่อว่าไม่มีใครดำเนินการที่จะทำให้การเมืองล้มเหลวไปกว่านี้
</p></body>
</news>
