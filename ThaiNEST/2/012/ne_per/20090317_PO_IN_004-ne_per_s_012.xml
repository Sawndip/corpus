<teiHeader>
<fileDesc>
<titleStmt>
  <title>เพื่อไทยขอยืดเวลาอภิปรายฯเป็น 3 วัน  </title>
  <author>INN online  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-17 17:05:55  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=162585  </bibl>
</sourceDesc>
</fileDesc>
</teiHeader>
<news>
<headline>เพื่อไทยขอยืดเวลาอภิปรายฯเป็น 3 วัน</headline>
<lead>โฆษกพรรคเพื่อไทย ยืนยัน ไม่มีการปรับโครงสร้างกรรมการบริหารพรรคในการประชุมสามัญ 24 มีนาคมนี้พร้อมเรียกร้อง ขอเพิ่มระยะเวลาอภิปรายไม่ไว้วางใจเพิ่มเป็น 3 วัน</lead>
<neck></neck>
<body><p><persName><roleName>นาย</roleName><forename>พร้อมพงศ์</forename> <surname>นพฤทธิ์</surname></persName> โฆษกพรรคเพื่อไทย ยืนยันจะไม่มีการปรับโครงสร้างคณะกรรมการบริหารพรรคในการประชุมสามัญประจำปี 2552 ในวันที่ 24 มีนาคมตามที่มีกระแสข่าวก่อนหน้านี้ โดยจะใช้คณะกรรมการบริหารพรรคชุดเดิม ส่วนกรณีการอภิปรายไม่ไว้วางใจนายกฯ และรัฐมนตรีรายบุคคลที่ประชุมวันนี้เห็นว่าควรเพิ่มระยะเวลาการอภิปรายเป็น 3 วัน หากเป็นวันที่ 19 - 20 มีนาคม ตามที่รัฐบาลระบุก็ควรเป็นวันที่ 19 - 21 มีนาคม หรือใช้ตามกรอบระยะเวลาเดิมที่กำหนดไว้ระหว่างวันที่ 25 - 27 มีนาคม ทั้งนี้ขอให้รัฐบาลใจกว้างในเรื่องนี้ด้วย พร้อมทั้งเรียกร้องไปยังพรรคประชาธิปัตย์และพรรคภูมิใจไทยว่าอย่าประท้วงให้ เกิดความวุ่นวาย เนื่องจาก่อนหน้านี้รัฐบาลเคยระบุว่าจะให้ฝ่ายค้านอภิปรายอย่างเต็มที่ นอกจากนี้ โฆษกพรรคเพื่อไทย ยังเปิดเผยด้วยว่าที่ประชุมพรรคมีมติไม่รับหลักการร่างพระราชบัญญัติขั้นตอน และวิธีการจัดทำหนังสือสัญญาตามที่คณะรัฐมนตรีเสนอ เนื่องจากมองว่าขัดรัฐธรรมนูญและเป็นร่างพระราชบัญญัติที่ก่อให้เกิดหนี้สิน กับประเทศชาติและประชาชนดังนั้นพรรคจึงไม่ขอตั้งคณะกรรมาธิการร่วม
</p></body>
</news>
