<teiHeader>
<fileDesc>
<titleStmt>
  <title>ปืนยิงเสือดับ 2-1 เข้าตัดเชือกเอฟเอชนเชลซี  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 04:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000030746  </bibl>
</sourceDesc>
</fileDesc>
</teiHeader>
<news>
<headline><orgName><addName>ปืน</addName></orgName>ยิง<orgName><addName>เสือ</addName></orgName>ดับ 2-1 เข้าตัดเชือกเอฟเอชนเชลซี</headline>
<lead><orgName>อาร์เซนอล</orgName> พลิกจากตามหลัง <orgName>ฮัลล์ ซิตี</orgName> ในครึ่งแรกกลับมาทะลวง 2 ลูกรวด แซงเอาชนะไปในที่สุด 2-1 ทะลุเข้าสู่รอบตัดเชือกในศึกเอฟเอ คัพ ไปพบกับอริร่วมเมืองอย่าง <orgName>เชลซี</orgName></lead>
<neck></neck>
<body><p>ฟุตบอลเอฟเอ คัพ รอบ 8 ทีมสุดท้าย เมื่อวันอังคารที่ 17 มีนาคมที่ผ่านมา <orgName>อาร์เซนอล</orgName> เปิดสนามเอมิเรตส์ สเตเดียม ดวลแข้งกับ <orgName>ฮัลล์ ซิตี</orgName> เพียงแค่ 13 นาทีแรก �<orgName><addName>เดอะ ไทเกอร์ส</addName></orgName>� ทีมเยือนก็เป็นฝ่ายออกนำไปก่อน 1-0 โดย นิค บาร์มบี มิดฟิลด์รุ่นลายครามซัดไปแฉลบ โยฮัน ฌูรู กองหลังเจ้าถิ่น บอลลอยข้ามหัว ลูคัส ฟาเบียนสกี นายด่านชาวโปแลนด์ตุงตาข่าย</p>
<p>สถานการณ์ของ �<orgName><addName>ปืนใหญ่</addName></orgName>� เกือบย่ำแย่หนักกว่าเดิมในนาทีที่ 24 เมื่อ บาร์มบี เจ้าเก่ามีโอกาสแประยะเผาขนเข้าไป แต่ไม่ได้ประตูที่ 2 เนื่องจากเป็นลูกล้ำหน้า ทำให้จบครึ่งแรกโดยที่ <orgName>อาร์เซนอล</orgName> ตามหลังอยู่เพียง 0-1</p>
<p>เข้าสู่ครึ่งหลัง นาทีที่ 74 ความพยายามของ <orgName><addName>เดอะ กันเนอร์ส</addName></orgName> ก็มาประสบความสำเร็จจากจังหวะที่ อังเดร อาร์ชาวิน ตัวรุกทีมชาติรัสเซียที่กำลังฟอร์มสดใส่พานให้ โรบิน ฟาน เพอร์ซี กระหน่ำเข้าไปไม่เหลือซาก สกอร์จึงกลับมาเท่ากันที่ 1-1</p>
<p><orgName>อาร์เซนอล</orgName> ยังไม่เพลาเกมรุกก่อนจะมาได้ประตูชัยในนาทีที่ 84 โดย ฌูรู โฉบตัดหน้า โบซ มายฮิลล์ ผู้รักษาประตู<orgName>ฮัลล์</orgName>ที่จะออกมาตัดบอล ทำให้ลูกหลุดไปเข้าทาง วิลเลียม กัลลาส กองหลังทีมชาติฝรั่งเศสจัดการสำเร็จโทษจ่อๆ ให้เจ้าบ้านพลิกแซงเอาชนะ 2-1 ผ่านเข้าสู่รอบรองชนะเลิศไปพบกับ <orgName>เชลซี</orgName> คู่ปรับร่วมกรุงลอนดอนในวันที่ 18 เมษายน ส่วนอีกคู่ <orgName>แมนเชสเตอร์ ยูไนเต็ด</orgName> ดวลกับ <orgName>เอฟเวอร์ตัน</orgName> วันที่ 19 เมษายน</p>
<p>รายชื่อผู้เล่นทั้งสองทีม</p>
<p><orgName>อาร์เซนอล</orgName> - ลูคัส ฟาเบียนสกี, บาการี ซาญา, วิลเลียม กัลลาส, โยฮัน ฌูรู, คีแรน กิบบ์ส, ธีโอ วัลคอตต์, อเล็กซานเดอร์ ซง, อาบู ดิยาบี, อังเดร อาร์ชาวิน, คาร์ลอส เวลา, โรบิน ฟาน เพอร์ซี</p>
<p><orgName>ฮัลล์ ซิตี</orgName> - โบซ มายฮิลล์, ซามูเอล ริคเก็ตต์ส, คามิล ซายัตเต, แอนโธนี การ์ดเนอร์, แอนดี ดอว์สัน, เอียน แอชบี, เคร็ก เฟแกน, นิค บาร์มบี, ปีเตอร์ ฮัลโมซี, โจวานนี เดแบร์สัน, มานูโช </p></body>
</news>
