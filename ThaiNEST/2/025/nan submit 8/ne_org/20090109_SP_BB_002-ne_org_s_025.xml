<teiHeader>
<fileDesc>
<titleStmt>
  <title>"รีด"แย้มใช้หอกเดี่ยวยิงจอร์แดน  </title>
  <author>กรุงเทพธุรกิจ ออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-01-09 05:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/01/09/news_326634.php  </bibl>
</sourceDesc>
</fileDesc>
</teiHeader>
<news>
<headline>"รีด"แย้มใช้หอกเดี่ยวยิง<orgName>จอร์แดน</orgName></headline>
<lead>"บังยี" วรวีร์ มะกูดี หอบเงิน 1.5 ล้านบาทมาปลุกใจก่อนขึ้นเครื่อง ขณะที่ "มร.เครียด" ปีเตอร์ รีด แย้มไต๋อาจปรับแทคติกวางหัวหอกเดี่ยว เพราะ "ลีซอ" ธีรเทพ วิโนทัย ติดภารกิจเล่นฟุตบอลอาชีพไม่ได้ร่วมทีมไปด้วย</lead>
<neck></neck>
<body><p>นักเตะทีมชาติไทยที่มีโปรแกรมลงเตะฟุตบอลชิงแชมป์แห่งชาติเอเชีย หรือ "เอเชี่ยนคัพ 2011" รอบคัดเลือก กลุ่มอี นัดแรกกับ<orgName>จอร์แดน</orgName> ที่กรุงอัมมาน ประเทศจอร์แดน ในวันที่ 14 มกราคมนี้เวลา 17.00 น. ตามเวลาท้องถิ่น (22.00 น.เวลาไทย) ออกเดินทางไปเก็บตัวฝึกซ้อมที่ประเทศกาตาร์แล้วเมื่อเวลา 08.05 น.วันที่ 8 มกราคม ที่ผ่านมา ด้วยสายการบินกาตาร์แอร์ไลน์ เที่ยวบินที่คิวอาร์ 316 โดย "บังยี" วรวีร์ มะกูดี นายก<orgName><prefix>สมาคม</prefix>ฟุตบอลไทย</orgName>มาส่งที่สนามบินสุวรรณภูมิและนำเงิน 1.5 ล้านบาท มามอบเป็นขวัญกำลังใจให้ทีมด้วย</p>
<p>ปีเตอร์ รีด กุนซือชาวอังกฤษที่นำนักเตะไปทั้งหมด 21 ชีวิตเปิดเผยว่า แม้จะไม่มี ธีรเทพ วิโนทัย ไปด้วยเพราะติดภารกิจไปเล่นฟุตบอลอาชีพกับ<orgName><prefix>ทีม</prefix>เค ลีร์เซ</orgName> ที่เบลเยียม แต่ไม่เป็นปัญหาแน่นอน นักเตะที่เหลืออยู่สามารถสู้กับ<orgName>จอร์แดน</orgName>ได้แน่หลัง ซึ่งการฝึกซ้อมระหว่างอยู่ที่กาตาร์คงจะเน้นในเรื่องแทคติกและเทคนิคต่างๆ ให้ลงตัวแล้วค่อยวางระบบการเล่นและตัวผู้เล่นอีกครั้ง</p>
<p>"การขาด ธีรเทพ วิโนทัย ไปทำให้เหลือกองหน้าตัวหลักแค่ ธีรศิลป์ แดงดา เพียงคนเดียวเท่านั้นที่จะเป็นตัวจริงค่อนข้างแน่ ส่วนกองหน้าอีกคนต้องพิจารณาว่าใครเหมาะสมที่สุด ซึ่งตอนนี้มีให้เลือกทั้ง รณชัย รังสิโย และอานนท์ สังสระน้อย หรือไม่ก็อาจจะปรับแทคติกให้ ธีรศิลป์ แดงดา เป็นหัวหอกแค่คนเดียวแล้วโยกเอา ดัสกร ทองเหลา หรือ สุธี สุขสมกิจ มาเป็นกองหน้าตัวต่ำ ตรงนี้คงต้องพิจารณากันให้ละเอียดอีกครั้ง" ปีเตอร์ รีด กล่าว</p>
<p>กุนซือทีมชาติไทยกล่าวอีกว่า มีเพื่อนทำงานเป็นนักข่าวที่อัลจาซีราได้ให้ข้อมูลของ<orgName><prefix>ทีม</prefix>จอร์แดน</orgName>อย่างละเอียด ซึ่งสไตล์ของทีมตะวันออกกลางจะคล้ายๆ กันคือเน้นความสามารถเฉพาะตัวและใช้ความเร็วเข้าทำ ดังนั้นหาก<orgName><prefix>ทีม</prefix>ไทย</orgName>ช่วยกันเล่นไม่เปิดโอกาสให้<orgName>จอร์แดน</orgName>เล่นได้ถนัดทีมย่อมมีโอกาสคว้าแต้มกลับบ้านได้แน่นอน บางทีหาก<orgName><prefix>ทีม</prefix>ไทย</orgName>สามารถเล่นลูกตั้งเตะได้ดีก็อาจจะถึงขั้นเอาชนะ<orgName>จอร์แดน</orgName>ได้เลย</p></body>
</news>
