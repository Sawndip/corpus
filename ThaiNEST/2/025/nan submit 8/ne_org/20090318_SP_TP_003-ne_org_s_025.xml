<teiHeader>
<fileDesc>
<titleStmt>
  <title>วอร์น็อคไม่จบมีฟ้องเพิ่มกรณีเตเวซ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/180309/1883  </bibl>
</sourceDesc>
</fileDesc>
</teiHeader>
<news>
<headline>วอร์น็อคไม่จบมีฟ้องเพิ่มกรณีเตเวซ</headline>
<lead>นีล  วอร์น็อค  อดีตผู้จัดการ<orgName><prefix>ทีม</prefix>เชฟฟิลด์  ยูไนเต็ด </orgName> บอกกับทาง<orgName>หนังสือพิมพ์เมืองผู้ดี</orgName>ว่า  เขาเตรียมที่จะดำเนินการฟ้องร้องเรียกค่าเสียหายจาก  <orgName>เวสต์แฮม</orgName>  ที่ทำให้เขาสูญเสียรายได้  จากกรณีที่ใช้ผู้เล่นที่ไม่มีสิทธ์ลงสนามอย่าง  คาร์ลอส  เตเวซ  ซึ่งมีส่วนที่เป็นเหตุให้  <orgName>เชฟฟิลด์  ยูไนเต็ด</orgName>  ตกชั้นจากพรีเมียร์ลีก  เมื่อปี  2007</lead>
<neck></neck>
<body><p>มื่อวันจันทร์ที่ผ่านมา  <orgName>เชฟฟิลด์  ยูไนเต็ด </orgName> กับ  <orgName>เวสต์แฮม  ยูไนเต็ด</orgName>  ในที่สุดก็สามารถตกลงค่าเสียหายต่อกันได้เป็นที่เรียบร้อยในชั้น<orgName>ศาล </orgName> (ไม่มีการเปิดเผยตัวเลข  แต่คาดว่าอยู่ในราว   15   ล้านปอนด์)  หลังจากเป็นคดีความกันมานานร่วม  2  ปี  โดย  <orgName>เชฟฯ  ยูฯ </orgName> ต้องการได้รับเงินชดเชยเพราะ  เตเวซ  ค่อนข้างมีบทบาทสำคัญในการพา  <orgName>เวสต์แฮม </orgName> รอดตกชั้นในปีนั้น  ทั้งที่ขาดคุณสมบัติที่จะลงสนามให้ทีมดังของกรุงลอนดอน  ภายใต้กฎข้อบังคับบางข้อของลีก  เกี่ยวกับสิทธิ์ขาดในการเป็นเจ้าของตัวนักเตะโดยบุคคลที่สาม</p>
<p>หลายคนคิดว่าเรื่องนี้จบลงได้เสียที  หลังจากที่ทั้งสองสโมสรตกลงกันได้  แต่ล่าสุด  วอร์น็อค  ออกมากล่าวกับสื่อมวลชนว่าตัวเขาเองก็ถือว่าเป็นผู้เสียหายจากกรณีนี้เช่นกัน</p>
<p> "ผมจะลองพิจารณาเรื่องนี้โดยละเอียด  ผมแค่ต้องการเห็นเคสของทางสโมสรได้รับการสะสางให้เสร็จสิ้นก่อน   ผมจึงค่อยดำเนินการ"  วอร์น็อค  ซึ่งตอนนี้เป็นผู้จัดการ<orgName><prefix>ทีม </prefix> คริสตัล  พาเลซ </orgName> ในลีกแชมเปียนชิพ  กล่าวกับ  เ<orgName>ดย์ลี  เมล </orgName> เมื่อวันอังคาร</p>
<p> "ผมน่ายังได้เป็นผู้จัดการทีมในพรีเมียร์ลีก  หากทีมไม่ตกชั้น  หลังจากนั้นหน้าที่การงานก็เปลี่ยนไป  รายก็เปลี่ยนไป  และผมก็คิดว่านักฟุตบอลในทีมทั้งหมดก็น่าจะฟ้องได้เหมือนกัน"</p>
<p>มีรายงานระบุว่า   นักฟุตบอลสมาชิกของ<orgName><prefix>ทีม</prefix>เชฟฟิลด์   ยูไนเต็ด </orgName> เมื่อปี  2007  ราว  20   คน   กำลังคิดหาทางฟ้องร้องเรียกค่าเสียหายอยู่เหมือนกัน  สำหรับการสูญเสียรายจ้าง  รวมถึงโบนัส</p>
<p>อย่างไรก็ตาม  เจ้าหน้าที่ของทาง<orgName>สโมสรเวสต์แฮม</orgName>  ยังไม่มีใครออกมาให้ความเห็นในเรื่องนี้</p>
<p>สำหรับ  <orgName>เวสต์แฮม</orgName>  เคยโดนปรับเป็นสถิติสูงสุด  5.5  ล้านปอนด์  โดยทางพรีเมียร์ลีก   เมื่อปี  2007  จากกรณีโยกย้ายทีมที่เป็นปัญหาของเตเวซ  กับ  ฮาเวียร์  มาสเคราโน  แต่รอดโดนตัดแต้ม  ไม่อย่างนั้นก็คงตกชั้นในปีนั้น</p>
<p>ในส่วนความเคลื่อนไหวอื่นของทีมในพรีเมียร์ลีก  <orgName>แมนเชสเตอร์  ยูไนเต็ด </orgName> ได้รับข่าวดี  เมื่อ   เนมันยา   วิดิช  กองหลังตัวแกร่งของทีมที่โดนใบแดงในเกมที่แพ้  <orgName>ลิเวอร์พูล </orgName> 1-4  เมื่อวันเสาร์นั้น  โดนลงโทษห้ามแข่งแค่  2  นัด  จากที่กลัวกันว่านักเตะจะโดนแบน  3  นัด</p>
<p>ขณะที่  <orgName>ลิเวอร์พูล </orgName> ได้ข่าวดีเช่นกัน  เมื่อทาง  <orgName>ยูฟ่า</orgName>  ออกมารับปากว่าจะช่วยเลี่ยงให้พวกเขาไม่ต้องลงเตะแชมเปียนส์ลีก   ในวันครบรอบ   20  ปี  โศกนาฏกรรม  ฮิลล์สโบโร  วันที่  15  เม.ย.นี้  ซึ่งจะตรงกับโปรแกรมเลกสองของการแข่งขันในรอบควอเตอร์ไฟนอลพอดี</p>
<p>ด้านเกมพรีเมียร์ลีก  คู่มันเดย์ไนต์  เตะคู่เดียว  ปรากฏว่า  <orgName>เวสต์แฮม</orgName>  เตะในบ้านเสมอ  <orgName>เวสต์  บรอมวิช </orgName> แบบไร้สกอร์  0-0  แต่หลังเกม  ทีมเยือนซึ่งรั้งอันดับสุดท้ายของตารางในเวลานี้  ออกมาแสดงความผิดหวังที่พวกเขาไม่ได้จุดโทษ  โดย  โทนี  มาวเบรย์  บอส<orgName><prefix>ทีม</prefix>  "เดอะแบ็กกี้ส์"</orgName>  ชี้ว่า  จังหวะที่  พอล  โรบินสัน  กองหลัง  โดน  ลูคัส  นีล  ดึงในครึ่งแรก  สมควรเป็นจุดโทษแต่ผู้ตัดสินให้ผู้รักษาประตูตั้งเตะออกมา  ขณะที่ครึ่งหลังทีมเยือนก็ยังโดนเล่นแรงอีก  โจนาส  โอส์สัน  อัดศอกใส่  โรเบิร์ต  กรีน  ผู้รักษาประตู  ซึ่ง  เกรแฮม  โพล  อดีตเชิ้ตดำพรีเมียร์ลีก  รับว่าลูกนี้ถ้าผู้ตัดสินมองเห็น  ต้องเป็นใบแดงสถานเดียว.
109 reads</p></body>
</news>
