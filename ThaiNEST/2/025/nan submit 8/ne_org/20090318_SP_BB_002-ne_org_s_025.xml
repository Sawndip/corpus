<teiHeader>
<fileDesc>
<titleStmt>
  <title>บอลไทยลงตัวอุ่นแข้งกีวี2นัด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/18/news_28399338.php?news_id=28399338  </bibl>
</sourceDesc>
</fileDesc>
</teiHeader>
<news>
<headline>บอลไทยลงตัวอุ่นแข้งกีวี2นัด</headline>
<lead><orgName><prefix>ทีม</prefix>บอลไทย</orgName>ลงตัว ได้คิวอุ่นเครื่อง <orgName>"กีวี" นิวซีแลนด์</orgName> ปลายเดือนนี้ 2 นัด เลือกวันเสาร์ที่ 28 มี.ค.เป็นนัดเกียรติยศอำลาสนาม ตะวัน ศรีปาน มิดฟิลด์รุ่นเก๋า พร้อมส่งเทียบเชิญอดีตทีมชาติร่วมแจมเพียบ <orgName>ช่อง 11</orgName> ยิงสดจากสนามศุภชลาศัย 18.30 น.</lead>
<neck></neck>
<body><p>หลังจากที่มีข่าวว่า <orgName><prefix>ทีม</prefix>ชาติไทย</orgName>ชุดใหญ่และชุดซีเกมส์ มีคิวลงเตะนัดกระชับมิตรในปลายเดือน มี.ค.นี้ ล่าสุด องอาจ ก่อสินค้า เลขาธิการ<orgName><prefix>สมาคม</prefix>ฟุตบอล<suffix>แห่งประเทศไทย</suffix></orgName> เปิดเผยว่า เป็นที่แน่นอนแล้ว ว่า เกมในวันที่ 25 มี.ค.นี้ ที่เดิมทีกำหนดให้<orgName><prefix>ทีม</prefix>ชาติไทย</orgName>ชุดเตรียมซีเกมส์ ลงอุ่นเครื่องกับ เ<orgName>ติร์กเมนิสถาน</orgName> ต้องยกเลิกไป เนื่องจากขาดการติดต่อ แม้จะพยายามประสานไปแต่ก็เงียบหาย ดังนั้น จึงพูดคุยกับ<orgName>นิวซีแลนด์</orgName>ที่เผอิญยกเลิกแมทช์ที่อินโดนีเซียเข้ามาทดแทน</p>
<p>"ตอนนี้สรุปได้ว่าในวันที่ 28 มี.ค. <orgName><prefix>ทีม</prefix>ชาติไทย</orgName>ชุดใหญ่ จะลงสนามพบ<orgName>นิวซีแลนด์</orgName> ซึ่งจะเป็นวันอำลาสนามให้ ตะวัน ศรีปาน ด้วย จากนั้นวันที่ 31 มี.ค. <orgName><prefix>ทีม</prefix>ชาติไทย</orgName>ชุดซีเกมส์ จะเล่นกับ<orgName>นิวซีแลนด์</orgName> อีก 1 แมทช์ โดยทั้ง 2 แมทช์แข่งขันที่สนามศุภชลาศัย เวลา 18.30 น. <orgName>เอ็นบีที</orgName> หรือ<orgName>ช่อง 11</orgName> เดิม รับหน้าที่ถ่ายทอดสดวันที่ 28 มี.ค.เท่านั้น"
นอกจากนี้ คนโตร่างเล็กแห่ง<orgName><prefix>สมาคม</prefix>ฟุตบอล</orgName>ยังกล่าวอีกว่า นอกเหนือจาก<orgName>นิวซีแลนด์</orgName>แล้ว สมาคมได้รับการติดต่อจาก<orgName>อิรัก</orgName> และ<orgName>โอมาน</orgName> ที่จะขอส่งทีมมาอุ่นเครื่อง แต่เราต้องขอปฏิเสธ เนื่องจากเป็นช่วงเวลาเดียวกับที่<orgName><prefix>ทีม</prefix>ชาติไทย</orgName> มีโปรแกรมแข่งขันกับ<orgName>นิวซีแลนด์</orgName>พอดี</p>
<p>ส่วนวันเกียรติยศอำลาการรับใช้ชาติให้ "สุภาพบุรุษลูกหนัง" ตะวัน ศรีปาน วันที่ 28 มี.ค.นี้ แม่บ้าน<orgName><prefix>สมาคม</prefix>ฟุตบอล</orgName> เปิดเผยว่า พิธีการในวันดังกล่าว <orgName><prefix>สมาคม</prefix>ฟุตบอล</orgName>จะมอบของที่ระลึกให้แก่ตะวัน ก่อนหน้าเกมระหว่าง<orgName><prefix>ทีม</prefix>ชาติไทย</orgName>กับ<orgName>นิวซีแลนด์</orgName>จะเริ่มขึ้น ส่วนช่วงพักครึ่งจะเป็นผู้สนับสนุน และผู้มีพระคุณกับตะวัน เข้าร่วมในพิธี โดยมีการมอบของที่ระลึกอีกครั้งหนึ่ง</p>
<p>"ในวันดังกล่าว<orgName><prefix>สมาคม</prefix>ฟุตบอล</orgName>ขอเชิญบรรดานักเตะ<orgName><prefix>ทีม</prefix>ชาติไทย</orgName>ในชุดดรีมทีม ที่เคยเล่นกับตะวัน มาร่วมในพิธีด้วย ไม่ว่าจะเป็น โชคทวี พรหมรัตน์ ธวัชชัย ดำรงอ่องตระกูล ชูเกียรติ หนูสลุง สุชิน พันธ์ประภาส สมาน ดีสันเทียะ เกียรติศักดิ์ เสนาเมือง สุรชัย จตุรภัทรพงศ์ รวมไปถึง ดุสิต เฉลิมแสน ที่ปัจจุบันเป็นโค้ชให้<orgName><prefix>ทีม</prefix>ฮอง อัน ยาลาย</orgName> ในเวียดนาม"</p></body>
</news>
