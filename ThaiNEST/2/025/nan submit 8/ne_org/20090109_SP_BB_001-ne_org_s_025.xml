<teiHeader>
<fileDesc>
<titleStmt>
  <title>"เฟอร์กี"รับผีสมควรแพ้แกะ ยังมั่นใจเข้าชิงคาร์ลิงคัพ  </title>
  <author>กรุงเทพธุรกิจ ออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-01-09 05:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/01/09/news_326622.php  </bibl>
</sourceDesc>
</fileDesc>
</teiHeader>
<news>
<headline>"เฟอร์กี"รับ<orgName><addName>ผี</addName></orgName>สมควรแพ้<orgName><addName>แกะ</addName></orgName> ยังมั่นใจเข้าชิงคาร์ลิงคัพ</headline>
<lead>เมื่อวันที่ 7 ม.ค.ที่ผ่านมา "เฟอร์กี" เซอร์ อเลกซ์ เฟอร์กูสัน รับทีมสมควรแพ้ แถมโชคดีไม่โดนยิงมากกว่านี้ ลั่นกลับมาเล่นนัด 2 คว้าชัยได้แน่ ขณะที่ เดวิด โลว์ กุนซือนัดเดียวขอลูกทีมรักษามาตรฐานฟอร์มการเล่นเอาไว้ให้ได้ ส่วน<orgName><prefix>บริษัท</prefix>พูล</orgName>เมืองผู้ดียังยก<orgName><addName>ผีแดง</addName></orgName>เป็นเต็งแชมป์รายการนี้</lead>
<neck></neck>
<body><p>ศึกคาร์ลิง คัพ รอบรองชนะเลิศนัดแรกคืนวันพุธที่ 7 มกราคม <orgName>"<addName>ปีศาจแดง</addName>" แมนฯ ยูไนเต็ด</orgName> ออกไปเยือน <orgName>"<addName>แกะเขาเหล็ก</addName>" ดาร์บี</orgName> โดยเกมนี้ "เฟอร์กี" เซอร์อเลกซ์ เฟอร์กูสัน ส่งนักเตะชุดใหญ่ผสมชุดเล็กลงสนามโดยมีตัวหลักๆ อย่าง เนมันยา วิดิช, พอล สโคลส์ และ คาร์ลอส เตเบซ เป็นตัวชูโรง</p>
<p>เริ่มเกมขึ้นมา <orgName>แมนฯ ยูไนเต็ด</orgName> เป็นทีมที่ครองบอลมากกว่า แต่โอกาสลุ้นประตูถือว่ามีน้อย จนกระทั่งนาทีที่ 30 ของเกม เป็นเจ้าบ้านที่ทำเกมได้ลุ้นประตูชัดเจนกว่ามาได้ประตูนำไปก่อนในนาทีที่ 30 จากการสับไกยิงหน้ากรอบเขตโทษของ คริส คอมมอนส์ บอลผ่านมือ โทมัส คูซแซค เข้าไปอย่างสวยงาม ทำให้จบครึ่งแรก <orgName>ดาร์บี</orgName> นำอยู่ 1-0</p>
<p>ช่วงครึ่งหลัง <orgName>แมนฯ ยูไนเต็ด</orgName> ยังไม่สามารถเดินเกมรุกกดดันใส่เจ้าถิ่นได้มากนัก และเกือบโดนยิงเพิ่ม ทำให้สุดท้ายแล้วก็ไม่สามารถทวงประตูคืนได้ จบเกม <orgName>ดาร์บี้</orgName> ชนะไป 1-0 ก่อนจะไปพบกันอีกนัดที่โอลด์แทรฟฟอร์ด ในอีก 2 สัปดาห์ข้างหน้า</p>
<p>หลังเกม เซอร์ อเลกซ์ เฟอร์กูสัน กุนซือ<orgName><prefix>ทีม</prefix><addName>ปีศาจแดง</addName></orgName> ยอมรับว่า โชคดีที่ไม่โดนยิงประตูมากกว่านี้ และมั่นใจว่ากลับไปโอลด์แทรฟฟอร์ดจะยิงคืนจนผ่านเข้ารอบชิงชนะเลิศได้สำเร็จ</p>
<p>"ผมคิดว่าเราโชคดี ความจริงเราควรแพ้มากกว่านี้ ในรอบรองชนะเลิศอีกนัด คุณหวังว่าจะมีช่องหายใจ และหวังว่าจะเป็นฝ่ายคว้าชัยชนะ ขณะเดียวกันเราต้องคาดว่าจะกำจัดสกอร์ที่ตามหลัง 0-1 ในการกับใครก็ตามที่โอลด์แทรฟฟอร์ด และผมมั่นใจว่าเราทำได้แน่ เกมเราแย่จริงๆ แต่<orgName>ดาร์บี</orgName> จะต้องรู้สึกเสียใจในความเป็นจริงที่พวกเขาไม่ทำประตูให้มากกว่านี้"</p>
<p>ขณะที่ เดวิด โลว์ โค้ชทีมสำรองที่มารับหน้าที่เพียง 1 นัด และมี ไนเจล คลัฟ กุนซือคนใหม่นั่งชมเกมอยู่อัฒจันทร์ กล่าวว่า <orgName>ดาร์บี</orgName>ต้องรักษามาตรฐานการเล่นในเกมนี้ต่อไปให้ได้ ถ้าต้องการจะพาตัวเองหลุดจากท้ายตารางของลีกแชมเปียนชิพ</p>
<p>"นี่คือมาตรฐานที่เราต้องรักษาเอาไว้ให้ได้ นักเตะซ้อมอย่างหนักที่สนามซ้อมตลอดเวลาหลายวัน และสมควรได้รับผลตอบแทนแล้ว พวกเขาเล่นฟุตบอลในมาตรฐานสูงกับยอดทีม และต้องเล่นอย่างนี้ต่อไปตลอดฤดูกาล เพราะเราต้องการแต้มในลีก"</p>
<p>อย่างไรก็ตาม <orgName>แลดโบรคส์</orgName> บริษัทรับแทงพนันถูกกฎหมายของ<orgName>อังกฤษ</orgName> ยังยกให้ <orgName>แมนฯยูไนเต็ด</orgName> เป็นเต็ง 1 ในการคว้าแชมป์รายการนี้ ในอัตรา 4-6 (แทง 6 ได้ 4) ตามมาด้วย <orgName>สเปอร์ส</orgName> ที่นัดแรกถล่ม <orgName>เบิร์นลีย์</orgName> 4-1 อัตรา 5-4 (แทง 4 ได้ 5) เต็ง 3 เป็น<orgName>ดาร์บี</orgName> 16-1 และ<orgName>เบิร์นลีย์</orgName> 66-1</p></body>
</news>
