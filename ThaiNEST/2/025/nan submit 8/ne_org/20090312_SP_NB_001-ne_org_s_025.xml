<teiHeader>
<fileDesc>
<titleStmt>
  <title>จ.แพร่ จัดพิธีส่งตัวนักกีฬาเข้าร่วมการแข่งขันกีฬาเยาวชนแห่งชาติ ครั้งที่ 25  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203120090&tb=N255203  </bibl>
</sourceDesc>
</fileDesc>
</teiHeader>
<news>
<headline><orgName>จ.แพร่</orgName> จัดพิธีส่งตัวนักกีฬาเข้าร่วมการแข่งขันกีฬาเยาวชนแห่งชาติ ครั้งที่ 25</headline>
<lead></lead>
<neck></neck>
<body><p><orgName>จังหวัดแพร่</orgName> จัดพิธีส่งตัวนักกีฬาเข้าร่วมการแข่งขันกีฬาเยาวชนแห่งชาติ ครั้งที่ 25 กาญจนบุรีเกมส์ เมื่อเวลา 09.30 น. วันนี้ (12 มี.ค.52) ที่พระอุโบสถวัดพระบาทมิ่งเมืองวรวิหาร อำเภอเมือง จังหวัดแพร่ นายเสรี คำภีรธัมโม รองผู้ว่าราชการจังหวัดแพร่ เป็นประธานในพิธีส่งตัวนักกีฬาเข้าร่วมการแข่งขันกีฬาเยาวชนแห่งชาติ ครั้งที่ 25 หรือ กาญจนบุรีเกมส์ โดยจะจัดการแข่งขันระหว่างวันที่ 15-26 มีนาคม 2552 ที่จังหวัดกาญจนบุรี เพื่อสร้างขวัญและกำลังใจให้นักกีฬาและเจ้าหน้าที่ ในการเดินทางเข้าร่วมการแข่งขันดังกล่าว โดยมีเจ้าหน้าที่และนักกีฬารวมทั้งสิ้น จำนวน 78 คน ใน 13 ชนิดกีฬา ประกอบด้วย เทเบิลเทนนิส กอล์ฟ วอลเลย์บอลชายหาด เทนนิส มวยปล้ำ มวยสากลสมัครเล่น มวยไทยสมัครเล่น ยกน้ำหนัก เปตอง ว่ายน้ำ สนุกเกอร์ ยิมนาสติก และเครื่องบินเล็กบังคับวิทยุ พร้อมกันนี้ได้มีพิธีมอบเงินสนับสนุน เพื่อเป็นค่าใช้จ่ายในการเดินทางและร่วมการแข่งขันให้แต่ละฝ่ายชนิดกีฬา และทางนายอนุวัธ วงศ์วรรณ นายก<orgName><prefix>องค์การ</prefix>บริหารส่วนจังหวัดแพร่</orgName> ได้มอบงบประมาณจำนวน 600,000 บาท ให้กับนายพงษ์สวัสดิ์ ศุภศิริ นายก<orgName><prefix>สมาคม</prefix>กีฬาจังหวัดแพร่</orgName> เพื่อเป็นงบประมาณสนับสนุน ส่งเสริมและพัฒนาด้านกีฬาของ<orgName><prefix>สมาคม</prefix>กีฬาจังหวัดแพร่</orgName></p></body>
</news>
