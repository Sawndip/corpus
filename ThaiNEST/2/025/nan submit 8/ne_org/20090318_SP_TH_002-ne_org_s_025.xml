<teiHeader>
<fileDesc>
<titleStmt>
  <title>ครม.อนุมัติ จัดมาร์เชียลอาร์ต 272ล้านบาท  </title>
  <author>ไทยรัฐ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-03-18 05:24:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/news.php?section=sports&content=128440  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>อนุมัติ จัดมาร์เชียลอาร์ต 272ล้านบาท</headline>
<lead>การประชุม<orgName><prefix>คณะ</prefix>รัฐมนตรี (ครม.)</orgName> เมื่อวันที่ 17 มี.ค. ที่ผ่านมา ที่รัฐสภา นายชุมพล ศิลปอาชา รัฐมนตรีว่าการ<orgName><prefix>กระทรวง</prefix>การท่องเที่ยวและกีฬา</orgName> พร้อมด้วยนายกนกพันธุ์ จุลเกษม ผู้ว่าการ<orgName><prefix>การ</prefix>กีฬา<suffix>แห่งประเทศไทย</suffix></orgName> ได้เข้าชี้แจง รวมทั้งขออนุมัติหลักการให้ใช้จ่ายเงินงบกลาง รายการเงินสำรองจ่ายเพื่อกรณีฉุกเฉิน หรือจำเป็นประจำปี งบประมาณ พ.ศ.2552 ในการจัดการแข่งขันกีฬาเอเชียน มาร์เชียลอาร์ตเกมส์</lead>
<neck></neck>
<body><p>โดย <orgName>ครม.</orgName>อนุมัติหลักการให้<orgName><prefix>การ</prefix>กีฬา<suffix>แห่งประเทศไทย</suffix></orgName>ดำเนินการ ภายในกรอบวงเงิน 272,725,000 บาท และเห็นควรที่<orgName><prefix>คณะกรรมการ</prefix>จัดการแข่งขันฯ</orgName> พิจารณาประมาณ การรายได้ที่คาดว่าจะได้รับจากสิทธิประโยชน์ให้ชัดเจน และนำเสนอเพื่อประกอบการพิจารณาของ <orgName>ครม.</orgName>ไปในคราวเดียวกัน ซึ่งเป็นไปตามความเห็นของ<orgName><prefix>สำนัก</prefix>งบประมาณ</orgName> ทั้งนี้ มอบหมายให้<orgName><prefix>สำนักงาน</prefix>ปลัดกระทรวงการท่องเที่ยวและกีฬา</orgName> เป็นหน่วยเบิกจ่ายงบประมาณในฐานะที่ปลัด<orgName><prefix>กระทรวง</prefix>การท่องเที่ยวและกีฬา</orgName> เป็นกรรมการและเลขานุการ<orgName><prefix>คณะกรรมการ</prefix>อำนวยการแข่งขัน</orgName></p>
<p>สำหรับรายละเอียดงบประมาณการแข่งขันของแต่ละฝ่าย มีดังนี้ <orgName><prefix>สำนัก</prefix>เลขาธิการ</orgName> 98,000,000 บาท ฝ่ายงบประมาณการเงิน และสิทธิประโยชน์ 9,200,000 บาท ฝ่ายเทคนิคกีฬา 81,100,000 บาท ฝ่ายต้อนรับ ที่พัก อาหารและขนส่ง  57,425,000  บาท  ฝ่ายประชาสัมพันธ์ 15,600,000 บาท, ฝ่ายการแพทย์ และอนามัย 6,300,000 บาท ฝ่ายรักษาความปลอดภัยและจราจร 5,100,000 บาท รวมทั้งสิ้น 272,725,000 บาท</p>
<p>ทั้งนี้ ในวันที่ 18 มี.ค.นี้ จะมีการประชุม<orgName><prefix>คณะกรรมการ</prefix>อำนวยการแข่งขัน</orgName> ครั้งแรก โดยมีนายอภิสิทธิ์ เวชชาชีวะ นายกรัฐมนตรี ในฐานะประธาน<orgName><prefix>คณะกรรมการ</prefix>อำนวยการแข่งขัน</orgName> เป็นประธานในการประชุม ที่ห้องประชุม 501 ตึกบัญชาการ ทำเนียบรัฐบาล</p>
<p>สำหรับกีฬาเอเชียนมาร์เชียลอาร์ตเกมส์ ครั้งที่ 1 จะมีการแข่งขันกีฬาต่อสู้ทั้งสิ้น 9 ชนิด ประกอบด้วย มวยไทย, คิกบ็อกซิ่ง, คูราช, ยูยิตสู, ยูโด, คาราเต้-โด, วูซู, ปัญจักสีลัต และเทควันโด ชิงทั้งสิ้น 112 เหรียญทอง</p></body>
</news>
