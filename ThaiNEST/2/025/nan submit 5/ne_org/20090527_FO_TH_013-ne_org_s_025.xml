<teiHeader>
<fileDesc>
<titleStmt>
  <title>ยูเอ็นเอสซีประณามโสมแดงยิงขีปนาวุธอีก2ลูก  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 03:25:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8716  </bibl>
</sourceDesc>
</fileDesc>
</teiHeader>
<news>
<headline><orgName>ยูเอ็นเอสซี</orgName>ประณาม<orgName><addName>โสมแดง</addName></orgName>ยิงขีปนาวุธอีก2ลูก</headline>
<lead>ซึ่งมีความรุนแรงเทียบเท่าระเบิดนิวเคลียร์ของ<orgName>สหรัฐฯ</orgName> ที่ถล่มเมืองฮิโรชิมาและนางาซากิ ขณะที่<orgName>ฝรั่งเศษ</orgName>เสนอให้คว่ำบาตรหนักขึ้น ....</lead>
<neck></neck>
<body><p><orgName>สำนักข่าวยอนฮับ</orgName>ของ<orgName>เกาหลีใต้</orgName>รายงานว่า เมื่อวันที่ 26 พ.ค. <orgName>เกาหลีเหนือ</orgName>ยิงขีปนาวุธพิสัยใกล้ราว 130 กม. แบบพื้นสู่อากาศและพื้นสู่เรืออีก 2 ลูกจากชายฝั่งตะวันออกใกล้เมืองฮัมฮุง 1 วันหลังจากทดลองระเบิดนิวเคลียร์ลูกที่ 2 ขนาด 20 กิโลตันทางภาคตะวันออกเฉียงเหนือ ซึ่งมีอานุภาพรุนแรงเทียบเท่าระเบิดนิวเคลียร์ของ<orgName>สหรัฐฯ</orgName> ที่ถล่มเมืองฮิโรชิมาและนางาซากิจนญี่ปุ่นยอมแพ้สงครามโลกครั้งที่ 2 ในปี 2488 และยังยิงขีปนาวุธพิสัยใกล้อีก 3 ลูกในวันเดียวกัน </p>
<p>ทั้งนี้ <orgName><prefix>คณะมนตรี</prefix>ความมั่นคงสหประชาชาติ (ยูเอ็นเอสซี)</orgName> ซึ่งเปิดประชุมฉุกเฉินในนิวยอร์ก แถลงประณามการทดลองระเบิดนิวเคลียร์ลูกที่ 2 ของซึ่งรุนแรงกว่าลูกแรกในปี 2549 โดยชี้ว่าละเมิดมติของ<orgName>ยูเอ็น</orgName>ในปี 2549 ซึ่งห้ามเกาหลีเหนือพัฒนาอาวุธนิวเคลียร์อย่างแจ้งชัด <orgName>ยูเอ็นเอสซี</orgName>ยังหาทางออกมติใหม่เพื่อลงโทษ<orgName>เกาหลีเหนือ</orgName> โดย<orgName>ฝรั่งเศส</orgName>เสนอให้คว่ำบาตร<orgName>เกาหลีเหนือ</orgName>หนักขึ้น แต่คาดว่า<orgName>จีน</orgName>จะคัดค้านเพราะหวั่นว่า<orgName>เกาหลีเหนือ</orgName>จะล่มสลาย ส่งผลให้มีผู้ลี้ภัยหลายล้านคนทะลักเข้าจีน</p>
<p>ด้าน<orgName>เกาหลีเหนือ</orgName>ยังท้าทายโดยกล่าวหาว่า<orgName>รัฐบาลสหรัฐฯ</orgName> ยังมีท่าทีเป็นปรปักษ์ ตนจึงมีสิทธิ์พัฒนาอาวุธนิวเคลียร์เพื่อป้องกันตนเอง</p>
<p>ขณะที่ประธานาธิบดีบารัก โอบามา แห่ง<orgName>สหรัฐฯ</orgName> โทรศัพท์หารือกับผู้นำเกาหลีใต้และญี่ปุ่น ส่วนรมว.<orgName>กลาโหม</orgName>ของ<orgName>จีน</orgName>และ<orgName>เกาหลีใต้</orgName>ประชุมฉุกเฉินในกรุงปักกิ่ง เกาหลีใต้ยังตกลงเข้าร่วมข้อตกลงซ้อมรบ "ข้อริเริ่มความมั่นคงว่าด้วยการแพร่กระจายอาวุธทำลายล้างสูง" (พีเอสไอ) ซึ่ง<orgName>สหรัฐฯ</orgName> เป็นผู้นำ มีเป้าหมายสะกัดเรือต้องสงสัยว่ามีอาวุธทำลายล้างสูง ทำให้สถานการณ์ยิ่งตึงเครียด เพราะ<orgName>เกาหลีเหนือ</orgName>เคยขู่ว่า การเข้าร่วมพีเอสไอเท่ากับการประกาศสงคราม</p></body>
</news>
