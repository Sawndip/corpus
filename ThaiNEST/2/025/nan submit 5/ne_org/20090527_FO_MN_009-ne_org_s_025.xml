<teiHeader>
<fileDesc>
<titleStmt>
  <title>โสมแดงชุมนุมใหญ่ฉลองทดลองนิวเคลียร์ลุล่วง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 10:09:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059212  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ชุมนุมใหญ่ฉลองทดลองนิวเคลียร์ลุล่วง</headline>
<lead><orgName>เอเอฟพี</orgName> � สื่อ<orgName>เกาหลีเหนือ</orgName> รายงาน ประชาชนในเมืองหลวงของโสมแดงรวมตัวชุมนุมครั้งใหญ่ เพื่อเฉลิมฉลองการทดลองนิวเคลียร์ครั้งที่สองของประเทศ ซึ่งถือเป็นมาตรการต่อต้านศัตรูที่ร้ายกาจอย่าง<orgName>สหรัฐฯ</orgName></lead>
<neck></neck>
<body><p>งานนี้จัดขึ้นในวันอังคาร (26) ที่ผ่านมา 1 วันหลังการทดลองนิวเคลียร์ใต้ดิน ในจังหวัดทางตะวันออกเฉียงเหนือ โดยแรงระเบิดมีความรุนแรงมากกว่าเมื่อครั้งการทดลองในเดือนตุลาคม ปี 2006 หลายเท่า ซึ่งในครั้งนั้นก็มีการเดินขบวนเฉลิมฉลองเช่นกัน</p>
<p>โชแทบอก เจ้าหน้าที่อาวุโสของ<orgName>พรรครัฐบาลคอมมิวนิสต์</orgName> เผยว่า การคุกคามจาก<orgName>กองทัพสหรัฐฯ</orgName> และมาตรการลงโทษทางด้านเศรษฐกิจเป็นตัวกระตุ้นให้<orgName>เกาหลีเหนือ</orgName>ลงมือทำการทดลองครั้งที่สองนี้</p>
<p><orgName>สำนักข่าวกลางเกาหลี</orgName>รายงานคำกล่าวของโช ท่ามกลางผู้ร่วมชุมนุมจำนวนมากว่า �นี่เป็นงานใหญ่เพื่อปกป้องผลประโยชน์สูงสุดของ<orgName>ดีพีอาร์เค</orgName> (เกาหลีเหนือ) และเพื่อป้องกันเกียรติยศ และอธิปไตยของประเทศ และชาติ จากภัยจักรวรรดินิยมสหรัฐฯ ที่ไม่ยอมลดละ ที่จะชิงโจมตีอาวุธนิวเคลียร์ก่อน อีกทั้งลงโทษ และกดดันเกี่ยวกับโครงการดังกล่าว�</p>
<p>โช เลขาธิการ<orgName>คณะกรรมการกลางพรรคแรงงาน</orgName> ยังเสริมว่า สถานการณ์ของ<orgName>เกาหลีเหนือ</orgName>เริ่มตึงเครียดขึ้น เนื่องจากนโยบายอันเป็นปรปักษ์อย่างเห็นได้ชัดของ<orgName>สหรัฐฯ</orgName> <orgName>ญี่ปุ่น</orgName> และ<orgName>รัฐบาลอนุรักษนิยมของเกาหลีใต้</orgName></p>
<p>�อย่างไรก็ตาม กองทัพและประชาชนของ<orgName>ดีพีอาร์เค</orgName> พร้อมด้วยสิ่งที่ขัดขวางโครงการนิวเคลียร์อย่างแข็งกร้าว เพื่อการป้องกันประเทศ จะทำให้ก้าวไปข้างหน้าบนถนนแห่งอิสรภาพได้อย่างมั่นคง� เขากล่าว</p>
<p>ทั้งนี้ <orgName>เคซีเอ็นเอ</orgName> ไม่ได้รายงานว่ามีบุคคลสำคัญคนใดมาร่วมในการชุมนุมใหญ่ครั้งนี้ ซึ่งจัดขึ้นที่สนามกีฬาในร่ม ในกรุงเปียงยาง</p>
<p>ด้านนักวิเคราะห์ ชี้ว่า คิมจองอิล ผู้นำสูงสุดของ<orgName><addName>โสมแดง</addName></orgName> เดินหน้าการทดลองนิวเคลียร์ก็เพื่อค้ำชูอำนาจในการปกครองของเขา และการชุมนุมใหญ่ก็เป็นการยืนยันได้ถึงแรงกระตุ้นดังกล่าว</p></body>
</news>
