<teiHeader>
<fileDesc>
<titleStmt>
  <title>เกาหลีเหนือขู่โจมตีตอบโต้เกาหลีใต้-สหรัฐฯหากถูกคุกคาม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 13:12:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059315  </bibl>
</sourceDesc>
</fileDesc>
</teiHeader>
<news>
<headline><orgName>เกาหลีเหนือ</orgName>ขู่โจมตีตอบโต้<orgName>เกาหลีใต้</orgName>-<orgName>สหรัฐฯ</orgName>หากถูกคุกคาม</headline>
<lead><orgName>เอเอฟพี</orgName> - <orgName>เกาหลีเหนือ</orgName>ออกอาการโกรธเคือง ลั่นจะไม่ทำตามข้อตกลงการสงบศึกกับ<orgName>เกาหลีใต้</orgName> ที่ทำให้สงครามเกาหลีสิ้นสุดลงเมื่อปี 1953 พร้อมกับขู่ว่าจะเปิดฉากโจมตีศัตรู หลังจากที่<orgName>เกาหลีใต้</orgName>ร่วมซ้อมรบ เพื่อหยุดยั้งการแพร่กระจายอาวุธอานุภาพทำลายล้างสูงกับ<orgName>สหรัฐฯ</orgName> สร้างความตึงเครียดขึ้นอีกครั้งบนคาบสมุทรเกาหลี หลังจากทางการ<orgName><addName>เปียงยาง</addName></orgName>เพิ่งจะทดสอบระเบิดนิวเคลียร์ เมื่อสองวันที่ผ่านมา</lead>
<neck></neck>
<body><p>�คนที่ได้ยั่วยุเราจะเผชิญกับการลงโทษที่ไร้ความปรานี� <orgName>สำนักข่าวกลางเกาหลี</orgName> หรือ<orgName>เคซีเอ็นเอ</orgName> รายงาน คำแถลงของ<orgName>เกาหลีเหนือ</orgName>วันนี้ (27) รวมทั้งขู่ว่าจะไม่รับประกันความปลอดภัยให้กับเรือสหรัฐฯ และเกาหลีใต้ ที่ล่องมาในน่านน้ำนอกชายฝั่งตะวันออกของตนอีกต่อไป</p>
<p>ความเดือดดาลของ<orgName>เกาหลีเหนือ</orgName>เกิดขึ้นหลังจากที่<orgName>เกาหลีใต้</orgName>ตัดสินใจเข้าร่วมการซ้อมรบเพื่อการป้องกันภัยจากการแพร่กระจายของอาวุธอานุภาพทำลายล้างสูง ซึ่งริเริ่มขึ้นหลังจากเหตุการณ์ 11 กันยา นำโดย<orgName>สหรัฐฯ</orgName> (พีซีไอ) โดยการซ้อมรบดังกล่าวเกิดขึ้น หลังจากที่เมื่อวันจันทร์ที่ผ่านมา <orgName>เกาหลีเหนือ</orgName>ทดสอบระเบิดนิวเคลียร์เป็นครั้งที่สอง ซึ่งมีอานุภาพร้ายแรงกว่าการทดสอบในปี 2006 มาก</p>
<p>การซ้อมรบซีพีไอร่วมกับ 90 ชาติ ในการตรวจเรือเพื่อรับรองว่าเรือเหล่านั้นไม่ได้บรรทุกอาวุธอานุภาพทำลายล้างสูงหรืออุปกรณ์ที่จะสร้างมันขึ้นมา ซึ่ง<orgName>เกาหลีเหนือ</orgName>ระบุว่า การกระทำใดๆ ก็ที่เป้นปรปักษ์ รวมทั้งการหยุดและตรวจค้นเรือที่เดินทางโดยสงบของ<orgName>เกาหลีเหนือ</orgName>จะถูกตอบโต้อย่างรุนแรง นอกจากนี้ จะไม่ยอมทำตามข้อตกลงสงบศึกเมื่อปี 1953 กับเกาหลีใต้อีกต่อไป ซึ่งจะทำให้คาบสมุทรเกาหลีกลับไปอยู่ในสถานะสงครามอีกด้วย</p>
<p><orgName>เกาหลีหนือ</orgName> แสดงความแข็งกร้าวมากขึ้นในประชาคมโลก หลังจากทดสอบยิงจรวดในเดือนเมษายนที่ผานมา และยิงขีปนาวุธอีกหลายลูก รวมทั้งการทดสอบระเบิดนิวเคลียร์เมื่อวันจันทร์ ซึ่งนักวิเคราะห์ มองว่า คิมจองอิล ผู้นำเกาหลีเหนือวัย 67 ปี ต้องการแสดงให้กองทัพเห็นว่า เขาหรือทายาททางการเมืองของเขาสามารถควบคุมประเทศได้</p>
<p>ทั้งนี้ <orgName>หนังสือพิมพ์ของเกาหลีใต้</orgName> รายงานวันนี้ด้วยว่า พบสัญญาณความเคลื่อนไหวที่โรงงานนิวเคลียร์ยองเบียนของเกาหลีเหนือ ซึ่งอาจจะเป็นความพยายามผลิตพลูโตเนียมเกรดดีที่จะนำไปผลิตอาวุธนิวเคลียร์ได้</p></body>
</news>
