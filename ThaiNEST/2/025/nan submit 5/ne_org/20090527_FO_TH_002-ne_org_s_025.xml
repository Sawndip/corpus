<teiHeader>
<fileDesc>
<titleStmt>
  <title>ศาลสูงแคลิฟอร์เนียตัดสินแต่งงานเกย์ ผิดกม.  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 09:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8755  </bibl>
</sourceDesc>
</fileDesc>
</teiHeader>
<news>
<headline><orgName>ศาลสูงแคลิฟอร์เนีย</orgName>ตัดสินแต่งงานเกย์ ผิดกม.</headline>
<lead>บรรดาชาวเกย์แสดงความผิดหวัง หลังจาก<orgName>ศาลสูง</orgName>ของ<orgName>รัฐแคลิฟอร์เนีย</orgName>พิพากษายืนให้การแต่งงานของคนเพศเดียวกัน เป็นเรื่องผิดกฎหมาย</lead>
<neck></neck>
<body><p><orgName>สำนักข่าวต่างประเทศ</orgName> รายงานว่า <orgName>ศาลสูงรัฐแคลิฟอร์เนีย</orgName> ในสหรัฐ พิพากษายืนด้วยเสียงข้างมาก 6 ต่อ 1 วานนี้ (26 พ.ค.)?ระบุว่า ผลการลงประชามติของชาวรัฐแคลิฟอร์เนีย เมื่อเดือน พ.ย.ปีที่แล้ว ซึ่งเป็นที่รู้จักในนาม "ญัตติข้อที่ 8" ซึ่งเป็นการให้คำนิยามใหม่ สำหรับการแต่งงานในรัฐนี้ว่า เป็นการแต่งงานระหว่างชายและหญิงเท่านั้น ผ่านการรับรองด้วยคะแนนร้อยละ 52.5 จึงถูกต้องตามกฏหมาย และสมควรมีผลใช้บังคับ ส่งผลให้การแต่งงานระหว่างบุคคลเพศเดียวกัน กลายเป็นสิ่งผิดกฎหมาย อย่างไรก็ตาม <orgName>ศาล</orgName>ได้ตัดสินถึงการแต่งงานของบุคคลเพศเดียวกัน 18,000 คู่ ก่อนการลงประชามติ ยังคงมีผลต่อไป</p>
<p>โดยคำพิพากษาดังกล่าว สร้างความผิดหวังต่อบรรดานักเคลื่อนไหว เพื่อสิทธิการแต่งงานของคนเพศเดียวกัน ซึ่งเมื่อเร็วๆนี้ ได้ประสบชัยชนะในรัฐอื่นๆ ขณะที่นายอาโนลด์ ชวาเซเนกเกอร์ ผู้ว่าการรัฐแคลิฟอร์เนีย กล่าวว่า แม้เขาเชื่อว่า สักวันหนึ่งประชาชนหรือ<orgName>ศาล</orgName> จะยอมรับการแต่งงานของคนเพศเดียวกัน แต่เขาจะยืนยันคำพิพากษาของ<orgName>ศาลสูง</orgName> พร้อมกันนี้ ยังแสดงความชื่นชม ต่อคำตัดสินของ<orgName>ศาล</orgName> ที่ให้การสมรส 18,000 คู่ ยังมีผล และเรียกร้องให้ผู้ไม่พอใจคำตัดสิน มีปฏิกิริยาอย่างสงบ ไม่ทำสิ่งผิดกฏหมาย ขณะที่ตำรวจจับกุมผู้สนับสนุนการแต่งงานของชาวเกย์ ที่คล้องแขนกันนั่งขวางการจราจร บนถนนสายหลักสายหนึ่งใกล้กับศาล</p>
<p>ปัจจุบัน <orgName>รัฐเมน</orgName>,<orgName>คอนเนคติกัต</orgName>, <orgName>แมสซาชูเซทส์</orgName>,<orgName>เวอร์มอนต์</orgName> และ<orgName>ไอโอว</orgName>า ต่างให้สิทธิ์ในการแต่งงาน อย่างเต็มรูป แบบแก่คู่แต่งงานชาวเกย์ ขณะที่<orgName>รัฐนิวแฮมเชียร์</orgName>กับ<orgName>นิวยอร์ค</orgName> ใกล้จะออกกฏหมายลักษณะเดียวกัน ซึ่งสวนทางกับ<orgName>รัฐแคลิฟอร์เนีย</orgName> ที่เมื่อเดือน พ.ค.ปีที่แล้ว <orgName>ศาล</orgName>เดียวกันนี้ได้ลงมติด้วยคะแนน 4 ต่อ 3 ให้การแต่งงานของบุคคลเพศเดียวกันถูกกฏหมาย ก่อนที่กลุ่มศาสนา และพวกหัวอนุรักษ์นิยม จะหาเสียงสนับสนุนมากพอ และจัดการลงประชามติเรื่องนี้ เมื่อวันที่ 4 พ.ย.ปีที่แล้ว</p></body>
</news>
