<teiHeader>
<fileDesc>
<titleStmt>
  <title>US"เหนื่อย"ดันUNลงโทษโสมแดง ท่าที'จีน-รัสเซีย'ยังไม่เอาด้วยเต็มที่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 19:25:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059590  </bibl>
</sourceDesc>
</fileDesc>
</teiHeader>
<news>
<headline><orgName>US</orgName>"เหนื่อย"ดัน<orgName>UN</orgName>ลงโทษ<orgName><addName>โสมแดง</addName></orgName> ท่าที'<orgName>จีน</orgName>-<orgName>รัสเซีย</orgName>'ยังไม่เอาด้วยเต็มที่</headline>
<lead><orgName>เอเอฟพี</orgName> -นักวิเคราะห์ชี้ <orgName>รัฐบาลประธานาธิบดีบารัค โอบามา</orgName> ของ<orgName>สหรัฐฯ</orgName> คงไม่สามารถทำอะไรได้มากนัก ในการใช้มาตรการลงโทษ<orgName>เกาหลีเหนือ</orgName>ที่ทดลองอาวุธนิวเคลียร์ เพื่อกดดันให้<orgName><addName>โสมแดง</addName></orgName>ยอมเปลี่ยนนโยบาย ในเมื่อ<orgName>จีน</orgName>และ<orgName>รัสเซีย</orgName>ต่างไม่ได้มีท่าทีที่จะเข้าด้วยกับฝ่ายตะวันตกอย่างเต็มที่</lead>
<neck></neck>
<body><p>สกอตต์ สไนเดอร์ ผู้เชี่ยวชาญด้านเกาหลีชี้ประธานาธิบดีบารัค โอบามาและ<orgName>รัฐบาลสหรัฐฯ</orgName> กำลังเผชิญเรื่องหนักใจในการโน้มน้าว<orgName>จีน</orgName>และ<orgName>รัสเซีย</orgName>ให้เห็นชอบกับการลงโทษ<orgName>เกาหลีเหนือ</orgName> ซึ่งท้าทายประชาคมโลกด้วยการทดลองนิวเคลียร์และขีปนาวุธอย่างต่อเนื่องตั้งแต่วันจันทร์(25)ที่ผ่านมา</p>
<p>สไนเดอร์ระบุว่าแม้เอียน เคลลี โฆษก<orgName><prefix>กระทรวง</prefix>ต่างประเทศสหรัฐฯ</orgName> จะออกมาแถลงว่ายินดีกับท่าทีที่แข็งกร้าวมากขึ้นของ<orgName>จีน</orgName>และ<orgName>รัสเซีย</orgName>ต่อ<orgName>เกาหลีเหนือ</orgName> แต่<orgName>สหรัฐฯ</orgName>ก็ยังไม่สามารถผลักดันให้<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName>มีมติลงโทษครั้งใหม่ต่อ<orgName>เกาหลีเหนือ</orgName>ได้ และมีโอกาสน้อยมากที่สมาชิกถาวรทั้ง5ใน<orgName><prefix>คณะมนตรี</prefix>ความมั่นคง</orgName> อันประกอบด้วย <orgName>สหรัฐฯ</orgName> <orgName>จีน</orgName> <orgName>รัสเซีย</orgName> <orgName>อังกฤษ</orgName>และ<orgName>ฝรั่งเศส</orgName> จะเห็นไปในทิศทางเดียวกันในเรื่องนี้ สไนเดอร์กล่าวว่า "เป็นที่ชัดเจนแล้วว่า<orgName>จีน</orgName>และ<orgName>รัสเซีย</orgName>ได้ปรับท่าทีของตนให้สอดคล้องกับ<orgName>สหรัฐฯ</orgName> มากขึ้นแต่ก็ยังไม่เพียงพอที่จะกำราบ<orgName>เกาหลีเหนือ</orgName>ได้"</p>
<p>สไนเดอร์ชี้ว่า แม้ผู้นำสหรัฐฯ จะเรียกร้องขอความร่วมมือจาก<orgName>จีน</orgName>และ<orgName>รัสเซีย</orgName>มากเพียงใดให้เห็นชอบกับการลงโทษ<orgName>เกาหลีเหนือ</orgName>ทางเศรษฐกิจอย่างเต็มรูปแบบ แต่โอบามาก็อาจทำได้เพียงเห็นทั้ง 2 ประเทศเห็นชอบกับมาตรการลงโทษเฉพาะทางการเงินต่อ<orgName>เกาหลีเหนือ</orgName>เท่านั้น เพราะเป็นไปไม่ได้ที่<orgName>จีน</orgName>และ<orgName>รัสเซีย</orgName>จะยอมให้มีการคว่ำบาตรน้ำมันและการค้าต่อ<orgName>เกาหลีเหนือ</orgName> ซึ่งจะมีผลกระทบต่อทั้ง2 ชาติ โดยเฉพาะ<orgName>จีน</orgName>ซึ่งจะต้องเผชิญกับคลื่นผู้อพยพครั้งใหญ่จาก<orgName>เกาหลีเหนือ</orgName>ที่ต้องอพยพหนีความอดอยากเข้ามายังพรมแดนของจีน</p>
<p>ด้านแดน บลูเมนธาล นักวิเคราะห์จาก<orgName>สำนักวิจัย "เออีไอ"</orgName> ซึ่งเป็นสถาบันของกลุ่มอนุรักษ์นิยมใหม่ และรอเบิร์ต เคแกน คอลัมนิสต์จาก<orgName>หนังสือพิมพ์วอชิงตัน โพสต์</orgName> ต่างระบุตรงกันว่า โอบามาต้องประสบความล้มเหลวในการลงโทษ<orgName>เกาหลีเหนือ</orgName>อย่างแน่นอน เพราะไม่มีทางที่ทั้ง<orgName>จีน</orgName>และ<orgName>รัสเซีย</orgName>จะเห็นชอบกับมาตรการลงโทษเต็มรูปแบบตามแนวทางของ<orgName>รัฐบาลสหรัฐฯ</orgName></p>
<p>บลูเมนธาล ระบุว่า <orgName>รัฐบาลจีน</orgName>และ<orgName>รัสเซีย</orgName>น่าจะรู้สึกพึงพอใจที่จะอยู่ร่วมกับเพื่อนบ้านอย่าง<orgName>เกาหลีเหนือ</orgName>ซึ่งมีอาวุธนิวเคลียร์ในครอบครอง มากกว่าที่จะต้องการเห็น<orgName>สหรัฐฯ</orgName> <orgName>เกาหลีใต้</orgName>และ<orgName>ญี่ปุ่น</orgName>มีบทบาทและอิทธิพลในภูมิภาคนี้เพิ่มมากขึ้นกว่าที่เป็นอยู่ในปัจจุบัน</p>
<p>ขณะที่เคแกนเสริมว่าสิ่งที่<orgName>จีน</orgName>กลัวที่สุดในขณะนี้คือความเป็นอันหนึ่งอันเดียวกัน ความเป็นประชาธิปไตยและความรุ่งเรืองของทั้ง<orgName>สหรัฐฯ</orgName> <orgName>เกาหลีใต้</orgName>และ<orgName>ญี่ปุ่น</orgName> รวมทั้ง ยังกลัวว่าจะเกิดการล่มสลายของระบอบการปกครองที่ต่อต้านชาติตะวันตกอย่างสุดขั้วในเกาหลีเหนืออีกด้วย ดังนั้นจึงไม่น่าแปลกใจหากจะพบว่า<orgName>รัฐบาลสหรัฐฯ</orgName>จะต้องเจอกับปัญหาที่น่าเหนื่อยหน่ายใจในเรื่องนี้</p>
<p>นอกจากนั้น บลูเมนธัลและเคแกนยังเห็นพ้องกันว่า หาก<orgName>รัฐบาลสหรัฐฯ</orgName> ต้องการแก้ปัญหาเรื่อง<orgName>เกาหลีเหนือ</orgName>ก็คงจะไม่มีทางเลือกอื่นใด นอกจากการรอให้คิมจองอิล ผู้นำเกาหลีเหนือซึ่งกำลังมีปัญหาด้านสุขภาพอย่างหนักสิ้นอำนาจลงเสียก่อน และเปิดทางให้กับผู้นำคนใหม่ซึ่งต้องเป็นผู้ที่มีอำนาจในการตัดสินใจทางด้านยุทธศาสตร์ในการยกเลิกโครงการพัฒนาอาวุธนิวเคลียร์ ก้าวขึ้นมาแทนที่ซึ่งน่าจะเป็นเป้าหมายของ<orgName>สหรัฐฯ</orgName>ในระยะยาว</p>
<p>ส่วนในระยะสั้นนั้น นักวิเคราะห์ทั้ง 2 คนเห็นว่า <orgName>รัฐบาลสหรัฐฯ</orgName> และชาติพันธมิตรคงต้องมุ่งเน้นให้ความสำคัญกับโครงการป้องกันขีปนาวุธ และพัฒนาศักยภาพของตนเองเพื่อการสกัดกั้นแสนยานุภาพของ<orgName>เกาหลีเหนือ</orgName>ที่น่าสะพรึงกลัวมากขึ้นทุกขณะ ขณะเดียวกันก็ต้องเพิ่มความพยายามในการหยุดยั้งโครงการอาวุธร้ายแรงต่างๆ ของ<orgName>เกาหลีเหนือ</orgName>ให้มากขึ้น ผ่านทางประชาคมโลกและเวทีการเจรจา 6 ฝ่าย </p></body>
</news>
