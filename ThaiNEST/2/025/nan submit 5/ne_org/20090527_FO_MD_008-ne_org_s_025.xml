<teiHeader>
<fileDesc>
<titleStmt>
  <title>นักวิจัยชี้ลิง �เสียดาย� เป็น  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 19:26:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059591  </bibl>
</sourceDesc>
</fileDesc>
</teiHeader>
<news>
<headline>นักวิจัยชี้ลิง �เสียดาย� เป็น</headline>
<lead>นักวิจัยพบลิงเสียดายเป็น เมื่อรู้ว่าพลาดโอกาสสำคัญไป อย่างน้อยในระหว่างการแข่งขันที่จำลองมาจากเกมโชว์ �ดีล ออร์ โน ดีล� นับเป็นหลักฐานชิ้นแรกที่ยืนยันว่าลิงมี �ความคิด� เช่นเดียวกับคน</lead>
<neck></neck>
<body><p>เมื่อได้รับภารกิจที่จำลองมาจากรายการยอดฮิตของ<orgName>สถานีโทรทัศน์ช่องสี่</orgName>ของ<orgName>อังกฤษ</orgName> ที่ทีวีช่องหนึ่งของไทยเคยซื้อลิขสิทธิ์มาทำอยู่ระยะหนึ่ง นักวิจัยพบว่าสมองของลิงส่วนที่เกี่ยวข้องกับความรู้สึกเสียดายทำงานหนัก เมื่อรู้ตัวว่าพลาดไป</p>
<p>เบน เฮย์เดน นักวิจัยจาก<orgName><prefix>มหาวิทยาลัย</prefix>ดุ๊ก</orgName>ในสหรัฐฯ บอกว่านี่เป็นหลักฐานชิ้นแรกที่ยืนยันว่าลิงมี �ความคิด� เช่นเดียวกับคน</p>
<p>ในการทดลอง ทีมนักวิจัยภายใต้การนำของดร.เฮย์เดนฝึกลิง rhesus macaques หรือลิงวอกให้เล่นเกมที่ต้องเลือกป้ายสี่เหลี่ยมสีขาวขึ้นมาหนึ่งป้ายจากทั้งหมดแปดป้าย โดยเมื่อเปิดป้าย ภายในจะเป็นสีต่างๆ และสีเขียวเป็นรางวัลใหญ่สุดคือ น้ำผลไม้ผสมน้ำเชื่อม</p>
<p>หลังจากเลือกป้ายแล้ว ลิงจึงจะได้รับรางวัลตามป้ายที่เลือก ซึ่งเมื่อรู้ว่าตัวเองไม่ได้น้ำผลไม้ พวกมันจะพยายามมากขึ้นในครั้งต่อไป</p>
<p>นอกจากนี้ ผลการสแกนสมองยังพบว่า สมองของลิงส่วนที่ติดตามผลลัพธ์จากการกระทำทำงานหนักขึ้นระหว่างเล่นเกม ยิ่งรางวัลมีความหมายมากเท่าไร สมองยิ่งทำงานหนักขึ้น</p>
<p>นักวิจัยยังพบว่าเซลล์สมองส่วนเดียวกันทำงานหนักเมื่อลิงรู้ว่าพลาดรางวัลใหญ่ บ่งชี้ถึงกระบวนการคิดของลิง</p>
<p>ในรายการดีล ออร์ โน ดีล ผู้แข่งขันจะต้องเลือกกล่องต่างๆ ที่ภายในระบุจำนวนเงินไว้ โดยจะต้องประเมินว่าในกล่องของตัวเองมีเงินเท่าใดด้วยการเปิดกล่องอื่นๆ ซึ่งระหว่างนั้นผู้ดำเนินรายการจะเสนอเงินแลกเปลี่ยนกับเงินที่อยู่ในกล่องของผู้แข่งขัน</p>
<p>ผู้แข่งขันจะมั่นใจมากขึ้นเรื่อยๆ ว่าตนเองมีโอกาสชนะแค่ไหนถ้าทายจำนวนเงินในกล่องอื่นๆ ถูก เช่นเดียวกับในการศึกษาที่ลิงได้รู้ว่าตัวเองพลาดรางวัลใดไป</p>
<p>�คนเรามีความสามารถไม่เพียงการคิดว่าทำไมสิ่งต่างๆ จึงเกิดขึ้น แต่ยังรู้ว่าจะเกิดอะไรขึ้น และสิ่งนั้นๆ อาจกลับตาลปัตรได้อย่างไร และตลอดเวลาที่ผ่านมา เราคิดกันว่ามีแต่มนุษย์เท่านั้นที่ทำได้แบบนี้</p>
<p>�การคิดหาเหตุผลเกี่ยวกับนามธรรมเป็นพื้นฐานของการสร้างแนวคิดเชิงปรัชญา ดังนั้น เราจึงจำเป็นต้องรู้ว่ามีสิ่งใดหรือไม่ที่ทำให้มนุษย์แตกต่างจากสัตว์อื่น หรือมีสิ่งใดที่สัตว์อื่นมีเหมือนกับเรา�</p>
<p>งานศึกษาในอดีตแสดงให้เห็นว่าลิงวอกสามารถบวกเลขได้แม่นยำเหลือเชื่อ จากโจทย์ 40 ข้อ นักวิจัยพบว่ามีลิงวอกสองตัวทำคะแนนได้ดีเกือบพอๆ กับนักเรียนในช่วงปลายวัยรุ่นหรืออายุ 20 ต้นๆ</p></body>
</news>
