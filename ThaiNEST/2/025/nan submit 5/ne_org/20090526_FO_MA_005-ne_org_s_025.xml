<teiHeader>
<fileDesc>
<titleStmt>
  <title>ฮือถล่ม"สำนักงานอัยการ"เกาหลีใต้ ฉุนปล่อยข่าวกดดัน"โนห์"ฆ่าตัวตาย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02260552&sectionid=0104&day=2009-05-26  </bibl>
</sourceDesc>
</fileDesc>
</teiHeader>
<news>
<headline>ฮือถล่ม"<orgName><prefix>สำนักงาน</prefix>อัยการ</orgName>"<orgName>เกาหลีใต้</orgName> ฉุนปล่อยข่าวกดดัน"โนห์"ฆ่าตัวตาย</headline>
<lead></lead>
<neck></neck>
<body><p>เมื่อวันที่ 25 พฤษภาคม กลุ่มชาวเกาหลีใต้หลายแสนคนยังคงเนืองแน่นอยู่ในหมู่บ้านบองฮวา เมืองกิมแฮ บ้านเกิดของอดีตประธานาธิบดีโนห์ มู เฮียน เพื่อเคารพศพของอดีตผู้นำที่ตัดสินใจกระทำอัตวินิบาตกรรมด้วยการกระโดดผาเค้าแมวสูงราว 100 เมตร ก่อนหน้านี้ ในท่ามกลางบรรยากาศเศร้าสลด ผู้สนับสนุนของนายโนห์หลายคนอยู่ในอาการน้ำตานองหน้า แสดงความอาลัยต่อนายโนห์เช่นเดียวกับผู้นำของหลายประเทศที่ส่งสารแสดงความเสียใจมายังครอบครัวนายโนห์อย่างต่อเนื่องรวมทั้งนายคิม จอง อิล ผู้นำสูงสุดของ<orgName>เกาหลีเหนือ</orgName> ซึ่งแถลงผ่าน<orgName>สำนักข่าวกลาง</orgName>ของทางการ<orgName>เกาหลีเหนือ</orgName>ในวันเดียวกันนี้</p>
<p>ในขณะเดียวกัน <orgName><prefix>สำนักงาน</prefix>อัยการ<suffix>แห่งชาติ</suffix></orgName>ของ<orgName>เกาหลีใต้</orgName>ก็ตกเป็นเป้าโจมตีจากหลายฝ่ายมากขึ้นตามลำดับโดยเฉพาะจากการเข้าไปโพสต์ข้อความในเว็บไซต์ของสำนักงานว่าเป็นต้นเหตุสำคัญที่ทำให้นายโนห์ มู เฮียน เกิดอาการกดดัน เครียดไม่มีทางออกจนต้องตัดสินใจปลิดชีพตัวเองดังกล่าวโดยเฉพาะจากกลุ่มผู้สนับสนุนนายโนห์และ<orgName>พรรคยูริ</orgName> พรรคการเมืองต้นสังกัดของอดีตผู้นำรายนี้ โดยชี้ว่า <orgName><prefix>สำนักงาน</prefix>อัยการ</orgName>พยายามใช้คดีคอร์รัปชั่นครั้งนี้เป็นเครื่องมือทางการเมือง ด้วยการจงใจปล่อยข่าวให้เล็ดรอดสู่สื่อมวลชนจนเกิดกระแสกดดันอย่างหนัก ซึ่งเห็นได้จากการที่ทางอัยการยังรีๆ รอๆ ไม่ยอมตัดสินใจว่าจะจับกุมนายโนห์ในคดีนี้หรือไม่ โดยหวังจะใช้การปล่อยข่าวเป็นการทดสอบกระแสสังคม หากส่วนใหญ่คล้อยตามก็จะจับกุมดำเนินคดีอดีตผู้นำรายนี้ทันที (<orgName>เอเอฟพี</orgName>/<orgName>สเตรทส์ไทม์ส</orgName>) </p></body>
</news>
