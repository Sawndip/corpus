<teiHeader>
<fileDesc>
<titleStmt>
  <title>ประชุมอาเซมปัญหาพม่า-เกาหลีเหนือบดบังเรื่องอื่น  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 05:01:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8492  </bibl>
</sourceDesc>
</fileDesc>
</teiHeader>
<news>
<headline>ประชุมอาเซมปัญหา<orgName>พม่า</orgName>-<orgName>เกาหลีเหนือ</orgName>บดบังเรื่องอื่น</headline>
<lead></lead>
<neck></neck>
<body><p>การประชุมระดับรัฐมนตรีต่างประเทศกลุ่มชาติเอเชีย-ยุโรป หรืออาเซม สมาชิก 45 ประเทศ ประกอบด้วย<orgName><prefix>กลุ่ม</prefix>อาเซียน</orgName> และ<orgName>จีน</orgName> <orgName>ญี่ปุ่น</orgName> <orgName>เกาหลีใต้</orgName> กับชาติสมาชิก<orgName>สหภาพยุโรป</orgName> ที่กรุงฮานอย เมืองหลวงเวียดนาม ระยะเวลา 2 วัน เริ่มเมื่อวันจันทร์ 25 พ.ค. เดิมทีเนื้อหาหลักมุ่งประชุมหารือกันเรื่องวิกฤติการเงินโลก ความร่วมมือกันด้านเศรษฐกิจ ปัญหาสภาพชั้นบรรยากาศโลกเปลี่ยน แปลง และปัญหาโรคระบาด อาทิ ไข้หวัดใหญ่สายพันธุ์ใหม่ 2009 แต่ต้องเปลี่ยนประเด็นหันมาหารือกันกรณี<orgName>รัฐบาลทหารพม่า</orgName>จับขังนางออง ซาน ซูจี และ อยู่ระหว่างดำเนินคดีต่อนางซูจีข้อหาละเมิดกฎหมายกักบริเวณ โดยให้ที่พักพิงแก่ชายชาวอเมริกันที่แอบว่ายน้ำเข้าไปบ้านพักของเธอ ซึ่งนางซูจีอาจถูกตัดสินโทษจำคุกได้มากกว่า 5 ปี</p>
<p>นายบิลล์ แรมเมลล์ รมช.ต่างประเทศของ<orgName>อังกฤษ</orgName> กล่าวเรียกร้องต่อที่ประชุมอาเซมให้ออกแถลงการณ์อย่างรุนแรงถึง<orgName>รัฐบาลทหารพม่า</orgName> พร้อมเรียกร้อง<orgName>รัฐบาลพม่า</orgName>ให้ปล่อยตัวนางออง ซาน ซูจีทันที เช่นเดียวกับ<orgName>สหภาพยุโรป</orgName> โดยนางแจน โคเฮาต์ รมว.ต่างประเทศสาธารณรัฐเช็ก ในฐานะประธานหมุนเวียนของ<orgName><prefix>กลุ่ม</prefix>สหภาพยุโรป</orgName>เป็นหัวหอกเดินหน้าเรียกร้องเรื่องนี้ หวังนำไปสู่การเจรจานอกรอบกับนายเนียน วิน รมว.ต่างประเทศของ<orgName>พม่า</orgName> ระหว่างการประชุมอาเซมครั้งนี้ด้วย</p>
<p>ส่วนนายคาซูโอะ โคดามา โฆษก<orgName><prefix>กระทรวง</prefix>ต่างประเทศญี่ปุ่น</orgName> กล่าวแสดงความกังวลอย่างยิ่งต่อสถานการณ์ในพม่า เช่นเดียวกับนางเบนิตา เฟอร์เรโรวอลด์เนอร์ <orgName><prefix>คณะกรรมาธิการ</prefix>ความสัมพันธ์นอกกลุ่มสหภาพยุโรป</orgName> กล่าวเรียกร้องถึง<orgName>จีน</orgName>กับ<orgName>อินเดีย</orgName> ชาติเพื่อน บ้านยักษ์ใหญ่ของ<orgName>พม่า</orgName> ให้ยื่นมือเข้าช่วยคลี่คลายปัญหาใน<orgName>พม่า</orgName>ด้วย ขณะเดียวกันทางการ<orgName>พม่า</orgName>รายงานระบุพบระเบิดลูกหนึ่งถูกวางซุกซ่อนภายในห้องน้ำบนตู้รถไฟบริเวณกรุงเนย์ปีดอว์ เมืองหลวงทางภาคเหนือ แต่เจ้าหน้าที่สามารถกู้เก็บได้ทัน ทางการ<orgName>พม่า</orgName>เชื่อว่าเป็นฝีมือของ<orgName><prefix>กลุ่ม</prefix>ก่อการร้าย</orgName>พยายามสั่นคลอนเสถียรภาพของ<orgName>รัฐบาล</orgName> </p>
<p>อีกปัญหาหนึ่งที่บดบังเนื้อหาหลักของเวทีประชุมระดับรัฐมนตรีอาเซมที่เวียดนามคือ กรณี<orgName>เกาหลีเหนือ</orgName>ท้าทายทดลองนิวเคลียร์และทดลองยิงขีปนาวุธหลายลูก ก่อให้เกิดปฏิกิริยาจากประชาคมโลกอย่างกว้างขวาง <orgName><prefix>องค์การ</prefix>ความร่วมมือด้านความมั่นคงแห่งยุโรป</orgName> หรือ<orgName>โอเอสซีอี</orgName> เรียกร้องประชาคมโลกให้แก้ปัญหานี้โดยเร็ว แม้แต่<orgName>รัฐบาลจีน</orgName>กับ<orgName>รัสเซีย</orgName>ต่างก็แสดงท่าทีไม่พอใจการกระทำของ<orgName>เกาหลีเหนือ</orgName> <orgName>รัสเซีย</orgName>ระบุการกระทำของ<orgName>เกาหลีเหนือ</orgName>สั่นคลอนเสถียรภาพในภูมิภาคอย่างยิ่ง ส่วน <orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName>อยู่ระหว่างประชุมแก้ปัญหาเรื่องนี้.</p></body>
</news>
