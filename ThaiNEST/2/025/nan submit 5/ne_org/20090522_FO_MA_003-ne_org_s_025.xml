<teiHeader>
<fileDesc>
<titleStmt>
  <title>รวบ 4 คนร้ายจ้องวินาศกรรมนิวยอร์ก  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01220552&sectionid=0104&day=2009-05-22  </bibl>
</sourceDesc>
</fileDesc>
</teiHeader>
<news>
<headline>รวบ 4 คนร้ายจ้องวินาศกรรมนิวยอร์ก</headline>
<lead><orgName>เอฟบีไอ</orgName>โชว์ผลงานสกัดแผนวินาศกรรมช็อคอเมริกันชน หลังจับกุม 4 คนร้ายมีแผนจ้องถล่มนครนิวยอร์ก ด้วยการพุ่งเป้าระเบิดถล่มโบสถ์ยิว-สอยเครื่องบินทหารด้วยจรวดนำวิถี ชี้เผยให้เห็นภัยคุกคามที่ฝังรากในสหรัฐเอง</lead>
<neck></neck>
<body><p>เจ้าหน้าที่<orgName><prefix>สำนักงาน</prefix>สอบสวนกลาง<suffix>แห่งรัฐ</suffix> (เอฟบีไอ)</orgName> ของ<orgName>สหรัฐอเมริกา</orgName>ได้จับกุม 4 ผู้ต้องสงสัยที่มีแผนจะก่อวินาศกรรมเขย่าขวัญชาวอเมริกันขึ้นอีก โดยการพุ่งเป้าโจมตีด้วยระเบิดถล่มสุเหร่ายิวและสอยเครื่องบินทหารของสหรัฐในนครนิวยอร์ก</p>
<p><orgName><prefix>สำนักงาน</prefix>อัยการ</orgName>ของ<orgName>สหรัฐ</orgName>แถลงว่า การจับกุมผู้ต้องสงสัยทั้ง 4 คนดังกล่าวมีขึ้นในนครนิวยอร์กเมื่อวันที่ 20 พฤษภาคมที่ผ่านมา หลังจาก<orgName>เอฟบีไอ</orgName>ได้ติดตามความเคลื่อนไหวของผู้ต้องสงสัยกลุ่มนี้มาเป็นเวลานานราว 1 ปีแล้ว โดยผู้ต้องสงสัยทั้ง 4 คนคือ เจมส์ ครอมไมตี้ (อับดุล เราะห์มาน), เดวิด วิลเลียมส์ (ดาอูด), ออนทา วิลเลียมส์ (ฮัมซา) และ เลเกอร์ เพเยิน (อามิน) ทั้งหมดเกิดในสหรัฐ ถูกตั้งข้อหาสมคบกันใช้อาวุธทำลายล้างรุนแรง ซึ่งเป็นภัยคุกคามความมั่นคงในประเทศ และสมคบกันในการให้ได้มาและใช้จรวดนำวิถีต่อต้านอากาศยาน ซึ่งทั้งหมดจะถูกนำตัวขึ้นศาลในไวท์ เพลนส์ ในวันที่ 21 พฤษภาคม ตามเวลาท้องถิ่น และหาก<orgName>ศาล</orgName>พิจารณาว่ากระทำความผิดจริง จะต้องโทษจำคุกตั้งแต่ 25 ปี ถึงจำคุกตลอดชีวิต</p>
<p>ในแถลงการณ์ของ<orgName><prefix>สำนักงาน</prefix>อัยการ</orgName>ระบุว่า ผู้ต้องสงสัยทั้ง 4 คน มีแผนที่จะจุดระเบิดรถยนต์ที่บรรทุกระเบิดพลาสติคเอาไว้ เพื่อถล่มโบสถ์ยิวที่ตั้งอยู่ในย่านริเวอร์เดล เขตบรองซ์ในนิวยอร์ก และจะยิงโจมตีเครื่องบินทหารของ<orgName><prefix>กองกำลัง</prefix>รักษาดินแดนทางอากาศ</orgName>ของ<orgName>นครนิวยอร์ก</orgName> ที่สนามบินสจ๊วต ในย่านนิวเบิร์ก ด้วยจรวดนำวิถีสติงเกอร์ ซึ่งเป็นจรวดที่ยิงโจมตีจากภาคพื้นดินสู่อากาศ</p>
<p>รายงานระบุว่า การสืบสวนสอบสวนในคดีนี้ใช้เวลานานราว 1 ปี โดย<orgName>เอฟบีไอ</orgName>และหน่วยงานด้านความมั่นคงได้ติดตามความเคลื่อนไหวของคนร้ายกลุ่มนี้ โดยใช้สายข่าวในการติดต่อ ซึ่งในเดือนมิถุนายนปี 2551 ที่เมืองนิวเบิร์ก นายครอมไมตี้ได้บอกกับสายข่าวของ<orgName>เอฟบีไอ</orgName>ว่า ตนโกรธแค้นที่<orgName>สหรัฐ</orgName>ทำสงครามในอัฟกานิสถาน และมีชาวมุสลิมจำนวนมากที่ถูกกองกำลังสหรัฐเข่นฆ่าทั้งในอัฟกานิสถานและปากีสถาน นายครอมไมตี้ยังแสดงความสนใจที่จะทำบางสิ่งบางอย่างกับ<orgName>อเมริกา</orgName> ก่อนที่จะมีการขอให้สายข่าวจัดหาวัตถุระเบิดและจรวดนำวิถีที่จะใช้ในการก่อการตามแผนที่วางไว้ให้</p>
<p>นายไมเคิล บลูมเบิร์ก นายกเทศมนตรีนครนิวยอร์ก กล่าวว่า แผนการก่อวินาศกรรมครั้งนี้แสดงให้เห็นว่า ภัยคุกคามความมั่นคงภายในประเทศที่มีต่อนครนิวยอร์กนั้นมีอยู่จริง ขณะที่นายปีเตอร์ คิง ส.ส.รีพับลิกัน กล่าวว่า นี่เป็นการสืบสวนสอบสวนที่ดำเนินการมานาน และมีการวางแผนมาเป็นอย่างดี และยังแสดงให้เห็นอีกว่า ภัยคุกคามที่มาจากกลุ่มผู้ก่อการร้ายที่เกิดในประเทศนั้นมีอยู่จริงด้วย</p>
<p>ทั้งนี้ มหานครนิวยอร์กเป็นศูนย์กลางการเงิน การค้าและแฟชั่นแห่งหนึ่งของโลก ซึ่งตกอยู่ภายใต้การระแวดระวังภัยคุกคามมานานนับตั้งแต่เกิดเหตุวินาศกรรมถล่มตึกเวิลด์ เทรด เซ็นเตอร์ เมื่อวันที่ 11 กันยายน ปี 2544 หรือ เหตุการณ์ 9/11 (<orgName>เอพี</orgName>/<orgName>บีบีซี</orgName>)</p></body>
</news>
