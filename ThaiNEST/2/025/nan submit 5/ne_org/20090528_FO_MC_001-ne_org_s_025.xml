<teiHeader>
<fileDesc>
<titleStmt>
  <title>ชะตากรรมโอเปิลแขวนบนเส้นด้ายหลังเจรจายุติโดยไม่ได้อะไร  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:38:52  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODMzJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ชะตากรรม<orgName>โอเปิล</orgName>แขวนบนเส้นด้ายหลังเจรจายุติโดยไม่ได้อะไร</headline>
<lead>เบอร์ลิน 28 พ.ค.- ชะตากรรมของ<orgName>โอเปิล</orgName> รถยนต์สัญชาติเยอรมันกำลังแขวนอยู่บนเส้นด้ายหลังจากการเจรจานานกว่า 12 ชั่วโมง เพื่อช่วย<orgName>โอเปิล</orgName>ไม่ให้ติดบ่วงบริษัทแม่ที่เสี่ยงล้มละลายอย่าง<orgName>เจเนอรัลมอเตอร์ส (จีเอ็ม)</orgName> ยุติลงโดยไม่ได้ข้อตกลงใด ๆ</lead>
<neck></neck>
<body><p>ทางการ<orgName>เยอรมนี</orgName>เผยว่า ขณะนี้บริษัทที่เสนอซื้อกิจการของ<orgName>โอเปิล</orgName>เหลือเพียง<orgName>เฟียต</orgName>จากอิตาลีและ<orgName>แมกนา</orgName> บริษัทชิ้นส่วนรถยนต์จากแคนาดา พร้อมกับกล่าวโทษ<orgName>จีเอ็ม</orgName>และ<orgName><prefix>กระทรวง</prefix>คลังสหรัฐ</orgName>ที่ยังไม่ยอมตกลงแผนช่วย<orgName>โอเปิล</orgName> <orgName>เยอรมนี</orgName>ยื่นข้อเรียกร้องไปแล้วให้<orgName>สหรัฐ</orgName>ตกลงภายในวันศุกร์นี้เพราะต้องการคำตอบไปทำข้อตกลงกับบริษัทที่จะเข้ามาซื้อกิจการ<orgName>โอเปิล</orgName> และต้องใช้เวลาอีกหลายเดือนกว่าจะสรุปข้อตกลงขายกิจการ<orgName>โอเปิล</orgName>ได้ ขณะที่<orgName>จีเอ็ม</orgName>ซึ่งเป็นบริษัทแม่เตรียมยื่นขอพิทักษ์ในฐานะล้มละลายในอีกไม่กี่วัน</p>
<p><orgName>รัฐบาลเยอรมนี</orgName>เสนอช่วย<orgName>โอเปิล</orgName>ด้วยมาตรการมูลค่า 1,500 ล้านยูโร (ราว 75,000 ล้านบาท) โดยตั้งเงื่อนไขว่า<orgName>รัฐบาลสหรัฐ</orgName>และ<orgName>จีเอ็ม</orgName>ต้องตกลงนำทรัพย์สินของ<orgName>โอเปิล</orgName>ไว้ใน<orgName>บริษัทหลักทรัพย์</orgName>เป็นการชั่วคราว เพื่อปกป้องสิทธิบัตรและเทคโนโลยีของ<orgName>โอเปิล</orgName>ไม่ให้ถูกเจ้าหนี้ของ<orgName>จีเอ็ม</orgName>ยึดไป ทางการ<orgName>เยอรมนี</orgName>ระบุว่า การที่<orgName>จีเอ็ม</orgName>ประกาศว่าต้องการเงินช่วยเหลือระยะสั้นอีก 300 ล้านยูโร (ราว 15,000 ล้านบาท) ทำให้การเจรจาซื้อกิจการ<orgName>โอเปิล</orgName>เกิดปัญหา</p>
<p><orgName>โอเปิล</orgName>เป็นบริษัทรถยนต์เก่าแก่ในเยอรมนีตั้งแต่สมัยคริสต์ศตวรรษที่ 19 ปัจจุบันมีพนักงาน 25,000 คนในโรงงาน 4 แห่ง ชะตากรรมของ<orgName>โอเปิล</orgName>กลายเป็นประเด็นร้อนแรงทางการเมืองในช่วงที่<orgName>เยอรมนี</orgName>จะมีการเลือกตั้งระดับประเทศในเดือนกันยายนนี้.</p></body>
</news>
