<teiHeader>
<fileDesc>
<titleStmt>
  <title>ผู้นำไต้หวันเยือนชาติพันธมิตรอเมริกากลาง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 10:45:24  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODAwJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ผู้นำไต้หวันเยือนชาติพันธมิตรอเมริกากลาง</headline>
<lead>เบลโมแพน 28 พค. - ประธานาธิบดีหม่า อิง จิ่ว ของ<orgName>ไต้หวัน</orgName> เดินทางถึงเบลิซในโอกาสเยือน 3 ประเทศในภูมิภาคอเมริกากลาง ภายหลังจากที่คอสตาริกาตัดขาดกับไต้หวันเพื่อสานสัมพันธ์กับจีนเมื่อ 2 ปีก่อน</lead>
<neck></neck>
<body><p>ผู้นำไต้หวันกล่าวก่อนออกเดินทางว่า ชาติพันธมิตรจะไม่ได้รับผลกระทบจากความสัมพันธ์กับไต้หวัน เนื่องจากไต้หวันปรับปรุงความสัมพันธ์กับ<orgName>จีน</orgName>มากขึ้นจึงไม่ส่งผลกระทบต่อสถานะของประเทศเหล่านี้  ประธานาธิบดีหม่า เข้ารับตำแหน่งเมื่อปีก่อนและประกาศปรับปรุงความสัมพันธ์กับ<orgName>จีน</orgName>เพื่อยุติความขัดแย้งที่มีมานานหลายสิบปีในความพยายามของ<orgName>ไต้หวัน</orgName>ที่จะได้รับการรับรองในต่างประเทศมากขึ้น  แม้ว่า<orgName>คอสตาริกา</orgName>จะเปลี่ยนข้างพันธมิตรไปแล้ว แต่<orgName>ไต้หวัน</orgName>ก็ยังคงมีหลายประเทศที่ให้การรับรองในภูมิภาคดังกล่าว เช่น กัวเตมาลา ฮอนดูรัส เอลซัลวาดอร์ นิการากัว และปานามา ซึ่งเป็นส่วนหนึ่งใน 23 ประเทศที่รับรอง<orgName>ไต้หวัน</orgName>อย่างเป็นทางการหลังแยกดินแดนจากจีนแผ่นดินใหญ่เมื่อปี 2492 .</p></body>
</news>
