<teiHeader>
<fileDesc>
<titleStmt>
  <title>'ซู จี' ยันความบริสุทธิ์ เตรียมให้การต่อศาลวันนี้  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 05:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8490  </bibl>
</sourceDesc>
</fileDesc>
</teiHeader>
<news>
<headline>'ซู จี' ยันความบริสุทธิ์ เตรียมให้การต่อ<orgName>ศาล</orgName>วันนี้</headline>
<lead>ทนายความซูจีรับ ทางการ<orgName>พม่า</orgName>พยายามเร่งพิจารณาคดี และดูเหมือนว่าคำพิพากษาจะถูกกำหนดไว้แล้ว ขณะที่ ซูจียันไม่ได้กระทำความผิดตามที่ถูกกล่าวหา ... </lead>
<neck></neck>
<body><p><orgName>สำนักข่าวต่างประเทศ</orgName>รายงานวันนี้ (26 พ.ค.) ว่า นายญาณ วิน โฆษก<orgName>พรรคสันนิบาตแห่งชาติเพื่อประชาธิปไตย (เอ็นแอลดี)</orgName> ของ<orgName>พม่า</orgName> ในฐานะทนายความของนางออง ซาน ซู จี เผยว่า อัยการได้ยกเลิกการเรียกพยานที่เหลืออยู่เข้าสอบปากคำแล้ว เพื่อเปิดทางให้นางซู จี ขึ้นให้การต่อ<orgName>ศาล</orgName>ด้วยตัวเองในวันนี้ ภายหลังได้ร้องไปยัง<orgName>ศาล</orgName> เพื่อขอเข้าพบ และหารือเกี่ยวกับการว่าความให้กับนางซู จี แต่<orgName>ศาล</orgName>ยังไม่อนุญาต</p>
<p>ทนายความของนางซู จี  กล่าวยอมรับว่า ทางการ<orgName>พม่า</orgName>พยายามเร่งการพิจารณาคดีนางซู จี และดูเหมือนว่าคำพิพากษาจะถูกกำหนดไว้แล้ว แม้ก่อนหน้านี้ นางซู จี ยืนยันว่า เธอไม่ได้กระทำความผิดตามที่ถูกกล่าวหา เนื่องจากนางไม่ได้เชิญชาวอเมริกันเข้าบ้าน แต่เป็นความผิดของเจ้าหน้าที่รักษาความปลอดภัยที่ปล่อยให้นายจอห์น เยียตตอว์ ชาวอเมริกัน เข้าไปในบ้านของนางเอง</p></body>
</news>
