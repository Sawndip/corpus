<teiHeader>
<fileDesc>
<titleStmt>
  <title>ทั่วโลกเรียกร้องอิสรภาพ'ซูจี'อดีตทูตฯชี้โทษหนัก  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 07:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8419  </bibl>
</sourceDesc>
</fileDesc>
</teiHeader>
<news>
<headline>ทั่วโลกเรียกร้องอิสรภาพ'ซูจี'อดีตทูตฯชี้โทษหนัก</headline>
<lead>"ปกศักดิ์"  อดีตทูตฯไทยประจำพม่า ระบุ มีไม่กี่ประเทศแสดงความห่วงใย อองซาน ซูจี มองแรงบีบยังน้อยเกินไป แนะ<orgName>ไทย</orgName>ในฐานะประธาน<orgName>อาเซียน</orgName>ควรจับมือกับ<orgName>ยูเอ็น </orgName> ส่งตัวแทนระดับสูงเข้าไปในพม่า</lead>
<neck></neck>
<body><p>เหตุการณ์นาง ออง ซาน ซูจี หัวหน้า<orgName>พรรคฝ่ายค้านเอ็นแอลดี</orgName> ถูก<orgName>รัฐบาลทหารพม่า</orgName>ตั้งข้อหาละเมิดกฎการกักบริเวณบ้านพัก เหตุเนื่องมาจากเหตุนาย จอห์น ยัตตอว์ ชาวอเมริกันว่ายน้ำเข้าไปหลบพักในบ้านนางซูจี <orgName>รัฐบาลสหภาพพม่า</orgName> มีการพิจารณาโทษกันตั้งแต่วันจันทร์ที่ 18 พ.ค.ที่ผ่านมา ขณะที่การกักตัวนางซูจี จะครบกำหนดการกักตัววันที่ 27 พ.ค.นั้น</p>
<p>นายเพ็ญศักดิ์ ชลารักษ์ อดีตเอกอัครราชทูตไทยประจำประเทศพม่า กล่าวกับ "<orgName>ไทยรัฐออนไลน์</orgName>" ถึงเหตุการณ์ที่ทั่วโลกจับตามองครั้งนี้ว่า สำนวนคดีที่ทาง<orgName>รัฐบาลทหารพม่า</orgName>ตั้งให้นางซูจี หนักเกินไป ในความเป็นจริง นางซูจี ถูกกักบริเวณอยู่ในบ้านพัก ส่วนคนที่เข้าไปก็กระทำโดยพลการ การมาเอาผิดนางซูจี ทั่วโลกย่อมไม่เห็นด้วย  ซึ่งอีกไม่กี่วันการกักบริเวณของนางซูจีก็จะสิ้นสุดแล้ว กรณีนี้ดูเหมือนว่า ทาง<orgName>รัฐบาลทหารพม่า</orgName>จงใจ �หาเรื่อง� จากโทษกักบริเวณ เป็นการคุมขังในคุกแทน หาก<orgName>ศาล</orgName>ตัดสินว่า นางซูจีมีความผิดจริง อาจต้องโทษจำคุกนานถึง 5 ปีนั้น ยังเป็นเรื่องที่เดาลำบาก แต่ตนคิดว่า จะมีการลงโทษมากกว่าที่นางซูจีได้รับ โดยเฉพาะอย่างยิ่งมากกว่าการกักบริเวณที่บ้าน</p>
<p>ส่วนท่าทีประเทศไทยในฐานะประธาน<orgName>อาเซียน</orgName> ได้ออกแถลงการณ์ ฉบับที่ 1 นั้น นายเพ็ญศักดิ์  กล่าวว่า ถือเป็นการกระทำที่ดี แต่ไทยอยู่ในฐานะลำบาก <orgName>พม่า</orgName>เป็นเพื่อนบ้าน มีพรมแดนประชิดติดกัน ที่ผ่านมา ไทยได้ยึดหลัก<orgName>อาเซียน</orgName>คือไม่แทรกแซงกิจการภายในประเทศเพื่อนบ้าน คงต้องมีการพูดจากันภายในจะมีประสิทธิภาพมากกว่าไปกดดัน หรือตำหนิ<orgName>พม่า</orgName>ในที่สาธารณะ</p>
<p>อดีตเอกอัครราชทูตไทยประจำพม่า กล่าวต่อไปว่า ตนไม่แน่ใจนายบัน คี มูน เลขาธิการ<orgName>สหประชาชาติ</orgName> ที่มีกำหนดเดินทางเยือน<orgName>พม่า</orgName>ในเร็ววันนี้ จะได้เข้า<orgName>พม่า</orgName>ตามที่คาดหวังไว้หรือไม่ คาดการณ์ได้ลำบากเพราะ<orgName>รัฐบาลทหารพม่า</orgName> "ดื้อ" อาจทำอะไรที่คาดไม่ถึง อาจยอมหรือไม่ยอมให้เลขาธิการ<orgName>ยูเอ็น</orgName>เข้าไป</p>
<p>สำหรับกระบวนการประชาธิปไตยในพม่า กับการเลือกตั้งที่จะมีขึ้นในปี 2553 นั้น นายเพ็ญศักดิ์ มองว่า  หากมีการลงโทษนางซูจีจริง อาจเป็นเทคติกที่ดีของ<orgName>รัฐบาลพม่า</orgName> เพื่อไม่ให้นางซูจีมาลงแข่งขัน ซึ่งการเลือกตั้งในพม่า ตนไม่ถึงกับแน่ใจ100 % ว่า จะมีการเลือกตั้งเกิดขึ้น เพราะ<orgName>รัฐบาลทหารพม่า</orgName>จะต้องมีความมั่นใจจริงๆ หากให้มีการเลือกตั้ง จะไม่เกิดสถานการณ์ให้หวั่นใจ หรือแพ้ย่อยยับ</p>
<p>"<orgName>พม่า</orgName>ทำได้อย่างเดียว คือมีการพูดเป็นการภายใน ถ้าเราสามารถพูดคุยให้เขาเห็นว่า<orgName>ไทย</orgName>หวังดีก็อาจได้ผล การใช้วิธีการกดดันแบบชาติตะวันตกต้องการ ผมคิดว่า <orgName>พม่า</orgName>ไม่ยอม"</p>
<p>ผู้สื่อข่าวถามว่า ภายหลังการพิจารณาคดี<orgName>รัฐบาลพม่า</orgName>ยังได้เชิญผู้แทนจาก<orgName>สถานเอกอัครราชทูตไทย</orgName>ในฐานะประธาน<orgName>อาเซียน</orgName> <orgName>สถานเอกอัครราชทูตสิงคโปร์</orgName>ในฐานะคณบดีคณะทูตในพม่า และ<orgName>สถานเอกอัครราชทูตสหพันธรัฐรัสเซีย</orgName>ในฐานะสมาชิก<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> (<orgName>United Nations Security Council: UNSC</orgName>) ไปเยี่ยมนางออง ซาน ซูจี ณ บ้านพักซึ่งอยู่ในบริเวณของสถานคุมขังอิเส่งนั้น นายเพ็ญศักดิ์ กล่าวว่า  น่าเป็นสัญญาณที่ดี</p>
<p>ขณะที่นายปกศักดิ์ นิลอุบล  อดีตเอกอัครราชทูตไทยประจำประเทศพม่า อีกท่าน ให้ความเห็นในเรื่องเดียวกัน โดยเฉพาะกรณีท่าที<orgName>ไทย</orgName>ในนามประธาน<orgName>อาเซียน</orgName>ว่า การออกแถลงการณ์ ของ<orgName>ไทย</orgName> ในฐานะประธาน<orgName>อาเซียน</orgName>ต่อกรณีนางซูจี  เป็นท่าทีที่เหมาะสมแล้ว  ทั้งในฐานะประเทศเพื่อนบ้าน อีกทั้ง<orgName>พม่า</orgName>ก็เป็นสมาชิกอาเซียน เนื่องจากมีกฎบัตร<orgName>อาเซียน</orgName>ที่ออกมา มีประเด็นเรื่องสิทธิมนุษยชน ซึ่ง<orgName>พม่า</orgName>เป็นสมาชิก<orgName>อาเซียน</orgName> ก็น่าจะปฏิบัติตาม แต่จุดอ่อนของกฎบัตร<orgName>อาเซียน</orgName> คือการไม่มีบทลงโทษ</p>
<p>"<orgName>ไทย</orgName>ในฐานะเพื่อนบ้านได้รับผลกระทบมากมาย จากเหตุการณ์ภายในของ<orgName>พม่า</orgName>เอง ทั้งเรื่องการหลั่งไหลของผู้อพยพ<orgName>พม่า</orgName> ที่หนีภัยจากการสู้รบ ปัญหายาเสพติด อาชญากรรมข้ามชาติ เป็นต้น ซึ่ง<orgName>ไทย</orgName>เรามีสิทธิ์พูด ดีกว่านิ่งเฉย" นายปกศักดิ์ กล่าว และว่า การพิจารณาคดีซูจี  <orgName>รัฐบาลทหารพม่า</orgName> �จัดฉาก� ซึ่งเป็นเรื่องที่เกิดขึ้นมาโดยตลอด ทุกคนทราบกันดีว่า นางซูจีถูกกักขังมาตั้งแต่ปีค.ศ. 1989 แม้ว่าจะมีการปล่อยตัว มา 2 หน เรียกได้ว่าเข้าๆออกๆ ซึ่งหาก<orgName>รัฐบาลทหารพม่า</orgName>ได้รับการกดดันมากกว่านี้ ก็อาจมีการปล่อยตัวนางซูจีออกมาชั่วคราว </p>
<p>นายปกศักดิ์ กล่าวอีกว่า มีความห่วงใยจากหลายฝ่ายว่า มีความเป็นไปได้หรือไม่ ที่<orgName>รัฐบาลทหารพม่า</orgName>จะตัดสินจำคุกนางซูจี ตนคิดว่า หากมีแรงกดดันจากนานาชาติ ทั้งจากประเทศ<orgName>อาเซียน</orgName> หรือ<orgName>สหประชาชาติ</orgName> มิตรประเทศมหาอำนาจ ร่วมแรงร่วมใจ น่าจะมีผล แต่หากแรงกดดันไม่เพียงพอ<orgName>รัฐบาลทหารพม่า</orgName>สามารถหาประเด็นอื่นมาหน่วงเหนี่ยวกักขังนางซูจีต่อไปได้อีก อาจจะติดหรือไม่ติดคุกก็ได้ แต่การกักบริเวณ<orgName>รัฐบาลทหารพม่า</orgName>สามารถออกคำสั่งกักต่อไปได้ หรือขยายไปเรื่อยๆ</p>
<p>สำหรับกระแสกดดันจากทั่วโลกเรียกร้องความเป็นธรรมให้นางซูจีนั้น นายปกศักดิ์ กล่าวว่า ถึงขณะนี้มีไม่กี่ประเทศแสดงความห่วงใยนางซูจี ถือว่า ยังน้อยเกินไป เห็นว่า ถ้า<orgName>ไทย</orgName>ในฐานะประธาน<orgName>อาเซียน</orgName>จับมือกับ<orgName>สหประชาชาติ</orgName> ส่งตัวแทนระดับสูงเข้าไปในพม่า อาจมีผลได้มากกว่านี้ ส่วนกรณีเลขาธิกา<orgName>รสหประชาชาติ</orgName>จะเยือน<orgName>พม่า</orgName> ไม่ทราบว่า <orgName>พม่า</orgName>จะให้วีซ่าเข้าประเทศหรือไม่ เขาสามารถหน่วงเหนี่ยว ยกเหตุผลมาอ้าง และเข้าไปก็ไม่อาจทำอะไรได้อย่างที่ต้องการ </p>
<p>ส่วนบทบาทนางซูจีต่อการเลือกตั้งที่จะมีขึ้นในพม่าปี 2553 นายปกศักดิ์ มองว่า หากมีการขยายเวลากักตัวนางซูจีอีก 1 ปี นางซูจีก็ไม่สามารถมีบทบาททางการเมืองได้อีก ซึ่ง <orgName>รัฐบาลทหารพม่า</orgName>อาจหากเหตุผลในการกักตัวนางซูจีต่อไป อาจจะไม่ติดคุก แต่เป็นการกักบริเวณต่อ </p>
<p>"ชะตากรรมนางซูจี ผมคิดว่า เธอคงไม่สามารถทำอะไรได้มากนักหากตกอยู่ในสภาพนี้ต่อไป แถมมีปัญหาสุขภาพตามมา เราไม่ทราบว่าระยะยาวจะร้ายแรงแค่ไหน เพราะหากนางซูจีมีปัญหาสุขภาพก็ลำบาก อีกทั้งการเข้ารักษาพยาบาลก็ไม่ใช่เรื่องง่ายๆ"  อดีตทูตฯไทยประจำพม่า กล่าว</p></body>
</news>
