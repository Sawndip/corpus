<teiHeader>
<fileDesc>
<titleStmt>
  <title>ญี่ปุ่นเตรียมให้เงินกู้สกุลดอลลาร์ตามแผนกระตุ้นศก.  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 00:31:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059124  </bibl>
</sourceDesc>
</fileDesc>
</teiHeader>
<news>
<headline><orgName>ญี่ปุ่น</orgName>เตรียมให้เงินกู้สกุลดอลลาร์ตามแผนกระตุ้นศก.</headline>
<lead></lead>
<neck></neck>
<body><p><orgName>เอเอฟพี</orgName>-<orgName>ญี่ปุ่น</orgName>เปิดเผยเมื่อวานนี้(26) ถึงมาตรการต่อสู้วิกฤตใหม่ล่าสุด โดยจะให้เงินกู้ในสกุลเงินดอลลาร์สหรัฐฯ แก่บริษัทที่ไปดำเนินงานในต่างประเทศ เพื่อช่วยบริษัทเหล่านี้รับมือกับสภาพสินเชื่อตึงตัวทั่วโลก</p>
<p><orgName>ธนาคารเพื่อความร่วมมือระหว่างประเทศ<suffix>แห่งญี่ปุ่น</suffix> (เจบิก)</orgName> แถลงว่า จะกันเม็ดเงินไว้ 3,000 ล้านดอลลาร์ ให้แก่พวกธนาคารในประเทศ จะได้นำไปปล่อยกู้แก่ธุรกิจขนาดกลางและเล็ก ที่ไปดำเนินกิจการในต่างประเทศ โดยเฉพาะอย่างยิ่งในเอเชีย</p>
<p>ความเคลื่อนไหวนี้นับเป็นมาตรการล่าสุดที่<orgName>รัฐบาลนายกรัฐมนตรีทาโร อาโซะ</orgName>ออกมาเพื่อช่วยบริษัทญี่ปุ่นให้สามารถประคองตัวผ่านช่วงวิกฤตเศรษฐกิจโลกครั้งร้ายแรงที่สุดในรอบกว่า 7 ทศวรรษนี้</p>
<p>ในเดือนธันวาคม <orgName>รัฐบาลญี่ปุ่น</orgName>ก็ได้ออกมาตรการปล่อยสินเชื่อดอกเบี้ยต่ำให้แก่บริษัทที่ถูกกระทบจากภาวะเศรษฐกิจมาแล้ว นอกจากนี้ยังได้เพิ่มเม็ดเงินในโครงการนี้จาก 2 ล้านล้านเยนมาเป็น 10 ล้านล้านเยน อันเนื่องมาจากจำนวนผู้ขอใช้สินเชื่อเพิ่มขึ้นอย่างรวดเร็ว</p>
<p>เมื่อสัปดาห์ที่แล้ว <orgName>รัฐบาล</orgName>รายงานว่าเศรษฐกิจของ<orgName>ญี่ปุ่น</orgName>หดตัวอย่างรุนแรงที่สุดเท่าที่เคยมีมา โดยในช่วงไตรมาสแรกของปีนี้หดตัวถึง 4.0% เทียบกับไตรมาสที่สี่ของปีที่แล้ว แต่ก็คาดกเว่าเศรษฐกิจน่าจะเริ่มขยับตัวดีขึ้น เพราะได้ผ่านจุดต่ำสุดไปแล้ว</p></body>
</news>
