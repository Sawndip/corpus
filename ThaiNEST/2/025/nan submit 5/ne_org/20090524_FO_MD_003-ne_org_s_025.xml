<teiHeader>
<fileDesc>
<titleStmt>
  <title>ศรีลังกายังไม่ยอมให้UNเข้าช่วยเหลือ อ้างต้องรอแยกกบฏออกจากผู้อพยพ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-24 20:05:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058092  </bibl>
</sourceDesc>
</fileDesc>
</teiHeader>
<news>
<headline><orgName>ศรีลังกา</orgName>ยังไม่ยอมให้<orgName>UN</orgName>เข้าช่วยเหลือ อ้างต้องรอแยกกบฏออกจากผู้อพยพ</headline>
<lead><orgName>เอเอฟพี</orgName> - <orgName>รัฐบาลศรีลังกา</orgName>ระบุวานนี้ (24) ว่าจะไม่อนุญาตให้เจ้าหน้าที่บรรเทาทุกข์ของ<orgName>สหประชาชาติ</orgName>เข้าไปช่วยเหลือพลเรือนที่อยู่ในค่ายผู้อพยพ จนกว่าจะแยกพวกกบฏพยัคฆ์ทมิฬที่ยังซ่อนตัวรวมอยู่ในกลุ่มผู้อพยพออกมาเสียก่อน ถึงแม้มีเสียงเรียกร้องจากเลขาธิการ<orgName>สหประชาชาติ</orgName>ที่เดินทางเยี่ยมค่ายผู้อพยพเมื่อวันเสาร์(23)</lead>
<neck></neck>
<body><p>ทั้งนี้ในวันเสาร์ (23) บันคีมูน เลขาธิการ<orgName>สหประชาชาติ</orgName>ได้เดินทางไปเยี่ยมค่ายผู้อพยพมานิค ฟาร์ม ซึ่งมีผู้อพยพชาวทมิฬอยู่ถึงราว 200,000 คน บันกล่าวถึงบรรยากาศในค่ายดังกล่าวว่ามีผู้อพยพอยู่รวมกันอย่างแออัด และพวกเขา "ต้องการอาหาร น้ำ และระบบสุขอนามัยอย่างมากอย่างยิ่ง"</p>
<p>"ผมรู้สึกสะเทือนในอย่างยิ่งกับสิ่งที่ได้เห็น มีคนบาดเจ็บมากมายเหลือเกิน" บันกล่าวภายหลังเดินเยี่ยมค่ายเมนิค ฟาร์ม ได้เพียง 20 นาที ค่ายแห่งนี้อยู่ห่างจากกรุงโคลัมโบไปทางเหนือราว 250 กิโลเมตร สภาพค่ายเป็นเหมือนกับท้องทะเลที่มีแต่เพิงที่พักสังกะสีและเต็นท์ที่สร้างขึ้นอย่างหยาบๆ</p>
<p>นอกจากนั้น บันยังได้ขึ้นเฮลิคอปเตอร์ตรวจสภาพพื้นที่สู้รบทางตะวันออกเฉียงเหนือของศรีลังกาด้วย และพบเห็นภาพภูมิประเทศอันน่าเศร้าสลดเนื่องจากเต็มไปด้วยหลุมกระสุนปืนใหญ่ ยานพาหนะและบ้านเรือนที่ถูกเผาจนกลายเป็นเถ้าถ่าน</p>
<p>อย่างไรก็ตาม ภายหลังจากที่บันได้พบกับประธานาธิบดีมหินทา ราชปักษี ที่วัดแห่งหนึ่งในเมืองแคนดี เขาก็ระบุด้วยว่า "<orgName>รัฐบาล</orgName>กำลังทำทุกอย่างอย่างดีที่สุดแล้ว แต่พวกเขาก็ขาดแคลนทรัพยากรที่จำเป็น" อีกทั้ง "ยังมีช่องว่างกว้างใหญ่อยู่ระหว่างสิ่งที่จำเป็นต้องจัดหาอย่างเร่งด่วนกับสิ่งที่สามารถปฏิบัติได้"</p>
<p>บันยังได้เรียกร้องให้<orgName>รัฐบาลศรีลังกา</orgName>อนุญาตให้เจ้าหน้าที่ของ<orgName>สหประชาชาติ</orgName>เข้าไปให้ความช่วยเหลือแก่พลเรือนที่พลัดถิ่นเหล่านั้นด้วย ทว่า <orgName>รัฐบาลศรีลังกา</orgName>กลับตอบว่าจะ "ยอมรับความช่วยเหลือดังกล่าวโดยไม่มีเงื่อนไข หากสถานการณ์ดีขึ้นกว่าเดิมแล้ว โดยเฉพาะในประเด็นเกี่ยวกับความมั่นคง"</p>
<p>ส่วนประธานาธิบดีมหินทา ราชปักษ์ ได้ออกแถลงการณ์เตือนถึง "แนวโน้มที่ยังคงมี<orgName><prefix>กลุ่ม</prefix>กบฏพยัคฆ์ทมิฬ</orgName>แฝงตัวรวมอยู่กับผู้อพยพจำนวนมากที่เข้ามาพื้นที่ของ<orgName>รัฐบาล</orgName>" นอกจากนั้น <orgName>รัฐบาล</orgName>ยังระบุว่าค่ายผู้อพยพมีสภาพเป็น "หมู่บ้านสวัสดิการ" และรัฐบาลจะโยกย้ายพลเรือนพลัดถิ่นเหล่านี้ไปอยู่ในที่เหมาะสมโดยเร็วที่สุดเท่าที่จะเป็นไปได้ แต่นักเคลื่อนไหวฝ่าย<orgName><prefix>กลุ่ม</prefix>พยัคฆ์ทมิฬ</orgName>ระบุว่าค่ายผู้อพยพเป็น "ค่ายกักกันนักโทษ" มากกว่าเพราะมีรั้วลวดหนามล้อมรอบ</p>
<p>ในช่วงหลายเดือนที่ผ่านมาที่การสู้รบระหว่าง<orgName>รัฐบาลศรีลังกา</orgName>กับ<orgName><prefix>กลุ่ม</prefix>แบ่งแยกดินแดนชาวทมิฬ</orgName>ทวีความรุนแรงขึ้นและส่งผลให้มีผู้อพยพหนีภัยสงครามหลายแสนคน <orgName>สหประชาชาติ</orgName>ได้เรียกร้องหลายต่อหลายครั้งให้สองฝ่ายหยุดยิง แต่<orgName>กองทัพรัฐบาล</orgName>เห็นว่าฝ่ายตนกำลังเป็นต่อจึงรุกคืบกดดันจนเอาชนะฝ่ายกบฏได้</p>
<p>พวก<orgName><prefix>กลุ่ม</prefix>นักเคลื่อนไหวเพื่อสิทธิมนุษยชน</orgName>ต่างประณามทั้งฝ่าย<orgName>รัฐบาล</orgName>ที่ยิงถล่มฝ่ายตรงข้ามโดยไม่ละเว้นชีวิตพลเรือน และ<orgName><prefix>กลุ่ม</prefix>พยัคฆ์ทมิฬ</orgName>เองที่ใช้วิธีจับพลเรือนเป็นตัวประกันและยิงพวกเขาทิ้งหากคิดหลบหนี ขณะที่<orgName><prefix>หน่วยงาน</prefix>บรรเทาทุกข์</orgName>ต่างก็ร้องเรียนว่าไม่สามารถเข้าไปให้ความช่วยเหลือได้อย่างเต็มที่</p>
<p>เมื่อวันพฤหัสบดี (21) <orgName><prefix>คณะกรรมการ</prefix>กาชาดสากล</orgName>บอกระบุว่าถูก<orgName>รัฐบาล</orgName>สั่งระงับการจัดส่งอาหารซึ่งเป็นของที่จำเป็นอย่างยิ่งเข้าไปในค่ายเมนิค ฟาร์ม ซึ่งยังมีผู้อพยพเข้ามาเพิ่มอีกอย่างไม่ขาดสาย</p>
<p>ส่วนศพของเวฬุพิไล ประภาการัน ผู้ก่อตั้ง<orgName><prefix>กลุ่ม</prefix>พยัคฆ์ทมิฬ</orgName>ก็ได้ถูกเผาในบริเวณใกล้เคียงกัน หลังจากที่เขาถูกสังหารในวันสุดท้ายของการสู้รบ</p>
<p>"เราเผาศพของเขาในละแวกใกล้เคียงกับจุดที่เขาถูกยิงเสียชีวิต และได้นำอัฐิไปโปรยในทะเล" พลเอกสารัธ ฟอนเซกา ผู้บัญชาการ<orgName>กองทัพ</orgName>ระบุวานนี้</p></body>
</news>
