<teiHeader>
<fileDesc>
<titleStmt>
  <title>โสมแดงยิงขีปนาวุธเย้ยโลกอีก  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02270552&sectionid=0104&day=2009-05-27  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ยิงขีปนาวุธเย้ยโลกอีก</headline>
<lead></lead>
<neck></neck>
<body><p>เมื่อวันที่ 26 พฤษภาคม <orgName>สำนักข่าวยอนฮัป</orgName>ของ<orgName>เกาหลีใต้</orgName>รายงานว่า <orgName>เกาหลีเหนือ</orgName>เตรียมจะทดสอบขีปนาวุธพิสัยใกล้ที่ทะเลเหลือง ทางตอนใต้ของประเทศอีก หลังจากก่อนหน้านี้หนึ่งวันได้ทดลองระเบิดนิวเคลียร์ใต้ดินลูกที่ 2 พร้อมทดสอบขีปนาวุธพิสัยใกล้ภายในวันเดียวไปแล้ว</p>
<p>โดยทางการ<orgName>เกาหลีเหนือ</orgName>ได้ประกาศเตือนให้เรือขนส่งพยายามหลีกเลี่ยงให้พ้นจากทะเลเหลืองนอกชายฝั่งจังหวัดเปียงกัน ห่างจากกรุงเปียงยาง เมืองหลวงเกาหลีเหนือไปราว 40 กิโลเมตร ซึ่งคาดว่าจะเป็นจุดที่มีการทดสอบยิงขีปนาวุธรอบใหม่ที่อาจจะมีขึ้นในวันที่ 26 หรือ 27 พฤษภาคม โดยขีปนาวุธที่จะใช้ทดสอบยิงครั้งนี้เป็นขีปนาวุธชนิดโจมตีเรือรบจากภาคพื้นดิน มีพิสัยทำการประมาณ 160 กิโลเมตร</p>
<p>รายงานข่าวระบุด้วยว่า ประธานาธิบดีบารัค โอบามา ของ<orgName>สหรัฐอเมริกา</orgName> ได้โทรศัพท์ไปหาประธานาธิบดีลี เมียง บัค ของ<orgName>เกาหลีใต้</orgName> และนายกรัฐมนตรีทาโร อาโสะ ของ<orgName>ญี่ปุ่น</orgName> ในวันเดียวกับที่<orgName>เกาหลีเหนือ</orgName>ทดลองระเบิดนิวเคลียร์ครั้งที่ 2 โดยได้ปรึกษาหารือถึงสิ่งที่สังคมโลกควรจะดำเนินการตอบโต้<orgName>เกาหลีเหนือ</orgName>จากการทดสอบระเบิดนิวเคลียร์ครั้งนี้ โดยผู้นำเกาหลีใต้ยอมรับว่าการกระทำของ<orgName>เกาหลีเหนือ</orgName>ครั้งนี้เป็นการละเมิดกฎหมายระหว่างประเทศและเห็นด้วยที่จะให้ประเทศอื่นๆ แสดงท่าทีที่มีต่อ<orgName>เกาหลีเหนือ</orgName> ส่วนนายกรัฐมนตรีญี่ปุ่นเห็นด้วยที่จะให้มีการร่วมมืออย่างจริงจับกับ<orgName>เกาหลีใต้</orgName> <orgName>จีน</orgName> และ<orgName>รัสเซีย</orgName> ในการแก้ปัญหาเรื่อง<orgName>เกาหลีเหนือ</orgName> วันเดียวกัน<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName>ได้จัดประชุมฉุกเฉินและประณามการกระทำของ<orgName>เกาหลีเหนือ</orgName> (<orgName>เอเอฟพี</orgName>)</p></body>
</news>
