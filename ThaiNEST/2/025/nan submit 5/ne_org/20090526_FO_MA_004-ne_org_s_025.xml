<teiHeader>
<fileDesc>
<titleStmt>
  <title>โสมแดงดื้อทดลองนิวเคลียร์อีก  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01260552&sectionid=0104&day=2009-05-26  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ดื้อทดลองนิวเคลียร์อีก</headline>
<lead><orgName>เกาหลีเหนือ</orgName>ยังแสดงท่าทีดื้อแพ่งต่อประชาคมโลกอย่างถึงที่สุดต่อไป ประกาศศักดาทดลองระเบิดนิวเคลียร์ใต้ดินอีกพร้อมยิงขีปนาวุธพิสัยใกล้ เผยขนาด 10-20 กิโลตันใหญ่กว่าที่เคยทดสอบครั้งแรก</lead>
<neck></neck>
<body><p>เมื่อวันที่ 25 พฤษภาคม <orgName>สำนักข่าวกลางเกาหลี (เคซีเอ็น)</orgName> <orgName>สำนักข่าวทางการเกาหลีเหนือ</orgName>แถลงว่า <orgName>เกาหลีเหนือ</orgName>ประสบความสำเร็จในการทดลองอาวุธนิวเคลียร์ใต้ดิน ซึ่งเป็นไปตามยุทธวิธีป้องปรามและป้องกันตนเอง และเป็นไปตามคำขอของเจ้าหน้าที่เทคนิคและนักวิทยาศาสตร์ของ<orgName>เกาหลีเหนือ</orgName> การทดลองดังกล่าวดำเนินไปอย่างปลอดภัยถือว่าเป็นการยกระดับขึ้นอีกระดับหนึ่งทั้งในแง่ของพลังของระเบิดและการควบคุมในการระเบิดครั้งนี้</p>
<p>ถ้อยแถลงดังกล่าวเป็นการยืนยันรายงานข่าวของ<orgName>สำนักข่าวยอนฮับ</orgName> ของทางการ<orgName>เกาหลีใต้</orgName>ก่อนหน้านี้ที่ระบุว่า <orgName>เกาหลีเหนือ</orgName>ประสบความสำเร็จในการทดลองอาวุธนิวเคลียร์พร้อมๆ กับทดสอบการยิงขีปนาวุธพิสัยใกล้ ทั้งนี้การทดลองระเบิดนิวเคลียร์เกิดขึ้นที่แหล่งทดลองใต้ดินในเมืองคิลจู จังหวัดฮัมเกียงเหนือ ซึ่งตั้งอยู่ทางตะวันตกเฉียงเหนือของประเทศและเป็นสถานที่เดียวกันกับที่ใช้ทดลองระเบิดครั้งแรกเมื่อปี 2549 ส่วนการทดลองยิงขีปนาวุธพิสัยใกล้ชนิดยิงจากภาคพื้นดินสู่อากาศ ที่มีพิสัยทำการประมาณ 130 กิโลเมตรนั้นมีขึ้นที่ฐานยิงจรวด มูซูดานรี ชายฝั่งด้านตะวันออกเฉียงเหนือของประเทศ การทดลองครั้งนี้นอกจากจะเป็นการทดลองอาวุธนิวเคลียร์เป็นครั้งที่ 2 แล้วยังเป็นการปฏิบัติการท้าทายมติของ<orgName>สหประชาชาติ (ยูเอ็น)</orgName> และแรงกดดันจากโลกตะวันตกครั้งสำคัญในรอบ 2 เดือนหลังจากที่เคยดื้อแพ่งทดลองยิงขีปนาวุธพิสัยไกลมาแล้วก่อนหน้านี้</p>
<p>การทดลองนิวเคลียร์ครั้งนี้ก่อให้เกิดความตึงเครียดระหว่าง<orgName>เกาหลีเหนือ</orgName>และนานาประเทศสูงขึ้นในทันที ประธานาธิบดีลี เมียง บัค แห่งเกาหลีใต้เรียกประชุมหน่วยงานด้านความมั่นคงฉุกเฉินทันทีในวันเดียวกันนี้ ในขณะที่<orgName>รัฐบาลญี่ปุ่น</orgName>แถลงทันทีว่าหากการทดลองเป็นจริงต้องถือเป็นเรื่องที่ไม่อาจยอมรับได้และเป็นพฤติกรรมที่ล่วงละเมิดมติ<orgName><prefix>คณะมนตรี</prefix>ความมั่นคง<suffix>แห่งยูเอ็น</suffix></orgName>อย่างชัดแจ้ง ซึ่งญี่ปุ่นจะไม่ยอมอดทนต่อพฤติกรรมเช่นนี้ ส่วนนายแอนดี้ เลน โฆษก<orgName><prefix>กระทรวง</prefix>ต่างประเทศสหรัฐอเมริกา</orgName>ยอมรับว่ายังไม่สามารถยืนยันข้อเท็จจริงที่เกิดชึ้นได้ในเวลานี้ อย่างไรก็ตาม <orgName>สำนักข่าวอาร์ไอเอ-โนวอสติ</orgName>ของ<orgName>รัสเซีย</orgName>อ้างถ้อยแถลงของโฆษก<orgName><prefix>กระทรวง</prefix>กลาโหมรัสเซีย</orgName>ระบุชัดเจนว่า การทดลองดังกล่าวใช้ระเบิดขนาด 10-20 กิโลตัน ซึ่งเท่ากับว่าระเบิดที่ทดลองครั้งใหม่นี้มีอานุภาพมากกว่าการทดลองครั้งแรก ทั้งนี้ <orgName><prefix>สำนักงาน</prefix>ตรวจจับแผ่นดินไหวของญี่ปุ่น, เกาหลีใต้ และสหรัฐ</orgName>ตรวจจับอาการสั่นสะเทือนในพื้นที่เดียวกันได้ที่ความแรงระดับ 4.7-5.3 ริคเตอร์อีกด้วย</p>
<p>ด้านนายซู่ กวงหยู นักวิจัยจาก<orgName><prefix>สมาคม</prefix>เพื่อการควบคุมและลดอาวุธ</orgName>ในกรุงปักกิ่งของจีนเชื่อว่า <orgName>เกาหลีเหนือ</orgName>ยังคงใช้ยุทธวิธีเดิมเพื่อเรียกร้องความสนใจจาก<orgName>สหรัฐ</orgName>และตะวันตก อย่างไรก็ตาม นายจิม วอลช์ นักวิเคราะห์กิจการเกาหลีเหนือชาวอเมริกันตั้งข้อสงสัยว่า การทดลองครั้งนี้น่าจะเป็นความพยายามของคิม จอง อิล ผู้นำสูงสุดของ<orgName>เกาหลีเหนือ</orgName>ในอันที่จะกอบกู้อำนาจอิทธิพลภายในประเทศกลับคืนมาหลังจากหายหน้าหายตาไปเพราะปัญหาสุขภาพ ทั้งนี้ก็เพื่อปูทางในการก้าวสู่การสืบทอดอำนาของบุตรชาย 3 คนของตนต่อไปในอนาคต (<orgName>เอพี</orgName>/<orgName>เอเอฟพี</orgName>/<orgName>รอยเตอร์</orgName>)</p></body>
</news>
