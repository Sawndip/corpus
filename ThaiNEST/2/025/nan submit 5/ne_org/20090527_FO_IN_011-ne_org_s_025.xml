<teiHeader>
<fileDesc>
<titleStmt>
  <title>ส่อรุนแรง!UNขู่โต้ตอบโสมแดงยิงนิวเคลียร์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 07:40:50  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173215  </bibl>
</sourceDesc>
</fileDesc>
</teiHeader>
<news>
<headline>ส่อรุนแรง!<orgName>UN</orgName>ขู่โต้ตอบ<orgName><addName>โสมแดง</addName></orgName>ยิงนิวเคลียร์</headline>
<lead>ที่ประชุม<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> เห็นพ้องที่จะใช้มาตรการแก้ปัญหา<orgName>เกาหลีเหนือ</orgName>ทันที หลังจาก ที่ได้ทดลองยิงนิวเคลียร์ครั้งที่สอง ขณะ<orgName>สหรัฐฯ</orgName> ต้องการให้ใช้มาตรการรุนแรง เพราะเป็นการคุกคามสันติภาพและความมั่นคงระหว่างประเทศ</lead>
<neck></neck>
<body><p><orgName>สำนักข่าวเอพี</orgName> รายงาน ที่ประชุม<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> หรือ<orgName>ยูเอ็น</orgName> ซึ่งได้จัดประชุมฉุกเฉินเมื่อวันที่ 25 พ.ค. ตามเวลาท้องถิ่น ในนครนิวยอร์ก ประเทศสหรัฐฯ ได้เห็นพ้องที่จะเริ่มมาตรการแก้ปัญหา<orgName>เกาหลีเหนือ</orgName>ทันที หลังจาก<orgName>เกาหลีเหนือ</orgName>ได้ทดลองนิวเคลียร์ ครั้งที่สองนายวิตาลี เชอร์คิน ทูต<orgName>รัสเซีย</orgName>ประจำ<orgName>สหประชาชาติ</orgName> ในฐานะประธานที่ประชุมฯ กล่าวว่า สมาชิกมีจุดยืนที่แข็งกร้าว ต่อการทดลองนิวเคลียร์ใต้ดินของ<orgName>เกาหลีเหนือ</orgName></p>
<p>ด้านนางซูซาน ไรซ์ ทูต<orgName>สหรัฐอเมริกา</orgName>ประจำ<orgName>สหประชาชาติ</orgName> กล่าวว่า <orgName>สหรัฐฯ</orgName> ต้องการให้ใช้มาตรการรุนแรง และหวังว่าที่ประชุมจะเริ่มแก้ปัญหา<orgName>เกาหลีเหนือ</orgName>ในวันอังคารนี้ <orgName>สหรัฐฯ</orgName> คิดว่านี่เป็นการฝ่าฝืนกฎหมายระหว่างประเทศ อย่างร้ายแรง และคุกคามสันติภาพ ความมั่นคงในภูมิภาคและระหว่างประเทศ ดังนั้น <orgName>สหรัฐฯ</orgName> จะใช้วิธีการแก้ปัญหาด้วยมาตรการที่รุนแรง</p>
<p>ด้าน<orgName><prefix>กระทรวง</prefix>การต่างประเทศจีน</orgName> ได้ออกแถลงการณ์ เรียกร้องให้<orgName>เกาหลีเหนือ</orgName>รักษาคำมั่นที่จะปลดอาวุธนิวเคลียร์ และหยุดทุกการกระทำที่จะทำให้สถานการณ์เลวร้ายลง และนอกจากนี้ <orgName>จีน</orgName>ยังได้เรียกร้องให้<orgName>เกาหลีเหนือ</orgName>กลับเข้าสู่โต๊ะเจรจาหกฝ่าย</p>
<p>ด้าน ประธานาธิบดีเกาหลีใต้ กรุงโซล นายลี เมียง-บัค ได้โทรศัพท์พูดคุยกับประธานาธิบดีบารัค โอมาบา ของ<orgName>สหรัฐฯ</orgName> โดยประธานาธิบดีเกาหลีใต้ พร้อมจะร่วมมือกับ<orgName>สหรัฐฯ</orgName> ในการหยุดยั้งคุกคามสันติภาพ ความมั่นคงในภูมิภาค หลัง<orgName>เกาหลีเหนือ</orgName>ได้ทดลองยิงนิวเคลียร์ใต้ดินครั้งที่สอง</p>
<p>ขณะที่<orgName>สำนักข่าวยอนฮัพ</orgName>ของทางการ<orgName>เกาหลีใต้</orgName>รายงานว่า <orgName>เกาหลีเหนือ</orgName>เตรียมยิงขีปนาวุธพิสัยใกล้อีกในวันนี้หรือพรุ่งนี้นอกชายฝั่งตะวันตกของประเทศ หลังจากเมื่อวานนี้ (25 พ.ค.)ยิงไปแล้ว 3 ลูก โดย<orgName>เกาหลีเหนือ</orgName>ประกาศห้ามเรือแล่นในทะเลนอกชายฝั่งจังหวัดเปียงกังใต้ระหว่างวันที่ 25-27 พค.นี้</p>
<p>ด้านนายปัก ต๊อก ฮุน ผู้ช่วยทูตเกาหลีเหนือประจำ<orgName>สหประชาชาติ</orgName> กล่าวว่า การทดลองนิวเคลียร์ใต้ดินของ<orgName>เกาหลีเหนือ</orgName> เมื่อวันจันทร์ที่ผ่านมา ไม่มีจุดประสงค์อื่นใดนอกเหนือไปจากความพยายามป้องกันตัวเองจากชาติที่เป็นศัตรู ประชาคม โลกจึงควรยุติการแสดงความเห็นในเชิงลบต่อการทดลองนิวเคลียร์ของ<orgName>เกาหลีเหนือ</orgName>ครั้งนี้</p>
<p>ก่อนหน้านี้ <orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> ประณามการทดลองนิวเคลียร์ใต้ดินของ<orgName>เกาหลีเหนือ</orgName> พร้อมกับ เรียกร้องให้<orgName>เกาหลีเหนือ</orgName>ปฏิบัติตามมติของ<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> ขณะที่นางซูซาน ไรซ์ ทูต<orgName>สหรัฐ</orgName> ประจำ<orgName>สหประชาชาติ</orgName> ระบุว่า <orgName>เกาหลีเหนือ</orgName>จะต้องได้รับผลตอบแทนอย่างสาสมจากการทดลองระเบิดนิวเคลียร์ รวมถึงการทดลองยิงขีปนาวุธพิสัยใกล้ ซึ่งถือเป็นภัยคุกคามต่อเสถียรภาพและความมั่นคงของโลก </p>
<p>ทั้งนี้<orgName>สำนักข่าวยอนฮัพ</orgName>ของ<orgName>เกาหลีใต้</orgName> รายงาน โดยอ้างอ้างถ้อยแถลงของ<orgName>รัฐบาลเกาหลีใต้</orgName>ว่า เมื่อคืนวันที่ 26 พ.ค.ที่ผ่านมา <orgName>เกาหลีเหนือ</orgName>ได้ทดลองยิงขีปนาวุธนิวเคลียร์ อีกลูกหนึ่งพิสัยใกล้ เข้าไปในทะเลญี่ปุ่น หรือ ทะเลตะวันออก ซึ่งนับเป็นการทดลองยิงครั้งล่าสุดนับตั้งแต่ <orgName>เกาหลีเหนือ</orgName> ทดลองนิวเคลียร์และยิงขีปนาวุธ เมื่อ 2 วันที่ผ่านมา ทั้งนี้ เจ้าหน้าที่ข่าวกรองของ<orgName>เกาหลีใต้</orgName> กำลังตรวจดูสถานการณ์อย่างใกล้ชิดอยู่ในขณะนี้ ขณะที่ บรรดานักการทูตหลายคน กล่าวว่า <orgName><prefix>คณะมนตรี</prefix>ความมั่น<suffix>แห่งสหประชาชาติ</suffix></orgName> จำเป็นที่จะต้องใช้เวลาชั่วระยะหนึ่ง เพื่อออกมติคว่ำบาตร<orgName>เกาหลีเหนือ</orgName> ที่ได้ทำการทดลองอาวุธดังกล่าวเมื่อไม่กี่วันมานี้</p>
<p>ด้าน นายโรเบิร์ต เกตส์ รัฐมนตรี<orgName>กลาโหมสหรัฐ</orgName> จะพบปะกับรัฐมนตรี<orgName>กลาโหม</orgName>ของ<orgName>ญี่ปุ่น</orgName>กับ<orgName>เกาหลีใต้</orgName> ที่ สิงคโปร์ วันที่ 30 พ.ค.นี้เพื่อหารือถึงพฤติกรรมของ<orgName>เกาหลีเหนือ</orgName> ส่วน นางฮิลลารี่ คลินตัน รัฐมนตรีต่างประเทศสหรัฐ เรียกร้องให้ นายเซอร์ไก ลาฟรอฟรัฐมนตรีต่างประเทศรัสเซีย มีจุดยืนเดียวกับชุมชนระหว่างประเทศ เพื่อตอบโต้การกระทำของ<orgName>เกาหลีเหนือ</orgName></p></body>
</news>
