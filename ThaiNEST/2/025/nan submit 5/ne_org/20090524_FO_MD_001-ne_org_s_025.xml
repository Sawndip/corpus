<teiHeader>
<fileDesc>
<titleStmt>
  <title>สัปดาห์ลุ้นระทึก �สองบิ๊กดีทรอยต์� เชื่อGMขอล้มละลายตามไครสเลอร์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-24 21:23:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058108  </bibl>
</sourceDesc>
</fileDesc>
</teiHeader>
<news>
<headline>สัปดาห์ลุ้นระทึก �สองบิ๊กดีทรอยต์� เชื่อ<orgName>GM</orgName>ขอล้มละลายตาม<orgName>ไครสเลอร์</orgName></headline>
<lead><orgName>เอเอฟพี</orgName>/<orgName>เอเยนซีส์</orgName> � เข้าสู่สัปดาห์ของการลุ้นระทึกในดีทรอยต์ ที่ลงท้ายพี่ใหญ่<orgName>จีเอ็ม</orgName>อาจถูกบีบให้ล้มละลาย และค่ายรถอันดับ 3 <orgName>ไครสเลอร์</orgName>หลุดพ้นจากการคุ้มครองของ<orgName>ศาล</orgName>อย่างรวดเร็ว โดยโอบามาแสดงความเชื่อมั่นว่าทั้งสองบริษัทจะกระฉับกระเฉง มุ่งมั่นและมีศักยภาพการแข่งขันมากขึ้นเมื่อเศรษฐกิจสหรัฐฯ ฟื้น</lead>
<neck></neck>
<body><p>ขณะนี้มีความเห็นพ้องกันมากขึ้นว่า<orgName>เจนเนอรัล มอเตอร์ส (จีเอ็ม)</orgName> ที่จะถึงกำหนดเส้นตายในการยื่นแผนปรับโครงสร้างหรือถูกตัดความช่วยเหลือจาก<orgName>รัฐ</orgName>ในวันที่ 1 เดือนหน้านั้น คงจะเลือกขอรับการคุ้มครองจาก<orgName>ศาลล้มละลาย</orgName> แม้กระทั่งเมื่อแผนปรับโครงสร้างผ่านความเห็นชอบจากวอชิงตันในนาทีสุดท้ายก็ตาม</p>
<p>ล่าสุด <orgName>จีเอ็ม</orgName>บรรลุข้อตกลงชั่วคราวกับ<orgName><prefix>สหภาพ</prefix>แรงงานยานยนต์ (ยูเอดับเบิลยู)</orgName> เรื่องการแปลงหนี้ที่บริษัทติดค้างอยู่ให้เป็นหุ้นสามัญ แต่ยังต้องขอให้สมาชิกสหภาพลงคะแนนเห็นชอบกันต่อไป และ ในวันอังคาร (26) <orgName>จีเอ็ม</orgName>ก็จะขอไฟเขียวจากผู้ถือหุ้นกู้ที่มีมูลค่ารวมกันสูงถึง 27,000 ล้านดอลลาร์ สำหรับแผนปรับโครงสร้าง</p>
<p>ทั้งนี้ ปัญหาเรื่องผู้ถือหุ้นกู้ของ<orgName>จีเอ็ม</orgName>นั้น มีขนาดใหญ่โตกว่า<orgName>ไครสเลอร์</orgName>มาก เพราะฝ่ายหลังมีเจ้าหนี้เพียงร้อยกว่าราย แต่<orgName>จีเอ็ม</orgName>มีเจ้าหนี้เป็นสถาบันการเงินใหญ่กว่า 120 แห่ง ไม่นับรวมผู้ถือหุ้นรายย่อยอีกราวแสนคน</p>
<p>เจ้าหนี้ผู้ถือหุ้นกู้ของ<orgName>จีเอ็ม</orgName>จำนวนไม่น้อยกำลังโวยวายว่า <orgName>จีเอ็ม</orgName>ภายใต้การผลักดันของ<orgName>รัฐบาล</orgName> กำลังเรียกร้องการเสียสละจากพวกเจ้าหนี้ ยิ่งกว่าทาง<orgName><prefix>สหภาพ</prefix>แรงงาน</orgName>และฝ่ายอื่นๆ</p>
<p>เคน อีเกิลเก แห่ง <orgName>แคปิโตล ซีเคียวริตีส์ แมเนจเมนต์</orgName> บอกว่า ตามแผนการของ<orgName>รัฐบาล</orgName>ที่มีการรายงานข่าวกันนั้น พวกถือหุ้นกู้ซึ่งตามกฎหมายถือเป็นเจ้าหนี้บุริมสิทธิ์ที่ต้องมีฐานะเหนือเจ้าหนี้อื่นๆ กลับจะต้องยกหนี้จำนวนถึง 27,000 ล้านดอลลาร์ เพื่อแลกกับหุ้นเพียง 10% ใน<orgName><prefix>บริษัท</prefix>จีเอ็ม</orgName>หลังปรับโครงสร้างใหม่ แต่<orgName><prefix>กระทรวง</prefix>การคลังสหรัฐฯ</orgName>และฝ่าย<orgName><prefix>สหภาพ</prefix>แรงงาน</orgName>ที่ยกหนี้จำนวน 20,000 ล้านดอลลาร์ จะได้หุ้น<orgName>จีเอ็ม</orgName>ใหม่เป็นจำนวนถึง 89%</p>
<p>กระนั้นก็ตาม ดักลาส เบิร์นสไตน์ นักกฎหมายในมิชิแกนที่เป็นตัวแทนของซัปพลายเออร์ยานยนต์ในกรณี<orgName>ไครสเลอร์</orgName> เชื่อว่าผู้ถือหุ้นกู้ของ<orgName>จีเอ็ม</orgName>ไม่มีทางเลือกอื่นนอกจากยอมรับแผน ดีกว่าต้องแทงบัญชีหนี้สูญ</p>
<p>ผู้เชี่ยวชาญด้านกฎหมายมองว่า แม้แต่เมื่อแผนลดต้นทุนของ<orgName>จีเอ็ม</orgName>ผ่านความเห็นชอบจาก<orgName>คณะรัฐบาลประธานาธิบดีบารัค โอบามา</orgName> ตามเส้นตายที่ให้ไว้เมื่อปลายเดือนมีนาคม แต่พี่ใหญ่แห่งดีทรอยต์รายนี้ก็อาจเลือกขอความคุ้มครองจาก<orgName>ศาลล้มละลาย</orgName>เพื่อหลีกเลี่ยงการถูกดีลเลอร์ฟ้องร้อง เนื่องจากบริษัทมีแผนลดเครือข่ายดีลเลอร์ลง 40% และปิดโชว์รูม 2,300 แห่งภายในปลายปีหน้า</p>
<p>สำหรับทางด้าน<orgName>ไครสเลอร์</orgName>นั้น กำลังรอคำวินิจฉัยสำคัญจาก<orgName>ศาลล้มละลาย</orgName>ในวันพุธ (27) ที่จะเปิดทางให้บริษัทสามารถขายธุรกิจหลักให้<orgName><prefix>บริษัท</prefix>ไครสเลอร์</orgName>ใหม่ ที่มี<orgName>เฟียต</orgName>ร่วมเป็นพันธมิตร ซึ่งจะเท่ากับสามารถเดินหน้าปรับโครงสร้างเพื่อสะสางปัญหาอย่างรวดเร็วตามที่<orgName>รัฐบาล</orgName>คาดหวัง เนื่องจากจะทำให้<orgName>ไครสเลอร์</orgName>หลุดพ้นจากสภาพล้มละลายกลายเป็นบริษัทใหม่ที่บริหารโดย<orgName>เฟียต</orgName>จากอิตาลี แต่มี<orgName><prefix>สหาภาพ</prefix>แรงงานยูเอดับเบิลยู</orgName>ถือหุ้นใหญ่ และ<orgName>รัฐบาลสหรัฐฯ และแคนาดา</orgName>ถือหุ้นบางส่วน</p>
<p>อย่างไรก็ตาม บรูซ เบลโซวสกี้ จาก<orgName><prefix>สถาบัน</prefix>วิจัยด้านการขนส่ง</orgName>ของ<orgName><prefix>มหาวิทยาลัย</prefix>มิชิแกน</orgName> ชี้ว่าการรวมพลังระหว่าง<orgName>ไครสเลอร์</orgName>-<orgName>เฟียต</orgName>ยังต้องเจอความท้าทายอีกมาก อาทิ สภาพเศรษฐกิจโลกที่ยังอยู่ในภาวะถดถอย</p>
<p>ทว่า ดานา จอห์นสัน หัวหน้านักเศรษฐศาสตร์ของ<orgName>คอมเมอร์เชียล แบงก์</orgName> มองต่างมุมว่าหลังจากสะสางหนี้และต้นทุนอื่นๆ แล้ว <orgName>ไครสเลอร์</orgName>-<orgName>เฟียต</orgName>อาจฟื้นตัวได้ นอกจากนี้ ยังเป็นที่คาดว่าเศรษฐกิจจะถึงจุดต่ำสุดในช่วงครึ่งหลังปีนี้ ซึ่งหมายถึงแนวโน้มขาขึ้นของยอดขายรถยนต์ที่จะเกิดขึ้นปลายปีนี้</p>
<p>เดวิด โคล ประธาน<orgName><prefix>ศูนย์</prefix>เพื่อการวิจัยด้านยานยนต์</orgName>ในมิชิแกน ขานรับว่าสถานการณ์ของผู้เล่นในดีทรอยต์จะดีขึ้น หลังลดต้นทุนจากการลดศักยภาพการผลิต รวมถึงตัดค่าใช้จ่ายด้านกฎหมายออกไป อันจะทำให้จุดคุ้มทุนอยู่ที่ยอดขายเพียงปีละ 10 ล้านคัน ลดจาก 15-16 ล้านคันในขณะนี้ ซึ่งจากการคาดหมายว่ายอดขายโดยรวมจะเพิ่มขึ้นเป็น 13-14 ล้านคัน จึงหมายความว่าผู้เล่นจะมีศักยภาพการทำกำไรสูงขึ้น</p>
<p>มุมมองแง่ดีเหล่านี้สอดรับกับการให้สัมภาษณ์ของโอบามาต่อ<orgName><prefix>สถานี</prefix>ทีวีสเปน</orgName>เมื่อวันเสาร์ (23) หรือเพียงหนึ่งวันหลังจาก<orgName><prefix>กระทรวง</prefix>คลังสหรัฐฯ</orgName> อัดฉีดเงินเพิ่มให้<orgName>จีเอ็ม</orgName>จนขณะนี้ยอดรวมเป็นกว่า 19,000 ล้านดอลลาร์</p>
<p>ผู้นำแดนอินทรีแสดงความเชื่อมั่นว่าทั้ง<orgName>จีเอ็ม</orgName>และ<orgName>ไครสเลอร์</orgName>จะกลับมาใหม่ในสภาพที่กระฉับกระเฉง มุ่งมั่นและมีศักยภาพการแข่งขันมากขึ้นเมื่อเศรษฐกิจสหรัฐฯ ฟื้น ด้วยสายผลิตภัณฑ์ใหม่ที่ดึงดูดใจลูกค้า นั่นคือรถแห่งอนาคตที่ใช้เชื้อเพลิงอย่างมีประสิทธิภาพมากขึ้น</p>
<p>แม้โอบามาไม่ได้เอ่ยถึงทางเลือกของ<orgName>จีเอ็ม</orgName>ในการล้มละลาย แต่ได้แสดงความกังวลต่อผลที่อาจเกิดตามมาจากการปลดแรงงานในอุตสาหกรรมรถยนต์</p></body>
</news>
