<teiHeader>
<fileDesc>
<titleStmt>
  <title>โสมแดงทดลองขีปนาวุธอีกลูก เช้าวันนี้  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 07:50:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8753  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ทดลองขีปนาวุธอีกลูก เช้าวันนี้</headline>
<lead><orgName>เกาหลีเหนือ</orgName>เดินหน้าทดลองยิงขีปนาวุธอีก 1 ลูก ในช่วงเช้าที่ผ่านมา ด้วยการยิงขีปนาวุธพิสัยใกล้ เข้าไปในทะเลตะวันออก</lead>
<neck></neck>
<body><p><orgName>สำนักข่าวยอนฮัพ</orgName>ของ<orgName>เกาหลีใต้</orgName> รายงานว่า <orgName>เกาหลีเหนือ</orgName>ได้ทดลองยิงขีปนาวุธอีกลูกหนึ่ง ในช่วงเช้าวันนี้ (27 พ.ค.) ซึ่งนับเป็นการทดลองยิง ครั้งล่าสุด นับตั้งแต่<orgName>เกาหลีเหนือ</orgName>ได้ทดลองนิวเคลียร์ และยิงขีปนาวุธ เมื่อ 2 วันที่ผ่านมา โดยสำนักข่าวดังกล่าว ได้อ้างถ้อยแถลงของ<orgName>รัฐบาลเกาหลีใต้</orgName> ที่ระบุว่า <orgName>เกาหลีเหนือ</orgName>ได้ยิงขีปนาวุธพิสัยใกล้ เข้าไปในทะเลญี่ปุ่น หรือทะเลตะวันออก เมื่อคืนนี้ (26 พ.ค.) และเจ้าหน้าที่ข่าวกรองของ<orgName>เกาหลีใต้</orgName> กำลังตรวจดูสถานการณ์อย่างใกล้ชิด ในขณะนี้</p>
<p>ขณะที่นายโรเบิร์ต เกตส์ รัฐมนตรี<orgName>กลาโหมสหรัฐ</orgName> จะพบปะกับรัฐมนตรี<orgName>กลาโหม</orgName>ของ<orgName>ญี่ปุ่น</orgName> กับ<orgName>เกาหลีใต้</orgName> ที่สิงคโปร์ ในวันเสาร์ที่จะถึงนี้ เพื่อหารือถึงพฤติกรรมของเกาหลีเหนือ ด้านนางฮิลลารี คลินตัน รัฐมนตรีต่างประเทศสหรัฐ เรียกร้องให้นายเซอร์ไก ลาฟรอฟ รัฐมนตรีต่างประเทศรัสเซีย มีจุดยืนเดียวกับประชาคมโลก เพื่อตอบโต้การกระทำของ<orgName>เกาหลีเหนือ</orgName></p>
<p>อย่างไรก็ตาม นายปัก ต๊อก ฮุน ผู้ช่วยทูตเกาหลีเหนือประจำ<orgName>สหประชาชาติ</orgName> กล่าวว่า การทดลองนิวเคลียร์ใต้ดินของ<orgName>เกาหลีเหนือ</orgName> เมื่อวันจันทร์ที่ผ่านมา (25 พ.ค.) ไม่มีจุดประสงค์อื่นใด นอกเหนือจากความพยายามป้องกันตัวเอง จากชาติที่เป็นศัตรู ประชาคมโลกจึงควรยุติการแสดงความเห็นในเชิงลบ ต่อการทดลองนิวเคลียร์ของ<orgName>เกาหลีเหนือ</orgName>ครั้งนี้</p></body>
</news>
