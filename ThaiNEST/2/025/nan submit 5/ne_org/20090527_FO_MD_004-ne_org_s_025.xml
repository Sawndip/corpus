<teiHeader>
<fileDesc>
<titleStmt>
  <title>โสมแดงเดินหน้าสกัดพลูโตเนียม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 19:24:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059589  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>เดินหน้าสกัดพลูโตเนียม</headline>
<lead><orgName>เอเอฟพี</orgName>/<orgName>เอเจนซี</orgName>-<orgName>เกาหลีเหนือ</orgName>เริ่มสกัดพลูโตเนียมครั้งใหม่ เตือนโลกหยุดประณาม พร้อมขู่ถล่มเกาหลีใต้</lead>
<neck></neck>
<body><p><orgName>หนังสือพิมพ์โชซอนอิลโบ</orgName>ในเกาหลีใต้ระบุว่า <orgName>เกาหลีเหนือ</orgName>เดินเครื่องสกัดพลูโตเนียมในโรงงานที่เมืองยองเบียนครั้งใหม่แล้ว หลังมีผู้พบเห็นกลุ่มควันลอยขึ้นจากโรงงานดังกล่าวซึ่งสร้างตั้งแต่สมัยสหภาพโซเวียต ขณะที่ดาวเทียมสังเกตการณ์สหรัฐฯสามารถจับความร้อนปริมาณมากได้ในบริเวณนี้</p>
<p>นอกจากนั้น <orgName>สำนักข่าวยอนฮัป</orgName>ของ<orgName>เกาหลีใต้</orgName>รายงานว่า <orgName>เกาหลีเหนือ</orgName>ได้ทดลองยิงขีปนาวุธพิสัยใกล้อีกลูกซึ่งเป็นลูกที่6ในรอบ3วันไปยังทะเลญี่ปุ่นเมื่อวาน(27) และขู่ถล่มเกาหลีใต้ ที่ประกาศเข้าร่วมโครงการของ<orgName>สหรัฐฯ</orgName>เพื่อตรวจค้นเรือเกาหลีเหนือที่ต้องสงสัยว่าขนสินค้าอันตราย โดยระบุพร้อมฉีกสัญญาหยุดยิงปี1953 ที่ยุติสงครามเกาหลี เนื่องจาก "การกระทำเยี่ยงศัตรู"ของ<orgName>เกาหลีใต้</orgName></p>
<p>ปักต๊อกฮุนอุปทูตเกาหลีเหนือประจำ<orgName>สหประชาชาติ</orgName>เรียกร้องนานาชาติหยุดประณามประเทศตน โดยย้ำว่าการทดลองนิวเคลียร์ใต้ดินเมื่อวันจันทร์ก็เพื่อพัฒนาศักยภาพในการป้องกันตนเองเท่านั้น พร้อมระบุว่าความอดทนของ<orgName>เกาหลีเหนือ</orgName>ต่อเสียงประณามมีขีดจำกัด และกล่าวโทษ<orgName>สหรัฐฯ</orgName>ที่คุกคามความมั่นคงของ<orgName>เกาหลีเหนือ</orgName>จนต้องหันมาพัฒนาอาวุธนิวเคลียร์เพื่อประกันความมั่นคงให้ตัวเอง</p>
<p>ขณะที่ ซูซาน ไรซ์ ทูตสหรัฐฯประจำ<orgName>ยูเอ็น</orgName>ระบุว่า <orgName>สหรัฐฯ</orgName> และสมาชิกอื่นๆ ของ<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName>ยังไม่อาจหาข้อสรุปเพื่อลงโทษ<orgName>เกาหลีเหนือ</orgName>ได้ แต่เป็นไปได้ที่การลงโทษครั้งใหม่อาจเน้นการคว่ำบาตรทางเศรษฐกิจ</p>
<p>ด้าน<orgName>สำนักข่าวอินเทอร์แฟกซ์</orgName>และ<orgName>อิตาร์ทาสส์</orgName>ของ<orgName>รัสเซีย</orgName>อ้างแหล่งข่าวในกองทัพที่ระบุว่าดิมิตรี เมดเวเดฟ ประธานาธิบดีรัสเซีย สั่งให้กองทัพเตรียมพร้อมเป็นกรณีฉุกเฉิน ในแถบตะวันออกไกลของรัสเซียซึ่งมีอาณาเขตติดต่อเกาหลีเหนือแล้ว โดยเกรงว่าอาจมีการสู้รบในคาบสมุทรเกาหลีและเป็นไปได้ที่จะเกิดสงครามนิวเคลียร์</p></body>
</news>
