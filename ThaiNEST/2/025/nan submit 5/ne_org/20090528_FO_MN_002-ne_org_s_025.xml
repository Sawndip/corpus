<teiHeader>
<fileDesc>
<titleStmt>
  <title>สมาชิกยูเอ็นรุมกดดันศรีลังกาเปิดทางเข้าช่วยเหลือผู้อพยพภัยสงคราม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 00:27:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059668  </bibl>
</sourceDesc>
</fileDesc>
</teiHeader>
<news>
<headline>สมาชิก<orgName>ยูเอ็น</orgName>รุมกดดัน<orgName>ศรีลังกา</orgName>เปิดทางเข้าช่วยเหลือผู้อพยพภัยสงคราม</headline>
<lead><orgName>เอเจนซี</orgName> - <orgName>ศรีลังกา</orgName>ต้องยินยอมให้เจ้าหน้าที่ช่วยเหลือด้านมนุษยธรรมเข้าถึงพลเรือนราว 300,000 คนในค่ายอพยพ หลังคนเหล่านี้ลี้ภัยหนีจากสงครามที่เพิ่งยุติลงไม่นาน ประเทศสมาชิกบอกกับ<orgName><prefix>คณะมนตรี</prefix>สิทธิมนุษยชน<suffix>แห่งสหประชาชาติ</suffix></orgName> เมื่อวันอังคาร(26)</lead>
<neck></neck>
<body><p>นอกจากนี้พวกเขายังเรียกร้อง<orgName>โคลอมโบ</orgName> ทำงานเพื่อสร้างความปรองดองระหว่างชาวสิงหลซึ่งเป็นชนกลุ่มใหญ่กับชาวทมิฬ รวมไปถึงชนกลุ่มน้อยอื่นๆเพื่อสร้างสันติภาพในระยะยาว</p>
<p>นอร์เวย์ ซึ่งเป็นคนกลางเจรจาประนีประนอมระหว่างกบฏพยัคฆ์ทมิฬและ<orgName>รัฐบาลศรีลังกา</orgName>ก่อนการผลักดันทางทหารครั้งสุดท้าย ได้เรียกร้องสำหรับ "การได้รับอนุญาตเข้าช่วยเหลือด้านมนุษยธรรมอย่างเต็มที่และไม่ถูกปิดกั้น" แก่ผู้รอดชีวิตจากสงครามทุกคน</p>
<p>"ประชาชนที่ได้รับผลกระทบควรได้กลับบ้าน ได้ใช้ชีวิตตามปกติและอย่างสันติเร็วที่สุดเท่าที่เป็นไปได้" บีเต สติโร ตัวแทนของออสโล บอกต่อที่ประชุม ณ กรุงเจนีวา ซึ่งจัดขึ้นตามคำร้องขอของชาติยุโรป</p>
<p><orgName>ศรีลังกา</orgName>และชาติพันธมิตรประกอบด้วย <orgName>รัสเซีย</orgName> <orgName>จีน</orgName>และ<orgName>อียิปต์</orgName> ตำหนิการประชุมพิเศษหนนี้คือความพยายามเข้าไปแทรกแซงกิจการภายในของชาติอื่นและบอกว่าเวลานี้ควรพุ่งเป้าไปที่การฟื้นฟูประเทศจากความขัดแย้งที่กินเวลามานานกว่า 3 ทศวรรษ</p>
<p>นายมหินทา สมารสิงห์ รัฐมนตรีฝ่ายจัดการหายนะและสิทธิมนุษยชนของ<orgName>ศรีลังกา</orgName>บอกกับที่ประชุมพิเศษเมื่อวันอังคาร(26) ว่า<orgName>รัฐบาล</orgName>ของเขาเบื่อหน่ายและอ่อนล้าจากแรงกดดันของนานาชาติ แต่มีเป้าหมายอนุญาตให้ประชาชนที่ไร้ที่อยู่อาศัยจากสงครามไดกลับบ้านเมื่อการฟื้นฟูและกิจกรรมก่อสร้างแล้วเสร็จ</p>
<p>ด้าน<orgName>สหรัฐฯ</orgName>กล่าวว่าที่ประชุมเห็นพ้องกันถึง "ช่วงเวลาที่สำคัญของ<orgName>ศรีลังกา</orgName>" และเรียกร้อง<orgName>โคลอมโบ</orgName>สร้างความเชื่อมั่นว่าประชาชนที่ต้องเรร่อนจากภัยความขัดแย้งจะสามารถกลับคืนสู่บ้านของตนเองได้ในช่วงสิ้นปีนี้</p>
<p><orgName><prefix>คณะกรรมการ</prefix>กาชาดสากล</orgName>บอกว่าพวกเขายังไม่สามารถเข้าถึงค่ายพักผู้ลี้ภัยซึ่งดำเนินการโดยทหารได้อย่างเต็มที่</p>
<p>นาย จาค็อบ เคลเลนเบอร์เกอร์ ประธาน<orgName><prefix>คณะกรรมการ</prefix>กาชาดสากล</orgName> อ้างถึงความจำเป็นอย่างมหาศาลสำหรับความช่วยเหลือและการดูแลทางการแพทย์ต่อประชาชนผู้ลี้ภัยในศูนย์อพยพมานิก ฟาร์ม ซึ่งมีผู้อพยพราว 210,000 คน</p>
<p>มันยัง "ไม่เป็นที่ชัดเจน" ว่า<orgName>ศรีลังกา</orgName>จะยอมให้เจ้าหน้าที่บรรเทาทุกข์เข้าถีงประชาชนที่ต้องการความช่วยเหลือหรือไม่ เคลเลนเบอร์เกอร์กล่าว พร้อมระบุว่า "เรากำลังพิจารณากับพวกเขา" เขาบอกกับที่ประชุมในเจนีวา</p>
<p><orgName>สหประชาชาติ</orgName>คาดหมายว่ามีพลเรือนศรีลังกาถูกสังหารราว 80,000 ถึง 100,000 คน นับตั้งแต่สงครามปะทุขึ้นในปี 1983 ขณะที่<orgName>กองทัพศรีลังกา</orgName>บอกว่ามีทหารเสียชีวิต 6,200 นายและสามารถสังหารนักรบพยัคฆ์ทมิฬ 22,000 คน</p>
<p>ก่อนหน้านี้เมื่อวันอาทิตย์(24) <orgName>รัฐบาลศรีลังกา</orgName>ระบุว่าว่าจะไม่อนุญาตให้เจ้าหน้าที่บรรเทาทุกข์ของ<orgName>สหประชาชาติ</orgName>เข้าไปช่วยเหลือพลเรือนที่อยู่ในค่ายผู้อพยพ จนกว่าจะแยกพวกกบฏพยัคฆ์ทมิฬที่ยังซ่อนตัวรวมอยู่ในกลุ่มผู้อพยพออกมาเสียก่อน ถึงแม้มีเสียงเรียกร้องจาก บันคีมุน เลขาธิการ<orgName>สหประชาชาติ</orgName>ที่เดินทางเยี่ยมค่ายผู้อพยพในวันเสาร์(23) ก็ตาม</p></body>
</news>
