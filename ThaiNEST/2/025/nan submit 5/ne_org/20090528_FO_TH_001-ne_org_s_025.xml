<teiHeader>
<fileDesc>
<titleStmt>
  <title>สื่อนอกรายงานไทยดีใจได้แพนด้าน้อย  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 09:52:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/9003  </bibl>
</sourceDesc>
</fileDesc>
</teiHeader>
<news>
<headline>สื่อนอกรายงาน<orgName>ไทย</orgName>ดีใจได้แพนด้าน้อย</headline>
<lead><orgName>สำนักข่าวรอยเตอร์</orgName> �<orgName>ซินหัว</orgName>ของ<orgName>จีน</orgName> รายงานแพนด้าหลินฮุ่ยเพศเมีย ในสวนสัตว์เชียงใหม่ ของไทย คลอดลูกเป็นครั้งแรกสร้างความประหลาดใจไปทั่ว เมื่อช่วงเช้าวันที่ 27 พ.ค.หลังมีการผสมเทียมเมื่อเดือนกุมภาพันธ์</lead>
<neck></neck>
<body><p>เว็บไซต์<orgName>สำนักข่าวซินหัว</orgName>ของ<orgName>จีน</orgName>รายงานแพนด้าหลินฮุ่ยเพศเมีย ซึ่งอยู่ในสวนสัตว์เชียงใหม่ ของประเทศไทย คลอดลูกเป็นครั้งแรกเมื่อช่วงเช้าวันที่ 27 พ.ค. พร้อมระบุว่า ในช่วงแรกสื่อท้องถิ่นรายงาน แพนด้าหลินฮุ่ยคลอดลูกแฝด แต่หลังจากนั้นเจ้าหน้าที่สวนสัตว์ออกมาปฏิเสธ พร้อมระบุว่า แพนด้าหลินฮุ่ยตกลูกเพียงตัวเดียว และจนถึงขณะนี้ยังไม่สามารถทราบเพศของลูกแพนด้า</p>
<p>ทั้งนี้ เมื่อปีค.ศ.2003 <orgName>รัฐบาลจีน</orgName>ได้มอบแพนด้า1คู่ 'ช่วงช่วง-หลินฮุ่ย' ให้กับประเทศไทย ภายใต้ข้อตกลงความร่วมมือการวิจัยและอนุรักษ์หมีแพนด้า โดยมีข้อตกลงลูกแพนด้าจะต้องส่งคืนไปให้ทาง<orgName>จีน</orgName></p>
<p>ส่วน<orgName>สำนักข่าวรอยเตอร์</orgName> พาดหัวข่าวแพนด้าคลอดลูก สร้างประหลาดใจให้กับ<orgName>สวนสัตว์ในประเทศไทย</orgName> เนื่องจากหลินฮุ่ยไม่ได้ส่งสัญญาณการตั้งท้องมาก่อนหน้านี้ หลังมีการผสมเทียมเมื่อเดือนกุมภาพันธ์ รอยเตอร์ยังรายงานด้วยว่า การตกลูกของแพนด้าในประเทศไทยถือว่าประสบความสำเร็จครั้งยิ่งใหญ่ โดย<orgName>ไทย</orgName>ไม่ได้คาดหวังว่าจะได้เห็นแพนด้าน้อยเร็วขนาดนี้ ขณะที่แม่แพนด้ามีอาการหวงลูกน้อยอย่างเห็นได้ชัด ไม่ยอมให้เข้าใกล้ และสามารถเลี้ยงลูกน้อยเองได้</p></body>
</news>
