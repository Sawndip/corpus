<teiHeader>
<fileDesc>
<titleStmt>
  <title>สื่อผู้ดีขู่ลงลต.หากนักการเมืองฟุ่มเฟือย  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:54:38  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173413  </bibl>
</sourceDesc>
</fileDesc>
</teiHeader>
<news>
<headline>สื่อผู้ดีขู่ลงลต.หากนักการเมืองฟุ่มเฟือย</headline>
<lead>สื่อมวลชนอังกฤษขู่จะลงเลือกตั้งหากนักการเมืองที่ใช้จ่ายอย่างฟุ่มเฟือยยังไม่แสดงความรับผิดชอบ</lead>
<neck></neck>
<body><p>นอกจากประชาชนแล้ว สื่อมวลชนในอังกฤษ ก็ได้แสดงความไม่พอใจต่อกรณีการที่นักการเมืองทั้งฝ่าย<orgName>รัฐบาล</orgName>และฝ่ายค้านนำเงินเดือนซึ่งเป็นเงินภาษีของประชาชนไปใช้จ่ายอย่างฟุ่มเฟือย นายไซมอน เฮฟเฟอร์ คอลัมนิสต์ของ<orgName>เดอะเดลี่ เทเลกราฟ</orgName> หนังสือพิมพ์ที่นำเหตุอื้อฉาวดังกล่าวออกมาเปิดเผย กล่าวว่า หาก เซอร์ อลัน ฮาเซลเฮิร์สท์ สมาชิก<orgName>สภาผู้แทนราษฎรเมืองซัฟฟรอน วัลเดน</orgName> สังกัด<orgName>พรรคฝ่ายค้าน</orgName>และรองประธาน<orgName>สภาผู้แทนราษฎร</orgName> ยังไม่ยอมคืนเงิน 12,000 ปอนด์หรือประมาณ 6 แสน 4 หมื่นบาทที่ใช้ไปกับการทำสวนหน้าบ้าน เขาจะลงเลือกตั้งครั้งต่อไปที่จะมีขึ้นในกลางปีหน้า พร้อมย้ำด้วยว่า นี่ไม่ใช่การล้อเล่น เนื่องจาก เขามีกลุ่มผู้สนับสนุนอยู่พอสมควร</p>
<p>ด้านนางเอสเตอร์ รันท์เซน ผู้ประกาศข่าว ก็ประกาศว่า จะลงสมัครเลือกตั้งในเมืองลูตัน หากนางมากาเร็ต มอรัน สมาชิก<orgName>สภาผู้แทนราษฎร</orgName> ในพื้นที่ดังกล่าวที่สังกัด<orgName>พรรครัฐบาล</orgName> ไม่ยอมลาออกจากการนำเงินเดือน 22,500 ปอนด์หรือกว่า 1 ล้านบาท ไปใช้ซ่อมแซมบ้าน</p>
<p>สำหรับการใช้จ่ายเงินอย่างฟุ่มเฟือยของนักการเมืองอังกฤษ เป็นสิ่งที่ส่งผลกระทบเป็นวงกว้าง โดยเฉพาะกับ<orgName>พรรคแรงงาน</orgName>ของนายกรัฐมนตรีกอร์ดอน บราวน์ โดยได้ทำให้ นายไมเคิล มาร์ติน ประธาน<orgName>สภาผู้แทนราษฎร</orgName>ประกาศลาออกหลังทนกระแสกดดันไม่ไว้ ขณะที่ คะแนนนิยมของนายเดวิด คาเมรอน หัวหน้า<orgName>พรรคฝ่ายค้าน</orgName> ก็กำลังเพิ่มขึ้น จนอาจนำพา<orgName>พรรคอนุรักษ์นิยม</orgName>ชนะการเลือกตั้งและได้เป็นนายกรัฐมนตรีคนต่อไป</p></body>
</news>
