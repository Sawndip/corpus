<teiHeader>
<fileDesc>
<titleStmt>
  <title>รัสเซียวอนโสมแดงคืนโต๊ะเจรจา-สหรัฐฯลั่นปกป้องเกาหลีใต้หลังเปียงยางขู่ถล่ม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 02:40:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059679  </bibl>
</sourceDesc>
</fileDesc>
</teiHeader>
<news>
<headline><orgName>รัสเซีย</orgName>วอน<orgName><addName>โสมแดง</addName></orgName>คืนโต๊ะเจรจา-<orgName>สหรัฐฯ</orgName>ลั่นปกป้อง<orgName>เกาหลีใต้</orgName>หลัง<orgName><addName>เปียงยาง</addName></orgName>ขู่ถล่ม</headline>
<lead><orgName>เอเอฟพี</orgName> - <orgName>รัสเซีย</orgName>เชิญทูตเกาหลีเหนือเข้าพบเมื่อวันพุธ (27) เรียกร้องให้คืนสู่โต๊ะเจรจา 6 ฝ่ายยุติโครงการนิวเคลียร์ตามหลังการทดลองอาวุธลูกใหม่ ขณะที่<orgName>สหรัฐฯ</orgName>ลั่นปกป้อง<orgName>เกาหลีใต้</orgName>จากคำขู่โจมตีของ<orgName><addName>เปียงยาง</addName></orgName>หลัง<orgName><addName>โซล</addName></orgName>ตัดสินใจเข้าร่วมเป็นสมาชิกในการทำข้อตกลงห้ามการแพร่กระจายอาวุธที่มีอานุภาพทำลายล้างสูง</lead>
<neck></neck>
<body><p>ฝ่าย<orgName>รัสเซีย</orgName> �ขอเรียกร้องสำหรับการคืนสู่โต๊ะเจรจา 6 ฝ่ายปลดอาวุธนิวเคลียร์ของคาบสมุทรเกาหลี โดยมีเป้าหมายค้นหาแนวทางคลี่คลายปัญหาความมั่นคงของภูมิภาคผ่านช่องทางทางการทูต� <orgName><prefix>กระทรวง</prefix>การต่างประเทศเครมลิน</orgName>กล่าวในแถลงการณ์</p>
<p>ความคืบหน้าของโต๊ะเจรจา -- ซึ่งประกอบด้วย <orgName>จีน</orgName> <orgName>เกาหลีเหนือ</orgName> <orgName>เกาหลีใต้</orgName> <orgName>ญี่ปุ่น</orgName> <orgName>รัสเซีย</orgName> และ<orgName>สหรัฐฯ</orgName> -- ต้องหยุดชะงักลงเมื่อเดือนที่แล้วหลังการถอนตัวของ<orgName>เกาหลีเหนือ</orgName>ตามหลังคำตำหนิของนานาชาติต่อการยิงจรวดของพวกเขา</p>
<p>ในการพบกับ คิมยองแจ ทูตเกาหลีเหนือเมื่อวันพุธ (27) ฝ่าย<orgName>รัสเซีย</orgName>แสดงท่าทีชัดเจนอีกครั้งว่า พวกเขามีความกังวลอย่างยิ่งต่อการทดสอบนิวเคลียร์ใต้ดินของ<orgName>เกาหลีเหนือ</orgName>เมื่อวันจันทร์(25) รวมถึงการยิงขีปนาวุธพิสัยใกล้และประกาศเดินหน้าโปรแกรมนิวเคลียร์ใหม่อีกครั้ง</p>
<p>ก่อนหน้านี้ เซอร์เก ลาฟรอฟ รัฐมนตรีต่างประเทศรัสเซีย แสดงท่าทีแข็งกร้าวโดยเรียกร้องให้<orgName>สหประชาชาติ</orgName>ลงมติประณามการทดสอบนิวเคลียร์ของ<orgName>เกาหลีเหนือ</orgName>อย่างรุนแรง</p>
<p>อย่างไรก็ตาม เขายืนยันว่า ปัญหาการเผชิญกับชาคอมมิวนิสต์ควรคลี่คลายผ่านการเจรจาหลายฝ่าย โดยบอกว่า<orgName>เกาหลีเหนือ</orgName>ไม่ควรถูกทำโทษเพียงแค่อยากลงโทษเท่านั้น</p>
<p>ด้าน<orgName>สหรัฐฯ</orgName>เมื่อวันพุธ (27) เมินคำขู่ล่าสุดของ<orgName>เกาหลีเหนือ</orgName> รวมไปถึงคำพูดที่บอกว่าจะละทิ้งข้อตกลงยุติสงครามเกาหลีและอาจโจมตี<orgName>เกาหลีใต้</orgName>หาก<orgName><addName>โซล</addName></orgName>ตัดสินใจเข้าร่วมเป็นสมาชิกในการทำข้อตกลงห้ามการแพร่กระจายอาวุธ หรือพีเอสไอ</p>
<p>�ผมจะไม่ตอบโต้ถ้อยแถลงใดๆ ออกมาจาก<orgName><addName>เปียงยาง</addName></orgName>� เอียน เคลลี โฆษก<orgName>กระทรวงการต่างประเทศสหรัฐฯ</orgName>บอกกับผู้สื่อข่าว เมื่อถูกถามถึงคำขู่ต่างๆ นานาจาก<orgName>เกาหลีเหนือ</orgName></p>
<p>เขาไม่ได้ตอบตรงๆ เมื่อถูกถามว่าที่ยังเงียบอยู่มีส่วนเกี่ยวข้องกับความพยายามของ<orgName>สหรัฐฯ</orgName>ที่หวังลดความตึงเครียดกับ<orgName>เกาหลีเหนือ</orgName>ที่ได้ก้าวสู่ระดับใหม่นับตั้งแต่<orgName><addName>เปียงยาง</addName></orgName>อ้างว่าได้ทำการทดสอบอาวุธนิวเคลียร์เมื่อวันจันทร์ (25)</p>
<p>ความโกรกริ้วของ<orgName>เกาหลีเหนือ</orgName> ถูกกระตุ้นขึ้นจากการตัดสินในเข้าร่วมโครงการยับยั้งการครอบครองอาวุธที่มีอานุภาพทำลายล้างสูง (พีเอสไอ) ที่นำโดย<orgName>สหรัฐฯ</orgName>และตั้งขึ้นมาหลังเหตุการณ์ 11 กันนายน</p>
<p>ทั้งนี้ ในพีเอสไอ ซึ่งมีสมาชิก 95 ชาติ เปิดช่องให้สิทธิ์ชาติสมาชิกเรียกตรวจเรือใดๆ เพื่อความมั่นใจว่าเรือเหล่านั้นไม่ได้บรรทุกอาวุธทำลายล้างสูงหรือบรรทุกส่วนประกอบที่ใช้สร้างอาวุธอันตราย</p>
<p>ต่อมา นางฮิลลารี คลินตัน รัฐมนตรีต่างประเทศสหรัฐฯ ออกมายืนยันจะปกป้องพันธมิตร<orgName>ญี่ปุ่น</orgName>และ<orgName>เกาหลีใต้</orgName>ท่ามกลางคำขู่ของ<orgName><addName>เปียงยาง</addName></orgName></p>
<p>�ดิฉันขอยืนยันถึงพันธสัญญาที่<orgName>สหรัฐฯ</orgName>มีและ<orgName>สหรัฐฯ</orgName> ความตั้งใจด้วยเกียรติสำหรับการปกป้อง<orgName>เกาหลีใต้</orgName>และ<orgName>ญี่ปุ่น</orgName>� นางฮิลลารี กล่าว �นั่นคือ ส่วนหนึ่งของคำมั่นสัญญาที่เราต้องจริงจัง�</p></body>
</news>
