<teiHeader>
<fileDesc>
<titleStmt>
  <title>เกาหลีเหนือ-อิหร่านทำโอบามา"ตัน"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 20:01:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059094  </bibl>
</sourceDesc>
</fileDesc>
</teiHeader>
<news>
<headline><orgName>เกาหลีเหนือ</orgName>-<orgName>อิหร่าน</orgName>ทำโอบามา"ตัน"</headline>
<lead><orgName>เอเอฟพี</orgName>/<orgName>เอเยนซีส์</orgName>-นักวิเคราะห์ชี้ผู้นำ<orgName>สหรัฐฯ</orgName>เจอทางตันในการดำเนินนโยบายต่างประเทศ กรณี<orgName>เกาหลีเหนือ</orgName>และ<orgName>อิหร่าน</orgName> และการโน้มน้าวให้ทั้ง 2 ชาติยอมเจรจาถือเป็น"งานช้าง"</lead>
<neck></neck>
<body><p>แอล.กอร์ดอน เฟลค ผู้อำนวยการ<orgName><prefix>สถาบันวิจัย</prefix>แมนส์ฟิลด์</orgName> ในกรุงวอชิงตัน ดี.ซี. ซึ่งเคยให้คำแนะนำแก่ประธานาธิบดีบารัค โอบามาในเรื่องนโยบายต่อ<orgName>เกาหลีเหนือ</orgName>ในช่วงหาเสียงเลือกตั้งชิงตำแหน่งประธานาธิบดี ได้ออกมาระบุว่า ปัญหา<orgName>เกาหลีเหนือ</orgName>และ<orgName>อิหร่าน</orgName>กำลังทำให้โอบามาเจอกับทางตันในการดำเนินนโยบายต่างประเทศ และคงเป็นเรื่องที่ยากระดับ"งานช้าง"หากโอบามาจะดึงทั้ง 2 ชาติมาขึ้นโต๊ะเจรจาหรือยอมยุติโครงการนิวเคลียร์</p>
<p>เฟลคชี้ว่าการทดลองนิวเคลียร์ของ<orgName>เกาหลีเหนือ</orgName>เมื่อวันจันทร์(25) และการที่ประธานาธิบดีมะห์มูด อาห์มาดิเนจัด ผู้นำ<orgName>อิหร่าน</orgName>ออกมายืนยันในวันเดียวกันว่าจะไม่ยอมเจรจาเรื่องโครงการนิวเคลียร์กับ<orgName>สหรัฐฯ</orgName>เป็นอันขาด ถือเป็นการตอกย้ำให้เห็นว่าโอบามามีโอกาสน้อยเต็มทีที่จะเปลี่ยนท่าทีของผู้นำทั้ง 2 ชาติ และทำให้บรรดานักการเมือง "สายเหยี่ยว"ใน<orgName>สภาคองเกรส</orgName>เริ่มตั้งคำถามเกี่ยวกับความเหมาะสมและจุดยืนของโอบามาที่ยืนยันมาโดยตลอด ตั้งแต่เข้ารับตำแหน่งในเดือนมกราคมที่ผ่านมาว่า"พร้อมเจรจากับทุกประเทศที่เป็นศัตรู"</p>
<p>เฟลคยืนยันว่า การทดลองนิวเคลียร์และขีปนาวุธครั้งล่าสุดของ<orgName>เกาหลีเหนือ</orgName> และท่าทีล่าสุดจากผู้นำ<orgName>อิหร่าน</orgName>แสดงให้เห็นว่าทั้ง2ชาติยังไม่ต้องการเจรจาใดๆกับ<orgName>สหรัฐฯ</orgName> ซึ่งทำให้จุดยืนในด้านนโยบายต่างประเทศของโอบามาที่ต้องการการแก้ปัญหาอย่างสันติ ประสบกับภาวะชะงักงันจนไม่สามารถเดินหน้า-ถอยหลังใดๆได้เลย</p>
<p>นอกจากนั้น เฟลคยังระบุว่า คิมจองอิล ผู้นำ<orgName>เกาหลีเหนือ</orgName> ยังมีเรื่องในประเทศของตนที่มีความสำคัญมากกว่าให้ต้องคำนึงถึง ซึ่งก็คือปัญหาสุขภาพของเขาที่เริ่มสั่นคลอนความมั่นคงของอนาคตทางการเมืองของเขาและบุตรชาย ส่วนมะห์มุด อาห์มาดิเนจัดก็มีศึกเลือกตั้งประธานาธิบดี<orgName>อิหร่าน</orgName>ในวันที่ 12 มิถุนายนรออยู่ ซึ่งคงเป็นไปไม่ได้ที่ผู้นำ<orgName>อิหร่าน</orgName>จะชนะการเลือกตั้งอีกสมัย หากเขาเปลี่ยนท่าทีมาเป็นมิตรกับโอบามาและ<orgName>รัฐบาลสหรัฐฯ</orgName>ในช่วงนี้</p>
<p>ทางด้าน วิคเตอร์ ชา อดีตที่ปรึกษาของประธานาธิบดีจอร์จ ดับเบิลยู บุช ด้านนโยบาย<orgName>เกาหลี</orgName>และปัจจุบันเป็นผู้เชี่ยวชาญด้านยุทธศาสตร์ประจำ<orgName><prefix>มหาวิทยาลัย</prefix>จอร์จทาวน์</orgName> ยืนยันว่า เป็นไปไม่ได้เลยที่จะตีความว่า<orgName>เกาหลีเหนือ</orgName>ทดลองนิวเคลียร์เผื่อเรียกร้องความสนใจจากโอบามา อันจะนำไปสู่การเจรจาแบบ"ตัวต่อตัว" กับ<orgName>สหรัฐฯ</orgName> ในอนาคต เพราะ<orgName>เกาหลีเหนือ</orgName>มีเจตนาให้<orgName>สหรัฐฯ</orgName> ยอมรับสถานะของการเป็นชาติที่มีอาวุธนิวเคลียร์ในครอบครองแล้วมากกว่า</p>
<p>ส่วน สกอตต์ สไนเดอร์ นักวิจัยจาก <orgName><prefix>สภา</prefix>ความสัมพันธ์ต่างประเทศ</orgName> หรือ " <orgName>ซีเอฟอาร์</orgName> "</p>
<p>ระบุว่า <orgName>อิหร่าน</orgName>กำลังจับตาดูท่าทีของ<orgName>สหรัฐฯ</orgName> และนานาชาติ เกี่ยวกับเรื่องการทดลองนิวเคลียร์ของ<orgName>เกาหลีเหนือ</orgName>อย่างใกล้ชิด เพรา<orgName>ะอิหร่าน</orgName>เองก็กำลังมีปัญหาในเรื่องนี้เช่นกัน ดังนั้นโอกาสที่จะเห็นการเจรจาระหว่างทั้ง2ชาติกับ<orgName>สหรัฐฯ</orgName>จึงแทบเป็นศูนย์</p>
<p>จอห์น โบลตัน อดีตเอกอัครราชทูต<orgName>สหรัฐฯ</orgName>ประจำ<orgName>สหประชาชาติ</orgName>สมัยประธานาธิบดีบุช ผู้ได้ชื่อว่ามีแนวคิดขวาจัด และเป็นบุคคลสำคัญคนหนึ่งใน<orgName><prefix>กลุ่ม</prefix>อนุรักษนิยมใหม่</orgName> ได้ออกมากล่าวโจมตีโอบามาว่าทำผิดพลาดครั้งใหญ่ เนื่องจากนโยบายต่างประเทศแบบใช้การทูตเป็นหลักของโอบามา ทำให้<orgName>เกาหลีเหนือ</orgName>และ<orgName>อิหร่าน</orgName>มองว่า<orgName>รัฐบาลสหรัฐฯ</orgName> ในปัจจุบันอ่อนแอเกินไป จนทำให้<orgName>เกาหลีเหนือ</orgName>กล้าทดลองอาวุธนิวเคลียร์เป็นครั้งที่ 2 และตามติดด้วยการทดสอบขีปนาวุธแบบไม่สนใจคำประณามของชาวโลก เช่นเดียวกับท่าทีของผู้นำ<orgName>อิหร่าน</orgName>ที่นับวันจะมีแต่แข็งกร้าวมากขึ้น ซึ่งทำให้โอบามาต้องเจอทางตันในการดำเนินนโยบายต่อทั้ง 2 ชาติอยู่ในเวลานี้</p></body>
</news>
