<teiHeader>
<fileDesc>
<titleStmt>
  <title>อาเซมประณามเกาหลีเหนือ เรียกร้องพม่าปล่อยตัวซูจี  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 19:31:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059075  </bibl>
</sourceDesc>
</fileDesc>
</teiHeader>
<news>
<headline><orgName>อาเซม</orgName>ประณาม<orgName>เกาหลีเหนือ</orgName> เรียกร้อง<orgName>พม่า</orgName>ปล่อยตัวซูจี</headline>
<lead><orgName>เอเอฟพี</orgName> - ที่ประชุมรัฐมนตรีต่างประเทศเอเชีย-ยุโรป หรืออาเซม ออกคำแถลงประณามการทดสอบนิวเคลียร์ของ<orgName>เกาหลีเหนือ</orgName> และเรียกร้องให้มีการปล่อยตัวนางอองซานซูจี ผู้นำประชาธิปไตยในพม่า</lead>
<neck></neck>
<body><p>ที่ประชุมรัฐมนตรีต่างประเทศของ<orgName>อาเซม</orgName> อันประกอบไปด้วย<orgName><prefix>กลุ่ม</prefix>ประชาคมเอเชียตะวันออกเฉียงใต้</orgName> 10 ชาติ <orgName><prefix>กลุ่ม</prefix>สหภาพยุโรป(อียู)</orgName> <orgName>จีน</orgName> <orgName>เกาหลีใต้</orgName> <orgName>ญี่ปุ่น</orgName> <orgName>มองโกเลีย</orgName> <orgName>ปากีสถาน</orgName>และ<orgName>อินเดีย</orgName> เสร็จสิ้นการประชุมในวันนี้ (26) โดยได้ออกคำแถลงประณามการทดสอบนิวเคลียร์ใต้ดินของ<orgName>เกาหลีเหนือ</orgName> เมื่อ 25 พฤษภาคมที่ผ่านมา</p>
<p>อาเซมระบุว่า การกระทำดังกล่าวเป็นการกระทำที่ละเมิดข้อตกลง 6 ฝ่ายการปลดอาวุธนิวเคลียร์ และมติของ<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> ทั้งยังเรียกร้องให้<orgName>เกาหลีเหนือ</orgName>ไม่ให้ทดสอบนิวเคลียร์ใดๆ อีก รวมทั้งขอให้<orgName>เกาหลีเหนือ</orgName>กลับเข้าสู่โต๊ะเจรจา 6 ฝ่ายด้วย</p>
<p>นอกจากนี้ <orgName>อาเซม</orgName>ยังได้แสดงความกังวลกับสถานการณ์ล่าสุดในพม่า ซึ่งเกี่ยวข้องกับการจับตัวนางอองซานซูจี และเรียกร้องให้<orgName>รัฐบาลทหารพม่า</orgName>ปล่อยตัวนางอองซานซูจี และยกเลิกข้อจำกัดแก่พรรคการเมืองภายในประเทศด้วย</p>
<p>นางออองซานซูจี เจ้าของรางวัลโนเบลสาขาสันติภาพ กำลังถูก<orgName>รัฐบาลทหารพม่า</orgName>พิจารณคดีฐานละเมิดกฎหมายความคุมตัวเธอ หลังปล่อยให้ชายชาวอเมริกันว่ายน้ำบุกเข้าบริเวณบ้านพัก ซึ่งทำให้เธออาจจะถูกจำคุกเป็นเวลา 5 ปี อย่างไรก็ตาม เธอให้การวันนี้ว่า ไม่ได้ละเมิดกฎการควบคุมตัวเธอ แต่เพียงให้ที่พักพิงแก่ชายคนดังกล่าวเท่านั้น โดยทนายความของเธอระบุว่า การควบคุมตัวเธอจะสิ้นสุดในวันพรุ่งนี้ แต่ผู้บัญชาการตำรวจพม่ากล่าวว่า <orgName>รัฐบาลทหารพม่า</orgName>มีสิทธิควบคุมตัวเธอต่อไปอีก 6 เดือน</p>
<p>ทั้งนี้ <orgName>พรรคสันนิบาตเพื่อประชาธิปไตย(เอ็นแอลดี)</orgName>ของอองซานซูจีชนะการเลือกตั้งเมื่อปี 1990 อย่างถล่มทะลาย แต่<orgName>รัฐบาลทหารพม่า</orgName>ไม่ยอมปล่อยให้พรรคของเธอก้าวขึ้นสู่อำนาจ และเธอยังถูกควบคุมตัวภายในบ้านพักเป็นเวลา 13 จากตลอด 19 ปีที่ผ่านมาด้วย ซึ่งในเรืองนี้ รัฐมนตรีต่างประเทศของ<orgName>อาเซม</orgName>เรียกร้องให้<orgName>พม่า</orgName>เตรียมจัดการเลือกตั้งตามกำหนดไว้ในปีหน้าด้วยความ "มีเสรีภาพและยุติธรรม"</p>
<p>รัฐมนตรีช่วยต่างประเทศอังกฤษ บิล แรมเมลล์ เผยว่า เนวิน รัฐมนตรีต่างประเทศของ<orgName>พม่า</orgName>เข้าประชุมร่วมกับ<orgName>อาเซม</orgName> แต่ยืนกรานไม่เปลี่ยนจุดยืน เขาระบุว่า ระบอบ<orgName>พม่า</orgName>ได้คำนวณสถานการณ์ผิดพลาดและมีความเสื่อมถอยจากปฏิกิริยาตอบโต้จากนานาชาติ</p>
<p>ด้านจีน ซึ่งเป็นพันธมิตรของทั้ง<orgName>เกาหลีเหนือ</orgName>และ<orgName>พม่า</orgName>ได้แสดงบทบาทที่ "สร้างสรรค์มาก" ระหว่างการประชุมอาเซมครั้งนี้ อเล็กซานเดอร์ สตับบ์ รัฐมนตรี<orgName><prefix>กระทรวง</prefix>การต่างประเทศ</orgName>ของ<orgName>ฟินแลนด์</orgName>กล่าว อย่างไรก็ตาม <orgName>หนังสือพิมพ์บิลด์</orgName>ของ<orgName>เยอรมนี</orgName>ระบุว่า มีน้ำเสียงใหม่จาก<orgName>จีน</orgName>ในประเด็น<orgName>พม่า</orgName> แต่ที่กรุงปักกิ่ง <orgName><prefix>กระทรวง</prefix>การต่างประเทศ</orgName><orgName><addName>แดนมังกร</addName></orgName>ปฏิเสธการเปลี่ยนแปลงใดๆต่อ<orgName>พม่า</orgName> โดยระบุว่า<orgName>จีน</orgName>จะไม่เข้าไปแทรกแซงกิจการภายในของ<orgName>พม่า</orgName>เด็ดขาด</p></body>
</news>
