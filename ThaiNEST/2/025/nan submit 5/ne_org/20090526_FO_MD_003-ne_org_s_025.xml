<teiHeader>
<fileDesc>
<titleStmt>
  <title>สื่อเทศรายงานข่าวพธม.ตั้งพรรค  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 22:18:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059152  </bibl>
</sourceDesc>
</fileDesc>
</teiHeader>
<news>
<headline>สื่อเทศรายงานข่าว<orgName>พธม.</orgName>ตั้งพรรค</headline>
<lead><orgName>ASTVผู้จัดการรายวัน</orgName>/<orgName>เอเยนซีส์</orgName> � สื่อมวลชนต่างประเทศพากันรายงานข่าว <orgName>พันธมิตรฯ</orgName>ลงมติจัดตั้งพรรคการเมือง โดย<orgName><prefix>สำนักข่าว</prefix>เอเอฟพี</orgName> และหนังสือพิมพ์ทรงอิทธิพลในแวดวงการเงินโลกอย่าง<orgName>วอลล์สตรีทเจอร์นัล</orgName> ประเมินว่าเป็นการสร้างกลุ่มพลังซึ่งมีศักยภาพที่จะกลายเป็นกลุ่มทรงอิทธิพล</lead>
<neck></neck>
<body><p><orgName>สำนักข่าวระหว่างประเทศ</orgName> ไม่ว่าจะเป็น <orgName>เอเอฟพี</orgName>, <orgName>เอพี</orgName>, <orgName>รอยเตอร์</orgName> ต่างรายงานข่าว<orgName><prefix>กลุ่ม</prefix>พันธมิตรประชาชนเพื่อประชาธิปไตย</orgName> ลงมติด้วยเสียงท่วมท้นให้จัดตั้งพรรคการเมือง ขณะที่<orgName>วอลล์สตรีทเจอร์นัล</orgName>ก็ตีพิมพ์รายงานข่าวนี้ไว้ทั้งในฉบับที่วางจำหน่ายในสหรัฐฯ และในฉบับเอเชีย</p>
<p>ทั้ง<orgName>เอเอฟพี</orgName>และ<orgName>รอยเตอร์</orgName>ใจตรงกัน โดยในพาดหัวข่าวต่างใช้คำว่า �<orgName><addName>เสื้อเหลือง</addName></orgName>�</p>
<p><orgName>เอเอฟพี</orgName>นั้นกล่าวว่า พรรคการเมืองใหม่พรรคนี้มีสัญญาณส่อแสดงว่าจะทรงอิทธิพล โดยมีศักยภาพที่จะดึงคะแนนเสียงจากฐานสนับสนุนเดียวกันกับที่หนุนหลัง<orgName>คณะรัฐบาลผสม</orgName>อันง่อนแง่นของนายกรัฐมนตรี นายอภิสิทธิ์ เวชชาชีวะ ก่อนหน้าการเลือกตั้งซึ่งอาจจะจัดขึ้นในปีหน้า</p>
<p>ขณะที่<orgName>รอยเตอร์</orgName>บอกว่า <orgName><prefix>กลุ่ม</prefix>พันธมิตรฯ</orgName>ประกาศที่จะต่อสู้เพื่อ �การเมืองใหม่� ที่สะอาดกว่า มีความรับผิดชอบและตรวจสอบได้มากกว่า</p>
<p>แต่<orgName>รอยเตอร์</orgName>ติดใจกับคำพูดของนายสุริยะใส กตะศิลา ผู้ประสานงานของ<orgName><prefix>กลุ่ม</prefix>พันธมิตรฯ</orgName> ที่กล่าวว่า หลังจัดตั้งพรรคการเมืองแล้ว ก็จะไม่หยุดขบวนการต่อสู้ตามท้องถนน แต่ทั้งสองส่วนนี้จะเสริมซึ่งกันและกัน</p>
<p>สำนักข่าวแห่งนี้ได้อ้างคำพูดของ นายสมบัติ ธำรงธัญวงศ์ ศาสตราจารย์แห่ง<orgName><prefix>สถาบัน</prefix>บัณฑิตพัฒนบริหารศาสตร์ (นิด้า)</orgName> ที่กล่าวว่า �การเมืองไทยจะไม่ได้ประโยชน์ ถ้าพรรคการเมืองหนึ่งมีขบวนการเคลื่อนไหวตามท้องถนนของตนเอง�</p>
<p>นอกจากนั้น <orgName>รอยเตอร์</orgName>ยังได้อ้างข้อเขียนของนายวีระ ประทีปชัยกุล คอลัมนิสต์ของ<orgName>หนังสือพิมพ์บางกอกโพสต์</orgName> ที่บอกว่า <orgName><prefix>กลุ่ม</prefix>พันธมิตรฯ</orgName>ยังจะต้องอธิบายให้ชัดเจนถึงวาระของตนในเรื่องเกี่ยวกับพรรคการเมืองใหม่นี้ โดยนายวีระเขียนไว้ว่า ยังแทบไม่ค่อยมีใครเข้าใจว่า �การเมืองใหม่� หมายถึงอะไร</p>
<p><orgName>รอยเตอร์</orgName>ระบุด้วยว่า นักวิเคราะห์หลายรายบอกว่า การที่<orgName><prefix>กลุ่ม</prefix>พันธมิตร</orgName>หันเข้าสู่การเมืองระบบพรรคแบบกระแสหลักเช่นนี้ บ่งชี้ให้เห็นว่าการเลือกตั้งคงจะต้องมีขึ้นในไม่ช้า และอ้างคำพูดของนายสุขุม นวลสกุล นักวิเคราะห์การเมือง ที่กล่าวว่า �ถ้าคุณต้องการเตรียมตัวให้พร้อม คุณก็ต้องเริ่มการรณรงค์หาเสียงกันตั้งแต่เดี๋ยวนี้�</p>
<p>สำหรับรายงานข่าวของ<orgName>วอลล์สตรีทเจอร์นัล</orgName> กล่าวในย่อหน้าแรกว่า �สมาชิก<orgName><prefix>กลุ่ม</prefix>ผู้ประท้วงเสื้อเหลือง</orgName>ในไทยมีมติให้จัดตั้งพรรคการเมือง เป็นการสร้างกลุ่มที่มีศักยภาพจะกลายเป็นกลุ่มทรงอิทธิพล ในขณะที่ประเทศกำลังดิ้นรนหาทางรอดจากภาวะเศรษฐกิจถดถอย�</p>
<p><orgName>วอลล์สตรีทเจอร์นัล</orgName>เล่าว่า สมาชิกของ<orgName><prefix>กลุ่ม</prefix>พันธมิตรประชาชนเพื่อประชาธิปไตย</orgName>เรือนหมื่น ได้รวมตัวกันที่สนามกีฬาแห่งหนึ่งในจังหวัดปทุมธานีในวันจันทร์ (25) และลงมติให้<orgName><prefix>กลุ่ม</prefix>พันธมิตรฯ</orgName> ซึ่งรณรงค์ต่อต้านการคอร์รัปชั่นและคว่ำ<orgName>รัฐบาล</orgName>ไปแล้วถึงสองชุด จัดตั้งพรรคการเมืองอย่างเป็นทางการ โดยผู้ชุมนุมได้ลงมติดังกล่าวด้วยการพร้อมใจกันลุกขึ้นยืนเกือบทั้งหมด</p>
<p>ทั้งนี้ในการชุมนุมคราวนี้ ผู้สนับสนุน<orgName><prefix>กลุ่ม</prefix>พันธมิตรฯ</orgName> จำนวนมากยังคงสวมเสื้อสีเหลืองอันเป็นสัญลักษณ์ของกลุ่มฯ และบางส่วนก็ถือพระบรมฉายาลักษณ์ของพระบาทสมเด็นพระเจ้าอยู่หัวภูมิพลอดุลยเดชฯ ไว้ด้วย</p>
<p>หนังสือพิมพ์ทรงอิทธิพลฉบับนี้กล่าวว่า การเปลี่ยนแปลงคราวนี้แสดงถึงการขยายบทบาททางการเมืองของพวกแกนนำกลุ่ม และคาดว่านายสนธิ ลิ้มทองกุล ซึ่งเป็นพลังขับดันการเคลื่อนไหวของ<orgName><prefix>กลุ่ม</prefix>พันธมิตรฯ</orgName> จะมีบทบาทเพิ่มขึ้น</p>
<p><orgName>วอลล์สตรีทเจอร์นัล</orgName>ให้ภูมิหลังว่า การลงมติตั้งพรรคของ<orgName><prefix>กลุ่ม</prefix>พันธมิตรฯ</orgName> มีขึ้นในช่วงเวลาที่เศรษฐกิจของไทยอยู่ในภาวะเลวร้ายที่สุดในรอบกว่าทศวรรษ <orgName><prefix>สำนักงาน</prefix>คณะกรรมการพัฒนาการเศรษฐกิจและสังคม<suffix>แห่งชาติ</suffix></orgName>ระบุว่าผลิตภัณฑ์มวลรวมภายในประเทศ (จีดีพี) หดตัวลงถึง 7.1 เปอร์เซ็นต์ในช่วงไตรมาสแรกของปีนี้ เมื่อเทียบกับหนึ่งปีก่อนหน้า และนับเป็นผลประกอบการทางเศรษฐกิจที่ตกต่ำที่สุดตั้งแต่เกิดวิกฤตการณ์ทางการเงินในเอเชียระหว่างปี 1997-98</p>
<p><orgName>รัฐบาล</orgName>และนักเศรษฐศาสตร์บอกว่า เศรษฐกิจไทยน่าจะลงมาถึงหรือใกล้จะถึงก้นเหวแล้ว อย่างไรก็ตาม การส่งออกยังคงถูกกระหน่ำด้วยการทรุดตัวของเศรษฐกิจทั่วโลก และการท่องเที่ยวก็ไหลรูดท่ามกลางความไม่สงบทางการเมือง</p>
<p>หนังสือพิมพ์ฉบับนี้บอกว่า <orgName><prefix>กลุ่ม</prefix>พันธมิตรฯ</orgName> เองได้รับผลกระทบของวิกฤตการณ์ดังกล่าว แล้วก็เล่าถึงเหตุการณ์การพยายามลอบสังหารนายสนธิเมื่อเดือนที่แล้ว และนายสนธิบอกว่าเป็นฝีมือของพวกนักการเมืองและทหารฉ้อฉลที่กังวลว่าพลังการเมืองมวลชนจะเข้มแข็งขึ้น</p>
<p>�ผู้สนับสนุน<orgName><prefix>กลุ่ม</prefix>พันธมิตรฯ</orgName> จำนวนมากกล่าวว่าการจัดตั้งพรรคการเมืองถือเป็นจุดเริ่มต้นใหม่สำหรับประเทศไทย และถือเป็นคำมั่นสัญญาของหนทางใหม่ๆ ในการบริหารประเทศที่เป็นเสาหลักเสาหนึ่งของเอเชียตะวันออกเฉียงใต้� <orgName>วอลล์สตรีทเจอร์นัล</orgName>ระบุ</p>
<p>ในเวอร์ชั่นเอเชีย หนังสือพิมพ์ฉบับนี้ยังได้อ้างคำพูดของ นายธนากิตติ์ บูรณาพาวัง นักธุรกิจวัย 52 ปีที่ไปลงคะแนนที่สนามกีฬาด้วย ซึ่งกล่าวว่า �เราต้องการที่จะให้มีการเปลี่ยนแปลงกันเริ่มตั้งแต่เดี๋ยวนี้เลย� และ �มันจะไม่เกิดขึ้นในชั่วเวลาข้ามคืนหรอก แต่<orgName><prefix>กลุ่ม</prefix>พันธมิตรฯ</orgName>คือความหวังที่ดีที่สุดของเรา�</p>
<p><orgName>วอลล์สตรีทเจอร์นัล</orgName>รายงานคำพูดของนายกรัฐมนตรีนายอภิสิทธิ์ ที่กล่าวว่าเขาไม่วิตกกังวลกับการที่<orgName><prefix>กลุ่ม</prefix>พันธมิตรฯ</orgName> จะมาแย่งที่นั่งในรัฐสภา ส่วนการเลือกตั้งทั่วไปน่าจะมีขึ้นในปี 2010 และเขาไม่คิดว่าจะมี ส.ส. ของ<orgName>ประชาธิปัตย์</orgName>มากนักที่จะขอย้ายไปอยู่กับพรรคการเมืองใหม่</p>
<p>แต่หนังสือพิมพ์นี้ระบุว่า พวกนักวิเคราะห์กลับมีความเห็นที่แตกต่างไป</p>
<p><orgName>วอลล์สตรีทเจอร์นัล</orgName> อ้างคำพูดของนายฐิตินันท์ พงษ์สุทธิรักษ์ อาจารย์<orgName><component><prefix>คณะ</prefix>รัฐศาสตร์</component> <component>จุฬาลงกรณ์<suffix>มหาวิทยาลัย</suffix></component></orgName> ที่ระบุว่า กลุ่มผู้สนับสนุนสำคัญของ<orgName>พันธมิตรฯ</orgName> เป็นผู้มีสิทธิเลือกตั้งชนชั้นกลางในเมือง จึงทับซ้อนอยู่กับฐานเสียงของ<orgName>พรรคประชาธิปัตย์</orgName>ซึ่งแม้ว่าจะมีแนวทางปฏิรูปแต่ก็มีคะแนนเสียงไม่เข้มแข็งนัก</p>
<p>หนังสือพิมพ์นี้ในเวอร์ชั่นเอเชีย ยังกล่าวต่อไปว่า แม้ว่า<orgName>ประชาธิปัตย์</orgName>ยังจะเป็นพรรคใหญ่กว่าพรรคการเมืองใหม่ของ<orgName><prefix>กลุ่ม</prefix>พันธมิตรฯ</orgName>ไปอีกระยะหนึ่ง แต่การตัดสินใจของขบวนการนี้ที่จะเข้าสู่การเมืองใน<orgName>รัฐสภา</orgName> ก็อาจจะลดทอนคะแนนเสียงของนายอภิสิทธิ์ไปเป็นจำนวนมากได้</p>
<p>�นายสนธิและ<orgName><prefix>กลุ่ม</prefix>พันธมิตรฯ</orgName> เห็นว่า<orgName>ประชาธิปัตย์</orgName>ไม่ได้ทำให้วาระของกลุ่มบรรลุผลสำเร็จ� <orgName>วอลล์สตรีทเจอร์นัล</orgName>อ้างคำพูดของนายฐิตินันท์ �พวกเขารู้สึกว่าถูกหลอกใช้�</p></body>
</news>
