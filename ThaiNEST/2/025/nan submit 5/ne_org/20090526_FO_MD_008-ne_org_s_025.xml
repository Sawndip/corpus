<teiHeader>
<fileDesc>
<titleStmt>
  <title>"ครุกแมน"ฟันธงเศรษฐกิจโลก หลบรอด"ความหายนะร้ายแรง"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 20:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059092  </bibl>
</sourceDesc>
</fileDesc>
</teiHeader>
<news>
<headline>"ครุกแมน"ฟันธงเศรษฐกิจโลก หลบรอด"ความหายนะร้ายแรง"</headline>
<lead><orgName>เอเจนซี</orgName> - นักเศรษฐศาสตร์รางวัลโนเบล พอล ครุกแมน ชี้เมื่อวันจันทร์ (25) ว่าเศรษฐกิจโลกสามารถหลีกเลี่ยง "ความหายนะอย่างร้ายแรง" มาได้ และพวกประเทศอุตสาหกรรมก็จะมีการขยายตัวทางเศรษฐกิจในปีนี้</lead>
<neck></neck>
<body><p>"ผมจะไม่แปลกใจเลยถ้าหากการค้าโลกจะกลับมีเสถียรภาพ การผลิตด้านอุตสาหกรรมของ<orgName>โลก</orgName>จะกลับมีเสถียรภาพ และเริ่มที่จะขยายตัวในช่วงสองเดือนนับจากนี้ไป" ครุกแมนกล่าวในการประชุมสัมมนาซึ่งจัดขึ้นที่อาบูดาบี</p>
<p>"และผมก็จะไม่แปลกใจเลยที่จะเห็นจีดีพีคงที่เท่าเดิมจนถึงเป็นบวกในสหรัฐฯ แม้กระทั่งในยุโรปด้วย ในช่วงครึ่งหลังของปีนี้"</p>
<p>ศาสตราจารย์ด้านเศรษฐศาสตร์ของ<orgName><prefix>มหาวิทยาลัย</prefix>พรินซ์ตัน</orgName>และคอลัมนิสต์ของ<orgName>หนังสือพิมพ์นิวยอร์กไทมส์</orgName>ผู้นี้ ได้เคยแสดงความกังวลไว้ว่าเศรษฐกิจสหรัฐฯอาจจะร่วงหล่นลงสู่ช่วงตกต่ำรุนแรงยาวนานหนึ่งทศวรรษ อย่างที่<orgName>ญี่ปุ่น</orgName>เคยประสบมาในช่วงทศวรรษ 1990</p>
<p>ครุกแมนยังวิพากษ์วิจารณ์มาตรการกอบกู้เศรษฐกิจของ<orgName>รัฐบาลสหรัฐฯ</orgName>อย่างรุนแรง โดยเฉพาะกรณีมีมาตรการจูงใจให้นักลงทุนเข้ามาช่วยเอาสินทรัพย์ที่เน่าเสียของภาคการธนาคารมูลค่าประมาณหนึ่งล้านล้านดอลลาร์ไปบริหาร เพราะเท่ากับว่า<orgName>รัฐบาล</orgName>อุดหนุนการซื้อสินทรัพย์เน่าเหล่านี้</p>
<p>เขาบอกด้วยว่า การแก้ไขปัญหาแบบ<orgName>ญี่ปุ่น</orgName> นั่นคือด้วยการกระตุ้นการส่งออกนั้น ขณะนี้ไม่น่าจะได้ผล เพราะว่าปัญหาเศรษฐกิจนั้นลุกลามไปทั่วโลกแล้ว</p>
<p>"ในด้านหนึ่งเราอาจจะผ่านพ้นช่วงที่เลวร้ายที่สุดไปแล้ว แต่ก็ต้องเข้าใจไว้ว่ามีความแตกต่างกันอย่างใหญ่หลวงระหว่างภาวะการกลับมีเสถียรภาพ และการฟื้นคืนกลับไปสู่สภาพก่อนหน้าการตกต่ำ" เขากล่าว</p>
<p>"เราสามารถหลีกเลี่ยงความหายนะอย่างร้ายแรงไปได้ แต่เราจะฟื้นตัวอย่างแท้จริงได้อย่างไร" ครุกแมนกล่าว</p>
<p>"เราไม่สามารถจะใช้การส่งออกเป็นตัวนำเศรษฐกิจให้ฟื้นตัวได้ เพราะไม่มีโลกอื่นให้ค้าขายด้วย ดังนั้นเส้นทางที่<orgName>ญี่ปุ่น</orgName>เดินไม่น่าจะได้ผลสำหรับพวกเราทุกคน" ครุกแมนบอก</p>
<p>การฟื้นตัวของเศรษฐกิจโลก อาจมาจากการลงทุนใหม่ ๆจากบริษัทขนาดใหญ่ทั้งหลาย, การเกิดนวัตกรรมใหม่ ๆ ที่ยิ่งใหญ่ระดับซึ่งสามารถเทียบเคียงกับการปฏิวัติไอทีในช่วงทศวรรษ 1990, หรืออาจจะมาจากความเคลื่อนไหวของ<orgName>รัฐบาล</orgName>ในเรื่องต่อสู้ภาวะโลกร้อนก็ได้</p>
<p>ครุกแมนยกตัวอย่างเรื่องการต่อสู้โลกร้อน โดยชี้ว่า<orgName>รัฐสภาสหรัฐฯ</orgName>กำลังผลักดันกฎหมายที่จะใช้ระบบจำกัดการปล่อยก๊าซเรือนกระจก และให้บริษัทที่ปล่อยก๊าซน้อยกว่าเกณฑ์ ได้สิทธิที่จะนำส่วนที่ยังเหลืออยู่ไม่ครบเกณฑ์นี้ ไปขายให้แก่บริษัทที่ปล่อยก๊าซมากกว่าเกณฑ์</p>
<p>"จากนั้นแล้ว<orgName>ยุโรป</orgName>อาจจะเดินตาม ตามมาด้วย<orgName>ญี่ปุ่น</orgName> รวมทั้งการเจรจากับประเทศเศรษฐกิจเฟื่องฟูใหม่เพื่อรวมเอาประเทศเหล่านี้เข้ามาในระบบด้วย ซึ่งจะทำให้เกิดแรงจูงใจอย่างมหาศาลแก่ธุรกิจต่าง ๆที่จะลงทุนและเตรียมพร้อมสำหรับเศรษฐกิจใหม่ที่จะวางพื้นฐานอยู่บนการควบคุมการปล่อยก๊าซไอเสียของโลก ... แต่นี่ก็เป็นเพียงความหวัง ใช่ว่าจะเกิดขึ้นแน่นอนc\j'" ครุกแมนกล่าว </p></body>
</news>
