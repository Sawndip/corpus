<teiHeader>
<fileDesc>
<titleStmt>
  <title>จีเอ็มมีแนวโน้มเข้าสู่การล้มละลาย  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 06:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8989  </bibl>
</sourceDesc>
</fileDesc>
</teiHeader>
<news>
<headline><orgName>จีเอ็ม</orgName>มีแนวโน้มเข้าสู่การล้มละลาย</headline>
<lead>ดัชนีดาวโจนส์ของ<orgName>สหรัฐ</orgName>ดิ่งลงกว่า 175 จุด จากรายงานข่าวที่ระบุว่า <orgName>จีเอ็ม</orgName>ใกล้เข้าสู่ภาวะล้มละลาย หลังจากไม่ประสบผลในการโน้มน้าวผู้ถือพันธบัตรรัฐบาล ให้เข้าซื้อหุ้นบริษัท</lead>
<neck></neck>
<body><p><orgName>สำนักข่าวต่างประเทศ</orgName>รายงานว่า <orgName>เจเนรัล มอเตอร์ส คอร์ป</orgName> หรือ <orgName>จีเอ็ม</orgName> ซึ่งเป็นบริษัทผลิตรถยนต์ยักษ์ใหญ่ของ<orgName>สหรัฐ</orgName> ใกล้เข้าสู่การล้มละลาย หลังจากประสบความล้มเหลว ในการยื่นข้อเสนอต่อกลุ่มผู้ถือพันธบัตรรัฐบาล ให้เข้าซื้อหุ้นของบริษัท โดยการประชุม<orgName><prefix>คณะกรรมการ</prefix>จีเอ็ม</orgName>เกิดขึ้น วานนี้ (27 พ.ค.) เพื่อตัดสินใจถึงการดำเนินการต่อไป หลังจาก<orgName>จีเอ็ม</orgName>ได้พยายามติดต่อประสาน กับกลุ่มผู้ถือพันธบัตรรัฐบาล เพื่อให้เข้าซื้อหุ้นของบริษัท และนำไปสู่การชำระหนี้ของบริษัท แต่<orgName>จีเอ็ม</orgName>ต้องพบกับความผิดหวัง</p>
<p>นางจูเลีย กิบสัน โฆษกของ<orgName>จีเอ็ม</orgName> กล่าวว่า เธอยังไม่ทราบแผนการต่อไป ในการติดต่อประสานกับกลุ่มผู้ถือพันธบัตรรัฐบาลอีกครั้ง และยังกล่าวอีกว่า ความล้มเหลวดังกล่าว เป็นความผิดหวัง แต่ไม่ใช่เรื่องน่าประหลาดใจ เพราะยังมีผู้ถือพันธบัตรรัฐบาลกลุ่มใหญ่ ที่ไม่พึงพอใจในเรื่องนี้ อย่างไรก็ตาม <orgName>จีเอ็ม</orgName>กำลังพยายามเกลี้ยกล่อม<orgName><prefix>กระทรวง</prefix>การคลังสหรัฐ</orgName> โดยระบุว่า บริษัทมีศักยภาพเพียงพอ ในการประคองธุรกิจต่อไปได้ ในระยะยาว แต่หากไม่สำเร็จ <orgName>จีเอ็ม</orgName>จะถูกบังคับให้ล้มละลาย และขอรับสิทธิ์พิทักษ์ธุรกิจจาก<orgName>ศาล</orgName> ตามมาตรา 11 ของกฎหมายล้มละลายในสหรัฐ </p>
<p>ทั้งนี้ กระแสข่าวแนวโน้มการล้มละลายของ<orgName>จีเอ็ม</orgName> และการอ่อนค่าลงของพันธบัตรรัฐบาลสหรัฐ ฉุดให้หุ้นสหรัฐดิ่งลงกว่า 175 จุด โดยภาวะการซื้อขาย ในตลาดหุ้นสหรัฐ เมื่อคืนที่ผ่านมา (27 พ.ค.) ดัชนีปรับลดลงต่อเนื่อง หลังจากมีข่าวว่า<orgName>จีเอ็ม</orgName>ใกล้เข้าสู่การยื่นขอพิทักษ์ทรัพย์ต่อ<orgName>ศาล</orgName> เนื่องจากไม่สามารถโน้มน้าวให้ผู้ถือพันธบัตรรัฐบาล ยอมซื้อหุ้นของบริษัท เพื่อล้างหนี้ได้ สะท้อนว่า แม้ความเชื่อมั่นของผู้บริโภคจะเพิ่มขึ้น แต่ในความเป็นจริงแล้ว เศรษฐกิจสหรัฐยังคงไม่ฟื้น จากภาวะชะลอตัว ประกอบกับพันธบัตรที่รัฐบาลถือไว้ ได้อ่อนค่าลงต่อเนื่อง ทำให้นักลงทุนเทขายหุ้นอย่างหนัก</p>
<p>ขณะที่ราคาน้ำมันดิบ ที่ตลาดไนเม็กซ์ ของ<orgName>สหรัฐ</orgName> เพิ่มขึ้น 1 ดอลลาร์สหรัฐ ปิดการซื้อขายที่ระดับ 63.45 ดอลลาร์สหรัฐต่อบาร์เรล ทำให้หลังปิดตลาด ดัชนีหุ้นดาวโจนส์ ดิ่งลง 173.47 จุด ปิดที่ระดับ 8,300.02 จุด แนสแดค ปิดที่ระดับ 1,731.08 จุด ลดลง 19.35 จุด และ เอสแอนด์พี ปิดที่ระดับ 893.06 จุด ลดลง 17.27 จุด </p>
<p>ด้าน<orgName>รัฐบาลเยอรมนี</orgName>ได้ประชุมหารือ ถึงการเข้าซื้อกิจการสาขาของ<orgName>จีเอ็ม</orgName> ในยุโรป ด้วยความหวังว่า กิจการจะอยู่รอดในอนาคต ซึ่งความเคลื่อนไหวครั้งนี้ เป็นไปเพื่อช่วยเหลือ<orgName>โอเปิล</orgName> จากการล้มละลายของ<orgName>จีเอ็ม</orgName> ที่มีความเป็นไปได้ โดยนางแองเจลา แมร์เคล นายกรัฐมนตรีหญิงของ<orgName>เยอรมนี</orgName> วางแผนพบปะกับตัวแทนของ<orgName>จีเอ็ม</orgName> ทั้งจากบริษัทแม่ และสาขายุโรป รวมถึงเจ้าหน้าที่<orgName>รัฐบาลสหรัฐ</orgName> ในคืนวันพุธ แต่ความเคลื่อนไหวของ<orgName>เยอรมนี</orgName> ครั้งนี้ กลับสร้างความหวั่นนเกรงให้แก่<orgName>อังกฤษ</orgName> ที่เชื่อว่า <orgName>เยอรมนี</orgName>ต้องการรักษาคนงานของตัวเองไว้ เป็นลำดับแรก และมีความเป็นไปได้ ที่จะตัดต้นทุนในส่วนของ<orgName>อังกฤษ</orgName></p>
<p>ทั้งนี้ <orgName>จีเอ็ม</orgName> และ<orgName>รัฐบาลสหรัฐ</orgName> จะเป็นผู้ตัดสินใจขั้นสุดท้ายในการผู้ที่จะได้สิทธิ์ซื้อหุ้นของกิจการผลิตรถยนต์ แบรนด์ต่างๆ ของ<orgName>จีเอ็ม</orgName> สาขายุโรป ซึ่งประกอบด้วย <orgName>โอเปิล ว็อกซ์ฮอลล์</orgName> ที่ผลิตในอังกฤษ และ<orgName>ซาบ</orgName> แห่ง<orgName>สวีเดน</orgName> โดยปัจจุบัน มีผู้สนใจซื้อหุ้นจีเอ็มยุโรป 3 ราย คือ <orgName><prefix>บริษัท</prefix> เฟียต เอสพีเอ</orgName> ผู้ผลิตรถยนต์อันดับหนึ่งของอิตาลี <orgName><prefix>บริษัท</prefix> แมกน่า อินเตอร์เนชั่นแนล อิงค์</orgName> ผู้ผลิตชิ้นส่วนรถยนต์ของ<orgName>แคนาดา</orgName> และ<orgName><prefix>บริษัท</prefix> อาร์เอชเจ อินเตอร์เนชั่นแนล เอสเอ</orgName> ผู้ผลิตชิ้นส่วนยานยนต์ของ<orgName>เบลเยียม</orgName> ซึ่งยื่นเอกสารแสดงความจำนงแก่<orgName>รัฐบาลเยอรมัน</orgName> เมื่อสัปดาห์ที่แล้ว เพื่อรักษาสิทธิ์ในเครดิตเงินกู้หลายล้านยูโร ที่<orgName>รัฐบาลเยอรมัน</orgName>ประกาศให้การสนับสนุน แก่ผู้ซื้อหุ้น</p></body>
</news>
