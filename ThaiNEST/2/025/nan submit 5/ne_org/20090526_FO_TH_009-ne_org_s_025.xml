<teiHeader>
<fileDesc>
<titleStmt>
  <title>แบร์ลุสโคนีเตรียมแจงความสัมพันธ์กับเด็กสาว  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 04:45:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8488  </bibl>
</sourceDesc>
</fileDesc>
</teiHeader>
<news>
<headline>แบร์ลุสโคนีเตรียมแจงความสัมพันธ์กับเด็กสาว</headline>
<lead>และเตรียมฟ้อง <orgName>นสพ.ท้องถิ่น</orgName> ฝ่ายค้าน และอดีตเพื่อนชายของเด็กสาววัย18ปี ที่ออกมาโจมตี และใส่ร้ายป้ายสี โดยนายกฯอิตาลีรับรู้จักกับพ่อของเด็กสาวมานานนับสิบปี ... </lead>
<neck></neck>
<body><p><orgName>สำนักข่าวต่างประเทศ</orgName>รายงานว่า เมื่อวันที่ 25 พ.ค. นายซิลวิโอ แบร์ลุสโคนี นายกรัฐมนตรีของอิตาลี ให้คำมั่นจะชี้แจงเรื่องความสัมพันธ์ระหว่างเขากับเด็กสาววัย 18 ปี คนหนึ่ง ซึ่งเป็นประเด็นที่ก่อให้เกิดเรื่องอื้อฉาวทั้งในชีวิตส่วนตัวและงานทางการเมืองอยู่ในขณะนี้ โดยระหว่างการให้สัมภาษณ์กับ<orgName>สถานีโทรทัศน์ซี เอ็นเอ็น</orgName> นายกฯ รัแบร์ลุสโคนี ออกโรงปฏิเสธข้อกล่าวหาที่ว่า มีความสัมพันธ์ต่อนางสาว โนมิ เลติเซีย วัย 18 ปี  โดยบอกว่า ที่ทำไปเพื่อต้องการปกป้องชีวิตส่วนตัวของเด็กสาวผู้นี้และครอบครัวของเธอ </p>
<p>ขณะที่หลายฝ่ายจับตาความสัมพันธ์ระหว่างผู้นำอิตาลีวัย 72 ปี กับเด็กสาวคราวหลาน หลังนางเวโรนิกา ลาริโอ ภรรยาของนายแบร์ลุสโคนี  ออกมาประกาศเมื่อไม่กี่สัปดาห์ที่แล้วว่า จะหย่าขาดจากนายแบร์ลุสโคนี ทั้งยังอ้างว่า นายแบร์ลุสโคนีได้ไปร่วมงานวันเกิดของนางสาวเลติเซียที่เมืองเนเปิลส์ ส่งผลให้ผู้นำอิตาลีต้องรีบออกมาแก้ข่าวว่า รู้จักกับพ่อของนางสาวเลติเซียมานานหลายสิบปีแล้ว และบังเอิญอยู่ในเมืองเนเปิลส์พอดี จึงได้มีโอกาสไปร่วมงานวันเกิดก็เท่านั้น</p>
<p>ด้าน<orgName>หนังสือพิมพ์ท้องถิ่น</orgName>รายงานอ้างคำสัมภาษณ์อดีตเพื่อนชายของนางสาวเลติเซียว่า นายแบร์ลุสโคนีได้เชิญนางสาวเลติเซียและเด็กสาวอีกหลายคนไปพักที่คฤหาสน์ของ เขานาน 1 สัปดาห์ ในช่วงปีใหม่ และยังเคยได้ยินนายแบร์ลุสโคนีพูดคุยทางโทรศัพท์กับนางสาวเลติเซีย ถามไถ่เรื่องการเรียน ความสนใจส่วนตัว และถามถึงพ่อแม่ด้วย ส่งผลให้<orgName>พรรคฝ่ายค้าน</orgName>เรียกร้องให้นายแบร์ลุสโคนีต้องรีบชี้แจงเรื่องนี้โดยด่วน เพราะเป็นเรื่องอื้อฉาวที่ไม่สมควรเกิดกับผู้นำประเทศ </p>
<p>ขณะที่คนสนิทของนายแบร์ลุสโคนีกล่าวหา<orgName>พรรคฝ่ายค้าน</orgName>จงใจนำเรื่องนี้ออกมาโจมตีเพื่อ หวังผลทางการเมือง ส่วนพ่อของนางสาวเลติเซีย ยืนยัน จะฟ้อง<orgName>หนังสือพิมพ์ท้องถิ่น</orgName>ฉบับดังกล่าวและอดีตเพื่อนชายของลูกสาว ที่ใส่ร้ายป้ายสีทำให้ลูกสาวต้องเสื่อมเสียชื่อเสียง</p></body>
</news>
