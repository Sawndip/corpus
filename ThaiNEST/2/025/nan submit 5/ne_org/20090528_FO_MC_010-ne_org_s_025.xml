<teiHeader>
<fileDesc>
<titleStmt>
  <title>การพิจารณาคดีซู จี ใกล้เสร็จสิ้น  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 10:41:39  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODAxJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>การพิจารณาคดีซู จี ใกล้เสร็จสิ้น</headline>
<lead>ย่างกุ้ง 28 พ.ค. - พยานแก้ต่างเพียงคนเดียวของนางออง ซาน ซู จี ผู้นำฝ่ายค้านพม่าที่กำลังสู้คดีฝ่าฝืนคำสั่งกักบริเวณในบ้านพักมีกำหนดขึ้นให้การต่อ<orgName>ศาล</orgName>ในวันนี้ ขณะที่การพิจารณาคดีดูเหมือนใกล้จะเสร็จสิ้นแล้ว</lead>
<neck></neck>
<body><p>นายญาน วิน หนึ่งในทีมทนายความของนางซู จี กล่าวว่า นายจี วิน ผู้เชี่ยวชาญด้านกฎหมายเป็นพยานเพียงคนเดียวที่ได้รับอนุญาตให้ขึ้นเป็นพยานในวันนี้ โดยเขาจะช่วยแก้ต่างว่า การที่นางซู จี ให้ที่พักแก่นายจอห์น เยียตตอว์ ไม่ละเมิดคำสั่งกักบริเวณในบ้านพักของเธอ และหน้าที่ดังกล่าวเป็นของเจ้าหน้าที่<orgName>รัฐบาล</orgName>ที่ต้องรักษาความปลอดภัยบ้านพักของเธอไม่ให้ผู้ใดบุกรุกเข้าไป คาดว่า <orgName>ศาล</orgName>น่าจะมีคำตัดสินคดีในวันพรุ่งนี้</p>
<p>นายญาน วิน กล่าวว่า เป็นเรื่องที่ไม่ยุติธรรมที่<orgName>ศาล</orgName>ไม่อนุญาตให้พยานฝ่ายจำเลยขึ้นให้การในคดีที่สำคัญเช่นนี้ ทั้งที่<orgName>ศาล</orgName>ได้รับรองพยานฝ่ายโจทก์ 23 คนและมีผู้ขึ้นให้การต่อ<orgName>ศาล</orgName>แล้ว 14 คน โดยพยานอีก 3 คน ที่ไม่ได้รับอนุญาตให้ขึ้นเป็นพยานฝ่ายนางซู จี คือทนายความคนหนึ่ง และสมาชิกระดับสูงของ<orgName>พรรคสันนิบาตแห่งชาติเพื่อประชาธิปไตย (เอ็นแอลดี)</orgName> ของนางซู จี ซึ่งศาลให้เหตุผลว่า กระบวนการทางกฎหมายอนุญาตให้<orgName>ศาล</orgName>สามารถปฏิเสธการเบิกตัวพยานที่จะขัดขวาง หรือทำให้ผลการพิจารณาดีล่าช้าได้</p>
<p>นอกจากนี้ นายญาน วิน ยังเผยว่า นายเยียตตอว์ ให้การต่อศาลเมื่อวานนี้ว่า เขาถูก “พระเจ้าส่ง” ให้ว่ายน้ำเข้าไปในบ้านพักของนางซู จี เมื่อช่วงต้นเดือนที่ผ่านมา เพื่อเตือนนางซู จี ถึงลางสังหรณ์ของเขาว่า เธอจะถูกผู้ก่อการร้ายลอบสังหาร แล้วผู้ก่อเหตุจะป้ายความผิดไปที่<orgName>รัฐบาลทหารพม่า</orgName> ระหว่างนั้นกลุ่มผู้สนับสนุนนางซู จี ในห้องพิจารณาคดีพากันส่งเสียงแสดงความไม่พอใจต่อนายเยียตตอว์ ที่พวกเขาวิจารณ์ว่า โง่เขลา ที่ทำให้นางซู จี ถูกดำเนินคดี แต่นางซู จี ได้ปรามกลุ่มผู้สนับสนุนไว้ ทั้งนี้ นางซู จี เผชิญโทษจำคุกสูงสุด 5 ปี หากถูกตัดสินว่ามีความผิดในคดีนี้.</p></body>
</news>
