<teiHeader>
<fileDesc>
<titleStmt>
  <title>เกาหลีใต้และสหรัฐเพิ่มระดับเฝ้าระวังเกาหลีเหนือ  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 10:05:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/9002  </bibl>
</sourceDesc>
</fileDesc>
</teiHeader>
<news>
<headline><orgName>เกาหลีใต้</orgName>และ<orgName>สหรัฐ</orgName>เพิ่มระดับเฝ้าระวัง<orgName>เกาหลีเหนือ</orgName></headline>
<lead><orgName>สหประชาชาติ</orgName>เตรียมออกมาตรการคว่ำบาตร<orgName>เกาหลีเหนือ</orgName> ขณะที่<orgName>เกาหลีใต้</orgName> และ<orgName>สหรัฐ</orgName>ปรับเพิ่มระดับการเฝ้าระะวัง</lead>
<neck></neck>
<body><p><orgName>สำนักข่าวยอนฮัพ</orgName>ของ<orgName>เกาหลีใต้</orgName> รายงานวันนี้ (28 พ.ค.) โดยอ้างการเปิดเผยของเจ้าหน้าที่ ที่ระบุว่า กองทัพของ<orgName>เกาหลีใต้</orgName> และ<orgName>สหรัฐ</orgName> ได้เสริมกำลังตรวจตรา<orgName>เกาหลีเหนือ</orgName> ซึ่งเป็นการเฝ้าระวังสูงสุดในขั้นที่ิสอง และถือเป็นครั้งแรก นับตั้งแต่<orgName>เกาหลีเหนือ</orgName>ทดสอบนิวเคลียร์ ครั้งแรก เมื่อปี พ.ศ.2549</p>
<p>โดยการปรับระดับการเฝ้าระวัง ที่มีทั้งหมด 5 ขั้น ได้เกิดขึ้น หลังจากเกิดสถานการณ์ตึงเครียด บนคาบสมุทรเกาหลี จากการทดสอบนิวเคลียร์ และการยิงขีปนาวุธ ของ<orgName>เกาหลีเหนือ</orgName> นับตั้งแต่วันจันทร์ที่ผ่านมา และยังประกาศยกเลิกข้อตกลงพักรบ ที่ทำขึ้นเมื่อปี พ.ศ.2496 อันส่งผลให้สงครามเกาหลียุติลงชั่วคราว ในครั้งนั้น</p>
<p>ด้านวอน แท-แจ โฆษก<orgName>กลาโหม</orgName>ของ<orgName>เกาหลีใต้</orgName> กล่าวเพียงสั้นๆ ว่า <orgName>เกาหลีใต้</orgName> และ<orgName>สหรัฐ</orgName> จะส่งเจ้าหน้าที่เข้าหาข่าวมากขึ้น และเพิ่มการลาดตระเวน ทั้งนี้ <orgName>สหรัฐ</orgName>มีนายทหารประจำการ ที่เกาหลีใต้ 28,500 นาย</p>
<p>ส่วน 5 ชาติสมาชิกถาวร ของ<orgName><prefix>คณะมนตรี</prefix>ความมั่นคง<suffix>แห่งสหประชาชาติ</suffix></orgName> รวมทั้ง<orgName>ญี่ปุ่น</orgName> และ<orgName>เกาหลีใต้</orgName> ได้ตกลงในหลักการว่า จะต้องคว่ำบาตร<orgName>เกาหลีเหนือ</orgName> ที่ฝ่าฝืนมติของ<orgName>สหประชาชาติ</orgName> จากการทดลองอาวุธนิวเคลียร์ ครั้งที่ 2 โดยข้อตกลงดังกล่าวมีขึ้นในการประชุมสมาชิก<orgName><prefix>คณะมนตรี</prefix>ความมั่นคงถาวรฯ</orgName> ร่วมกับ<orgName>ญี่ปุ่น</orgName> และ<orgName>เกาหลีใต้</orgName> เมื่อวันอังคารที่ผ่านมา โดยฝ่าย<orgName>จีน</orgName>และ<orgName>รัสเซีย</orgName> ซึ่งที่ผ่านมารู้สึกลังเลในการดำเนินการคว่ำบาตร<orgName>เกาหลีเหนือ</orgName> กลับมีท่าทีเห็นชอบให้คว่ำบาตรได้ อย่างไรก็ตาม นักการทูตไม่คาดว่า จะเห็นร่างญัตติการคว่ำบาตร ที่จะหมุนเวียนให้ชาติสมาชิกทั้ง 15 ประเทศ ใน<orgName><prefix>คณะมนตรี</prefix>ความมั่นคงฯ</orgName> แสดงความเห็น และลงมติได้ทัน ในสัปดาห์นี้</p>
<p>โดยนักการทูต กล่าวว่า ชาติสมาชิกสำคัญ 7 ประเทศ จะประชุมกัน ในวันนี้ และวันศุกร์ เพื่อหารือถึงรายละเอียดของการคว่ำบาตร<orgName>เกาหลีเหนือ</orgName> โดยเชื่อว่า จะยังไม่มีมาตรการใหม่ออกมา แต่จะเป็นการหาแนวทางที่จะบังคับใช้ และขยายมาตรการคว่ำบาตร ที่มีอยู่ตามมติที่ 1718 ซึ่งได้ผ่านความเห็นชอบ จาก<orgName>คณะมนตรีฯ</orgName> ตั้งแต่เดือน ต.ค. 2549 หลังจากการทดลองนิวเคลียร์ ครั้งแรก ของ<orgName>เกาหลีเหนือ</orgName> แต่การคว่ำบาตรมักไม่ได้รับความสนใจ และไม่มีการบังคับใช้ ขณะที่เมื่อวันจันทร์ที่ผ่านมา <orgName><prefix>คณะมนตรี</prefix>ความมั่นคงฯ</orgName> มีมติเป็นเอกฉันท์ ให้ประณามการทดลองนิวเคลียร์ ของ<orgName>เกาหลีเหนือ</orgName> เพราะเป็นการละเมิดกฎหมายระหว่างประเทศ</p></body>
</news>
