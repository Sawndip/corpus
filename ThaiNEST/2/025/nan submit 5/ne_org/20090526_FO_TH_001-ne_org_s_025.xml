<teiHeader>
<fileDesc>
<titleStmt>
  <title>บัวแก้วชี้แจงกรณีแถลงการณ์เรื่องซูจี  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 11:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8544  </bibl>
</sourceDesc>
</fileDesc>
</teiHeader>
<news>
<headline><orgName><addName>บัวแก้ว</addName></orgName>ชี้แจงกรณีแถลงการณ์เรื่องซูจี</headline>
<lead><orgName><prefix>กระทรวง</prefix>การต่างประเทศ</orgName>ออกแถลงการณ์ ผ่านเว็บ ไซต์ของกระทรวง ยืนยัน การออกแถลงการณ์ต่อ<orgName>พม่า</orgName> เรื่องนางอองซาน ซูจี เนื่องจากมีเจตนาดี และเป็นไปตามขั้นตอนปกติ</lead>
<neck></neck>
<body><p><orgName><prefix>กระทรวง</prefix>การต่างประเทศ</orgName> ออกเอกสารข่าวชี้แจง ผ่านเว็บไซต์กระทรวง www.mfa.go.th ระบุว่า ตามที่<orgName>รัฐบาลไทย</orgName> ในฐานะประธาน<orgName>อาเซียน</orgName> ได้ออกแถลงการณ์เรื่องนางอองซาน ซูจี หัวหน้า<orgName>พรรคสันนิบาตแห่งชาติเพื่อประชาธิปไตย  (เอ็นแอลดี)</orgName> นั้น เป็นไปโดยเจตนาที่ดีต่อ<orgName>สหภาพพม่า</orgName> และความปรารถนาที่จะให้การปรองดองแห่งชาติในพม่า มีความก้าวหน้า โดยที่ประชาชนทุกภาคส่วน ได้มีส่วนร่วม <orgName>ประเทศไทย</orgName>ในฐานะประธานอาเซียน จะดำเนินการเจรจากับ<orgName>รัฐบาลพม่า</orgName> อย่างสร้างสรรค์ ในกรณีนี้ต่อไป</p>
<p>ทั้งนี้ ตามขั้นตอนการปฏิบัติของ<orgName><prefix>กลุ่ม</prefix>อาเซียน</orgName>นั้น แถลงการณ์ร่วมจะต้องเกิดขึ้น จากกระบวนการปรึกษาหารือ เรื่องถ้อยความ ซึ่งจะเตรียมการโดยเจ้าหน้าที่ และอนุมัติโดยรัฐมนตรีว่าการ<orgName><prefix>กระทรวง</prefix>การต่างประเทศ</orgName> หรือผู้นำ การออกแถลงการณ์ของประธาน<orgName>อาเซียน</orgName> สามารถกระทำได้โดย<orgName>รัฐบาล</orgName> ซึ่งเป็นประธานในขณะนั้น โดยไม่มีความจำเป็นต้องให้เจ้าหน้าที่ทำการยกร่างก่อน แต่อย่างใด</p>
<p>สำหรับในกรณีเรื่องนางซูจี เจ้าหน้าอาวุโสของ<orgName>อาเซียน</orgName>ได้ประชุม และแสดงความคิดเห็น เรื่องสถานการณ์การเมืองในพม่า ในวันที่ 18 พ.ค.2552 และได้ลงความเห็นกันว่า <orgName>ประเทศไทย</orgName>ในฐานะประธาน<orgName>อาเซียน</orgName> สมควรที่จะออกแถลงการณ์ เพื่อสะท้อนถึงความเห็นเกี่ยวกับสถานการณ์ของนางซูจี และได้แจ้งให้<orgName><prefix>กระทรวง</prefix>การต่างประเทศ</orgName> ของประเทศสมาชิกทราบ ตามลำดับ ซึ่งเป็นการปฏิบัติตามขั้น เหมือนที่ผ่านมา</p>
<p>ส่วนความคืบหน้าการไต่สวนนางอองซาน ซูจี วันนี้ (26 พ.ค.) ทีมทนายความของนางซูจี เปิดเผยว่า จะเบิกตัวรองประธาน<orgName>พรรคสันนิบาตแห่งชาติเพื่อประชาธิปไตย (เอ็นแอลดี)</orgName> ขึ้นเป็นพยาน โดยนายญาน วิน โฆษก<orgName>พรรคเอ็นแอลดี</orgName> และหนึ่งในทีมกฎหมายของนางซูจี กล่าวว่า นายทิน อู รองประธาน<orgName>พรรคเอ็นแอลดี</orgName> ซึ่งถูกกักบริเวณในบ้านพัก นับแต่ถูกจับกุม พร้อมกับนางซูจี เมื่อปี 2546 เป็นหนึ่งในพยาน 4 คน ที่ทีมทนายความจะยื่นรายชื่อ ขึ้นเป็นพยานต่อ<orgName>ศาล</orgName> ที่เรือนจำอินเส่ง วันนี้ และคาดว่า ทางการจะยอมให้นายทิน อู ขึ้นให้การเป็นพยาน มิเช่นนั้น การพิจารณาคดีครั้งนี้ จะเป็นการฟังความเพียงข้างเดียว</p>
<p>ส่วนพยานคนอื่นที่จะขึ้นให้การในคดีนี้ คือ นายวิน ทิน นักโทษการเมืองที่ได้รับโทษจำคุก ยาวนานที่สุดของ<orgName>พม่า</orgName> จนกระทั่งได้รับอิสรภาพ เมื่อเดือนกันยายน ปีที่แล้ว รวมทั้งทนายความคนหนึ่งที่ชื่อ นายจี วิน และนายขิ่น โม โม ส่วนนางซูจีนั้น คาดว่า จะขึ้นให้การต่อ<orgName>ศาล</orgName> วันนี้</p></body>
</news>
