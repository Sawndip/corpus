<teiHeader>
<fileDesc>
<titleStmt>
  <title>พม่าอ้างสิทธิ์ยืดขังซูจี-ไทยชี้หวังดีเปล่าแทรกแซง  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 05:55:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8749  </bibl>
</sourceDesc>
</fileDesc>
</teiHeader>
<news>
<headline><orgName>พม่า</orgName>อ้างสิทธิ์ยืดขังซูจี-<orgName>ไทย</orgName>ชี้หวังดีเปล่าแทรกแซง</headline>
<lead>ผู้นำฝ่ายค้านในพม่ายังให้การปฏิเสธ ระหว่างขึ้นให้การในศาลพิเศษ ที่เรือนจำอินเส่ง ด้านที่ประชุมอาเซม เรียกร้องให้<orgName>รัฐบาลพม่า</orgName>ปล่อยตัวนักโทษการเมืองทั้งหมด รวมทั้งนางซูจี และเตรียมการเลือกตั้ง อย่างเปิดกว้างและยุติธรรม....</lead>
<neck></neck>
<body><p>บรรดานักการทูตและผู้สื่อข่าวที่ได้รับอนุญาตเข้าสังเกตการณ์การไต่สวนคดีนางออง ซาน ซูจี วัย 63 ปี ผู้นำ<orgName>พรรคฝ่ายค้านพม่า</orgName> ณ ศาลพิเศษในเรือนจำ "อินเส่ง" ในนครย่างกุ้ง เผยเมื่อ 26 พ.ค.ว่า ระหว่างขึ้นให้การต่อ<orgName>ศาล</orgName> เป็นครั้งแรกนับจากถูกตั้งข้อหา นางซูจีให้การปฏิเสธ ระบุไม่ได้ละเมิดข้อบังคับการกักบริเวณ เผยเธอไม่ได้ทราบเรื่องที่นายจอห์น วิลเลียม ยีตตอว์ ชาวอเมริกัน วัย 53 ปี ลอบว่ายน้ำเข้ามาบ้านพักเมื่อ 4 พ.ค.โดยทันที แต่ได้รับการบอกกล่าวจากคนดูแลราว 05.00 น. ของวันเดียวกัน</p>
<p>การดำเนินคดีนางซูจีพร้อมคนดูแล 2 คน ถูกมองว่าเป็นแผนของ<orgName>รัฐบาลทหารพม่า</orgName> ปิดกั้นอิสรภาพของเธอเพราะคำสั่งกักบริเวณล่าสุดจะหมดอายุใน 27 พ.ค. และกันเธอออกห่างการเลือกตั้งทั่วไปในปี 2552 ซึ่งการไต่สวนคดียังมีต่อในวันพุธ หากถูก<orgName>ศาล</orgName>ตัดสินว่าผิดจริงเธอและคนดูแล 2 คน อาจถูกจำคุกสูงถึง 5 ปี</p>
<p>ด้านพลจัตวามินต์ เธียน เจ้าหน้าที่<orgName><prefix>กระทรวง</prefix>มหาดไทย</orgName>ของ<orgName>พม่า</orgName> เผยว่า <orgName>รัฐบาลทหารพม่า</orgName>พิจารณาปล่อยตัวนางซูจีภายในสัปดาห์นี้ แต่มาเกิดเรื่องนายยีตตอว์ลอบเข้าบ้านก่อนจึงต้องยกเลิก และว่า<orgName>รัฐบาลพม่า</orgName> มีอำนาจยืดเวลาการกักบริเวณเธอได้อีก ระบุที่ผ่านมา นางซูจีถูกกักบริเวณมา 4 ปีกับอีก 5 เดือน ซึ่งตามกฎหมาย <orgName>รัฐบาลพม่า</orgName>สามารถขยายออกไปอีก 6 เดือน เพื่อให้ครบ 5 ปี ส่วนคำสั่งควบคุมตัวนางซูจีก่อนหน้านี้จาก พ.ค.2546-พ.ค.2547 เป็นกฎหมายคนละมาตรการกัน </p>
<p>ส่วนเวทีประชุมระดับรัฐมนตรีต่างประเทศกลุ่มชาติเอเชีย-ยุโรป (อาเซม) 45 ประเทศ ประกอบด้วย<orgName><prefix>กลุ่ม</prefix>อาเซียน</orgName>และ<orgName>จีน</orgName> <orgName>ญี่ปุ่น</orgName> <orgName>เกาหลีใต้</orgName>กับ<orgName>สหภาพยุโรป</orgName>วันสุดท้าย ณ กรุงฮานอยของเวียดนาม ออกแถลงการณ์ ประณามการทดลองอาวุธนิวเคลียร์ใต้ดินของ<orgName>เกาหลีเหนือ</orgName>และเรียกร้องให้<orgName>รัฐบาลพม่า</orgName>ปล่อยตัวนักโทษการเมืองทั้งหมดรวมทั้งนางซูจี และเตรียมการเลือกตั้งปี 2552 อย่างเปิดกว้าง ยุติธรรม และมีหลายพรรคเข้าร่วม </p>
<p>วันเดียวกัน <orgName><prefix>กระทรวง</prefix>การต่างประเทศ</orgName>ของ<orgName>ไทย</orgName>ออกแถลงการณ์ปฏิเสธกรณีถูก<orgName>พม่า</orgName>กล่าวหาว่าแทรกแซงกิจการภายในหลังออกแถลงการณ์กดดัน<orgName>พม่า</orgName>ในนามประธาน<orgName>อาเซียน</orgName> ระบุแถลงการณ์ถูกตามขั้นตอนปฏิบัติ ด้วยเจตนาดีต่อ<orgName>พม่า</orgName> ส่วน<orgName>ไทย</orgName>ในฐานะประธาน<orgName>อาเซียน</orgName>จะเจรจาอย่างสร้างสรรค์กับ<orgName>พม่า</orgName>ในกรณีนี้ต่อไป</p>
<p>ขณะที่นายกฯอภิสิทธิ์ เวชชาชีวะ ยืนยันว่าแถลงการณ์กดดัน<orgName>พม่า</orgName>ปล่อยตัวนางซูจีทำขึ้นในนาม<orgName>อาเซียน</orgName>และขอดูสถานการณ์ก่อนทำอะไรต่อไป ด้านนายกษิต ภิรมย์ รมว.ต่างประเทศ เผยที่เวียดนามยืนยัน<orgName>ไทย</orgName>ไม่เห็นด้วยหากจะคว่ำบาตรหรือตัด<orgName>พม่า</orgName>จาก<orgName>อาเซียน</orgName>และว่ามีหลายชาติชื่นชม<orgName>ไทย</orgName>กล้าหาญออกแถลงการณ์และเชื่อว่าการที่<orgName>พม่า</orgName>หวังเล่นงานซูจีถึงขั้นติดคุกคงยาก ส่วนนายนพดล ปัทมะ อดีต รมว. ต่างประเทศ ระบุ<orgName>รัฐบาล</orgName>ทำบทบาทประธาน<orgName>อาเซียน</orgName>เสื่อม ต่อมา<orgName>พม่า</orgName>สั่งยกเลิกกักบริเวณนางซูจี แต่เธอยังถูกคุมขังระหว่างการพิจารณาคดี.</p></body>
</news>
