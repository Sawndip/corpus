<teiHeader>
<fileDesc>
<titleStmt>
  <title>ชี้ระเบิดนิวเคลียร์โสมแดงร้ายแรงกว่าทดลองครั้งแรก 5 เท่า  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 09:18:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059711  </bibl>
</sourceDesc>
</fileDesc>
</teiHeader>
<news>
<headline>ชี้ระเบิดนิวเคลียร์<orgName><addName>โสมแดง</addName></orgName>ร้ายแรงกว่าทดลองครั้งแรก 5 เท่า</headline>
<lead><orgName>เอเอฟพี</orgName> – ผู้เชี่ยวชาญแผ่นดินไหว ชี้ อุปกรณ์นิวเคลียร์ ที่เกาหลีเหนือระเบิดเมื่อต้นสัปดาห์ที่ผ่านมา มีอานุภาพรุนแรงกว่าเมื่อครั้งการทดลองครั้งแรกในปี 2006 ถึง 5 เท่า</lead>
<neck></neck>
<body><p>นักวิทยาศาสตร์<orgName><prefix>ศูนย์</prefix>สังเกตการณ์พื้นโลกลามองต์-โดเฮอร์ตี</orgName> ของ<orgName><prefix>มหาวิทยาลัย</prefix>โคลัมเบีย</orgName> เผยว่า พวกเขาได้ข้อสรุปดังกล่าวมาจากข้อมูล<orgName><prefix>สถานี</prefix>ตรวจวัดเหตุแผ่นดินไหว</orgName>หลายแห่ง และ 1 ในนั้นคือจากประเทศจีน</p>
<p>“การทดลองครั้งที่สองนั้นปรากฏว่ามีอานุภาพสูงกว่าเมื่อครั้งแรกในปี 2006 อย่างมาก” พอล ริชาร์ดส์ ผู้เชี่ยวชาญการตรวจจับแรงสั่นสะเทือนจากการทดลองนิวเคลียร์ กล่าว</p>
<p>ด้านวอนยังคิม ผู้เชี่ยวชาญจาก<orgName><prefix>มหาวิทยาลัย</prefix>โคลัมเบีย</orgName>อีกคน ซึ่งร่วมเขียนรายงานผลการทดลองนิวเคลียร์<orgName><addName>โสมแดง</addName></orgName>ในปี 2006 กับริชาร์ดส์ ประเมินว่า อานุภาพของการทดลองในวันจันทร์ (25) ที่ผ่านมา อยู่ระหว่าง 2.2-4 กิโลตันทีเดียว</p>
<p>นอกจากนี้ แถลงการณ์จากมหาวิทยาลัยดังกล่าวยังระบว่า แรงระเบิดทำให้เกิดแรงสั่นสะเทือนเทียบเท่าการเกิดแผ่นดินไหว ที่มีความรุนแรงในระดับ 4.5-4.7 ริกเตอร์</p>
<p>สำหรับการทดลองนิวเคลียร์ของ<orgName><addName>โสมแดง</addName></orgName>ในปี 2006 นั้น ผู้เชี่ยวชาญจากโคลัมเบียประเมินว่ามีความรุนแรงน้อยกว่า 1 กิโลตัน โดยแต่ละกิโลตันมีค่าเทียบเท่ากับระเบิดทีเอ็นที 1,000 ตัน</p>
<p>ยิ่งไปกว่านั้น เมื่อเปรียบเทียบกันแล้ว ระเบิดนิวเคลียร์ ที่<orgName>เกาหลีเหนือ</orgName>มีนั้นมีความรุนแรงอยู่ที่ 50 เมกะตัน ขณะที่ระเบิด ซึ่ง<orgName>สหรัฐฯ</orgName> ทิ้งใส่เมืองฮิโรชิมา เมื่อครั้งสงครามโลกครั้งที่ 2 นั้นมีความรุนแรง 13 กิโลตันเท่านั้น</p></body>
</news>
