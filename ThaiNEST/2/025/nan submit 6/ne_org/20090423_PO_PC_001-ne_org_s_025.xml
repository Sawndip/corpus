<teiHeader>
<fileDesc>
<titleStmt>
  <title>"ทักษิณ" บินไปที่ไหนก็ได  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02pol03230452&day=2009-04-23&sectionid=0202  </bibl>
</sourceDesc>
</fileDesc>
</teiHeader>
<news>
<headline>"ทักษิณ" บินไปที่ไหนก็ได</headline>
<lead></lead>
<neck></neck>
<body><p><orgName><prefix>กระทรวง</prefix>การต่างประเทศ</orgName>ได้ยกเลิกหนังสือเดินทาง (พาสปอร์ต) ทุกเล่มของ พ.ต.ท.ทักษิณ ชินวัตร อดีตนายกรัฐมนตรี โดยล่าสุดได้ยกเลิกหนังสือเดินทางของบุคคลทั่วไป เมื่อวันที่ 12 เมษายน 2552 หลังเกิดเหตุการณ์ที่<orgName><prefix>กลุ่ม</prefix>คนเสื้อแดง</orgName>บุกเข้าโรงแรมรอยัล คลิฟ บีช รีสอร์ท พัทยา ซึ่งเป็นสถานที่จัดประชุมสุดยอดผู้นำ<orgName>อาเซียน</orgName>และประเทศคู่เจรจา จนทำให้<orgName>รัฐบาล</orgName>ต้องยกเลิกการจัดประชุม ดังกล่าว</p>
<p>ทั้งนี้ นายธฤต จรุงวัฒน์ อธิบดี <orgName><component><prefix>กรม</prefix>สารนิเทศ</component> <component><prefix>กระทรวง</prefix>การต่างประเทศ</component></orgName> ชี้แจงว่าการดำเนินการดังกล่าวอาศัยอำนาจตามระเบียบ<orgName><prefix>กระทรวง</prefix>การต่างประเทศ</orgName>ว่าด้วยการออกหนังสือเดินทาง พ.ศ.2548 ในหมวด 8 ว่าด้วยการยกเลิกหนังสือเดินทาง ข้อ 23 (7) ที่ระบุว่าสามารถยกเลิกและเรียกคืนหนังสือเดินทางได้เมื่อ "พิจารณาเห็นว่าหากให้ผู้ถือหนังสือเดินทางยังคงอยู่ในต่างประเทศต่อไปอาจก่อให้เกิดความ เสียหายแก่ประเทศไทยหรือต่างประเทศได้"</p>
<p>ก่อนหน้านี้ <orgName><prefix>กระทรวง</prefix>การต่างประเทศ</orgName>ได้ยกเลิกพาสปอร์ตทางการทูต (พาสปอร์ตแดง) ของ พ.ต.ท.ทักษิณ เมื่อวันที่ 12 ธันวาคม 2551 หลังจากพิจารณาเรื่องนี้และเสนอความเห็นต่อ<orgName>รัฐบาล</orgName>ชุดก่อนๆ แต่ไม่มีคำตอบที่ชัดเจน จนกระทั่ง<orgName>ศาลฎีกาแผนกคดีอาญาของผู้ดำรงตำแหน่งทาง การเมือง</orgName>ได้พิพากษาลงโทษจำคุกอดีตนายกฯทักษิณเป็นเวลา 2 ปี</p>
<p>เนื่องจากมีความผิดตามกฎหมายประกอบรัฐธรรมนูญว่าด้วย ป.ป.ช. มาตรา 100 ในคดีทุจริตซื้อขายที่ดินรัชดาภิเษก จำนวน 33 ไร่ มูลค่า 772 ล้านบาท</p>
<p>ในครั้งนั้น<orgName><prefix>กระทรวง</prefix>การต่างประเทศ</orgName>ระบุในแถลงการณ์ว่า ได้พิจารณาเรื่องนี้ด้วยความระมัดระวัง เพราะมีประเด็นทางกฎหมายและมีนัยทางการเมืองที่สำคัญ และที่ผ่านมาได้มีการทำความเห็นเสนอต่อ<orgName>รัฐบาล</orgName>ผ่านรัฐมนตรีว่าการ<orgName><prefix>กระทรวง</prefix>การต่างประเทศ</orgName>มาแล้ว 3 รัฐบาล</p>
<p>จนกระทั่งได้มีคำพิพากษาเกี่ยวกับอดีตนายกรัฐมนตรี และคดีได้ถึงที่สุดเนื่องจากไม่มีการอุทธรณ์ <orgName><prefix>กระทรวง</prefix>การต่างประเทศ</orgName>ในฐานะผู้รักษาการตามระเบียบนี้ได้ตัดสินใจยกเลิกหนังสือเดินทางทูตดังกล่าว</p>
<p>อย่างไรก็ตาม การยกเลิกพาสปอร์ตทุกเล่มของอดีตนายกฯไม่ได้กระทบต่อสัญชาติไทยของ พ.ต.ท.ทักษิณ แต่จะทำให้การเดินทางไปประเทศที่ 3 ด้วยหนังสือเดินทางของ<orgName>ไทย</orgName>ไม่สามารถทำได้ นอกจากจะเดินทางกลับประเทศไทยเท่านั้น</p>
<p>แต่หาก พ.ต.ท.ทักษิณมีพาสปอร์ตของประเทศอื่นก็สามารถใช้เดินทางไปประเทศอื่นๆ ได้</p>
<p>นายธฤต จรุงวัฒน์ อธิบดี<orgName><prefix>กรม</prefix> สารนิเทศ</orgName> และโฆษก<orgName><prefix>กระทรวง</prefix>การ ต่างประเทศ</orgName> กล่าวถึงกรณีที่<orgName>ประเทศ นิการากัว</orgName>ออกหนังสือเดินทางพิเศษแก่ พ.ต.ท.ทักษิณว่า หลังจากได้ใช้เวลาในการตรวจสอบพอสมควรแล้ว พบว่าเมื่อต้นปีที่ผ่านมา <orgName><prefix>สำนัก</prefix>ประธานาธิบดีนิการากัว</orgName>ได้ให้หนังสือเดินทางทูตแก่ พ.ต.ท.ทักษิณจริง ในฐานะทูตในกิจกรรมพิเศษที่<orgName>รัฐบาล</orgName>ได้มอบหมาย โดยสิ่งที่มอบหมายคือเป็นผู้ช่วยดึงดูดการลงทุนเข้า ประเทศนิการากัว</p>
<p>ดังนั้น พ.ต.ท.ทักษิณจึงสามารถ เดินทางไปทุกประเทศได้</p></body>
</news>
