<teiHeader>
<fileDesc>
<titleStmt>
  <title>รองปลัด มท. ไม่ยืนยันนายกฯอยู่ในรถที่ถูกทุบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 15:39:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200384&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>รองปลัด <orgName>มท.</orgName> ไม่ยืนยันนายกฯอยู่ในรถที่ถูกทุบ</headline>
<lead></lead>
<neck></neck>
<body><p>วันนี้(27 พ.ค.) ในการประชุมคณะอนุกรรมการรวบรวมเหตุการณ์ ที่<orgName><prefix>กระทรวง</prefix>มหาดไทย</orgName>และ<orgName>ศาลรัฐธรรมนูญ</orgName> ที่มีนางนฤมล ศิริวัฒน์ เป็นประธาน ได้เชิญ นายสุธี มากบุญ รองปลัด<orgName><prefix>กระทรวง</prefix>มหาดไทย</orgName> หัวหน้ากลุ่มภารกิจด้านกิจการความมั่นคงภายใน มาชี้แจงเหตุการณ์ที่เกิดขึ้นที่<orgName><prefix>กระทรวง</prefix>มหาดไทย</orgName> เมื่อวันที่ 12 เมษายน 2552 เกี่ยวกับมาตรการรักษาความปลอดภัยและ เหตุการณ์การบุกทุบรถยนต์ของนายกรัฐมนตรี</p>
<p>ทั้งนี้ นายสุธี ได้ชี้แจงว่า นายกรัฐมนตรีเดินทางมาถึง<orgName><prefix>กระทรวง</prefix>มหาดไทย</orgName> เวลา 14.00 น. และเมื่อผู้เข้าประชุมมาพร้อม ได้ปิดประตูของกระทรวงทุกด้าน และเพิ่มเจ้าหน้าที่ประจำประตูให้มากกว่าปกติ เพื่อป้องกันการบุกรุกของกลุ่มผู้ชุมนุม แต่เนื่องจากกลุ่มผู้ชุมนุมมีจำนวนมาก จึงไม่สามารถป้องกันได้ โดยยืนยันว่าเป็นผู้มาส่งนายอภิสิทธิ์ เวชชาชีวะ นายกรัฐมนตรี และนายสุเทพ เทือกสุบรรณ รองนายกรัฐมนตรี ฝ่ายความมั่นคง ขึ้นพร้อมกันหลังการประชุมเสร็จ และเห็นรถคันดังกล่าววิ่งออกไปทางประตูกรมการปกครอง อย่างไรก็ตาม นายสุธี ไม่ระบุว่า นายกรัฐมนตรี อยู่ในรถขณะที่<orgName><prefix>กลุ่ม</prefix>คนเสื้อแดง</orgName>เข้าทำการทุบรถหรือไม่ โดยอ้างว่าไม่เห็นเหตุการณ์ในขณะนั้น และไม่สามารถยืนยันได้ว่า นายกรัฐมนตรีใช้รถคันเดียวกันกับตอนเดินทางมากระทรวงหรือไม่</p>
<p>นอกจากนี้ นายสุธี ยังยืนยันว่าไม่มีผู้เสียชีวิตจากเหตุการณ์ดังกล่าว มีเพียงผู้บาดเจ็บ 2 คนเท่านั้น ส่วนความเสียหายของ<orgName><prefix>สำนัก</prefix>ปลัดกระทรวงมหาดไทย</orgName> และ<orgName><prefix>กรม</prefix>การปกครอง</orgName> จากเหตุการณ์ดังกล่าว ประเมินเบื้องต้นอยู่ที่ 383,000 บาท</p>
<p>ผู้สื่อข่าวรายงานว่า สำหรับการประชุมครั้งต่อไป <orgName>คณะอนุกรรมการฯ</orgName> จะเชิญนายนิพนธ์ พร้อมพันธุ์ เลขาธิการนายกรัฐมนตรี ทีมรักษาความปลอดภัยนายกรัฐมนตรี ชุดวันเกิดเหตุ คนขับรถของนายกรัฐมนตรี และนายนิพนธ์ ผู้กำกับการ สน.สำราญราษฎร์ และ สน.พระราชวัง มาให้ข้อมูลเพิ่มเติม รวมทั้งเชิญนายสุพร อัตถาวงศ์ แนวร่วม<orgName>คนเสื้อแดง</orgName> มาชี้แจงด้วย.</p></body>
</news>
