<teiHeader>
<fileDesc>
<titleStmt>
  <title>"สดศรี"สั่งสอบ"พรรคพอเพียง" หลอกสมัครสมาชิกแลก 1 แสน  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01pol03280552&sectionid=0133&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"สดศรี"สั่งสอบ"<orgName>พรรคพอเพียง</orgName>" หลอกสมัครสมาชิกแลก 1 แสน</headline>
<lead>"สดศรี สัตยธรรม"สั่งการ ผอ.<orgName>กต.</orgName>กทม.ตรวจสอบ"<orgName>พรรคพอเพียง</orgName>"หลอกประชาชนสมัครเป็นสมาชิกพรรคเพื่อแลกเงิน 1 แสนบาท ชี้เข้าข่ายหลอกลวง ผิดกฎหมายพรรคการเมือง มีโทษทั้งจำและปรับ</lead>
<neck></neck>
<body><p>เมื่อวันที่ 27 พฤษภาคม ที่<orgName><prefix>สำนักงาน</prefix>คณะกรรมการการเลือกตั้ง (กกต.)</orgName> นางสดศรี สัตยธรรม กกต.ด้านกิจการพรรคการเมือง กล่าวว่า มีประชาชนหลายรายโทรศัพท์ร้องเรียน <orgName>กกต.</orgName>ว่าถูกชักชวนให้ไปสมัครเป็นสมาชิก<orgName>พรรคพอเพียง</orgName> โดยพรรคดังกล่าวอ้างว่า หากมาสมัครเป็นสมาชิกพรรคจะได้รับเงินที่ทางพรรคจะไปร้องขอต่อ<orgName>รัฐบาล</orgName>จำนวน 1 ล้านบาท โดยสมาชิกจะมีสิทธิได้เงินคนละ 1 แสนบาท จึงได้ให้ผู้ที่ร้องเรียนส่งสำเนาเอกสารใบสมัครมาให้ ซึ่งปรากฏว่าสำเนาใบสมัครสมาชิกพรรคจะประกอบด้วย เอกสาร 3 รายการคือ 1.แบบฟอร์มใบสมัครเป็นสมาชิกพรรค 2.หนังสือกราบเรียนนายกรัฐมนตรี เพื่อขอการสนับสนุนงบประมาณ และ 3.แบบขอรับความช่วยเหลือจาก<orgName><prefix>กระทรวง</prefix>การพัฒนาสังคมและความมั่นคงของมนุษย์ (พม.)</orgName> จึงได้สั่งการให้นายชัยณรงค์ เทียนมงคล ผอ.กต.กทม. ส่งเจ้าหน้าที่ไปตรวจสอบแล้ว</p>
<p>"ขอเรียกร้องให้ผู้ที่คิดว่าได้รับความเสียหาย จากการให้ไปสมัครเป็นสมาชิกพรรคพอเพียงทำหนังสือร้องเรียนเป็นลายลักษณ์อักษรต่อ <orgName>กกต.</orgName>โดยตรง พร้อมส่งหลักฐานที่ได้รับจากทางพรรคมาให้ <orgName>กกต.</orgName>ตรวจสอบ ซึ่ง <orgName>กกต.</orgName>จะทำการตรวจสอบโดยจะเชิญผู้ร้องมาชี้แจง พร้อมกับมีหนังสือขอคำยืนยันจากหน่วยราชการว่ามีการดำเนินการดังกล่าวจริงหรือไม่ เพราะอาจเป็นความผิดในประเด็นฉ้อฉล ฉ้อโกง หรือกระทำการเข้าข่ายมาตรา 22 พ.ร.บ.พรรคการเมืองที่ห้ามมิให้พรรคการเมือง หรือผู้ใด เสนอให้ทรัพย์สินอันอาจคำนวณเป็นเงินได้เพื่อจูงใจให้สมัครเป็นสมาชิกพรรค ซึ่งมีโทษทางอาญาทั้งจำและปรับ" นางสดศรีกล่าว</p>
<p>ด้านนายชัยณรงค์กล่าวว่า จากการตรวจสอบพบว่ามีประชาชนไปสมัครเป็นสมาชิกพรรคพอเพียงวันละประมาณ 300 คน โดยเจ้าหน้าที่ของพรรคจะบอกว่า ให้ผู้สมัครจับกลุ่มให้ได้กลุ่มละ 10 คน โดยจะได้รับเงินคนละ 1 แสนบาท และให้ไปเปิดบัญชีไว้ เพราะเมื่อดำเนินการเรื่องการรับสมัครเสร็จสิ้น ทางพรรคก็จะทำเรื่องถึงนายกรัฐมนตรี เพื่อขอเงินสนับสนุน โดยการชักชวนดังกล่าวถือว่าเข้าข่ายหลอกลวง ซึ่งทาง <orgName>กกต.กทม.</orgName>จะรวบรวมข้อมูลเพื่อส่งให้ <orgName>กกต.กลาง</orgName>พิจารณาโดยเร็ว</p></body>
</news>
