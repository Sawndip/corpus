<teiHeader>
<fileDesc>
<titleStmt>
  <title>โอบามาออกโรงประณามพม่า จี้ปล่อย‘ซูจี’ทันทีไม่มีเงื่อนไข  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825981.php?news_id=28825981  </bibl>
</sourceDesc>
</fileDesc>
</teiHeader>
<news>
<headline>โอบามาออกโรงประณาม<orgName>พม่า</orgName> จี้ปล่อย‘ซูจี’ทันทีไม่มีเงื่อนไข</headline>
<lead>“โอบามา”ออกโรงประณาม<orgName>รัฐบาลทหารพม่า</orgName> จี้ปล่อยตัว “ซูจี” ทันทีโดยไม่มีเงื่อนไข เตือนท่าทีของ<orgName>พม่า</orgName>ส่งผลแนวโน้มความสัมพันธ์กับชาติตะวันตก ส่วนคนดัง <orgName>เอ็นจีโอ</orgName> <orgName>สหภาพแรงงาน</orgName> ร่วมเปิดเว็บไซต์เชิญชวนคนทั่วโลกเขียนข้อความกดดัน<orgName>พม่า</orgName>ในโอกาสครบรอบวัน เกิดปีที่ 64 ของ ซูจี ขณะที่ “อภิสิทธิ์” เตรียมหารือกับชาติสมาชิก<orgName>อาเซียน</orgName>ระหว่างการประชุมที่เกาหลีใต้เร็วๆ นี้</lead>
<neck></neck>
<body><p>ประธานาธิบดีบารัก โอบามา แห่งสหรัฐอเมริกา เรียกร้องเมื่อวันอังคารที่ผ่านมา (26 พ.ค.) ให้<orgName>รัฐบาลทหารพม่า</orgName>ปล่อยตัว นางออง ซาน ซูจี แกนนำฝ่ายค้าน และผู้นำในการเรียกร้องประชาธิปไตยในพม่าโดยทันทีอย่างไม่มีเงื่อนไข เพราะนางซูจีเป็นเหยื่อของการพิจารณาคดีที่หลอกลวง</p>
<p>“การกักบริเวณ โดดเดี่ยว และการพิจารณาคดีนางซูจีในข้อหาที่หลอกลวง สร้างความกังขาเกี่ยวกับเจตนารมณ์ของ<orgName>รัฐบาลทหาร</orgName>ในการเป็นสมาชิกที่รับผิดชอบ ต่อประชาคมโลก” โอบามา ระบุ พร้อมยกย่องนางซูจีมีความรักชาติ เสียสละ และมีวิสัยทัศน์เกี่ยวกับประชาธิปไตย ทั้งที่ถูกกักบริเวณอยู่หลายปี</p>
<p>คำแถลงของ โอบามา สะท้อนว่าแนวโน้มความสัมพันธ์ระหว่าง<orgName>พม่า</orgName>กับชาติตะวันตกอาจขึ้นอยู่กับวิธีที่<orgName>พม่า</orgName>ปฏิบัติต่อซูจี</p>
<p>ทั่วโลกประณาม<orgName>พม่า</orgName>ผ่านเว็บ</p>
<p>ทางด้านเหล่าคนดัง <orgName>กลุ่มเอ็นจีโอ</orgName> และ<orgName>สหภาพแรงงาน</orgName> ร่วมสนับสนุนการเปิดตัวเว็บไซต์ใหม่เพื่อเป็นศูนย์กลางระดับโลกในการรณรงค์ ให้ปล่อยตัวนางซูจี และนักโทษการเมืองทั้งหมดในพม่า โดยการเปิดตัวเว็บไซต์มีขึ้นวันเดียวกับที่กำหนดการกักบริเวณนางซูจีในบ้าน พักหมดลง</p>
<p><orgName>เว็บไซต์ www.64forSuu.org</orgName> เปิดโอกาสให้ผู้คนเข้าไปอัพโหลดวีดิโอ ภาพ หรือโพสต์ข้อความในเครือข่ายทวิตเตอร์ เพื่อสนับสนุนนางซูจีด้วยการเขียนข้อความ 64 ตัว ซึ่งจะนำออกเผยแพร่ในวาระครบรอบวันเกิดปีที่ 64 ของนางซูจี ในวันที่ 19 มิ.ย. นี้</p>
<p>องค์กรที่สนับสนุนเว็บไซต์นี้ได้แก่ <orgName><prefix>กลุ่ม</prefix>รณรงค์เรื่องพม่า</orgName>ในอังกฤษ <orgName><prefix>องค์การ</prefix>นิรโทษกรรมสากล</orgName> <orgName><prefix>สภา</prefix>สหภาพการค้า</orgName> <orgName><prefix>กลุ่ม</prefix>นอตเอาเวอร์วอชต์</orgName> <orgName><prefix>กลุ่ม</prefix>คริสเตียนโซลิดาริตีเวิลด์ไวด์</orgName> <orgName><prefix>สถาบัน</prefix>โอเพนโซไซตี</orgName> และ<orgName>อาวาซ</orgName> เว็บไซต์นี้จะเผยแพร่ข้อความจากผู้สนับสนุนที่มีชื่อเสียงอย่าง จอร์จ คลูนีย์ อาร์คบิชอปเดสมอนด์ ตูตู เดวิด เบคแฮม แดเนียล เครก และนายกรัฐมนตรีกอร์ดอน บราวน์แห่งอังกฤษ</p>
<p>“อภิสิทธิ์”เล็งถกชาติ<orgName>อาเซียน</orgName>ที่เกาหลี</p>
<p>ด้านนายอภิสิทธิ์ เวชชาชีวะ นายกรัฐมนตรี กล่าวถึงกรณีที่<orgName>รัฐบาลทหารพม่า</orgName>มีแนวโน้มจะคุมขังนางซูจีต่อไป ว่า จะหารือกับ นายกษิต ภิรมย์ รมว.<orgName>ต่างประเทศ</orgName> หลังจากที่เดินทางกลับจากกัมพูชา โดยจะหารือกันก่อนที่จะเดินทางไปร่วมประชุมสุดยอด<orgName>อาเซียน</orgName>-<orgName>สาธารณรัฐเกาหลี</orgName> สมัยพิเศษ ที่เกาะเชจู ประเทศเกาหลีใต้ ซึ่งน่าจะมีโอกาสหารือเรื่อง<orgName>พม่า</orgName>กับผู้นำ<orgName>อาเซียน</orgName>ด้วย</p>
<p>อย่างไรก็ดี นายอภิสิทธิ์ ยืนยันว่า จะไม่มีการรีบร้อนตัดสินใจต่อกรณีที่สมาชิก<orgName>รัฐสภาอาเซียน</orgName>ออกแถลงการณ์ให้<orgName>อา เซียน</orgName>ปลด<orgName>พม่า</orgName>ออกจากการเป็นสมาชิก พร้อมยืนยันว่าทางที่ดีที่สุดคือการรักษาความสัมพันธ์กันเอาไว้ </p>
<p><orgName>กมธ.ต่างประเทศ</orgName>จี้<orgName>พม่า</orgName>ทำตามกฎบัตร</p>
<p>นายต่อพงษ์ ไชยสาส์น ส.ส.อุดรธานี <orgName>พรรคเพื่อไทย</orgName> ในฐานะประธาน<orgName><component><prefix>คณะกรรมาธิการ (กมธ.)</prefix> การต่างประเทศ</component> <component><prefix>สภา</prefix>ผู้แทนราษฎร</component></orgName> พร้อมด้วย น.ส.รัชดา ธนาดิเรก ส.ส.กรุงเทพฯ <orgName>พรรคประชาธิปัตย์</orgName> ในฐานะโฆษก <orgName>กมธ.</orgName> ได้เปิดแถลงข่าวโดยเสนอให้<orgName>รัฐสภา</orgName>ไทยควรมีท่าทีต่อการละเมิดสิทธิมนุษยชนใน พม่า และขับเคลื่อนกลไกด้านสิทธิมนุษยชนให้เป็นไปตามกฎบัตร<orgName>อาเซียน</orgName> และในสัปดาห์หน้าจะเชิญหน่วยงานที่เกี่ยวข้อง ทั้ง<orgName><prefix>กระทรวง</prefix>การต่างประเทศ</orgName> และ<orgName><prefix>สำนักงาน</prefix>ข้าหลวงใหญ่ผู้ลี้ภัย<suffix>แห่งสหประชาชาติ</suffix> (ยูเอ็นเอชซีอาร์)</orgName> เพื่อหารือกำหนดบทบาท<orgName>รัฐสภาไทย</orgName>ในการขับเคลื่อนเรื่องสิทธิมนุษยชนในพม่า เพราะเรื่องนี้ไม่ใช่หน้าที่ของ<orgName>รัฐบาล</orgName>เท่านั้น</p>
<p>“<orgName>รัฐสภาไทย</orgName>จะร่วมกับ<orgName>สหภาพรัฐสภาอาเซียน</orgName>เพื่อแก้ ปัญหาดังกล่าว โดยในเดือนส.ค.นี้ไทยจะเป็นเจ้าภาพการประชุม<orgName>รัฐสภาอาเซียน</orgName> โดยมีวาระพิจารณารับสมาชิกถาวรเพิ่มขึ้นอีก 2 ประเทศ คือ บรูไนกับพม่า ซึ่งอาจจะพิจารณาชะลอการบรรจุ<orgName>พม่า</orgName>เข้าเป็นสมาชิกต่อไป”</p></body>
</news>
