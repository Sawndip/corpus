<teiHeader>
<fileDesc>
<titleStmt>
  <title>เผา-ระเบิดเมืองยะลาอ่วม ต้อนรับเทพเทือกลงพื้นที่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059629  </bibl>
</sourceDesc>
</fileDesc>
</teiHeader>
<news>
<headline>เผา-ระเบิดเมืองยะลาอ่วม ต้อนรับเทพเทือกลงพื้นที่</headline>
<lead></lead>
<neck></neck>
<body><p>วานนี้ (27 พ.ค.) ตั้งแต่เวลา 04.00-09.00 น. คนร้ายไม่ทราบกลุ่ม และจำนวนออกมาก่อเหตุร้ายในเขตเทศบาลนครยะลา อ.เมือง จ.ยะลา จำนวน 8 จุด ทำให้ร้านค้า สถานประกอบการได้รับความเสียหาย</p>
<p>จุดที่ 1 คนร้ายลอบวางเพลิงโกดังขายสินค้าของร้านศรีสมัย ถนนเฉลิมชัย จุดที่ 2 ร้านอภิรักษ์เฟอร์นิเจอร์ เลขที่ 68 ถนนเปรมจิต-สุรพันธ์ ตลาดเมืองใหม่ยะลา อ.เมืองยะลา เฟอร์นิเจอร์ได้รับความเสียหายทั้งหมด รถยนต์กระบะยี่ห้อโตโยต้าไฮลักซ์ วีโก้ สีขาว แผ่นป้ายทะเบียน บล.1396 กทม. เสียหาย จำนวน 1 คัน และรถจักรยานยนต์ได้รับความเสียหายอีก จำนวน 1 คัน,</p>
<p>จุดที่ 3 โกดังศรีสมัย ที่อยู่ 1085/1 สิโรรส บ้านจารู ชุดชนตลาดเก่า อ.เมืองยะลา สินค้าประเภทน้ำอัดลม ขนมต่างๆ ได้รับความเสียหายจำนวนหนึ่ง จุดที่ 4 โกดังเก็บสินค้า และวัสดุก่อสร้างของห้างหุ้นส่วนจำกัด ยะลาย่งฮวด ซึ่งจำหน่ายวัสดุก่อสร้างที่ใหญ่ที่สุดใน จ.ยะลา ตั้งที่อยู่ 14/4 หมู่ที่ 3 บ้านท่าสาป ต.สะเตง อ.เมืองยะลา อุปกรณ์ก่อสร้างที่อยู่ภายในโกดังได้รับความเสียหายทั้งหมด</p>
<p>จุดที่ 5 คนร้ายนำระเบิดแสวงเครื่องหนักประมาณ 3-5 กก. ไปวางไว้ด้านหลังป้ายโชว์รูม อีซูซุ (ISUZU) ของ<orgName><prefix>บริษัท</prefix>ปัตตานี เจริญเทรดดิ้ง <suffix>จำกัด</suffix></orgName> ริมบนถนนเทศบาล 1 อ. เมืองยะลา แรงระเบิดทำให้กระจกแตกกระจาย เสาโฆษณาได้รับความเสียหายเล็กน้อย</p>
<p>จุดที่ 5 ในเวลาไล่เลี่ยกัน คนร้าย 2 คน ขับขี่รถจักรยานยนต์ นำวัตถุระเบิดหนัก 3-5 กก.ไปวางไว้ริมฟุตบาต ด้านหน้าประตูกระจก หน้ารามาคาเฟ่ โรงแรมยะลารามา ทำให้กระจกหน้าคาเฟ่แตก เสียหาย และ รถยนต์ของลูกค้าที่มาพักในโรงแรม ถูกแรงระเบิดและสะเก็ดระเบิดได้รับความเสียหาย 4 คัน</p>
<p>จุดที่ 6 คนร้ายนำระเบิดชนิดแสวงเครื่อง หนัก 3-5 กก.ไปวางไว้ที่บริเวณหน้าตู้เอทีเอ็ม ของ<orgName><prefix>ธนาคาร</prefix>กสิกรไทย</orgName> สาขายะลา ทำให้ตู้เอทีเอ็มได้รับความเสียหาย จำนวน 1 ตู้ กระจกด้านหน้าธนาคารแตกเสียหายจำนวน 3 บาน</p>
<p>จุดที่ 7 บริเวณตลาดสามแยกบ้านเนียง หมู่ที่ 4 ต.เปาะเส้ง อ.เมือง จ.ยะลา คนร้ายได้ลอบวางเพลิงเสาส่งสัญญาณโทรศัพท์มือถือ ระบบ<orgName>ทรูมูพ</orgName> ได้รับความเสียหาย 1 เสา</p>
<p>จุดที่ 8 เวลาประมาณ 09.20 น. เจ้าหน้าที่ตำรวจ สภ.เมืองยะลา ได้รับแจ้งจากพนักงานห้างซุปเปอร์ดีพาร์ทเม้นท์สโตร์ ยะลา ว่า ได้ยินเสียงคล้ายระเบิดดังขึ้นที่บริเวณชั้น 2 ของห้าง หลังได้รับแจ้งแล้ว กำลังเจ้าหน้าที่ตำรวจ ทหาร ฝ่ายปกครอง และ<orgName>ชุดศรศึก-ศรชัย (EOD ARMY)</orgName> จึงรีบเดินทางเข้าตรวจสอบที่เกิดเหตุ จากการตรวจสอบที่เกิดเหตุพบว่าที่บริเวณชั้น 2 ซึ่งเป็นชั้นขายเสื้อผ้า พบว่ามีข้าวของกระจุยกระจายตกเต็มพื้นจากแรงระเบิด</p>
<p>สำหรับค่าเสียหายจากเหตุการณ์ที่เกิดขึ้นทั้งหมด เบื้องต้นคาดว่าไม่ต่ำกว่า 100 ล้านบาท จากการตรวจสอบข้อมูลและหลักฐาน เหตุระเบิดที่เกิดขึ้นทั้ง 3 จุด พบชิ้นส่วนเศษกล่องเหล็กที่ใช้บรรจุระเบิด และเศษสะเก็ดระเบิดเป็นเหล็กเส้นตัดขนาด 1 ซม. รวมทั้งเศษของวงจรอีเล็กทรอนิกส์ และเศษสายไฟตกอยู่ จึงได้เก็บไว้เป็นหลักฐานเพื่อติดตามหาคนร้ายที่ก่อเหตุต่อไป</p>
<p>หลังเกิดเหตุ พล.ต.ต.สายัณห์ กระแสแสน ผู้บังคับการตำรวจภูธรจังหวัดยะลา ได้สั่งการให้ทุกๆ สภ.ให้เพิ่มความเข้มงวด จัดกำลังตำรวจ สายตรวจออกลาดตระเวนดูแลพื้นที่เป้าหมาย ย่านชุมชน สถานที่ราชการ ห้างร้าน บริษัทต่างๆ และให้จัดตั้งด่านตรวจลอยเพื่อกดดัน กลุ่มคนร้าย พร้อมทั้งได้กำชับให้มีการเร่งหาข้อมูลของคนร้ายเพื่อนำตัวมาดำเนินคดีโดยเร็วที่สุด</p>
<p>ทั้งนี้ เป็นที่น่าสังเกตว่า กลุ่มก่อเหตุได้เปลี่ยนเวลาจากที่เคยปฏิบัติการช่วง 20.00-22.00 น. มาเป็นช่วงเช้าตรู่ ซึ่งเป็นช่วงเวลาที่เจ้าหน้าที่ขาดความเข้มข้นในการดูแลความปลอดภัย แต่ทั้งหมดก็ไม่ได้หวังให้เกิดความสูญเสียต่อชีวิต นอกจากทำลายทรัพย์สิน และเหตุดังกล่าวเกิดขึ้นก่อนที่ นายสุเทพ เทือกสุบรรณ จะเดินทางลงพื้นที่ จ. ยะลา ในวันที่ 28 พ.ค.นี้ เหมือนกำลังส่งสัญญาณบางอย่างถึง<orgName>รัฐบาล</orgName></p>
<p>**"เทพเทือก"ควง"บิ๊กป๊อก"ลงใต้</p>
<p>ด้านนายสุเทพ เทือกสุบรรณ รองนายกรัฐมนตรี ดูแลด้านความมั่นคง กล่าวว่า ตนจะเดินทางไปจังหวัดชายแดนภาคใต้วันนี้ (28 พ.ค.) โดยจะค้างคืนที่ จ.ปัตตานี 1 คืน ทั้งนี้ ตนจะไปอธิบายให้ข้าราชการ และประชาชนเข้าใจว่ารั<orgName>ฐบาล</orgName>มีแผนงานมีโครงการ มีเป้าหมายที่จะมาแก้ปัญหาในภาคใตอย่างไร โดยเฉพาะการยกระดับชีวิตความเป็นอยู่ของประชาชนให้ดีขึ้น และจะบอกว่าเขาจะต้องร่วมมืออย่างไรบ้าง และจะไปเยี่ยมตำรวจ ทหาร รวมถึงประชาชน และจะไปดูโครงการต่างๆ หลายโครงการ</p>
<p>ส่วนเรื่องเหตุระเบิดที่เกิดขึ้นหลายจุดนั้น รองนายกฯกล่าวว่า ทราบแล้ว ก็กังวลใจเหมือนกัน แต่ก็ต้องแก้ไขไปเรื่อยๆ</p>
<p>ด้านพล.อ.อนุพงษ์ เผ่าจินดา ผบ.ทบ. ซึ่งจะเดินทางลงพื้นที่จังหวัดชายแดนภาคใต้ร่วมกับนายสุเทพ กล่าวว่า ตนจะชี้แจงนายสุเทพ ว่ามีการดำเนินการอย่างไร จะได้ดูว่ามีข้อขัดข้องอะไร เพื่อให้การทำงานดี ซึ่งเราจะเตรียมการที่จะสรุปผลการปฏิบัติที่ผ่านมา ทั้งในส่วนของทหาร ตำรวจ และ<orgName><prefix>ศูนย์</prefix>อำนวยการบริหารจัดการจังหวัดชายแดนภาคใต้ (ศอ.บต.)</orgName> ซึ่งท่านคงมีแนวทางแก้ปัญหา ทั้งนี้ การตัดงบประมาณคงไม่มีผลกระทบกับการแก้ปัญหาภาคใต้</p>
<p>สำหรับการลอบวางระเบิดสถานที่ต่างๆ รวม 7 จุด ในจ.ยะลานั้น พล.อ.อนุพงษ์ กล่าวว่า ไม่น่ามีอะไรมาก เป็นเหตุการณ์ในลักษณะก่อกวน ไม่รุนแรง ไม่มีอะไรมาก ทั้งนี้มาตรการทุกอย่างดี แต่คิดว่าเหตุการณ์ไม่มีอะไรก่อกวนธรรมดา</p>
<p>เมื่อถามว่า มีการใช้ระเบิดเพลิงในการจัดงานในพื้นที่ พล.อ.อนุพงษ์ กล่าวว่า เป็นการใช้ระเบิดเพลิงเล็กน้อย คิดว่าต้องให้งานเกิดขึ้น และเจ้าหน้าที่รักษาความปลอดภัยได้ เจ้าหน้าที่ควรทำให้ประชาชนอยู่ในสภาพปกติได้ แต่การแก้ไขต้องใช้เวลา เพราะการทำงานเราใช้การพัฒนา เอาชนะจิตใจด้วยการเมืองและการพัฒนา ทำให้เขาไม่เป็นผู้ก่อความไม่สงบ ขณะนี้การข่าวยังไม่ทราบว่าเป็นกลุ่มใด แต่ในพื้นที่คงมีฐานข้อมูลว่าเป็นอย่างไร ซึ่งต้องมีการสืบสวนสอบสวนต่อไป และใช้ฐานข่าวไปปิดล้อมตรวจค้นจับกุมดำเนินคดี</p>
<p>**มาร์คถกป๊อกจัดพลเรือนคุม<orgName>กอ.รมน.</orgName></p>
<p>นายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำ<orgName><prefix>สำนัก</prefix>นายกรัฐมนตรี</orgName> เปิดเผยว่า พล.อ.อนุพงษ์ เผ่าจินดา ผบ.ทบ. ในฐานะรองผู้อำนวย<orgName><prefix>กองอำนวยการ</prefix>รักษาความมั่นคงภายใน (กอ.รมน. )</orgName> จะขอเข้าพบนายกรัฐมนตรี เพื่อนำเสนอโครงสร้าง ของ<orgName>กอ.รมน.</orgName> ที่มีการปรับปรุงใหม่ตาม พ.ร.บ.ความมั่นคงภายใน ซี่งมีนายกฯ เป็น ผอ.<orgName>กอรมน.</orgName></p>
<p>"นายกฯ จะให้นโยบายเพิ่มเติมในการทำงานร่วมกันกับกองทัพ ตามโครงสร้าง <orgName>กอ.รมน.</orgName>ในส่วนของพื้นที่3 จังหวัดชายแดนใต้ การบริหารจัดการพื้นที่เขาค้อ จ.เพชรบูรณ์ และมีเรื่องงบประมาณบางส่วน นอกจากนี้ พล.อ.อนุพงษ์ จะได้รายงานภาพรวมสถานการณ์ทั่วไป" นายปณิธาน กล่าว</p>
<p>นายปณิธาน กล่าวว่า ตามโครงสร้างใหม่ เมื่อนายกฯ มีอีกบทบาทหนึ่งคือ ผอ.<orgName>กอ.รมน</orgName> จะต้องจัดทีมงานเข้าไปอยู่ใน <orgName>กอ.รมน.</orgName> ซึ่งจากเดิมเป็นเรื่องของฝ่ายทหาร แต่โครงสร้างใหม่ เป็นเรื่องของฝ่ายพลเรือน จัดตั้งสำนักงาน มีผลคือ นายกฯในฐานะ ผอ.<orgName>กอ.รมน.</orgName> กำหนดอัตรากำลังเข้าไป ส่วนจะเป็นเจ้าหน้าที่ฝ่ายไหนต้องพิจารณาอีกครั้ง</p></body>
</news>
