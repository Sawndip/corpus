<teiHeader>
<fileDesc>
<titleStmt>
  <title>พท.ลุยยื่นสมุดปกขาวให้กกต. แฉซ้ำเส้นทางเงินบริจาค"ปชป."258ล้าน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROd2Iyd3dNVEk0TURVMU1nPT0=&sectionid=TURNd05BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline><orgName>พท.</orgName>ลุยยื่นสมุดปกขาวให้<orgName>กกต.</orgName> แฉซ้ำเส้นทางเงินบริจาค"<orgName>ปชป.</orgName>"258ล้าน</headline>
<lead></lead>
<neck></neck>
<body><p>วันที่ 27 พ.ค. ที่<orgName><prefix>สำนักงาน</prefix>คณะกรรมการการเลือกตั้ง (กกต.)</orgName> นายพร้อมพงศ์ นพฤทธิ์ โฆษก<orgName>พรรคเพื่อไทย</orgName> เป็นตัวแทนทีมกฎหมายของ<orgName>พรรคเพื่อไทย</orgName> เข้าให้ถ้อยคำต่อ<orgName><prefix>คณะอนุกรรมการ</prefix>ไต่สวน</orgName>ของ<orgName>กกต.</orgName> กรณีขอให้ตรวจสอบกรณี<orgName>พรรคประชาธิปัตย์</orgName> ปกปิดซ่อนเร้น ไม่เปิดเผยเงินบริจาค จำนวน 258 ล้านบาท ที่ได้รับจาก<orgName><prefix>บริษัท</prefix> ทีพีไอ โพลีน <suffix>จำกัด (มหาชน)</suffix></orgName> และเงินกองทุนเพื่อการพัฒนาพรรคการเมือง จำนวน 29 ล้านบาท ในปี 2548 แต่เงินทั้งสองกลุ่มนี้จ่ายผ่าน<orgName><prefix>บริษัท</prefix> เมซไซอะ บิซิเนส แอนด์ ครีเอชั่น <suffix>จำกัด</suffix></orgName> และมีการจ่ายต่อให้บุคคลสำคัญของ<orgName>พรรคประชาธิปัตย์</orgName> ซึ่งอาจมีการใช้ผิดวัตถุประสงค์</p>
<p>นายพร้อมพงศ์ กล่าวว่า ตนได้มอบเอกสารหนังสือปกขาว "<orgName>พรรคประชาธิปัตย์</orgName>ทำอะไรใครๆ ก็รู้" ซึ่งสรุปเส้นทางการบริจาคเงิน 258 ล้านบาท โดยไม่มีการเปิดเผยต่อสาธารณะ และกรณีเงินกองทุนเพื่อการพัฒนาพรรคการเมือง 29 ล้านบาท ที่กกต.จัดสรรให้แก่<orgName>พรรคประชาธิปัตย์</orgName> ในปี 2548 เพื่อจัดทำป้ายโฆษณาหาเสียง ซึ่ง<orgName>พรรคประชาธิปัตย์</orgName>นำเงินจำนวนดังกล่าวไปใช้ผิดวัตถุประสงค์</p>
<p>โฆษก<orgName>พรรคเพื่อไทย</orgName>กล่าวว่า หนังสือปกขาวที่มอบให้นี้จะบอกถึงเส้นทางการเงินที่ใครบริจาคให้ใคร มีเช็คกี่ฉบับ จ่ายโดยใคร และ<orgName>พรรคประชาธิปัตย์</orgName>ยังให้<orgName><prefix>บริษัท</prefix>เมซไซอะฯ</orgName> ซึ่งเป็นบริษัทที่ล้มละลายเมื่อปี 2548 ไซฟ่อนเงินกองทุน 29 ล้านบาท เพื่อหลบเลี่ยงการตรวจสอบ อย่างไรก็ตามเอกสารที่นำมามอบให้อนุกรรมการไต่สวนของ<orgName>กกต.</orgName>นี้ จะมีข้อมูลบางส่วนที่ร.ต.อ.เฉลิม อยู่บำรุง ประธานส.ส.<orgName>พรรคเพื่อไทย</orgName> เคยอภิปรายไม่ไว้วางใจนายกรัฐมนตรี และรัฐมนตรีใน<orgName>สภาผู้แทนราษฎร</orgName>มาแล้ว</p></body>
</news>
