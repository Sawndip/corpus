<teiHeader>
<fileDesc>
<titleStmt>
  <title>ลูกสาว"ไทสัน"สิ้นใจแล้ว  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo07280552&sectionid=0114&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ลูกสาว"ไทสัน"สิ้นใจแล้ว</headline>
<lead></lead>
<neck></neck>
<body><p>ไมก์ ไทสัน อดีตแชมป์มวยโลกชื่อก้องชาว<placeName>อเมริกัน</placeName> ต้องสูญเสียลูกสาว เอ็กโซดัส ขณะมีอายุแค่เพียง 4 ปีเท่านั้น หลังเกิดอุบัติเหตุสลดสายไฟเครื่องออกกำลังกายรัดคอที่บ้านพักใน<placeName>ฟีนิกซ์</placeName> <placeName><prefix>รัฐ</prefix>อริโซนา</placeName> เมื่อวันที่ 25 พฤษภาคม และแพทย์ต้องใส่เครื่องช่วยหายใจให้แต่สุดท้ายก็ไม่อาจยื้อชีวิตเอาไว้ได้ เสียชีวิตเมื่อเวลาท้องถิ่น 11.45 น. ของวันที่ 26 พฤษภาคม เจ้าหน้าที่ตำรวจ<placeName><prefix>เมือง</prefix>ฟีนิกซ์</placeName>เชื่อว่าโศกนาฏกรรมครั้งนี้เป็นอุบัติเหตุ เพราะเอ็กโซดัสอาจเอาศีรษะลอดสายไฟที่ห้อยจากเครื่องวิ่งสายพานเองตามประสาเด็กๆ หรือไม่ก็ลื่นล้มจนทำให้สายไฟรัดคอและดิ้นไม่หลุด</p>
<p>ภายหลังการเสียชีวิตของหนูน้อย ครอบครัวของไทสันก็ออกแถลงการณ์ว่า "ขอขอบคุณทุกกำลังใจจากทั่วโลก เวลานี้คงไม่มีคำไหนจะบรรยายความสูญเสียที่น่าเศร้าของเอ็กโซดัสผู้เป็นที่รักของพวกเราได้ และอยากขอให้ทุกท่านเคารพความเป็นส่วนตัวในช่วงเวลาอันแสนเจ็บปวดและหดหู่ที่ครอบครัวต้องเผชิญในขณะนี้"</p>
<p>ด้านสำนักข่าวต่างประเทศรายงานว่า บรรดาเพื่อนบ้านต่างรู้สึกเสียใจในโศกนาฏกรรมครั้งนี้ เพราะเอ็กโซดัสเป็นเด็กหญิงที่น่ารักและเป็นขวัญใจของคนในละแวกนั้น ส่วนไทสันถึงจะไม่ได้อาศัยอยู่ที่นั่น ก็มักจะมาเยี่ยมลูกๆ เสมอ ซึ่งหลังเกิดอุบัติเหตุ ไทสันก็รีบบินจากลาสเวกัสไปเฝ้าลูกสาวที่โรงพยาบาลทันที</p></body>
</news>
