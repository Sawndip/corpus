<teiHeader>
<fileDesc>
<titleStmt>
  <title>�โด้-รูน� ผิดหวังสุดๆ แต่รับ �บาร์ซา� คู่ควรแชมป์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 10:52:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059761  </bibl>
</sourceDesc>
</fileDesc>
</teiHeader>
<news>
<headline>�โด้-รูน� ผิดหวังสุดๆ แต่รับ �บาร์ซา� คู่ควรแชมป์</headline>
<lead>คริสเตียโน โรนัลโด และ เวย์น รูนีย์ สองดาวเตะ แมนเชสเตอร์ ยูไนเต็ด รู้สึกผิดหวังอย่างมากกับความพ่ายแพ้ของ �ผีแดง� ต่อ บาร์เซโลนา แต่ยอมรับคู่แข่งเล่นดีกว่าสมควรกับการเป็นผู้ชนะในนัดชิงชนะเลิศ ฟุตบอลยูฟา แชมเปียนส์ ลีก เมื่อคืนวันพุธที่ผ่านมา</lead>
<neck></neck>
<body><p>เมื่อคืนวันพุธที่ 27 พฤษภาคมที่ผ่านมา บาร์เซโลา ครองบัลลังก์จ้าวยุโรปหลังจากเอาชนะ แมนฯ ยูไนเต็ด อย่างสวยงาม 2-0 จากการทำประตูของ ซามูเอล เอโต และ ลิโอเนล เมสซี นอกจากนี้ยังส่งผลให้ �เจ้าบุญทุ่ม� เป็นทีมแรกในประวัติศาสตร์ลูกหนังสเปนที่คว้าทริปเปิลแชมป์ได้ในฤดูกาลเดียว</p>
<p>ทางฝั่ง �ผีแดง� ผู้พ่ายแพ้พลาดโอกาสคว้าแชมป์สมัยที่ 4 ของสโมสร โดย โรนัลโด ออกมาเปิดเผยความรู้สึกหลังเกมว่า �มันเป็นความผิดหวังครั้งใหญ่ที่สุดของผม ก่อนหน้าการแข่งขันพวกเรามีความมั่นใจมาโดยตลอด แต่โชคร้ายที่กลับทำไม่ได้� พร้อมกล่าวอีกว่า �มันเป็นความเลวร้ายเสมอเมื่อคุณแพ้ในรอบชิงชนะเลิศ แต่เราก็เล่นกันไม่ดี ใช้ได้เพียง 10 นาทีแรก ดังนั้น บาร์เซโลนา จึงสมควรเป็นฝ่ายชนะ�</p>
<p> ส่วน รูนีย์ เปิดใจว่า �ผมรู้สึกผิดหวังมาก แต่ บาร์เซโลนา เป็นทีมที่ดีกว่า พวกเขาทำ 2 ประตูที่ยอดเยี่ยมและทำให้เราเป็นฝ่ายที่โชคร้าย สกอร์ที่เกิดขึ้นมาอย่างถูกเวลาจนทำให้เราพบกับความยากลำบากมากๆ พวกเขาเป็นทีมที่เล่นกันอย่างยอดเยี่ยม อันเดรส อิเนียสตา เป็นผู้เล่นดีที่สุดของโลกตามความเห็นของผม�</p>
<p>�หากคุณไม่สามารถคว้าโอกาสที่มีอยู่จากการเผชิญหน้ากับพวกเขา พวกเขาจะลงโทษคุณและนั้นคือสถานการณ์ที่เกิดขึ้นในเกม มันน่าผิดหวังเอามากๆและความรู้สึก ณ เวลานี้ไม่ดีเอาเสียเลย เราเจ็บปวด แต่ต้องลืมมันเพื่อเฝ้ารอการแข่งขันในฤดูกาลหน้า� ดาวยิงทีมชาติ<placeName>อังกฤษ</placeName>ปิดท้าย</p></body>
</news>
