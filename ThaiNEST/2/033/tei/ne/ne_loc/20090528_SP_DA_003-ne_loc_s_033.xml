<teiHeader>
<fileDesc>
<titleStmt>
  <title>ทีมซีเกมส์'ลาว'อุ่นแข้งนครพนม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:02:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200432&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ทีมซีเกมส์'ลาว'อุ่นแข้ง<placeName>นครพนม</placeName></headline>
<lead>สนองนโยบาย'อภิสิทธิ์''วิมล-สามารถ'ไปดูด้วย</lead>
<neck></neck>
<body><p>นายวิมล กาญจนะ อุปนายกสมาคมฟุตบอลแห่ง<placeName><prefix>ประเทศ</prefix>ไทย</placeName> และประธานคณะกรรมการจัดการแข่งขันฟุตบอลลีกภูมิภาค ดิวิชั่น 2 เปิดเผยว่า หลังจากสมาคมฟุตบอลฯ จัดการแข่งขันฟุตบอลลีกภูมิภาค ดิวิชั่น 2 ขึ้นมา โดยมี 53 ทีมจากทั่วประเทศเข้าร่วม ล่าสุด ประสบความสำเร็จอย่างมาก ไม่ว่าจะเป็นเรื่องของผู้ชมแตะละสนาม,การจัดการแข่งขัน โดยแต่ละทีมตื่นตัวอย่างมาก มีการจ้างนักเตะต่างชาติมาร่วมสโมสรด้วย ซึ่ง นายวรวีร์ มะกูดี นายกสมาคมฟุตบอลฯ มีเป้าหมายในการพัฒนาฟุตบอลระดับรากหญ้า ตามโครงการ “วิชั่น <placeName>ไทยแลนด์</placeName>” อีกทั้งเป็นการสนองนโยบายของรัฐบาล และนโยบายของ นายอภิสิทธิ์ เวชชาชีวะ นายกรัฐมนตรี   ที่หวังขยายฐานกีฬาอาชีพไปสู่ภูมิภาคให้มากที่สุด ควบคู่ไปกับเรื่องเศรษฐกิจ, สังคม, สันติภาพ และการสานสัมพันธ์กับเพื่อนบ้าน โดยใช้กีฬาฟุตบอลเป็นสื่อ ล่าสุดนับว่าเป็นโอกาสอันดี เมื่อสมาคมฟุตบอล สปป. <placeName>ลาว</placeName> ได้ส่งหนังสือเชิญ สโมสรฟุตบอล<placeName><prefix>จังหวัด</prefix>นครพนม</placeName> ซึ่งเล่นอยู่ใน  ลีกภูมิภาค ดิวิชั่น 2 ไปแข่งขันอุ่นเครื่องกับ ทีมชาติลาวชุดเตรียมซีเกมส์ ครั้งที่ 25 ในวันที่ 10 มิ.ย. ที่<placeName><prefix>สนามกีฬา</prefix>แขวงสะหวันนะเขต</placeName> ซึ่งจะ    มีผู้บริหารระดับสูงของ<placeName><prefix>จังหวัด</prefix>นครพนม</placeName>, <placeName>มุกดาหาร</placeName> และจากสมาคมฟุตบอลฯ ร่วมเดินทางไปด้วย</p>
<p>ด้าน นพ.อลงกต มณีกาศ ส.ส.<placeName>นคร พนม</placeName> ในฐานะประธานสโมสรฟุตบอล<placeName>นครพนม</placeName> กล่าวว่า นับเป็นเรื่องน่ายินดีที่ทีมฟุตบอล<placeName>นครพนม</placeName> จะได้ลงแข่งขันอุ่นเครื่องกับทีมชาติ<placeName>ลาว</placeName>ชุดซีเกมส์ เพราะจะเป็นประโยชน์ต่อนักเตะของเราที่จะได้เรียนรู้ประสบการณ์เพิ่มเติม นอกจากนั้นยังเป็นการสานความสัมพันธ์ระหว่าง 2 ประเทศให้แน่นแฟ้นยิ่งขึ้น โดยใช้ฟุตบอลเป็นสื่อกลาง ในการนี้คณะกรรมการจัดการแข่งขันร่วมทั้ง 2 ประเทศ ได้ทำหนังสือเชิญ นายวิมล กาญจนะ อุปนายกสมาคมฟุตบอลฯ และประธานคณะกรรมการจัดการแข่งขันฟุตบอลลีกภูมิภาค ดิวิชั่น 2 พร้อมกับ นายสามารถ มะลูลีม ผู้จัดการทีมฟุตบอลชาติ<placeName>ไทย</placeName> ชุดซีเกมส์ ไปร่วมชมการแข่งขันครั้งนี้ด้วย.</p></body>
</news>
