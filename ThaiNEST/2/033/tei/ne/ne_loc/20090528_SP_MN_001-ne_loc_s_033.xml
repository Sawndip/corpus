<teiHeader>
<fileDesc>
<titleStmt>
  <title>ลือเสือใต้ยอมขาย �ริเบรี� ให้เชลซีแลก 43 ล้านยูโร  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 14:36:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059935  </bibl>
</sourceDesc>
</fileDesc>
</teiHeader>
<news>
<headline>ลือเสือใต้ยอมขาย �ริเบรี� ให้เชลซีแลก 43 ล้านยูโร</headline>
<lead> �เสือใต้� บาเยิร์น มิวนิค เป็นข่าวยอมขาย ฟรองค์ ริเบรี ให้ �สิงห์บลูส์� เชลซี เพื่อแลกเงิน 43 ล้านยูโร (ประมาณ 2,150 ล้านบาท) เพียงรอเพลย์เมคเกอร์ทีมชาติ<placeName>ฝรั่งเศส</placeName> ตกลงรายละเอียดสัญญาส่วนตัวกับทีมในพรีเมียร์ลีก <placeName>อังกฤษ</placeName> ให้ได้เท่านั้น</lead>
<neck></neck>
<body><p>อูลี เฮอร์เนส ผู้จัดการทั่วไป บาเยิร์น มิวนิค รองแชมป์บุนเดสลีกา <placeName>เยอรมนี</placeName> ประจำฤดูกาล 2008/09 เอ่ยปากก่อนหน้านี้ทำนองว่า �ผีแดง� แมนเชสเตอร์ ยูไนเต็ด เคยมีความพยายามทาบ ฟรองค์ ริเบรี ในราคา 40 ล้านยูโร (ราว 2 พันล้านบาท) เผื่อไว้แทนที่ คริสเตียโน โรนัลโด ที่อาจโยกไปค้าแข้งในลา ลีกา สเปน แต่ �เสือใต้� แห่ง<placeName><prefix>แคว้น</prefix>บาวาเรีย</placeName> ต้องการค่าตัวดาวเตะ �หน้าบาก� อย่างน้อย 40 ล้านยูโร</p>
<p>ล่าสุด �เดอะซัน� สื่อจอมสอดเมืองผู้ดีประโคมข่าวคึกโครมว่า เชลซี ประสบความสำเร็จในการยื่นข้อเสนอซื้อ ริเบรี ให้แก่ บาเยิร์น มิวนิค เป็นเงิน 43 ล้านยูโร เพียงแต่ตอนนี้มิดฟิลด์วัย 26 ปี ยังอยู่ในขั้นเจรจาต่อรองเรื่องค่าเหนื่อยกับสโมสรมหาเศรษฐีแห่ง<placeName>ลอนดอน</placeName></p>
<p>โดย ริเบรี ต้องการค่าจ้างหลังหักภาษีสูงถึง 125,000 ปอนด์ (ประมาณ 6.25 ล้านบาท) ต่อสัปดาห์ อย่างไรก็ตาม �สิงห์บลูส์� พร้อมจ่ายให้ซูเปอร์สตาร์ �ตราไก่� <placeName>ฝรั่งเศส</placeName> แค่มากกว่า 9 หมื่นปอนด์ (ราว 4.5 ล้านบาท) เท่านั้นแต่ไม่สูงดั่งที่ผู้เล่นต้องการ</p>
<p>นอกจาก แมนฯ ยูไนเต็ด และ เชลซี ริเบรี ยังตกเป็นเป้าสนใจของยักษ์ใหญ่อย่าง �ราชันชุดขาว� รีล มาดริด โดย ฟลอเรนติโน เปเรซ ว่าที่ประธานสโมสรคนใหม่พร้อมทุ่มไม่อั้นเพื่อซูเปอร์สตาร์รายนี้ ขณะที่ �เจ้าบุญทุ่ม� บาร์เซโลนา จ้าวยุโรปทีมล่าสุดก็แอบหวังในตัว ริเบรี อยู่เช่นกัน </p></body>
</news>
