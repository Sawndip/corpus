<teiHeader>
<fileDesc>
<titleStmt>
  <title>แบงก์ไม่ห่วงมูดี้ส์จ่อลดเครดิต-ไม่กระทบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 08:05:29  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.innnews.co.th/biz.php?nid=173419  </bibl>
</sourceDesc>
</fileDesc>
</teiHeader>
<news>
<headline>แบงก์ไม่ห่วงมูดี้ส์จ่อลดเครดิต-ไม่กระทบ</headline>
<lead>ผู้ช่วยกรรมการ ผู้จัดการแบงก์กสิกร<placeName>ไทย</placeName> เชื่อ มูดีส์จ่อปรับลดอัดดับความน่าเชื่อถือ 11 แบงก์<placeName>ไทย</placeName> ไม่กระทบ เนื่องจากระบบธนาคาร<placeName>ไทย</placeName> มีสภาพคล่องสูง</lead>
<neck></neck>
<body><p>นายชาติชาย พยุหนาวีชัย ผู้ช่วยกรรมการผู้จัดการ ธนาคารกสิกร<placeName>ไทย</placeName> จำกัด (มหาชน) กล่าวถึงกรณีที่สถาบันจัดอันดับความน่าเชื่อถือระหว่างประเทศประกาศทบทวนอัตราความน่าเชื่อถือของธนาคารใน<placeName><prefix>ประเทศ</prefix>ไทย</placeName> โดยมีแนวโน้มปรับลดอันดับความน่าเชื่อถือลงว่าก่อนหน้านี้ทางสถาบันจัดอันดับความน่าเชื่อถือระหว่างประเทศ โดยได้ปรับลดความน่าเชื่อถือของ<placeName><prefix>ประเทศ</prefix>ไทย</placeName>มาแล้ว ซึ่งก็ไม่ใช่เรื่องแปลกที่จะทำให้บริษัทหรือสถาบันในประเทศต้องถูกปรับลดลงตาม แต่อย่างไรก็ตามเชื่อว่าการปรับลดความน่าเชื่อถือในครั้งนี้จะไม่ส่งผลกระทบกับธนาคารใน<placeName><prefix>ประเทศ</prefix>ไทย</placeName>อย่างแน่นอน เนื่องจากระบบธนาคารของ<placeName>ไทย</placeName>ยังคงสภาพคล่องที่สูงกว่าและอยู่ในระดับที่พอเพียง </p>
<p>นายชาติชาย ยังกล่าวเพิ่มเติมว่า แต่ถ้าขณะนี้มีธนาคารใดต้องการเพิ่มทุนก็อาจจะส่งผลกระทบต่อต้นทุนในการดำเนินการ รวมถึงหากเศรษฐกิจฟื้นตัวขึ้นและแต่ละธนาคารต้องการใช้เงินก็คงจะต้องมีการทบทวนความน่าเชื่อถือว่าจะมีผลมากน้อยเพียงใดต่อการเพิ่มทุน </p>
<p>ด้านนายชัยวัฒน์ อุทัยวรรณ์ กรรมการผู้จัดการใหญ่และประธานเจ้าหน้าที่บริหาร ธนาคารนครหลวง<placeName>ไทย</placeName> จำกัด (มหาชน) เปิดเผยถึงกรณีสถาบันจัดอันดับความน่าเชื่อถือ มูดี้ส์ เตรียมทบทวนความเป็นไปได้ ในการลดอันดับความน่าเชื่อถือธนาคาร 11 แห่งของ<placeName>ไทย</placeName> ว่า ไม่มีความวิตกกับประเด็นดังกล่าวมากนัก เนื่องจากอยู่ในขั้นตอนของการพิจารณาทบทวนว่าจะปรับลดลงหรือไม่ ซึ่งผลสรุปอาจจะไม่ได้เป็นไปตามที่คาดกาณ์ว่า จะปรับลดความน่าเชื่อถือ แต่ยอมรับว่าหากมีการพิจารณาปรับลดความน่าเชื่อถือจริง อาจจะส่งผลกระทบต่อการออกตราสารหนี้ของธนาคารในอนาคต </p>
<p>สำหรับแนวโน้มภาพรวมธนาคารไทยในช่วงครึ่งปีหลัง เชื่อว่าจะมีทิศทางที่ดีขึ้น หากไม่มีประเด็นทางการเมืองส่งผลกระทบต่อสถานภาพเศรษฐกิจของประเทศโดยทั่วไปความน่าสนใจในการลงทุนในประเทศยังไม่มีความเปลี่ยนแปลง ซึ่งธนาคารยังไม่จำเป็นที่จะต้องระดมทุนเพิ่ม เนื่องจากยังมีสภาพคล่องอีกมาก </p></body>
</news>
