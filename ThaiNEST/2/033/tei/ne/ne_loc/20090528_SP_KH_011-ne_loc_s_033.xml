<teiHeader>
<fileDesc>
<titleStmt>
  <title>"ป๋าเปรม"เน้นย้ำนักกีฬาต้องมีสปิริต  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdPVEk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"ป๋าเปรม"เน้นย้ำนักกีฬาต้องมีสปิริต</headline>
<lead></lead>
<neck></neck>
<body><p>คณะกรรมการโอลิมปิคแห่ง<placeName>ประเทศไทย</placeName> ในพระบรมราชูปถัมภ์ นำโดย พล.อ.ยุทธศักดิ์ ศศิประภา ประธาน, พล.ต.จารึก อารีราชการัณย์ รองประธานและเลขาธิการ พร้อมด้วยคณะกรรมการบริหารชุดใหม่ ได้เข้าคารวะและขอโอวาทจาก พล.อ.เปรม ติณสูลานนท์ ประธานองคมนตรีและรัฐบุรุษ ในฐานะประธานกิตติมศักดิ์ คณะกรรมการโอลิมปิคแห่ง<placeName>ประเทศไทย</placeName>ฯ ที่<placeName><prefix>บ้านพัก</prefix>สี่เสาร์เทเวศร์</placeName> เมื่อ 27 พ.ค.ที่ผ่านมา</p>
<p>ภายหลังการเข้าพบ "บิ๊กอ๊อด" พล.อ.ยุทธศักดิ์ กล่าวว่า พล.อ.เปรม ได้กล่าวกับคณะกรรมการ ที่เข้าพบว่าคณะกรรมการโอลิมปิคฯ ชุดนี้ถือว่าได้รับความนิยมจากประชาชนและสมาคมกีฬา แม้ว่าส่วนใหญ่จะเป็นคนหน้าเก่า แต่ก็มีคนหน้าใหม่เข้ามาเป็นกรรมการบ้าง ส่วนตัวของประธานโอลิมปิคนั้นถือว่าเป็นที่ยอมรับอย่างมาก และได้เป็นประธานมา 3 สมัยแล้ว ส่วนอีกประเด็นที่สำคัญที่ท่านได้พูดมาบ่อยๆ ก็คืออยากให้คนในวงการกีฬาไทย โดยเฉพาะนักกีฬามีเรื่องของ "สปอร์ตติ้ง สปิริต" หรือ "ความมีน้ำใจนักกีฬา" เพราะเป็นสิ่งสำคัญของคนในวงการกีฬา </p></body>
</news>
