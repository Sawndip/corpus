<teiHeader>
<fileDesc>
<titleStmt>
  <title>'ทวีป'เบรก'อังคาร'ชกเค-วัน หากฝ่าฝืนปลดพ้น'ทีมชาติ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:57:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200428&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'ทวีป'เบรก'อังคาร'ชกเค-วัน หากฝ่าฝืนปลดพ้น'ทีมชาติ'</headline>
<lead>"เสธ.ทวีป"พลเอกทวีป จันทรโรจน์ นายกสมาคมมวยสากลสมัครเล่นแห่ง<placeName><prefix>ประเทศ</prefix>ไทย</placeName> เปิดเผยว่า จากการที่ อังคาร ชมภูพวง นักชกทีมชาติไทยรุ่นมิดเดิ้ลเวต (75 กก.)ได้หนีออกจากแคมป์เก็บตัวนักชกทีมชาติ<placeName>ไทย</placeName> ที่โบนันซ่า <placeName><prefix>อ.</prefix>ปากช่อง</placeName> <placeName><prefix>จ.</prefix>นครราชสีมา </placeName> ไม่ไปชกในศึกมวยสากลสมัครเล่นชิงแชมป์<placeName>เอเชีย</placeName> ระหว่าง 6-14 มิ.ย.นี้ ที่<placeName><prefix>เมือง</prefix>จูไห่</placeName> <placeName><prefix>ประเทศ</prefix>จีน</placeName> พร้อมกับมีข่าวว่าจะไปชกมวยเค-วัน ในต่างประเทศนั้น หากไปชกมวยเค-วันจริง ก็จะตัด อังคาร พ้นจากทีมชาติทันที ไม่รับเข้าสู่ทีมชาติมวยสากลสมัครเล่นอีก</lead>
<neck></neck>
<body><p>พลเอกทวีป กล่าวอีกว่า ก่อนเก็บตัวไปแข่งขันโอลิมปิก 2008 “ปักกิ่งเกมส์” อังคาร เคยหนีค่ายไปชกมวยเค-วัน มาแล้ว และได้รับบาดเจ็บที่ขาและเท้า ซึ่งทางสมาคมมวยฯ ก็นำมารักษาตัวเป็นอย่างดี จนกลับมาชกมวยสมัครเล่นได้อีก แต่ถ้าทำผิดซ้ำสอง ก็จะไม่ให้อภัยกันอีกต่อไป และจะทำเรื่องแจ้งไปยังต้นสังกัดที่ อังคาร รับราชการทหารอากาศอยู่ด้วย เพราะถือว่าการเป็นนักกีฬาทีมชาติเป็นเรื่องของการเสียสละ อย่างไรก็ตามสมาคมมวยฯ ก็มีการจ่ายเบี้ยเลี้ยง และโบนัสเป็นกำลังใจที่มากพอสมควร</p>
<p>ส่วนกรณีที่ วรพจน์ เพชรขุ้ม, นน บุญจำนงค์ และ มนัส บุญจำนงค์ ถอนตัวจากทีมมวยชุดชิงแชมป์<placeName>เอเชีย</placeName>เช่นกันนั้น “เสธ.ทวีป” กล่าวว่า ทั้ง 3 คน ได้เข้ามาขออนุญาตกับตน ซึ่งในรายของ วรพจน์ นักชกเหรียญเงินโอลิม ปิก 2004 “เอเธนส์เกมส์” นั้น ติดสอบที่กำลังเรียนปริญญาโทอยู่ แต่ วรพจน์ ก็ยืนยันว่ายังต้องการชกทีมชาติต่อไป ส่วน นน นั้นมีอาการบาดเจ็บ ขณะที่ มนัส นักชกเหรียญทองโอลิมปิก 2004 และเหรียญเงินโอลิมปิก 2008  ยังไม่ได้คุมน้ำหนัก อย่างไรก็ตาม ตนเห็นว่า ทั้ง 3 คนนี้เป็นนักชกที่เข้าเก็บตัวฝึกซ้อมทีมชาติมาตั้งแต่ยุคต้น ๆ ยาวนานมากว่า 10 ปีแล้ว ถือว่าเสียสละมามาก สมควรให้พักผ่อนในช่วงนี้ไปก่อน</p>
<p>นอกจากนั้น “เสธ.ทวีป” กล่าวว่า สำหรับนักชกชุดชิงแชมป์<placeName>เอเชีย</placeName>ปีนี้ ส่งเข้าแข่งขัน 6 รุ่น ได้แก่ 48 กก. แก้ว พงษ์ประยูร, 51 กก. อำนาจ รื่นเริง, 54 กก. ฉัตรชัย บุตรดี, 57 กก. วุฒิชัย มาสุข, 60 กก. สายลม อาดี และ 64 กก. อภิเชษฐ์ แสนสิทธิ์ ถือเป็นมวยใหม่ ประสบการณ์ระดับนานาชาติยังน้อย แม้ทั้ง อำนาจ และ สายลม จะผ่านโอลิมปิก 2008 มาแล้วก็ตาม การส่งไปแข่งครั้งนี้จึงตั้งเป้าเพียงที่จะให้นักชกได้เพิ่มประสบการณ์ และดูความเคลื่อนไหวของมวยรุ่นเล็กใน<placeName>เอเชีย</placeName> เนื่องจากนักมวยเก่ง ๆ รุ่นเล็กจะอยู่ใน<placeName>เอเชีย</placeName>ทั้งหมด ที่จะไปแย่งเหรียญกันในกีฬาโอลิมปิก อย่างไรก็ตามก็มั่นใจว่าทีมนักชก<placeName>ไทย</placeName>ชุดนี้จะต้องมีเหรียญใดเหรียญหนึ่งกลับบ้านแน่นอน โดยจะออกเดินทางในวันที่ 5 มิ.ย. นี้. </p></body>
</news>
