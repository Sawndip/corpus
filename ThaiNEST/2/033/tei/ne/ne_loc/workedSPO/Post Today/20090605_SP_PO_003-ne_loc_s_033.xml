<teiHeader>
<fileDesc>
<titleStmt>
  <title>‘เฟดเอ็กซ์’รับ เจอความกดดัน จ่อฝันเป็นจริง  </title>
  <author>ปารีส (เอเอฟพี)  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50836  </bibl>
</sourceDesc>
</fileDesc>
</teiHeader>
<news>
<headline>‘เฟดเอ็กซ์’รับ เจอความกดดัน จ่อฝันเป็นจริง</headline>
<lead>เฟเดอเรอร์ยอมรับแบกความกดดันเต็มบ่า หลังเข้าใกล้ความฝัน</lead>
<neck></neck>
<body><p>โรเจอร์ เฟเดอเรอร์ จะลงแข่งรอบรองชนะเลิศแกรนด์สแลม ครั้งที่ 20 กับ ฮวน มาร์ติน เดล โปโตร วันนี้ โดยมือ 2 โลกชาวสวิส ต้องการชัยชนะอีกเพียง 2 แมตช์ จะคว้าแชมป์เฟรนช์ โอเพน ครั้งแรกและเป็นแกรนด์สแลมสมัยที่ 14 เท่ากับ พีท แซมพราส ซึ่งทำให้เจ้าตัวเก็บอาการประหม่าไม่อยู่</p>
<p>“ผมรู้สึกได้อีกครั้งในตอนวอร์มอัพ (ก่อนเกมชนะ กาเอล มงฟิลส์ 7-6 (8/6), 6-2, 6-4 ในรอบ 8 คน) ผมรู้สึกเหนื่อย ประหม่า และรู้สึกไม่ดีเลย เพราะความพ่ายแพ้ของ ราฟาเอล นาดาล, แอนดี เมอร์เรย์, โนวัก ยอโควิช ทำให้สายแข่งขันเปิดกว้างเล็กน้อย” เฟเดอเรอร์ กล่าว</p>
<p>เฟเดอเรอร์มีสถิติน่าประทับใจในการเจอกับคู่แข่งที่เหลืออยู่ โดยชนะเดล โปโตร 5 ครั้งรวด ขณะที่ โรบิน โซเดอร์ลิง (<placeName>สวีเดน</placeName>) แพ้รวด 0-9 และ เฟอร์นานโด กอนซาเลซ (<placeName>ชิลี</placeName>) 1-13 แต่ไม่ประมาท</p>
<p>“ด้วยความมั่นใจเต็มเปี่ยม การวางแผนเกมการเล่นที่ดี สภาพร่างกายและจิตใจดี จะไปได้ไกลมากในกีฬาเทนนิส แต่ก็ต้องฝึกซ้อมอย่างหนัก และนั่นคือสิ่งที่เขาทำ ผมชื่นชมเขามาก” เฟเดอเรอร์ กล่าวถึงมือ 5 ของโลกจาก<placeName>อาร์เจนตินา</placeName>ที่เพิ่งเข้าตัดเชือกแกรนด์สแลมแรก</p>
<p>ขณะที่ สเวตลานา คุซเนตโซวา มือวางอันดับ 7 จาก<placeName>รัสเซีย</placeName> เชื่อว่า เบื้องหลังความสำเร็จของเทนนิสหญิงหมีขาว มาจากความยากลำบากในช่วงสงครามโลกครั้งที่ 2 ทำให้พวกเธอเติบโตขึ้นท่ามกลางการสั่งสอนให้เป็นคนแข็งแกร่ง หลังชนะ เซเรนา วิลเลียมส์ (<placeName>สหรัฐ</placeName>-2) 7-6 (7/3), 5-7, 7-5 เข้าตัดเชือก ซาแมนธา สโตเซอร์ (<placeName>ออสเตรเลีย</placeName>) </p></body>
</news>
