<teiHeader>
<fileDesc>
<titleStmt>
  <title>เฟดเอ็กซ์ยัน ไร้เงานาดาล ไม่ใช่ตัวแปร  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50465  </bibl>
</sourceDesc>
</fileDesc>
</teiHeader>
<news>
<headline>เฟดเอ็กซ์ยัน ไร้เงานาดาล ไม่ใช่ตัวแปร</headline>
<lead>เฟดเอ็กซ์ เผยนาดาลอยู่หรือไป ไม่มีผล ยกเว้นเข้าถึงรอบชิงฯ</lead>
<neck></neck>
<body><p>รเจอร์ เฟเดอเรอร์ ต้องการชัยชนะอีกแค่เพียง 3 แมตช์ในเฟรนช์ โอเพน สัปดาห์นี้ จะคว้าแชมป์แกรนด์สแลม 14 สมัยเทียบเท่า พีท แซมพราส และมีโอกาสลุ้นเป็นนักเทนนิสชายคนที่ 6 ในประวัติศาสตร์ที่ฉลองครบทุกแกรนด์สแลม หลังไม่มี ราฟาเอล นาดาล เป็นขวากหนามแล้ว แต่มือ 2 โลกชาว<placeName>สวิส</placeName> ยืนยันไม่มีผลกับโอกาสลุ้นแชมป์ในทันที</p>
<p>“ผมคิดว่าหากเข้าถึงรอบชิงชนะเลิศ นั่นแหละถึงจะต่างไป เพราะ ไม่ว่าจะเจอกับใคร ผมก็มีสถิติที่ไม่เหมือนกับเจอราฟา ที่มีทั้งประสบการณ์และความมั่นใจในการคว้าแชมป์ที่นี่ มันเปลี่ยนไปแน่ หากผมเข้าชิง แต่ยังไม่ใช่ตอนนี้” รองแชมป์ 3 ปีซ้อน กล่าว</p>
<p>เฟเดอเรอร์ จะพบกับ กาเอล มงฟิลส์ ของเจ้าถิ่น วันนี้ ซึ่งมงฟิลส์ หวังอาศัยเสียงเชียร์โชว์ฟอร์มดี</p>
<p>“พวกเขาชอบเฟเดอเรอร์ แต่ ผมหวังว่าพวกเขาจะสนับสนุนผมมากกว่า เพราะเป็นชาว<placeName>ฝรั่งเศส</placeName>” มือวาง 11 กล่าว หลังชนะ แอนดี ร็อดดิก (<placeName>สหรัฐ</placeName>-6) 6-4, 6-2, 6-3</p>
<p>ขณะที่ โทนี นาดาล ลุงและโค้ชของนาดาล ต่อว่าผู้ชมชาว<placeName>ปารีส</placeName>งี่เง่ามาก หลังอยู่ฝั่งตรงข้ามกับหลานชาย และคงไม่อยากเห็นนักหวด<placeName>สเปน</placeName>คว้าชัย หลังนาดาลเคยมีประสบการณ์ถูกแฟนเลือดน้ำหอมโห่ตอนถอนตัวเพราะบาดเจ็บในศึก ปารีส มาสเตอร์ส ปีที่แล้ว </p></body>
</news>
