<teiHeader>
<fileDesc>
<titleStmt>
  <title>ริเบรีประกาศอยากใส่ชุดขาว  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=55199  </bibl>
</sourceDesc>
</fileDesc>
</teiHeader>
<news>
<headline>ริเบรีประกาศอยากใส่ชุดขาว</headline>
<lead>ริเบรีประกาศชัดอยากย้ายซบมาดริด หลังทีมชุดขาวคว้าเบนเซมาเสริม ทัพกาลากติกอสเพิ่มอีกราย</lead>
<neck></neck>
<body><p>ฟรองก์ ริเบรี จอมทัพทีมชาติ<placeName>ฝรั่งเศส</placeName>ของบาเยิร์น มิวนิก เผยเจตนารมณ์ชัดเจนต้องการย้ายออกจากถิ่นอลิอันซ์ อารีนา โดยมีเป้าหมายเดียวคือการย้ายไปค้าแข้งกับทีม “ราชันชุดขาว” เรอัล มาดริด ที่เพิ่งประสบความสำเร็จในการคว้า คาริม เบนเซมา ศูนย์หน้าเพื่อนร่วมชาติมาจากโอลิมปิก ลียง</p>
<p>“ผมตัดสินใจแล้วว่าผมอยากจะย้ายทีม ซึ่งจะต้องเป็นเรอัล มาดริดเท่านั้น ไม่ใช่ทีมอื่น ผมต้องรอดูว่าสถานการณ์ต่อไปจะเป็นอย่างไร แต่ผมอยากจะเข้าไปเจรจากับบอร์ดบริหารของบาเยิร์นให้เร็วที่สุด” ดาวเตะวัย 26 ปี กล่าวผ่าน เลอกิป หนังสือพิมพ์ชื่อดังของเมืองน้ำหอม</p>
<p>อย่างไรก็ตาม อูลี เฮอเนส ผู้จัดการทั่วไปของทีมเสือใต้ ยืนกรานที่จะรั้งริเบรีให้อยู่กับทีมไว้ให้ได้ พร้อมเผยว่ายังไม่ได้รับข้อเสนอจากทีมยักษ์ใหญ่ของแดนกระทิงดุ</p>
<p>“เรอัลยังไม่ยื่นข้อเสนอที่ เฉพาะเจาะจงเข้ามา และเราก็ ไม่ต้องการเงินของพวกเขาด้วย” เฮอเนส กล่าว</p>
<p>ขณะที่เบนเซมากลายเป็นแข้งดังรายที่ 4 ต่อจาก กากา, คริสเตียโน โรนัลโด และราอูล อัลบิโอล ที่ถูกประธานสโมสร ฟลอเรนติโน เปเรซ ซื้อเข้ามาเสริมทัพในช่วงซัมเมอร์นี้ โดยเซ็นสัญญา 6 ปี ค่าตัว 35 ล้านยูโร (ราว 1,680 ล้านบาท) และอาจเพิ่มขึ้นเป็น 41 ล้านยูโร (ราว 1,968 ล้านบาท) ขึ้นอยู่กับผลงานลงสนาม ซึ่ง โคลด ปูแอล กุนซือของลียง เชื่อว่า เบนเซมาจะสามารถเอาตัวรอดในถิ่นซานติ อาโก เบอร์นาบิวได้แน่นอน</p>
<p>“การเล่นให้กับเรอัลจะทำให้เขาพบกับความท้าทายและมุมมองที่แตกต่าง จากเดิมอย่างสิ้นเชิง ซึ่งเขาจะถูกล้อมรอบด้วยผู้เล่นดาวดังหลายคน มันเป็นประสบการณ์ที่จะส่งผลดีต่อคาริมอย่างมาก เขามีทุกอย่างพร้อมที่จะประสบความสำเร็จ” ปูแอล กล่าว</p>
<p>นอกจากนี้ จากการเสีย เบนเซมาทำให้ลียงสนใจที่จะดึง รุด ฟาน นิสเตลรอย กองหน้าวัย 33 ปีของมาดริดมายืนล่าตาข่ายแทน</p>
<p>ด้าน คาร์โล อันเชลอตติ กุนซือเชลซี ตกเป็นข่าวจากหนังสือพิมพ์เดอะซัน ที่รายงานว่า เขาเลื่อนกำหนดบินมายัง<placeName><addName>เมืองผู้ดี</addName></placeName> จากเดิม ที่ต้องมาถึงสโมสรเมื่อวันพุธที่ ผ่านมา เนื่องจากกำลังเกลี้ยกล่อม อเล็กซานเดร ปาโต ศูนย์หน้าอนาคตไกลของเอซี มิลาน ให้ย้ายมายังถิ่นสแตมฟอร์ดบริดจ์ ก่อนเริ่มเรียกนักเตะเข้าแคมป์ฝึกซ้อม ในวันจันทร์หน้า</p>
<p>ทั้งนี้ เชลซีเคยยื่นข้อเสนอ 31 ล้านปอนด์ (ราว 1,767 ล้านบาท) เพื่อขอซื้อตัวดาวยิงทีมชาติ<placeName>บราซิล</placeName>วัย 19 ปี แต่ถูกปฏิเสธ เนื่องจากมิลานต้องการค่าตัวสูงถึง 40 ล้านปอนด์ (ราว 2,280 ล้านบาท) </p></body>
</news>
