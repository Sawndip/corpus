<teiHeader>
<fileDesc>
<titleStmt>
  <title>‘ประหยัด-ธงชัย’ทำสถิติ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50466  </bibl>
</sourceDesc>
</fileDesc>
</teiHeader>
<news>
<headline>‘ประหยัด-ธงชัย’ทำสถิติ</headline>
<lead>ประหยัด กอดคอ ธงชัย สร้างประวัติศาสตร์ตีตั๋วสวิงเมเจอร์พร้อมกัน ด้าน โอบามารับเป็นประธานเพรสซิ เดนต์ส คัพ</lead>
<neck></neck>
<body><p>2 นักกอล์ฟดังของ<placeName>ไทย</placeName> “โปร ช้าง” ธงชัย ใจดี และ “โปรหมาย” ประหยัด มากแสง สร้างประวัติศาสตร์วงการสวิง<placeName>ไทย</placeName>ได้เข้าร่วมศึกระดับเมเจอร์พร้อมกันใน “บริติช โอเพน” ครั้งที่ 138 ชิงเงินรางวัลรวมถึง 4.2 ล้านปอนด์ (ราว 231 ล้านบาท) ที่เทิร์นเบอร์รี สกอตแลนด์ วันที่ 16-19 ก.ค.นี้ หลังจากต่างทำผลงานอย่างยอดเยี่ยม</p>
<p>ประหยัดโปรจากหัวหินวัย 43 ปี ที่เพิ่งคว้าอันดับ 3 จากรายการ มิตซูบิชิ ไดมอนด์ คัพ ที่<placeName>ญี่ปุ่น</placeName> เมื่อวันอาทิตย์ที่ผ่านมา ได้สิทธิจากการติดท็อป 3 ศึกเจแปนทัวร์ ซีซัน 2008 ส่วนธงชัยวัย 39 จาก<placeName>ลพบุรี</placeName> ที่แม้ไม่ผ่านตัดตัว ยูโรเปียน โอเพน ที่<placeName>อังกฤษ</placeName> สัปดาห์ที่แล้ว แต่คว้าตั๋วลุยเมเจอร์ที่ 3 ของซีซันในฐานะทำเงินรางวัลสะสม<placeName>ยูโรเปียน</placeName>ทัวร์ฤดูกาลนี้ หรือ “เรซ ทู ดูไบ 2009” ติดท็อป 20 โดยรั้งที่ 12 (661,016 ยูโร/ราว 31 ล้านบาท) หลังจบรายการ บีเอ็มดับเบิลยู พีจีเอ แชมเปียนชิพ เมื่อวันที่ 24 พ.ค.</p>
<p>อย่างไรก็ตาม ประหยัดเคยไปลงแข่งศึกบริติชฯ มาแล้ว 2 ครั้ง (ปี 1999 และ 2008) แต่ยังไม่เคยผ่านการตัดตัวได้เลย ขณะที่ธงชัยได้สิทธิเป็นครั้งที่ 2 โดยครั้งแรกไปเล่นเมื่อปี 2005 ในฐานะมือ 1 เอเชียน ทัวร์ปี 2004 และสามารถผ่านเข้าไปเล่นใน 2 วันสุดท้าย แล้วจบด้วยอันดับ 52 ร่วม</p>
<p>ทั้งนี้ โปรหมายเพิ่งกลับขึ้นเป็นมือ 1 <placeName>ไทย</placeName>อีกครั้ง จากการประกาศอันดับล่าสุดเมื่อวันจันทร์ที่ผ่านมา โดยขยับจากอันดับ 55 ขึ้นมือ 51 โลก ส่วนโปรช้างตกจาก 52 ลงรั้งมือ 53 โลก</p>
<p>สำหรับสัปดาห์นี้ประหยัดยังปักหลักอยู่ที่<placeName>ญี่ปุ่น</placeName> โดยนำทัพโปร<placeName>ไทย</placeName> เชาวลิต ผลาผล, พรหม มีสวัสดิ์ และ กิรเดช อภิบาลรัตน์ ลงเล่น<placeName>เจแปน</placeName> กอล์ฟ ทัวร์ แชมเปียนชิพ วันที่ 4-7 มิ.ย.นี้ ส่วนธงชัยยังล่าเงินยูโรต่อใน เวลส์ โอเพน ที่นิวพอร์ต เวลส์ ร่วมกับ ชัพชัย นิราช และชินรัตน์ ผดุงศิลป์</p>
<p>ด้าน บารัก โอบามา ประธานาธิบดี<placeName>สหรัฐ</placeName> ตอบรับคำเชิญเข้ารั้งตำแหน่งประธานกิตติมศักดิ์ ศึกสวิงแห่งศักด์ศรี “เพรสซิเดนต์ส คัพ” <placeName>สหรัฐ</placeName>-รวมนานาชาติยกเว้น<placeName>ยุโรป</placeName> ในปีนี้ ซึ่งจะแข่งที่แคลิฟอร์เนีย 8-11 ต.ค. โดย<placeName>สหรัฐ</placeName>เตรียมป้องแชมป์หลังชนะถึง 5 จากการจัดมา 7 ครั้ง </p></body>
</news>
