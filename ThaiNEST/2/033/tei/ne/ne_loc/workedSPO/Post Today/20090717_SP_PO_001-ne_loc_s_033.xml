<teiHeader>
<fileDesc>
<titleStmt>
  <title>ยุบแคมป์เทควันโดหลังจบมาร์เชียลอาร์ตฯ  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=57381  </bibl>
</sourceDesc>
</fileDesc>
</teiHeader>
<news>
<headline>ยุบแคมป์เทควันโดหลังจบมาร์เชียลอาร์ตฯ</headline>
<lead>สมาคมเทควันโดแห่ง<placeName><prefix>ประเทศ</prefix>ไทย</placeName> เตรียมยุบแคมป์เก็บตัวทีมชาติ หลังจบศึก<placeName>เอเชียน</placeName>มาร์เชียลอาร์ตเกมส์ ครั้งที่ 1 ซึ่งไทยเป็นเจ้าภาพ วันที่ 19 ส.ค.นี้ เนื่องจากสถานที่คับแคบไม่เพียงพอกับจำนวนนักกีฬาเกือบ 50 คน ซึ่งมีทั้งชุดกีฬามหาวิทยาลัยโลก <placeName>เอเชียน</placeName>มาร์เชียลอาร์ตเกมส์ และซีเกมส์ ทั้งนี้สาเหตุที่จอมเตะ<placeName>ไทย</placeName>ล้มเหลวไร้เหรียญทอง ทำได้แค่ 1 เหรียญเงิน 6 เหรียญทองแดง ในศึกกีฬามหาวิทยาลัยโลก ครั้งที่ 25 ที่<placeName><prefix>กรุง</prefix>เบลเกรด</placeName> <placeName>เซอร์เบีย</placeName> ที่ผ่านมา ทั้งที่ส่งชุดใหญ่ไปแข่ง ก็มีส่วนจากเรื่องนี้ด้วยเช่นกัน วอนผู้ใหญ่รัฐบาลช่วยหาทางแก้ไขด่วน มิฉะนั้นอนาคตเทควันโด<placeName>ไทย</placeName>ไม่สดใสแน่ ส่วนแคมป์นั้นสมาคมจะเรียกมาเก็บตัวแค่ 1520 คน เฉพาะชุดที่เตรียมร่วมศึกเทควันโดชิงแชมป์โลก ที่<placeName>โคเปนเฮเกน</placeName> <placeName>เดนมาร์ก</placeName> ในเดือนต.ค. และซีเกมส์ปลายปีนี้เท่านั้น</lead>
<neck></neck>
<body><p>บุญศักดิ์ยันมีลุ้นแชมป์ศึกขนไก่เอสซีจีฯ</p>
<p>“ซูเปอร์แมน” บุญศักดิ์ พลสนะ มือ 16 โลกชายเดี่ยว ยืนยันข้อเท้าหายเจ็บแล้ว พร้อมมีลุ้นถึงแชมป์ศึกแบดมินตัน เอสซีจี เวิลด์ กรังด์ปรีซ์ โกลด์ <placeName>ไทยแลนด์</placeName> โอเพน 2009 ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ที่อาคารนิมิบุตร สนามกีฬาแห่งชาติ วันที่ 21-26 ก.ค.นี้ โดยนักตบ<placeName>ไทย</placeName>ดีกรีแชมป์ 2004 และรองแชมป์ 2008 ไม่ประมาทแน่ แม้มือดัง<placeName>จีน</placeName>และ<placeName>อินโดนีเซีย</placeName>มาไม่มาก แต่ยังมี หว่องชุนฮาน (มือ 12 โลก/<placeName>มาเลเซีย</placeName>) และเงียนเทียนมิน (14/<placeName>เวียดนาม</placeName>) ส่วนคู่ผสม<placeName>ไทย</placeName> สุดเขต ประภากมล-สราลีย์ ทุ่งทองคำ คู่มือ 7 โลก ถูกจัดให้เป็นคู่มือวาง 1</p>
<p>คาเวนดิซคว้าสเตจ 11 พ่วงสถิติปั่นตูร์ฯ<placeName><addName>ผู้ดี</addName></placeName></p>
<p>มาร์ก คาเวนดิซ (<placeName>อังกฤษ</placeName>/ทีม<placeName>โคลัมเบีย</placeName>) ปั่นเข้าเส้นชัยอันดับ 1 สเตจ 11 ด้วยเวลา 4 ชั่วโมง 17 นาที 55 วินาที ศึกจักรยานทางไกลตูร์ เดอ ฟรองซ์ 2009 วันพุธที่ผ่านมา ส่งผลให้คว้าชัย 8 สเตจนับแต่ร่วมรายการนี้ ซึ่งเทียบเท่าสถิติสูงสุดของน่องเหล็ก<placeName><addName>ผู้ดี</addName></placeName>ที่ แบร์รี โฮบัน เคยทำเอาไว้ในปี 1975 ส่วนอันดับท็อป 3 โอเวอร์ออล ยังคงเดิม นำโดย รินัลโด โนเชนตินี (<placeName>อิตาลี</placeName>/เอจีทูอาร์) 43:28:59 ชั่วโมง ตามด้วย อัลแบร์โต คอนทาดอร์ (<placeName>สเปน</placeName>/แอสทานา) +6 วินาที และ แลนซ์ อาร์มสตรอง (<placeName>สหรัฐ</placeName>/แอสทานา) +8 วินาที</p>
<p>เฟลป์สสกัดวูดส์วืดยอดเยี่ยม ESPY สมัย 6</p>
<p>ไมเคิล เฟลป์ส ฉลามหนุ่มสหรัฐ เจ้าของ 8 เหรียญทองกีฬาโอลิมปิกจากปักกิ่งเกมส์ปีที่แล้ว พร้อมทำลายสถิติโลก 7 รายการ คว้า 5 “อีเอสพีวาย อะวอร์ด” (รางวัลที่มอบให้แก่บุคลากรวงการกีฬา ทีมกีฬา หรือนักกีฬาที่ประสบความสำเร็จ ซึ่งมาจากการโหวตของผู้ชม นักข่าวสายกีฬา และผู้คนในแวดวงกีฬา) ที่จัดโดยสถานีโทรทัศน์อีเอสพีเอ็น ซึ่ง 4 รางวัลแรก ได้แก่ ผู้ทำลายสถิติการแข่งขัน ผู้ชนะเลิศการแข่งขัน นักกีฬาชายยอดเยี่ยมในโอลิมปิก และรางวัลร่วมกับทีมว่ายน้ำ<placeName>สหรัฐ</placeName> ส่วนอีกรางวัลคือ นักกีฬาชายแห่งปี ซึ่งเท่ากับเบรก ไทเกอร์ วูดส์ นักกอล์ฟมือ 1 โลกจากชาติเดียวกัน ที่กวาดรางวัลนี้มาตลอด 5 ปีล่าสุด</p>
<p>เหยาเทกโอเวอร์ทีมเก่าบ้านเกิดกู้วิกฤต</p>
<p>เหยาหมิง ซูเปอร์สตาร์จาก<placeName>จีน</placeName>ของทีมฮุสตัน ร็อกเกตส์ ในศึกบาสเกตบอลเอ็นบีเอ ซึ่งมีรายได้ปีที่แล้ว 388 ล้านหยวน (ราว 2,000 ล้านบาท) ช่วยกู้วิกฤต เซี่ยงไฮ้ ชาร์กส์ ทีมยัดห่วงแดนมังกร ซึ่งเป็นต้นสังกัดเก่าสมัยเขายังเล่นในถิ่นเกิด โดยเซ็นเตอร์ร่างยักษ์แดนมังกรเข้าซื้อกิจการเป็น เจ้าของทีมรายใหม่ หลังอดีตทีมรักมีปัญหาเรื่องการเงินจนส่อจะไม่ได้ลงแข่งฤดูกาลหน้าที่จะ เริ่มพ.ย.นี้ โดยบริษัทเงินทุนของ เหยา ที่ย้ายไปเล่นใน<placeName>สหรัฐ</placeName>เมื่อปี 2002 และกำลังพักฟื้นจากอาการบาดเจ็บกระดูกเท้าแตก ได้ลงนามตกลงซื้อหุ้นทั้งหมดจากเจ้าของสโมสรร่วมทั้ง 3 คนเมื่อวานนี้ </p></body>
</news>
