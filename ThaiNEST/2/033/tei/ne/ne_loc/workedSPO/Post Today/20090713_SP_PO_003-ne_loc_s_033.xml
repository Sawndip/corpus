<teiHeader>
<fileDesc>
<titleStmt>
  <title>รอรียันยังห่างไทเกอร์ ธงชัยรั้ง23ร่วมศึกยูโร  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=56678  </bibl>
</sourceDesc>
</fileDesc>
</teiHeader>
<news>
<headline>รอรียันยังห่างไทเกอร์ ธงชัยรั้ง23ร่วมศึกยูโร</headline>
<lead>แม็คอิลรอย ยันมิอาจเทียบมือ 1 โลก ขณะที่ ธงชัย อันดับ 23 ร่วม สวิงยุโรป</lead>
<neck></neck>
<body><p>รอรี แม็คอิลรอย ดาวรุ่ง<placeName>ไอร์แลนด์เหนือ</placeName> วัย 20 ปี ยืนยันยังไม่ถึงขั้น ไทเกอร์ วูดส์ โปร<placeName>สหรัฐ</placeName>มือ 1 โลก ก่อนจะร่วมแข่งกอล์ฟเมเจอร์ “ดิ โอเพน” ที่<placeName>สกอตแลนด์</placeName> วันที่ 16-19 ก.ค.นี้ โดยรับว่ายังต้องบ่มประสบการณ์อีกมาก</p>
<p>โปรมือ 20 โลก โดนจับตามองหลังผงาดซิวแชมป์ดูไบ เดสเซิร์ต คลาสสิก เมื่อเดือนก.พ.ที่ผ่านมา ทั้งที่ลงสวิงอาชีพรายการแรก แถมทำสถิติโปรอายุน้อยสุดติดท็อป 50 โลกด้วย ทำให้แม็คอิลรอยถูกคาดหมายจะคว้าแชมป์เมเจอร์ พร้อมกับนำไปเทียบกับไทเกอร์ </p>
<p>“การคว้าแชมป์รายการแรกเหมือนยกภูเขาออกจากอก ซึ่งบางคนถึงกับเมตตาด้วยการยกย่องผม แต่เส้นทางยังอีกไกล มันเร็วเกินที่จะนำไปเทียบกับใคร ผมเพียงต้องการทำให้ดีที่สุด” หนุ่มวัยทีน กล่าว โดยเขาติดท็อป 10 ยูโรเปียน ทัวร์ ถึง 6 รายการ รวมทั้งศึกเมเจอร์อย่างยูเอส โอเพน ด้วย</p>
<p>ด้าน “โปรช้าง” ธงชัย ใจดี ตี 69 ในรอบ 3 สกอร์รวม 5 อันเดอร์พาร์ 208 (69-70-69) รั้งที่ 23 ร่วม เช่นเดียวกับแชมป์ ศึกมาสเตอร์สล่าสุด อังเคล คาเบรรา (อาร์เจนตินา) ใน<placeName>สกอตติช</placeName> โอเพน สนามพาร์ 71 ที่<placeName>กลาสโกว์</placeName>, <placeName>สกอตแลนด์</placeName> วันเสาร์ที่ผ่านมา</p>
<p>จ่าฝูงคือ กอนซาโล เฟอร์นันเดซ-คาสตาโน (<placeName>สเปน</placeName>) สกอร์ 199 (65-70-64) แต่ไม่ค่อยดีใจนักหลังทราบข่าวสุนัขตัวโปรดหายไปจากบ้าน 2 วันแล้ว ส่วนอันดับ 2 รีทีฟ กูเซน (<placeName>แอฟริกาใต้</placeName>) กับ มาร์ติน เคย์เมอร์ (เยอรมนี) สกอร์ 200</p>
<p>ศึกเมเจอร์หญิง ยูเอส วีเมนส์ โอเพน สนามพาร์ 71 ที่<placeName>เพนซิล เวเนีย</placeName>, <placeName>สหรัฐ</placeName> จบรอบ 3 “เจ้าถิ่น” คริสตี เคอร์ ยังนำต่อด้วยสกอร์ 211 (69-70-72) โดยมี จีอุนฮี (<placeName>เกาหลีใต้</placeName>) ตามมาที่ 2 สกอร์ 213 (71-72-70)</p>
<p>พอลา ครีเมอร์ สาวสวยเจ้าถิ่น ร่วงลงที่ 17 ร่วม สกอร์ 219 (72-68-79) ขณะที่มือ 1 โลก ลอรีนา โอชัว (<placeName>เม็กซิโก</placeName>) 221 (69-79-73) รั้งที่ 27 ร่วม ส่วน “แชมป์เก่า” ปาร์กอินบี (<placeName>เกาหลีใต้</placeName>) 223 อันดับ 42 ร่วม </p></body>
</news>
