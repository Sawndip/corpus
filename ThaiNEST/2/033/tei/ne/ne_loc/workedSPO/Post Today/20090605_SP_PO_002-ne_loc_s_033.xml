<teiHeader>
<fileDesc>
<titleStmt>
  <title>สอยคิว6แดงสุดคึก 5แชมป์โลกร่วมดวล  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50842  </bibl>
</sourceDesc>
</fileDesc>
</teiHeader>
<news>
<headline>สอยคิว6แดงสุดคึก 5แชมป์โลกร่วมดวล</headline>
<lead>แฟนสอยคิวไทยเฮ 5 แชมป์โลกตบเท้าร่วมดวลศึก 6 แดงเดือนหน้า แถมชมฟรีพร้อมลุ้นรางวัลตลอดรายการ</lead>
<neck></neck>
<body><p>สินธุ พูนศิริวงศ์ นายกสมาคมบิลเลียดแห่ง<placeName><prefix>ประเทศ</prefix>ไทย</placeName> ยืนยันว่า แชมป์สนุกเกอร์โลก 5 คนได้ ตอบรับเข้าร่วมแข่งขันศึกแสงโสมสนุกเกอร์ 6 แดง เวิลด์ กรังด์ปรีซ์ 2009 ที่<placeName><prefix>โรงแรม</prefix>มณเฑียรริเวอร์ไซด์</placeName> ระหว่างวันที่ 7-12 ก.ค. ซึ่งประกอบด้วย จอห์น ฮิกกินส์ <placeName>(สกอตแลนด์</placeName>/ แชมป์โลกปี 1998, 2007, 2009) อน เมอร์ฟี (<placeName>อังกฤษ</placeName>/2005) ปีเตอร์ เอ็บดอน (<placeName>อังกฤษ</placeName>/2002) มาร์ก วิลเลียมส์ (เวลส์/2000, 2003) และ เคน โดเฮอร์ตี (<placeName>ไอร์แลนด์</placeName>/1997) นอกจากนี้ยังมีมือวางระดับโลกอีก 14 คนเข้าร่วมแข่งขันด้วย</p>
<p>“ครั้งนี้เป็นการจัดการแข่งขันครั้งที่ 2 หลังจากปีที่ผ่านมาประสบความสำเร็จอย่างสูง ซึ่งความพิเศษของปีนี้คือสมาคมได้รับการตอบรับจากนักสนุกเกอร์ระดับแชมป์โลก ถึง 5 คนมาเข้าร่วมแข่งขันด้วย” สินธุ กล่าว</p>
<p>ด้านนักสนุกเกอร์ไทยได้สิทธิ ลงแข่งขัน 8 คน ซึ่งในจำนวนนี้ เป็นอดีตแชมป์สนุกเกอร์สมัครเล่นโลกถึง 4 คน นำทีมโดย “ต๋อง ศิษย์ฉ่อย” รัชพล ภู่โอบอ้อม (แชมป์ปี 1988) “หนู ดาวดึงส์” นพดล นภจร (1991) “บิ๊ก สระบุรี” อรรถสิทธิ์ มหิทธิ (2007) และ “เอฟ นครนายก” เทพไชยา อุ่นหนู (2008)</p>
<p>ขณะที่ “คิวทอง” ศักดา รัตนสุบรรณ อุปนายกสมาคมบิลเลียด<placeName>ไทย</placeName> มั่นใจว่านักสอยคิว<placeName>ไทย</placeName>มีลุ้นถึงแชมป์ โดยเฉพาะหนู ดาวดึงส์ ที่ถนัดกับการเล่นแบบ 6 แดงจนอาจเรียกได้ว่าเป็นมือ 1 ของ<placeName>ไทย</placeName>ในปัจจุบัน อีกทั้งการแข่งขันชนิดนี้จะเป็นเกมสั้นและจบเฟรมเร็ว ทำให้มืออันดับรองสามารถพลิกชนะมือที่สูงกว่าได้อย่างเช่นปีที่แล้ว ซึ่ง ริกกี วอลเดน คว้าแชมป์ไปครองได้อย่างเหนือความคาดหมาย</p>
<p>สำหรับการแข่งขันนี้จะเปิดให้แฟนสนุกเกอร์เข้าชมฟรีตลอดการแข่งขัน และผู้ชมมีสิทธิลุ้นรางวัล ในทุกรอบ ซึ่งรางวัลใหญ่คือลูกสนุกเกอร์ที่ใช้แข่งทั้ง 6 ลูกใน รอบชิงชนะเลิศ พร้อมลายเซ็น ของแชมป์ </p></body>
</news>
