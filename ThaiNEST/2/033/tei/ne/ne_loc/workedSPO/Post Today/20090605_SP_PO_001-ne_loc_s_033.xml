<teiHeader>
<fileDesc>
<titleStmt>
  <title>โปรหมายไล่7ช็อต-หมีทาย3ปีเสือทุบสถิติ  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=50843  </bibl>
</sourceDesc>
</fileDesc>
</teiHeader>
<news>
<headline>โปรหมายไล่7ช็อต-หมีทาย3ปีเสือทุบสถิติ</headline>
<lead>ประหยัด ยังฝืด รั้งที่ 50 ร่วม ตาม 7 สโตรก สวิงวันแรก<placeName><addName>แดนปลาดิบ</addName></placeName> วานนี้</lead>
<neck></neck>
<body><p>“โปรหมาย” ประหยัด มากแสง ที่เพิ่งคว้าที่ 3 ศึกเจแปน ทัวร์ สัปดาห์ที่แล้ว ยังคงปักหลักล่าเงินเยนที่<placeName>ญี่ปุ่น</placeName>ต่อในรายการเจแปน กอล์ฟ ทัวร์ แชมเปียนชิพ สนามพาร์ 71 แต่วันแรกฟอร์มยังฝืดตีเกิน 1 โอเวอร์พาร์ 72 อยู่ที่ 50 ร่วม</p>
<p>ผู้นำคือ เกรกอรี เมเยอร์ 6 อันเดอร์พาร์ 65 โดยมี 2 โปร เจ้าถิ่น โนริฮิโกะ ฟูรูโช กับ ชินิชิ อากิบะ ตามติด 1 สโตรก</p>
<p>สำหรับผลงานโปร<placeName>ไทย</placeName>ที่เหลือ เชาวลิต ผลาผล และ กีรเดช อภิบาลรัตน์ สวิง 71 เท่ากัน (อันดับ 35 ร่วม) และ พรหม มีสวัสดิ์ ตีออกทะเล 75 (87 ร่วม)</p>
<p>ด้านกอล์ฟสมัครเล่นสู่ระดับโลกที่<placeName>ไทย</placeName>เราได้รับเกียรติเป็นเจ้าภาพ จัดครั้งแรกปีนี้ โดยใช้ชื่อ “เวิลด์ กอล์ฟเฟอร์ส แชมเปียนชิพ ไ<placeName>ทยแลนด์</placeName> อเมเจอร์ 2009” จะดวลรอบคัดเลือก 6 สนาม โดยเริ่มที่<placeName>บางกอก</placeName> กอล์ฟคลับ <placeName>กรุงเทพฯ</placeName> (25-26 มิ.ย.) แล้วไปจบที่<placeName>วิคตอรี ปาร์ค กอล์ฟ แอนด์ คันทรี คลับ</placeName> <placeName><prefix>จ.</prefix>หนองคาย</placeName> (26-27 ก.ย.) แต่ละสนามแบ่งเป็น 5 ไฟลต์ (พรีเมียร์, เอ, บี, ซี, ดี) รับสมัครชาย-หญิงสัญชาติไทยอายุ 18 ปีขึ้นไป ผู้สนใจดูรายละเอียดในเว็บไซต์ www.wgcthailand.com</p>
<p>ส่วนรอบชิงฯ จัดที่<placeName>เลควิว กอล์ฟ คลับ</placeName> <placeName><prefix>จ.</prefix>เพชรบุรี</placeName> (30 ก.ย.-1 ต.ค.) เพื่อคัดยอดฝีมือแต่ละไฟลต์รวม 5 คน ไปแข่งเวิลด์ ไฟนัล ที่ มาลากา, สเปน (24-31 ต.ค.)</p>
<p>ด้าน “พญาเสือ” ไทเกอร์ วูดส์ โปรสหรัฐมือ 1 โลก แชมป์เมเจอร์ 14 สมัย ออกรอบกับ “หมีทอง” แจ๊ก นิกคลอส วัย 69 ปี แชมป์เมเจอร์สูงสุด 18 สมัย เป็นครั้งแรกรอบ 9 ปี ในเมโมเรียล สกินส์เกม วันพุธที่ผ่านมา โดย ไทเกอร์ คว้าชัย ซึ่งเป็นการสวิงอุ่นเครื่องก่อนศึกเมโมเรียล ที่โอไฮโอ จะเริ่มทีออฟ วานนี้</p>
<p>“ผมคิดว่าเขา (วูดส์) จะทำลายสถิติของผมได้ภายในปี 2012” นิกคลอส กล่าว </p></body>
</news>
