<teiHeader>
<fileDesc>
<titleStmt>
  <title>ไทยอันดับ 40 ฮอกกี้หญิงโลกคลอดโผชุดลุยจีน  </title>
  <author>โพสท์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=54855  </bibl>
</sourceDesc>
</fileDesc>
</teiHeader>
<news>
<headline><placeName>ไทย</placeName>อันดับ 40 ฮอกกี้หญิงโลกคลอดโผชุดลุย<placeName>จีน</placeName></headline>
<lead>สหพันธ์ฮอกกี้นานาชาติได้ประกาศอันดับโลกล่าสุด โดยสาว<placeName>ไทย</placeName>รั้งอันดับ 40 โลก ซึ่งมี<placeName>ญี่ปุ่น</placeName> อันดับ 6 โลก เป็นเบอร์ 1 <placeName>เอเชีย</placeName>ขณะที่สมาคมฮอกกี้<placeName>ไทย</placeName>คลอดโผรายชื่อ 16 นักตีคลีสาวชุดอายุไม่เกิน 18 ปี เพื่อเตรียมร่วมทำศึกปรียูธเกมส์ ที่<placeName>จีน</placeName> วันที่ 1826ก.ค.นี้ โดยมี 8 ชาติเข้าร่วม (<placeName>อินเดีย</placeName> <placeName>ญี่ปุ่น</placeName> <placeName>เกาหลีใต้</placeName> <placeName>มาเลเซีย</placeName> <placeName>ปากีสถาน</placeName> <placeName>ศรีลังกา</placeName> <placeName>ไทย</placeName> และ<placeName>จีน</placeName>) ซึ่งเป็นการคัดเลือกตัวแทนไปร่วมแข่งโอลิมปิกยูธเกมส์รอบสุดท้ายที่สิงคโปร์ ในปีหน้า โดยมีเป้าหมายอยู่ระดับกลางตาราง</lead>
<neck></neck>
<body><p>เหยา เดี้ยงยาวส่อชวดศึกเอ็นบีเอซีซันหน้า</p>
<p>ทีมฮุสตัน ร็อกเกตส์ เจอข่าวร้าย เมื่อเซ็นเตอร์ระดับซูเปอร์สตาร์ เหยาหมิง จาก<placeName>จีน</placeName> อาการบาดเจ็บยังไม่ดีขึ้น หลังจากเท้าซ้ายหักมาตั้งแต่วันที่ 8 พ.ค. ในเกมกับแอลเอ เลเกอร์ส รอบเพลย์ออฟฤดูกาลที่แล้ว ส่งผลให้อาจอดลงเล่นตลอดซีซันหน้า 2009-2010 รวมทั้งยังมี ความเสี่ยงต่อการเล่นบาสเกตบอลอาชีพต่อไปอีกด้วย</p>
<p>ไทเกอร์เตรียมลงสวิงล่าแชมป์รายการตัวเอง</p>
<p>“พญาเสือ” ไทเกอร์ วูดส์ โปร<placeName>สหรัฐ</placeName>มือ 1 โลก ที่เพิ่งชวดคว้าชัยศึก ยูเอส โอเพน เดือนที่แล้ว พร้อมอดซิวเมเจอร์ที่ 15 เตรียมคืนสนามลงแข่ง “พีจีเอ เนชันแนล” ทัวร์นาเมนต์ที่เขาจัดเอง ณ <placeName>คอนเกรสชันแนล คันทรี คลับ</placeName> ที่<placeName>แมริแลนด์</placeName>, <placeName>สหรัฐ</placeName> วันที่ 2-5 ก.ค.นี้ ซึ่งปีที่แล้วเขาไม่ได้ลงสวิงเพราะกำลังพักฟื้นหลังผ่าตัดเข่าซ้าย โดยหวังเป็นการเตรียมความพร้อมก่อนศึกเมเจอร์ที่ 3 ของซีซัน “บริติช โอเพน” ซึ่งจะมีขึ้นวันที่ 16-19 ก.ค.</p>
<p>ไรค์โคเนน ลงซิงแรลลีที่บ้านเกิดปลายก.ค.นี้ </p>
<p>คิมี ไรค์โคเนน นักขับทีมเฟอร์รารี วัย 29 ดีกรีแชมป์โลกฟอร์มูลาวัน ปี 2007 เตรียมเข้าร่วมแข่งศึกเวิลด์ แรลลี แชมเปียนชิพ เป็นครั้งแรกที่<placeName>ฟินแลนด์</placeName>บ้านเกิดของเขา ซึ่งเริ่มแข่งในวันที่ 31 ก.ค. หลังเสร็จศึก เอฟวันที่ฮังการี วันที่ 26 ก.ค. โดยจะใช้รถเฟียต อาบาร์ธ แกรนเด ปุนโต และต้องประลองฝีมือกับ “แชมป์โลกแรลลี 5 สมัย” เซบาสเตียน โลบ (ซีตรอง) ทั้งนี้ไรค์โคเนนเคยลงแข่งแรลลีมา 3 ครั้งในปีนี้ แต่ไม่ใช่รายการระดับโลก</p>
<p>หลิวเลื่อนคืนลู่-ดค้ชยันยังไม่คิดรีไทร์ </p>
<p>หลิวเซียง วัย 23 ยอดนักวิ่งข้ามรั้วชื่อดังของ<placeName>จีน</placeName> เจ้าของเหรียญทองโอลิมปิก 2004 ที่<placeName>เอเธนส์</placeName>, <placeName>กรีซ</placeName> อาจต้องเลื่อนกำหนดคืนสนาม เนื่องจากอาการบาดเจ็บข้อเท้าขวาที่เป็นมาตั้งแต่รอบควอลิฟาย โอลิมปิก 2008 ที่<placeName>ปักกิ่ง</placeName> ยังไม่หายดี โดย ซุนไฮปิง โค้ชของเขา ออกมาย้ำชัด หลิว ไม่คิดอำลาลู่ตามที่ตกเป็นข่าว พร้อมยืนยันอาการดีขึ้น แต่คงต้อง ใช้เวลารักษาอีกสักระยะ และไม่ขอเสี่ยงรีบลงแข่ง ทำให้ยังไม่แน่ว่า หลิวจะลงชิงชัยศึกกรีฑาชิงแชมป์โลกที่<placeName>เบอร์ลิน</placeName>, <placeName>เยอรมนี</placeName> ในเดือนส.ค.นี้ได้หรือไม่</p>
<p>นักปล้ำญาติ กัลลาส เข้ารพ.หลังป่วยทางจิต</p>
<p>แมทธิเออ บาสทาริออด เซ็นเตอร์ทีมรักบี้<placeName>ฝรั่งเศส</placeName>ที่เป็นลูกพี่ลูกน้องกับ วิลเลียม กัลลาส นักเตะกองหลังของทีมอาร์เซนอล โดนส่งตัวเข้ารับการรักษาอาการทางจิต หลังจากที่เขาปั้นเรื่องว่าถูกทำร้ายร่างกาย ขณะที่ทีมพักอยู่ในโรงแรมแห่งหนึ่งที่<placeName>นิวซีแลนด์</placeName> และยังโดนกองทัพสื่อมวลชนบุกรายงานข่าวถึงบ้าน </p></body>
</news>
