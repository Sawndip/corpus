<teiHeader>
<fileDesc>
<titleStmt>
  <title>นักสวิงอู้ฟู่สุดถิ่นมะกัน ไทเกอร์-ฟิลโกย5พันล.  </title>
  <author>สำนักข่าวต่างประเทศ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.posttoday.com/sports.php?id=55200  </bibl>
</sourceDesc>
</fileDesc>
</teiHeader>
<news>
<headline>นักสวิงอู้ฟู่สุดถิ่น<placeName>มะกัน</placeName> ไทเกอร์-ฟิลโกย5พันล.</headline>
<lead>สอง โปรท็อปโลกยึดหัวแถวนักกีฬา<placeName>สหรัฐ</placeName>รวยสุด หลังกวาดรวมกัน 5,000 ล้าน</lead>
<neck></neck>
<body><p>“พญาเสือ” ไทเกอร์ วูดส์ และ “สิงห์อีซ้าย” ฟิล มิกเคลสัน โปรมือ 1 และ 2 โลก ทำรายได้อู้ฟู่สุด จากรายงานของนิตยสารสปอร์ต อิลลัสเตรท ซึ่งจัดอันดับ 50 นักกีฬา<placeName>สหรัฐ</placeName>ที่มีรายได้มากที่สุด โดยคำนวณจากเงินค่าเหนื่อย เงินรางวัลจากการแข่งขัน และค่าสปอนเซอร์ต่างๆ</p>
<p>ทั้งนี้ ผู้ที่ติดท็อป 50 นั้นมาจากกีฬาชนิดต่างๆ ได้แก่ กอล์ฟ 3 คน บาสเกตบอล 22 คน เบสบอล 14 คน อเมริกันฟุตบอล 9 คน และแข่งรถแนสคาร์ 2 คน โดยไทเกอร์ยังคงโกยรายได้ปีที่แล้วมากกว่าใครทั้งที่ไม่ได้ลงแข่งขันเลยตลอด ช่วงครึ่ง ปีหลัง เนื่องจากเข้ารับการผ่าตัดเข่าซ้ายในเดือนมิ.ย. 2008 โดยกวาดเงินไปถึง 99.738 ล้านเหรียญ<placeName>สหรัฐ</placeName> (ราว 3,390 ล้านบาท) ซึ่งมีมิกเคลสันตามมาอันดับ 2 ทำได้ 52.95 ล้านเหรียญ<placeName>สหรัฐ</placeName> (1,800 ล้านบาท)</p>
<p>อันดับ 3-5 คือ เลบรอน เจมส์ (บาสเกตบอลเอ็นบีเอ) 42.411 ล้านเหรียญ<placeName>สหรัฐ</placeName> (1,440 ล้านบาท) อเล็กซ์ โรดริเกซ (เบสบอล) 39 ล้านเหรียญ<placeName>สหรัฐ</placeName> (1,330 ล้านบาท) ชาคิล โอนีล (เอ็นบีเอ) 35 ล้านเหรียญ<placeName>สหรัฐ</placeName> (1,190 ล้านบาท)</p>
<p>ส่วน โคบี ไบรอันต์ ที่พาแอลเอ เลเกอร์ส คว้าแชมป์เอ็นบีเอซีซันที่ผ่านมา 31.263 ล้านเหรียญ<placeName>สหรัฐ</placeName> (1,060 ล้านบาท) รั้งอันดับ 7 และเพย์ตัน แมนนิง ซึ่งทำเงินสูงสุด ในบรรดาผู้เล่นศึกคนชนคน อยู่ที่ 10 ทำได้ 27 ล้านเหรียญ<placeName>สหรัฐ</placeName> (918 ล้านบาท) </p></body>
</news>
