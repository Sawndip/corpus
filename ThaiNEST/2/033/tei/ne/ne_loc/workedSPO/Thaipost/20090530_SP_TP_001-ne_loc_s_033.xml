<teiHeader>
<fileDesc>
<titleStmt>
  <title>"โอเล่ห์ดง"โชว์ สอนเชิงอิเหนา ก่อนโกนเงินเยน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/300509/5427  </bibl>
</sourceDesc>
</fileDesc>
</teiHeader>
<news>
<headline>"โอเล่ห์ดง"โชว์ สอนเชิง<placeName><addName>อิเหนา</addName></placeName> ก่อนโกนเงินเยน</headline>
<lead>"โอเล่ห์ดง"  โชว์ฟอร์มสอนเชิง  "รัชมาน"  ผู้ท้าชิง<placeName><addName>อิเหนา</addName></placeName>จนหัวปั่นเข้าไม่ติด  ก่อนจะเกิดอุบัติเหตุหัวชนกันจนรัชมานเกิดแผลแตกแพทย์ไม่อนุญาตให้ชกต่อในยกที่  11  ต้องรวมแต้มตามกฎของสถาบัน  โอเล่ห์ดงชนะคะแนนเป็นเอกฉันท์ป้องกันตำแชมป์โลกรุ่นสตรอว์เวต  WBC  ครั้งที่  3  สำเร็จ  เพชรยินดีฯ  พอใจโอเล่ห์ดงพัฒนาฝีมือพร้อมส่งไปโกยเงินเยนที่<placeName>ญี่ปุ่น</placeName></lead>
<neck></neck>
<body><p>ศึกป้องกันแชมป์รุ่นสตรอว์เวตสภามวยโลก  (WBC)  ระหว่าง  โอเล่ห์ดง  กระทิงแดงยิม  เข้าของตำแหน่งชาวไทยวัย  23  ปี  กับ  มูฮัมหมัด  รัชมาน  ผู้ท้าชิงชาว<placeName>อินโดนีเซีย</placeName>จอมเก๋าวัย  37  ปีอดีตแชมป์โลกรุ่นเดียวกันของ  IBF  เมื่อวันศุกร์  29  พ.ค.ที่ผ่านมา  ที่<placeName><prefix>เว ทีมวย</prefix>บางลา</placeName>  <placeName><prefix>หาด</prefix>ป่าตอง</placeName>  <placeName><prefix>จ</prefix>.ภูเก็ต </placeName> เริ่มเปิดเกมรัชมานเป็นฝ่ายเดินหน้าเข้าหาตลอดแต่คลำเป้าไม่ค่อยเจอ  เพราะโอเล่ห์ดงอาศัยชิงจังหวะใช้ความเร็วที่เหนือกว่าดักแย็บขวาตามด้วยหมัดซ้ายได้จะแจ้งแม่นยำ     </p>
<p>ยกที่   3  รัชมานเกิดแผลแตกบริเวณเปลือกตาซ้ายและมีแผลแตกที่คิ้วขวาอีกแห่งในยกที่ 7  แต่ไม่ยี่หระรุกไล่ไม่หยุด  จากนั้นโอเล่ห์ดงคุมเกมเอาไว้ได้หมด  กระทั่งยก  11  ในจังหวะที่ทั้งคู่ประชิดติดพันเกิดอุบัติเหตุศีรษะชนกันทำให้บาดแผลของรัชมานกว้างขึ้น  แพทย์สนามไม่อนุญาตให้ชกต่อต้องรวมแต้มตามกฎของสถาบัน  ปรากฏว่าโอเลห์ดงชนะคะแนนเอกฉันท์  106-101  และ  105-103  สองเสียง  ป้องกันแชมป์โลกครั้งที่  3  สำเร็จตามความคาดหมาย     </p>
<p>ภายหลังการชกโอเล่ห์ดงแชมป์โลก<placeName><addName>แดนสะตอ</addName></placeName>จาก  <placeName><prefix>อ.</prefix>รัษฎา </placeName> <placeName><prefix>จ.</prefix>ตรัง </placeName> เผยว่า  เกมการชกดำเนินไปตามแผนที่สตาฟฟ์เทรนเนอร์วางเอาไว้  ตนจับทางได้ตั้งแต่ยกที่  4  แล้ว  โดยเน้นดักต่อยหมัดซ้ายซึ่งได้ผลตลอด  แต่ก็ยอมรับว่ารัชมานมีธาตุทรหดเป็นเยี่ยม  หัวใจสู้เต็มร้อยไม่แสดงอาการท้อถอย     </p>
<p>ขณะที่รัชมานกล่าวยกย่องโอเล่ห์ดงว่าเป็นนักชกที่มีความคล่องแคล่วปราดเปรียวชนิดหาตัวจับยากคนหนึ่ง  น่าจะรักษาเข็มขัดเส้นนี้ต่อไปอีกนาน  ส่วนตนอาจจะตัดสินใจเลิกราแขวนนวมทันทีที่เดินทางกลับถึง<placeName>อินโดนีเซีย </placeName> เพราะรู้ตัวว่าอายุมากเกินกว่าจะยึดอาชีพนี้แล้ว     </p>
<p>ทางด้านนายวิรัตน์   และนายปิยะรัตน์  วชิรรัตนวงศ์  โปรโมเตอร์  เพชรยินดี  บ๊อกซิ่ง  โปรโมชั่นฯ  กล่าวว่า  โอเล่ห์ดงพัฒนาฝีมือขึ้นตามลำดับไม่ว่าจะเป็นการตั้งรับที่รัดกุมยิ่งขึ้น  สายตาการหลบหลีกดีเยี่ยม  ไฟต์ถัดไปพร้อมจะให้ลัดฟ้าไปป้องกันต่างแดน  ซึ่งนักชกญี่ปุ่นทาบทามขอท้าชิงมาแล้วสองราย  แต่ต้องรอดูข้อเสนอเสียก่อนยังไม่ตัดสินใจเลือกใคร     </p>
<p>ส่วนคู่ประกอบรายการ   นกน้อย  กระทิงแดงยิม  ชนะคะแนน  อาดี นูกุง  (<placeName>อินโดฯ</placeName>)  ป้องกันแชมป์เยาวชนรุ่นไลต์ฟลายเวตสภามวยโลกไว้ได้,  พนมรุ้งเล็ก  กระทิงแดงยิม  อุ่นเครื่องชนะคะแนน  แดนนี  ซาดาน  (<placeName>อินโดฯ</placeName>),  เม็ดเงิน  กระทิงแดงยิม  ชนะคะแนน  วันเผด็จศึก   ศิษย์ทรายทอง,  เหลี่ยมเพชร  ศ.วีระพล  ชนะคะแนน  ศรศักดิ์  <placeName><prefix>รร.กีฬา</prefix>โคราช </placeName> และครองชัย  เกียรติมั่งมี  ชนะน็อก  สุรศักดิ์  ศิษย์<placeName>รามคำแหง </placeName> ยก  3.</p></body>
</news>
