<teiHeader>
<fileDesc>
<titleStmt>
  <title>ฮิดดิงก์ช่วยสิงห์ต่อหลังคว้าแชมป์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/010609/5522  </bibl>
</sourceDesc>
</fileDesc>
</teiHeader>
<news>
<headline>ฮิดดิงก์ช่วยสิงห์ต่อหลังคว้าแชมป์</headline>
<lead>กุส  ฮิดดิงก์  ตอบรับข้อเสนอให้ช่วยงานทีม  "สิงห์น้ำเงินคราม"  ต่อในฐานะที่ปรึกษาทางเทคนิค  หลังลงจากตำแหน่งผู้จัดการทีมเมื่อปฏิบัติภารกิจเสร็จสิ้น  นำเชลซีเฉือนชนะเอฟเวอร์ตัน  2-1  คว้าแชมป์ลูกหนังเอฟเอคัพในนัดชิงชนะเลิศที่<placeName><prefix>สนาม</prefix>เวมบลีย์</placeName>เมื่อคืนวันเสาร์</lead>
<neck></neck>
<body><p>กุนซือชาว<placeName>ดัตช์</placeName>เข้ามารับงานคุมทีมที่สแตมฟอร์ดบริดจ์เมื่อเดือน ก.พ.ที่ผ่านมาหลังจากหลุยส์เฟลิเปสโกลารีโค้ชดังชาวแซมบ้าโดนปลดเพราะทีมผลงานย่ำแย่</p>
<p> เขานำเชลซีคว้าอันดับ3ของพรีเมียร์ลีกและเข้าถึงรอบเซมิไฟนอลยูฟาแชมเปียนส์ลีกรอบที่พวกเขาน่าจะสามารถน็อกทีมที่เข้าไปคว้าแชมป์ปีนี้อย่างบาร์เซโลนาได้ไม่ยาก</p>
<p> นักเตะสิงห์บลูส์หลายคนขอร้องให้ฮิดดิงก์อยู่ช่วยทีมต่อหลังจบซีซั่นนี้แต่เขายังคงยึดมั่นในจุดเดิมคือกลับไปเป็นบอสทีมชาติ<placeName>รัสเซีย</placeName>อย่างเต็มตัวแทนที่จะควบสองตำแหน่งในช่วงระยะเวลาหลายเดือนที่ผ่านมา</p>
<p> บรรดาผู้เล่นของทีมต่างประกาศทุ่มเทเต็มที่เพื่อหยิบแชมป์รายการนี้เป็นของขวัญนัดอำลากุนซือวัย61ปีให้ได้และก็ทำได้สำเร็จข่าวดีคือกุสบอกว่าเขาจะยังคงช่วยงานทางสโมสรต่อแต่ในบทบาทใหม่</p>
<p> "ผมจะยังติดต่อกับทางสโมสรอย่างต่อเนื่องเชลซีขอให้ผมมาเป็นที่ปรึกษาทางเทคนิคคุณคงไม่คิดว่าผมจะปฏิเสธใช่มั้ย"</p>
<p> ขณะที่แฟรงก์แลมพาร์ดผู้ทำประตูชัยให้เชลซีนัดนี้เชื่อว่าการคว้าแชมป์เอฟเอคัพเป็นการสั่งลาผู้จัดการทีมชั่วคราวที่พวกเขารักและชื่นชมได้ดีที่สุด</p>
<p> "เขาเป็นผู้จัดการทีมที่เก่งมากเป็นคนที่สุดยอดคนหนึ่ง"แลมพาร์ดกล่าว"มันเป็นการอำลาเขาอย่างยิ่งใหญ่และเราดีใจที่นำถ้วยแชมป์รายการนี้มาให้เขาชื่นชมได้สำเร็จ"</p>
<p> "มันเหลือเชื่อจริงๆเราตกเป็นฝ่ายตามหลัง0-1แต่เราคุมเกมได้หมด"</p>
<p> "ผมเชื่อเสมอว่าเราจะชนะและผมดีใจมากที่เป็นผู้ยิงประตูชัยให้ทีมคว้าแชมป์"</p>
<p> เกมนี้เอฟเวอร์ตันเป็นฝ่ายได้เฮกันก่อนตั้งแต่นาทีแรกเมื่อได้ประตูขึ้นนำจากหลุยส์ซาฮาหวดบอลเบียดเสาเข้าไปตุงตาข่ายใช้เวลาหลังคิกออฟแค่25วินาทีเท่านั้นซึ่งเป็นสถิติการทำประตูที่เร็วที่สุดในรายการนี้แต่เชลซีที่มีเกมเหนือกว่าก็ตามตีเสมอได้จากลูกโหม่งของดิดิเยร์ดร็อกบาน.21ก่อนครึ่งหลังแฟรงก์แลมพาร์ดซัดไกลเข้าไปน.72</p>
<p> เดวิด มอยส์ผู้จัดการทีมเอฟเวอร์ตันเชื่อว่าการที่ซาฮายิงประตูให้ทีมขึ้นนำเร็วก็ดีแต่ขณะเดียวกันก็เป็นการกระตุ้นให้เชลซีพยายามทำประตูมากขึ้น</p>
<p> "มันเป็นการออกสตาร์ทที่ยอดเยี่ยมสำหรับเราแต่ดูเหมือนว่ามันจะเป็นการจุดไฟให้เชลซีไปด้วยในเวลาเดียวกัน เกมเราเป็นรองตลอดครึ่งแรกแต่ทีมเราคู่ควรที่จะได้มาเล่นในนัดชิงชนะเลิศเราทำผลงานได้ดีมากตลอดซีซั่นแต่การเจอเชลซีอาจจะหนักเกินไปสำหรับเราวันนี้พวกเขาเหนือกว่าเราจริงๆ".</p></body>
</news>
