<teiHeader>
<fileDesc>
<titleStmt>
  <title>คุซเนตโซวาหวั่นวิมฟอร์มฝืด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/080609/5901  </bibl>
</sourceDesc>
</fileDesc>
</teiHeader>
<news>
<headline>คุซเนตโซวาหวั่นวิมฟอร์มฝืด</headline>
<lead>สเวตลานา  คุซเนตโซวา  ซิวแชมป์แกรนด์สแลมรายการที่สองในชีวิตหลังเฆี่ยนเพื่อนสมัยเด็ก  ดินารา  ซาฟินา  แบบขาดลอย  6-4  และ  6-2  โดยใช้เวลาเพียง  74  นาที  ในศึกเฟรนช์โอเพน  อย่างไรก็ตาม  คุซเนตโซวา  ยังหวั่นการปรับตัวลงเล่นในศึกวิมเบิลดัน  แกรนด์สแลมรายการที่สามของปีที่จะเปิดฉากในอีก  2  สัปดาห์ข้างหน้า</lead>
<neck></neck>
<body><p>สเวตลานาคุซเนตโซวาสาว<placeName>รัสเซีย</placeName>ที่อายุกำลังจะครบ24ปีในสัปดาห์แรกของศึกวิมเบิลดันที่จะมาถึงในอีก2สัปดาห์ข้างหน้าเคยชนะแกรนด์สแลมรายการแรกในชีวิตในศึกยูเอสโอเพนเมื่อปี2004แต่ต้องรอถึง5ปีก่อนจะมาชนะหญิงเดี่ยวเฟรนช์โอเพนในที่สุด</p>
<p> "ฉันไม่สามารถเปรียบเทียบการคว้าแชมป์แกรนด์สแลมทั้ง2รายการได้ มันเหมือนพ่อแม่ได้ลูกคนที่สอง ได้ลูกคนแรกคุณก็มีความสุขแล้วพอได้ลูกคนที่สองคุณยิ่งมีความสุขมากกว่าฉันไม่อยากเชื่อจริงๆ"คุซเนตโซวากล่าวหลังคว่ำเพื่อนสาวร่วมชาติที่ยังต้องเป็นนักเทนนิสหมายเลข หนึ่งของโลกที่ยังไม่เคยชนะแกรนด์สแลม</p>
<p> อย่างไรก็ตามคุซเนตโซวายังไม่มั่นใจว่าเธอจะเล่นได้ดีในวิมเบิลดันที่จะเปิดฉากในอีก2สัปดาห์ข้างหน้าโดยในการแข่งขันที่วิมเบิลดัน6ครั้งเธอผ่านเข้ารอบก่อนรองชนะเลิศ3ครั้งซึ่งเธอบอกว่าเธอไม่ค่อยถนัดนักในการเล่นบนสนามหญ้า</p>
<p> "ฉันต้องพยายามสนุกกับวิมเบิลดัน"คุซเนตโซวากล่าว"ฉันไม่ต้องการเพิ่มความกดดันให้กับตัวเองฉันเล่นได้อย่างยอดเยี่ยมบนคอร์ตดินและฉันสามารถเล่นได้ดีบนกลาสคอร์ตแต่ฉันยังทำมันไม่สำเร็จสำหรับฉันนั้นการปรับตัวเป็นเรื่องยากที่สุดดังนั้นฉันจึงต้องลงแข่งขันที่อีสต์บอร์น(สัปดาห์สุดท้ายก่อนวิมเบิลดัน)"</p>
<p> คุซเนตโซวายังได้พูดกับดินาราซาฟินาที่เป็นพาร์ตเนอร์กันมาตั้งแต่อายุ12ปีด้วยว่า "สักวันหนึ่งเธอต้องได้แชมป์แกรนด์สแลมแน่ และฉันต้องเสียใจด้วยสำหรับแมตช์ในวันนี้เธอเป็นนักกีฬาที่ยอดเยี่ยมจริงๆ"</p>
<p> ด้าน"ดินารา"ที่ได้รองแชมป์เฟรนช์โอเพนเป็นปีที่สองติดต่อกันหลังจากแพ้อนาอิวาโนวิชเมื่อ12เดือนที่ผ่านมากล่าวว่า"ฉันก็หวังว่าสักวันหนึ่งฉันจะชนะการแข่งขันที่นี่ฉันรู้สึกว่าฉันกดดันตัวเองมากเกินไปเพราะฉันต้องการชนะรายการนี้จริงๆ"</p>
<p> ดินาราเล่นคอร์ตดินฤดูกาลนี้ได้อย่างยอดเยี่ยมด้วยชัยชนะถึง20แมตช์แพ้เพียง1แมตช์ให้กับคุซเนตโซวาก่อนจะมาแพ้คอร์ตดินแมตช์ที่สองของฤดูกาลให้กับคุซเนตโซวาคนเดิมและที่สำคัญผลงานที่โรลังด์การ์โรสเธอทำได้ดีมากเพราะ6แมตช์ก่อนหน้านี้เธอเสียไปเพียง1เซตเท่านั้นส่วนคุซเนตโซวานั้น3แมทช์ก่อนถึงนัดชิงเธอต้องเล่น3เซตมาตลอด</p>
<p> "ฉันเพียงไม่สามารถควบคุมสมาธิได้เองและตอนที่อยู่ในคอร์ตนั้นฉันพาตัวเองไปอยู่ในสถานการณ์ที่ล่อแหลมมากเกินไปฉันไม่ได้ทำในสิ่งที่ฉันควรทำสภาพจิตใจของฉันไม่นิ่งเองสุดท้ายฉันก็ต้องตกเป็นผู้แพ้เพราะตัวเอง"ดินารากล่าว</p>
<p> ในศึก<placeName>ออสเตรเลียน</placeName>โอเพนแกรนด์สแลมรายการแรกของปีที่เพิ่งผ่านมาดินาราก็ได้รองแชมป์เช่นเดียวกันอย่างไรก็ตามยืนยันแน่นอนแล้วว่าเธอยังคงอยู่ในตำแหน่งนักเทนนิสหญิงหมายเลขหนึ่งของโลก อย่างน้อยก่อนจะถึงการแข่งขันวิมเบิลดันแต่ปัญหาก็คือเธอยังเป็นมือหนึ่งที่ยังไม่เคยชนะแกรนด์สแลม</p>
<p> สำหรับรายการนี้นับเป็นแกรนด์สแลมรายการที่สามที่ดินาราจบการแข่งขันด้วยการ ได้เพียงอันดับที่สองซึ่งเธอได้กล่าวถึงเรื่องนี้เบาๆว่าประสบการณ์3รองแชมป์แกรนด์สแลมที่ผ่านมาบอกเธอว่า"อย่าพยายามเพิ่มความกดดันให้กับตัวเอง".</p></body>
</news>
