<teiHeader>
<fileDesc>
<titleStmt>
  <title>เตเวซเชื่อแฟนผีให้อภัยไปซิตี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/060709/7332  </bibl>
</sourceDesc>
</fileDesc>
</teiHeader>
<news>
<headline>เตเวซเชื่อแฟนผีให้อภัยไปซิตี</headline>
<lead>คาร์ลอส  เตเวซ  อดีตกองหน้าแมนเชสเตอร์  ยูไนเต็ด  มั่นใจว่าเขาจะไม่ถูกแฟนบอลปีศาจแดงมองว่าเป็นคนทรยศ  หากเขาเซ็นสัญญาร่วมทีมคู่อริร่วมเมือง  แมนเชสเตอร์  ซิตี</lead>
<neck></neck>
<body><p>หัวหอกทีมชาติอาร์เจนตินาเคยปฏิเสธที่จะเซ็นสัญญาย้ายแบบถาวรให้กับทีมแมนเชสเตอร์ยูไนเต็ดเมื่อเดือนที่แล้วหลังจากถูกยืมตัวมาใช้งานที่โอลด์แทรฟฟอร์ด2ปีและนับแต่นั้</p>
<p>นเขาก็เริ่มตกเป็นข่าวว่าอาจหันไปรับค่าเหนื่อยมหาศาลจากทีมเศรษฐีใหม่แมนเชสเตอร์ซิตี</p>
<p> เชลซีก็เคยมีข่าวว่าอยากได้ตัวนักเตะวัย25ปีรายนี้ทันทีที่รู้ว่าเตเวซต้องการไปจากแมนฯยูไนเต็ดแต่หลายคนเชื่อว่าสโมสรทางอีสท์แลนด์ต่างหากที่น่าจะเป็นจุดหมายปลายทางต่อไปของเตเวซในซัมเมอร์นี้</p>
<p> เตเวซกล่าวกับนสพ.เดอะพีเพิล"หากผมเล่นให้แมนเชสเตอร์ซิตีผมไม่คิดว่าแฟนบอลยูไนเต็ดจะรู้สึกว่าผมเป็นคนทรยศพวกเขาต้องจำได้อย่างน้อยที่สุดอย่างที่ผมรู้ก็คือผมต่างหากที่โดนสโมสรทิ้งขวางไม่สนใจทำให้ผมต้องพิจารณารับฟังข้อเสนอที่ดีที่สุดที่มีหลายสโมสรหยิบยื่นโอกาสให้"</p>
<p> การตัดสินใจของเตเวซที่ปฏิเสธการเซ็นสัญญา5ปีให้แมนเชสเตอร์ยูไนเต็ดยังได้รับการสนับสนุนและปกป้องจากที่ปรึกษาของเขา เกีย จูรับเชียนขณะที่เจ้าตัวก็ยืนยันว่าแมนเชสเตอร์ยูไนเต็ดผู้จัดการทีมทำให้เขาไม่มีทางเลือกนอกจากย้าย"</p>
<p> "มันออกมารูปนี้เพราะผมทนที่จะตกอยู่ในสภาพเดิมกับแมนฯยูฯอีกต่อไปไม่ได้แล้ว"</p>
<p> "ปีแรกของผมกับแมนฯยูฯอะไรก็ดีไปหมดผมได้เป็นตัวหลักลงเล่นเป็นตัวจริงอย่างสม่ำเสมอและรู้สึกว่าโค้ชให้ความสำคัญแต่ปีที่สองเรื่องแปลกก็เกิดขึ้นซึ่งจนถึงทุกวันนี้ผมก็ยังไม่เข้าใจ"</p>
<p> "หลังเกมที่โอลด์แทรฟฟอร์ดซึ่งลิเวอร์พูลบุกมาชนะเราได้4-1ในเดือนมีนาคมเฟอร์กูสันแทบจะไม่สนใจผมอีกราวกับว่ามันเป็นความผิดของผมทั้งที่ในเกมนั้นลิเวอร์พูลเหนือกว่าเราทุกตำแหน่งในสนาม"</p>
<p> "หลังจากนั้นแฟนบอลเรียกร้องให้ผมกลับมาสู่ทีม แต่เขาไม่แม้แต่จะปรึกษาบอร์ดคนไหนเพราะเขาคิดว่าเขาถูกอยู่เสมอ"</p>
<p> "ผมทุ่มเททุกอย่างให้แมนฯยูฯและใครๆก็รู้ดีว่าจริงหรือไม่สำหรับเหตุผลนั้นผมไม่คิดว่าสมควรที่จะมาถูกกระทำแบบนี้"</p>
<p> ด้านมาร์คฮิวจ์สบอสทีม"เรือใบสีฟ้า"เชื่อว่าทีมคู่อริร่วมเมืองแมนเชสเตอร์ยูไนเต็ดต้องเริ่มกังวลสำหรับการที่สโมสรของพวกเขาแข็งแกร่งขึ้นขนาดนี้</p>
<p> แมนฯซิตีที่กลายเป็นทีมที่รวยสุดทันทีหลังการเข้าเทกโอเวอร์ของกลุ่มทุนจากตะวันออกกลางและกลายเป็นทีมที่ใช้เงินมือเติบสุดในพรีเมียร์ลีกเวลานี้หลังจากปิดฤดูกาลก็คว้านักเตะชั้นดีเข้าเสริมทีมแล้ว2คนคือแกเร็ธแบร์รีกับโรเกซานตาครูซ</p>
<p> และที่มีข่าวว่ากำลังจะย้ายเข้ามา ได้แก่คาร์ลอสเตเวซกับซามูเอลเอโตซึ่งแฟนบอลทีมเรือใบสีฟ้าก็รออยู่ว่าฮิวจ์สจะมีข่าวดีมาประกาศเมื่อไหร่ซึ่งอดีตสตาร์ลูกหนังทีมปีศาจแดงอย่างเขาเชื่อว่าการที่แมนเชสเตอร์ซิตีเปลี่ยนแปลงไปมากขนาดนี้น่าจะทำให้ทีมคู่ปรับร่วมเมืองเดียวกันต้องรู้สึกหวั่นเกรงอยู่บ้างที่สำคัญเขาต้องการให้ทีมนี้กลายเป็นเสี้ยนหนามของทีมของเซอร์อเล็กซ์ไปทุกถ้วยในฤดูกาลหน้า</p>
<p> "แมนฯ ยูฯคงเฝ้าติดตามสถานการณ์ของเราอย่างใกล้ชิดศึกษาว่าเราจะสามารถทำอะไรได้บ้างและคงไม่ใช่พวกเขาทีมเดียวที่มองเห็นน่าแปลกสิ่งที่เกิดขึ้นที่นี่ก็สามารถเป็นประโยชน์ต่อแมนฯยูฯได้เหมือนกันหากเราสามารถไปตัดแต้มทีมคู่แข่งของพวกเขาในท็อปโฟร์ได้ด้วย".</p></body>
</news>
