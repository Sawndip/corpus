<teiHeader>
<fileDesc>
<titleStmt>
  <title>กทม.ยกน้องนก"พลเมืองกิตติมศักดิ์"  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo01120752&sectionid=0114&day=2009-07-12  </bibl>
</sourceDesc>
</fileDesc>
</teiHeader>
<news>
<headline>กทม.ยกน้องนก"พลเมืองกิตติมศักดิ์"</headline>
<lead>เดวิสคัพ<placeName>ไทย</placeName>พลิกไม่ไหวแพ้คาซักฯ0-3</lead>
<neck>ทีม เดวิสคัพ<placeName>ไทย</placeName>แพ้<placeName>คาซักสถาน</placeName>ขาด 0-3 ในการแข่งขันเทนนิสเดวิสคัพ 2009 โซน <placeName>เอเชีย</placeName>/<placeName>โอเชียเนีย</placeName> กลุ่มหนึ่ง เพลย์ออฟ รอบสอง ที่<placeName><prefix>ศูนย์</prefix>พัฒนากีฬาเทนนิสแห่งชาติ</placeName> <placeName>เมืองทองธานี</placeName> เมื่อวันที่ 11 กรกฎาคม</neck>
<body><p>การ แข่งขันวันที่สอง เป็นการแข่งขันประเภทคู่ <placeName>ไทย</placeName>ส่งสรรค์ชัย รติวัฒน์ คู่กับ กิตติพงษ์ วชิรมโนวงศ์ เนื่องจากสนฉัตร รติวัฒน์ ท้องเสียและเป็นไข้ทำให้ไม่สามารถลงแข่งขันได้ ส่วน<placeName>คาซักสถาน</placeName>ส่งคู่ของยูริ ชูคินและอเล็กซี เคดร์ยุก ลงแข่งขัน เริ่มเซ็ตแรกคู่ของ<placeName>ไทย</placeName>เล่นได้เข้าขาแม้จะเล่นคู่ด้วยกันเป็นครั้งแรก ช่วยกันเบรกเกมเสิร์ฟที่ 3 และ 7 ของ<placeName>คาซักสถาน</placeName>ได้ และชนะไป 6-4 เซ็ตสอง ทั้ง<placeName>ไทย</placeName>และ<placeName>คาซักสถาน</placeName>ผลัดกันรักษาเกมเสิร์ฟมาตลอด แต่คาซักสถานเบรก<placeName>ไทยไ</placeName>ด้ในเกมที่ 10 ชนะไป 6-4 ทำให้เสมอกัน 1-1 เซ็ต</p>
<p>ใน เซ็ตสาม <placeName>ไทย</placeName>กลับมาเล่นได้ดีอีกครั้ง เอาชนะไป 6-4 ไทยขึ้นนำ 2-1 เซ็ต <placeName>คาซักสถาน</placeName>มาเป็นฝ่ายชนะบ้าง 6-4 ทำให้เสมอกัน 2-2 เซ็ต ต้องตัดสินในเซ็ตสุดท้าย ซึ่งสรรค์ชัยมีอาการบาดเจ็บโคนขาหนีบข้างซ้าย ทำให้ต้องออกมาปฐมพยาบาลในเกมที่สอง ก่อนที่<placeName>ไทย</placeName>จะแพ้ไปขาดลอย 1-6 ทำให้ไทยแพ้<placeName>คาซักสถาน</placeName> 2-3 เซ็ต (6-4, 4-6, 6-4, 4-6, 1-6) และแพ้ขาด 0-3 ถึงแม้จะเหลือการแข่งขันเดี่ยวชนมืออีก 2 คู่ในวันที่ 12 กรกฎาคมก็ตาม ส่งผลให้ไทยต้องไปแข่งเพลย์ออฟ รอบสาม เพื่อรักษาสถานภาพในกลุ่มหนึ่งกับผู้แพ้ระหว่าง<placeName>เกาหลีใต้</placeName> กับ <placeName>จีน</placeName> ระหว่างวันที่ 18-20 กันยายน</p>
<p>นายธนากร ศรีชาพันธุ์ กัปตันทีมเดวิสคัพ<placeName>ไทย</placeName> กล่าวว่า ความพ่ายแพ้ครั้งนี้มีสาเหตุจากการเปลี่ยนผู้เล่นในประเภทคู่ ทำให้สมดุลในการเล่นเสียไป แต่เป็นการช่วยเพิ่มประสบการณ์ให้กิตติพงษ์ในประเภทคู่ ส่วนการลงเล่นเพลย์ออฟ ในรอบ 3 เพื่อรักษาสถานภาพในกลุ่มหนึ่งนั้น จะได้มือหนึ่งของไทยคือ ดนัย อุดมโชค กลับมาร่วมทีมอีกครั้ง</p>
<p>สรรค์ ชัยกล่าวว่า ถือว่าเล่นคู่กับกิตติพงษ์ได้ดี ถึงจะเล่นด้วยกันเป็นครั้งแรก ในเซ็ต 2 และ 4 พลาดแต้มสำคัญเยอะ ซึ่งต่างคนต่างพลาด ขณะที่คาซักสถานพยายามเล่นงานกิตติพงษ์มากกกว่า ต้องยอมรับว่าเซ็ตสุดท้ายเล่นเสียเองหลายจังหวะ ส่วนสาเหตุที่เปลี่ยนคู่ เพราะสนฉัตรไม่สบาย มีอาการท้องเสีย ตั้งแต่เมื่อคืนวันที่ 10 กรกฎาคมที่ผ่านมา</p>
<p>สำหรับการแข่งขันเดี่ยวชนมือ ในวันที่ 12 กรกฎาคม จะเริ่มเวลา 10.00 น.</p>
<p>นาง สาวปราณี สัตยประกอบ รองผู้อำนวยการสำนักวัฒนธรรม กีฬาและการท่องเที่ยว กรุงเทพมหานคร (กทม.) เปิดเผยว่า ม.ร.ว.สุขุมพันธุ์ บริพัตร ผู้ว่าราชการ <placeName>กทม.</placeName> เห็นว่านพวรรณ "น้องนก" เลิศชีวกานต์ นักเทนนิสสาวเจ้าของแชมป์หญิงเดี่ยว และคู่วิมเบิลดัน เป็นผู้ที่ทำชื่อเสียงให้กับประเทศ จึงจะมอบเกียรติบัตร "พลเมืองกิตติมศักดิ์" ให้แก่นพวรรณ ในวันที่ 17 กรกฎาคม ที่<placeName><prefix>ห้าง</prefix>เซ็นทรัลเวิลด์</placeName> เวลา 17.30 น. โดยสิทธิพิเศษที่นพวรรณจะได้รับนั้นจะมีการหารือถึงข้อสรุปในวันที่ 13 กรกฎาคมนี้</p></body>
</news>
