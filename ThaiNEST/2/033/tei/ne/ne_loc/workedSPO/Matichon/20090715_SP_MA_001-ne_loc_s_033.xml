<teiHeader>
<fileDesc>
<titleStmt>
  <title>แข้งซีเกมส์อัดปากีฯ2-0  </title>
  <author>มติชนรายวัน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo17150752&sectionid=0114&day=2009-07-15  </bibl>
</sourceDesc>
</fileDesc>
</teiHeader>
<news>
<headline>แข้งซีเกมส์อัด<placeName>ปากีฯ</placeName>2-0</headline>
<lead></lead>
<neck></neck>
<body><p>ทีม ชาติ<placeName>ไทย</placeName>ชุดเตรียมลุยซีเกมส์ครั้งที่ 25 โชว์ฟอร์มสวยเปิดบ้านชนะ <placeName>ปากีสถาน</placeName> 2-0 ในฟุตบอลนัดอุ่นเครื่อง ที่<placeName><prefix>สนาม</prefix>ธันเดอร์โดม</placeName> <placeName>เมืองทองธานี</placeName> เมื่อวันที่ 14 กรกฎาคม <placeName>ไทย</placeName>บุกหนักตั้งแต่เริ่มเกมจนได้ประตูนำตั้งแต่นาที 13 จากการลากเข้าไปยิงของ กีรติ เขียวสมบัติ และมาได้ประตูที่สองในอีก 20 นาทีต่อมาจากจุดโทษของ อาทิตย์ สุนทรพิธ ปีกจอมปั่นฟรีคิกหลัง อภิภู สุนทรพนาเวศ โดนเสียบล้มในเขตโทษ ครึ่งหลัง<placeName>ไทย</placeName>ยังบุกหนักแต่ยิงประตูเพิ่มไม่ได้ จบเกมทีมไทยชุดซีเกมส์ชนะ 2-0 นัดต่อไปทีมชุดใหญ่จะลงสนามพบกับ <placeName>ปากีสถาน</placeName> เวลา 18.00 น. ที่<placeName><prefix>สนาม</prefix>ธันเดอร์โดม</placeName> ก่อนลงเตะนัดพิเศษกับ ลิเวอร์พูล ในวันที่ 22 กรกฎาคม</p>
<p>ปี เตอร์ รีด กุนซือทีมชาติ<placeName>ไทย</placeName> กล่าวหลังจบเกมว่า พอใจที่ชนะ<placeName>ปากีสถาน</placeName>ได้ แม้ว่าจะมีเวลาซ้อมน้อย แต่ภาพรวมถือว่าทุกคนทำผลงานได้ดี หากเป็นไปได้ก็อยากจะหาทีมเก่งๆ มาอุ่นเครื่องเพิ่มเติม และหาเวลาซ้อมให้มากขึ้น ส่วนผู้เล่นที่โดดเด่นนัดนี้ ก็มี กีรติ, คัฟฟ้า บุญมาตุ่น, ภานุวัฒน์ จินตะและ สุทธินันท์ พุกหอม</p>
<p>ด้านนายองอาจ ก่อสินค้า เลขาธิการสมาคมฟุตบอลแห่ง<placeName><prefix>ประเทศ</prefix>ไทย</placeName>ฯ เปิดเผยว่า นาตยา ดวนจันทึก นักเตะสาวทีมชาติ<placeName>ไทย</placeName>ชุดอายุไม่เกิน 19 ชุดเตรียมสู้ศึกชิงแชมป์<placeName>เอเชีย</placeName> ระหว่างวันที่ 1-12 สิงหาคม 2552 ที่<placeName><prefix>ประเทศ</prefix>จีน</placeName> ติดเชื้อไข้หวัดใหญ่สายพันธุ์ใหม่ 2009 และได้เข้ารักษาตัวที่<placeName><prefix>โรงพยาบาล</prefix>กรุงเทพ</placeName> และปลอดภัยแล้ว ทั้งนี้ จะประสานให้หน่วยแพทย์ <placeName>กทม</placeName>.เข้าทำความสะอาด<placeName>ศูนย์ฝึกฟุตบอลแห่งชาติหนองจอก</placeName> และย้ายนักกีฬาที่กำลังเก็บตัวออกก่อน</p></body>
</news>
