<teiHeader>
<fileDesc>
<titleStmt>
  <title>ราฟารับไม่รู้ข้อมูลทีมไทยที่เตะ22ก.ค.นี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090720/21204/%e0%b8%a3%e0%b8%b2%e0%b8%9f%e0%b8%b2%e0%b8%a3%e0%b8%b1%e0%b8%9a%e0%b9%84%e0%b8%a1%e0%b9%88%e0%b8%a3%e0%b8%b9%e0%b9%89%e0%b8%82%e0%b9%89%e0%b8%ad%e0%b8%a1%e0%b8%b9%e0%b8%a5%e0%b8%97%e0%b8%b5%e0%b8%a1%e0%b9%84%e0%b8%97%e0%b8%a2%e0%b8%97%e0%b8%b5%e0%b9%88%e0%b9%80%e0%b8%95%e0%b8%b022%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>ราฟารับไม่รู้ข้อมูลทีม<placeName>ไทย</placeName>ที่เตะ22ก.ค.นี้</headline>
<lead>ความเคลื่อนไหวของ "หงส์แดง" ลิเวอร์พูล ทีมฟุตบอลอาชีพชื่อดังของ<placeName>อังกฤษ</placeName> ที่มีคิวจะลงสนามเตะนัดกระชับมิตรกับทีมชาติ<placeName>ไทย</placeName>ชุดเอเชี่ยนคัพ วันพุธที่ 22 กรกฎาคมนี้ เวลา 20.00 น. ที่<placeName><prefix>สนาม</prefix>ราชมังคลากีฬาสถาน</placeName> ล่าสุดเมื่อวันที่ 20 กรกฎาคมที่ผ่านมา เวลาประมาณ 15.40 น. นักเตะลิเวอร์พูล ได้เดินทางมาถึง<placeName><prefix>ประเทศ</prefix>ไทย</placeName>เป็นที่เรียบร้อยแล้ว โดยเที่ยวบินเช่าเหมาลำจาก<placeName><prefix>ประเทศ</prefix>ออสเตรีย</placeName> โดยมีแฟนบอลมารอรับกันประมาณ 100 คน และผู้จัดไม่ได้เปิดให้ผู้สื่อข่าวเข้าไปรายงานข่าวแต่อย่างใด</lead>
<neck></neck>
<body><p>หลังจากที่เครื่องบินลงจอดเป็นที่เรียบร้อย คณะนักเตะก็ทยอยลงจากเครื่อง นำโดย แซมมี ลี สตาฟฟ์โค้ชของทีม เดินนำหน้านักเตะออกมา ซึ่งมีนักเตะอย่าง เฟอร์นันโด ตอร์เรส เดินออกมาและแฟนๆ พากันกรี๊ดสนั่น จากนั้นก็มี ซาบี้ อลอนโซ, เดียร์ก เคาท์, ยอสซี เบนายูน, อัลเบิร์ต ริเอรา, ไรอัน บาเบิล, เจมี คาร์ราเกอร์ ฯลฯ จากนั้นก็ขึ้นรถบัส 2 คัน ที่ผู้จัดการแข่งขันเตรียมไว้รอรับ เดินทางต่อไปยังที่พักคือ <placeName><prefix>โรงแรม</prefix>แกรนด์ ไฮแอท เอราวัณ</placeName> ทันที ทำเอาบรรดาสาวกหงส์แดงที่ไปรอรับดักอยู่ประตูทางออกประมาณ 100 คน ต้องเก้อไปตามๆ กัน</p>
<p>ผู้สื่อข่าวรายงานเพิ่มเติมว่า ในการเดินทางมา<placeName><prefix>ประเทศ</prefix>ไทย</placeName>ครั้งนี้ นักเตะลิเวอร์พูลขน ทีมชุดใหญ่มาอย่างครบครัน ขาดเพียง "สตีวี่ จี" สตีเวน เจอร์ราร์ด กองกลางทีมชาติ<placeName>อังกฤษ</placeName> กัปตันทีมเพียงคนเดียว เนื่องจากต้องอยู่ขึ้นศาลที่<placeName>อังกฤษ</placeName>ในข้อหาทำร้ายร่างกายดีเจในผับดังกลาง เมืองลิเวอร์พูล ที่เป็นคดีค้างคามาตั้งแต่ช่วงปลายปีก่อน</p>
<p>หลังจากเดินทางมาถึงโรงแรมที่พัก ลิเวอร์พูลได้ เปิดการแถลงข่าวอย่างเป็นทางการ ซึ่งมีแฟนบอลกว่า 300 คน ไปรอต้อนรับ โดยมี เอียน ไอร์ ผู้อำนวยการฝ่ายการตลาด "ราฟา" ราฟาเอล เบนิเตซ ผู้จัดการทีมชาว<placeName>สเปน</placeName> และ 2 นักเตะคือ เจมี คาร์ราเกอร์ กับ ไรอัน บาเบิล เป็นผู้แถลง โดยเอียน ไอร์ กล่าวว่า นักเตะหงส์แดงรู้สึกตื่นเต้นที่ได้กลับมาเยือน<placeName><prefix>เมือง</prefix>ไทย</placeName>อีกครั้ง โดยกรณีของ สตีเวน เจอร์ราร์ด ที่ไม่ได้ร่วมทีมมาด้วยนั้น เนื่องจากติดภารกิจส่วนตัวเรื่องการขึ้นศาล แต่ก็เชื่อว่าจะสร้างความสนุกให้แก่แฟนบอลชาว<placeName>ไทย</placeName>ได้อย่างแน่นอน</p>
<p>ส่วนคิวของนักเตะหงส์แดงในวันที่ 21 กรกฎาคม มีกำหนดฝึกซ้อมที่สนามราชมังคลากีฬาสถาน เวลา 09.00 น. จากนั้นจะไปร่วมงานของบริษัท อาดิดาส (<placeName><prefix>ประเทศ</prefix>ไทย</placeName>) จำกัด จัดกิจกรรมเพื่อเยาวชน “เอฟเวอรี่ ทีม นีดส์ เดอะ ทเวลฟ์ แมน" เพื่อให้เยาวชนและประชาชนทั่วไปได้ร่วมกิจกรรมในครั้งนี้ โดยจะมีนักเตะลิเวอร์พูลเดิน ทางมาร่วมกิจกรรมในครั้งนี้ แบ่งกิจกรรมออกเป็น 2 ส่วน ซึ่งจะมีขึ้นที่ห้างสรรพสินค้าเซ็นทรัล เวิลด์ และ<placeName><prefix>สนามกีฬา</prefix>จุฬาลงกรณ์มหาวิทยาลัย</placeName></p>
<p>โดยที่<placeName><prefix>ห้างสรรพสินค้า</prefix>เซ็นทรัล เวิลด์</placeName> จะเป็นงานมีท เดอะ กรีท กับนักเตะลิเวอร์พูล ที่<placeName><prefix>ลาน</prefix>เซ็นทรัล คอร์ต</placeName> (หน้าลิฟต์แก้ว) เวลา 13.10 น. มีการเดินแฟชั่นโชว์เสื้อลิเวอร์พูล ส่วนที่สนามจุฬาฯ เวลา 14.00 น. เป็นการร่วมกิจกรรมฟุตบอลคลินิกกับนักเตะลิเวอร์พูล ซึ่งจะมีการฝึกทักษะฟุตบอลกับโค้ชและนักเตะสโมสรลิเวอร์พูล จากนั้นเวลา 19.30 น. ก็จะเดินทางไปซ้อมที่<placeName><prefix>สนาม</prefix>ราชมังคลากีฬาสถาน</placeName>อีกครั้ง</p></body>
</news>
