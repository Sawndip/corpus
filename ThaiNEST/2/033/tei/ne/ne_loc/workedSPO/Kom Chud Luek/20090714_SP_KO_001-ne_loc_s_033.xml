<teiHeader>
<fileDesc>
<titleStmt>
  <title>“กีรติ-อาทิตย์”ยิงซัดปากีฯ 2-0อุ่นเครื่องซีเกมส์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090714/20487/%e2%80%9c%e0%b8%81%e0%b8%b5%e0%b8%a3%e0%b8%95%e0%b8%b4%e0%b8%ad%e0%b8%b2%e0%b8%97%e0%b8%b4%e0%b8%95%e0%b8%a2%e0%b9%8c%e2%80%9d%e0%b8%a2%e0%b8%b4%e0%b8%87%e0%b8%8b%e0%b8%b1%e0%b8%94%e0%b8%9b%e0%b8%b2%e0%b8%81%e0%b8%b5%e0%b8%af20%e0%b8%ad%e0%b8%b8%e0%b9%88%e0%b8%99%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%8b%e0%b8%b5%e0%b9%80%e0%b8%81%e0%b8%a1%e0%b8%aa%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>“กีรติ-อาทิตย์”ยิงซัดปากีฯ 2-0อุ่นเครื่องซีเกมส์</headline>
<lead>แข้งซีเกมส์ฟอร์มไม่สวยชนะ <placeName>ปากีสถาน</placeName> แบบไม่ประทับใจ 2-0 จากลูกยิงของ กีรติ เขียวสมบัติ และจุดโทษของ อาทิตย์ สุนทรพิธ</lead>
<neck></neck>
<body><p>พลนักเตะทีมชาติ<placeName>ไทย</placeName>ชุดเตรียมเข้าแข่งขันกีฬาซีเกมส์ ครั้งที่ 25 ระหว่างวันที่ 9-18 ธันวาคมนี้ที่<placeName><prefix>ประเทศ</prefix>ลาว</placeName> ลงเตะอุ่นเครื่องกับ<placeName>ปากีสถาน</placeName> ดีกรีรองแชมป์<placeName>เอเชียใต้</placeName> ที่สนามธันเดอร์โดม เมื่อวันที่ 13 กรกฎาคม ที่ผ่านมา ท่ามกลางบรรยากาศที่คึกคักมีแฟนบอลเข้ามาชมกันอย่างหนาตา</p>
<p>ทีม ชาติ<placeName>ไทย</placeName>ส่งผู้เล่น 11 คนแรกลงสนาม ประกอบด้วย ผู้รักษาประตู กวิน ธรรมสัจจานนท์ คู่เซ็นเตอร์แบ็ก เกียรติประวุฒิ สายแวว กับ สุทธินันท์ พุกหอม แบ็กขวา พลวัฒน์ วังฆะฮาด แบ็กซ้าย ปิยะชาติ ถามะพันธ์ กองกลาง อภิภู สุนทรพนาเวศ, อดุล หละโสะ, คัพฟ้า บุญมาตุ่น, สุภภรณ์ พรหมพินิจ, อาทิตย์ สุนทรพิธ กองหน้า กีรติ เขียวสมบัติ</p>
<p>เปิดเกมเล่นมา 14 นาที อภิภู เปิดบอลให้ กีรติ พาบอลเข้าไปซัดเสียบมุมประตูให้ทีมชาติ<placeName>ไทย</placeName>ออกนำ 1-0 ถัดไปนาที 31 อภิภู ถูกทำฟาวล์ล้มในเขตโทษ อาทิตย์ รับหน้าที่เพชฌฆาตซัดจุดโทษนิ่มๆ เข้าไปซุกก้นตาข่ายบวกสกอร์ให้ไทยหนีห่าง 2-0 ก่อนจบครึ่งแรกด้วยสกอร์นี้</p>
<p>ครึ่งหลังทีมไทยเปลี่ยนผู้เล่น 3 คนรวด ส่ง สุจริต จันทกล, เกรียงไกร พิมพ์รัตน์ และภานุวัฒน์ จินตะ ลงแทน เกียรติประวุฒิ, อดุล และกีรติ ก่อนจะส่ง อรรถพงษ์ หนูพรหม ลงแทน อภิภู ในนาที 58 และเอา ทศพร ศรีเรือง แทน กวิน นาที 62 แต่เกมของ<placeName>ไทย</placeName>ค่อนข้างไร้จินตนาการ และไม่เด็ดขาดพอจึงยิงประตูเพิ่มไม่ได้ จบเกมทีม<placeName>ไทย</placeName>ชนะ 2-0</p>
<p>สำหรับปากีสถานมีโปรแกรมอุ่นเครื่องนัดต่อไปพบทีม เยาวชน<placeName>ไทย</placeName>อายุ 19 ปีที่<placeName><prefix>สนาม</prefix>บีอีซี เทโรศาสน หนองจอก</placeName> วันที่ 16 กรกฎาคมนี้ เวลา 16.00 น. และพบทีมชาติ<placeName>ไทย</placeName>ชุดใหญ่ วันที่ 18 กรกฎาคม เวลา 18.00 น. ที่<placeName><prefix>สนาม</prefix>ธันเดอร์โดม</placeName></p>
<p>หลังเกม</p>
<p>หลังจบเกม ปีเตอร์ รีด กุนซือทีมชาติ<placeName>ไทย</placeName>กล่าวว่า สกอร์ 2-0 ถือว่าน่าผิดหวังเล็กน้อย เพราะควรจะจบสกอร์ได้ดีกว่านี้ แต่ภาพรวมถือว่าน่าพอใจ หวังว่าจากนี้ไปคงจะมีการรวมทีมฝึกซ้อมกันมากขึ้น เนื่องจากที่ผ่านมาเพิ่งได้อุ่นเครื่องแค่ 2 นัดเท่านั้น ซึ่งทีมยังมีนักเตะอีกหลายคนที่ยังไม่ได้เรียกเข้าแคมป์ เชื่อว่าถ้าซ้อมดีจะพัฒนาขึ้นอีกมาก</p>
<p>“เกมนี้หลายคนที่โชว์ฟอร์มได้ดีไม่ ว่าจะเป็น คัพฟ้า บุญมาตุ่น, ภานุวัฒน์ จินตะ, กิรติ เขียวสมบัติ รวมถึง สุทธินันท์ พุกหอม ซึ่งนักเตะทุกคนสามารถมีความฉลาดสามารถเรียนรู้ได้เร็ว ดังนั้นระยะเวลาฝึกซ้อมที่อาจจะน้อยเพราะชนกับคิวเตะ<placeName>ไทย</placeName>พรีเมียร์คงไม่มี ปัญหา เพราะทุกคนเรียนรู้ได้เร็ว” รีด กล่าว</p>
<p>นอกจากนี้ ปีเตอร์ รีด ยังเผยอีกว่า ยังไม่ทราบข่าวที่สมาคมฟุตบอลจะให้ สตีฟ ดาร์บี้ รับผิดชอบทำทีมซีเกมส์ แต่ส่วนตัวไม่มีปัญหาอยู่แล้วและจะร่วมงานกันได้แบบไม่มีปัญหาไม่ว่าจะอยู่ ในสถานะใด</p>
<p>ด้าน สตีฟ ดาร์บี้ ที่ถูกสมาคมฟุตบอล<placeName>ไทย</placeName>วาง ตัวให้ทำทีมซีเกมส์เปิดเผยว่า ใน<placeName>ไทย</placeName>พรีเมียร์ลีกเลกสองจะไปดูตัวผู้เล่นมาเสริมทีม รวมถึงจะพยายามเรียกตัว นฤพล อารมณ์สวะ ที่เล่นอยู่ในเอสลีก <placeName>สิงคโปร์</placeName>มาร่วมทีมด้วย และหากเป็นไปได้อยากได้ สุรชัย จตุรภัทรพงศ์ มาสตาฟฟ์โค้ชในทีมซีเกมส์ด้วย</p>
<p>สำหรับ<placeName>ปาถีสถาน</placeName>มีโปรแกรมอุ่นเครื่องนัด ต่อไปพบกับทีมเยาวชน<placeName>ไทย</placeName>อายุ 19 ปีที่<placeName><prefix>สนาม</prefix>บีอีซี เทโรศาสน หนองจอก</placeName> ในวันที่ 16 กรกฎาคมนี้ เวลา 16.00 น. และพบกับทีมชาติ<placeName>ไทย</placeName>ชุดใหญ่ในวันที่ 18 กรกฎาคม เวลา 18.00 น. ที่<placeName><prefix>สนาม</prefix>ธันเดอร์โดม</placeName></p></body>
</news>
