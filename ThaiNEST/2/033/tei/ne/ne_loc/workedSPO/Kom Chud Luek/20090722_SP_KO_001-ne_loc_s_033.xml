<teiHeader>
<fileDesc>
<titleStmt>
  <title>นักเตะลิเวอร์พูลเดินสายแฟนคลับต้อนรับนับพัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090722/21311/%e0%b8%99%e0%b8%b1%e0%b8%81%e0%b9%80%e0%b8%95%e0%b8%b0%e0%b8%a5%e0%b8%b4%e0%b9%80%e0%b8%a7%e0%b8%ad%e0%b8%a3%e0%b9%8c%e0%b8%9e%e0%b8%b9%e0%b8%a5%e0%b9%80%e0%b8%94%e0%b8%b4%e0%b8%99%e0%b8%aa%e0%b8%b2%e0%b8%a2%e0%b9%81%e0%b8%9f%e0%b8%99%e0%b8%84%e0%b8%a5%e0%b8%b1%e0%b8%9a%e0%b8%95%e0%b9%89%e0%b8%ad%e0%b8%99%e0%b8%a3%e0%b8%b1%e0%b8%9a%e0%b8%99%e0%b8%b1%e0%b8%9a%e0%b8%9e%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>นักเตะลิเวอร์พูลเดินสายแฟนคลับต้อนรับนับพัน</headline>
<lead>ตามที่นักเตะลิเวอร์พูล รองแชมป์พรีเมียร์ลีก <placeName>อังกฤษ</placeName> ได้ตระเวณเดินสายทำกิจกรรมใน<placeName><prefix>ประเทศ</prefix>.ไทย</placeName> ก่อนเกมอุ่นแข้งกับทีมชาติ<placeName>ไทย</placeName> ที่<placeName>ราชมังคลากีฬาสถาน</placeName> ในเวลา 20.00 น. ของคืนวันพุธที่ 22 ก.ค.นี้</lead>
<neck></neck>
<body><p>ในส่วนของ ซาบี้ อลอนโซ กองกลาง, อัลเบิร์ท ริเอรา ปีกซ้าย, ดาวิด เอ็นก็อก กองหน้า และ เจมส์ สเปียริง กองกลางเกมรับ ได้เดินทางมาที่<placeName><prefix>ห้างสรรพสินค้า</prefix>เซ็นทรัล เวิลด์</placeName> เพื่อร่วมทำกิจกรรมกับ "อาดิดาส" ผลิตภัณฑ์กีฬา ซึ่งเป็นผู้สนับสนุนชุดแข่งของ ลิเวอร์พูล และ "โฮป เวิลด์ไวด์" มูลนิธิการกุศลนั้น</p>
<p> ทางด้าน อลอนโซ ถึงกับปลื้มและยิ้มตลอดงาน เพราะทันที่ มิดฟิลด์ตัวกลางทีมชาติ<placeName>สเปน</placeName> ชุดแชมป์ "ยูโร 2008" ปรากฏตัวขึ้น แฟนบอล "หงส์แดง" หรือที่รู้จักในนาม "เดอะ ค็อป" ชาว<placeName>ไทย</placeName> ซึ่งแห่มาต้อนรับนับพันคน ต่างส่งเสียงเรียกชื่อ ซาบี้ อย่างกึกก้องบริเวณริมระเบียงทางเดินและบันไดเลื่อน ตั้งแต่ชั้น 1 จนถึงชั้น 6 ส่งผลให้กองกลางวัย 27 ปีผู้นี้ ได้ทักทายแฟนบอลด้วยภาษา<placeName>ไทย</placeName>ว่า "สวัสดีครับ <placeName>ไทยแลนด์</placeName>" ตามด้วยการหยอดคำหวานว่า "หากผมจะอยู่กับลิเวอร์พูล ต่อไป ส่วนหนึ่งอาจเป็นเพราะแฟนบอลชาว<placeName>ไทย</placeName> ก็เป็นได้ และที่สำคัญผมเองก็มีความทรงจำที่ดีกับลิเวอร์พูล มากมาย โดยเฉพาะเกมบุกชนะ แมนฯ ยูไนเต็ด แชมป์พรีเมียร์ลีก 4-1 ถึงโอลด์ แทรฟฟอร์ด ซึ่งจะเป็นหนึ่งเกมที่ผมไม่มีวันลืม"</p>
<p>เนื่อง จากขณะนี้ อลอนโซ กำลังอยู่ระหว่างการตัดสินใจว่าจะกลับบ้านเกิดหรือไม่ เนื่องจาก รีล มาดริด รองแชมป์สแปนิช ลาลีกา ได้ตามจีบ และพร้อมทุ่มค่าตัวถึง 32 ล้านปอนด์ (1,760 ล้านบาท)</p>
<p>ส่วนในช่วงค่ำ นักเตะลิเวอร์พูล เดินทางไปซ้อมรอบ 2 ที่<placeName><prefix>สนาม</prefix>ราชมังคาลกีฬาสถาน</placeName> เวลาประมาณ 19.10 น. โดยมีแฟนบอลที่ได้ตั๋วจากการอาดิดาสเข้าชมประมาณ 2,000 คน แต่หลังจากซ้อมไปได้เพียง 10 นาที ได้เกิดเรื่องวุ่นวายขึ้น เมื่อแฟนบอลบางส่วนที่ไม่มีตั๋วพยายามพังประตูทางด้านปากทางเข้าอัฒจันทร์ ที่ประทับ ทำให้ตำรวจต้องปิดประตูทางเข้า รวมทั้งประตูอัฒจันทร์ ทำให้แฟนบอลกลุ่มดังกล่าวไม่สามารถเข้ามาในสนามได้ ก่อนจะสลายตัวไปในที่สุด โดยเจ้าหน้าที่ตำรวจได้ประตูทุกด้านเพื่อรักษาความปลอดภัย</p>
<p>สำหรับในการ ซ้อม 4 นักเตะชาว<placeName>สเปน</placeName> ประกอบด้วย เฟอร์นันโด ตอร์เรส, อัลเบิร์ต ริเอรา, ซาบี้ อลอนโซ และอัลบาโร อาร์เบลัว รวมทั้ง ยอสซี เบนายูน นักเตะ<placeName>อิสราเอล</placeName> ที่ยังต้องเรียกความฟิตด้วยการออกวิ่งรอบสนาม ขณะที่นักเตะคนอื่นลงฝึกซ้อมไปเรื่อยๆ รวมทั้งมีการแบ่งทีมซ้อมตามแท็กติก โดยใช้เวลาประมาณ 1 ชั่วโมง จึงกลับที่พัก</p>
<p> ด้าน ริเอรา แม้จะดูมีท่าทางอิดโรยจากการเดินทางข้ามทวีป แต่ก็กล่าวอย่างยิ้มแย้มว่า "ประทับใจแฟนบอลชาว<placeName>ไทย</placeName>มาก แม้เขาจะวาดภาพในใจว่าจะมีแฟนบอลมาให้การต้อนรับอยู่บ้าง แต่ก็ไม่นึกว่าจะมากเท่าที่ปรากฏอยู่ตรงหน้า รวมถึงแฟนบอลที่พยายามตะโกนคุยกับเขาเป็นภาษา<placeName>อังกฤษ</placeName> ก็แสดงให้เห็นว่ารู้เรื่องลิเวอร์พูล มากเป็นอย่างดี ดังนั้นเขาเห็นแล้วว่า ลิเวอร์พูล เป็นสโมสรฟุตบอลที่ยิ่งใหญ่มากเพียงใด และเขาจะนำแชมป์พรีเมียร์ลีก มาตอบแทนกำลังใจแฟนบอลทั่โลกและที่<placeName><prefix>เมือง</prefix>ไทย</placeName>ให้มีความสุขตามความปรารถนาให้ ได้"</p>
<p> ด้าน เอ็นก็อก กับ สเปียริง 2 ดาวรุ่ง แม้จะไม่ได้พูดอะไรมาก แต่ก็ดูตื่นเต้นกับแฟนบอลชาว<placeName>ไทย</placeName>ที่มาให้กับต้อนรับอย่างล้นหลาม โดยเฉพาะ เอ็นก็อก ที่ถูกนักเรียน นักศึกษา ตะโกนเรียกชื่อบ่อยครั้ง</p>
<p> สำหรับ กิจกรรมที่<placeName>เซ็นทรัล เวิลด์</placeName> นั้น นักเตะ "หงส์แดง" ทั้ง 4 คน ได้เป็นตัวแทนสโมสร มอบเสื้อแข่งเกมเหย้า พร้อมลายเซ็นนักเตะทุกคนในทีม จำนวน 3 ตัว ให้กับมูลนิธิ โฮป เวิลด์ไวด์ ที่ช่วยเหลือด้านทุนการศึกษาหลายแห่งทั่วโลก โดยเฉพาะ<placeName><prefix>ประเทศ</prefix>ไทย</placeName> และยังได้แบ่งเสื้อแข่งเกมเหย้า พร้อมลายเซ็น ไว้ 1 ตัว สำหรับให้แฟนบอลชาว<placeName>ไทย</placeName> ได้ประมูลที่ www.shopping.sanook.com รวมถึงการร่วมพูดคุยอย่างใกล้ชิดกับลูกค้าของ อาดิดาส ในงาน มีท แอนด์ กรีท เป็นเวลาร่วมชั่วโมงอีกด้วย</p></body>
</news>
