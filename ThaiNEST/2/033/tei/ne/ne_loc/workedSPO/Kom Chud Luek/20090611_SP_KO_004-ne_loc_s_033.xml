<teiHeader>
<fileDesc>
<titleStmt>
  <title>ผีแดงขวางทางชุดขาวกระชากตัว "โรนัลโด้" ตั้งค่าหัวสถิติโลกแพงกว่า "กาก้า"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.komchadluek.net/detail/20090610/16525/%e0%b8%9c%e0%b8%b5%e0%b9%81%e0%b8%94%e0%b8%87%e0%b8%82%e0%b8%a7%e0%b8%b2%e0%b8%87%e0%b8%97%e0%b8%b2%e0%b8%87%e0%b8%8a%e0%b8%b8%e0%b8%94%e0%b8%82%e0%b8%b2%e0%b8%a7%e0%b8%81%e0%b8%a3%e0%b8%b0%e0%b8%8a%e0%b8%b2%e0%b8%81%e0%b8%95%e0%b8%b1%e0%b8%a7%e0%b9%82%e0%b8%a3%e0%b8%99%e0%b8%b1%e0%b8%a5%e0%b9%82%e0%b8%94%e0%b9%89%e0%b8%95%e0%b8%b1%e0%b9%89%e0%b8%87%e0%b8%84%e0%b9%88%e0%b8%b2%e0%b8%ab%e0%b8%b1%e0%b8%a7%e0%b8%aa%e0%b8%96%e0%b8%b4%e0%b8%95%e0%b8%b4%e0%b9%82%e0%b8%a5%e0%b8%81%e0%b9%81%e0%b8%9e%e0%b8%87%e0%b8%81%e0%b8%a7%e0%b9%88%e0%b8%b2%e0%b8%81%e0%b8%b2%e0%b8%81%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>ผีแดงขวางทางชุดขาวกระชากตัว "โรนัลโด้" ตั้งค่าหัวสถิติโลกแพงกว่า "กาก้า"</headline>
<lead>"ปีศาจแดง" แมนฯ ยูไนเต็ด ยักษ์ใหญ่แห่งศึกพรีเมียร์ลีก <placeName>อังกฤษ</placeName> เตรียมขวางทาง "ราชันชุดขาว" รีล มาดริด มหาอำนาจลูกหนังแห่งศึกสแปนิช ลาลีกา ที่พร้อมเดินหน้ากระชากตัวขุมกำลังสำคัญอย่าง คริสเตียโน โรนัลโด้ ปีกจอมสับทีมชาติ<placeName>โปรตุเกส</placeName>เข้ามาเสริมทัพเป็นรายต่อไป</lead>
<neck></neck>
<body><p> หลัง เดวิด กิลล์ ประธานบอร์ดบริหารลูกหนังแห่งถิ่นโอลด์ แทรฟฟอร์ด ประกาศตั้งค่าหัวแข้งหลักรายนี้เป็นสถิติโลกสูงถึง 96 ล้านยูโร (ประมาณ 4.8 พันล้านบาท) ซึ่งเป็นราคาที่แพงกว่า ริคาร์โด้ กาก้า มิดฟิลด์ทีมชาติ<placeName>บราซิล</placeName>ที่เพิ่งย้ายเข้ามาเป็นสมาชิกใหม่ในถิ่นซานติอาโก เบอร์นาบิว เสียอีก</p>
<p>รีล มาดริด ต้องเจออุปสรรคในการไล่ล่าตัว คริสเตียโน โรนัลโด้ ปีกจอมสับของแมนฯ ยูไนเต็ด เสียแล้ว หลังมาร์กา สื่อชื่อดังแห่งเมืองกระทิงดุ เปิดเผยว่า เดวิด กิลล์ ประธานบอร์ดบริหาร "ปีศาจแดง" ประกาศขึ้นป้ายขายปีกวัย 24 ปีรายนี้เป็นจำนวนเงินสูงถึง (ประมาณ 4.8 พันล้านบาท) เลยทีเดียว ส่งผลให้ ฟลอเรนติโน เปเรซ ประธานสโมสร "ราชันชุดขาว" อาจต้องทบทวนอย่างหนักอีกครั้งหนึ่ง เนื่องจาก รีล มาดริด ต้องยอมควักกระเป๋าจ่ายเงินค่าหัวจำนวนดังกล่าวเพื่อเป็นการพังสถิติโลก ครั้งใหม่อีกรอบ ทั้งๆ ที่เพิ่งสร้างสถิติใหม่ด้วยการคว้าตัว ริคาร์โด้ กาก้า มิดฟิลด์ทีมชาติ<placeName>บราซิล</placeName>มาจาก "ปีศาจแดงดำ" เอซี มิลาน ด้วยค่าตัวสูงถึง 68 ล้านยูโร (ประมาณ 3.4 พันล้านบาท)</p></body>
</news>
