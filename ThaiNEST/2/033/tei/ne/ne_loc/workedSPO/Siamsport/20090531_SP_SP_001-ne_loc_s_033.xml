<teiHeader>
<fileDesc>
<titleStmt>
  <title>ล็อคถล่ม!นาดาลพ่ายโซเดอร์ลิง1-3  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-05-31 23:38:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Tennis/090531_130.html  </bibl>
</sourceDesc>
</fileDesc>
</teiHeader>
<news>
<headline>แข้งยู13<placeName>ไทย</placeName>บินทรหดรอฟัด9ชาติที่เสือเหลือง</headline>
<lead>ไอ้หนูนักเตะ<placeName>ไทย</placeName>วัย 13 ปี ยกพลเดินทางทรหด 10 ชั่วโมง บุก<placeName>มาเลเซีย</placeName> ทำศึกลูกหนัง "เอเอฟซี ยู 13 เฟสติวัล ออฟ ฟุตบอล <placeName>มาเลเซีย</placeName> 2009" กับนักเตะวัยโจ๋อีก 9 ชาติ เริ่มนัดแรก วันที่ 2 มิ.ย. นี้ โดยรายการ ไม่มีโทรฟี่แชมป์ หรือรางวัล แต่อย่างใด เนื่องจาก เอเอฟซี ต้องการเปิดโอกาสให้นักเตะทุกชาติได้ลงสนามอย่างเท่าเทียมกัน</lead>
<neck></neck>
<body><p>สาโรช ล้วนเหล่าอังกูร ผู้สื่อข่าว นสพ.สยามกีฬารายวัน และ ปรัชญา บุญเจริญ ตากล้องสยามกีฬาทีวี เอ็นบีที 19 รายงานความเคลื่อนไหวทีม ยช. 13 ปี ทีมชาติ<placeName>ไทย</placeName> ชุดบุก<placeName>มาเลเซีย</placeName> ทำศึกลูกหนังรายการ เอเอฟซี ยู 13 เฟสติวัล ออฟ ฟุตบอล <placeName>มาเลเซีย</placeName> 2009</p>
<p>ล่าสุดเมื่อช่วงเช้าของวันที่ 31 พ.ค.ที่ผ่านมา คณะนักเตะ 22 รายออกเดินทางจาก<placeName><prefix>สนามบิน</prefix>สุวรรณภูมิ</placeName> เวลา 7.15 น. ด้วยสายการบิน<placeName>ไทย</placeName>แอร์<placeName>เอเชีย</placeName> เพื่อมุ่งหน้าสู่<placeName><prefix>กรุง</prefix>กัวลาลัมเปอร์</placeName> ของ<placeName>มาเลเซีย</placeName> จากนั้นต้องพักรอเปลี่ยนเครื่องอีกเป็นเวลา 4 ชั่วโมงครึ่ง เพื่อต่อเครื่องของแอร์เอเชียมุ่งหน้ายัง<placeName><prefix>เมือง</prefix>โกตากินาบาลู</placeName> <placeName><prefix>รัฐ</prefix>ซาบาห์</placeName> สังเวียนฟาดแข้ง โดยถึงโรงแรม ตาบง ฮายี คอมเพล็กซ์ ใจกลาง<placeName><prefix>เมือง</prefix>โกตากินาบาลู</placeName> ตามเวลาท้องถิ่น 18.00 น. ซึ่งเร็วกว่า<placeName>ไทย</placeName> 1 ชั่วโมง</p>
<p>รวมทริปการเดินทางที่ทรหดนี้ กินเวลาถึงราวเกือบ 10 ชั่วโมงเลยทีเดียว วันแรกที่เดินทางมาถึง นายวุฒิวัฒน์ แดงเสมอเกียรติ กุนซือของทีมที่เดินทางมาล่วงหน้า ตั้งแต่เมื่อ 28 พ.ค.ที่ผ่านมา เพื่อเข้าทำเวิร์กชอปกับทางเอเอฟซี และสมาคมฟุตบอลของ<placeName>มาเลเซีย</placeName> ร่วมกับตัวแทนของชาติต่างๆ อีก 9 ชาตินั้น ไม่ได้ให้นักเตะลงฝึกซ้อมแต่อย่างใด เพราะนักเตะล้ามาจากการเดินทาง โดยหลังรับประทานอาหารเสร็จได้ให้นักเตะเข้านอนพักผ่อนทันที</p>
<p>สำหรับรายการดังกล่าวนี้ที่จัดขึ้นมา โดย เอเอฟซี มีวัตถุประสงค์เป้าหมายให้นักเตะระดับเยาวชนของภูมิภาค<placeName>อาเซียน</placeName>รวม 10 ชาติ ประกอบด้วย <placeName>มาเลเซีย</placeName> (เจ้าภาพ), <placeName>ไทย</placeName>, <placeName>เวียดนาม</placeName>, <placeName>สิงคโปร์</placeName>, <placeName>อินโดนีเซีย</placeName>, <placeName>พม่า</placeName>, <placeName>กัมพูชา</placeName>, <placeName>ลาว</placeName>, <placeName>ฟิลิปปินส์</placeName> และ <placeName>ออสเตรเลีย</placeName> นั้นจะเริ่มการแข่งขันวันแรก วันอังคารที่ 2 มิ.ย. นี้เ ป็นต้นไป</p>
<p>โดยวันที่ 1 มิ.ย. นี้จะมีการประชุมผจก.ทีม ทางเจ้าภาพ<placeName>มาเลเซีย</placeName> จะชี้แจงรายละเอียดของการแข่งขันให้ทุกทีมได้รับทราบ แต่รายการนี้จะไม่มีโทรฟี่แชมป์หรือรางวัลให้กับทีมต่างๆ ที่เข้าร่วมแข่งขันแต่อย่างใด โดยรูปแบบจะเป็นลักษณะของฟุตบอลเฟสติวัล ที่เปิดโอกาสให้นักเตะของทุกชาติทุกคนได้ลงสนามอย่างเท่าเทียมกัน</p>
<p>สำหรับนักเตะยช. 13 ปีทีมชาติ<placeName>ไทย</placeName>ชุดนี้ทั้ง 22 รายประกอบด้วย ผู้รักษาประตู เสกสรร สมนึก, หัสนัย โพธิ์แสงทอง, กองหลัง พิพัฒน์ หงส์โต, สุประวีณ์ มีประทัง, เจษฎา ทรัพย์ปกรณ์, สุพัฒน์ วงษ์ไวเนตร, จีราวุธ กุลชาติ, วัสวัตติ์ บัวขำ,พิเศษสุทธิ์ อิสสระวงศ์, ไทวกฤต เมืองแสน</p>
<p>กองกลาง ชนะชัย เสาร์ทอง, อำนาจ ภมรประเสริฐ, อรรถวิท สุขช่วย, ณัฐวุฒิ สมบัติโยธา, เชาว์รัตน์ วีระชาติ, บารมี ลิ้มวัฒนะ, นฤเบศน์ จันทร์ประสิทธิ์, เตชธร สีหะวงษ์, กองหน้า ภาณุพงศ์ จันทร์หอม, พีรพงศ์ ปัญญานุมากรณ์, ศิลปากร สนั่นจิตร, วศิน เทียมเมือง โดย มีศุภชาติ อาจวิบูลย์พร เป็นผจก.ทีม และ วาสนา เกิดพรม เป็นผช.ผจก.ทีม </p></body>
</news>
