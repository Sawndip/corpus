<teiHeader>
<fileDesc>
<titleStmt>
  <title>เอียร์โร่แฮปปี้ชุดขาวเซ็นอัลบิโอลร่วมทัพ  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 14:57:46  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_074.html  </bibl>
</sourceDesc>
</fileDesc>
</teiHeader>
<news>
<headline>เอียร์โร่แฮปปี้ชุดขาวเซ็นอัลบิโอลร่วมทัพ</headline>
<lead>เฟร์นานโด เอียร์โร่ อดีตปราการหลังกัปตันทีม "ราชันชุดขาว" เรอัล มาดริด สุดปลื้มกับการย้ายมาร่วมทีมของ ราอูล อัลบิโอล กองหลังดีกรีทีมชาติ<placeName>สเปน</placeName> ที่เป็นนักเตะรายล่าสุดที่เดินเข้าสู่ ซานติอาโก้ เบร์นาเบว พร้อมกับมั่นใจในการเซ็นสัญญาของสโมสร ว่าจะทำให้ทีมสามารถก้าวขึ้นมาประสบความสำเร็จได้</lead>
<neck></neck>
<body><p>เฟร์นานโด เอียร์โร่ อดีตกองหลังทีมชาติ<placeName>สเปน</placeName>และ เรอัล มาดริด ยักษ์ใหญ่ลาลีกา แสดงความยินดีกับ ราอูล อัลบิโอล ปราการหลังอนาคตไกล ที่ย้ายจาก บาเลนเซีย มาร่วมถิ่น ซานติอาโก้ เบร์นาเบว เป็นรายล่าสุด ร่วมกับนักเตะชื่อดังอีกมากมายที่ย้ายเข้ามาสู่ทีมในช่วงปิดฤดูกาลนี้</p>
<p>อดีต ปราการหลังดีกรีแชมป์<placeName>ยุโรป</placeName> เปิดเผยว่ารู้สึกยินดีเป็นอย่างยิ่งที่ได้เห็นรุ่นน้องที่มีความสามารถเข้า มาร่วมทีมมาดริด และหวังว่าทีมเก่าจะประสบความสำเร็จมากมาย ภายใต้การบริหารของ ฟลอเรนติโน่ เปเรซ ประธานสโมสรคนดัง " ผมให้ความเคารพทุกคนที่ทำการตัดสินใจด้วยความเป็นมืออาชีพ และมีความรับผิดชอบ บางคนอาจชอบหรือไม่ชอบก็ได้ แต่ผมไม่มีอะไรจะพูดในเรื่องการเซ็นสัญญาของทีมไหน "</p>
<p>ตอนนี้ เอียร์โร่ ทำงานเป็นผู้อำนวยการกีฬาให้กับสหพันธ์ฟุตบอล<placeName>สเปน</placeName> และเมื่อถูกถามว่าทีม "ราชันชุดขาว" ควรซื้อนักเตะในท้องถิ่นอย่าง อัลบิโอล มาเสริมอีกหรือไม่นั้น อดีตกัปตันทีมชาติ<placeName>สเปน</placeName> ระบุว่า " มันขึ้นอยู่กับขนาดของทีมซึ่งแตกต่างกันออกไป มันไม่มีเหตุผลที่เราจะคัดค้านในเรื่องนี้ " </p></body>
</news>
