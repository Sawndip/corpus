<teiHeader>
<fileDesc>
<titleStmt>
  <title>ปาร์ม่าเจรจาซิวปานุชชี่เสริมแนวรับ  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 19:06:47  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_093.html  </bibl>
</sourceDesc>
</fileDesc>
</teiHeader>
<news>
<headline>ปาร์ม่าเจรจาซิวปานุชชี่เสริมแนวรับ</headline>
<lead>ตอมมาโซ่ กิราร์ดี้ บิ๊กบอส ปาร์ม่า เผยกำลังเปิดโต๊ะเจรจาเพื่อดึงตัว คริสเตียน ปานุชชี่ กองหลัง โรม่า มาเสริมแนวรับในซัมเมอร์นี้ คาดน่าจะได้บทสรุปหลังผ่านพ้นวันอาทิตย์นี้ ซึ่งนักเตะจะกลับมาจากการพักผ่อนเรียบร้อยแล้ว</lead>
<neck></neck>
<body><p>ตอมมาโซ่ กิราร์ดี้ ประธานสโมสร ปาร์ม่า ทีมน้องใหม่หน้าเก่าแห่งศึก กัลโช่ เซเรีย อา <placeName>อิตาลี</placeName> เปิดเผยว่า กำลังอยู่ในระหว่างการเจรจาคว้าตัว คริสเตียน ปานุชชี่ ฟูลแบ็กจอมเก๋า อาแอส โรม่า มาเสริมแนวรับในช่วงเปิดตลาดซื้อ-ขายซัมเมอร์นี้ หลังดาวเตะวัย 36 ปี กลายเป็นผู้เล่นส่วนเกินของ "หมาป่าเหลือง-แดง" ไปเรียบร้อยแล้ว</p>
<p>ปา นุชชี่ มีปัญหาขัดแย้งรุนแรงกับ ลูชาโน่ สปัลเล็ตติ กุนซือ โรม่า จากการไม่ยอมรับบทบาทตัวสำรองในเกมบุกถล่ม นาโปลี 3-0 เมื่อวันอาทิตย์ที่ 25 ม.ค.ที่ผ่านมา จนถูกตัดชื่อพ้นทีมชุดลุยศึก ยูฟ่า แชมเปี้ยนส์ ลีก ในเวลาต่อมา ก่อนจะกลับตัวกลับใจคืนสู่ทีมชุดแรกอีกครั้ง อย่างไรก็ตาม คาดว่า "จัลโลรอสซี่" น่าจะเตรียมเซ็นสัญญาถาวรกับ มาร์โก ม็อตต้า แบ็กขวาดาวรุ่ง หลังทำผลงานได้ดีระหว่างยืมตัวมาจาก อูดิเนเซ่ ในช่วงครึ่งหลังซีซั่นที่แล้ว ส่งผลให้อดีตดาวเตะทีมชาติอิตาลีส่อแววไม่มีตำแหน่งตัวจริงในทีมค่อนข้างแน่ นอน</p>
<p>กิราร์ดี้ กล่าวว่า "การเจรจาข้อตกลงกับ ปานุชชี่ กำลังดำเนินการอยู่ในเวลานี้ นักเตะจะกลับมาจากการพักผ่อนวันหยุดในวันอาทิตย์ (21 มิ.ย.นี้) หลังจากนั้น เราก็จะได้เปิดโต๊ะพูดคุยกันต่อไป เราพิจารณาว่าเขาเป็นนักเตะแชมเปี้ยน แต่เรายังต้องดูกันต่อไปว่าเป้าหมายของเราสอดคล้องตรงกันหรือไม่"</p>
<p>นอก จากนั้น บอสใหญ่ "จัลโล่บลู" ยังแสดงความยินดีที่สามารถรั้งตัว อัลแบร์โต้ ปาลอสคี่ กองหน้าอนาคตไกล ไว้ใช้งานต่อไปอีกปี หลังขยายสัญญาเป็นเจ้าของกรรมสิทธิ์นักเตะร่วมกับ เอซี มิลาน ยักษ์ใหญ่ร่วมลีก เป็นที่เรียบร้อย</p>
<p>"ผมรู้สึกพึงพอใจมากๆ เขาคือนักเตะที่เรายอมลงทุนครั้งสำคัญในปีที่แล้ว เขาเพิ่งมีอายุ 19 ปี และยังคงต้องสร้างชื่อเสียงต่อไป แต่เราจะไม่สร้างความกดดันให้มากเกินไปกับตัวเขา นี่จะเป็นครั้งแรกของเขากับการเป็นผู้เล่นตัวจริงใน เซเรียอา และเขาจะต้องทำความเข้าใจว่าลีกระดับนี้ไม่ใช่งานง่ายๆ แต่อย่างใด" กิราร์ดี้ กล่าวปิดท้าย</p></body>
</news>
