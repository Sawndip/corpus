<teiHeader>
<fileDesc>
<titleStmt>
  <title>วันนี้ตรวจร่างกาย!โอเว่นจ่อซบผี  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-07-03 13:57:25  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090703_072.html  </bibl>
</sourceDesc>
</fileDesc>
</teiHeader>
<news>
<headline>ตำนานผีมั่นใจวาเลนเซียแจ้งเกิดแน่</headline>
<lead>ลู มาคาริ อดีตมิดฟิลด์ตำนานลูกหนังของ "ปีศาจแดง" แมนเชสเตอร์ ยูไนเต็ด มั่นใจ อันโตนิโอ วาเลนเซีย ปีกจอมเทคนิครายใหม่ของทีม จะสามารถใช้โอกาสที่ยอดเยี่ยมนี้สร้างผลงานให้กระหึ่มได้แน่นอน ชี้การมีประสบการณ์ในพรีเมียร์ลีกจะเป็นข้อได้เปรียบที่ดีที่สุดในการปรับ ตัวให้เข้ากับทีมใหม่</lead>
<neck></neck>
<body><p>ลู มาคาริ อดีตกองกลางชื่อดังของ แมนเชสเตอร์ ยูไนเต็ด ยักษ์ใหญ่พรีเมียร์ลีก <placeName>อังกฤษ</placeName> แสดงความเชื่อมั่นในตัว อันโตนิโอ วาเลนเซีย ปีกทีมชาติเอกวาดอร์ ที่เพิ่งย้ายจาก วีแกน แอธเลติก มาร่วมถิ่น โอลด์ แทรฟฟอร์ด เป็นนักเตะรายแรกของทีมในช่วงปิดฤดูกาลนี้ จะสามารถใช้โอกาสนี้ในการแจ้งเกิดได้อย่างแน่นอน</p>
<p>อดีตดาวเตะทีมชาติสกอตแลนด์ กล่าวว่า " แม้มันจะมีข่าวลือและรายชื่อมากมายที่ถูกพูดถึง แต่วาเลนเซีย ก็เป็นคนที่ผมคิดว่าจะมาร่วมทีมอยู่แล้วแน่นอน เขาเคยแสดงบทบาทของเขามาแล้วที่ วีแกน ตอนนี้เขาจะทำมันอีกครั้งที่ โอลด์ แทรฟฟอร์ด ในช่วงหลายปีที่ผ่านมามันมีนักเตะหลายคนที่ทำผลงานดีกับทีมอื่นแต่ไม่ใช่กับ ยูไนเต็ด เราต้องรอดูกันต่อไป ว่าเขาจะปรับตัวให้เข้ากับที่นี่ได้แค่ไหน แต่มันก็เป็นโอกาสที่ยิ่งใหญ่ของเขา "</p>
<p>ตำนาน "ปีศาจแดง" วัย 60 ปี ยังเชื่อว่าการมีประสบการณ์ในพรีเมียร์ลีก มาแล้ว จะทำให้วาเลนเซีย มีข้อได้เปรียบมากยิ่งขึ้น " เมื่อซัก 2 ปีที่แล้วเขายังไม่มีใครรู้จัก แต่ตั้งแต่เขาย้ายมาเล่นกับ วีแกน เขาก็สร้างชื่อได้ และผมหวังว่าเขาจะทำได้อีกระดับที่ยูไนเต็ด ผมคิดว่าประสบการณ์ในพรีเมียร์ลีกมันจะช่วยได้มาก เพราะไม่ว่าคุณจะซื้อนักเตะมาจากลีกไหน พรีเมียร์ลีกมันก็เป็นลีกที่ยากที่สุดในโลก และเขาก็ต้องลงเล่นในลีกทุกๆ สัปดาห์ " </p></body>
</news>
