<teiHeader>
<fileDesc>
<titleStmt>
  <title>บาร์ซ่าสนซิวยังพร้อมยื่นซื้อ1416ล้านบาท  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 18:31:23  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_085.html  </bibl>
</sourceDesc>
</fileDesc>
</teiHeader>
<news>
<headline>บาร์ซ่าสนซิวยังพร้อมยื่นซื้อ1416ล้านบาท</headline>
<lead>บาร์เซโลน่า ตกเป็นข่าวสนซิวตัว แอชลี่ย์ ยัง ปีกจอมลีลา แอสตัน วิลล่า มาเสริมแนวรุกในซัมเมอร์นี้ คาด "เจ้าบุญทุ่ม" พร้อมทุ่มข้อเสนอ 1,416 ล้านบาท หรืออาจจะพ่วงแถม อเล็กซานเดอร์ คเล็บ กองกลาง<placeName>เบลารุส</placeName> ย้ายทีมสลับฝั่งด้วย</lead>
<neck></neck>
<body><p>"เดลี่ สตาร์" หนังสือพิมพ์แท็บลอยด์<placeName><addName>เมืองผู้ดี</addName></placeName> รายงานข่าวเมื่อวันเสาร์ที่ 20 มิ.ย.ที่ผ่านมาว่า บาร์เซโลน่า โคตรทีมทริปเปิ้ลแชมป์แห่งศึก ลา ลีกา <placeName>สเปน</placeName> หันมาแสดงความสนใจเซ็นสัญญา แอชลี่ย์ ยัง ปีกดาวรุ่ง แอสตัน วิลล่า สโมสรในเวที พรีเมียร์ลีก <placeName>อังกฤษ</placeName> มาเสริมทัพในซัมเมอร์นี้ โดยคาดว่าข้อเสนอมูลค่า 29.5 ล้านยูโร (ราว 1,416 ล้านบาท) น่าจะเป็นเงินจำนวนมากเพียงพอกับการโน้มน้าวให้ มาร์ติน โอนีล ผู้จัดการทีม "สิงห์ผงาด" ยอมปล่อยนักเตะพ้นถิ่น วิลล่า พาร์ค</p>
<p>วิลล่า ดูเหมือนจะพร้อมตัดใจขาย ยัง เจ้าของรางวัลนักเตะดาวรุ่งยอดเยี่ยมของ พรีเมียร์ลีก ฤดูกาลล่าสุด เพื่อแลกกับเงินก้อนโตไปใช้ซื้อแข้งหน้าใหม่ฝีเท้าดีจำนวน 2 ราย ทำเอา "เจ้าบุญทุ่ม" ตาลุกขึ้นมาทันที หลังเริ่มเบื่อเต็มทีกับการแก่งแย่งลายเซ็นของ ฟร้องค์ ริเบรี่ ปีกตัวเก่ง บาเยิร์น มิวนิค แข่งกับ เรอัล มาดริด, แมนเชสเตอร์ ยูไนเต็ด และ เชลซี อีกทั้งยังเพิ่งพลาดหวังในการยืมตัว โรบินโญ่ ดาวยิงทีมชาติ<placeName>บราซิล</placeName> จาก แมนเชสเตอร์ ซิตี้ ด้วยเช่นกัน</p>
<p>ยิ่งไปกว่านั้น "บาร์ซ่า" ยังถือไพ่ได้เปรียบในการเซ็นสัญญา ยัง จากการที่ โอนีล เคยแสดงความสนใจ อเล็กซานเดอร์ คเล็บ เพลย์เมกเกอร์ทีมชาติเบลารุส ที่เป็นผู้เล่นส่วนเกินในถิ่น คัมป์ นู ด้วยเหตุนี้ การยื่นข้อเสนอแลกเปลี่ยนนักเตะจึงอาจจะเป็นทางเลือกที่ดีที่สุดสำหรับทั้ง 2 ฝ่ายก็เป็นได้</p>
<p>ทั้งนี้ ยัง วัย 23 ปี เกือบจะได้ย้ายไปร่วมทัพ เรอัล มาดริด คู่แค้นตลอดกาลของ "เจ้าบุญทุ่ม" ตั้งแต่เมื่อเดือนมกราคมที่ผ่านมา ซึ่ง ฆวนเด้ รามอส อดีตกุนซือ ท็อตแน่ม ฮ็อทสเปอร์ กำลังกุมบังเหียน "ราชันชุดขาว" อยู่ในเวลานั้น อย่างไรก็ตาม การเจรจาข้อตกลงกลับมีอันต้องล้มเลิกในท้ายที่สุด เนื่องจากการตั้งราคาค่าตัวสุดแพงเกินความเป็นจริง </p></body>
</news>
