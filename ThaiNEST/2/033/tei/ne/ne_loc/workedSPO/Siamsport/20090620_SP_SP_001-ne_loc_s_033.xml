<teiHeader>
<fileDesc>
<titleStmt>
  <title>ดากอสติโน่เซ็งเจรจาย้ายทีมยืดเยื้อ  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 13:32:55  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_058.html  </bibl>
</sourceDesc>
</fileDesc>
</teiHeader>
<news>
<headline>เฟอร์ดินานด์เนื้อเต้นได้ร่วมงานบรูซ</headline>
<lead>แอนทอน เฟอร์ดินานด์ ปราการหลังตัวสำคัญของ "แมวดำ" ซันเดอร์แลนด์ ออกตื่นเต้นที่บอร์ดบริหารสโมสรแต่งตั้ง สตีฟ บรูซ เข้ามานั่งแท่นกุนซือคนใหม่ มั่นใจจะพาทีมประสบความสำเร็จได้แน่นอน และยังพร้อมอ้าแขนรับ ริชาร์ด ดันน์ กัปตันทีม "เรือใบสีฟ้า" แมนเชสเตอร์ ซิตี้ เข้าสู่ถิ่นสเตเดี้ยม ออฟ ไลท์ เชื่อจะทำให้ทีมแข็งแกร่งขึ้นมาก</lead>
<neck></neck>
<body><p>แอนทอน เฟอร์ดินานด์ เซนเตอร์ฮาล์ฟของซันเดอร์แลนด์ ในศึกพรีเมียร์ลีก ออกมายกย่องฝ่ายบริหารสโมสรที่ดึง สตีฟ บรูซ เข้ามานั่งแท่นผู้จัดการทีมคนใหม่ของถิ่นสเตเดี้ยม ออฟ ไลท์ เชื่อว่าจะพาทีมพัฒนาไปได้ไกลกว่านี้ หลังจากมีผลงานที่ยอดเยี่ยมตลอดระยะเวลา 18 เดือน กับวีแกน แอธเลติก</p>
<p>อดีตดาวเตะเวสต์แฮม ยูไนเต็ด หวังว่า บรูซ จะสร้างความเปลี่ยนแปลงได้ และพร้อมจะลงสนามภายใต้การกุมบังเหียนของเขาแล้ว "นี่คือการแต่งตั้งที่ยอดเยี่ยมมาก เขาทำผลงานได้ดีในทุกที่ที่เขาไป และผมรอคอยที่จะได้ทำงานร่วมกับเขา และไม่มีเหตุผลว่าทำไมเขาจะมาซันเดอร์แลนด์และทำทีมให้ยิ่งใหญ่ขึ้นไม่ได้"</p>
<p>หลังจากมีข่าวว่า ริชาร์ด ดันน์ ปราการหลัง "เรือใบสีฟ้า" แมนเชสเตอร์ ซิตี้ อาจจะย้ายมาร่วมทีมแมวดำ เฟอร์ดินานด์ ก็หวังว่าเขาจะเป็นความจริง ถึงจะกลายเป็นคู่แข่งในการแย่งตำแหน่งในทีมของเขาก็ตาม "นั่นจะเป็นการคว้าตัวยอดกองหลังเข้ามาในทีมอีกคน แต่ไม่มีใครบอกได้ว่าผมจะได้เล่นร่วมกับเขา ผมจำเป็นต้องทำงานหนักขึ้นเพื่อตำแหน่งในทีม ถ้าเขาจะย้ายมาจริง ผมก็จะต้อนรับเขาอย่างอบอุ่น นอกจากในกลุ่มบิ๊กโฟร์แล้ว ถือว่าดันน์ เป็นกองหลังที่ดีที่สุดในประเทศ ถ้าผมได้เล่นร่วมกับเขา จะรู้สึกเป็นเกียรติอย่างยิ่ง"</p>
<p>ปราการหลังวัย 24 ปี ยอมรับว่าฟอร์มของเขาในช่วงนี้สม่ำเสมอกว่าเมื่อฤดูกาลก่อน และตั้งเป้าจะพัฒนาไปอีกใน 12 เดือนข้างหน้า "มันก็เป็นฤดูกาลที่โอเค แต่ผมต้องการจะพัฒนาอยู่เสมอ และผมก็ได้รับโอกาสนั้นในฤดูกาลหน้า เราไม่ได้ไปเพื่อดิ้นรนหนีการตกชั้น แต่เราจะแสดงสิ่งที่ยอดเยี่ยมให้เป็นที่ประจักษ์"</p>
<p>นอกจากนี้ เฟอร์ดินานด์ ถือโอกาสเตือนถึงอันตรายของคลื่นใต้น้ำ หลังจากเพื่อนคนหนึ่งของเขาเพิ่งจะเสียชีวิตที่<placeName><prefix>ประเทศ</prefix>ไทย</placeName> "ทะเลที่นั้นค่อนข้างอันตราย มีสิ่งหนึ่งเรียกว่าคลื่นใต้น้ำ ซึ่งคนส่วนใหญ่ไม่ค่อยรู้จักกัน มันเป็นคลื่นใต้น้ำที่จะดูดคุณออกทะเลไป มันไม่มีสัญญาณเตือน และเราจำเป็นต้องรู้จักมันไว้ เพราะไม่มีสิ่งใดจะแย่ไปกว่าการสูญเสียคนที่เรารัก" </p></body>
</news>
