<teiHeader>
<fileDesc>
<titleStmt>
  <title>ผีจ้องซิวกาซียาส-เบนซ์-เกล็น?  </title>
  <author>สยามกีฬา  </author>
</titleStmt>
<publicationStmt>
  <publisher>สยามกีฬา  </publisher>
  <pubPlace>http://www.siamsport.co.th/  </pubPlace>
  <date>2009-06-20 09:36:02  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Football/090620_038.html  </bibl>
</sourceDesc>
</fileDesc>
</teiHeader>
<news>
<headline>ผีจ้องซิวกาซียาส-เบนซ์-เกล็น?</headline>
<lead>ในเมื่อขายโด้ออกไปแล้วแต่ยังไม่หน้าใหม่เข้ามา "ปีศาจแดง" แมนฯ ยูไนเต็ดก็ถูกโยงกับนักเตะไปเรื่อยล่าสุดมีข่าวเตรียมเอาคืน เรอัล มาดริด ยื่นข้อเสนอซื้อตัว อีเกร์ กาซียาส ยอดนายทวารทีมชาติ<placeName>สเปน</placeName> รวมทั้งเป็นตัวเต็งซิวคาริม เบนเซม่า กองหน้าโอลิมปิก ลียงด้วยค่าตัว 30 ล้านปอนด์ แม้กระทั่งเกล็น จอห์นสัน ฟูลแบ็กทีมชาติ<placeName>อังกฤษ</placeName>ของ พอร์ทสมัธก็ยังไม่เว้น</lead>
<neck>แมนเชสเตอร์ ยูไนเต็ด เตรียมเอาคืน เรอัล มาดริด อย่างเจ็บแสบ ด้วยการยื่นข้อเสนอซื้อตัว อีเกร์ กาซียาส ยอดนายทวารทีมชาติสเปนมาเฝ้าเสาในช่วงซัมเมอร์นี้ ตามรายงานของ เอล มุนโด้ เดปอร์ติโบ หนังสือพิมพ์แห่ง<placeName><prefix>แคว้น</prefix>กาตาลุนย่า</placeName> เมื่อวันศุกร์ที่ 19 มิ.ย. ที่ผ่านมา      แมนฯ ยูไนเต็ด กำลังจะได้งบประมาณเสริมทัพในช่วงซัมเมอร์นี้อย่างมโหฬาร หลังจากตอบรับข้อเสนอ 80 ล้านปอนด์ (ราว 4,400 ล้านบาท) ในการปล่อยตัว คริสเตียโน่ โรนัลโด้ ปีกโปรตุกีสให้กับ เรอัล มาดริด และที่ผ่านมาก็เป็นข่าวกับสตาร์หลายรายทั้ง เฟร์นานโด ตอร์เรส, บิคตอร์ บัลเดส และ โรบิน ฟาน เพอร์ซี่      เอล มุนโด้ เดปอร์ติโบ ไม่ได้ระบุว่า แมนฯ ยูไนเต็ด จะยื่นข้อเสนอเป็นตัวเลขเท่าไร แต่บอกว่า จะมีการเปิดฉากเจรจาในช่วงสัปดาห์หน้าเป็นต้นไป      เซอร์ อเล็กซ์ เฟอร์กูสัน บรมกุนซือผีแดง ต้องการหาตัวแทนมาเพื่อทดแทน เอ็ดวิน ฟาน เดอร์ ซาร์ นายทวารชาว<placeName>ดัตช์</placeName> ที่กำลังจะรีไทร์ในปีหน้า แม้ว่าจะรู้ดีว่า การดึง "ซาน อีเกร์" มาจากเรอัล มาดริด ไม่ใช่เรื่องง่ายแม้แต่น้อยก็ตาม      ทั้งนี้ นี่ไม่ใช่ครั้งแรกที่ กาซียาส ถูกโยงเข้ากับทีมจาก<placeName><prefix>เมือง</prefix>แมนเชสเตอร์ โ</placeName>ดยเมื่อต้นปีที่ผ่านมาก็มีข่าวว่า แมนฯ ซิตี้ พร้อมทุ่มเงินมหาศาลหลักร้อยล้านปอนด์ ดึงนายด่านจอมหนึบมาเฝ้าเสาครั้งหนึ่งแล้ว</neck>
<body><p>เชื่อผีทุ่ม 1.6 พันล้านได้ตัวเบนซ์</p>
<p>เดลี่ สตาร์ แท็บลอย์ดังของเมืองผู้ดี รายงานว่า แมนฯ ยูไนเต็ด มีท่าทีมั่นใจว่าจะสามารถได้ตัว คาริม เบนเซม่า กองหน้าดาวรุ่งจาก โอลิมปิก ลียง ด้วยค่าตัว 30 ล้านปอนด์ (ราว 1,650 ล้านบาท)</p>
<p>รายงานระบุว่า สตาร์วัย 21 ซึ่งเนื้อหอมสุดๆ ถูก แมนฯ ยูไนเต็ด ตามดูฟอร์มมาตลอดสองปีที่ผ่านมา และแม้ว่าก่อนหน้านี้ทาง ลียง จะยืนยันไม่มีวันปล่อย เบนเซม่า แต่ล่าสุด มีทีท่าว่าทีมดังแห่ง ลีก เอิง พร้อมเจรจาทำธุรกิจด้วยหากได้รับข้อเสนอที่พึงพอใจ</p>
<p>ขณะเดียวกัน ลียง รู้ดีว่า อาจเป็นเรื่องบ้าบอหากว่าพวกเขาปฏิเสธข้อเสนอก้อนโตที่ยื่นเข้ามาซื้อ เบนเซม่า ซึ่งค่าตัวอาจจะเพิ่มหรือลดลงก็ได้ขึ้นอยู่กับผลงานในฟุตบอลโลก รอบสุดท้าย ตอนปีหน้า</p>
<p> จับตาผีฉกจอห์นสันนาทีสุดท้าย</p>
<p>เดลี่ สตาร์ ยังรายงานว่า แมนฯ ยูไนเต็ด อาจกลายเป็นตาอยู่ฉกตัว เกล็น จอห์นสัน ฟูลแบ็กทีมชาติ<placeName>อังกฤษ</placeName>ของ พอร์ทสมัธ เข้าสังกัดตัดหน้า ลิเวอร์พูล และ เชลซี ด้วย </p>
<p>รายงานระบุว่า แมนฯ ยูไนเต็ด พร้อมทุ่มเงิน 18 ล้านปอนด์ (ราว 990 ล้านบาท) เพื่อกระชากตัว จอห์นสัน เข้าสังกัด </p>
<p>เวลานี้ ลิเวอร์พูล เชื่อว่า ตนเองมีโอกาสดีกว่า เชลซี ในการเซ็นสัญญากับ จอห์นสัน ขณะที่ แมนฯ ซิตี้ ซึ่งถูกมองว่าเป็นสโมสรที่สามที่มีเอี่ยวด้วย ได้ออกโรงปฏิเสธแล้วว่า ไม่ใช่พวกตน</p></body>
</news>
