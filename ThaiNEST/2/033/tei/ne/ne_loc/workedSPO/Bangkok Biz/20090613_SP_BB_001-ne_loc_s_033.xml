<teiHeader>
<fileDesc>
<titleStmt>
  <title>เฟอร์กีได้เงินล่าแข้ง 100 ล.ปอนด์ "โด"ฉลองย้ายทีมนัวเนีย ปารีส ฮิลตัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923658.php?news_id=28923658  </bibl>
</sourceDesc>
</fileDesc>
</teiHeader>
<news>
<headline>เฟอร์กีได้เงินล่าแข้ง 100 ล.ปอนด์ "โด"ฉลองย้ายทีมนัวเนีย ปารีส ฮิลตัน</headline>
<lead>"ผีแดง" แมนฯ ยูไนเต็ด พร้อมควักกระเป๋าให้เงิน เซอร์ อเลกซ์ เฟอร์กูสัน 100 ล้านปอนด์ ช้อปนักเตะเสริมทัพ หลังปล่อย คริสเตียโน โรนัลโด ให้ รีล มาดริด ส่วนปีกจอมสับฉลองย้ายทีม นัวเนีย ปารีส ฮิลตัน ลูกเศรษฐีคนดัง</lead>
<neck></neck>
<body><p>หลังจากที่ แมนฯ ยูไนเต็ด แชมป์พรีเมียร์ชิพ อังกฤษ ตกลงรับข้อเสนอ 80 ล้านปอนด์ (ราว 4,560 ล้านบาท) จาก รีล มาดริด ยักษ์ใหญ่ของลาลีกา <placeName>สเปน</placeName> เพื่อคว้าตัว คริสเตียโน โรนัลโด นักเตะซูเปอร์สตาร์ชาว<placeName>โปรตุเกส</placeName> เป็นสถิติโลกใหม่ โดยที่ มัลคอล์ม เกลเซอร์ เจ้าของทีมชาว<placeName>อเมริกัน</placeName> ได้ออกมาเผยว่า เซอร์ อเลกซ์ เฟอร์กูสัน ผู้จัดการทีม เป็นคนตัดสินใจที่จะปล่อย โรนัลโด ออกไป หากได้เงินถึง 80 ล้านปอนด์ และตอนนี้มีเงินให้กับเฟอร์กูสัน สำหรับการออกไปซื้อนักเตะใหม่ 100 ล้านปอนด์ (ราว 5,700 ล้านบาท)</p>
<p>สำหรับเป้าหมายของ แมนฯ ยูไนเต็ด เริ่มต้นด้วย อันโตนิโอ บาเลนเซีย ปีกชาวเอกวาดอร์จากวีแกน ที่เฟอร์กูสัน ต้องการตัวมานาน ด้วยค่าตัว 17 ล้านปอนด์ (ราว 670 ล้านบาท) พร้อมกับสัญญา 5 ปี ได้รับเงินค่าเหนื่อย 70,000 ปอนด์ (ราว 3.9 ล้านบาท) ต่อสัปดาห์ จากนั้นเป็น คาริม เบนเซมา ดาวเตะวัย 21 ปี จากลียง ของ<placeName>ฝรั่งเศส</placeName> ด้วยค่าตัว 25 ล้านปอนด์ (ราว 1,425 ล้านบาท)</p>
<p>นอกจากนั้น เฟอร์กูสัน เปลี่ยนใจต้องการให้ คาร์ลอส เตเบซ กองหน้าทีมชาติ<placeName>อาร์เจนตินา</placeName> อยู่กับทีมต่อไป แต่ต้องเจรจากับ เคีย ชูรับเชียน เจ้าของกรรมสิทธิ์ในตัว เตเบซ ที่ต้องเงิน 26 ล้านปอนด์ (ราว 1,480 ล้านบาท) แต่ดูเหมือนว่า นักเตะไม่ค่อยอยากกลับมาเล่นในถิ่นโอลด์แทรฟฟอร์ดต่อไป รวมทั้ง "เรือใบสีฟ้า" แมนฯ ซิตี คู่ปรับร่วมเมือง ก็ตั้งใจที่ดึง เตเบซ มาร่วมทีมให้ได้</p>
<p>ทางฝั่ง รีล มาดริด มั่นใจกว่าการลงทุนในตัวของ โรนัลโด จะคุ้มค่าแน่นอน และน่าจะได้เงินคืนถึง 500 ล้านปอนด์ (ราว 288,000 ล้านบาท) ภายในเวลาไม่เกิน 10 ปี โดยที่ ฟลอเรนติโน เปเรซ ประธานจอมทุ่มของรีล มาดริด กล่าวว่า โรนัลโด จะจ่ายค่าตัวของเขาด้วยตัวเขาเอง</p>
<p>"โรนัลโด มีค่าทางธุรกิจขนาดมหาศาล เขาจะมีมูลค่าถึง 500 ล้านปอนด์ ภายในเวลาไม่เกิน 10 ปี เพราะตอนนี้ รีล มาดริด ไม่มี เดวิด เบคแฮม อีกแล้ว ทำให้มีผลเรื่องรายได้ในระยะยาว" แหล่งข่าวในรีล มาดริด กล่าว</p>
<p>ด้าน กากา เพลย์เมคเกอร์ชาว<placeName>บราซิล</placeName> ที่โดนรีล มาดริด คว้าตัวมาก่อน โรนัลโด แค่ไม่ถึงสัปดาห์ กล่าวว่า ยินดีอย่างยิ่งที่จะได้เล่นร่วมกับ โรนัลโด เพราะไม่ต้องสงสัยเลยว่า โรนัลโด คือนักเตะที่ดีที่สุดในโลก และจะช่วย รีล มาดริด ได้มากในฤดูกาลหน้า</p>
<p>ขณะเดียวกันมีรายงานข่าวจากสหรัฐอเมริกาว่า โรนัลโด ซึ่งไปพักผ่อนที่แอลเอ ที่ผับชื่อ "วิลลา" และได้พบกับ ปารีส ฮิลตัน ไฮโซสาวชาว<placeName>อเมริกัน</placeName> ที่เพิ่งเลิกกับ ดัก ไรน์ฮาร์ด นักเบสบอลชาว<placeName>อเมริกัน</placeName>ได้แค่ 24 ชั่วโมง ก่อนที่ทั้งคู่จะนัวเนียกันในผับ จากนั้นยังไปต่อกันที่บ้านของ นิคกี น้องสาว ปารีส ตั้งแต่ตี 3 ก่อนที่ โรนัลโด จะกลับออกมาเวลาประมาณตี 05.00 น. ด้วยสีหน้าอิดโรย</p></body>
</news>
