<teiHeader>
<fileDesc>
<titleStmt>
  <title>กากาซบราชันค่าตัวสถิติโลก  ลั่นพาทีมซิวเจ้าสเปน-ยุโรป  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28903166.php?news_id=28903166  </bibl>
</sourceDesc>
</fileDesc>
</teiHeader>
<news>
<headline>กากาซบราชันค่าตัวสถิติโลก  ลั่นพาทีมซิวเจ้า<placeName>สเปน</placeName>-<placeName>ยุโรป</placeName></headline>
<lead>"ราชันชุดขาว" รีล มาดริด คว้าตัว กากา เพลย์เมคเกอร์ชาว<placeName>บราซิล</placeName> เข้ารังเรียบร้อย ด้วยค่าตัวสถิติโลก 92 ล้านดอลลาร์ (ราว 3,220 ล้านบาท) เจ้าตัวลั่นนำราชันหยุดความยิ่งใหญ่ของ "บาร์ซา" บาร์เซโลนา คู่ปรับสำคัญ ขึ้นครองแชมป์<placeName>สเปน</placeName> และ<placeName>ยุโรป</placeName></lead>
<neck></neck>
<body><p>ในที่สุด รีล มาดริด ยักษ์ใหญ่ของลาลีกา <placeName>สเปน</placeName> คว้าตัว ริคาร์โด กากา ยอดนักเตะชาว<placeName>บราซิล</placeName> จากเอซี มิลาน ทีมดังของกัลโช ซีรีส์ เอ <placeName>อิตาลี</placeName> เข้ามาในสังกัดเรียบร้อย ด้วยค่าตัวสถิติโลก 92 ล้านดอลลาร์<placeName>สหรัฐ</placeName> (ราว 3,220 ล้านบาท) ทำลายสถิติเดิมของ ซีเนอดีน ซีดาน ที่ย้ายจากยูเวนตุส ของอิตาลี มา รีล มาดริด เมื่อปี 2001 ด้วยค่าตัว 65 ล้านดอลลาร์ (ราว 2,275 ล้านบาท)</p>
<p>ขณะที่ กากา วัย 27 ปี กล่าวว่า ในที่สุดเรื่องราวต่างๆ ก็จบลงแล้ว เหลือแค่เพียงรายละเอียดอื่น ตนนี้เหลือแค่การเซ็นสัญญาอย่างเป็นทางการเท่านั้น สาเหตุที่ตัดสินย้ายมารีล มาดริด ก็เพราะชอบโครงการการทำทีมของ ฟลอเรนติโน เปเรซ ประธานทีมรีล มาดริด ที่จะซึ่งนักเตะดีๆ มาเพิ่ม</p>
<p>"เขายังพยายามซื้อนักเตะคนอื่นอีก และผมคิดว่าเขาจะสร้างทีมที่เปิดเกมรุก นั่นคือสิ่งที่ผมอยากมาอยู่ที่นี่ ผมหวังว่าจะเป็นหนึ่งในโครงการใหม่ของเปเรซ ที่จะช่วยให้ทีมได้แชมป์ ทั้งยูโรป และ<placeName>สเปน</placeName> รวมทั้งถึงเวลาแล้วในการยุติความยิ่งใหญ่ของ บาร์เซโลนา มันถึงเวลาของ รีล มาดริด สำหรับตำแหน่งแชมป์" กากา กล่าว</p>
<p>ขณะที่ เปเรซ ยังมีแผนการที่จะคว้าตัวนักเตะชั้นยอดของโลกมาร่วมทีมอีก โดยมุ่งเป้าไปที่ คริสเตียโน โรนัลโด ซูเปอร์สตาร์ชาว<placeName>โปรตุเกส</placeName> ของแมนฯยูไนเต็ด และฟรองก์ ริเบรี ปีกชาว<placeName>ฝรั่งเศส</placeName> จากบาเยิร์น มิวนิก</p></body>
</news>
