<teiHeader>
<fileDesc>
<titleStmt>
  <title>ปีเตอร์ รีด ดึง"พิพัฒน์"เสริมทัพดวลหงส์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/26/news_29001888.php?news_id=29001888  </bibl>
</sourceDesc>
</fileDesc>
</teiHeader>
<news>
<headline>ปีเตอร์ รีด ดึง"พิพัฒน์"เสริมทัพดวลหงส์</headline>
<lead>ปีเตอร์ รีด สั่งเรียกตัว "เจ้าต้น" พิพัฒน์ ต้นกันยา ดาวยิง 7 ประตูของการท่าเรือไทย เอฟซีเข้าเสริมทีมชาติ<placeName>ไทย</placeName> พร้อมหาเกมลับแข้งในช่วงฝึกซ้อม ขณะที่ทีมซีเกมส์อาจมีการเรียก 20 นักเตะเข้าแคมป์สลับกับทีมชุดใหญ่</lead>
<neck></neck>
<body><p>การเตรียมทีมชาติ<placeName>ไทย</placeName>ลงเตะฟุตบอลนัดอุ่นเครื่อง กับ "หงส์แดง" ลิเวอร์พูล ทีมดังจากพรีเมียร์ลีก <placeName><prefix>ประเทศ</prefix>อังกฤษ</placeName> ในวันที่ 22 ก.ค.นี้ ที่<placeName><prefix>สนาม</prefix>ราชมังคลากีฬาสถาน</placeName> รวมถึงเตรียมทีมลุยศึกชิงแชมป์แห่งชาติ<placeName>เอเชีย</placeName> หรือ "เอเชี่ยน คัพ 2011" รอบคัดเลือก กลุ่ม อี นัดที่ 3 กับ สิงคโปร์ ที่<placeName><prefix>ประเทศ</prefix>สิงคโปร์</placeName>ในวันที่ 14 พ.ย.นี้</p>
<p>ล่าสุดสมาคมฟุตบอลแห่ง<placeName><prefix>ประเทศ</prefix>ไทย</placeName>ประกาศเรียกตัว "เจ้าต้น" พิพัฒน์ ต้นกันยา ดาวซัลโว 7 ประตูของทีม "สิงห์เจ้าท่า" การท่าเรือ<placeName>ไทย</placeName> เอฟซี เข้ามาเสริมทีมอีก 1 คน หลังจากก่อนหน้านี้ประกาศรายชื่อไปแล้ว 26 คน และมีนักเตะถอนตัวไป 1 คนคือ นิรุจน์ สุระเสียง ที่บาดเจ็บ ซึ่งนักเตะทั้งหมดต้องมารายงานตัวในวันที่ 29 มิ.ย. เวลา 14.00 น. ที่<placeName><prefix>โรงแรม</prefix>เรดิสัน</placeName></p>
<p>"เสี่ยง้วน" ธารา พฤกษ์ชะอุ่ม ผู้ช่วยเลขาธิการสมาคมฟุตบอล<placeName>ไทย</placeName> เปิดเผยว่า ถึงตรงนี้ ปีเตอร์ รีด ยังไม่สามารถบอกได้ว่าจะมีการเรียกนักเตะเพิ่มหรือไม่ เพราะต้องรอให้นักฟุตบอลทั้ง 26 คน มารายงานตัวในวันที่ 29 มิ.ย.ก่อน นอกจากนี้แล้ว ปีเตอร์ รีด ยังต้องการที่จะได้เกมอุ่นเครื่องให้ทีมชาติ<placeName>ไทย</placeName>มีความเคลื่อนไหวอย่างต่อ เนื่องด้วย</p>
<p>ขณะเดียวกัน มีรายงานข่าวว่า สมาคมฟุตบอล<placeName>ไทย</placeName>อาจจะประกาศเรียกนักเตะทีมชาติ<placeName>ไทย</placeName>ชุดซีเกมส์ประมาณ 20 คน เข้ามาเก็บตัวฝึกซ้อมสลับการเตรียมทีมของทีมชาติ<placeName>ไทย</placeName>ชุดใหญ่ เนื่องจากที่ผ่านมาทีมซีเกมส์ไม่มีความเคลื่อนไหวเลยนับตั้งแต่อุ่นเครื่อง กับทีมชาติ<placeName>นิวซีแลนด์</placeName> ซึ่งตอนนี้ทีมงานสตาฟฟ์โค้ชกำลังพิจารณารายชื่อนักเตะอายุไม่เกิน 23 ปี เพื่อจะประกาศเรียกตัวอย่างเป็นทางการอีกครั้ง</p></body>
</news>
