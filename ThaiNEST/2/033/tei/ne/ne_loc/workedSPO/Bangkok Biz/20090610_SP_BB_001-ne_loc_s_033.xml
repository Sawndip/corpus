<teiHeader>
<fileDesc>
<titleStmt>
  <title>สิงโตชุดใหญ่รอบดอันดอร์รา  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28903167.php?news_id=28903167  </bibl>
</sourceDesc>
</fileDesc>
</teiHeader>
<news>
<headline>สิงโตชุดใหญ่รอบดอันดอร์รา</headline>
<lead>"สิงโตคำราม" สุดคึก เตรียมเปิดบ้านขนทัพใหญ่รอขย้ำ "สมันน้อย" อันดอร์รา ลุ้นทำสถิติชนะ 7 นัดรวด ในการลงเตะศึกฟุตบอลโลก 2010 รอบคัดเลือก โซน<placeName>ยุโรป</placeName> คืนวันนี้ (10 มิ.ย.) เดวิด เบ็คแฮม ลุ้นลงเล่นตัวจริง ติดทีมชาตินัดที่ 112 ขณะที่ วิลเลียม ฮิลล์ เชื่อเจ้าถิ่นอัดไม่เลี้ยง ออกราคายิงเกิน 5 ประตูขึ้น แถมมีราคาชนะทั้ง 10 นัดในรอบคัดเลือก</lead>
<neck></neck>
<body><p>ความเคลื่อนไหวศึกลูกหนังฟุตบอลโลกรอบคัดเลือก วันที่ 10 มิ.ย.นี้ ในโซนยุโรปกลุ่ม 6 "สิงโตคำราม" <placeName>อังกฤษ</placeName> จ่าฝูงเปิดเวมบลีย์รับการมาเยือนของอันดอร์รา ทีมบ๊วยของกลุ่ม สำหรับ <placeName>อังกฤษ</placeName> คว้าชัยชนะมาแล้ว 6 นัดติด มี 18 คะแนนเต็ม ขณะที่ อันดอร์รา แพ้รวดทั้ง 6 นัดไม่มีแต้ม โดยนัดแรก<placeName>อังกฤษ</placeName>บุกไปชนะ 2-0</p>
<p>นัดนี้ ฟาบิโอ คาเปลโล กุนซือชาว<placeName>อิตาลี</placeName>ของ<placeName>อังกฤษ</placeName> ยังคงไม่สามารถใช้บริการของ ริโอ เฟอร์ดินานด์ กองหลังตัวที่ยังบาดเจ็บ รวมไปถึง แกเร็ธ แบร์รี กองกลางที่ได้รับใบเหลืองในเกมเอาชนะ <placeName>คาซัคสถาน</placeName> 4-0 ทำให้ต้องติดโทษแบนลงเล่นนัดนี้ไม่ได้</p>
<p>คาดว่านัดนี้คงมีการเปลี่ยนแปลงทีมเล็กน้อยเท่า นั้น โรเบิร์ต กรีน ยังเป็นนายทวารตัวจริงตามเดิม ส่วนแผงหลัง 4 คน ประกอบด้วย แอชลีย์ โคล กับ เกลน จอห์นสัน เป็นแบ็คซ้าย-ขวา เซ็นเตอร์คู่ยังเป็น แมทธิว อัพสัน กับ จอห์น เทอร์รี ขณะที่แดนกลาง แอชลีย์ ยัง ดาวรุ่งอาจได้ลงมาแทนตำแหน่งของ แบร์รี ทำงานร่วมกับ แฟรงค์ แลมพาร์ด, สตีเวน เจอร์ราร์ด และธีโอ วัลคอตต์ หรืออาจใช้ เดวิด เบ็คแฮม มาเป็นตัวจริง ทำสถิติติดทีมชาตินัดที่ 112 แล้วขยับ เจอร์ราร์ด ไปเล่นฝั่งซ้าย ส่วนกองหน้ายังเป็น เวย์น รูนีย์ กับ เอมิล เฮสกีย์</p>
<p>สำหรับอังกฤษ ถ้าคว้าชัยชนะได้สำเร็จจะมี 21 แต้มเต็ม โอกาสผ่านเข้ารอบสุดท้ายที่แอฟริกาใต้ เกือบ 100 เปอร์เซ็นต์ เนื่องจากจะขยับหนี โครเอเชีย รองจ่าฝูงไปถึง 10 แต้ม แม้จะแข่งมากกว่า 1 นัด รวมทั้งหนี เบลารุส กับ ยูเครน ไปอีก 12 และ 13 แต้มตามลำดับ</p>
<p>วิลเลียมฮิลล์ บริษัทรับแทงพนันชื่อดังของ<placeName>อังกฤษ</placeName> มือวาง ทีมสิงโตคำราม ชนะแน่นอน ออกราคาเอาไว้ที่ 1-100 (แทง 100 ได้ 1) เสมอ 12-1 อันดอร์รา ชนะ 66-1 นอกจากนั้นยังออกราคาว่า <placeName>อังกฤษ</placeName> ชนะได้ 5 ลูกหรือมากกว่านั้น 11-10 ส่วนสกอร์ที่น่าจะออกมากสุด <placeName>อังกฤษ</placeName> ชนะ 4-0 หรือ 5-0 ราคา 9-2, ชนะ 3-0 ราคา 5-1, ชนะ 6-0 ราคา 11-2 ชนะ 7-0 ราคา 8-1 รวมทั้งยังออกราคาว่า <placeName>อังกฤษ</placeName> จะชนะ 10 นัดรวด ในรอบคัดเลือก ราคา 10-3</p>
<p>ขณะที่อีกคู่ในกลุ่มนี้ <placeName>ยูเครน</placeName> เปิดบ้านพบ คาซัคสถาน นัดนี้<placeName>ยูเครน</placeName> ต้องเอาชนะให้ได้สถานเดียว เพื่อทำแต้มเป็น 11 คะแนน ขึ้นไปทาบ <placeName>โครเอเชีย</placeName> ในตำแหน่งอันดับ 2 ของกลุ่ม อย่างน้อยสำหรับลุ้นการเล่นเพลย์ออฟต่อไป</p>
<p>ส่วนโปรแกรมคู่อื่น <placeName>สวีเดน</placeName> พบ <placeName>มอลตา</placeName>, <placeName>ฟินแลนด์</placeName> พบ <placeName>รัสเซีย</placeName>, <placeName><prefix>หมู่เกาะ</prefix>แฟโร</placeName> พบ <placeName>เซอร์เบีย</placeName>, <placeName>มาซิโดเนีย</placeName> พบ <placeName>ไอซ์แลนด์</placeName>, <placeName>ฮอลแลนด์</placeName> พบ <placeName>นอร์เวย์</placeName></p></body>
</news>
