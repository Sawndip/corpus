<teiHeader>
<fileDesc>
<titleStmt>
  <title>"นก"ซิวแชมป์คู่ยช.เฟรนช์โอเพ่น "คุซเนตโซวา"พลิกคว้าหญิงเดี่ยว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/07/news_28886640.php?news_id=28886640  </bibl>
</sourceDesc>
</fileDesc>
</teiHeader>
<news>
<headline>"นก"ซิวแชมป์คู่ยช.เฟรนช์โอเพ่น "คุซเนตโซวา"พลิกคว้าหญิงเดี่ยว</headline>
<lead>น้องนก” นพวรรณ เลิศชีวกานต์ ควง อีลีนา บ็อกดาน เอาชนะคู่แข่งสูสี 2-1 เซต 3-6, 6-3 และ 10-8 คว้าแชมป์เยาวชนหญิงคู่ เฟรนช์ โอเพ่น มาครองได้สำเร็จ  ขณะที่ประเภทหญิงเดี่ยว สเวตลานา คุซเนตโซวา ปราบ ดินารา ซาฟินา 2-0 เซต คว้าแชมป์หญิงเดี่ยวไปครอง</lead>
<neck></neck>
<body><p>ศึกเทนนิสเฟรนช์ โอเพ่น แกรนด์สแลม รายการที่ 2 ของปี ที่<placeName>โรลองด์ การ์โรส์</placeName> <placeName><prefix>กรุง</prefix>ปารีส</placeName> <placeName><prefix>ประเทศ</prefix>ฝรั่งเศส</placeName> เมื่อวันที่ 6 มิ.ย. ในประเภทเยาวชนหญิงคู่รอบชิงชนะเลิศ “น้องนก” นพวรรณ เลิศชีวกานต์ นักหวดสาวไทย จับคู่กับ อีลีนา บ็อกดาน จาก<placeName>โรมาเนีย</placeName> เป็นทีมวางอันดับ 2 ของรายการ พบกับทิเมีย บาบอส จาก<placeName>ฮังการี</placeName> และฮีทเธอร์ วัตสัน ชาว<placeName>อังกฤษ</placeName> มือเต็ง 3 ของรายการ</p>
<p>ในเซตแรก คู่ของ บาบอส กับ วัตสัน ประสานงานกันได้เหนือกว่า ออกนำก่อนถึง 5-0 เกม ก่อนที่คู่ของ นพวรรณ จะไล่มา 3-5 แต่สุดท้ายพ่ายไป 3-6 ในเซตต่อมาเหมือนหนังคนละม้วน กลายเป็นคู่ของ นพวรรณ กับ บ็อกดาน ออกนำ 5-0 เกมบ้าง ก่อนที่คู่มือวางอันดับ 3 จะไล่มา 3-5 แต่นพวรรณ กับ บ็อกดาน เปิดเซตได้ด้วยสกอร์ 6-3 ไปตัดสินกันด้วยซูเปอร์ไทเบรก ปรากฏว่า เกมการเล่นเป็นอย่างสูสี ก่อนที่คู่ของ นพวรรณ เป็นฝ่ายชนะ 10-8 คว้าแชมป์มาครองได้สำเร็จ</p>
<p>ประเภทหญิงเดี่ยว รอบชิงชนะเลิศ ดินารา ซาฟินา มือ 1 ของโลก จาก<placeName>รัสเซีย</placeName> โคจรมาพบกับ สเวตลานา คุซเนตโซวา สาวมือ 7 ของรายการ เพื่อนร่วมชาติ เซตแรก เล่นได้ดีกว่า เบรกเกมเสิร์ฟของ ซาฟินา ได้สำเร็จ 5-3 ก่อนจะเอาชนะได้ 6-4 ขึ้นนำ 1-0 เซต เข้าสู่เซตที่ 2 คุซเนตโซวา ก็ยังเล่นได้ดีกว่า เบรกเกมเสิร์ฟ ซาฟินาได้อีก ขึ้นนำ 4-2 ก่อนจะรักษาเกมเสิร์ฟนำห่างถึง 5-2 ในเกมที่ 8 คุซเนตโซวา ยังคุมสถานการณ์ได้ดีกว่าในขณะที่ ซาฟินา เริ่มที่จะออกอาการ ก่อนจะเสิร์ฟดับเบิลฟอล์ทในคะแนนตัดสิน คุซเนตโซวา ชนะไปอีก 6-2 ส่งผลให้ สเวตลานา คุซเนตโซวา พลิกชนะดินารา ซาฟินา 2-0 เซต 6-4,6-2 คว้าแชมป์หญิงเดี่ยว เฟรนช์โอเพ่น ได้สำเร็จ</p>
<p>สำหรับประเภทชายเดี่ยว ได้คู่ชิงชนะเลิศเรียบร้อยแล้ว หลังจาก “เฟดเอ็กซ์” โรเจอร์ เฟเดอเรอร์ นักหวดมือ 2 ของโลกจาก<placeName>สวิตเซอร์แลนด์</placeName> พลิกสถานการณ์จากตกเป็นรอง ฮวน มาร์ติน เดล ปอโตร มือวางอันดับ 5 ของรายการ จากอาร์เจนตินา ก่อนพลิกกลับมาชนะ 3-2 เซต</p>
<p>เฟเดอเรอร์ ที่เล่น กับ เดล ปอโตร มา 5 ครั้งชนะรวด แถมยังไม่เสียแม้แต่เซตเดียว กลับพ่ายไปก่อนในเซตแรก 3-6 ก่อนกลับมาเอาชนะด้วยไทเบรกในเซต 2 สกอร์ 7-2 แล้วเซต 3 กลับมาพ่ายอีก 2-6 ซึ่งตลอดทั้ง 3 เซต เดล ปอโตร ไม่เสียเกมเสิร์ฟแม้แต่หนเดียว จนกระทั่งในเซต 4 เฟเดอเรอร์ กลับมาเบรกเกมเสิร์ฟแรกก่อนกวาดรวดเดียว 5 เกม เอาชนะ 6-1 ต้องไปเล่นเซตตัดสิน และเป็น เฟเดอเรอร์ ที่เล่นได้แน่นอนกว่า เอาชนะไปได้ 3-6, 7-6 (7-2), 2-6, 6-1, 6-4</p>
<p>โดย เฟเดอเรอร์ เข้าไปเจอกับ โรบิน โซเดอร์ลิง มือวางอันดับ 23 ของรายการจาก<placeName>สวีเดน</placeName> จอมพลิกล็อก ที่ดับ ราฟาเอล นาดาล แชมป์ 3 สมัย มือ 1 ของโลกชาว<placeName>สเปน</placeName> และ นิโคไล ดาวีเดนโก จากสเปน ที่เอาชนะ เฟอร์นันโด กอนซาเลซ มือวางอันดับ 12 จาก<placeName>ชิลี</placeName> 3-2 เซต 6-3, 7-5, 5-7, 4-6 และ 6-4</p>
<p>สำหรับ เฟเดอเรอร์ ยังไม่เคยได้แชมป์รายการนี้ หลังจากเข้าชิงมา 3 หนติดต่อกัน หากคว้าแชมป์มาครองได้จะเป็นนักเทนนิสคนที่ 6 ที่ได้แกรนด์สแลม ครบทั้ง 4 รายการ โดยคนล่าสุดคือ อังเดร อากัสซี รวมทั้งยังเป็นจะคว้าแกรนด์สแลมได้เป็นสมัยที่ 14 มากสุดเทียบเท่า พีท แซมพราส ขณะที่ โซเดอร์ลิง เป็นการเข้าชิง</p>
<p>แกรนด์สแลมเป็นหนแรก</p>
<p>สำหรับประเภทหญิงคู่รอบชิงชนะเลิศ อนาเบล เมดินา การ์ริเกวซ และ เวอร์จิเนีย รูอาโน ปาสคาล คู่มือวางอันดับ 3 ของรายการจาก<placeName>สเปน</placeName> ดีกรีแชมป์ปีที่แล้ว เอาชนะ วิคตอเรีย อซาเรนกา ชาว<placeName>เบลารุส</placeName> และ อีเลนา เวสนินา จาก<placeName>รัสเซีย</placeName> คู่มือ 12 ของรายการ 2-0 เซต 6-1 และ 6-1 ถือเป็นแชมป์หญิงคู่ 2 สมัยซ้อนของการ์ริเกวซ ส่วน ปาสคาล ซิวแชมป์ได้เป็นสมัยที่ 5</p></body>
</news>
