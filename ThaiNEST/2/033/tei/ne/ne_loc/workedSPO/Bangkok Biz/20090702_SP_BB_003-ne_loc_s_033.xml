<teiHeader>
<fileDesc>
<titleStmt>
  <title>บอลไทยโดนอิหร่านอัด 4-0 ไต้ฝุ่นชายลิ่วชิงเอเชี่ยนยูธเกมส์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29036051.php?news_id=29036051  </bibl>
</sourceDesc>
</fileDesc>
</teiHeader>
<news>
<headline>บอล<placeName>ไทย</placeName>โดน<placeName>อิหร่าน</placeName>อัด 4-0 ไต้ฝุ่นชายลิ่วชิงเอเชี่ยนยูธเกมส์</headline>
<lead>ไอ้หนูแข้ง<placeName>ไทย</placeName>เจ๊งชัยแพ้ <placeName>อิหร่าน</placeName> 0-4 ตกรอบ 8 ทีมสุดท้ายศึก<placeName>เอเชี่ยน</placeName>ยูธเกมส์ ที่<placeName>สิงคโปร์</placeName> วิ่ง 4x200 เมตรชาย นักวิ่งปอดเหล็ก<placeName>ไทย</placeName>รวมพลังเข้าเส้นชัย สถิติ 1.27.46 นาที ผ่านเข้าสู่รอบชิงชนะเลิศได้สำเร็จ</lead>
<neck></neck>
<body><p>กีฬา<placeName>เอเชี่ยน</placeName> ยูธเกมส์ ครั้งที่ 1 ที่<placeName><prefix>ประเทศ</prefix>สิงคโปร์</placeName> เมื่อวันที่ 1 กรกฎาคม ในการแข่งขันฟุตบอล รอบ 8 ทีมสุดท้าย สายเอ <placeName>ไทย</placeName> พบกับ <placeName>อิหร่าน</placeName> ผลปรากฏว่า แข้งเยาวชน<placeName>ไทย</placeName> ต้านความแข็งแกร่งของนักเตะ<placeName>อิหร่าน</placeName> ไม่ไหวพ่ายไป 0-4 ชวดเข้ารอบตัดเชือกไปอย่างน่าเสียดาย ส่วนอีกคู่ <placeName>จีน</placeName> ชนะ <placeName>สิงคโปร์</placeName> 3-0 ทำให้ <placeName>อิหร่าน</placeName> และ <placeName>จีน</placeName> ได้ผ่านเข้ารอบรองชนะเลิศต่อไป</p>
<p>หลังเกม “โค้ชหลอ” พิชัย คงศรี เฮดโค้ชทีมบอล<placeName>ไทย</placeName> กล่าวว่า เกมนี้เด็ก<placeName>ไทย</placeName>เล่นได้ต่ำกว่ามาตรฐานและตื่นสนามอย่างเห็นได้ชัด โดยเฉพาะหลังจากโดนนำไป 0-2 ก็ยิ่งไม่มีสมาธิ ควบคุมอารมณ์ไม่ได้ จนบางครั้งก็เล่นนอกเกม ส่วนตัวยอมรับว่า ผิดหวังที่ไม่สามารถพาทีมเข้าสู่รอบรองชนะเลิศได้ตามที่หวังไว้ อย่างไรก็ตาม หากได้รับโอกาสทำทีมอีกก็จะเน้นคัดเด็กตัวใหญ่ๆ มาเสริมทีมเพราะจากทัวร์นาเมนท์นี้เราเป็นรองรูปร่างอย่างเห็นได้ชัด</p>
<p>ขณะที่ กรีฑา รอบคัดเลือก ประเภท 4x200 เมตร ชาย (พงศกร โสภากร, นิติพล ทองพูน, กิตติศักดิ์ พิรักษา, ศรราม ศรีช่วย) รอบคัดเลือก ฮีตที่ 1 ไทย เข้าเส้นเป็นทีมแรก สถิติ 1.27.46 นาที เป็นสถิติที่ดีที่สุดในรอบคัดเลือกของทั้ง 2 กลุ่ม ได้ผ่านเข้ารอบชิงชนะเลิศต่อไป</p>
<p>ด้านโบว์ลิ่ง ซึ่งมีชิง 2 ทอง บุคคลชาย ภูมินทร์ กลั่นบิดา ทำได้ดีที่สุดแค่ที่ 4 โยนได้ 1,332 คะแนน ขณะที่ เดโชชัย ทินจิรทิพย์ ได้ที่ 14 โยนได้ 1,240 คะแนน, พีรวิชญ์ รุ่งเจริญ ได้ที่ 16 โยนได้ 1,230 คะแนน ส่วนแชมป์เป็นของ มัก ชุก ยิน (<placeName>ฮ่องกง</placeName>) 1,396 คะแนน, ที่ 2 ปาร์ค จี ซู (<placeName>เกาหลีใต้</placeName>) 1,381 คะแนน, 3 ฮวาง ดอง จุน (<placeName>เกาหลีใต้</placeName>) 1,345 คะแนน</p>
<p>บุคคลหญิง ญาณี แซ่เบ้ โยนได้ 1,180 คะแนน ได้ที่ 4, ธนปรางค์ เสถียร โยนได้ 1,171 คะแนน ได้ที่ 15, ภัทรภา เนาวนิรุทธ์ โยนได้ 1,079 คะแนน ได้ที่ 21 ส่วนที่ 1 นิว ฮุย เฟน (<placeName>สิงคโปร์</placeName>) ทำได้ 1,359 คะแนน, ที่ 2 มูโคตานิ มิซากิ (<placeName>ญี่ปุ่น</placeName>) ทำได้ 1,314 คะแนน และที่ 3 โอห์ นู รี (<placeName>เกาหลีใต้</placeName>) ทำได้ 1,308 คะแนน</p>
<p>ยิงปืน ที่มีชิง 1 ทอง จากปืนยาวอัดลม 10 เมตร ดลยพรรณ ถิรานุวัฒนกูล ที่ผ่านเข้าถึงรอบชิงชนะเลิศ 8 คนสุดท้าย ทำผลงานไม่ดี ยิงได้ 104.2 คะแนน รวมกับรอบคัดเลือก 391 คะแนน ได้ 495.2 คะแนน ได้แค่ที่ 6 เท่านั้น ส่วนที่ 1 ฮอง ฉุน เฉิน (<placeName>จีน</placeName>) 499.5 คะแนน, ที่ 2 โก คู วอน (<placeName>เกาหลีใต้</placeName>) 498.6 คะแนน และที่ 3 ฮาสซาห์ อัลซาเยด (คูเวต) 497.8 คะแนน</p>
<p>ด้าน "บิ๊กอ๊อด" พล.อ.ยุทธศักดิ์ ศศิประภา ประธานคณะกรรมการโอลิมปิกแห่ง<placeName><prefix>ประเทศ</prefix>ไทย</placeName>ฯ กล่าวว่า มาตรฐานการจัดการแข่งขันของ<placeName>สิงคโปร์</placeName> อยู่ในเกณฑ์ที่ดี หลายอย่างน่าเอาไปประยุกต์ใช้ในศึกมาร์เชียลอาร์ตเกมส์ โดยเฉพาะมาตรการการตรวจไข้หวัดใหญ่สายพันธุ์ใหม่ 2009 (H1N1) ซึ่งจะมีการตรวจอุณหภูมิทั้งของนักกีฬา เจ้าหน้าที่ และผู้ชมในทุกสนาม แต่เรื่องความสนใจของประชาชนยังมีไม่มาก</p></body>
</news>
