<teiHeader>
<fileDesc>
<titleStmt>
  <title>ประหยัดจบที่3กอล์ฟไดมอนด์ซิว3.5ล้าน-ชัพชัยรั้งที่13สวิงยูโร  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/01/news_28846800.php?news_id=28846800  </bibl>
</sourceDesc>
</fileDesc>
</teiHeader>
<news>
<headline>ประหยัดจบที่3กอล์ฟไดมอนด์ซิว3.5ล้าน-ชัพชัยรั้งที่13สวิงยูโร</headline>
<lead>"โปรหมาย" ประหยัด มากแสง ป้องกันแชมป์ "มิตซูบิชิ ไดมอนด์ คัพ" ที่<placeName><addName>แดนปลาดิบ</addName></placeName> ไม่สำเร็จ หลังเร่งหวดได้อีก 4 อันเดอร์พาร์ สกอร์รวม 3 อันเดอร์พาร์ 285 ยังน้อยกว่าแชมป์อยู่ 2 สโตรค ทำให้ได้ที่ 3 พร้อมเงินกว่า 3.5 ล้านบาท โดย ทาคาชิ คาเนโมโต้ โปรเจ้าถิ่น ซิวแชมป์ไปครอง หลังดวลเพลย์ออฟเฉือนชนะ เบรนแดน โจนส์ ด้านกอล์ฟ "เดอะ ยูโรเปียนทัวร์ โอเพ่น" ที่<placeName><addName>เมืองผู้ดี</addName></placeName> ชัพชัย นิราช สอยอีก 4 อันเดอร์พาร์ รวมมี 3 อันเดอร์พาร์ 213 ขึ้นมารั้งที่ 13 ร่วม</lead>
<neck></neck>
<body><p>ศึกกอล์ฟเจเแปน ทัวร์ "มิตซูบิชิ ไดมอนด์ คัพ กอล์ฟ 2009" ที่ประเทศญี่ปุ่น เมื่อวันที่ 31 พ.ค. เป็นการเล่นรอบสุดท้าย "โปรหมาย" ประหยัด มากแสง แชมป์เก่าเมื่อปีที่แล้ว เร่งเครื่องหวดเพิ่ม 4 อันเดอร์พาร์ 68 มีสกอร์รวม 3 อันเดอร์พาร์ 285 ยังตามหลังผู้นำร่วมอยู่ 2 สโตรค จึงทำได้แค่อันดับ 3 รับเงินรางวัลไปทั้งสิ้น 10.2 ล้านเยน หรือกว่า 3.5 ล้านบาท</p>
<p>โดยตำแหน่งแชมป์ตกเป็นของ ทาคาชิ คาเนโมโต้ โปรเจ้าถิ่นวัย 39 ปี ที่สอยอีก 5 อันเดอร์พาร์ 67 มีสกอร์รวม 5 อันเดอร์พาร์ 283 ขยับจากอันดับ 2 ร่วมขึ้นมาเท่ากับ เบรนแดน โจนส์ จ่าฝูงรอบที่แล้วชาวออสซี่ ที่ตี 3 อันเดอร์พาร์ 69 ก่อนที่ คาเนโมโต้ จะเฉือนเอาชนะในการดวลเพลย์ออฟหลุมที่ 2 คว้าถ้วยชนะเลิศพร้อมเงิน 30 ล้านเยน หรือกว่า 10.4 ล้านบาท</p>
<p>ขณะที่ "เจ้าอาร์ม" กิรเดช อภิบาลรัตน์ หวดเพิ่มได้อีก 1 อันเดอร์พาร์ 71 สกอร์รวม 3 โอเวอร์พาร์ 291 จบที่ 14 ร่วม และ "โปรช้าง" เชาวลิต ผลาผล ตีเกินไปอีก 4 โอเวอร์พาร์ 76 สกอร์รวม 4 โอเวอร์พาร์ 292 จบที่ 20 ร่วม</p>
<p>ด้านกอล์ฟ "เดอะ ยูโรเปียนทัวร์ โอเพ่น" ที่<placeName><prefix>ประเทศ</prefix>อังกฤษ</placeName> หลังจบรอบสาม เมื่อวันที่ 30 พฤษภาคม "โปรโจ๊ก" ชัพชัย นิราช หวดเข้ามา 6 เบอร์ดี 2 โบกี เก็บเพิ่มได้อีก 4 อันเดอร์พาร์ 68 มีสกอร์รวม 3 อันเดอร์พาร์ 213 ก้าวขึ้นจากอันดับ 56 ร่วม มาอยู่ 13 ร่วม โดยผู้นำร่วมได้แก่ จีฟ มิลคา ซิงห์ โปรชาว<placeName>อินเดีย</placeName> ที่ตีเข้ามา 1 อันเดอร์พาร์ 71 และ คริสติยง เซวาเย จาก<placeName>ฝรั่งเศส</placeName> ที่สอยอีก 2 อันเดอร์พาร์ 70 มีสกอร์รวมเท่ากันที่ 9 อันเดอร์พาร์ 207</p></body>
</news>
