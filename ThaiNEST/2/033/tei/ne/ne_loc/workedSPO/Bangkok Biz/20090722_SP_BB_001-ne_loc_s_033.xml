<teiHeader>
<fileDesc>
<titleStmt>
  <title>"ลีซอ" กลับบ้านซบเมืองทอง แข่ง2ส.ค.-ศักดิ์ดามาราชนาวี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/22/news_29147863.php?news_id=29147863  </bibl>
</sourceDesc>
</fileDesc>
</teiHeader>
<news>
<headline>"ลีซอ" กลับบ้านซบเมืองทอง แข่ง2ส.ค.-ศักดิ์ดามาราชนาวี</headline>
<lead>"ลีซอ" ธีรเทพ วิโนทัย ปิดฉากค้าแข้งบนแผ่นดินยุโรปเร็วเกินคาด "กิเลนผยอง" เมืองทอง หนองจอก ยูไนเต็ด คว้าตัวเข้าสังกัดส่งแข่งไทยพรีเมียร์ลีก ลุ้นไอทีซี.ทันเกมไปเยือนราชนาวี <placeName>ระยอง</placeName> 2 ส.ค. ขณะที่ ศักดิ์ดา เจิมดี ฮองอันห์ ยาลาย ปล่อยตัวให้ตะหานน้ำยืมตัว</lead>
<neck></neck>
<body><p>ตามที่ บริษัท <placeName>ไทย</placeName>พรีเมียร์ลีก จำกัด กำหนดให้ตลาดซื้อ-ขายนักเตะของ<placeName>ไทย</placeName>พรีเมียร์ลีก ปิดในเวลา 18.00 น. ของวันที่ 21 ก.ค. ปรากฏว่า "ลีซอ" ธีรเทพ วิโนทัย เป็นนักเตะชื่อดังที่โยกย้ายทีมแบบสายฟ้าแลบ จากเค.ลีร์เซ ในเบลเยียม กลับมาซบ "กิเลนผยอง" เมืองทอง หนองจอก ยูไนเต็ด โดย "บิ๊กเป้" รณฤทธิ์ ซื่อวาจา ผู้จัดการทั่วไปของกิเลนผยอง เปิดเผยว่า ตอนนี้ได้ส่งชื่อของธีรเทพ ขึ้นทะเบียนกับทาง<placeName>ไทย</placeName>พรีเมียร์ลีกเอาไว้ก่อน ส่วนรายละเอียดสัญญานั้น ทาง มร.โรเบิร์ต โปรกูเรีย ผู้จัดการทีม กำลังเจรจากับ เค.ลีร์เซ อยู่ที่เบลเยียม ซึ่งยังตกลงกันอยู่ว่าจะเป็นการซื้อขาด หรือยืมตัว อย่างไรก็ตาม ใบโอนย้ายระหว่างประเทศ (ไอทีซี.) น่าจะใช้เวลาราว 2 สัปดาห์ ดังนั้น นัดแรกคาดว่าจะได้เล่นในเกมไปเยือน ราชนาวี <placeName>ระยอง</placeName> ในวันที่ 2 ส.ค. ที่จะถึงนี้</p>
<p>ขณะที่ ดร.วิชิต แย้มบุญเรือง ประธาน บ.<placeName>ไทย</placeName>พรีเมียร์ลีก จก. กล่าวว่า ในเลกสองทุกทีมที่ใช้ไฟฟ้าส่องสว่าง จะต้องเริ่มเวลา 17.00 น. เป็นเวลาช้าที่สุดเท่านั้น เพราะได้แจ้งให้ทำการปรับเปลี่ยนไฟฟ้าให้มีความสว่าง 600 ลักซ์ไปแล้วล่วงหน้าถึง 2 เดือน แต่จากการไปตรวจพบว่าแต่ละสนามยังไม่ได้มาตรฐาน</p>
<p>โดยตลาดนักเตะเข้า-ออก ที่น่าสนใจ มีดังนี้ <placeName>ชลบุรี</placeName> เข้า-ไมเคิล เบิร์น (<placeName>นครปฐม</placeName>) คนึง บุราณสุข (<placeName>สมุทรสงคราม</placeName>) ปิยพล บรรเทา <placeName>(พัทยา</placeName> ยูไนเต็ด) ศักดิ์ก้องภพ สุขประเสริฐ ญองมาร์ค บีนี (ไอเวอร์รีโควส์ต) ออก-แอนเดอร์สัน มาชาโด และดักลาส โคโบ (<placeName>ศรีราชา</placeName>) ไกรสร ปั้นเจริญ (<placeName>บางกอก</placeName> ยูไนเต็ด)</p>
<p>บางกอกกล๊าส เข้า-ทนงศักดิ์ ประจักกะตา (ทีทีเอ็ม-<placeName>สมุทรสาคร</placeName>) วรรณพล บุษปาคม ทรงเดช วงษ์หารี มิเชล เอนโดแมน (<placeName>แคเมอรูน</placeName>) อาเดเลเก บาบาตุนเด (<placeName>ไนจีเรีย</placeName>) ออก-คำรณ ชินสี</p>
<p>เมืองทอง หนอกจอก ยูไนเต็ด เข้า-คัมภีร์ ปิ่นฑะกูล (<placeName>สุพรรณบุรี</placeName>) รณชัย รังสิโย (กฟภ.) มิกา ชูนวลศรี (อาฟานลีโด-เวลส์) บริว เคลย์มองต์ โคเน อาดามา (ไอเวอร์รีโควส์ต) เอกพล สำราญมน สุภชัย แสนพงษ์ อุกฤษ์ วงศ์มีนา ออก-สุริยา ดอมไธสง (กฟภ.) พิเชษฐ อินทร์บาง (<placeName>ศรีราช</placeName>า) วาเลรี ซานู (<placeName>ศรีราชา</placeName>) มาเน มุสตาฟา (ฮอง อันห์ ยาลาย-<placeName>เวียดนาม</placeName>)</p>
<p>ราชนาวี เข้า-บรรลือศักดิ์ ยอดยิ่งยงค์ ชณธวัฒน์ ศรีสุข โอฟารา โอบิโอนา (<placeName>ไนจีเรีย</placeName>) เบนจามิน ซิคบา (<placeName>กานา</placeName>) ศักดิ์ดา เจิมดี (ยืมจากฮอง อันห์ ยาลาย) ออก-ชาริฟ อุสมาเน</p></body>
</news>
