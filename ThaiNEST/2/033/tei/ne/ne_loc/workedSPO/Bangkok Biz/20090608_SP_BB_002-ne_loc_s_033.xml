<teiHeader>
<fileDesc>
<titleStmt>
  <title>สิงโตมั่นใจถล่มอันดอร์ราพุธนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/08/news_28889352.php?news_id=28889352  </bibl>
</sourceDesc>
</fileDesc>
</teiHeader>
<news>
<headline>สิงโตมั่นใจถล่มอันดอร์ราพุธนี้</headline>
<lead>"สิงโตคำราม" <placeName>อังกฤษ</placeName> เก็บชัยชนะเป็นนัดที่ 6 ติดต่อกันในศึกฟุตบอลโลกรอบคัดเลือกโซน<placeName>ยุโรป</placeName> บุกต้อน <placeName>คาซัคสถาน</placeName> 4-0 ฟาบิโอ คาเปลโล กุนซือชาว<placeName>อิตาเลี่ยน</placeName>ของ<placeName>อังกฤษ</placeName>เชื่อ เกมนัดที่ 7 ซึ่งจะเปิดบ้านรับอันดอร์ราในคืนวันพุธ ลูกทีมจะเก็บชัยชนะได้อีกครั้งพร้อมตีตั๋วเข้ารอบแน่นอน ขณะที่ "แซมบ้า" <placeName>บราซิล</placeName> โชว์ฟอร์มสุดคมบุกถล่ม "จอมโหด" <placeName>อุรุกวัย</placeName> ด้วยสกอร์เดียวกัน แทบลอยลำเข้ารอบ</lead>
<neck></neck>
<body><p>ศึกฟุตบอลโลกรอบคัดเลือกโซนยุโรปกลุ่ม 6 "สิงโตคำราม" <placeName>อังกฤษ</placeName> จ่าฝูงที่ชนะมา 5 นัดรวด ออกไปเยือน <placeName>คาซัคสถาน</placeName> รองบ๊วยที่เพิ่งมีแค่ 3 แต้ม แต่ ฟาบิโอ คาเปลโล กุนซือของทีม ก็ยังส่งผู้เล่นชุดใหญ่ลงสนาม มี เวย์น รูนีย์ เป็นหัวหอกคู่กับ เอมิล เฮสกีย์ เกมนี้แม้ช่วงแรก<placeName>อังกฤษ</placeName>จะเจาะไม่เข้าแต่สุดท้ายก็เอาชนะไปได้ท่วมท้นสบายๆ 4-0 จาก แกเร็ธ แบร์รี นาที 40, เฮสกีย์ นาที 45, รูนีย์ กลับตัววอลเลย์นาที 73 และ แฟรงค์ แลมพาร์ด ซัดจุดโทษปิดท้ายให้ <placeName>อังกฤษ</placeName> เก็บชัยชนะรวดเป็นนัดที่ 6 มี 18 แต้มเต็ม</p>
<p>หลังการแข่งขัน ฟาบิโอ คาเปลโล ผู้จัดการทีม<placeName>อังกฤษ</placeName> ยอมรับว่าเกมในช่วงแรกค่อนข้างอึดอัดเนื่องจากนักเตะ<placeName>คาซัคสถาน</placeName> คอยไล่บอล และผู้เล่นบางคนหลงตำแหน่งกันไป แต่หลังจากที่ปรับเกมให้เล่นเร็วขึ้นและยิงประตูแรกได้แล้ว ทุกอย่างก็ง่ายขึ้น ส่วนเกมนัดต่อไปที่จะต้องเปิดรังเวมบลีย์ต้อนรับ อันดอร์รา ในคืนวันพุธนี้ เชื่อว่าอังกฤษจะเก็บชัยชนะได้แน่นอน นั่นหมายถึงว่า จะได้ตั๋วเข้าไปเล่นรอบแน่นอน</p>
<p>ส่วนผลคู่อื่นในสายเดียวกัน "หมากรุก" <placeName>โครเอเชีย</placeName> เปิดบ้านเสมอ ยูเครน 2-2 และ <placeName>เบลารุส</placeName> ถล่ม อันดอร์รา 5-1 ทำให้กลุ่มนี้ <placeName>อังกฤษ</placeName>นำโด่งจ่าฝูงมี 18 แต้ม ตามด้วย <placeName>โครเอเชีย</placeName> 11 แต้ม, <placeName>เบลารุส</placeName> 9 แต้ม และ <placeName>ยูเครน</placeName> 8 แต้ม</p>
<p>ขณะเดียวกัน "กังหันสีส้ม" <placeName>ฮอลแลนด์</placeName> เป็นทีมแรกจากโซน<placeName>ยุโรป</placeName>ที่เข้ารอบสุดท้าย จากการบุกไปชนะ <placeName>ไอซ์แลนด์</placeName> 2-1 ในกลุ่ม 9 ทำสถิติชนะ 6 นัดรวด มี 18 แต้มเต็ม ทิ้งห่าง <placeName>สกอตแลนด์</placeName> ทีมอันดับ 2 ที่เพิ่งมีแค่ 7 แต้ม ซึ่งไล่ไม่ทันแน่นอน</p>
<p>ด้านการแข่งขันโซน<placeName>อเมริกาใต้</placeName> "แซมบ้า" บราซิล ออกไปเยือน "จอมโหด" อุรุกวัย ก่อนจะใช้ความเฉียบขาดในแดนหน้าถล่มเจ้าถิ่นสบายเท้า 4-0 โดยนำห่างก่อน 3-0 จาก ดาเนียล อัลเวส นาทีที่ 12, ฮวน โหม่งนาทีที่ 36 และ หลุยส์ ฟาเบียโน นาทีที่ 52 แต่นาทีที่ 66 ฟาเบียโน โดนใบเหลืองแดงจากการไปพุ่งล้ม ก่อนที่ บราซิล 10 คนยังได้ประตูเพิ่มอีกจากจุดโทษของ กาก้า นาทีที่ 75 ทำให้ บราซิล บุกมาชนะ <placeName>อุรุกวัย</placeName> ได้เป็นหนแรกในรอบ 33 ปี มีเพิ่มเป็น 24 แต้ม จาก 13 นัด สถานการณ์น่าจะเข้ารอบได้อย่างไม่มีปัญหา</p>
<p>"ฟ้าขาว" <placeName>อาร์เจนตินา</placeName> ขนชุดใหญ่รับ <placeName>โคลัมเบีย</placeName> หลังจากที่รอบคัดเลือกครั้งล่าสุดเสียฟอร์มไปแพ้ <placeName>โบลิเวีย</placeName> ถึง 1-6 โดยช่วงต้นเกมทีมเยือนเร่งทำเกมรุกก่อน ขณะที่เกมของเจ้าถิ่นยังไม่ปะติดปะต่อทำให้จังหวะของ <placeName>โคลัมเบีย</placeName> ดูวูบวาบกว่าแต่ก็ยังทำอะไรกันไม่ได้จนจบครึ่งแรก ก่อนที่ ดาเนียล ดิอาซ จะมาซัดประตูชัยในนาที 55 <placeName>อาร์เจนตินา</placeName>ชนะ<placeName>โคลัมเบีย</placeName> 1-0 ขณะที่ <placeName>เวเนซุเอลา</placeName> บุกไปเอาชนะ <placeName>โบลิเวีย</placeName> 1-0</p>
<p>ทำให้ในโซน<placeName>อเมริกาใต้</placeName> 4 อันดับแรก ที่จะได้ไปฟุตบอลโลกรอบสุดท้ายโดยอัตโนมัติ หลังจากเล่น 13 แมทช์ ประกอบด้วย <placeName>บราซิล</placeName> 24 แต้ม, <placeName>ปารากวัย</placeName> 24 แต้ม, <placeName>ชิลี</placeName> 23 แต้ม และ <placeName>อาร์เจนตินา</placeName> 22 แต้ม ขณะที่ทีมอันดับ 5 ที่ต้องไปเพลย์ออฟ กับทีมอันดับ 4 จากโซน<placeName>คอนคาเคฟ</placeName> ที่ยังมีลุ้นคือ <placeName>อุรุกวัย</placeName> 17 แต้ม, <placeName>เวเนซุเอลา</placeName> 16 แต้ม, <placeName>เอกวาดอร์</placeName> 14 แต้ม, <placeName>โคลัมเบีย</placeName> 14 แต้ม และ <placeName>โบลิเวีย</placeName> 12 แต้ม</p></body>
</news>
