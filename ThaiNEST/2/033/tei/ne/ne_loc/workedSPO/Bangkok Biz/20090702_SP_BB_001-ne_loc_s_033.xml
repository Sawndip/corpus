<teiHeader>
<fileDesc>
<titleStmt>
  <title>ฟุตซอลฟันคู่วิวาทขู่เจอแบนยาว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29036052.php?news_id=29036052  </bibl>
</sourceDesc>
</fileDesc>
</teiHeader>
<news>
<headline>ฟุตซอลฟันคู่วิวาทขู่เจอแบนยาว</headline>
<lead>ฟุตซอลลีก ลงดาบสองแข้ง กิตติพงษ์ โพธิ์ชัย นักเตะบางกอกกล๊าส กับ คาซูซ่า นักเตะ<placeName>บราซิล</placeName> ของแคท เทเลคอม ที่ก่อเรื่องทะเลาะวิวาท สั่งแบนคนละ 1 นัดปรับเงิน 3 หมื่นบาท แต่ภาคทัณฑ์หนัก หากทำผิดซ้ำอีกจะแบนตลอดชีวิต</lead>
<neck></neck>
<body><p>จากกรณีเหตุวิวาทระหว่าง กิตติพงษ์ โพธิ์ชัย นักเตะทีมบางกอกกล๊าสดีกรีทีมชาติ<placeName>ไทย</placeName> กับคาซูซ่า นักเตะชาวบราซิเลียนของทีมแคท เทเลคอม ระหว่างพักครึ่งการแข่งขันและหลังเกมการแข่งขัน<placeName>ไทยแลนด์</placeName>ฟุตซอลลีก 2009 เมื่อวันที่ 21 มิ.ย.ที่ผ่านมานั้น ล่าสุด นายอดิศักดิ์ เบญจศิริวรรณ ประธานจัดการแข่งขัน<placeName>ไทยแลนด์</placeName>ฟุตซอลลีก 2009 ได้ประกาศลงโทษทั้งสองผู้เล่นแล้ว โดยให้ทั้งคู่โดนโทษแบนห้ามลงสนามคนละ 1 นัด และปรับเงินคนละ 3 หมื่นบาท โดยภาคทัณฑ์ทั้งคู่เอาไว้ว่า หากเกิดเหตุการณ์ชกต่อยวิวาทเช่นนี้ขึ้นอีกก็จะแบนห้ามเล่นฟุตซอล<placeName>ไทยแลนด์</placeName>ลี กตลอดชีวิต</p>
<p>“บิ๊กป๋อม” กล่าวว่า ได้สืบพยานหลายปากทั้งผู้เห็นเหตุการณ์คนกลาง และผู้เกี่ยวข้องทั้งสองทีมรวมถึง 2 ผู้เล่นที่วิวาทกันสรุปว่า ทั้งคู่ทำผิดจริง และต่างเป็นฝ่ายผิดด้วยกัน โดยครั้งแรก กิตติพงษ์ เป็นผู้เริ่มต้นการชกต่อยก่อนถือเป็นผู้ผิดที่เริ่มต้น และหลังจบเกม คาซูซ่าเองก็มาชกต่อยคืน ทั้งที่เหตุการณ์จบไปนานแล้วก็ถือว่าเป็นผู้เริ่มต้นวิวาทครั้งใหม่เช่นกัน ดังนั้นสรุปว่าทั้งคู่ผิดเท่ากัน จึงมีบทลงโทษเหมือนกัน ส่วนบทลงโทษที่อาจจะไม่รุนแรงนัก เพราะในระเบียบการแข่งขันที่มีอยู่ใน ขณะนี้ไม่ได้เขียนถึงการวิวาทนอกสนามที่อยู่ในระหว่างการแข่งขัน จึงไม่มีบทลงโทษตายตัว ซึ่งหลังจากนี้ก็คงจะมีการร่างกฎกติกานี้ขึ้นมาใหม่ อย่างไรก็ดีไม่ต้องการให้เหตุการณ์แบบนี้เกิดขึ้นอีกจึงภาคทัณฑ์เอาไว้อย่าง ว่า ทั้งคู่จะต้องโดนแบนจากการแข่งขันฟุตซอลลีกแบบตลอดไปเลย</p>
<p>"ช่วงพักการแข่งขันไปจนถึงวันที่ 19 ก.ค.นี้ ผมจะเพิ่มมาตรการรักษาความปลอดภัยให้กับการแข่งขันมากขึ้นกว่าเดิม เพราะช่วงหลังๆ ในสนามมีเหตุการณ์ความรุนแรงมากขึ้นทั้งนักเตะที่มีเรื่องกัน และกองเชียร์ที่เริ่มจะเชียร์นอกกรอบ แม้จะไม่มากนักแต่ก็เป็นการส่งสัญญาณที่ไม่ดี อีกทั้งยังมีการลงมาในสนามแข่งขันทั้งร่วมดีใจและโวยวายจุดที่ไม่พอใจ ดังนั้นระบบรักษาความปลอดภัยในช่วง 4 นัดสุดท้ายจะเข้มงวดขึ้น นอกจากนี้จะมีการร่างระเบียบการแข่งขันเกี่ยวกับการควบคุมกองเชียร์ขึ้นด้วย โดยในช่วงปิดฤดูกาลเราจะมีการสัมมนาสโมสรร่วมกับผู้ตัดสินที่จะมาร่าง ระเบียบเพิ่มขึ้นทั้งปัญหาเรื่องการด่าผู้ตัดสินและโค้ชที่มีมากเกินไปและ การตัดสินที่ผิดพลาดของผู้ตัดสินเองก็จะต้องมีบทลงโทษ"</p></body>
</news>
