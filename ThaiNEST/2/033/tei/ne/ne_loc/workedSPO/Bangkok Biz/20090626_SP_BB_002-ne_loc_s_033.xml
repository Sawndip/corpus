<teiHeader>
<fileDesc>
<titleStmt>
  <title>วีนัส-ฮีวิตต์เก๋าฉลุยรอบสามหวดวิมเบิลดัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/06/26/news_29001889.php?news_id=29001889  </bibl>
</sourceDesc>
</fileDesc>
</teiHeader>
<news>
<headline>วีนัส-ฮีวิตต์เก๋าฉลุยรอบสามหวดวิมเบิลดัน</headline>
<lead>วีนัส วิลเลียมส์ สาวแดนมะกัน โชว์เกมหวดสมราคา แชมป์ 5 สมัย ไล่อัด คาเทรีนา บอนดาเรนโก จาก <placeName>ยูเครน</placeName> ก่อนชนะ 2 เซตรวด ลอยลำเข้ารอบ 3 เทนนิส วิมเบิลดัน ขณะที่ เลย์ตัน ฮีวิตต์ อดีตมือ 1 ของโลกจาก<placeName><addName>แดนจิงโจ้</addName></placeName> งัดฟอร์มเก๋า คว่ำ ฮวน มาร์ติน เดล โปโตร เต็ง 5 ของรายการชาวอาร์เจนไตน์ 3 เซต เล่นเข้ารอบได้เช่นกัน</lead>
<neck></neck>
<body><p>ศึกเทนนิสคอร์ตหญ้า แกรนด์สแลมที่ 3 ของปี "วิมเบิลดัน" ที่สังเวียนออล อิงแลนด์ คลับ <placeName><prefix>กรุง</prefix>ลอนดอน</placeName> <placeName><prefix>ประเทศ</prefix>อังกฤษ</placeName> เมื่อวันที่ 25 มิถุนายน ยังเป็นการดวลแร็กเกตในรอบ 2 โดยในประเภทหญิงเดี่ยว วีนัส วิลเลียมส์ สาวชาว<placeName>อเมริกัน</placeName> มือ 3 ของรายการ ดีกรีแชมป์ 5 สมัย พบกับ คาเทรีนา บอนดาเรนโก จาก<placeName>ยูเครน</placeName> เริ่มเซตแรก วีนัส อาศัยความเก๋าเบรกเกมเสิร์ฟได้ในเกมที่ 5 และ 9 เก็บเซตแรก 6-3 ขึ้นนำเป็น 1-0 เซต</p>
<p>เมื่อกลับมาหวดในเซตที่สอง วีนัส ยังใช้ชั้นเชิงที่เหนือกว่าเบรกเสิร์ฟเกมที่ 6 และ 8 ทำให้คว้าชัยชนะไป 2-0 เซต 6-3 และ 6-2 ผ่านเข้ารอบ 3 ไปพบกับ คาร์ลา ซัวเรซ นาวาร์โร สาวชาว<placeName>สเปน</placeName> ที่พิชิต อีคาเทรีนา มาคาโรวา จาก<placeName>รัสเซีย</placeName> มาได้ 2-1 เซต 7-5, 4-6, 6-1</p>
<p>ขณะที่ ชายเดี่ยว เลย์ตัน ฮีวิตต์ อดีตมือ 1 ของโลกชาว<placeName>ออสเตรเลีย</placeName> ดีกรีแชมป์เมื่อปี 2002 โชว์ฟอร์มเก๋า เอาชนะ ฮวน มาร์ติน เดล โปโตร มือ 5 ของรายการจากอาร์เจนตินา 3-0 เซต 6-3, 7-5, 7-5 ผ่านเข้ารอบสามได้สำเร็จ</p>
<p>ด้านผลคู่อื่น หญิงเดี่ยว รอบ 2 สเวตลานา คุซเนตโซวา (5-<placeName>รัสเซีย</placeName>) ชนะ ปอลีน ปาร์เมงติแยร์ (<placeName>ฝรั่งเศส</placeName>) 6-1, 6-3, ซาบีน ลิซิคกี (<placeName>เยอรมนี</placeName>) ชนะ แพทริเซีย เมเยอร์ (<placeName>ออสเตรีย</placeName>) 6-2, 6-4, ซาแมนธา สโตเซอร์ (18-<placeName>ออสเตรเลีย</placeName>) ชนะ ทัตยานา มาเล็ค (<placeName>เยอรมนี</placeName>) 4-6, 7-6 (8-6), 6-4</p>
<p>ชายเดี่ยว รอบ 2 วิคเตอร์ ฮาเนสคู (31-<placeName>โรมาเนีย</placeName>) ชนะ นิโกลาร์ เดวิลแดร์ (<placeName>ฝรั่งเศส</placeName>) 6-2, 6-3, 6-1, โทมัส เบอร์ดิช (20-<placeName>เช็ก</placeName>) ชนะ ปอล อองรี มาติเยอ (<placeName>ฝรั่งเศส</placeName>) 6-2, 6-4, 6-4, เจอร์เกน เมลเซอร์ (26-<placeName>ออสเตรีย</placeName>) ชนะ เบนจามิน เบคเกอร์ (<placeName>เยอรมนี</placeName>) 7-6 (8-6), 6-3, 7-6 (7-1)</p></body>
</news>
