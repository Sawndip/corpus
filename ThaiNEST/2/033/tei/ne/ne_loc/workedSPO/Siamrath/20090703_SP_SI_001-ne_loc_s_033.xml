<teiHeader>
<fileDesc>
<titleStmt>
  <title>ผีหมดมุขหันคว้า “โอเวน”  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=41411  </bibl>
</sourceDesc>
</fileDesc>
</teiHeader>
<news>
<headline>ผีหมดมุขหันคว้า “โอเวน”</headline>
<lead>สื่อเมืองผู้ดี ตีข่าวกระหึ่ม “ผีแดง”  แมนเชสเตอร์ ยูไนเต็ด เตรียมหันไปคว้า “เบบีโกล” ไม เคิล โอเวน หัวหอกจอมอาภัพของ นิวคาสเซิล มาล่าตาข่ายในถิ่น โอลด์ แทรฟฟอร์ด หลังอกหักชวดได้ตัว คาริม เบนเซมา ที่โดน รีล มาดริด แย่ง รวมทั้ง ฟรองค์ ริเบรี ที่มีแววเสร็จ “ราชันชุดขาว”  อีกราย</lead>
<neck></neck>
<body><p>สื่อของ<placeName>อังกฤษ</placeName>หลายสำนัก ไม่ว่าจะเป็น เดอะ ซัน, สกาย สปอร์ตส, เดอะ การ์เดียน รวมถึง บีบีซี รายงานข่าวตรงกันว่า ตัวแทนของ “ปีศาจแดง” แมนฯยูไนเต็ด ได้เปิดโต๊ะเจรจากับเอเยนต์ของ “เบบีโกล”อดีตกองหน้าทีมชาติ<placeName>อังกฤษ</placeName> ที่กลายเป็นนักเตะไร้สังกัดหลังหมดสัญญากับ “สาลิกาดง”เมื่อ วันที่ 1 ก.ค.ที่ผ่านมา ทำให้สามารถย้ายทีมได้โดยไม่มีค่าตัว ในเบื้องต้นแล้ว ซึ่งดาวเตะวัย 29 ปี ก็ตอบรับข้อเสนอโดยไม่ลังเล โดยเหลือเพียงแค่การตรวจร่างกายเท่านั้น หากผ่านฉลุย ก็คาดว่าจะมีการจรดปากกาเซ็นสัญญากันทันที</p>
<p>“เดอะ ซัน” ยัง ระบุว่า เซอร์ อเล็กซ์ เฟอร์กูสัน กุนซือ แมนฯ ยูไนเต็ด ติดต่อ โอเวน มาตั้งแต่วันอังคาร และยื่นค่าเหนื่อย 50,000 ปอนด์ (ประมาณ 2.75 ล้านบาท) ต่อสัปดาห์ ซึ่งน้อยกว่าที่กองหน้าร่างเล็กได้จาก “เดอะ แม็กพายส์” ถึง 2 เท่า แต่เจ้าตัวก็ไม่ปฏิเสธแต่อย่างใด เนื่องจากยังมีโบนัสพิเศษจากจำนวนนัดที่ลงสนามและประตูที่ทำได้อยู่ในออปชันเสริม</p>
<p>แหล่ง ข่าวกล่าวเสริมว่า เฟอร์กี เตรียมดึง โอเวน มาร่วมงาน เนื่องจากเล็งเห็นในสัญชาตญาณศูนย์หน้าที่สามารถซัดให้ นิวคาสเซิล ไป 11 ประตูในฤดูกาลที่แล้ว ทั้งที่บาดเจ็บออดๆ แอดๆ มาเติมประสิทธิภาพในเกมรุกของทีม ซึ่งสามารถสร้างสรรค์โอกาสเข้าทำได้มากมายในแต่ละนัด แทนการชวดได้ตัว คาริม เบนเซมา หัวหอกตัวเก่งของ โอลิมปิก ลียง ที่โดน รีล มาดริด ตัวหน้าแย่งตัวไป รวมทั้งจากไปของ คริสเตียโน โรนัลโด ที่ถูก “ราชันชุดขาว” ทุ่มซื้อ และ คาร์ลอส เตเบซ ซึ่งเตรียมซบตัก แมนเชสเตอร์ ซิตี</p>
<p>นอก จากนี้ ในรายของ ฟรองค์ ริเบรี เพลย์เมคเกอร์หน้าบากทีมชาติ<placeName>ฝรั่งเศส</placeName>ของ บาเยิร์น มิวนิค ที่ เฟอร์กูสัน อยากได้ตัวมาแทน โรนัลโด ก็มีข่าวว่า รีล มาดริด พร้อมทุ่มเงินกระชากตัวไปร่วมทัพอีกราย หลังจากนักเตะยอมรับเองว่าอยากย้ายไปค้าแข้งในลีกสเปนมากกว่า<placeName>อังกฤษ</placeName></p>
<p>ขณะเดียวกัน “ผีแดง” ได้ปล่อยตัว โรดริโก พอสเซบอน ห้องเครื่องดาวรุ่งชาว<placeName>บราซิเลียน</placeName> ให้กับ บรากา ทีมดังของ<placeName>โปรตุเกส</placeName> ด้วยสัญญายืมตัวเป็นเวลา 1 ฤดูกาล</p></body>
</news>
