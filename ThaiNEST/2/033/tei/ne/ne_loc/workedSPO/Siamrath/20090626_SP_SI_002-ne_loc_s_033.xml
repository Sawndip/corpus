<teiHeader>
<fileDesc>
<titleStmt>
  <title>ราชันฮุบเหยื่อรายที่3ซิว"อัลบิโอล"ร่วมแก๊ง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=40941  </bibl>
</sourceDesc>
</fileDesc>
</teiHeader>
<news>
<headline>ราชันฮุบเหยื่อรายที่3ซิว"อัลบิโอล"ร่วมแก๊ง</headline>
<lead>"หงส์แดง"  ลิเวอร์พูล กินแห้วอีกแล้ว หลัง "ราชันชุดขาว" รีล มาดริด เจ้าเก่าเจียดเศษเงิน  15 ล้านยุโร (ราว 670 ล้านบาท) ชิงตัว ราอูล อัลบิโอล ปราการหลังทีมชาติ<placeName>สเปน</placeName> เข้ารังสำเร็จ</lead>
<neck></neck>
<body><p>ราฟาเอลเบนิเตซเคยตกเป็นข่าวแอบลุ้นดึงตัวอัลบิโอลมาสู้ศึกพรีเมียร์ลีก <placeName>อังกฤษ</placeName>ในฤดูกาลหน้า ทว่าล่าสุด "รอยเตอร์ส" สำนักข่าวชั้นนำอ้างรายงานของสื่อแดนกระทิงดุว่าเซ็นเตอร์ฮาล์ฟวัย23 ปี ตัดสินใจผละจากรัง "ค้างคาว" บาเลนเซีย ไปเล่นให้รีลมาดริดเพื่อน ร่วม ลา ลีกา เรียบร้อยแล้ว โดยหนึ่งในขุนพล "กระทิงดุ" <placeName>สเปน</placeName> ชุดทำศึก คอนเฟดเดอเรชันส์ คัพ 2009 ที่<placeName>แอฟริกาใต้</placeName> ตกลงใจเซ็นสัญญา 5 ปี ไปค้าแข้งในถิ่นซานติอาโกเบอร์นาบิวและกลายเป็นนักเตะรายที่ 3 ต่อจาก ริคาร์โด กากาเพลย์เมคเกอร์<placeName>บราซิเลียน</placeName>และคริสเตียโน โรนัลโด ปีกซูเปอร์สตาร์<placeName>โปรตุกีส</placeName> ที่ทาง ฟลอเรนติโน เปเรซ ประธานสโมสร รีล มาดริด ดึงมาร่วมทัพช่วงหน้าร้อนนี้</p>
<p>ขณะเดียวกันฮอร์เก วัลดาโน ผู้บริหารของ "ราชันชุดขาว" ยืนยันว่าตอนนี้กำลังหันเป้าหมายไปหาคาริม เบนเซมา ดาวยิงอนาคตไกลของ ลียง เป็นรายต่อไป หลังล้มเลิกแผนการดึงตัว ดาบิด บีญา กองหน้าทีมชาติ<placeName>สเปน</placeName>ของ บาเลนเซีย แล้ว</p>
<p>"คาริมเบนเซมา คือหนึ่งในเป้าหมายที่เป็นไปได้ของเรา แต่เราจะไม่ทำให้เกิดข่าวลือใดๆ เพราะว่าการเซ็นสัญญาจะเป็นความจริงได้ก็ต่อเมื่อการเจรจาต่อรองลุล่วงแล้วเท่านั้น" วัลดาโน กล่าว</p></body>
</news>
