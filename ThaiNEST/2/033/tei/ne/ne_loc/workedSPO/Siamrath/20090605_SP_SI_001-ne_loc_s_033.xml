<teiHeader>
<fileDesc>
<titleStmt>
  <title>โปรไทยนัดฝืดยูโรเปียนทัวร์  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=39575  </bibl>
</sourceDesc>
</fileDesc>
</teiHeader>
<news>
<headline>โปร<placeName>ไทย</placeName>นัดฝืด<placeName>ยูโรเปียน</placeName>ทัวร์</headline>
<lead></lead>
<neck></neck>
<body><p>“โปรช้าง” ธงชัย ใจดี ก้านเหล็กมือ 1 ของ<placeName>ไทย</placeName> ประเดิมสนามในกอล์ฟ<placeName>ยูโรเปียน</placeName>ทัวร์ “เดอะ เซลติก เมเนอร์ เวลส์ โอเพ่น”ที่<placeName><prefix>ประเทศ</prefix>เวลส์</placeName> ได้ไม่ดีนัก เมื่อหวดเกินไป 3 โอเวอร์พาร์ ในการแข่งขันวันแรก เมื่อ 4 มิ.ย.ที่ผ่านมา รั้งอันดับที่ 105</p>
<p>ส่วน “โปรโจ๊ก” ชัพชัย นิราช กับ “เจ้าหนึ่ง”ชิน รัตน์ ผดุงศิลป์ อีกสองความหวังของ<placeName>ไทย</placeName> ทำผลงานวันแรกไม่ฮอตเช่นกัน โดย ชัพชัย หวดเกิน 2 โอเวอร์พาร์ อยู่ที่87 ด้าน ชินรัตน์ เกิน 6 โอเวอร์พาร์ อยู่อันดับ 145 ร่วม</p>
<p>ขณะที่ตำแหน่งผู้นำมีด้วยกันถึง 4 คน คือ โธมัส บียอร์น (เดนมาร์ก), นิก โดเฮอร์ตี (<placeName>อังกฤษ</placeName>), เดวิด ฟรอสท์ (<placeName>แอฟริกาใต้</placeName>) และ อลัน แม็คลีน (<placeName>สกอตแลนด์</placeName>) ที่หวดเข้ามาเท่ากันที่ 5 อันเดอร์พาร์</p>
<p>ด้านกอล์ฟพีจีเอทัวร์ “เมโมเรียล ทัวร์นาเมนท์” วันแรก ที่<placeName>สหรัฐอเมริกา</placeName> “พญาเสือ”ไท เกอร์ วูดส์ โปรกอล์ฟหมายเลข 1 ของโลก ประเดิมสนามด้วยการทำ 3 อันเดอร์พาร์ รังอันดับที่ 9 ร่วม ส่วนตำแหน่งผู้นำเป็นของ ลุก โดนัลล์ นักกอล์ฟชาว<placeName>อังกฤษ</placeName>ที่ระเบิดฟอร์มทำ 8 อันเดอร์พาร์ ทิ้งห่างอันดับ 2 ร่วมที่มีอยู่ถึง 4 คน ถึง 3 สโตรค</p>
<p>ขณะที่กอล์ฟหญิง “สเตท ฟาร์ม คลาสสิก” วัน แรก ที่สหรัฐอเมริกา ผู้นำตกเป็นของสองสาว<placeName>เกาหลีใต้</placeName> ปัก เซรี และ ลี จี ยัง ที่สกอร์รวม 6 อันเดอร์พาร์ ทิ้งห่างอันดับ 2 คริส ทามูลิส โปรเจ้าถิ่นแค่เพียงสโตรคเดียว</p>
<p>ส่วน “โปรฝน”รัศมี กัลยาณมิตตา ความหวังหนึ่งเดียวของ<placeName>ไทย</placeName> จบวันแรกที่ 1 อันเดอร์พาร์ รั้งอันดับที่ 56 ร่วม </p></body>
</news>
