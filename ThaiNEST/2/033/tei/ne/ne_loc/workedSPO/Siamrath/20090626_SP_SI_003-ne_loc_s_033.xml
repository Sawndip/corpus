<teiHeader>
<fileDesc>
<titleStmt>
  <title>"แซมบ้า"ล่าแชมป์-ดุงกาชูทีเด็ดฟรีคิก"อัลเวส"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=40942  </bibl>
</sourceDesc>
</fileDesc>
</teiHeader>
<news>
<headline>"แซมบ้า"ล่าแชมป์-ดุงกาชูทีเด็ดฟรีคิก"อัลเวส"</headline>
<lead>คาร์ลอส  ดุงกา  กุนซือ  "แซมบ้า" <placeName>บราซิล</placeName> ยอมรับต้องลุ้นเหนื่อยก่อนที่ ดาเนียล อัลเวส  แบ็กตัวสำรอง จะลงมาซัดฟรีคิกนำชัยเฉือน "เจ้าภาพ" <placeName>แอฟริกาใต้</placeName> หืดจับ 1-0 ทะลุป้องกันแชมป์  คอนเฟเดอเรชันส์  คัพ อีกสมัย พร้อมกำชับลูกทีมห้ามประมาท <placeName>สหรัฐฯ</placeName> ทางด้าน โจเอล ซานตานา นายใหญ่ "บาฟานา" พอใจฟอร์มลูกทีมที่ยืนหยัดสู้กับแชมป์โลก 5 สมัยได้อย่างสูสี</lead>
<neck></neck>
<body><p>"แซมบ้า"<placeName>บราซิล</placeName> แชมป์เก่า คอนเฟดเดอเรชันส์ คัพ ต้องลุ้นหนักกว่าจะผ่านเข้าไปชิงชนะเลิศอีกสมัย หลังจากครึ่งแรกยังทำอะไร "เจ้าภาพ"<placeName>แอฟริกาใต้</placeName>ไม่ได้ เสมอกัน0-0ก่อนที่ในช่วง10นาทีสุดท้าย ดุงกา จะตัดสินใจส่ง ดาเนียล อัลเวส แบ็กจากบาร์เซโลนา ลงมาเป็นตัวสำรองแทน อังเดร ซานโต๊ส และเป็น อัลเวส ที่ซัดฟรีคิกนำชัยในนาทีที่88พา <placeName>บราซิล</placeName> เฉือนชนะ <placeName>แอฟริกาใต้</placeName> หวุดหวิด 1-0 ทะลุเข้าไปชิงกับคู่ปรับเก่า<placeName>สหรัฐอเมริกา</placeName>ที่เคยถล่มมาในรอบแรก 3-0 ในวันอาทิตย์ที่ 28 มิ.ย.นี้ ส่วน "บาฟานา" จะชิงที่ 3 กับ สเปน ในวันเดียวกัน</p>
<p>หลัง เกม ดุงกา ยอมรับว่าต้องลุ้นเหนื่อยทีเดียว "มันเป็นเกมที่หนักหนาสาหัส <placeName>แอฟริกาใต้</placeName> สร้างความยากลำบากให้เรา พวกเขาเล่นในสไตล์สวนกลับและตั้งรับลึก ผมจึงต้องการนักเตะที่มีความเร็วเติมเกมรุกดี และยิงฟรีคิกเยี่ยม อัลเวส ซ้อมยิงฟรีคิกทุกวันและผมคิดว่าถ้ามีโอกาสเขาจะพยายาม และเราก็ชนะด้วยลูกฟรีคิก"</p>
<p>ขณะเดียวกัน ดุงกา ได้กล่าวถึง <placeName>อเมริกา</placeName> คู่ต่อกรในนัดชิงฯว่า "<placeName>สหรัฐ</placeName> มีสไตล์การเล่นที่เฉพาะตัวและเราจะต้องเล่นให้นิ่งที่สุดในการเจอกับพวกเขาและด้วยฟอร์มแบบนี้ของ<placeName>แอฟริกาใต้</placeName>คงเป็นเรื่องยากที่<placeName>สเปน</placeName>จะเจาะแนวรับของพวกเขาได้ ผมไม่ได้ดู <placeName>สหรัฐฯ</placeName>เล่นเมื่อคืนที่ผ่านมา แต่ตอนนี้เราจะต้องดูเกม และเตรียมตัวให้พร้อมสำหรับเกมวันอาทิตย์นี้"</p>
<p>ทางด้านโจเอลซานตานานายใหญ่ทีมชาติ<placeName>แอฟริกาใต้</placeName>ชาว<placeName>บราซิเลียน</placeName>ยังยิ้มได้กับฟอร์มการเล่นของลูกทีมที่สู้ได้สูสี และแพ้เพราะลูกฟรีคิก</p>
<p>"ผมคิดว่าเราทำผลงานได้ดีในการสู้กับทีมที่ได้รับการจดจำในฐานะหนึ่งในทีมที่ดีที่สุดในโลก และสร้างความประหลาดใจให้กับ บราซิล ผมภาคภูมิใจมาก มันดูเหมือนว่าเกมกำลังจะจบ0-0อยู่แล้วแต่จากนั้น<placeName>บราซิล</placeName>ก็ได้ลูกตั้งเตะและด้วยประสบการณ์ พวกเขาส่งผู้เล่น3 คนเข้ามาอยู่ในกำแพงของเรา ทำให้เป็นเรื่องที่ยากลำบากสำหรับผู้รักษาประตู แต่เราก็แสดงให้เห็นแล้วว่า เราสามารถยืนหยัดด้วยตัวเอง ตอนนี้เรามีเวลาอีกปีเพื่อเตรียมตัวสำหรับฟุตบอลโลก ถึงเวลานั้นเราจะมีทีมที่แข็งแกร่ง" ซานตานา กล่าว</p></body>
</news>
