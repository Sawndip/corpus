<teiHeader>
<fileDesc>
<titleStmt>
  <title>"ธนา"สั่งทัพเอเชียนยูธฉีดวัคซีนกันไข้หวัด09  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=39132  </bibl>
</sourceDesc>
</fileDesc>
</teiHeader>
<news>
<headline>"ธนา"สั่งทัพเอเชียนยูธฉีดวัคซีนกันไข้หวัด09</headline>
<lead></lead>
<neck></neck>
<body><p>นายธนา ไชยประสิทธิ์ หัวหน้าคณะนักกีฬา<placeName>ไทย</placeName>ชุดเข้าร่วมแข่งขันกีฬาเอเชี่ยนยูธเกมส์ ครั้งที่ 1 ที่<placeName>สิงคโปร์</placeName> ระหว่างวันที่ 29 มิ.ย.-7 ก.ค.52 เผยว่า ฝ่ายแพทย์ของทัพนักกีฬา<placeName>ไทย</placeName>ประสานกับฝ่ายวิทยาศาสตร์การกีฬา การกีฬาแห่ง<placeName><prefix>ประเทศ</prefix>ไทย</placeName>(กกท.) เพื่อหามาตรการป้องกันการแพร่ระบาดของเชื้อไข้หวัดใหญ่สายพันธ์ใหม่ 2009 เนื่องจาก<placeName>สิงคโปร์</placeName>มีการพบผู้ติดเชื้อไข้หวัดใหญ่สายพันธ์ดังกล่าวด้วย จึงแจ้งไปยัง 10 สมาคมกีฬาของ<placeName>ไทย</placeName>ให้นักกีฬาและเจ้าหน้าที่ที่จะร่วมเดินทางไปฉีดวัคซีนสร้างภูมิคุ้มกันก่อนออกเดินทาง</p>
<p>บิ๊ก ต้อม กล่าวต่อไปว่า ในการแข่งขันครั้งนี้ นอกเหนือจากการชิงความเป็นเลิศแล้ว สภาโอลิมปิคแห่ง<placeName>เอเชีย</placeName> หรือ โอซีเอ ยังกำหนดให้แต่ละชาติเตรียมกิจกรรมนันทนาการเพื่อถ่ายทอดระหว่างกันภายใน หมู่บ้านนักกีฬา ดังนั้นจึงได้มอบหมายให้แต่ละสมาคมกีฬาเลือกกิจกรรมเพื่อสร้างความสัมพันธ์ ของนักกีฬาระดับเยาวชนจากทุกชาติด้วย ส่วนเป้าหมายของทัพ<placeName>ไทย</placeName> เชื่อว่าจะมีเหรียญทองอย่างแน่นอน</p>
<p>หัว หน้าคณะนักกีฬา<placeName>ไทย</placeName> กล่าวด้วยว่า จากที่ไปสำรวจ <placeName>สิงคโปร์</placeName>มีความพร้อมอย่างมาก เรื่องสนามแข่งขันและที่พักของนักกีฬาค่อนข้างลงตัว จึงของให้ผู้ปกครองของนักกีฬา<placeName>ไทย</placeName>มั่นใจได้ว่านักกีฬาที่จะเดินทางไปจะได้ ประสบการณ์และการดูแลเป็นอย่างดีจากฝ่าย<placeName>ไทย</placeName>และเจ้าภาพ นอกจากนี้ ตนกำลังเตรียมเสนอคณะกรรมการโอลิมปิคแห่ง<placeName><prefix>ประเทศ</prefix>ไทย</placeName>ฯ เพื่อนำนักกีฬาและเจ้าหน้าที่เข้าพบ นายอภิสิทธิ์ เวชชาชีวะ นายกรัฐมนตรี เพื่อรับโอวาทก่อนเดินทางไปร่วมแข่งขัน</p></body>
</news>
