<teiHeader>
<fileDesc>
<titleStmt>
  <title>สิงห์ยื่นอุทธรณ์ยูฟ่าแบนดร็อก-โบ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=41117  </bibl>
</sourceDesc>
</fileDesc>
</teiHeader>
<news>
<headline>สิงห์ยื่นอุทธรณ์ยูฟ่าแบนดร็อก-โบ</headline>
<lead>"สิงห์บลูส์" เชลซี ยื่นอุทธรณ์ สหพันธ์ฟุตบอล<placeName>ยุโรป</placeName> หรือ ยูฟ่า แล้ว กรณีลงโทษแบนยาว  ดี ดิเยร์ ดร็อกบา และ โชเซ โบซิงวา จากเหตุการณ์อื้อฉาวในศึกยูฟ่า แชมเปียนส์ ลีก รอบตัดเชือก นัดสองที่ สแตมฟอร์ด บริดจ์ กับ บาร์เซโลนา เมื่อฤดูกาลที่ผ่านมา</lead>
<neck></neck>
<body><p>เชลซีแสดงความไม่พอใจยูฟ่าที่ลงโทษแบน ดร็อกบา ถึง 6 เกม จากกรณีที่เข้าไปต่อว่าทอม เฮนนิง ออฟเรโบ ผู้ตัดสินหลังจบแมตช์ดังกล่าวรวมทั้ง โบซิงวา ที่โดนแบน 4 เกมกรณีวิจารณ์เปาชาวนอร์เวย์ผ่านสื่อ นอกจากนี้สโมสรยังโดนปรับเงิน 85,000ปอนด์ (ราว 4.76 ล้านบาท) จากพฤติกรรมของนักเตะทั้ง 2 คน รวมทั้งแฟนบอลที่ขว้างปาสิ่งของลงไปในสนามด้วย</p>
<p>แถลงการณ์ของเชลซีผ่านเว็บไซต์อย่างเป็นทางการของสโมสร ระบุว่า "วันนี้ เชลซียืนยันได้เลยว่าเราได้ยื่นอุทธรณ์ต่อการตัดสินลงโทษแบนของยู ฟ่า ที่มีแก่ ดีดิเยร์ ดร็อกบา และ โชเซ โบซิงวา รวมทั้งโทษปรับเงินสโมสรด้วย เราเชื่อว่าบทลงโทษเหล่านี้มันรุนแรงเกินไปสำหรับเหตุการณ์ที่เกิดขึ้น" </p></body>
</news>
