<teiHeader>
<fileDesc>
<titleStmt>
  <title>กาลาคติกอสคืนชีพ-ราชันล่า"โด้-กากา"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=39197  </bibl>
</sourceDesc>
</fileDesc>
</teiHeader>
<news>
<headline>กาลาคติกอสคืนชีพ-ราชันล่า"โด้-กากา"</headline>
<lead>ฟลอเรนติโน เปเรซ ประธานสโมสรคนใหม่หน้าเก่าของ "ราชันชุดขาว" รีล มาดริด  ประกาศลั่นเตรียมสร้าง  "กาลาคติกอส"  ขึ้นมาใหม่อีกครั้ง โดยเป้าหมายหลักอยู่ที่ คริสเตียโน โรนัลโด ขณะที่ เดวิด เบคแฮม แบะท่าพร้อมกลับมาช่วยงาน</lead>
<neck></neck>
<body><p>หลังจากได้กลับมารับตำแหน่งประธานสโมสรรีลมาดริด เป็นวาระที่ 2 เมื่อวันจันทร์ที่ผ่านมา เพราะ ไม่มีผู้ท้าชิงเก้าอี้คนอื่นเสนอตัวแข่งภายในเวลาเที่ยงคืนของวันอาทิตย์ที่ ผ่านมาตามเวลาท้องถิ่น ทำให้ ฟลอเรนติโน เปเรซ ผู้เคยอยู่เบื้องหลังการสร้าง "กาลาคติกอส"ในการดึงซูเปอร์สตาร์ระดับโลกอย่าง โรนัลโด, หลุยส์ ฟิโก, ซีเนอดีน ซีดานและเด วิด เบคแฮม มาสวมทัพ "ราชันชุดขาว" จนประสบความสำเร็จอย่างยิ่งใหญ่ด้วยการคว้าแชมป์ แชมเปียนส์ ลีก เมื่อปี 2002 และ แชมป์ลีก ปี 2001 และ 2003 ได้ออกมาให้สัญญาแฟนๆ ว่าจะสร้างโครงการดังกล่าวขึ้นมาใหม่อีกครั้ง</p>
<p>"เราต้องเอาใจแฟนๆอีกครั้งด้วยทีมที่น่าตื่นตาตื่นใจที่มีนักเตะชั้นยอดเป็นรากฐาน ไม่ว่าจะเป็นชาว<placeName>สเปน</placeName>ชาวต่างชาติ หรือมาจากทีมเยาวชน และเรายังต้องฟื้นความเข้มแข็งทางเศรษฐกิจด้วยประวัติศาสตร์ของรีล มาดริด บังคับให้เราต้องมีสุดยอดนักเตะจากทั่วโลก และจาก<placeName>สเปน</placeName>เสมอ ผมไม่ได้กำหนดข้อจำกัดอะไรให้ตัวเองทั้งนั้น"</p>
<p>อย่างไรก็ตามเปเรซ ซึ่งลาออกไปในช่วงที่สโมสรกำลังจะไม่มีแชมป์ติดมือเป็นปีที่3ติดต่อกันเมื่อเดือนกุมภาพันธ์ปี 2006 ยอมรับว่า คริสเตียโน โรนัลโด สตาร์ของ แมนฯยูไนเต็ดคือเป้าหมายสำคัญในช่วงซัมเมอร์นี้เพราะเชื่อว่า ดาวเตะ<placeName>โปรตุกีส</placeName> จะเข้ามาช่วยส่งเสริมภาพลักษณ์และสถานะทางการเงินของสโมสรเหมือนเมื่อครั้งที่พวกเขาคว้า เบคแฮม มาจาก "ปีศาจแดง" ในปี 2003</p>
<p>"ถ้าโรนัลโดมาอยู่ที่นี่ เราจะได้ทาง ไนกี้ สปอนเซอร์หลักของเขามาเพิ่มเติมจากที่เราได้รับเงินจากเสื้อแข่งของอาดิดาส ในทุกๆ สัปดาห์อยู่แล้ว ก่อนหน้านั้นรูปแบบการจัดการแบบนี้ทำให้เราสามารถจ่ายหนี้สินและมีรายได้เข้าสู่สโมสรเพิ่มขึ้น ดังนั้นเราจึงต้องลงทุนในสุดยอดนักเตะ เพราะพวกเขาจะนำเงินมาให้เรา" เปเรซ แสดงวิสัยทัศน์</p>
<p>"ผมจะไม่พูดว่าเบคแฮมไม่น่าจะย้ายออกไปในปี2007 หรือ ซีดาน ไม่น่าจะเลิกเล่นในปี 2006 แต่ผมจะพูดว่า หลังจากนี้เราควรจะซื้อ กากา และ โรนัลโด เข้ามา" เจ้าของตำนาน "กาลาคติกอส" กล่าวทิ้งท้าย</p>
<p>ทางด้าน เดวิดเบคแฮม มิดฟิลด์ทีมชาติ<placeName>อังกฤษ</placeName> ออกมายอมรับว่าหาก เปเรซ ต้องการดึงตัวเขากลับไปสวมชุด"ราชันชุดขาว"ก็จะไม่ปฏิเสธอย่างแน่นอน เพราะเชื่อว่าจะนำความยิ่งใหญ่กลับคืนถิ่น ซานติอาโก เบร์นาเบว อีกครั้ง</p>
<p>"ผมจะไม่ปฏิเสธ ผมคิดว่านี่เป็นสิ่งที่ดีที่สุดสำหรับสโมสร ผมคิดว่าเขาเป็นคนที่ยอดเยี่ยม เป็นคนที่รู้จักสโมสรทั้งภายในและภายนอกเป็นอย่างดีเป็นคนที่ทำสิ่งที่ดีที่สุด เพื่อนักเตะ, สโมสร และแฟนบอลมาตลอดเขาเป็นประธานที่สร้างความน่าตื่นเต้นพร้อมกับความหลงใหลในเกมฟุตบอลของเขา" เบคส์ กล่าว </p></body>
</news>
