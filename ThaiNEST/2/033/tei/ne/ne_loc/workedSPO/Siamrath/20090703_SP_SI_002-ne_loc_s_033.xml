<teiHeader>
<fileDesc>
<titleStmt>
  <title>สิงห์บลูส์ปัดเรือใบขาย “เจที”  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=90&nid=41408  </bibl>
</sourceDesc>
</fileDesc>
</teiHeader>
<news>
<headline>สิงห์บลูส์ปัดเรือใบขาย “เจที”</headline>
<lead>“สิงห์บลูส์” เชลซี เต้นผางหลัง “เรือใบสีฟ้า”  แมนฯ ซิตี ยื่นข้อเสนอ 30 ล้านปอนด์ (ราว 1,650 ล้านบาท) ขอซื้อ จอห์น เทอร์รี ปราการหลังกัปตันทีมชาติ<placeName>อังกฤษ</placeName> ขณะที่ คาร์โล อันเชลอตติ กุนซือใหม่ยังไม่เลิกหวังคว้าตัวลูกน้องเก่า อันเดรีย ปีร์โล มาช่วยงานในถิ่น สแตมฟอร์ด บริดจ์</lead>
<neck></neck>
<body><p> ความเคลื่อนไหวในถิ่น สแตมฟอร์ด บริดจ์ ของทัพ “สิงห์บลูส์” เชล ซี ล่าสุด ยอดทีมประจำ<placeName><prefix>กรุง</prefix>ลอนดอน</placeName> ต้องรีบแจ้นออกมาปัดข้อเสนอ 30 ล้านปอนด์ ของ แมนเชสเตอร์ ซิตี สโมสรเพื่อนร่วมลีกที่ร่ำรวยที่สุดในโลก ที่ขอซื้อ จอห์น เทอร์รี ปราการหลังกัปตันทีมชาติ<placeName>อังกฤษ</placeName>วัย 28 ปี โดยแถลงว่า “เชลซี สามารถยืนยันได้ว่าบอกปัดข้อเสนอจาก แมนเชสเตอร์ ซิตี ที่ขอซื้อ เทอร์รี” ทั้ง นี้สืบเนื่องจาก ปีเตอร์ เคนยอน ประธานบริหารของ เชลซี นัดพบปะพูดคุยกับ แกรี คุก ของ แมนฯซิตี ในการเจรจาคว้าตัว ดาเนียล สเตอร์ริดจ์ หักหอกดาวรุ่ง แต่ “เรือใบสีฟ้า” ได้ยื่นข้อเสนอขอซื้อตัว เทอร์รี พ่วงมาด้วย</p>
<p>ด้าน “กัปตันเจที” กล่าวถึงการร่วมงานกับกุนซือคนใหม่ คาร์โล อันเชลอตติ ที่ย้ายมาจาก เอซี มิลาน ว่า “ผม ต้องการทำให้แน่ใจว่าตนเองจะได้อยู่ในทีม โดยไม่สำคัญว่าคุณจะเป็นกัปตันทีมหรือไม่ เมื่อมีเจ้านายคนใหม่เข้ามาพร้อมกับแนวทางการทำทีมใหม่ๆ”</p>
<p>นอกจากนี้ “เดอะ ซัน” สื่อ ดัง<placeName><addName>เมืองผู้ดี</addName></placeName> รายงานว่า กุนซือชาว<placeName>อิตาเลียน</placeName> ยังหวังจะดึงตัวลูกน้องเก่า อันเดรีย ปีร์โล มิดฟิลด์อัจฉริยะของ เอซี มิลาน มาช่วยงานในถิ่น สแตมฟอร์ด บริดจ์ และดูเหมือนว่า มิดฟิลด์ทีมชาติ<placeName>อิตาลี</placeName> ก็สนใจที่จะมาร่วมงานกับ “คาร์เลตโต” อีกครั้งเช่นกัน</p>
<p>พร้อม กันนี้ เชลซี ได้จัดการคว้าตัว รอสส์ เทิร์นบูลล์ ผู้รักษาประตูชาว<placeName>อังกฤษ</placeName> มาจาก มิดเดิลสโบรช์ ทีมน้องใหม่ในศึกเดอะแชมเปียนชิพ เป็นที่เรียบร้อยแล้ว แบบไม่มีค่าตัว โดยจอมหนึบวัย 24 ปี จรดปากกาเซ็นสัญญาเฝ้าเสาเป็นเวลา 4 ปี</p></body>
</news>
