<teiHeader>
<fileDesc>
<titleStmt>
  <title>คุณอาเผย "นาดาล" งอเข่าไม่ได้ไม่ชัวร์ลงป้องแชมป์วิมฯ!!  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-19 11:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000069268  </bibl>
</sourceDesc>
</fileDesc>
</teiHeader>
<news>
<headline>คุณอาเผย "นาดาล" งอเข่าไม่ได้ไม่ชัวร์ลงป้องแชมป์วิมฯ!!</headline>
<lead>โทนี นาดาล คุณอาและโค้ชคู่ใจ ยอมรับเอ็นหัวเข่าทั้งสองข้างของ ราฟาเอล นาดาล ยังไม่หายดีทำให้ย่อเข่าได้ไม่ถนัด หลังหลายชายยอดนักเทนนิสมือ 1 ของโลกพลาดท่าแพ้ให้กับ เลย์ตัน ฮิววิตต์ อดีตมือ 1 โลกชาวออสเตรเลียในแมตช์อุ่นเครื่องก่อน วิมเบิลดัน 2009 ในสัปดาห์หน้า โดยถึงเวลานี้ "เอล มาทาดอร์" ยังไม่ยืนยันว่าจะลงป้องกันแชมป์ได้หรือไม่</lead>
<neck></neck>
<body><p>เทนนิสแกรนด์สแลมที่เก่าแก่ที่สุดในโลก วิมเบิลดัน ชิงเงินรางวัลรวม 12,550,000 ปอนด์ (ราว 715 ล้านบาท) เตรียมเปิดศึกอย่างเป็นทางการ ณ สังเวียนคอร์ตหญ้า <placeName>ออล อิงแลนด์</placeName> <placeName><prefix>กรุง</prefix>ลอนดอน</placeName> <placeName><prefix>ประเทศ</prefix>อังกฤษ</placeName>ระหว่างวันที่ 22 มิถุนายน - 5 กรกฎาคมนี้ หากแต่อาการบาดเจ็บหัวเข่าของ ราฟาเอล นาดาล มือ 1 โลกและเป็นแชมป์เก่าปี 2008 ที่เกิดขึ้นหลังตกรอบ 4 เฟรนช์ โอเพน เมื่อ 3 สัปดาห์ก่อนยังไม่หายดีร้อยเปอร์เซนต์ หลังจากเมื่อวันพฤหัสบดีที่18 มิถุนายนที่ผ่านมา "เอล มาทาดอร์" งอเข่าได้ไม่เต็มที่จนพ่ายแพ้ เลย์ตัน ฮิววิตต์ อดีตมือ 1 โลกชาว<placeName>ออสเตรเลีย</placeName>ขาดลอยในเกมอุ่นเครื่อง</p>
<p> โดยเมื่อวานนี้(18มิ.ย.) ที่<placeName><prefix>สนาม</prefix>เทนนิส เฮอร์ลิงแฮม</placeName> ใน<placeName>ลอนดอน</placeName> นาดาล วัย 23 ปีแพ้ให้กับ ฮิววิตต์ แชมป์เก่า วิมเบิลดันปี 2002 วัย 28 ปี ในเกมอุ่นเครื่องขาดลอย 0-2 เซต 4-6,3-6 ซึ่งหลังจบการแข่งขัน โทนี นาดาล คุณอาและโค้ชคู่ใจออกมาเผยผ่าน บลูมเบิร์ก สำนักข่าวดังของ<placeName>สหรัฐฯ</placeName>ว่า "ยอมรับว่า ราฟาเอล เหนื่อยหนักแน่หากหวังจะป้องกันแชมป์ วิมเบิลดัน ในสัปดาห์หน้าเพราะถึงตอนนี้เข่าทั้งสองข้างของเขายังไม่สมบูรณ์และยังงอได้ ไม่เต็มที่ เราคงต้องรอทดสอบอีกครั้งในแมตช์วันศุกร์"</p>
<p> สำหรับแมตช์อุ่นเครื่องในวันศุกร์ที่ 19 มิถุนายน นาดาล มีโปรแกรมลง<placeName><prefix>สนาม</prefix> เฮอร์ลิงแฮม</placeName> พบกับ สตานิสลาส วาวรินกา มือ 19 ของโลกชาวสวิส ซึ่งแฟนๆเทนนิสต้องติดตามกันต่อไปว่า หวดดุจากมายอร์กา จัดตัดสินใจ "ลงแข่ง" หรือ "ถอนตัว" จากวิมเบิลดัน 2009 เนื่องจากเจ้าตัวเคยออกมาประกาศไว้ว่าจะไม่ลงแข่งขันเป็นอันขาดหากไม่ฟิต เต็มร้อยเปอร์เซนต์</p></body>
</news>
