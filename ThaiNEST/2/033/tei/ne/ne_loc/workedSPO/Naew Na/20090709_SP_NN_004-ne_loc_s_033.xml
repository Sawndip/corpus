<teiHeader>
<fileDesc>
<titleStmt>
  <title>บาร์ซ่าแย่งคว้าริเบรี่หงส์โล่งอกราชันไม่ยอมสู้ค่าตัวอลอนโซ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169458  </bibl>
</sourceDesc>
</fileDesc>
</teiHeader>
<news>
<headline>บาร์ซ่าแย่งคว้าริเบรี่หงส์โล่งอกราชันไม่ยอมสู้ค่าตัวอลอนโซ</headline>
<lead>ข่าวความเคลื่อนไหวของตลาดซื้อขายนักเตะชื่อดังล่าสุด เมื่อวันที่ 8 ก.ค.ที่ผ่านมาทางนายฆวาเม่ เฟร์เรร์รองประธานสโมสรเจ้าบุญทุ่ม"เอฟ.ซี.บาร์เซโลน่า" ได้ออกมาเผยแก่สื่อว่า บาร์ซ่าเองยังให้ความสนใจตัวไอ้หน้าบากฟร้องค์ ริเบรี่มิดฟิลด์ตัวรุกริมเส้นชื่อดังทีมชาติ<placeName>ฝรั่งเศส</placeName>เช่นเดียวกับเรอัล มาดริดยักษ์ใหญ่ของ<placeName>สเปน</placeName>และสิงห์บลูเชลซี่ถึงแม้ฝั่งเจ้าของตัวนักเตะคือบา เยิร์นมึนเช่นจะตั้งราคาค่าตัวไว้แพลงลิบลิ่วน้องๆคริสเตียนโน่ โรนัลโดก็ตาม เฟร์เรร์เผยว่าริเบรี่เป็นนักเตะตัวริมเส้นที่มีฝีเท้าดีเยี่ยมหากได้มาร่วม เล่นกับไลโอเนล เมสซี่แล้วทีมของเราจะยิ่งใหญ่ที่สุดในลาลีกาต่อไป</lead>
<neck></neck>
<body><p>นอก จากริเบรี่แล้วนักเตะที่เป็นหมายสูงสุดอีกคนก็คือดาบิด บีย่าหัวหอกกองหน้าดาวยิงทีมชาติ<placeName>สเปน</placeName>ของไอ้ค้างคาวบาเลนเซียนั่นเองโดย เลขาธิการฝ่ายเทคนิค ซิกิ เบกิริสไตน์กำลังเดินเครื่องอย่างเต็มที่ ทางด้านความเคลื่อนไหวของ 2 นักเตะในตำแหน่งมิดฟิลด์ตัวรับในค่ายลิเวอร์พูลหงส์แดงซึ่งได้แก่ชาบี อลอนโซนักเตะชาว<placeName>สเปน</placeName>กับฆาเบียร์ มาสเคราโน่กัปตันทีมชาติ<placeName>อาร์เยนติน่า</placeName>นั้น รายงานล่าสุดระบุว่าสำหรับอลอนโซนั้นทางเรอัลมาดริดดูจะเลิกตอแยไปแล้วหลัง จากเอลราฟา ราฟาเอล เบนิเตซกุนซือใหญ่ของหงส์แดงได้ตั้งค่าตัวไว้สูงลิ่วและทางเอลราฟาก็ได้ เคลียร์ใจกับอลอนโซแล้ว สำหรับมาสเคราโน่นั้นข่าวระบุว่าทางเอลราฟาได้พยายามโน้มน้าวกัปตันทีมชาติ ฟ้าขาวให้ยอมปักหลักอยู่ค้าแข้งกับหงส์แดงอีกสัก 1 ฤดูเพื่อทำให้หงส์คว้าแชมป์พรีเมียร์ลีกให้สำเร็จแล้วค่อยย้ายออกไปอยู่กับ ทีมเจ้าบุญทุ่ม ส่วนนักเตะใหม่ที่หงส์แดงจะซื้อเพิ่มนั้นมีข่าวว่าต้องการซื้อกองหน้าและกอง หลังเพิ่มอีกตำแหน่งละ 1 คน </p></body>
</news>
