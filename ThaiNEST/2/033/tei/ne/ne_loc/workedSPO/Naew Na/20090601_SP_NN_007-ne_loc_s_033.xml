<teiHeader>
<fileDesc>
<titleStmt>
  <title>"เชลซี"ข่มมิด!53ปีไม่แพ้ทอฟฟี่  ชิงน็อกเอาท์เขย่าโลกเอฟเอคัพ  "นิโก้-ดร็อกบา"ปักหลักยืนหอก เอฟฯเจ็บอื้อแต่"เฟลไลนี่"นำทีม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163666  </bibl>
</sourceDesc>
</fileDesc>
</teiHeader>
<news>
<headline>"เชลซี"ข่มมิด!53ปีไม่แพ้ทอฟฟี่  ชิงน็อกเอาท์เขย่าโลกเอฟเอคัพ  "นิโก้-ดร็อกบา"ปักหลักยืนหอก เอฟฯเจ็บอื้อแต่"เฟลไลนี่"นำทีม</headline>
<lead>ศึกฟุตบอลน็อกเอาท์เขย่าโลก "เอฟเอ คัพ 2009" เดินทางมาถึงรอบชิงชนะเลิศ ในวันเสาร์นี้ จะเป็นการดวลแข้งกันระหว่าง "สิงโตน้ำเงินคราม" เชลซี แชมป์ 4 สมัย ซึ่งเป็นแชมป์ถ้วยนี้ในเวมบลีย์เก่าทีมสุดท้าย ดวลกับ "ทอฟฟี่สีน้ำเงิน" เอฟเวอร์ตัน อดีตแชมป์ 5 สมัยที่โหยหาความสำเร็จมานาน หลังจากไม่เคยได้แชมป์อะไรเลยนับตั้งแต่คว่ำ แมนฯยูฯ 1-0 ในถ้วยใบนี้เมื่อปี 1995</lead>
<neck></neck>
<body><p>เกมนัดนี้ เชลซี จะเตะสั่งลา กุส ฮิดดิงค์ เทรนเนอร์ชั่วคราวที่จะคุมทัพนัดสุดท้าย ซึ่ง แฟรงค์ แลมพาร์ด จูเนียร์ มิดฟิลด์ตัวกลั่น กล่าวว่า เขาคงไม่สบายกระส่ายกระสับแน่ หากแพ้ในเกมนี้ โดยที่ผู้เล่นของ เชลซี ถือว่าครบเครื่องต้มยำอย่างมาก เพราะจะมีตัวหลัก ๆ ลงเล่นได้ทั้งหมด โดยเฉพาะแนวรุก นิโกลาส์ อเนลก้า ดาวซัลโวพรีเมียร์ลีก จะจับคู่กับ ดีดิเย่ร์ ดร็อกบา เจอกับ "ทอฟฟี่เมน" ที่มีปัญหาตัวหลักลงไม่ได้ คือ มิเกล อาร์เตต้า, ยาคูบู และฟิล ยาเกียลก้า ที่บาดเจ็บ รวมไปถึง โช ที่ติดคัพไท ซึ่ง เดวิด มอยส์ กุนซือมั่นใจว่า ทีมที่เล่นได้ดีมาทั้งซีซั่นจะคว้าชัยเพื่อคืนสู่ความยิ่งใหญ่ให้จงได้ โดยเน้นเกมแดนกลางอัดไปถึง 5 คนนำโดย มารูยาน เฟลไลนี่ กองกลาง<placeName>เบลเยี่ยม</placeName>, ลีออน ออสแมน ที่เล่นได้อย่างยอดเยี่ยมในปีนี้ และฟิล เนวิลล์</p>
<p>11 ตัวจริงที่คาดว่าจะลงสนามมีดังนี้ เชลซี : ปีเตอร์ เช็ก, โชเซ่ โบซิงวา, อเล็กซ์, จอห์น เทอร์รี่(กัปตันทีม), แอชลี่ย์ โคล, มิกาแอล เอสเซียง, มิชาเอล บัลลัค, แฟรงค์ แลมพาร์ด, ฟลอรองต์ มาลูด้า, นิโกลาส์ อเนลก้า และดีดิเย่ร์ ดร็อกบา </p>
<p> เอฟเวอร์ตัน : ทิม ฮาวเวิร์ด, โทนี่ ฮิบเบิร์ต, โจเซฟ โยโบ, โจลีออน เลสค็อตต์, เลย์ตัน เบนย์ส, ฟิล เนวิลล์, ลีออน ออสแมน, มารูยาน เฟลไลนี่, สตีเฟ่น พีนาร์, ทิม เคฮิลล์ และหลุยส์ ซาฮา</p>
<p>ขณะ ที่การเจอกันมาในช่วงหลังนี้ เอฟเวอร์ตัน ไม่เคยชนะ เชลซี มานานถึง 9 ปี โดยนัดสุดท้ายที่เอาชนะได้ต้องย้อนกลับไปในวันที่ 25 พฤศจิกายน ปี 2000 ในเกมพรีเมียร์ลีกที่กูดิสัน พาร์ค ซึ่งพวกเขาชนะไป 2-1 นับจากนั้นเจอกันทั้งในบอลลีก และบอลถ้วย 22 นัด เชลซี ไม่เคยแพ้ และชนะได้ถึง 14 เกมด้วยกัน อย่างไรก็ตามการเจอกันปีนี้ในลีกทั้งคู่เสมอกันแบบไร้สกอร์ทั้งสองเกม</p>
<p>สำหรับ สถิติการเจอกันของทั้งคู่มีดังนี้ ปี 1914/15 รอบรองชนะเลิศ เชลซี ชนะ เอฟเวอร์ตัน 2-0, ปี 1928/29 รอบ 3 เชลซี ชนะ เอฟเวอร์ตัน 2-0, ปี 1937/38 รอบ 3 เชลซี แพ้ เอฟเวอร์ตัน 0-1, ปี 1948/49 รอบ 4 เชลซี ชนะ เอฟเวอร์ตัน 2-0, ปี 1955-56 เอฟเวอร์ตัน ชนะ เชลซี 1-0, ปี 1991-92 รอบ 4 เชลซี ชนะ เอฟเวอร์ตัน 1-0, ปี 2005-06 รอบ 4 เอฟเวอร์ตัน เสมอ เชลซี 1-1 และนัดรีเพลย์ เชลซี ชนะ 4-1</p>
<p>ทางด้านฟุตบอลลีกเอิง <placeName>ฝรั่งเศส</placeName> เดินทางมาถึงนัดสุดท้ายเช่นเดียวกัน โดยที่ ชิรงแด็ง บอร์กโดซ์ มีลุ้นเป็นแชมป์หนแรกในรอบ 10 ปี เมื่อต้องการเพียงแค่คะแนนเดียวเท่านั้น ในการบุกไปเจอกับ ก๊อง ที่กำลังดิ้นรนหนีการตกชั้นอย่างสุดลิ่ม ขณะที่ "โอแอม" โอลิมปิก มาร์กเซย ที่เป็นรองจ่าฝูง จะเฝ้าบ้านเจอกับ แรนส์ ที่ลุ้นไปเตะบอล<placeName>ยุโรป</placeName> โดยที่ มาร์กเซย กำลังต้องการชัยชนะ พร้อมกับลุ้นให้ บอร์กโดซ์ แพ้ เพื่อให้แต้มกลับมาเท่ากันและมาวัดกันที่ประตูได้เสีย</p>
<p>พิพากษาลูกหนังโลก ตัดสินโดย บี แหลมสิงห์</p>
<p></p>
<p># เอฟเอ คัพ รอบชิงชนะเลิศ</p>
<p>21.00 น. เชลซี - เอฟเวอร์ตัน เชลซี ต่อ เสมอควบครึ่ง อยู่สิงห์ดีกว่า</p>
<p># ลีก เอิง <placeName>ฝรั่งเศส</placeName></p>
<p>02.00 น. เกรอน็อบล์-โซโชซ์ โซโชซ์ ต่อ เสมอควบครึ่ง ต้องต่อ</p>
<p>02.00 น. ก๊อง-บอร์กโดซ์ บอร์กโดซ์ ต่อ 1 ลูก กัดฟันรอง</p>
<p>02.00 น. แซงต์ เอเตียน-วาล็องเซียนส์ แซงต์ เอเตียน ต่อ ลูกครึ่ง รองดีกว่า</p>
<p>02.00 น. นีซ-เลอ อาฟร์ นีซ ต่อ ลูกควบลูกครึ่ง ต่อโลด</p>
<p>02.00 น. น็องต์-โอแซร์ เสมอ น็องต์ อยู่เจ้าถิ่น</p>
<p>02.00 น. ลอริยงต์-เลอ มังส์ ลอริยงต์ ต่อ เสมอควบครึ่ง เสี่ยงต่อ</p>
<p>02.00 น. ตูลูส-ลียง ตูลูส ต่อ เสมอควบครึ่ง รองดีกว่า</p>
<p>02.00 น. แซงต์ แชร์กแมง-โมนาโก แซงต์ แชร์กแมง ต่อ ลูกครึ่ง รองดีกว่า</p>
<p>02.00 น. มาร์กเซย-แรนส์ มาร์กเซย ต่อ ลูกครึ่ง ต้องรอง</p>
<p>02.00 น. ลีลล์-น็องซี่ ลีลล์ ต่อ ลูกครึ่ง น่าต่อ</p>
<p># ลา ลีกา สเปน</p>
<p>02.00 น. ลา คอรุนญ่า-บาร์เซโลน่า คอรุนญ่า ต่อ เสมอควบครึ่ง บาร์ซ่ายังแฮงค์อยู่</p>
<p>02.00 น. แอต.มาดริด-อัลเมเรีย มาดริด ต่อ ลูกครึ่งควบสอง ต่อไปเหอะ</p>
<p>02.00 น. มายอร์ก้า-บียาร์เรอัล บียาร์เรอัล ต่อ เสมอควบครึ่ง ต่อดีกว่า</p>
<p>02.00 น. บาเลนเซีย-บิลเบา บาเลนเซีย ต่อ ลูกครึ่ง ต่อเหอะน่า </p></body>
</news>
