<teiHeader>
<fileDesc>
<titleStmt>
  <title>"ทอฟฟี่"เตรียมเซ็น"โอเว่น"กลับถิ่นเกิดรับเละวีคละ6ล้าน-"เปเรซ"เอาจริงล่า3ซูเปอร์สตาร์เข้ารังราชัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163871  </bibl>
</sourceDesc>
</fileDesc>
</teiHeader>
<news>
<headline>"ทอฟฟี่"เตรียมเซ็น"โอเว่น"กลับถิ่นเกิดรับเละวีคละ6ล้าน-"เปเรซ"เอาจริงล่า3ซูเปอร์สตาร์เข้ารังราชัน</headline>
<lead>ห้ามไม่ฟังยั้งไม่อยู่! "ราชันชุดขาว" เรอัล มาดริด ในยุคของ ฟลอเรนติโน่ เปเรซ ว่าที่ประธานสโมสคนใหม่แต่หน้าเดิม เตรียมสร้างทัพ"กาลาติกอส 2" ให้เป็นความจริง หลังจากเตรียมเซ็นสัญญา 3 ซูเปอร์สตาร์ดังของวงการลูกหนังมาร่วมทัพให้จงได้</lead>
<neck></neck>
<body><p>โดย 3 ดาวเตะดังกล่าวนั้นประกอบด้วย ริคาร์โด้ กาก้า ยอดมิดฟิลด์พรสวรรค์สูงทีมชาติ<placeName>บราซิล</placeName> ของ "ปีศาจแดงดำ" เอซี มิลาน แห่งศึกกัลโช่ เซเรีย อา <placeName>อิตาลี</placeName>, คริสเตียโน่ โรนัลโด้ ปีกจอมสับสยองทีมชาติ<placeName>โปรตุเกส</placeName> ของ "ปีศาจแดง" แมนเชสเตอร์ ยูไนเต็ด และคาริม เบนเซม่า หัวหอกดาวรุ่งจอมฮ็อตทีมชาติ<placeName>ฝรั่งเศส</placeName> ของ "โอแอล" โอลิมปิก ลียง พร้อมกับมีลิสต์รายชื่อนักเตะดังอีกเป็นเข่งทีเดียว</p>
<p>ทั้ง นี้ โอกาสการเข้ามาเป็นประธานสโมสรคนใหม่ของ เปเรซ ค่อนข้างจะใสปิ๊งยิ่งกว่าแก้วคริสตัล หลังจากที่คู่ชิงตำแหน่งอีก 3 คนนั้น เกิดอาการใจมดถอนตัวออกจากการเลือกตั้งไปแล้ว ทำให้ เปเรซ เข้าวินอย่างแน่นอน และจากการที่ตัวเขาเป็นคนชอบซื้อซูเปอร์สตาร์มาประดับทีมนั้น ทำให้เป็นที่คาดกันว่า ดารานักเตะอีกมากมายจะเดินหน้าเข้าสู่ซานดิอาโก้ เบอร์นาเบว อย่างแน่นอน หลังจากปีนี้ปล่อยให้คู่ปรับตลอดกาลอย่าง "เจ้าบุญทุ่ม" บาร์เซโลน่า ผงาดคว้าได้ถึง 3 แชมป์ปล่อยให้กองทัพราชันชุดขาวต้องนอนป่วยยิ่งกว่าเสือเจ็บ </p>
<p>สำหรับ เปเรซ เคยประกาศศักดาถึงความยิ่งใหญ่กับ เรอัล มาดริด มาแล้ว ระหว่างปี 2000-2006 ด้วยการกวาดบรรดาซูเปอร์สตาร์ลูกหนังโลกมาอยู่ในทีมอย่างมาก แต่ก็ประสบความล้มเหลวในการมีนักเตะกาลาติกอสยุคแรก คือ ซีเนดีน ซีดาน, หลุยส์ ฟีโก้, เดวิด เบ๊คแฮม, โรแบร์โต้ คาร์ลอส และโรนัลโด้ ที่มือเปล่านานถึง 4 ปีเต็ม แต่ในยุคของเขาก็คว้าแชมป์ยูฟ่า แชมเปี้ยนส์ลีกได้สำเร็จในปี 2001</p>
<p>ซึ่ง โฟกัสของ เปเรซ คงจะไม่พ้น โรนัลโด้ ที่เพิ่งออกมาสับเละแทคติคของ เซอร์อเล็กซ์ เฟอร์กูสัน กุนซือแมนฯยูฯ ว่า ห่วยแตกและเป็นเหตุผลสำคัญที่ทำให้ทีมต้องแพ้ บาร์เซโลน่า ไปแบบเสียเชิง 0-2 ชวดแชมป์ยูฟ่า แชมเปี้ยนส์ลีก ซึ่งจุดนี้น่าจะทำให้เป็นขนวนสำคัญที่ โรนัลโด้ อาจจะต้องระเห็จออกจากรังโอลด์ แทรฟฟอร์ด รวมถึงการที่ตัวเขามีข่าวว่า ต้องการที่จะย้ายทีมอีกด้วย โดยในตอนนี้ได้มีการอ้างว่า มาดริด ได้ยื่นเงินทาบ โรนัลโด้ ด้วยมูลค่ามหาศาลถึง 80 ล้านปอนด์เลยทีเดียว</p>
<p>ขณะ ที่ กาก้า นั้น เปเรซ ยืนยันว่า เขามีสัมพันธ์ที่ดีกับ อาเดรียโน่ กัลเลียนี่ รองประธานสโมสรมิลาน และน่าจะปล่อยให้ กาก้า ย้ายทีมได้ง่ายขึ้น อย่างไรก็ตามกรณีของ เบนเซม่า นั้น จะต้องขับเคี่ยวแย่งกับ แมนฯยูไนเต็ด ที่เตรียมปล่อย คาร์ลอส เตเวซ ออกจากทีมเนื่องจากหมดสัญญา และขาย นานี่, พาร์ค จี ซอง รวมไปถึง โทมัสซ์ คุทซ์แซค เพื่อรวบรวมเงินมาล่าตัวดาวรุ่ง<placeName>ฝรั่งเศส</placeName>ผู้นี้อีกด้วย</p>
<p>ทาง ด้าน ไมเคิล โอเว่น หัวหอกอดีตทีมชาติ<placeName>อังกฤษ</placeName> ที่กำลังจะหมดสัญญากับ "สาลิกาดง" นิวคาสเซิ่ล น้องใหม่เดอะแชมเปี้ยนชิพ เตรียมจะปลดแอกตัวเอง และไม่ยอมเล่นในระดับดิวิชั่น 2 ด้วยการเข้าเจรจากับ "ทอฟฟี่สีน้ำเงิน" เอฟเวอร์ตัน ทีมในถิ่นเกิดของเขาและเชียร์มาตั้งแต่เด็ก</p>
<p>โดย ล่าสุด เดวิด มอยส์ ผู้จัดการทีมของทอฟฟี่เมน เตรียมจะคุยกับ โอเว่น หลังจากจบเกมเอฟเอ คัพ นัดชิงชนะเลิศ พร้อมกับจะมอบสัญญา 3 ปีและค่าเหนื่อยมหาศาล 110,000 ปอนด์ หรือเฉียด 6 ล้านบาทให้พิจารณา คาดกันว่า โอเว่น จะเซ็นสัญญาแน่ แม้ว่าตัวเขาจะเคยลงเตะให้กับ "หงส์แดง" ลิเวอร์พูล ทีมคู่ปรับร่วมเมืองของเอฟเวอร์ตันก็ตาม</p>
<p>พิพากษาลูกหนังโลก ตัดสินโดย บี แหลมสิงห์</p>
<p># กัลโช่ เซเรีย อา อิตาลี</p>
<p>20.00 น. เจนัว-เลซเช่ เจนัว ต่อ ลูกครึ่ง ต่อดีกว่า</p>
<p>20.00 น. ยูเวนตุส-ลาซิโอ ยูเว่ ต่อ ลูกครึ่ง น่าต่อ</p>
<p>20.00 น. นาโปลี-คิเอโว่ นาโปลี ต่อ 1 ลูก กัดฟันรอง</p>
<p>20.00 น. โบโลญญ่า-คาตาเนีย โบโลญญ่า ต่อ 2 ลูก รองดีกว่า</p>
<p>20.00 น. ปาแลร์โม่-ซามพ์โดเรีย ปาแลร์โม่ ต่อ ครึ่งควบลูก ต้องต่อ</p>
<p>20.00 น. ฟิออเรนติน่า-เอซี มิลาน ฟิออฯ ต่อ เสมอควบครึ่ง รองดีกว่า</p>
<p>20.00 น. อูดิเนเซ่ - กายารี่ อูดิเนเซ่ ต่อ ครึ่งควบลูก ต้องต่อ</p>
<p>20.00 น. อินเตอร์-อตาลันต้า อินเตอร์ ต่อ ลูกครึ่ง ต่อดีกว่า</p>
<p>20.00 น. เรจจิน่า-เซียน่า เรจจิน่า ต่อ เสมอควบครึ่ง วางเจ้าบ้าน</p>
<p>20.00 น. โรม่า-โตริโน่ โรม่า ต่อ ครึ่งควบลูก เชียร์เจ้าถิ่น</p>
<p># ลา ลีกา สเปน</p>
<p>22.00 น. เอสปันญ่อล - มาลาก้า เอสปันญ่อล ต่อ ครึ่งลูก ต่อไปโลด</p>
<p>22.00 น. นูมานเซีย - เซบีย่า เซบีญ่า ต่อ ครึ่งลูก วางทีมเยือน</p>
<p>00.00 น. โอซาซูน่า - เรอัล มาดริด โอซาซูน่าต่อ ครึ่งลูก ต้องรอง</p>
<p>00.00 น. ราซิ่ง ซานตานเดร์ - เกตาเฟ่ เกตาเฟ่ ต่อ เสมอควบครึ่ง รองดีกว่า</p>
<p>00.00 น. เบติส-บายาโดลิด เบติส ต่อ ครึ่งลูก ต่อยาว</p>
<p>00.00 น. คิฆอน-อูเอลบา คิฆอน ต่อ 1 ลูก ต่อไปเลย</p></body>
</news>
