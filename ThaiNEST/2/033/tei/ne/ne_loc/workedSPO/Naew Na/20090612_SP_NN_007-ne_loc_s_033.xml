<teiHeader>
<fileDesc>
<titleStmt>
  <title>"กาก้า"เซ็น6ปีสถิติโลก!  ผู้ดีส่งเนวิลล์,เบ๊คส์บู๊-ด่ายับขาย"นิว"ผ่านอีเบย์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165164  </bibl>
</sourceDesc>
</fileDesc>
</teiHeader>
<news>
<headline>"กาก้า"เซ็น6ปีสถิติโลก!  ผู้ดีส่งเนวิลล์,เบ๊คส์บู๊-ด่ายับขาย"นิว"ผ่านอีเบย์</headline>
<lead>เป็นอันเสร็จสิ้นเรียบร้อยแล้วสำหรับ การย้ายตัวของ ริคาร์โด้ กาก้า ยอดกองกลางทีมชาติ บราซิล เมื่อได้ผ่านการตรวจร่างกายกับทางสโมสร เรอัล มาดริด ผ่านลุล่วงไปเรียบร้อยแล้ว โดยจะเซ็นสัญญากับทาง มาดริด เป็นเวลาถึง 6 ปี และรับค่าเหนื่อยสัปดาห์ละ155,000 ปอนด์คาดค่าตัวในการย้ายครั้งนี้อยู่ที่ประมาณ 56ล้านปอนด์ หรือประมาณ 3,000ล้านบาท เลยทีเดียว</lead>
<neck></neck>
<body><p> โดยแพทย์ทีมชุดขาวและคณะตัวแทนจากเรอัล มาดริด ที่ตามไปดูการตรวจร่างกายของ กาก้า ถึงที่ ได้ทำการตรวจร่างกายยอดดาวเตะวัย 27 ผ่านฉลุยไร้ปัญหาใดๆ โดยในตอนนี้เหลือเพียงแค่การโชว์เสื้อที่สโมสร ต่อหน้าแฟนบอลเท่านั้น </p>
<p> เจ้าของรางวัลนักเตะยอดเยี่ยมโลก และบัลลง ดอร์ ประจำปี 2007 ได้ออกมาเปิดใจเป็นครั้งแรกหลังจากย้ายมาร่วมทีม เรอัล มาดริดว่า "ผมไม่ได้ผิดหวังในความสัมพันธ์ระหว่างผมกับมิลาน ความต้องการของผมคืออยู่กับมิลาน แต่วิกฤตเศรษฐกิจได้ส่งผลกระทบสู่หลายสโมสร รวมถึงมิลาน หลังจากผมได้คุยกับบอร์ดบริหารมิลาน และเราได้ข้อสรุปว่าสิ่งที่ดีที่สุดสำหรับทุกฝ่ายคือการขายผมออกไป ผมเข้าใจอย่างชัดเจนถึงสถานะของสโมสร และผมก็อยากขอบคุณมิลาน และท่านประธานสโมสรเป็นอย่างมาก"</p>
<p>"ผมได้รับชัยชนะทุกอย่างที่ผมต้องการในฐานะผู้เล่นไปแล้ว และการย้ายทีมครั้งนี้คือแรงกระตุ้นครั้งใหม่สำหรับผม สโมสรต้องการความเสียสละครั้งนี้ และผมก็เข้าใจเป็นอย่างดี ผมไม่ต้องการตำหนิสโมสรในเรื่องนี้ ทุกอย่างที่ผมทำเพื่อมิลาน เป็นการทำด้วยความสมัครใจ นับตั้งแต่วันที่ผมเดินทางมาถึงจนกระทั่งจากไป ผมสามารถเดินออกไปอย่างภาคภูมิใจ" ยอดเพลย์เมคเกอร์กล่าว ทิ้งท้าย </p>
<p> ทางด้าน เดอะซัน สื่อชื่อดังแห่งเกาะอังกฤษ รายงานข่าวว่า ไมค์ แอชลี่ย์ ประธานสโมสร นิวคาลเซิ่ล ทำเรื่องที่ไม่น่าเชื่อว่าจะเกิดกับทีมอย่างนิวคาลเซิ่ล เมื่อเขาทำการประกาศขายสโมสรที่ตัวเองเป็นเจ้าของอยู่ผ่านทางเว็บไซต์ ประมูลชื่อดังอย่าง อีเบย์ โดยที่ข้อความในการขายสโมสรนั้น ได้มีการโฆษณาชวนเชื่อว่ามีแฟนบอล 60,000 คนคอยสนับสนุนทีมทุกนัดในสนาม และมีการเปิดให้มีการซื้อโดยไม่มีการเปิดราคาขั้นต่ำแต่อย่างใด โดยได้มีแฟนบอลทีมคู่อริอย่างซันเดอร์แลนด์ได้เข้าไปหยามด้วยการประมูลด้วย เงินประมาณ 10ปอนด์ หรือ 500บาทเท่านั้น ซึ่งทางแฟนบอลของทีม สาลิกาดงถึงกับออกมาด่าการกระทำในครั้งนี้ของ แอชลี่ย์ ว่า เป็นพวกไร้สมองสิ้นดี</p>
<p>ส่วน เกมฟุตบอลโลกรอบ คัดเลือก คืนวันนี้ ทีมชาติอังกฤษ ที่มี คิวลงเตะกับทาง อันดอร่า โดยเกมนี้ทีม"สิงโตคำราม" จะทำการส่ง แกรี่ เนวิลล์ ที่ห่างหายจากทีมชาติไปนานกลับมาลงสนามอีกครั้ง เนื่องจากนัดนี้จะทำการพักตัว เกล็น จอห์นสัน แบ็กขวาตัวจริง ที่มีใบเหลืองคาดโทษอยู่ ไว้ใช้ในนัดต่อไปที่จะต้องเจอกับทางโครเอเชีย รวมทั้งวันนี้จะไม่มี แกเร็ธ แบร์รี่ ที่ยิงได้1ประตูในเกมที่แล้ว ที่ติดโทษแบน ทำให้เดวิด เบ็คแฮม จะได้รับโอกาสลงสนามในฐานะตัวจริง ส่วน เวย์น รูนี่ย์ ศูนย์หน้าตัวความหวังของทีม ยังคงได้ลงเล่นต่อไป</p>
<p>พิพากษาลูกหนังโลก ตัดสินโดย บี แหลมสิงห์</p>
<p>โปรแกรมฟุตบอลวันพุธที่ 10 มิถุนายน</p>
<p># ฟุตบอลโลก 2010 รอบคัดเลือก โซนยุโรป</p>
<p>00.30 น. <placeName>ฟินแลนด์</placeName> - <placeName>รัสเซีย</placeName> <placeName>รัสเซีย</placeName> ต่อ เสมอควบครึ่ง วางเจ้าถิ่น</p>
<p>00.00 น. <placeName>ยูเครน</placeName> - <placeName>คาซัคสถาน</placeName> <placeName>ยูเครน</placeName>ต่อ สองลูก จะรองเหรอ</p>
<p>02.15 น<placeName>. อังกฤษ</placeName> - อันดอร์ร่า <placeName>อังกฤษ</placeName>ต่อ สี่ลูกครึ่ง รอเม็ดที่ 5</p>
<p>01.15 น. <placeName><prefix>หมู่เกาะ</prefix>แฟโร</placeName> - <placeName>เซอร์เบีย</placeName> <placeName>เซอร์เบีย</placeName>ต่อ สองลูก ต่อยาว</p>
<p>22.45 น. <placeName>มาซิโดเนีย</placeName> - <placeName>ไอซ์แลนด์</placeName> <placeName>มาซิโดเนีย</placeName>ต่อ ครึ่งลูก วัดเจ้าบ้าน</p>
<p>01.45 น. <placeName>เนเธอร์แลนด์</placeName> - <placeName>นอร์เวย์</placeName> <placeName>เนเธอร์แลนด์</placeName>ต่อ ลูกควบลูกครึ่ง ต่อดีกว่า</p>
<p># ฟุตบอลโลก 2010 รอบคัดเลือก โซน<placeName>เอเชีย</placeName></p>
<p>17.00 น. <placeName>ออสเตรเลีย</placeName> - <placeName>บาห์เรน</placeName> <placeName>ออสเตรเลีย</placeName> ต่อ หนึ่งลูก ต้องต่อ</p>
<p>17.35 น. <placeName>ญี่ปุ่น</placeName> - <placeName>กาตาร์</placeName> <placeName>ญี่ปุ่น</placeName> ต่อ หนึ่งลูก เชียร์ยุ่น</p>
<p>18.00 น. <placeName>เกาหลีใต้</placeName> - <placeName>ซาอุดิอาระเบีย</placeName> <placeName>เกาหลีใต้</placeName> ต่อ ป.ป. ต่อเจ้าบ้าน</p>
<p>21.30 น. <placeName>อิหร่าน</placeName> - <placeName>ยูเออี</placeName> <placeName>อิหร่าน</placeName>ต่อลูกครึ่งควบสอง ต่อดีกว่า</p>
<p># ฟุตบอลโลก 2010 รอบคัดเลือก โซน<placeName>อเมริกาใต้</placeName></p>
<p>05.00 น. <placeName>เอกวาดอร์</placeName> - <placeName>อาร์เจนตินา</placeName> <placeName>อาร์เจนติน่า</placeName> ต่อครึ่งลูก ต่อไป</p>
<p>06.00 น. <placeName>โคลอมเบีย</placeName> - <placeName>เปรู</placeName> <placeName>โคลอมเบีย</placeName> ต่อลูกครึ่ง ต้องรอง</p>
<p>07.50 น. <placeName>บราซิล</placeName> - <placeName>ปารากวัย</placeName> <placeName>บราซิล</placeName>ต่อลูกควบลูกครึ่ง ต่อเหอะ</p>
<p>08.00 น. <placeName>เวเนซุเอล่า</placeName> - <placeName>อุรุกวัย</placeName> <placeName>อุรุกวัย</placeName> ต่อ ป.ป. ต่อโลด</p>
<p>08.00 น. <placeName>ชิลี</placeName> - <placeName>โบลิเวีย</placeName> <placeName>ชิลี</placeName> ต่อ ลูกครึ่ง รองดีกว่า</p></body>
</news>
