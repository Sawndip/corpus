<teiHeader>
<fileDesc>
<titleStmt>
  <title>ภูริปัญคู่วสวัตต์ซิวแชมป์กอล์ฟนักเรียนของสพก.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-31 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=163824  </bibl>
</sourceDesc>
</fileDesc>
</teiHeader>
<news>
<headline>ภูริปัญคู่วสวัตต์ซิวแชมป์กอล์ฟนักเรียนของสพก.</headline>
<lead>กอล์ฟ สพก.นักเรียนชิงแชมป์<placeName><prefix>ประเทศ</prefix>ไทย</placeName>สนามสุดท้าย สู้กันมันหยด แชมป์ประเภทบุคคลหญิงต้องดวลเพลย์ออฟตัดสิน ก่อนที่ ภูริปัญ จังทองศิริ ตัวแทน<placeName>กรุงเทพมหานคร</placeName>เข้าป้ายคว้าแชมป์ ส่วนประเภทบุคคลชาย วสวัตต์ วรรณศิลปิน 2 วันหวด 1 อันเดอร์พาร์ คว้าแชมป์ได้เช่นเดียวกัน การแข่งขันกอล์ฟ สพก.นักเรียนชิงแชมป์<placeName><prefix>ประเทศ</prefix>ไทย</placeName> รอบชิงชนะเลิศ ที่<placeName><prefix>สนาม</prefix>กอล์ฟ สยาม คันทรี่คลับ</placeName> แพลนเทชั่นพัทยา มีนักกอล์ฟที่ผ่านการคัดเลือกจาก 7 สนามทั่วทุกภาคของ<placeName><prefix>ประเทศ</prefix>ไทย</placeName> เข้าร่วมทำการแข่งขัน ซึ่งการแข่งขันในรอบสุดท้ายจะคัดเอานักกอล์ฟที่ เป็นตัวแทนนักกอล์ฟนักเรียน<placeName>ไทย</placeName>เข้าแข่งขันกีฬานักเรียน<placeName>อาเซี่ยน</placeName>ในวันที่ 26 - 27 ก.ค. นี้</lead>
<neck></neck>
<body><p>ช่วงเช้าวันแรก มีฝนโปรยลงมาเล็กน้อย และการขับเคี่ยวเป็นไปอย่างสูสี โดยในประเภทบุคคลชาย วสวัตต์ วรรณศิลปิน นักกอล์ฟวัย 16 ปีจากสาธิตประสานมิตรพลาดออกโบกี้ในหลุมสุดท้าย ทำให้คะแนนหล่นลงมาเป็นผู้นำร่วมกับ กิตติคุณ ปูติสานนท์จาก <placeName>สาธิตพิบูลย์บำเพ็ญ</placeName> <placeName>ชลบุรี</placeName> โดยตีเข้ามาสแควร์พาร์ 72 ส่วนอันดับ3 เป็น กษิดิศ เล็บครุฑ จาก <placeName>ปราจีณราษฎรอำรุง</placeName> <placeName>ปราจีณบุรี</placeName> ตีเกินไป 1 โอเวอร์พาร์ ส่วนบุคคลหญิงวันแรกมีผู้นำร่วมกันหลายคน ในวันที่ 2 สภาพอากาศเป็นใจ ลมไม่แรงมาก หลายคนทำคะแนนได้ดีขึ้น โดยเฉพาะ ปฤณ ศิริสมหมาย แชมป์<placeName>เอเชีย</placeName>หมาดๆ ตัวแทนภาคกลาง จาก บดินทรเดชา ตีเข้ามา 3 อันเดอร์พาร์ พลาดแชมป์เนื่องจากวันแรกตีเกินไปถึง 5 โอเวอร์พาร์ คะแนนรวม 146 ส่วนแชมป์รายการนี้วสวัตต์ วรรณศิลปินจาก<placeName>สาธิตประสานมิตร</placeName>ฟอร์มสม่ำเสมอมากวันสุดท้ายตี 1 อันเดอร์พาร์ คะแนนรวมสองวัน 143 ส่วนผู้นำร่วมในวันแรก กิตติคุณ ปูติสานนท์ วันที่สองตีเกินไป 3 โอเวอร์พาร์รวมสองวัน 147 หล่นไปอยู่อันดับ 3</p>
<p>ด้านบุคคลหญิงสู้กันสนุก โดยกลุ่มผู้นำในวันแรกพลาดบนกรีนกันเยอะในขณะที่ภูริปัญ จังทองศิริ จาก <placeName>โยธินบูรณะ</placeName> และ ปวริศา ยกทวน ตัวแทนภาคใต้ จาก <placeName>กัลยาณีศรีธรรมราช</placeName> <placeName>นครศรีธรรมราช</placeName> ที่ตามหลังผู้นำ 3 สโตรค วันสุดท้ายฟอร์มดี ตีเกินไปสองสโตรคทั้งคู่คะแนนรวมสองวันเท่ากันที่ 152 ต้องไปเพลย์ออฟตัดสินหาแชมป์ปรากฏว่าภูริปัญ จังทองศิรินิ่งกว่าเซฟพาร์ได้ขณะที่ปวริศาตีออกดับเบิ้ลโบกี้ทำให้ภูริปัญ คว้าแชมป์ไปครองแบบพลิกความคาดหมาย </p></body>
</news>
