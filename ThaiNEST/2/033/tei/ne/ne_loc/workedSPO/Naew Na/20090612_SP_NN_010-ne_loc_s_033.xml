<teiHeader>
<fileDesc>
<titleStmt>
  <title>สอยคิวซีเกมส์ริบหรี่  "บิ๊กสิน"หนักใจจัดหรือไม่ที่ลาว!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=165540  </bibl>
</sourceDesc>
</fileDesc>
</teiHeader>
<news>
<headline>สอยคิวซีเกมส์ริบหรี่  "บิ๊กสิน"หนักใจจัดหรือไม่ที่ลาว!</headline>
<lead>จากกรณีปัญหาที่<placeName><prefix>ประเทศ</prefix>ลาว</placeName> เจ้าภาพจัดการแข่งขันซีเกมส์ ครั้งที่ 25 ระหว่างวันที่ 9-18 ธันวาคมนี้ ยืนยันว่าจะไม่มีการจัดสนุกเกอร์ 6 แดง จนทำให้มีมติจากที่ประชุมใหญ่สมาพันธ์กีฬาบิลเลียดแห่ง<placeName>เอเชีย</placeName>(ACBS) ว่าจะไม่มีการรับรองเทคนิเกิ้ลแฮนด์บุ๊ค ซีเกมส์หนนี้ ตามที่เป็นข่าวไปนั้น</lead>
<neck></neck>
<body><p>ล่าสุด นายสินธุ ได้เปิดใจเกี่ยวกับเรื่องทั้งหมดนี้ว่า เมื่อ 26 พฤษภาคมที่ผ่านมา <placeName>ลาว</placeName> ได้มีหนังสือถึง พลตรีจารึก อารีราชการัณย์ เลขาธิการโอลิมปิก<placeName>ไทย</placeName> ที่เป็นคนช่วยประสานระหว่างสมาคมกีฬาบิลเลียดไทยกับลาว ชี้แจงการจัด 6 แดง ซึ่ง พลตรีจารึก ได้เสนอให้มีการประชุมมนตรีซีเกมส์ใหม่อีกครั้ง เนื่องจากการประชุมเดือนพฤศจิกายนนั้น มีแต่ข้อมูลฝ่ายคัดค้าน โดยที่ ACBS ไม่มีโอกาสได้ชี้แจง จึงถือว่ามติไม่สมบูรณ์ <placeName>ลาว</placeName>ได้ตอบกลับมาว่า แล้วใครจะเป็นผู้ออกค่าใช้จ่าย ทำให้ พลตรีจารึก บอกว่า <placeName>ไทย</placeName>พร้อมจะดูแลทั้งหมด แต่ <placeName>ลาว</placeName> ก็ไม่ตกลง ทำให้ พลตรีจารึก ยื่นข้อเสนอให้ชาติสมาชิกมาร่วมกันโหวตทางไปรษณีย์(postal vote)ว่า จะมีการแข่งขันหรือไม่</p>
<p>"ลาว จึงขอให้<placeName><prefix>สมาคมกีฬา</prefix>บิลเลียด</placeName><placeName>ไทย</placeName> มีจดหมายผ่านโอลิมปิก<placeName>ไทย</placeName> ใน 2 ประเด็นคือ 1.เหตุผลการจัด และ 2.ใครจะรับผิดชอบค่าใช้จ่าย ซึ่ง ท่านจารึก ได้บอกให้ผมทำจดหมายถึง<placeName>ลาว</placeName> ซึ่งผมได้ให้ เลขาธิการสมาคมฯ ทำจดหมายทันทีด้วยการให้เหตุผลทั้งหมด และมีการบันทึก MOU ในการรับผิดชอบการแข่งขันทุกอย่าง ด้วยการหวังว่า จะให้ ลาว นำหนังสือนี้ไปให้ชาติสมาชิกได้โหวต แต่เมื่อวันที่ 8 มิ.ย.ที่ผ่านมา ลาว กลับมีจดหมายตอบกลับมาว่า ขอยึดมติเดิม ถือว่าไม่ให้เกียรติโอลิมปิก<placeName>ไทย</placeName>อย่างมาก"</p>
<p>นายสินธุ กล่าวต่อไปว่า เมื่อตนได้รับการหนังสือการยืนยันถึงการปฏิเสธของ<placeName>ลาว</placeName> ก็ได้ทำหนังสือไปยังคณะกรรมการบริหารสมาพันธ์ทั้งหมด เพื่อขอมติว่าจะรับรองหรือไม่ ซึ่งทั้งหมดก็มีความคิดเดียวกันว่า จะไม่รับรองเทคนิเกิ้ลแฮนด์บุ๊ค เนื่องจากลาวไม่ปฏิบัติตามที่เรามีข้อสรุปกันไว้ตั้งแต่แรก อีกทั้งไม่มีการสอบถามไปยังชาติสมาชิกอย่างจริงจัง และไม่เห็นถึงความสำคัญของการพัฒนากีฬาอย่างแท้จริง</p>
<p>"ในเมื่อชาติสมาชิกที่เห็นด้วยว่า ควรจะจัด 6 แดงถึง 7 จาก 11 ชาติ ซึ่งมันชัดเจนอยู่แล้วว่าเกินกึ่งหนึ่ง แต่ ลาว กลับไม่บรรจุแล้วไปเห็นกับการคัดค้านของบางประเทศที่ไม่มีมติอะไรที่ชัดเจน แม้แต่น้อย ซึ่งตัวผมหนักใจมากในการสวมหมวก 2 ใบ ในการเป็นประธานเอเชีย และนายกของ<placeName>ไทย</placeName> เพราะการที่ตนเป็นคน<placeName>ไทย</placeName> ซึ่งความสัมพันธ์กับลาวก็เป็นมิตรประเทศ ทำให้ตัดสินใจลำบากมาก ถ้าหากไปรับรอง กรรมการของ ACBS คิดอย่างไร ซึ่งเรื่องนี้ขอเวลาให้ตนตรองดูอีกครั้ง" นายสินธุ กล่าวในที่สุด</p></body>
</news>
