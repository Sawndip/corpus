<teiHeader>
<fileDesc>
<titleStmt>
  <title>หงส์โก่งค่าตัวอลอนโซ-มาสเคราโน่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169037  </bibl>
</sourceDesc>
</fileDesc>
</teiHeader>
<news>
<headline>หงส์โก่งค่าตัวอลอนโซ-มาสเคราโน่</headline>
<lead>หงส์โก่งค่าตัวอลอนโซ-มาสเคราโน่ ใครอยากได้จ่ายมาสองพันสี่ร้อยล้านบาท ราชันย้ำยังต้องการไอ้หน้าบากริเบอรี่</lead>
<neck></neck>
<body><p>ความเคลื่อนไหวของวงการลูกหนังโลกล่าสุดเมื่อวันที่ 4 ก.ค.มีรายงานข่าวจากหนังสือพิมพ์<placeName>สเปน</placeName>ทั้งมาร์ก้า,มุนโดเดปอร์ติโอและอาสระบุ ว่า หงส์แดงลิเวอร์พูลได้ตั้งค่าตัวของ 2 มิดฟิลด์ตัวเก่งคือฆาเบียร์ มาสเคราโน่กัปตันทีมชาติ<placeName>อาร์เจนไตน์</placeName>และ<placeName>ชาบี</placeName> อลอนโซกองกลางตัวรับทีมชาติ<placeName>สเปน</placeName>ไว้ในราคาพอๆกันคือ 50 ล้านยูโรหรือ2,400ล้านบาทหากทั้งบาร์เซโลน่าและเรอัลมาดริดยอมจ่ายเงินมาทาง ลิเวอร์พูลก็จะปล่อยตัวออกไปทันที สื่อสเปนระบุว่าทางมาสเคราโน่ได้ไปพบกับซิกิ เบกิริสไตน์ผอก.ฝ่ายกีฬาของเจ้าบุญทุ่มแล้วเพื่อตกลงสัญญาส่วนตัว ส่วนอลอนโซนั้นมีความเป็นไปได้ว่าคงย้ายไปซบชุดขาวเรอัลมาดริดด้วยในคราว เดียวกันซึ่งหากเป็นจริงหงส์แดงก็จะมีเงินเข้ามา 100 ล้านยูโรและทำให้พวกเขาต้องเร่งหามิดฟิลด์ตัวรับใหม่มาแทนที่ 2 คนเช่นเดียวกัน นักเตะที่หงส์แดงมองไว้คนแรกเป็นโกคาน อินเลอร์กองกลางทีมชาติ<placeName>สวิตเซอร์แลนด์</placeName>เชื้อสาย<placeName>ตุรกี</placeName>จากสโมสรอูดิเนเซ่ทีมใน กัลโช่ซีเรียอาโดยค่าตัวของอินเลอร์อยู่ที่ประมาณ 18 ล้านปอนด์หรือ1,080 ล้านบาท</p>
<p>ทางด้านราชันชุดขาวซึ่งคว้า 4 ตัวนักเตะใหม่เข้าทีมเพื่อสร้างให้เป็นชุดกาลาคติกอสอีกครั้งหนึ่งซึ่ง ประกอบด้วยคริสเตียนโน่ โรนัลโด้,ริคาร์โด กาก้า,ราอูล อัลบิโอลและคาริม เบนเซม่า ยังคงเหลือผู้เล่นอีก2 คนที่ทางราชันชุดขาวต้องการนั่นก็คือชาบี อลอนโซจากลิเวอร์พูลและฟรองด์ ริเบรี่ไอ้หน้าบากทีมชาติ<placeName>ฝรั่งเศส</placeName>จากเสือใต้บาเยิร์นมิวนิคโดยรายหลังนั้น หลุยส์ ฟานกัลล์โค้ชใหญ่ของเสือใต้ชาว<placeName>ดัทช์</placeName>ได้รับว่าหากเรตอัลมาดริดเสนอค่าตัวมาใน ราคาสูงลิ่วก็ยากที่ฝ่ายเสือใต้จะปฏิเสธเงินมหาศาลได้คงต้องปล่อยตัวออกไป สื่อสเปนยังรายงานด้วยว่าเมื่อได้ตัว 6 ดาวดังมาครบแล้วทางทีมก็จะระบายผู้เล่นส่วนเกินที่ไม่ต้องการออกไปไม่ต่ำ กว่า10คนด้วยกันเพื่อลดภาระค่าใช้จ่าย ส่วนเจ้าบุญทุ่มบาร์ซ่านั้นนอกจากต้องการมาสเคราโน่มาเสริมทัพแล้วยังเล็งไป ที่"ไอ้ม้าชนะ"อังเดร อาร์ชาวินกองหน้าเชิงสูงชาว<placeName>รัสเซีย</placeName>อีกด้วยโดยจะเสนอซื้อไปยังทีมปืนใหญ่อาร์ เซน่อลในสัปดาห์นี้ นอกจากนั้นสื่อยังรายงานข่าวว่าตัวนักเตะเองก็อยากจะไปร่วมทีมบาร์ซ่าเพราะ คิดว่ามีโอกาสจะประสบความสำเร็จได้มากกว่าที่จะอยู่กับทีมปืนใหญ่ อาร์ชาวินนั้นมีอายุ 28 ปีแล้วเคยเผยว่าต้องการจะไปเล่นให้เจ้าบุญทุ่มร่วมกับไลโอเนล เมสซี่,เธียรี่ อองรีและแอนเดรส อินเนสต้า </p></body>
</news>
