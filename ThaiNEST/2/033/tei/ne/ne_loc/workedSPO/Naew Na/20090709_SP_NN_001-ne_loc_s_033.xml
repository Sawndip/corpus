<teiHeader>
<fileDesc>
<titleStmt>
  <title>ทีมชาติไทยแซงกิเลน 3-2 บอลอุ่นเครื่องนัดพิเศษ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=169460  </bibl>
</sourceDesc>
</fileDesc>
</teiHeader>
<news>
<headline>ทีมชาติ<placeName>ไทย</placeName>แซงกิเลน 3-2 บอลอุ่นเครื่องนัดพิเศษ</headline>
<lead></lead>
<neck></neck>
<body><p>ฟุตบอลอุ่นเครื่องนัดพิเศษ ระหว่างทีมชาติ<placeName>ไทย</placeName> ชุดเอเชียนคัพ 2011 รอบคัดเลือก กับ ทีมสโมสร เมืองทอง-หนองจอก ยูไนเต็ด ในศึก<placeName>ไทย</placeName>พรีเมียร์ลีก ที่<placeName><prefix>สนาม</prefix>ธันเดอร์โดม</placeName> <placeName>เมืองทองธานี</placeName> ซึ่งเป็นสนามเหย้าของเมืองทองฯ</p>
<p> เกมการแข่งขันดำเนินมาถึงนาทีที่ 11 เมืองทองฯ ได้ประตูขึ้นนำก่อน 1-0 จากจังหวะที่ ซูมาโฮโร ยายา เปิดจากเส้นหลังฝั่งซ้ายให้ รณชัย รังสิโย หัวหอกดาวรุ่ง ขึ้นโขกโล่งๆจากนั้นทีมชาติไทยตามตีเสมอได้ในนาทีที่ 31 เมื่ออาทิตย์ สุนทรพิธ มิดฟิลด์เท้าฉมัง เปิดบอลให้ สุรีย์ สุขะ โหม่งลูกย้อยข้ามหัว กวิน ธรรมสัจจานันท์ ผู้รักษาประตูเมืองทองฯ เข้าสู่ก้นตาข่ายเป็นประตู 1-1 และจบครึ่งแรกด้วยสกอร์นี้</p>
<p>มาในครึ่งหลัง ทีมชาติ<placeName>ไทย</placeName>เปลี่ยนตัวผู้เล่นขนานใหญ่ โดย ปีเตอร์ รีด ส่ง กิตติศักดิ์ ระวังป่า, สุทธินันท์ พุกหอม, ภานุพงษ์ วงศ์ษา และ คัพฟ้า บุญมาตุ่น ลงมาเล่นแทน โกสินทร์, ณัฐพร, เกียรติประวุฒิ และ อาทิตย์ ตามลำดับ ซึ่งได้ผล สามารถแซงขึ้นนำเป็น 2-1 ได้ในนาทีที่ 55 จากลูกฟรีคิกของภานุพงษ์</p>
<p> แต่ทางด้าน<placeName>เมืองทองฯ</placeName> ก็ไม่ยอมง่ายๆ ไล่ตามตีเสมอเป็น 2-2 ได้ในนาทีที่ 68 จาก ปิยะชาติ ถามะพันธ์ ที่ยิงเสียบสามเหลี่ยมอย่างงดงาม</p>
<p>เกมการแข่งขันมาสนุกยิ่งขึ้นในช่วงท้าย และเป็นทีมชาติ<placeName>ไทย</placeName>ที่เด็ดขาดกว่าเจ้าถิ่นโดยในนาทีที่ 83 ได้ประตูชัยจาก พิชิตพงษ์ เฉยฉิว ที่โฉบเข้ามาโหม่งลูกเตะมุมเบียดเสาแรกเข้าไป หมดเวลาทีมชาติ<placeName>ไทย</placeName> ชนะ เมืองทองฯ3-2 </p></body>
</news>
