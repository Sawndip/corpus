<teiHeader>
<fileDesc>
<titleStmt>
  <title>จี้พาณิชย์ขาย"แอลพีจี"เป็นธรรม  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco04280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>จี้พาณิชย์ขาย"แอลพีจี"เป็นธรรม</headline>
<lead>ทูต<placeName>มะกัน</placeName>งงราคาสูงกว่าปท.เพื่อนบ้าน "อลงกรณ์"รับอุ้มครัวเรือนช่วยค่าครองชีพ</lead>
<neck>เมื่อวันที่ 27 พฤษภาคม นายอีริค จี. จอห์น เอกอัครราชทูต<placeName>สหรัฐอเมริกา</placeName> ประจำ<placeName><prefix>ประเทศ</prefix>ไทย</placeName> ได้เดินทางเข้าพบนายอลงกรณ์ พลบุตร รัฐมนตรีช่วยว่าการกระทรวงพาณิชย์ ที่กระทรวงพาณิชย์</neck>
<body><p>นายอลงกรณ์เปิดเผยว่า เอกอัครราชทูตสหรัฐหารือเรื่องมีบริษัทผลิตกระจกของ<placeName>สหรัฐ</placeName>ใน<placeName>ไทย</placeName>ได้ร้องเรียนต่อทางการ<placeName>สหรัฐ</placeName>ถึงการกำหนดราคาก๊าซธรรมชาติ (แอลพีจี) ของบริษัท ปตท. จำกัด (มหาชน) ในโรงงานอุตสาหกรรมที่สูงกว่าก๊าซหุงต้ม (แอลพีจี) ที่ใช้ในภาคครัวเรือน นอกจากนี้ ยังเห็นว่าราคาจำหน่ายก๊าซแอลพีจีใน<placeName><prefix>ประเทศ</prefix>ไทย</placeName>มีราคาสูงกว่าประเทศในกลุ่ม<placeName>อาเซียน</placeName>ด้วยกัน เช่น เวียดนาม ส่งจะส่งผลต่อต้นทุนการผลิตที่สูงขึ้น ความสามารถในการแข่งขัน และแรงจูงใจการเข้ามาลงทุนใน<placeName>ไทย</placeName>ก็ลดลงด้วย </p>
<p>นายอลงกรณ์กล่าวว่า ได้ชี้แจงว่าเป็นนโยบายของรัฐบาลให้ราคาก๊าซแอลพีจีในครัวเรือนต่ำกว่าภาคอุตสาหกรรม เพราะต้องดูแลค่าครองชีพของประชาชน<placeName>ไทย</placeName> อย่างไรก็ตาม ได้รับปากเอกอัครราชทูต<placeName>สหรัฐ</placeName>ว่าจะนำประเด็นดังกล่าวไปหารือกับคณะกรรมการนโยบายพลังงานแห่งชาติ แต่ขอให้ฝ่าย<placeName>สหรัฐ</placeName>จัดทำหนังสือและรายละเอียดของเรื่องดังกล่าวมานำเสนออีกครั้ง </p>
<p>นายอลงกรณ์กล่าวว่า นอกจากนี้ เอกอัครราชทูต<placeName>สหรัฐ</placeName>ยังแจ้งด้วยว่าได้รับการร้องเรียนจากบริษัทผู้ผลิตเครื่องดื่มของ<placeName>สหรัฐ</placeName>ใน<placeName>ไทย</placeName>ว่าราคาน้ำตาลทราย<placeName>ไทย</placeName>ในภาคอุตสาหกรรมแพงมาก รวมถึงกรมสรรพสามิตจัดเก็บอัตราภาษีที่แตกต่างกันระหว่างเครื่องดื่มที่มีส่วนผสมของคาร์บอเนต และเครื่องดื่มที่ไม่มีส่วนผสมของคาร์บอเนต จึงรับที่จะประสานไปยังกระทรวงการคลังในเรื่องของภาษีสรรพสามิตดังกล่าว "สำหรับผมได้ขอให้<placeName>สหรัฐ</placeName>ต่ออายุการให้สิทธิพิเศษทางภาษีศุลกากร (จีเอสพี) สำหรับสินค้าไทย 3,400 รายการ มูลค่า 3,500 ล้านเหรียญ<placeName>สหรัฐ</placeName> ที่จะหมดอายุในวันที่ 31 ธันวาคมนี้ และสหรัฐจะมีการพิจารณาทบทวนในเดือนกรกฎาคมนี้" </p></body>
</news>
