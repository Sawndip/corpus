<teiHeader>
<fileDesc>
<titleStmt>
  <title>"พานาโซนิค"ลุยสินค้า4ชนิด บ.แม่เชื่อมือไม่ลดกำลังผลิต  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco15280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"พานาโซนิค"ลุยสินค้า4ชนิด บ.แม่เชื่อมือไม่ลดกำลังผลิต</headline>
<lead></lead>
<neck></neck>
<body><p>นายฮิโรทากะ มุราคามิ ประธานเจ้าหน้าที่บริหาร กลุ่มบริษัทพานาโซนิคใน<placeName><prefix>ประเทศ</prefix>ไทย</placeName> เปิดเผยว่า ในปีนี้บริษัทจะชูสินค้าเครื่องใช้ไฟฟ้าหมวดภาพและเสียง (เอวี) และหมวดครัวเรือน (เอชเอ) 4 รายการ ประกอบด้วย โทรทัศน์ เครื่องปรับอากาศ เครื่องซักผ้า และตู้เย็น ด้วยเป็นกลุ่มสินค้าที่จะเติบโตสูงตามทิศทางเดียวกับตลาด ขณะที่สินค้าเครื่องใช้ไฟฟ้าหมวดอื่น แม้จะเติบโตเชิงปริมาณแต่ไม่เติบโตเชิงมูลค่า ทำให้ตลาดรวมเครื่องใช้ไฟฟ้าใน<placeName><prefix>ประเทศ</prefix>ไทย</placeName>มีอัตราการเติบโตคงที่</p>
<p>นายฮิโรทากะกล่าวว่า อย่างไรก็ตาม กลุ่มพานาโซนิคยังไม่มีแผนลดกำลังการผลิตสินค้าเครื่องใช้ไฟฟ้าใน<placeName><prefix>ประเทศ</prefix>ไทย</placeName>แต่อย่างใด เพราะบริษัทแม่เห็นว่าไทยยังเป็นตลาดที่มีศักยภาพสูง ปีที่ผ่านมาบริษัทใช้งบฯลงทุนในส่วนของโรงงานผลิตถ่ายไฟฉาย และกลุ่มโทรทัศน์ โดยจะเพิ่มกำลังการผลิตสินค้าทั้ง 2 ชนิดอีก 10% เพื่อรองรับการทำตลาด ส่วนปีนี้บริษัทจะมุ่งพัฒนาสินค้าประหยัดพลังงานและเป็นมิตรกับสิ่งแวดล้อม ตามแนวโน้มผู้บริโภคทั่วโลก บวกกับแนวโน้มภาวะเศรษฐกิจในปัจจุบันที่มุ่งจับกลุ่มลูกค้าระดับกลางถึงบนที่ยังมีกำลังซื้อดีอยู่ สินค้าที่พัฒนาขึ้นใหม่อาจมีการปรับราคาขึ้นบ้าง แต่ไม่มากเพราะยังคงต้องแข่งขันในตลาด </p></body>
</news>
