<teiHeader>
<fileDesc>
<titleStmt>
  <title>เทอร์รี กร้าวขอแชมป์เอฟเอ เพื่อ'ฮิดดิงค์'  </title>
  <author>ทีมข่าวกีฬา  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 14:23:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/content/sport/9075  </bibl>
</sourceDesc>
</fileDesc>
</teiHeader>
<news>
<headline>เทอร์รี กร้าวขอแชมป์เอฟเอ เพื่อ'ฮิดดิงค์'</headline>
<lead>จอห์น เทอร์รี กัปตันทีม เชลซี เผยว่า เขาต้องการที่จะคว้าแชมป์ เอฟเอ คัพ ให้ได้เพื่อของของขวัญอำลาให้แก่ กุส ฮิดดิงค์ ที่จะลาออกหลังจบเกมนี้...</lead>
<neck></neck>
<body><p>สำนักข่าวต่างประเทศรายงานวันนี้ (28 พ.ค.) จอห์น เทอร์รี กองหลังทีมชาติอังกฤษ และกัปตันทีม "สิงห์บลู "เชลซี ต้องการที่จะคว้าแชมป์ เอฟเอคัพ ให้ได้ เพื่อเป็นของอำลาให้กับ กุส ฮิดดิงค์ กุนซือชาวดัตช์ ที่จะอำลาทีมหลังจบฤดูกาล</p>
<p>ฮิดดิงค์ จะอำลาตำแหน่งกุนซือ ทีม "สิงห์บลู" หลังจบเกมนัดชิงชนะเลิศ เอฟเอ คัพ ที่จะพบกับ "ทอฟฟี่สีน้ำเงิน" เอฟเวอร์ตัน ในคืนวันเสาร์ที่ 30 พ.ค. โดยจะกลับไปคุมทีมชาติ<placeName>รัสเซีย</placeName></p>
<p>ผู้เล่นหลายๆคนในทีม และแฟนบอลพยายามที่จะทำให้ กุนซือชาว<placeName>ดัตช์</placeName> เปลี่ยนการตัดสินใจเพื่อที่จะให้คุมทีมต่อ แต่เทอร์รีก็ยอมรับว่านักเตะทุกคนต้องเคารพในการตัดสินใจของ ฮิดดิงค์</p>
<p>"ตอนนี้พวกเราไม่ได้คิดถึงว่าใครจะมาคุมทีมต่อจาก ฮิิดดิงค์ ตอนนี้เราเพียงแค่ตั้งสมาธิในเกมเอฟเอ คัพ รอบชิงชนะเลิศเท่านั้น"กัปตันทีมเชลซี กล่าว</p>
<p>"ในตอนนี้ พวกเราไม่รู้ว่าใครจะมาคุมทีมต่อจากเขา แต่ที่แน่ๆในตอนนี้ เราต้องให้ความเคารพในตัว ฮิดดิงค์ และทำหน้าที่ของเราให้ดีที่สุด" ปราการหลังทีมชาติ<placeName>อังกฤษ</placeName> กล่าว</p>
<p>เทอร์รี กล่าวอีกว่า นักเตะทุกคนในทีมล้วนเข้าใจถึงการตัดสินใจลาออกจากตำแหน่งในครั้งนี้ แต่ทุกคนก็ต้องการให้เขาอยู่ที่นี่ต่อ</p>
<p>"เพื่อนร่วมทีมของผมทุกคนต่างเข้าใจว่าทำไมเขาถึงไป ซึ่งทุกคนก็ยอมรับการตัดสินใจของเขา และวิธีที่ดีที่สุดที่นักเตะจะแสดงออกได้เพื่อเขาก็คือ คว้าแชมป์เอฟเอ คัพ ให้ได้" จอห์น เทอร์รี กล่าว</p></body>
</news>
