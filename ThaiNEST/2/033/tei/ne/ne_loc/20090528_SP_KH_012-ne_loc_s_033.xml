<teiHeader>
<fileDesc>
<titleStmt>
  <title>เฟดเอ็กซ์สนหวดไทยแลนด์โอเพ่น  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHhNVEk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>เฟดเอ็กซ์สนหวด<placeName>ไท</placeName>ยแลนด์โอเพ่น</headline>
<lead></lead>
<neck></neck>
<body><p>ความเคลื่อนไหวของการแข่งขันเทนนิสอาชีพชาย "พีทีที ไทยแลนด์ โอเพ่น 2009" ชิงเงินรางวัล 608,500 ดอลลาร์<placeName>สหรัฐ</placeName> (ประมาณ 21 ล้านบาท) ที่<placeName>อิมแพ็ค อารีน่า</placeName> <placeName><prefix>เมือง</prefix>ทองธานี</placeName> ระหว่างวันที่ 26 กันยายน-4 ตุลาคม 2552 ล่าสุด นายไบรอัน แอล มาร์คาร์ กรรมการผู้จัดการ บริษัท บีอีซี-เทโร เอ็นเตอร์เทนเม้นท์ จำกัด (มหาชน) ผู้ถือลิขสิทธิ์การจัดการแข่งขัน เปิดเผยว่า หลังจากที่ ราฟาเอล นาดาล นักหวดหนุ่มสเปน มือ 1 ของโลก และ โจ วีลฟรีด ซองก้า นักหวดจาก<placeName>ฝรั่งเศส</placeName>แชมป์เก่า ยืนยันมาร่วมแข่งขันด้วยแน่นอน ทางผู้จัดยังได้ติดต่อนักหวดดาวดัง ท็อป 20 ของโลก อีกหลายคน ซึ่งจะได้รับคำตอบหลังจบเทนนิสแกรนด์สแลม เฟรนช์ โอเพ่น 2009 "ก่อนหน้านี้ โรเจอร์ เฟเดอเรอร์ (มือ 2 ของโลก ชาวสวิส) ถามเรามาว่า เราจะจัดการแข่งขันเมื่อไหร่และที่ไหน ตอนนี้ <placeName>ไทยแลนด์</placeName> โอเพ่น รางวัลก็เยอะขึ้น ก็ต้องมีคนสนใจ โดยที่ผ่านมาเฟเดอเรอร์ก็เคยมาร่วมแข่งขันด้วย 2 ครั้งแล้ว ผมทราบมาว่าเขาจะไปแข่งขันที่<placeName>เซี่ยงไฮ้</placeName> ซึ่งเป็นรายการที่แข่งต่อจากเรา เขาน่าจะสนใจ ถ้าเขาสนใจจริงๆ ก็คงต้องมาคุยกันอีกครั้งว่าเราจะสู้ค่าตัวเขาได้ไหม ถือเป็นเรื่องที่ดี หากเราได้มือ 1 และมือ 2 ของโลก มาร่วมแข่งขัน ปีนี้ ซึ่งเราจัดเป็นปีที่ 7 อยากได้กำไรสักครั้ง หลังขาดทุนมา 6 ปีติด"</p>
<p>ด้านนายสุวัจน์ ลิปตพัลลภ นายกลอนเทนนิสสมาคมแห่ง<placeName>ประเทศไทย</placeName>ฯ ในฐานะที่ปรึกษากิตติมศักดิ์ศึกเทนนิส พีทีที <placeName>ไทยแลนด์</placeName> โอเพ่น 2009 กล่าวว่า แฟนเทนนิสอุ่นใจได้ว่านาดาลจะมาร่วมแข่งขันด้วยแน่นอน เพราะล่าสุดได้รับการยืนยันว่าจะเดินทางมาล่วงหน้า 1 สัปดาห์ตามที่แจ้งไว้ หากเป็นไปได้ จะขอให้นาดาลเดินทางไปสถานที่ท่องเที่ยวหลายแห่ง และโชว์ลีลาการเล่นเทนนิสชายหาดเป็นครั้งแรกที่<placeName><prefix>เมือง</prefix>ไทย</placeName>ด้วย ซึ่งนาดาลจะตกลงหรือไม่ คาดว่าจะได้ข้อสรุปในเร็วๆ นี้ โดยอาจจะให้ตีกับภราดร ศรีชาพันธุ์ นักเทนนิสขวัญใจชาว<placeName>ไทย</placeName> </p></body>
</news>
