<teiHeader>
<fileDesc>
<titleStmt>
  <title>ราฟาขึ้นป้ายขายบาเบล  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TUROemNHOHdOVEk0TURVMU1nPT0=&sectionid=TURNd09BPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>ราฟาขึ้นป้ายขายบาเบล</headline>
<lead>แอสตั้น วิลล่า, สเปอร์ และอาร์เซนอล 3 ทีมดังในพรีเมียร์ชิพ เตรียมทุ่มเงิน 11 ล้านปอนด์ ล่าตัวไรอัน บาเบล ปีกตัวจี๊ดของ "หงส์แดง"ลิเวอร์พูล ในช่วงซัมเมอร์นี้ หลังจากที่ราฟาเอล เบนิเตซ เปิดไฟเขียวให้ปีกชาว<placeName>ดัตช์</placeName>เก็บข้าวของย้ายจากแอนฟิลด์ได้เลย</lead>
<neck></neck>
<body><p>กุนซือชาวสเปนของ "หงส์แดง" แจ้งกับบาเบล ว่าสามารถย้ายทีมในซัมเมอร์นี้ได้ หากมีทีมอยากได?ตัวไปร่วมทีม เนื่องจากทีมต้อง ใช้งบประมาณก้อนโตในการซื้อนักเตะใหม่มาร่วมทีม ไม่ว่าจะเป็นคาร์ลอส เตเบซ, ดาวิด ซิลวา และแกเร็ธ แบร์รี่</p>
<p>ดาวเตะวัย 22 ปีย้ายจากอาแจ็กซ์ เมื่อปี 2007 ด้วยค่าตัว 11.5 ล้านปอนด์ บาเบลแจ้งเกิดกับอาแจ็กซ์ด้วยตำแหน่งกองหน้า แต่ถูกเบนิเตซโยกใช้งานเป็นปีก โดยเริ่มฤดูกาล 2007-08 ด้วยการออกสตาร์ตเป็นตัวจริง 29 นัดและตัวสำรองอีก 20 นัดแต่ฤดูกาลที่ผ่านมาเป็นตัวจริงแค่ 13 ครั้ง และเป็นตัวสำรองถึง 29 ครั้ง เคยถูกต้นสังกัดเก่ายื่นข้อเสนอยืมตัวไปใช้งานเมื่อช่วงปีใหม่ที่ผ่านมา ทว่าไม่สามารถตกลงเรื่องค่าเหนื่อยได้ เพราะปีกทีมชาติ<placeName>ฮอลแลนด์</placeName>ได้รับค่าเหนื่อยในทีมลิเวอร์พูลถึงสัปดาห์ละ 60,000 ปอนด์ </p></body>
</news>
