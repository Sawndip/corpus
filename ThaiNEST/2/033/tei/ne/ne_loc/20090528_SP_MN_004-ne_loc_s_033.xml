<teiHeader>
<fileDesc>
<titleStmt>
  <title>�คอยล์� ยันไม่ทิ้งเบิร์นลีย์ไปคุมเซลติกที่เคยปลื้มตอนเด็ก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 09:10:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000059707  </bibl>
</sourceDesc>
</fileDesc>
</teiHeader>
<news>
<headline>�คอยล์� ยันไม่ทิ้งเบิร์นลีย์ไปคุมเซลติกที่เคยปลื้มตอนเด็ก</headline>
<lead>โอเวน คอยล์ ผู้จัดการทีมเบิร์นลีย์ ออกมาโต้กระแสข่าวที่ว่าเตรียมอำลาทีมน้องใหม่ของศึกพรีเมียร์ลีก <placeName>อังกฤษ</placeName> ไปรับงานกับ กลาสโกว์ เซลติก ที่ตนเองตามเชียร์สมัยเด็กๆ</lead>
<neck></neck>
<body><p>คอยล์ เพิ่งนำทัพ �เดอะ คลาเร็ทส์� เฉือนชนะ เชฟฟิลด์ ยูไนเต็ด 1-0 ในเกมเพลย์-ออฟ รอบชิงชนะเลิศ เลื่อนชั้นสู่ลีกสูงสุดเมืองผู้ดีได้สำเร็จ เมื่อวันจันทร์ที่ 25 พฤษภาคมที่ผ่านมา ซึ่งเป็นวันเดียวกับที่ กอร์ดอน สตรัคคัน ตัดสินใจลาออกจากตำแหน่งกุนซือ �ม้าลายเขียว-ขาว� หลังจากเสียแชมป์<placeName>สกอตติช</placeName> พรีเมียร์ลีก ให้กับ กลาสโกว์ เรนเจอร์ส คู่ปรับตลอดกาล</p>
<p> ทำให้เวลานี้ เซลติก กำลังเร่งเสาะหานายใหญ่คนใหม่ ซึ่งชื่อของ คอยล์ วัย 42 ปีที่เป็นสาวก เดอะ ฮูปส์ มาตั้งแต่วัยเยาว์ถูกนำไปเชื่อมโยงด้วย ทว่า ล่าสุดเจ้าตัวออกมาบอกปัดโอกาสย้ายสู่ถิ่นเซลติก ปาร์ค ผ่านทางเว็บไซต์ของสโมสรเบิร์นลีย์ว่า �ไม่มีการติดต่อจากพวกเขามายัง เบิร์นลีย์ เลยแม้แต่น้อย�        </p>
<p>�เรื่องทั้งหมดเกิดจากการลือกันไปเอง ซึ่งตอนนี้ผมกำลังเตรียมตัวสำหรับวันพักผ่อนร่วมกับครอบครัว และผมขอรับประกันว่าจะยังคงทำหน้าที่ผู้จัดการทีมเบิร์นลีย์ต่อไป� อดีตกุนซือเซนต์ จอห์นสโตน ชี้แจง</p>
<p>นอกจากนั้น เบิร์นลีย์ ยังออกมาแถลงย้ำอีกแรงหนึ่งว่า �เรายังไม่ได้รับการติดต่ออย่างเป็นทางการจาก เซลติก ที่แสดงความต้องการตัว โอเวน คอยล์ ไปเป็นผู้จัดการทีม ซึ่งตอนนี้เขายังคงมีสัญญาผูกพันอยู่ในถิ่นเทิร์ฟ มัวร์�</p></body>
</news>
