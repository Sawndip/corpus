<teiHeader>
<fileDesc>
<titleStmt>
  <title>"เฟเดอเรอร์"ขอแจมหวดไทย "ดนัย-แฝด"ทะลุรอบ2ที่สหรัฐ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01spo13280552&sectionid=0114&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"เฟเดอเรอร์"ขอแจมหวด<placeName>ไทย</placeName> "ดนัย-แฝด"ทะลุรอบ2ที่<placeName>สหรัฐ</placeName></headline>
<lead></lead>
<neck></neck>
<body><p>ความเคลื่อนไหวของการแข่งขันเทนนิสอาชีพชาย "พีทีที <placeName>ไทยแลนด์</placeName> โอเพ่น 2009" ชิงเงินรางวัล 608,500 ดอลลาร์<placeName>สหรัฐ</placeName> (ประมาณ 21 ล้านบาท) ที่<placeName>อิมแพค อารีน่า</placeName> <placeName><prefix>เมือง</prefix>ทองธานี</placeName> ระหว่างวันที่ 26 กันยายน-4 ตุลาคม 2552 นายไบรอัน แอล มาร์การ์ กรรมการผู้จัดการ บริษัท บีอีซี-เทโร เอ็นเตอร์เทนเม้นท์ จำกัด (มหาชน) ผู้จัดการแข่งขัน เปิดเผยว่า หลังจากที่ ราฟาเอล นาดาล มือ 1 ของโลกจาก<placeName>สเปน</placeName> และ โจ-วิลฟรีด ซงก้า จาก<placeName>ฝรั่งเศส</placeName> ยืนยันมาร่วมแข่งขันแล้ว ทางผู้จัดยังได้ติดต่อนักหวดดาวดังมือ 1-20 ของโลกอีกหลายคนมาร่วมแข่งขัน นอกจากนี้ยังได้รับการสอบถามข้อมูลการจัดการแข่งขันจาก โรเจอร์ เฟเดอเรอร์ มือ 2 ของโลกชาว<placeName>สวิส</placeName> ที่เคยมาร่วมแข่งขันสองครั้ง</p>
<p>"ผมทราบมาว่าเฟเดอเรอร์จะไปแข่งขันที่<placeName>เซี่ยงไฮ้</placeName> ซึ่งแข่งต่อจากเรา และอยู่ไม่ไกลกันนัก เขาน่าจะสนใจ ถ้าสนใจจริงๆ ก็คงต้องมาคุยกันอีกครั้งว่าเราจะสู้ค่าตัวได้มากน้อยแค่ไหน"</p>
<p>ด้านดนัย อุดมโชค ผ่านเข้ารอบสองการแข่งขันเทนนิสระดับชาลเลนเจอร์ ชิงเงินรางวัล 50,000 เหรียญ<placeName>สหรัฐ</placeName> ที่<placeName><prefix>รัฐ</prefix>แคลิฟอร์เนีย</placeName> <placeName>สหรัฐอเมริกา</placeName> เมื่อวันที่ 26 พฤษภาคม โดยรอบแรกดนัย ในฐานะมือวางอันดับ 2 ชนะ โคเนอร์ นีแลนด์ จาก<placeName>ไอร์แลนด์</placeName> 6-3, 6-3 เข้าไปเจอกับอเล็กซ์ คุซเน็ตซอฟ มือไวลด์การ์ดจาก<placeName>สหรัฐ</placeName> ส่วนประเภทคู่ รอบแรก ดนัยจับคู่กับเฉิน ตี้ จากไต้หวัน แพ้ ทอดด์ วิดอม-ไมเคิล ยานี่ จาก<placeName>สหรัฐ</placeName> 4-6, 1-6 ขณะที่สนฉัตร-สรรค์ชัย รติวัฒน์ มือวางอันดับ 1 ชนะ อเล็กซ์ คุซเน็ตซอฟ-ไมเคิล ไรเดอร์สเต็ดท์ (<placeName>สหรัฐ</placeName>-<placeName>สวีเดน</placeName>) 6-2, 6-4</p></body>
</news>
