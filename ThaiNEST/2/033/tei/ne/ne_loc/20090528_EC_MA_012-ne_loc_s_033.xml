<teiHeader>
<fileDesc>
<titleStmt>
  <title>ตื่นหวัดใหญ่เลิกเที่ยวนอก  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco05280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ตื่นหวัดใหญ่เลิกเที่ยวนอก</headline>
<lead>"ญี่ปุ่น-จีน-ฮ่องกง"พุ่ง85%</lead>
<neck></neck>
<body><p>นายเจริญ วังอนานนท์ นายกสมาคม<placeName>ไทย</placeName>บริการท่องเที่ยว (ทีทีเอเอ) เปิดเผยว่า ขณะนี้ไข้หวัดใหญ่ สายพันธุ์ใหม่ 2009 ที่แพร่ระบาดไปในหลายประเทศ เริ่มส่งผลกระทบกับตลาดคน<placeName>ไทย</placeName>เที่ยวต่างประเทศแล้ว โดยพบว่าในช่วง 2-3 สัปดาห์ที่ผ่านมา มีคน<placeName>ไทย</placeName>ยกเลิกแพคเกจเดินทางท่องเที่ยวเป็นจำนวนมาก เนื่องจากวิตกกังวลกับการระบาดของไข้หวัดใหญ่ จึงไม่กล้าเดินทางออกนอกประเทศ ในจำนวนนี้มีทั้งที่เดินทางไปเป็นหมู่คณะและไปเอง โดยเฉพาะกลุ่มที่จะเดินทางไปเที่ยว<placeName><prefix>ประเทศ</prefix>ญี่ปุ่น</placeName> <placeName>จีน</placeName> และ<placeName>ฮ่องกง</placeName> มีการยกเลิกแพคเกจสูงถึง 80-85%</p>
<p>"ไข้หวัดใหญ่ ที่กระจายไปหลายประเทศ ทำให้คน<placeName>ไทย</placeName>วิตกกังวลเป็นอย่างมาก แต่คาดว่าการระบาดครั้งนี้จะไม่เกิน 1-2 เดือน ปัญหาที่เกิดขึ้นจะชะลอลง แต่ปัญหาที่เกิดขึ้นดังกล่าว จะไม่ส่งผลกระทบกับการท่องเที่ยวต่างประเทศโดยรวมมากนัก เนื่องจากเป็นช่วงโลว์ซีซั่น ปกติคน<placeName>ไทย</placeName>จะเดินทางไปเที่ยวต่างประเทศน้อยอยู่แล้ว แต่ในปีนี้อาจจะลดน้อยกว่าทุกปี โดยคาดว่ายอดคน<placeName>ไทย</placeName>ไปเที่ยวต่างประเทศช่วงโลว์ซีซั่น จะลดลงอีก 15% จากช่วงเดียวกันของปีที่แล้ว"</p>
<p>นายเจริญกล่าวว่า สำหรับการจัดงานส่งเสริมการขาย อาเซียน+3 ทราเวล แฟร์ ที่ศูนย์การประชุมแห่งชาติสิริกิติ์ ในระหว่างวันที่ 28-31 พฤษภาคมนี้ คาดว่าจะได้รับผลกระทบจากปัญหาดังกล่าวด้วย แต่ยังมั่นใจว่าจะเป็นส่วนหนึ่งที่ช่วยกระตุ้นยอดการจองแพคเกจท่องเที่ยวต่างประเทศได้ ถึงแม้จะไม่มากก็ตาม แพคเกจที่นำมาจำหน่ายในงานจะลดสูงสุด 40-45% ใช้ได้ตั้งแต่ 15 มิถุนายน-30 กันยายนนี้</p>
<p>นายเอนก ศรีชีวะชาติ ประธานสมาคมท่องเที่ยว<placeName>ไทย</placeName>-<placeName>ญี่ปุ่น</placeName> กล่าวว่า คน<placeName>ไทย</placeName>กังวลกับการระบาดของไข้หวัดใหญ่ เพราะเกรงว่าจะถูกกักกันตัว แต่ในเดือนสิงหาคม-กันยายนนี้ คาดว่าคน<placeName>ไทย</placeName>จะเริ่มกลับไปเที่ยวอีกครั้ง เนื่องจากปัญหาการระบาดของไข้หวัดใหญ่น่าจะเบาบางลง ส่วนการจัดงาน อาเซียน+3 ทราเวล แฟร์ นั้น คนอาจจะสนใจซื้อแพคเกจล่วงหน้าในช่วงเดือนสิงหาคม-กันยายนนี้เอาไว้ก็ได้ </p></body>
</news>
