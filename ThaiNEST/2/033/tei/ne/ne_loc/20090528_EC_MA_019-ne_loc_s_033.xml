<teiHeader>
<fileDesc>
<titleStmt>
  <title>ส่งออกญี่ปุ่นกระเตื้อง คนมะกันเริ่มมั่นใจศก.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ecb02280552&sectionid=0141&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ส่งออกญี่ปุ่นกระเตื้อง คนมะกันเริ่มมั่นใจศก.</headline>
<lead></lead>
<neck></neck>
<body><p>เมื่อวันที่ 27 พฤษภาคม สำนักข่าวรอยเตอร์รายงานจาก<placeName>กรุงโตเกียว</placeName>ระบุว่า ภาวะเศรษฐกิจในบางประเทศเริ่มส่อวี่แววดีขึ้น โดยเฉพาะอย่างยิ่งในประเทศเศรษฐกิจขนาดใหญ่อย่างเช่น <placeName>ญี่ปุ่น</placeName>และ<placeName>สหรัฐอเมริกา</placeName> ทั้งนี้ นายโยชิกิ ชินเกะ นักเศรษฐศาสตร์อาวุโสแห่งสถาบัน ไดอิชิ ไลฟ์ รีเสิร์ช ใน<placeName>กรุงโตเกียว</placeName> เปิดเผยว่า การส่งออกของ<placeName>ญี่ปุ่น</placeName>เริ่มส่งสัญญาณฟื้นตัวออกมาให้เห็น เมื่อปริมาณการส่งออกในเดือนเมษายนที่ผ่านมาปรับตัวสูงขึ้นเมื่อเทียบกับ 1 เดือนก่อนหน้านั้น ถือเป็นการปรับเพิ่มขึ้นต่อเนื่อง 2 เดือนติดต่อกัน เชื่อว่าเป็นผลมาจากการตรวจสอบและเพิ่มปริมาณสินค้าคงคลังในต่างประเทศและการที่ปริมาณการส่งออกไปยัง<placeName>จีน</placeName>ปรับเพิ่มสูงขึ้น แม้ว่าการส่งออกไปยังจีนจะยังลดลงถึง 25.8 เปอร์เซ็นต์เมื่อเทียบกับเดือนเมษายนปี 2008 ที่ผ่านมาก็ตาม ทั้งนี้ เป็นเพราะมาตรการกระตุ้นเศรษฐกิจของทางการจีนนั่นเอง</p>
<p>ขณะเดียวกันมาตรการกระตุ้นเศรษฐกิจใน<placeName>สหรัฐอเมริก</placeName>าก็แสดงผลในทางที่ดีเช่นเดียวกันเมื่อดัชนีชี้ภาวะความมั่นใจของผู้บริโภคประจำเดือนพฤษภาคมปรับตัวสูงขึ้นสู่ระดับสูงสุดในรอบ 8 เดือน และดัชนี้ความเชื่อมั่นของนักลงทุนสถาบันของ<placeName>สหรัฐอเมริกา</placeName>ปรับขึ้นสู่ระดับ 106.3 สูงขึ้นต่อเนื่องตลอด 5 เดือนที่ผ่านมา แม้จะยังคงมีข่าวทางด้านลบอยู่อย่างต่อเนื่องในสหรัฐอเมริกาก็ตาม โดยเฉพาะอย่างยิ่งการที่บริษัท จีเอ็มส่อเค้าจะเป็นบริษัทผู้ผลิตรถยนต์รายใหญ่ที่สุดของประเทศที่ประกาศล้มละลาย และการที่ดัชนีราคาอสังหาริมทรัพย์ประเภทบ้านสำหรับครอบครัวเดี่ยวยังคงลดลงอย่างต่อเนื่องอีก 19.1 เปอร์เซ็นต์ ในไตรมาสแรกที่ผ่านมาก็ตาม </p></body>
</news>
