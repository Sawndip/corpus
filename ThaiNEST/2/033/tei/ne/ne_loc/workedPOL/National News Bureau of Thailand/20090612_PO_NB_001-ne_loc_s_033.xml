<teiHeader>
<fileDesc>
<titleStmt>
  <title>คณะอนุกรรมฯรวบรวมเหตุกรณ์ที่มหาดไทย เตรียมขอขยายกรอบการทำงานอีก 2 สัปดาห์  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120208&tb=N255206&return=ok&news_headline="%a4%b3%d0%cd%b9%d8%a1%c3%c3%c1%cf%c3%c7%ba%c3%c7%c1%e0%cb%b5%d8%a1%c3%b3%ec%b7%d5%e8%c1%cb%d2%b4%e4%b7%c2%20%e0%b5%c3%d5%c2%c1%a2%cd%a2%c2%d2%c2%a1%c3%cd%ba%a1%d2%c3%b7%d3%a7%d2%b9%cd%d5%a1%202%20%ca%d1%bb%b4%d2%cb%ec"  </bibl>
</sourceDesc>
</fileDesc>
</teiHeader>
<news>
<headline>คณะอนุกรรมฯรวบรวมเหตุกรณ์ที่มหาดไทย เตรียมขอขยายกรอบการทำงานอีก 2 สัปดาห์</headline>
<lead></lead>
<neck></neck>
<body><p>คณะอนุกรรมการรวบรวมเหตุการณ์การชุมนุมทางการเมืองที่กระทรวงมหาดไทย เตรียมขอขยายกรอบการทำงานอีก 2 สัปดาห์ ขณะเดียวกันผลสอบเหตุการณ์ที่สำนักงานศาลรัฐธรรมนูญ ยังไม่พบความเกี่ยวโยงกับกลุ่มคนเสื้อแดง นางนฤมล สิริวัฒน์ ประธานคณะอนุกรรมการรวบรวมเหตุการณ์การชุมนุมทางการเมืองที่กระทรวงมหาดไทยพร้อมด้วยนายขจิต ชัยนิคม สส.<placeName>อุดรธานี</placeName> พรรคเพื่อ<placeName>ไทย</placeName> ในฐานะอนุกรรมการฯ แถลงหลังการประชุมของอนุกรรมการฯ โดยนายขจิต กล่าวถึงเหตุการณ์ที่คนร้ายยิงถล่มใส่สำนักงานศาลรัฐธรรมนูญ พบว่าเป็นหัวกระสุนเอ็ม 79 และจากกรณีดังกล่าวหากยังไม่พบข้อมูลเพิ่มเติม ถือว่าเหตุการณ์ที่เกิดขึ้นไม่มีความเกี่ยวโยงกับกลุ่มคนเสื้อแดง ส่วนเหตุการณ์ที่กระทรวงมหาดไทย จากการให้ข้อมูลของผู้ชุมนุม พบว่ามีคนยิงปืนในกระทรวงมหาดไทยจำนวน 2 คน ซึ่งต่างจากข้อมูลเดิมของอนุกรรมการฯที่ระบุว่ามีเพียงเจ้าหน้าที่รักษาความปลอดภัยของรัฐมนตรีว่าการกระทรวงกลาโหม เป็นคนยิงปืนเท่านั้น ขณะที่นางนฤมล จะขอขยายกรอบการทำงานของอนุกรรมการฯอีก 2 สัปดาห์จากกำหนดเดิมที่จะสิ้นสุดในวันที่ 20 มิถุนายนนี้ เพื่อความสมบูรณ์ในการรวบรวมข้อมูลและหลังจากนี้ จะเชิญรัฐมนตรีว่าการกระทรวงมหาดไทย รัฐมนตรีว่าการกระทรวงกลาโหม และนายศักดิ์สยาม ชิดชอบ ประธานคณะทำงานรัฐมนตรีว่าการกระทรวงมหาดไทย เข้าให้ข้อมูล และนายสุเทพ เทือกสุบรรณ รองนายกรัฐมนตรีด้านความมั่นคง จะเข้าให้ข้อมูลต่ออนุกรรมการฯในวันที่ 17 มิถุนายนนี้ด้วย </p></body>
</news>
