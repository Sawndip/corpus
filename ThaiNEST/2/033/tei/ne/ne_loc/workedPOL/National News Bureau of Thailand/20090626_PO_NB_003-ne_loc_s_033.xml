<teiHeader>
<fileDesc>
<titleStmt>
  <title>นายกฯ เดินทางโดยรถไฟความเร็วสูงของจีนไปยังนครเทียนจิน ระบุ จีนสนใจโครงการไทยเข้มแข็ง  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250365&tb=N255206&return=ok&news_headline="%b9%d2%c2%a1%cf%20%e0%b4%d4%b9%b7%d2%a7%e2%b4%c2%c3%b6%e4%bf%a4%c7%d2%c1%e0%c3%e7%c7%ca%d9%a7%a2%cd%a7%a8%d5%b9%e4%bb%c2%d1%a7%b9%a4%c3%e0%b7%d5%c2%b9%a8%d4%b9%20%c3%d0%ba%d8%20%a8%d5%b9%ca%b9%e3%a8%e2%a4%c3%a7%a1%d2%c3%e4%b7%c2%e0%a2%e9%c1%e1%a2%e7%a7"  </bibl>
</sourceDesc>
</fileDesc>
</teiHeader>
<news>
<headline>นายกฯ เดินทางโดยรถไฟความเร็วสูงของ<placeName>จีน</placeName>ไปยัง<placeName><prefix>นคร</prefix>เทียนจิน</placeName> ระบุ <placeName>จีน</placeName>สนใจโครงการไทยเข้มแข็ง</headline>
<lead>นายกรัฐมนตรี เดินทางโดยรถไฟความเร็วสูงของ<placeName>จีน</placeName>ไปยัง<placeName><prefix>นคร</prefix>เทียนจิน</placeName>วานนี้ พร้อมระบุ ทางการจีนสนใจในโครงการไทยเข้มแข็ง โดยเฉพาะการพัฒนาระบบรางของ<placeName>ไทย</placeName></lead>
<neck></neck>
<body><p>ภารกิจของนายอภิสิทธิ์ เวชชาชีวะ นายกรัฐมนตรี ระหว่างการเดินทางเยียน<placeName>จีน</placeName>อย่างเป็นทางการวานนี้ นายจาง เกาลี่ เลขาธิการพรรคคอมมิวนิสต์<placeName><prefix>นคร</prefix>เทียนจิน</placeName> เข้าเยี่ยมคารวะระหว่างการเดินทางไปเยี่ยมชม<placeName><prefix>นคร</prefix>เทียนจิน</placeName> โดยนายกรัฐมนตรี กล่าวว่า ตนเองให้ความสำคัญการพัฒนาเศรษฐกิจของ<placeName><prefix>นคร</prefix>เทียนจิน</placeName> โดยเฉพาะการพัฒนาอุตสาหกรรมและเทคโนโลยี และได้ชักชวนให้<placeName><prefix>นคร</prefix>เทียนจิน</placeName>เข้าร่วมพัฒนาเศรษฐกิจในกรอบ<placeName>อาเซียน</placeName>ด้วย เนื่องจากนครเทียนจินเป็นเขตธุรกิจใหม่แห่งที่ 3 ของ<placeName>จีน</placeName> อีกทั้งยังมีความได้เปรียบด้านภูมิศาสตร์หลายด้าน และเป็นแหล่งดึงดูดการลงทุน รวมถึงยังมีการพัฒนาท่าเรือใหม่ เพื่อเป็นศูนย์กลางการกระจายสินค้าในภูมิภาคด้วย</p>
<p>จากนั้น นายกรัฐมนตรีได้ให้สัมภาษณ์สื่อมวลชน<placeName>ไทย</placeName> ระหว่างการเดินทางกลับจาก<placeName><prefix>นคร</prefix>เทียนจิน</placeName>บนรถไฟความเร็วสูงเพื่อกลับไปยังกรุงปักกิ่งว่า หาก<placeName><prefix>ประเทศ</prefix>ไทย</placeName>มีการขนส่งในลักษณะนี้จะสะดวกยิ่งขึ้น แต่จะต้องไปดูถึงความเป็นไปได้ในเรื่องของธุรกิจเศรษฐกิจ ให้เกิดความคุ้มค่าต่อการลงทุน ซึ่งจากการหารือกับประธาน China Railway Engineering Corporation พบว่า ทางรัฐวิสาหกิจรถไฟ<placeName>จีน</placeName>มีความสนใจที่จะเข้าร่วมโครงการ<placeName>ไทย</placeName>เข้มแข็ง</p>
<p>อีกทั้งยังพร้อมที่จะศึกษาในรายละเอียดมากยิ่งขึ้น ดังนั้นภายใน 2 เดือนข้างหน้า จะนำคณะมาพูดคุยถึงในรายละเอียด เพื่อจะได้เป็นรูปธรรมมากยิ่งขึ้น ทั้งรูปแบบการลงทุนและลักษณะการก่อสร้างรวมถึงเส้นทางด้วย สำหรับภารกิจของนายกรัฐมนตรีในวันนี้ ช่วงเช้าจะเข้าเยี่ยมนายหู จิ่นเทา ประธานาธิบดี<placeName>สาธารณรัฐประชาชนจีน</placeName></p>
<p>จากนั้นจะให้สัมภาษณ์ต่อสื่อมวลชน<placeName>จีน</placeName> และเดินทางมาพบปะและมอบนโยบายแก่ทีม<placeName><prefix>ประเทศ</prefix>ไทย</placeName>ใน<placeName>สาธารณรัฐประชาชนจีน</placeName> รวมถึงพบปะชุมนุม<placeName>ไทย</placeName>ใน<placeName><prefix>กรุง</prefix>ปักกิ่ง</placeName>ด้วย ขณะเดียวกันจะกล่าวสุนทรพจน์ต่อผู้สื่อข่าว ชมรมผู้สื่อข่าวต่างประเทศประจำ<placeName><prefix>ประเทศ</prefix>จีน</placeName> พร้อมทั้งเปิดโอกาสให้ประธานธนาคารอุตสาหกรรมและการพาณิชย์<placeName>จีน</placeName>เข้าพบ จากนั้น จะเดินทางไป<placeName><prefix>นคร</prefix>กวางโจ</placeName></p></body>
</news>
