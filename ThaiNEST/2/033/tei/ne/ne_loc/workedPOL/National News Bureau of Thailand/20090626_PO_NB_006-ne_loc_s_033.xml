<teiHeader>
<fileDesc>
<titleStmt>
  <title>"เกียรติกร" เรียกร้องแกนนำ นปช.ยกเลิกการชุมนุม ห่วงไทยอยู่ในภาวะวิกฤติ  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260074&tb=N255206  </bibl>
</sourceDesc>
</fileDesc>
</teiHeader>
<news>
<headline>"เกียรติกร" เรียกร้องแกนนำ นปช.ยกเลิกการชุมนุม ห่วงไทยอยู่ในภาวะวิกฤติ</headline>
<lead>ส.ส.ปราจีนบุรี พรรคประชาธิปัตย์ เรียกร้องแกนนำ นปช.ยกเลิกการชุมนุมใหญ่ในวันพรุ่งนี้ ห่วงประเทศไทยยังอยู่ในช่วงภาวะวิกฤติ พร้อมเรียกร้องโฆษกประชาธิปัตย์และเพื่อไทยลดความขัดแย้งเพื่อบ้านเมือง</lead>
<neck></neck>
<body><p>นายเกียรติกร พากเพียรศิลป์ ส.ส.<placeName>ปราจีนบุรี</placeName> พรรคประชาธิปัตย์ เรียกร้องให้แกนนำกลุ่มแนวร่วมประช่าธิปไตยต่อต้านเผด็จการแห่งชาติ หรือ นปช. ยกเลิกการนัดชุมนุมใหญ่ในวันพรุ่งนี้ (27 มิ.ย.) โดยเห็นว่า ขณะนี้ประเทศกำลังอยู่ในภาวะวิกฤติ โดยเฉพาะด้านการท่องเที่ยว ที่ต่างประเทศยังคงมีความกังวลในเสถียรภาพของ<placeName><prefix>ประเทศ</prefix>ไทย</placeName> ส่วนการทำงานของนายอภิสิทธิ์ เวชชาชีวะ นายกรัฐมนตรีนั้น ตนเองเชื่อว่านายกรัฐมนตรีเป็นคนดี สำหรับกระแสข่าวแผนตากสิน 2 นั้นไม่คิดว่ามีจริง แต่หาก พ.ต.ท.ทักษิณ ชินวัตร อดีตนายกรัฐมนตรียังคงมีการโฟอิน ก็อาจมีการเชื่อมโยง จนในที่สุดผู้ได้รับผลเสียก็คือ พ.ต.ท.ทักษิณเอง</p>
<p>นอกจากนี้ยังขอให้ทั้งโฆษกของพรรคประชาธิปัตย์ และพรรคเพื่อไทยต้องลดความขัดแย้งกัน รวมทั้ง<placeName><prefix>สถานี</prefix>โทรทัศน์เอเอสทีวี</placeName> และ<placeName><prefix>สถานีโทรทัศน์</prefix>ผ่านดาวเทียมดีสเตชั่น</placeName>ด้วย นายเกียรติกร กล่าวอีกว่า หากยังมีการชุมนุมและมีการสูญเสียเกิดขึ้น แกนนำของกลุ่ม นปช.จะมีความรับผิดชอบอย่างไร ทั้งนี้ส่วนตัวคิดว่าการชุมนุมจะไม่ยืดเยื้อ แต่กังวลว่าจะมีมือที่สามเข้ามาเกี่ยวข้อง จนไม่สามารถควบคุมการชุมนุมได้</p>
<p>อย่างไรก็ตาม ยืนยันว่าตนเองไม่ได้อยู่ข้างฝ่ายหนึ่งฝ่ายใด และการแสดงความคิดเห็นต่างๆ ก็ทำเพื่อประชาชน</p></body>
</news>
