<teiHeader>
<fileDesc>
<titleStmt>
  <title>ไทยและกัมพูชา มีความเห็นตรงกันที่จะช่วยผลักดันความร่วมมือในทุก ๆ ด้าน  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120199&tb=N255206  </bibl>
</sourceDesc>
</fileDesc>
</teiHeader>
<news>
<headline>ไทยและกัมพูชา มีความเห็นตรงกันที่จะช่วยผลักดันความร่วมมือในทุก ๆ ด้าน</headline>
<lead></lead>
<neck></neck>
<body><p>ไทยและกัมพูชา มีความเห็นตรงกันที่จะช่วยผลักดันความร่วมมือในทุกๆ ด้าน ส่วนปัญหาตามแนวชายแดนจะเน้นการแก้ไขด้วยสันติวิธี นายอภิสิทธิ์ เวชชาชีวะ นายกรัฐมนตรี กล่าวภายหลังการหารือข้อราชการกับสมเด็จอัคคมหาเสนาบดีเดโช ฮุนเซน นายกรัฐมนตรี<placeName>กัมพูชา</placeName> โดยมีความเห็นตรงกัน ที่จะช่วยผลักดันความร่วมมือในทุก ๆ ด้าน โดยเฉพาะโครงสร้างพื้นฐาน เช่น การสร้างถนนเชื่อมโยงระหว่างไ<placeName>ทย</placeName>-<placeName>กัมพูชา</placeName> ที่ไทยจะให้เงินช่วยเหลือกับ<placeName>กัมพูชา</placeName> การเจรจาพื้นที่ทับซ้อนทางทะเล โครงการสร้างเขื่อนสตึงนัมใน<placeName>กัมพูชา</placeName> ซึ่งจะได้ทั้งน้ำและไฟฟ้า นอกเหนือจากความร่วมมือในกรอบ<placeName>อาเซียน</placeName> กรอบแอ็กเม็กซ์ และ<placeName>สามเหลี่ยมมรกต</placeName> ด้านการท่องเที่ยว</p>
<p>ส่วนปัญหาตามแนวชายแดนเห็นตรงกันที่แก้ปัญหาด้วยสันติวิธี ยึดข้อตกลงที่มีอยู่ และให้มีการแลกเปลี่ยนพบปะระหว่างฝ่ายต่าง ๆ มากขึ้น เช่น กองทัพและผู้ว่าราชการจังหวัด หรือกระทรวงมหาดไทย เพื่อหลีกเลี่ยงปัญหาการกระทบกระทั่ง ส่วนการเจรจาในกรอบที่ทำอยู่แล้ว ก็จะพยายามเร่งรัดให้กลับสู่ภาวะปกติต่อไป นายกรัฐมนตรี กล่าวอีกว่า ในการหารือได้มีการหยิบยกกรณี 2 นักโทษไทย ที่ติดคุกอยู่ที่<placeName>กัมพูชา</placeName> กับ 2 นักโทษชาว<placeName>กัมพูชา</placeName> ติดคุกใน<placeName><prefix>ประเทศ</prefix>ไทย</placeName> ว่าอาจจะมีการโอนนักโทษกลับประเทศมารับโทษประเทศของตัวเอง ซึ่งก็มีความเป็นไปได้สูง อย่างไรก็ตาม หลังจากการให้สัมภาษณ์สื่อมวลชนแล้ว นายกรัฐมนตรี ได้เดินทางไปยังโรงพยาบาลกัณฒะบุปผา เพื่อเยี่ยมชมกิจการของโรงพยาบาล พร้อมกับมอบเงินจำนวน 1 หมื่นเหรียญสหรัฐฯ และยาอีกจำนวนหนึ่งด้วย</p></body>
</news>
