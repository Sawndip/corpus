<teiHeader>
<fileDesc>
<titleStmt>
  <title>ที่ประชุม กก.สอบข้อเท็จจริงเหตุการณ์ทางการเมืองสรุปเหตุการณ์ชุมนุมต่างๆ  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206040113&tb=N255206  </bibl>
</sourceDesc>
</fileDesc>
</teiHeader>
<news>
<headline>ที่ประชุม กก.สอบข้อเท็จจริงเหตุการณ์ทางการเมืองสรุปเหตุการณ์ชุมนุมต่างๆ</headline>
<lead></lead>
<neck></neck>
<body><p>ที่ประชุมคณะกรรมการตรวจสอบข้อเท็จจริงกรณีเหตุการณ์การชุมนุมทางการเมือง รับฟังข้อสรุปเบื้องต้นของคณะอนุกรรมการชุดต่างๆ โดยคณะอนุกรรมการรวบรวมเหตุการณ์บริเวณทำเนียบรัฐบาล ระบุ รวบรวมข้อมูลไปแล้วกว่าร้อยละ 60-70 ขณะที่คณะอนุกรรมการรวบรวมเหตุการณ์ที่กระทรวงมหาดไทย คาดสรุปข้อมูลเบื้องต้น 20 มิถุนายนนี้ การประชุมคณะกรรมการตรวจสอบข้อเท็จจริง กรณีเหตุการณ์การชุมนุมทางการเมือง ที่มีนายสมศักดิ์ บุญทอง เป็นประธาน วันนี้ ได้รับฟังข้อสรุปเบื้องต้นจากคณะอนุกรรมการตรวจสอบข้อเท็จจริงในพื้นที่ต่างๆ</p>
<p>โดยคณะอนุกรรมการรวบรวมเหตุการณ์บริเวณทำเนียบรัฐบาล ได้สรุปการทำงานภายหลังการประชุม 3 ครั้ง ได้รวบรวมข้อมูลไปแล้วกว่าร้อยละ 60-70 เบื้องต้นทราบว่า ทำเนียบรัฐบาลเป็นพื้นที่ชุมนุมใหญ่ของกลุ่มเสื้อแดง ก่อนกระจายไปยังพื้นที่อื่น และเชื่อว่าจะสามารถสรุปข้อมูลได้ ภายในระยะเวลาที่กำหนด</p>
<p>ส่วนคณะอนุกรรมการกรรมการรวบรวมเหตุการณ์ที่<placeName><prefix>เมือง</prefix>พัทยา</placeName> และภูมิภาค รายงานความคืบหน้าว่า จากการประชุมได้มีการขอเอกสารจาก 25 หน่วยงานที่เกี่ยวข้อง เพื่อประกอบการพิจารณา รวมถึงเชิญบุคลากรทุกฝ่ายที่เกี่ยวข้อง ทั้งเจ้าหน้าที่และผู้ชุมนุมเข้าให้ข้อมูล รวมถึงแผนดูแลความปลอดภัยของเจ้าหน้าที่ และในการประชุมครั้งหน้า จะเชิญ พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ จเรตำรวจ และรองผู้บัญชาการตำรวจภูธรภาค 2 เข้าให้ข้อมูล พร้อมขอขยายเวลาพิจารณาออกไปอีก 15 วัน เพื่อความสมบูรณ์ของข้อมูล ทั้งนี้ ล่าสุด ประชุมอยู่ระหว่างรับฟังข้อสรุปของคณะอนุกรรมการรวบรวมเหตุการณ์ที่กระทรวงมหาดไทย ได้ชี้แจงว่า ได้รับความร่วมมือจากบุคลากรที่เกี่ยวข้อง เข้าให้ข้อมูลที่เป็นประโยชน์ พร้อมประสานขอข้อมูลจากสื่อมวลชนทั้งในและต่างประเทศ คาดว่าจะสามารถสรุปข้อมูลเบื้องต้นต่อคณะกรรมการชุดใหญ่ได้ ภายในวันที่ 20 มิถุนายน</p></body>
</news>
