<teiHeader>
<fileDesc>
<titleStmt>
  <title>" กอร์ปศักดิ์ " ยืนยันยังไม่ยกเลิกโครงการรับจำนำข้าว แต่ต้องคุมเข้ม  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030025&tb=N255206  </bibl>
</sourceDesc>
</fileDesc>
</teiHeader>
<news>
<headline>" กอร์ปศักดิ์ " ยืนยันยังไม่ยกเลิกโครงการรับจำนำข้าว แต่ต้องคุมเข้ม</headline>
<lead></lead>
<neck></neck>
<body><p>รองนายกรัฐมนตรีด้านเศรษฐกิจ ยืนยัน ยังไม่ยกเลิกโครงการรับจำนำข้าว แต่ต้องคุมเข้มป้องกันหมุนเวียนข้าวเข้าโครงการรับจำนำ นายกอร์ปศักดิ์ สภาวสุ รองนายกรัฐมนตรีด้านเศรษฐกิจ กล่าวว่า ในการประชุมคณะรัฐมนตรีวันนี้จะนำเรื่องแก้ปัญหาข้าวเข้าพิจารณา ทั้งนี้ยืนยันว่าจะยังไม่มีการหยุดระบบรับจำนำข้าว เนื่องจากเป็นโครงการต่อเนื่องที่ยังมีโควตาอยู่ แม้เกิดปัญหารัฐต้องแบกรับภาระราคาจำนำราคาสูงกว่าท้องตลาด แต่ก็ต้องเดินหน้าแก้ไข โดยจะให้กระทรวงพาณิย์ รับผิดชอบ รวมทั้งต้องตรวจสอบว่ามีการนำข้าวเวียนเข้าโครงการด้วยหรือไม่ อย่างไรก็ตามต้องรอมติคณะรัฐมนตรี ซึ่งเชื่อว่าจะทำให้ทุกอย่างเดินหน้าไปได้ ส่วนโครงการเช่ารถเมล์เอ็นจีวี 4 พันคัน จะเข้าคณะรัฐมนตรีวันนี้หรือไม่นั้น นายกอร์ปศักดิ์ กล่าวว่า ยังไม่เห็นวาระ และปฏิเสธที่จะให้ความเห็นถึงกรณีที่กลุ่ม 40 สว. ออกมาค้านเรื่องโครงการรถเมล์เอ็นจีวี</p></body>
</news>
