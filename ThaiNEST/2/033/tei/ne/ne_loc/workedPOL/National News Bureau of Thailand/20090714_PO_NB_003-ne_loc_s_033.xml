<teiHeader>
<fileDesc>
<titleStmt>
  <title>ที่ประชุม ครม.  อนุมัติงบประมาณ 850 ล้านบาท ในการจัดซื้อวัคซีนและยาโอเซลทามิเวีย  </title>
  <author>สนข.กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207140179&tb=N255207  </bibl>
</sourceDesc>
</fileDesc>
</teiHeader>
<news>
<headline>ที่ประชุม ครม. อนุมัติงบประมาณ 850 ล้านบาท ในการจัดซื้อวัคซีนและยาโอเซลทามิเวีย</headline>
<lead></lead>
<neck></neck>
<body><p>ที่ประชุมคณะรัฐมนตรี อนุมัติงบประมาณ 850 ล้านบาท จัดซื้อวัคซีนและยาโอเซลทามิเวีย ขณะที่ เรื่องประชาสัมพันธ์ไม่มีการอนุมัติงบประมาณตามกระแสข่าว นายมานิต นพอมรบดี รัฐมนตรีช่วยว่าการกระทรวงสาธารณสุข กล่าวว่า ที่ประชุมคณะรัฐมนตรีได้อนุมัติงบประมาณ 850 ล้านบาท แบ่งเป็นการจัดซื้อวัคซีนจำนวน 600 ล้านบาท และสั่งซื้อยาโอเซลทามิเวีย 250 ล้านบาท หรือ 10 ล้านเม็ด ทั้งนี้คณะรัฐมนตรี ได้มีการหารือถึงสถานการณ์ทั่วไป ซึ่งในส่วนของกระทรวงสาธารณสุข ไม่ได้มีการของบประมาณในการประชาสัมพันธ์ แต่เบื้องต้นสถานีวิทยุและโทรทัศน์แห่ง<placeName><prefix>ประเทศ</prefix>ไทย</placeName> ได้มีการให้เวลากับรัฐบาลวันละ 1 ชั่วโมงครึ่ง เพื่อประชาสัมพันธ์ข้อมูล โดยนายกรัฐมนตรี และกระทรวงสาธารณสุข จะประเดิมการออกอากาศในวันนี้เป็นวันแรก ในเวลา 20.30 -22.00 น. นอกจากนี้ คณะรัฐมนตรี ยังได้มีการหารือการปรับปรุงคู่มือการปฏิบัติตัวของประชาชน ที่กระทรวงสาธารณสุข กับอาจารย์มหาวิทยาลัยต่าง ๆ ทั่วประเทศ จะร่วมกันพิจารณา ส่วนเรื่องของการปิดโรงเรียน กระทรวงสาธารณสุข ยังเห็นว่า ต้องขึ้นอยู่กับแต่ละพื้นที่ โดยโรงเรียนจะเป็นผู้พิจารณา</p></body>
</news>
