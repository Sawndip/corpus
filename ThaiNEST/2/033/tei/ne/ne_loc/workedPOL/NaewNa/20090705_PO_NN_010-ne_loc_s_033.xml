<teiHeader>
<fileDesc>
<titleStmt>
  <title>12 ปีสภาการ นสพ. “ว.วชิรเมธี” เตือนสื่ออย่าตกหลุมพรางสังคมแบ่งขั้ว-ต้องไม่มีอคติ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168891  </bibl>
</sourceDesc>
</fileDesc>
</teiHeader>
<news>
<headline>12 ปีสภาการ นสพ. “ว.วชิรเมธี” เตือนสื่ออย่าตกหลุมพรางสังคมแบ่งขั้ว-ต้องไม่มีอคติ</headline>
<lead></lead>
<neck></neck>
<body><p> ผู้สื่อข่าวรายงานว่าวันนี้(4 ก.ค.) สภาหนังสือพิมพ์แห่งชาติได้จัดงานเนื่องในโอกาสครบรอบ 12 ปี สภาการฯ ที่ห้องประชุมอิศรา อมันตกุล อาคารสมาคมนักข่าวนักหนังสือพิมพ์แห่ง<placeName><prefix>ประเทศ</prefix>ไทย</placeName> <placeName><prefix>ถนน</prefix>สามเสน</placeName>(ตรงข้าม<placeName><prefix>โรงพยาบาล</prefix>วชิระ</placeName>)ซึ่งภายในงานมีการจัดแสดงนิทรรศการ และมีการฉายวีดิทัศน์ความเป็นมาของสภาการนสพ.ฯ ซึ่งไฮไลท์ของงานคือมีการนิมนต์ พระมหาวุฒิชัย หรือ ว.วชิรเมธีมาแสดงปาฐกถาพิเศษเรื่อง “บทบาทสื่อกับความแตกต่างทางความคิดในสังคม”</p>
<p>            พระมหาวุฒิชัย วชิรเมธี กล่าวว่าสภาพสังคม<placeName>ไทย</placeName>ในเวลานี้เป็นสังคมที่สุดโต่ง เลือกข้าง แบ่งฝ่าย แยกขั้ว ชัดเจน เป็นสังคมที่สมาทานความเชื่อมากกว่าความจริง ซึ่งความเชื่อซึ่งไม่ใช่ความจริงนี้เอง คือที่มาของความขัดแย้ง คือที่มาของความสุดโต่ง คือที่มาของการแบ่งขั้วและเลือกข้าง ในฐานะสื่อมวลชนของประชาชนอย่างแท้จริง สื่อมวลชน สื่อสิ่งพิมพ์ ต้องไม่ตกหลุมพรางตรงนี้ สิ่งหนึ่งเกิดขึ้นคือ “ความเป็นกลางทางปัญญา” ซึ่งเป็นสิ่งที่สื่อมวลชนต้องมี ต้องมี“ดุลยพินิจ” มีทัศนคติที่ มีความเที่ยงและเป็นธรรม ในการพิจารณาข้อมูลข่าวสารที่ไหลมาจากทุกสารทิศ</p>
<p>            พระมหาวุฒิชัย กล่าวว่า ในสถานการณ์เช่นนี้ สื่อต้องมี วิธีคิด แบบองค์รวม ที่ทำให้เราสามารถมองทุกสิ่ง ทุกอย่างที่ปฏิสัมพันธ์กับทุกเรื่องราวในลักษณะเชื่อมโยงตลอดสาย ไม่เลือกข้างแบบสุดโต่ง วิธีคิดแบบสุดโต่งเราจึงมองไม่เห็นช้างทั้งตัว หรือพิจารณาใครก็ตาม เราจึงไม่ให้ความเป็นธรรมกับสิ่งเหล่านั้นอย่างถูกต้อง สื่อจะมีวิธีคิดแบบสุดโต่งไม่ได้ เพราะเราจะได้ปัญญาแบบกระท่อนกระแท่น แบ่งเป็นเสื้อ เราก็ไปยัดเยียดความผิดให้ใครสักคนที่เราได้เห็นเขาเพียงบางแง่มุมเท่านั้น เอง</p>
<p>            พระว.วชิรเมธี กล่าวว่าในสถานการณ์เช่นนี้ สื่อต้องไม่มี อคติ ต้องไม่เชียร์ หากเป็นพวกเดียวกันหรือ เกลียดใครก็จะเขียนในแง่ลบลงหรือเขียนไปเพราะ ไม่รู้ข้อมูลครบถ้วน ข้อมูลที่ถูกเผยแพร่ออกไปได้รับความเสียหาเรียบร้อยแล้ว แต่ต้องไม่กลัวเช่นเมื่อเจอ ผู้มีอิทธิพล จึงไม่กล้านำเสนอ หรือไม่เข้าไปยุ่งดีกว่า  นอกจากนี้สื่อต้อง ออกจากความใจแคบทั้งหลายเพื่อไม่ให้เกิดความลำเอียง</p>
<p>            ท่าน ว.วชิรเมธี กล่าวว่า ในการตัดสินใจสื่อต้องถือหลักธรรมาธิปไตย คือความถูกต้อง ความจริง ประโยชน์สุขของคนส่วนใหญ่ ถ้าเข้าเกณฑ์นี้แล้วให้ตัดสินใจนำเสนอข้อมูลข่าวสารนี้ไปตามนั้น เราจึงจะมีปัญาเป็นกลาง</p>
<p>            สุด ท้าย ท่าน ว.วชิรเมธี ได้มีข้อเสนอแนะบทบาทสื่อในความแตกต่างทางความคิดว่าสื่อต้องก้าวออกจากความ เชื่อมาอยู่กับความจริง รายงานข่าวที่มีหลักฐานข้อมูลหนักแน่นเป็นแก่นสารอย่างตรงไปตรงมา เพื่อส่งต่อความจริงสุดท้ายให้ถึงมือประชาชนทั้งในแง่ปริมาณและคุณภาและ สื่อต้องมีวิธีคิดในแบบอิทัปปัจจยตา หรือเรียนรู้ที่จะมองให้เห็นถึงความเชื่อมโยงของสรรพสิ่งในลักษณะ “สิ่งนี้มี – สิ่งนี้จึงมี , หรือ “สรรพสิ่งล้วนอิงอาศัยกัน” ซึ่งจะทำให้สื่อสามารถก้าวข้ามวิธีคิดแบบสุดโต่ง แยกขั้ว เลือกข้าง ถูกผิด ดีชั่ว เหลือง แดง ได้อย่างแยบคาย</p>
<p>            ประการต่อมา สื่อต้องเป็นทั้งสื่อมวลชนผู้ยึดโยงอยู่กับอุดมคติอันดีงาม เชื่อมั่นศรัทธาในฐานข้อมูลที่เป็นความจริง ไม่ขายศักดิ์ศรีให้กับประโยชน์โสตถิผลเฉพาะหน้า และต้องเป็นทั้งวิญญูชน ผู้สามารถรักษาจรรยาวิชาชีพของสื่อเอาไว้ได้อย่างขาวสะอาดในทุกกาลเทศะ สามารถเป็นประภาคารทางปัญญาให้กับสังคมทั้งในยามปกติและยามวิกฤตได้อย่างน่า เชื่อถือ สุดท้าย สื่อต้องมีความกล้าหาญทางจริยธรรม เห็นแก่ความจริง มากกว่าเห็นแก่ความเชื่อ ต้องเห็นแก่ประโยชน์ของประเทศชาติและประชาชนโดยส่วนรวมมากกว่าเห็นแก่ ประโยชน์ส่วนตัว ที่สำคัญ สื่อต้องมีสติอยู่เสมอ เพื่อที่จะได้ไม่อหังการ ทะนงตน ว่าเป็นฐานันดรที่สี่มีอภิสิทธิ์เหมือนคนอื่น แท้ที่จริงสื่อต้องตระหนักอยู่เสมอว่าเราคือผู้รับใช้ของประชาชนผู้ต่ำต้อย ผู้เฝ้าคอยสดับเสียงแห่งความทุกข์ยาก เสียงแห่งความอยุติธรรมของประชาชน เสียงแห่งความฉ้อฉลในยศ ทรัพย์ อำนาจ ของผู้นำรัฐ แล้วนำสิ่งเหล่านั้นมาเปิดเผยเพื่อแสวงหาวิธีสร้างสรรค์พัฒนาสังคมที่อุดม สันติสุขร่วมกัน</p>
<p>             นาย ปราโมทย์ ฝ่ายอุประ ประธานสภาการหนังสือพิมพ์แห่งชาติ เห็นว่าที่ผ่านมาสังคมไทยเกิดภาวะความขัดแย้งทางความคิดเห็นอย่างรุนแรงอัน มีสาเหตุมาจากปัญหาการเมืองและเศรษฐกิจในปัจจุบัน โดยสื่อมวลชนมักตกเป็นเป้าของการวิพากษ์วิจารณ์ว่าไม่มีความเป็นกลาง บิดเบือนข้อมูล และมีส่วนทำให้เกิดความขัดแย้งที่รุนแรงขึ้น ในนฐานะองค์กรที่ดูแลจริยธรรมแห่งวิชาชีพหนังสือพิมพ์ ในช่วงระยะเวลา 12 ปีที่ผ่านมา และความท้าทายในการดูแลกันเองของสื่อมวลชนในอนาคต</p>
<p>            นาย ปราโมทย์ กล่าวในตอนท้ายว่า นอกจากนี้ภายในงานยังมีการประกาศผลรางวัลหนังสือพิมพ์ส่งเสริมจริยธรรมดี เด่น ซึ่งจัดขึ้นเป็นปีที่ 3 เพื่อตรวจสอบและให้กำลังใจกับผู้ประกอบวิชาชีพหนังสือพิมพ์ ที่ปฏิบัติหน้าที่ตามจริยธรรมแห่งวิชาชีพ พร้อมกับมอบกรอบจริยธรรมแห่งวิชาชีพหนังสือพิมพ์ ให้กับองค์กรสมาชิกใหม่ 6 องค์กรได้แก่ หนังสือพิมพ์ล้านนา<placeName>ไทย</placeName>นิวส์ หนังสือพิมพ์หลักเมือง หนังสือพิมพ์เสรีชนนิวส์ หนังสือพิมพ์ตงฮั้ว หนังสือพิมพ์ลานนาโพสต์ หนังสือพิมพ์ ASTV ผู้จัดการรายวัน </p></body>
</news>
