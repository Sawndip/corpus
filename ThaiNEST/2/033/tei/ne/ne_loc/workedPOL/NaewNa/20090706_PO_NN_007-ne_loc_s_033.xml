<teiHeader>
<fileDesc>
<titleStmt>
  <title>มาร์คปั้นไทยเข้มแข็งโชว์โปรเจกท์"ขายฝัน"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169046  </bibl>
</sourceDesc>
</fileDesc>
</teiHeader>
<news>
<headline>มาร์คปั้น<placeName>ไทย</placeName>เข้มแข็งโชว์โปรเจกท์"ขายฝัน"</headline>
<lead>มาร์คปั้น<placeName>ไทย</placeName>เข้มแข็ง โชว์โปรเจกท์"ขายฝัน" ตั้งเป้าขยับอันดับศก.<placeName>ไทย</placeName> เดินหน้าออกโฉนดชุมชน เก็บภาษีที่ดิน-ตั้งธ.คนจน</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ได้กล่าวในระหว่างออกรายการ"เชื่อมั่น<placeName><prefix>ประเทศ</prefix>ไทย</placeName>กับนายกฯอภิสิทธิ์" ทางช่อง11 กรมประชาสัมพันธ์ เมื่อวันที่ 5 กรกฏาคมว่า ได้ตั้งเป้าไว้อย่างสำคัญว่า การเข้ามาทำงานในขณะนี้ ต้องเป็นการทำงานที่มองไปในระยะยาวด้วย เริ่มตั้งแต่ภาพรวมความสามารถในการแข่งขันทางเศรษฐกิจ องค์กรจัดอันดับขีดความสามารถการแข่งขันของประเทศ ในปี 2552 ได้ขยับให้<placeName><prefix>ประเทศ</prefix>ไทย</placeName>ดีขึ้นมา 1 อันดับ จากอันดับที่ 27 เป็นอันดับที่ 26</p>
<p>ดันไทยเข้มแข็งลงแผนพัฒนาฯ</p>
<p>อย่างไรก็ตามตนได้พูดคุยกับคณะรัฐมนตรี(ครม.)ว่า เรามองว่าตัวเลขนี้ยังเป็นตัวเลขที่เราไม่ควรจะพึงพอใจ เพราะว่า<placeName><prefix>ประเทศ</prefix>ไทย</placeName> และคน<placeName>ไทย</placeName>เป็นสังคมที่มีศักยภาพสูงกว่าที่จะอยู่ในอันดับในลักษณะนี้ จึงมีการจัดประชุมสัมมนาระดมภาคเอกชน ภาควิชาการและผู้เชี่ยวชาญมาประชุมกัน 2 วันเพื่อเพิ่มขีดความสามารถในการแข่งขันและเพิ่มอันดับให้ดีขึ้นกว่านี้อีก</p>
<p>"ผมได้ให้ข้อคิดไปว่าในการจัดทำแผนพัฒนาเศรษฐกิจและสังคมแห่งชาติฉบับที่ 11 ซึ่งจะเริ่มทำกันในสัปดาห์นี้เราควรจะให้ความต่อเนื่องในนโยบายไทยเข้มแข็ง โดยเฉพาะภาคการเกษตรที่จะต้องเป็นผู้ผลิตอาหาร การเพิ่มผลผลิตต่อไร่ การลงทุนเรื่องแหล่งน้ำ และพลังงานทดแทนที่สำคัญเพื่อที่จะให้การผลักดันไทยเข้มแข็งนั้นเป็นไปตาม เป้าหมาย ซึ่งสัปดาห์หน้าผมจะลงไปภาคอีสานติดตามดูตรงนี้"นายกรัฐมนตรีกล่าว</p>
<p>เร่งบูมภาคอุตสาหกรรมท่องเที่ยว</p>
<p>นายอภิสิทธิ์ ยังกล่าวถึงเรื่องของภาคบริการการท่องเที่ยวว่า เรายังมีความสามารถในการที่จะเติบโตอีกมาก เพียงแต่ว่าเราต้องปรับปรุง พูดง่ายๆ คือสินค้าของเรา ยี่ห้อของเรา และเพิ่มความหลากหลายในเรื่องของการท่องเที่ยวมากขึ้น พร้อมๆ กันไปก็มีในส่วนของภาคอุตสาหกรรม ซึ่งจะเน้นในเรื่องของความคิดที่สร้างสรรค์</p>
<p>นอกจากนี้เราจะต้องปรับปรุงในเรื่อง ของการคุ้มครองทรัพย์สินทางปัญญา เสริมในเรื่องของการวิจัยพัฒนาเพื่อเพิ่มมูลค่าให้กับสินค้า และขณะนี้คณะกรรมการซึ่งทำหน้าที่ในการดูแลเรื่องของทรัพย์สินทางปัญญา ก็จะปรับบทบาทเข้ามาเสริมในเรื่องของเศรษฐกิจที่อิงกับความคิดสร้างสรรค์ ตรงนี้ต่อไปด้วย</p>
<p>ประกาศเดินหน้ารถไฟรางคู่</p>
<p>ส่วนภาคโลจิสติกส์และระบบขนส่งมวลชนนั้น นายกรัฐมนตรี กล่าวว่า ในการประชุมครม.เศรษฐกิจที่ผ่านมา ได้พิจารณาเรื่องการลงทุนในการขนส่งระบบราง โดยตนได้ชักชวนให้<placeName>จีน</placeName>เข้ามามีส่วนร่วมในการลงทุนเพราะในช่วงปฏิการ<placeName>ไทย</placeName>เข้ม แข็งนั้น มีแนวทางชัดเจนว่าจะปรับปรุงหลายเรื่องทั้งระบบรางรถไฟทั่วประเทศ การเดินหน้ารถไฟรางคู่</p>
<p>ผุดโปรเจ็กค์เชื่อมเส้นทางอาเซียน</p>
<p>"ตอนนี้กำลังดู ความเหมาะสมในการทำรถไฟความเร็วสูงในบางเส้นทางรอบๆ<placeName>กรุงเทพฯ</placeName> และการเชื่อมโยงกับเครือข่ายของ<placeName>อาเซียน</placeName> ซึ่งเชื่อมต่อไปจนถึงทางตอนใต้ของจีน และลงไปยัง<placeName>มาเลเซีย</placeName> และสิงคโปร์กำลังจะมีการดูแลว่า เส้นทางไหนจะเป็นเส้นทางที่เหมาะสมที่สุด"นายกรัฐมนตรี กล่าว</p>
<p>ขายฝันให้คน<placeName>อีสาน</placeName>เชื่อม<placeName>เวียดนาม</placeName></p>
<p>และว่าในสัปดาห์หน้า ตนจะเดินทางไปเยือน<placeName><prefix>ประเทศ</prefix>เวียดนาม</placeName> เพื่อที่จะเชื่อมโยงกับทาง<placeName>เวียดนาม</placeName>ด้วย แล้วจะได้วางแผนในเรื่องของการกำหนดการเชื่อมโยงเครือข่ายเส้นทางรถไฟ โดยจะเปิดพื้นที่เข้าไปยัง<placeName>อีสาน</placeName> สามารถที่จะออกทะเลผ่านทางท่าเรือ อาจจะเป็นทาง<placeName>เวียดนาม</placeName>หรือทางอื่น ๆ ได้ อย่างนี้เป็นต้น ตามแนวตะวันตก ตะวันออก ที่จะมีการพัฒนาต่อไป</p>
<p>ยาหอมคนกรุงทำขนส่งมวลชน</p>
<p>สำหรับระบบขนส่งมวลชนในพื้นที่ <placeName>กทม</placeName>.นั้น นายกรัฐมนตรี กล่าวว่า ภายในเดือนสิงหาคมนี้จะมีการปรับปรุงแผนแม่บทในเรื่องของระบบขนส่งมวลชน เช่น เส้นทางต่อขยายของรถไฟฟ้าที่มีอยู่ โดยเฉพาะที่<placeName>กทม</placeName>.ดูแลอยู่ และกำลังจะมีการต่อไปทางทิศเหนือ จากสะพานใหม่ขึ้นไปจนถึง<placeName>ปทุมธานี</placeName>ก็ดี หรือว่าทางทิศตะวันออกที่ออกไปสู่ทางสมุทรปราการ เป็นต้น</p>
<p>"เราจะดูทำอย่างไร<placeName>กทม</placeName>. กระทรวงที่เกี่ยวข้อง และรวมถึงองค์กรท้องถิ่นในจังหวัด ในปริมณฑล สามารถมาทำงานร่วมกัน และระบบที่ต่อขยายไปไม่เป็นปัญหาสำหรับผู้โดยสาร ในแง่ของระบบตั๋วหรือระบบการเชื่อมโยง และมี 2 เส้นทาง ซึ่งมีแนวโน้มว่า จะต้องมีการมาศึกษาดูเพิ่มเติมจากที่เคยกำหนดไว้ในอดีต คือ 1.การต่อออกจาก<placeName>บางกะปิ</placeName> ซึ่งจะต้องเชื่อมโยงเข้ามาตรงใจกลางเมืองอยู่แล้วไปถึง<placeName>มีนบุรี</placeName> และ 2.เชื่อมจาก<placeName>มีนบุรี</placeName> ไปตามแนวของ<placeName>รามอินทรา</placeName> มาจนถึงศูนย์ราชการ ก็จะมีการศึกษาความเป็นไปได้ ความเหมาะสม ที่จะเพิ่มเติมเส้นทางนี้เข้าไปในแผนแม่บทของระบบรางของขนส่งมวลชนใน <placeName>กรุงเทพฯ</placeName>ด้วย"นายอภิสิทธิ์ กล่าว</p>
<p>เดินหน้าออกโฉนดชุมชน</p>
<p>นอกจากนี้นายกฯ ยังกล่าวถึงแนวทางแก้ไขปัญหาที่ดินทำกินว่า รัฐบาลกำลังจะดำเนินการเรื่องการออกโฉนดชุมชนเพื่อแก้ปัญหาที่ทำกินในอดีต ที่มีข้อจำกัดคือว่า พอแก้ที่ปัญหาที่ทำกินไปแล้ว และออกเอกสารสิทธิ์ ให้กรรมสิทธิ์ไปในลักษณะให้กับบุคคลหรือเอกชนไปแล้วต่อมาที่ดินก็จะเปลี่ยน มือ และในที่สุดคนที่ยากลำบาก คนยากคนจน ก็ไม่มีที่ทำกินอีก</p>
<p>คาดเดือนสิงหาคมออกระเบียบได้</p>
<p>"แนวคิดเรื่องของโฉนดชุมชนนั้น เราจะสามารถให้กรรมสิทธิ์กับทางชุมชน ให้กับภาคประชาชนที่จะบริการจัดการ เพื่อดูแลว่าที่สุดแล้วประชาชนที่ยากจน โดยเฉพาะเกษตรกรสามารถที่จะใช้ที่ตรงนั้นสมกับเจตนารมณ์ที่มีการแก้ไขปัญหา ในเรื่องที่ทำกินแต่ละครั้ง ซึ่งคิดว่าในเดือนสิงหาคมน่าจะเริ่มกำหนดระเบียบออกมาได้"นายกฯกล่าวย้ำ</p>
<p>เก็บภาษีที่ดิน-ตั้งธ.ช่วยคนจน</p>
<p>พร้อมระบุด้วยว่า ทั้งนี้การออกโฉนดชุมชนนั้น จะดำเนินการพร้อมๆกับกระทรวงการคลังเรื่องการจัดเก็บภาษีที่ดิน หรือภาษีทรัพย์สิน ซึ่งจะมีส่วนสำคัญในการกระจายการถือครองที่ดินด้วยและมีความคิดเพิ่มเติม เข้ามาว่าภาษีในส่วนนี้จะมีการกันเงินส่วนหนึ่งมาทำเป็นกองทุนธนาคารที่ดิน เพื่อที่จะช่วยแก้ปัญหาของประชาชนที่ไม่มีที่ทำกินต่อไป</p>
<p>นายกรัฐมนตรี ยังกล่าวในช่วงท้ายด้วยว่า ทั้งหมดนี้คือความคืบหน้าที่สำคัญที่ชัดเจน ซึ่งตนคิดว่ามีความหมาย มีความสำคัญกับประชาชนจำนวนมากในชนบท เราจะเดินหน้าทำเรื่องนี้ต่อไปพร้อมๆกับเรื่องหนี้สินและปัญหาในเรื่องการ ที่จะดูแลในเรื่องของรายได้ของ เกษตรกรในการแทรกแซงในเรื่องของพืชผลการเกษตรซึ่งจะทำอย่างเป็นระบบให้ครบ วงจรให้ได้ในรัฐบาลนี้</p>
<p>พท.ประเมินรบ.สอบตกทั้งคณะ</p>
<p>ด้านนายพร้อมพงศ์ นพฤทธิ์ โฆษกพรรคเพื่อ<placeName>ไทย</placeName> แถลงข่าวถึงผลงานรัฐบาล 6 เดือนที่ผ่านมาว่า พรรคเพื่อ<placeName>ไทย</placeName> ได้ประเมินทั้งเรื่องเศรษฐกิจ สังคมและความมั่นคงรวมทั้งด้านต่างประเทศ ถือว่ารัฐบาลสอบตกทั้งคณะ ซึ่งสอดคล้องกับผลโพลล์ของ<placeName>กรุงเทพ</placeName>โพล ที่ให้คะแนนรัฐบาล 4 เต็ม 10 คะแนนเท่านั้น ในสายตาของฝ่ายค้านและประชาชน</p></body>
</news>
