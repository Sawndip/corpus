<teiHeader>
<fileDesc>
<titleStmt>
  <title>ข่าวกรองเตือนภัยใต้โจรจ้องป่วนช่วงหยุดยาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168897  </bibl>
</sourceDesc>
</fileDesc>
</teiHeader>
<news>
<headline>ข่าวกรองเตือนภัยใต้โจรจ้องป่วนช่วงหยุดยาว</headline>
<lead>ข่าวกรองเตือนภัยใต้ โจรจ้องป่วนช่วงหยุดยาว ซุกระเบิดลานกิฬา ตร.ไล่บี้ตามกู้ได้ทัน</lead>
<neck></neck>
<body><p>เหตุการณ์ความไม่สงบในพื้นที่จังหวัดชายแดนภาคใต้ยังคงทวีความรุนแรงอย่าง ต่อเนื่อง ล่าสุด เมื่อเวลา 07.00 น. วันที่ 4 กรกฎาคม พ.ต.อ.นิตินัย หลังยาหน่วย ผกก.สภ.<placeName>ระแงะ</placeName> <placeName><prefix>จ</prefix>.นราธิวา</placeName>สพ.ท.ธนิต แสงจันทร์ ผบ.ฉก.<placeName>นราธิวาส</placeName> 38 และนายปรีชา นวลน้อย ปลัดอาวุโส อ.ระแงะ ได้ร่วมสนธิกำลัง 3 ฝ่าย กระจายกำลังตั้งจุดตรวจ บริเวณหน้า<placeName><prefix>โรงพยาบาล</prefix>ระแงะ</placeName> หลังสืบทราบมีกลุ่มผู้ไม่หวังดีแฝงตัวนำระเบิดเตรียมเข้าไปก่อวินาศกรรมใน พื้นที่เทศบาล <placeName><prefix>ต.</prefix>ตันหยงมัส</placeName> ด้วยการตรวจสอบยานพาหนะทุกชนิดที่ผ่านเข้าออกในพื้นที่</p>
<p>กระทั่งมีชายฉกรรจ์จำนวน 2 คน ขี่จักรยานยนต์แบบผู้หญิงสีแดง ไม่ทราบยี่ห้อและแผ่นป้ายทะเบียนมาตาม<placeName><prefix>ถนนสาย</prefix>นราธิวาส</placeName>-<placeName>ระแงะ</placeName> แบบมีพิรุธ เจ้าหน้าที่จึงขี่จักรยานยนต์ไล่หลังเพื่อทำการตรวจสอบ ปรากฎว่าคนร้ายไหวตัวทันคนร้ายที่นั่งซ้อนท้าย จึงนำระเบิดไปวางไว้บริเวณต้นไม้หลังแป้นบาส ที่ลานกีฬาเอนกประสงค์ เทศบาล <placeName><prefix>ต.</prefix>ตันหยงมัส</placeName> ก่อนที่จะจุดชนวน จากนั้นคนร้ายซ้อนท้ายรถจักรยานยนต์หลบหนีไป</p>
<p>จากการตรวจสอบพบ หลุมลึก 1 ฟุต กว้าง 2 ฟุต ต้นไม้และแป้นบาสได้รับความเสียหาย เจ้าหน้าที่พบว่าคนร้ายนำระเบิดแสวงเครื่อง ประกอบไว้ในท่อแป๊ปเหล็กทรงกลม น้ำหนัก 5 กิโลกรัม จุดชนวนด้วยโทรศัพท์มือถือ หวังที่จะเข้าไปก่อวินาศกรรมในพื้นที่ แต่พบเจ้าหน้าที่เสียก่อนจึงนำระเบิดมาทำลายทิ้ง โชคดีที่ไม่มีประชาชน ได้รับบาดเจ็บหรือเสียชีวิตแต่อย่างใด</p>
<p>ด้าน พ.ท.ธนิต หลังยาหน่วย ผกก.สภ.<placeName>ระแงะ</placeName> เปิดเผยว่า นับเป็นความโชคดีของเจ้าหน้าที่ ที่ชาวบ้านไว้วางใจแจ้งเบาะแสความเคลื่อนไหวของกลุ่มคนร้าย ที่เตรียมจะนำระเบิดเข้าไปก่อวินาศกรรมในช่วงเทศกาลเข้าพรรษาซึ่งมีวันหยุด ติดต่อกันหลายวัน โดยมีเป้าหมายครูและชาวบ้านในพื้นที่ เจ้าหน้าที่สามารถสนธิกำลังกันสกัดกั้นกลุ่มคนร้ายได้ทันท่วงที</p>
<p>ต่อมา เมื่อเวลา 14.00 น. พ.ต.อ.กฤษฎา แก้วจันดี ผกก. สภ.<placeName>โคกโพธิ์</placeName> <placeName><placeName><placeName><prefix>จ.</prefix>ปัตตานี</placeName> พร้อมด้วยพนักงานสืบสวนได้เข้าตรวจสอบที่เกิดเหตุคนร้าย ยิง นายอับดุลอายอ โซโด อายุ 35 ปี ผู้ช่วยผู้ใหญ่บ้าน (ฝ่ายรักษาความสงบ) อยู่<placeName><component><prefix>บ้านเลขที่</prefix> 34/1</component> <component><prefix>ม.</prefix>2</component> <component><prefix>ต.</prefix>นาประดู่</component> <component><prefix>อ.</prefix>โคกโพธิ์</component></placeName> เสียชีวิต เหตุเกิดในตลาดนัดวันเสาร์ <placeName><component><prefix>ม</prefix>.4</component> <component><prefix>ต.</prefix>โคกโพธิ์</component> <component><prefix>จ.</prefix>ปัตตานี</component></placeName></p>
<p>จากการสอบสวนทราบว่าก่อนเกิดเหตุผู้ตายซึ่งมีอาชีพขายเสื้อผ้าตามตลาดนัด พร้อมด้วยภรรยาได้มาขายเสื้อผ้าที่ตลาดนัดวันเสาตำบลโคกโพธิ์ ขณะที่กำลังจัดเตรียมเก็บข้าวของเพื่อกลับบ้าน ได้มีคนร้าย 2 คน ใช้รถจักรยานยนต์เป็นพาหนะเข้ามาจอดบริเวณตลาดแล้วเดินเข้ามาหาผู้ตายไหวตัว พยายามหลบหนีเอาตัวรอด แต่คนร้ายได้ใช้อาวุธปืนพกสั้นขนาด 9 มม.จ่อยิงหลายนัด กระสุนถูกที่ลำตัว เสียชีวิตที่เกิดเหตุ ส่วนภรรยาปลอดภัย หลังก่อเหตุคนร้ายได้หลบหนีมุ่งหน้าไปทางบ้านนาค้อกลาง สำหรับประเด็นสาเหตุเจ้าหน้าที่ตั้งไว้ 2 ประเด็นทั้งเรื่องส่วนตัวและเหตุความไม่สงบในพื้นที่</p>
<p>วันเดียวกัน ผู้สื่อข่าวรายงานว่า พ.ต.ท.ประภาศ บุญมาศ อายุ 60 ปี อดีต รองผกก.สภ.<placeName>กรงปินัง</placeName> <placeName><prefix>จ.</prefix>ยะลา</placeName> ได้เสียชีวิตแล้ว หลังถูกคนร้าย 2 คนขี่จักรยานยนต์ไปจอดใช้อาวุธปืนยิงจนบาดเจ็บสาหัส ขณะเลี้ยงวัวเมื่อปลายปี 2549 ก่อนถูกนำตัวส่ง<placeName><prefix>โรงพยาบาล</prefix><infix>ศูนย์</infix>ยะลา</placeName> และเพิ่งมาเสียชีวิต</p>
<p>ผู้สื่อข่าวรายงานว่า เจ้าหน้าที่ทหาร ตำรวจ เพิ่มความเข้มในการดูแลรักษาความปลอดภัยให้กับประชาชนในพื้นที่ จังหวัดชายแดนใต้ หลังมีวันหยุดราชการยาวถึง 5 วัน ข้าราชการส่วนใหญ่ได้เดินทางกลับไปยังภูมิลำเนาเดิมเพื่อไปทำบุญ เนื่องในวันอาสาฬหบูชาและวันเข้าพรรษา โดยข้าราชการบางส่วนถือโอกาสเดินทางไปท่องเที่ยวต่างจังหวัดเป็นจำนวนมาก เนื่องในวันหยุดยาวด้วย</p>
<p>ขณะเดียวกัน หน่วยข่าวกรองได้แจ้งเตือนไปยังหน่วยงานทั้งภาครัฐ และเอกชนก่อนหน้านี้ ให้มีความระมัดระวังกลุ่มผู้ก่อความไม่สงบเตรียมก่อเหตุลอบวางระเบิดร้าน อาหารที่มีข้าราชการ และเจ้าหน้าที่ทหาร ตำรวจ นิยมเข้าไปนั่งรับประทานในระยะนี้ เนื่องจากก่อนหน้านี้พบว่ากลุ่มก่อความไม่สงบมีการเคลื่อนไหวนำวัตถุระเบิด เข้ามาไว้ในพื้นที่โดยต้องขอความร่วมมือภาคประชาชนช่วยสอดส่องดูแลบุคลแปลก หน้าและวัตถุต้องสงสัยเป็นกรณีพิเศษด้วย </p></body>
</news>
