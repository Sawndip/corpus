<teiHeader>
<fileDesc>
<titleStmt>
  <title>ตั้งทนายสู้คดียึดสนามบิน "กษิต"ไม่ออก นายกฯกั๊ก-ปรับพ้นครม.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169048  </bibl>
</sourceDesc>
</fileDesc>
</teiHeader>
<news>
<headline>ตั้งทนายสู้คดียึดสนามบิน "กษิต"ไม่ออก นายกฯกั๊ก-ปรับพ้นครม.</headline>
<lead></lead>
<neck>ตั้งทนายสู้คดียึดสนามบิน  "กษิต"ไม่ออก  นายกฯกั๊ก-ปรับพ้นครม. ปชป.อัดตร.ยัดข้อหารุนแรง ฝ่ายค้านตามบี้ให้พ้นบัวแก้ว กลัวชาติเสียหน้าถก<placeName>อาเซียน</placeName></neck>
<body><p>เมื่อวันที่ 5 กรกฎาคม นายชวนนท์ อินทรโกมาลย์สุต เลขานุการ รมว.ต่างประเทศ กล่าวถึงกรณีที่นายกษิต ภิรมณ์ รมว.ต่างประเทศ เป็นหนึ่งในแกนนำพันธมิตร ที่ถูกออกหมายเรียกในข้อหาบุกรุก<placeName><prefix>สนามบิน</prefix>สุวรรณภูมิ</placeName>ว่า นายกษิตได้รับทราบข้อกล่าวหาแล้ว และไม่ได้ตกใจหรือกังวลอะไร เพราะเป็นเรื่องที่คาดหมายก่อนหน้านี้ว่า อาจจะเกิดขึ้น ซึ่งนายกษิตพร้อมไปรายงานตัวและชี้แจงทุกข้อกล่าวหา ส่วนจะเป็นวันที่ 16 ก.ค.ตามหมายเรียกหรือไม่ คงต้องดูอีกครั้งว่านายกษิตติดภารกิจสำคัญหรือไม่ ซึ่งหากไม่สามารถเลื่อนออกไปได้ อาจจะขอมารายงานตัวก่อนวันดังกล่าว ซึ่งเรื่องนี้นายกษิตได้ทนายไว้แล้ว การไปร่วมกับกลุ่มพันธมิตรฯ ในครั้งนั้น เป็นการไปในฐานะวิทยากรเท่านั้น และขอให้ทุกอย่างดำเนินการไปตามกระบวนการยุติธรรม</p>
<p>ชี้ตร.ตั้งขอหารุนแรงเกินไป</p>
<p>นายชวนนท์ กล่าวว่า เห็นว่าข้อกล่าวหาที่ตั้งขึ้นมารุนแรงเกินไป ซึ่งแม้จะเป็นสิทธิ์ของเจ้าหน้าที่ แต่ผู้ถูกกล่าวหาก็คงต้องที่ชี้แจงไป ทุกอย่างต้องว่ากันตามพยานหลักฐาน อย่างไรก็ตามตนแปลกใจว่าเหตุใดเจ้าหน้าที่ถึงตั้งข้อกล่าวหาร้ายแรงถึงขั้น ก่อการร้าย ทั้งที่ทุกคนมีความหวังดีและทำเพื่อบ้านเมือง ข้อกล่าวหาดังกล่าวไม่สมจริง ไม่น่ารุนแรงถึงขั้นนี้</p>
<p>ไม่มีสัญญาญปรับครม.</p>
<p>นายชวนนท์ กล่าวว่า นายกษิต ยังคงปฏิบัติหน้าที่ตามปกติ และไม่มีสัญญาณใดๆจากนายอภิสิทธิ์ เวชาชีวะ นายกฯ ว่าจะปรับเปลี่ยนตำแหน่งรัฐมนตรีว่าการกระทรวงการต่างประเทศ เพราะแม้จะถูกหมายเรียก แต่ตามกฎหมายยังถือว่าเป็นผู้บริสุทธิ์ และยังไม่มีความผิดจนกว่าจะถูกศาลตัดสิน ดังนั้นกระบวนการต่อสู้พิสูจน์ความจริง ต้องใช้เวลาอีกนาน ระหว่างนี้นายกษิตจึงยังคงปฏิบัติหน้าที่ตามปกติ ส่วนผู้ที่เรียกร้องให้นายกษิตแสดงสปริตด้วยการลาออกนั้น คงต้องถามกลับว่าสปิริต ในความหมายของเขา คืออะไร เพราะตำรวจเพียงตั้งข้อกล่าวหา ยังไม่มีใครผิดใครถูก แล้วจะให้แสดงสปิริตอะไร</p>
<p>ส่วนนาย นายพนิช วิกิตเศรษฐ์ ผู้ช่วย รมว.ต่างประเทศ ระบุว่านายกษิตมีกำหนดกลับ<placeName><prefix>ประเทศ</prefix>ไทย</placeName>ในเร็ว ๆ นี้ และจะไปพบพนักงานสอบสวนแน่นอน ขณะเดียวกัน มีรายงานข่าวว่า ขณะนี้นายกษิต ภิรมย์ รมว.ต่างประเทศได้ปฎิบัติภารกิจอยู่ที่ประเทศการ์ต้า</p>
<p>มาร์คย้ำ"กษิต"ทำงานได้</p>
<p>วันเดียวกัน นายอภิสิทธิ์ เวชชาชีวะ นายกรัฐมนตรี กล่าวว่า ได้โทรศัพท์คุยกับนายกษิต แล้ว ก็ต้องไปตามหมายเรียก ผู้สื่อข่าวถามว่า นายกษิตยังสามารถทำหน้าที่ได้ต่อไปหรือมไม่ นายอภิสิทธิ์ กล่าวว่า สามารถทำได้</p>
<p>เมื่อถามว่า กรณีนี้จะทำให้รัฐบาลถูกกดดันหรือไม่ เพราะคนเสื้อแดงอาจมีการชุมนุมเรียกร้องขึ้นมาอีก นายอภิสิทธิ์กล่าวว่า ต้องดำเนินการอย่างตรงไปตรงมา ไม่มีสิทธิพิเศษ ให้ตำรวจและอัยกรดำเนินการตรงไปตรงมา ตนจะตัดสินเอง โดยไม่ต้องรอคำสั่งฟ้องหรือกระบวนการทางกฏหมาย ตนจะพิจารณาตามความเหมาะสม ส่วนจะจะปรับนายกษิตออกจากคณะรัฐมนตรีหรือไม่นั้น คิดว่าอย่าเพิ่งพูดตอนนี้ ขอให้นายกษิตชี้แจงตามกฎหมายก่อน</p>
<p>เสื้อแดงขอบคุณตำรวจ</p>
<p>วันเดียวกัน นายวีระ มุสิกพงศ์ แกนนำคนเสื้อแดง แถลงข่าวขอบคุณตำรวจที่พยายามรักษากฎหมาย หลังออกหมายเรียกแกนนำพันธมิตรประชาชนเพื่อประชาธิปไตย รวมทั้งนายกษิต ภิรมย์ รมว.ต่างประเทศ ที่เข้ายึด<placeName><prefix>ท่าอากาศยาน</prefix>สุวรรณภูมิ</placeName> และ<placeName>ดอนเมือง</placeName></p>
<p>พร้อมตั้งข้อสังเกตุว่า เหตุใดเอเอสทีวีจึงไม่อยู่ในรายชื่อผู้ต้องหาด้วย ทั้งๆ ที่ เอเอสทีวีมีบทบาทสำคัญควบคู่กับพันธมิตรฯ ในฐานะที่เป็นเครื่องมือสื่อสาร</p>
<p>ด้านนายจตุพร พรหมพันธุ์ แกนนำคนเสื้อแดง กล่าวว่า แม้ตำรวจจะออกหมายเรียกแกนนำพันธมิตรฯ แต่ยังถือว่าเป็นการกระทำที่ 2 มาตรฐาน เพราะกรณีคนเสื้อแดง ตำรวจออกหมายจับในทันที จึงขอเรียกร้องให้เจ้าหน้าที่ตำรวจเร่งทำคดีที่มีการปิดสนามบินหาดใหญ่ และสนามบินภูเก็ต เนื่องจากมีกลุ่มพันธมิตรฯ เข้าไปเกี่ยวข้องด้วย</p>
<p>ห่วงตร.ทำคดีถูกเล่นงาน</p>
<p>ด้านนายจาตุรนต์ ฉายแสง อดีตรักษาการหัวหน้าพรรค<placeName>ไทย</placeName>รัก<placeName>ไท</placeName>ย ระบุ เจ้าหน้าที่มีความกล้าหาญที่ออกหมายเรียก นายกษิต ภิรมย์รมว.ต่างประเทศ ในคดีบุกรุก<placeName><prefix>ท่าอากาศ</prefix>สุวรรณภูมิ</placeName> เมื่อครั้งร่วมชุมนุมกับกลุ่มพันธมิตร ทั้งที่ก่อนหน้านี้ นายอภิสิทธิ์ เวชชาชีวะ นายกรัฐมนตรี ไม่เคยมีท่าทีจะเอาผิด และตั้งนายกษิตมาเป็นรัฐมนตรี</p>
<p>"จากนี้ต้องจับตาว่า จะมีการโยกย้ายเจ้าหน้าที่ตำรวจที่ทำคดีนี้หรือไม่ และต้องดูกระบวนการต่อเนื่องจากนี้ว่าจะมีการแทรกแซงหรือไม่" นายจาตุรนต์ กล่าว</p>
<p>ด้านนายพร้อมพงศ์ นพฤทธิ์ โฆษกพรรคเพื่อ<placeName>ไทย</placeName> แถลง เรียกร้องนายกษิต ลาออกจากตำแหน่ง ก่อนจะมีการประชุมรัฐมนตรีต่าง<placeName><prefix>ประเทศ</prefix>อาเซียน</placeName> ช่วงกลางเดือนกรกฎาคมนี้ เพราะรัฐมนตรีเป็นบุคคลที่มีข้อกล่าวหาจะทำให้ไม่สง่างาม</p>
<p>"นพดล"ย้อนคำพูดกษิต</p>
<p>ขณะที่นายนพดล ปัทมะ อดีต รมว.ต่างประเทศ อ้างว่า นายกษิตพูดเมื่อเดือนกุมภาพันธ์ที่ผ่านมาว่า ถ้าถูกแจ้งข้อหาก็จะลาออก ดังนั้น จึงต้องดูสปิริตขอนายกษิตว่าจะทำตามคำพูดหรือไม่</p>
<p>นอกจากนี้ นายนพดล ยังเห็นว่า นายกรัฐมนตรีควรจะขอให้นายกษิตได้พิจารณาตัวเอง เพื่อออกไปสู้คดี เพื่อความสง่างาม และยังทำให้กฎ 9 ข้อของนายกรัฐมนตรี มีความศักดิ์สิทธิ์</p>
<p>"กรณีของนายวิฑูรย์ นามบุตร อดีต รมว.การพัฒนาสังคมและความมั่นคงของมนุษย์ ที่มีเพียงข้อกล่าวหากรณีปลากระป๋องเน่าในถุงยังชีพเท่านั้น ยังไม่มีการดำเนินคดีอะไร นายกรัฐมนตรียังได้ขอให้ออกจากตำแหน่ง ดังนั้น กรณีของนายกษิตก็ควรเป็นเช่นเดียวกัน แต่ก็ต้องขึ้นอยู่กับจิตสำนึกของรัฐมนตรีต่างประเทศด้วย" นายนพดล กล่าว</p>
<p>ยกตัวเลขเสียหาย2หมื่นล้าน</p>
<p>นายนพดล ย้ำว่า กรณีของนายกษิต เจ้าหน้าที่รวบรวมหลักฐานมานาน ไม่ใช่คดีที่ลึกลับซับซ้อน และนายกษิตก็ยอมรับว่า ไปร่วมชุมนุมด้วย ข้อเท็จจริงไม่มีการโต้แย้ง และสามารถพิสูจน์ได้ง่าย ทั้งภาพถ่าย และข้อสรุปความเสียหายของกระทรวงคมนาคม กว่า 20,000 ล้านบาท ดังนั้น นายกรัฐมนตรีจึงควรจะพิจารณา</p>
<p>"กรณีนี้คุณกษิตควรต้องออก หรืออยู่ในตำแหน่งต่อไป นายกรัฐมนตรีก็ควรใช้มาตรฐานเดียวกัน ผมเห็นว่าหากนายกษิตอยู่ในตำแหน่งต่อไป ยิ่งเสียหายต่อภาพลักษณ์ของประเทศ โดยเฉพาะในการประชุมรัฐมนตรีต่างประเทศอาเซียนกับประเทศคู่เจรจา และการประชุมที่เกี่ยวข้อง ที่ไทยจะเป็นเจ้าภาพ ที่ จ.ภูเก็ต ในเดือนนี้" นายนพดล กล่าว</p>
<p>นายนพดล กล่าวว่า ข้อกล่าวหานายกษิตค่อนข้างรุนแรง เพราะเป็นข้อกล่าวหาก่อการร้าย เกรงจะกระทบกับน้ำหนักการเจรจา และความเชื่อมั่นกับประเทศคู่ค้า คู่เจรจา และมิตรประเทศต่างๆ และจะเห็นได้ว่า ในช่วงหลัง นายกษิตไม่ค่อยออกงาน แม้แต่การเจรจาปัญหากับ<placeName>กัมพูชา</placeName> ก็ให้นายสุเทพ เทือกสุบรรณ รองนายกรัฐมนตรี ฝ่ายความมั่นคง เป็นผู้เจรจาแทน</p>
<p>พธม.ชี้ตร.ตั้งข้อหาเลื่อนลอย</p>
<p>นายสุริยะใส กตะศิลา เลขาธิการพรรคการเมืองใหม่ (กมม.) และผู้ประสานงานกลุ่มพันธมิตรประชาชน กล่าวว่าการที่ตำรวจตั้งข้อหาก่อการร้ายกับกลุ่มพันธมิตร ข้อหาที่เกินจริงเลื่อนลอย</p>
<p>"เมื่อเทียบเคียงกับการเคลื่อนไหวของกลุ่มคนเสื้อแดง ที่ปลุกระดมให้ผู้ชุมนุมเผาบ้านเผาเมือง และบุกจับผู้นำประเทศต่าง ๆ ที่มาร่วมประชุมสุดยอด<placeName>อาเซียน</placeName>ที่<placeName>พัทยา</placeName> และยังพยายามฆ่า และบุกจับนายกรัฐมนตรีเป็นตัวประกัน ที่กระทรวงมหาดไทย แต่ตำรวจกลับตั้งข้อหาเบากว่าข้อเท็จจริง" นายสุริยะใสกล่าว</p>
<p>ย้อนเสื้อแดงทำรุนแรงกว่า</p>
<p>นายสุริยะใส กล่าวว่า เท่าที่หารือทนายความแล้ว ผู้ที่ออกหมายเรียกทั้งหมด จะไปรายงานตัวตามหมายเรียก โดยยินดีต่อสู้ตามกระบวนการยุติธรรม รับรองไม่หลบหนี หรือไปล่าชื่อถวายฎีกาขอพระราชทานอภัยโทษ พวกเรามั่นใจในความบริสุทธิ์ในการชุมนุมที่ท่าอากาศยานทั้งสองแห่ง ไม่ได้มุ่งหมายสร้างความวุ่นวาย เป็นการใช้สิทธิตามรัฐธรรมนูญชุมนุมโดยสงบ ต่อต้านรัฐบาลที่หมดความชอบธรรม ไม่ได้ทำร้ายอาคารหรือทรัพย์สินของสนามบิน ซ้ำร้ายยังถูกคนร้ายยิงระเบิดเอ็ม79 เข้าใส่หลายครั้งแต่ตำรวจยังจับใครไม่ได้</p>
<p>ชี้ตร.หวังผลทางการเมือง</p>
<p>"ผมไม่อยากเรียกว่า เป็น 2 มาตรฐาน แต่เป็นความไม่มีมาตรฐานของพนักงานสอบสวนมากกว่า และการตั้งข้อหาก่อการร้ายครั้งนี้ คงหวังผลทางการเมือง เช่น อาจหวังใช้พันธมิตรฯ เป็นแพะเพื่อปราบปรามการเคลื่อนไหวของกลุ่มเสื้อแดง หรือหวังทอนกำลังของพันธมิตรฯ ก็เป็นไปได้ อย่างไรก็ตาม คดีนี้จะไม่กระทบกับพรรคการเมืองใหม่อย่างแน่นอน" นายสุริยะใส กล่าว</p>
<p>นอกจากนี้ นายสุริยะใส ยังเห็นว่า นายกษิต ไม่จำเป็นต้องลาออก เพราะเป็นแค่หมายเรียก และเป็นการตั้งข้อหาเกินจริง ถ้าลาออกเท่ากับยอมรับการกลั่นแกล้งของใครบางคน พร้อมแนะนำตำรวจว่า ถ้าจะรักษาความสงบเรียบร้อยในบ้านเมือง ควรจับตาการเคลื่อนไหวของกลุ่มเสื้อแดงในขณะนี้ โดยเฉพาะการล่ารายชื่อถวายฎีกา เพื่อขอพระราชทานอภัยโทษให้ พ.ต.ท.ทักษิณ ชินวัตร นักโทษหนีคดีอาญาแผ่นดิน เพราะมีเจตนาก่อความวุ่นวาย เป็นการเคลื่อนไหวที่ไม่อยู่ภายใต้รัฐธรรมนูญ</p>
<p>ถามความรับผิดชอบของแม้ว</p>
<p>นายเทพไท เสนพงศ์ โฆษกประจำตัวหัวหน้าพรรคประชาธิปัตย์ ยืนยันว่า รัฐบาลจะไม่แทรกแซงกระบวนการยุติธรรมใดๆ ทั้งสิ้น กรณี นายกษิต ภิรมย์ รมว.ต่างประเทศ ถูกออกหมายเรียกคดีบุกรุก<placeName><prefix>ท่าอากาศ</prefix>สุวรรณภูมิ</placeName> เมื่อครั้งร่วมชุมนุมกับกลุ่มพันธมิตร คดีของกลุ่มผู้ชุมนุมเสื้อเหลืองและเสื้อแดงจะได้รับการปฏิบัติอย่างเท่า เทียมกัน พรรคประชาธิปัตย์จะให้การช่วยเหลือนายกษิต ในฐานะเป็นสมาชิกพรรค ด้วยการให้ฝ่ายกฎหมายไปดูแลเท่านั้น</p>
<p>"ขอให้พรรคเพื่อไ<placeName>ทย</placeName> ที่เรียกร้องให้นายกษิต ลาออกจากตำแหน่ง กลับไปดูตัวอย่างของ พ.ต.ท.ทักษิณ ชินวัตร ที่ถูกศาลสั่งจำคุก ว่ามีความรับผิดชอบเพียงใด ที่จะกลับมารับโทษ" นายเทพไท กล่าว และว่า นายกษิตยังไม่จำเป็นต้องลาออก เพราะเป็นเพียงการตั้งข้อกล่าวหาเท่านั้น ศาลยังไม่มีคำพิพากษา และกระทรวงการต่างประเทศ ก็ไม่มีหน้าที่ไปเกี่ยวข้องกับกระบวนการยุติธรรม</p>
<p>อัดตร.ตั้งข้อหาแรงเกินไป</p>
<p>นายสาธิต ปิตุเตชะ ส.ส.<placeName>ระยอง</placeName> กล่าวว่า การจะลาออกจากรมว.ต่างประเทศหรือไม่ เป็นสิทธิของนายกษิต แต่ส่วนตัวเห็นว่า ตำรวจตั้งข้อหาก่อการร้าย นั้นรุนแรงเกินไป เพราะการยึดสนามบินเพื่อโค่นล้มรัฐบาล กับการก่อการร้ายมีความผิดตามประมวลกฎหมายอาญาคนละมาตรา โดยหลักกฎหมายจะใช้เจตนาเป็นสำคัญ</p>
<p>กระนั้นก็ตามที่ตำรวจดำเนินการกับกลุ่มพันธมิตร แสดงให้เห็นว่า รัฐบาลใช้มาตราเดียว ดังนั้นแกนนำเพื่อไทยและสมาชิกบ้านเลขที่ 111 ที่เคยกล่าวหาว่ารัฐบาลสองมาตรฐาน ต้องออกมากลับคำพูดของตัวเอง</p>
<p>ไข่แม้วอ้างทักษิณไม่ต้องรับโทษ</p>
<p>อีกเรื่องหนึ่งเกี่ยวกับการที่กลุ่มเสื้อแดงพยายามล่าชื่อชาวบ้านให้ครบ1 ล้านคนเพื่อยื่นถวายฎีกาขอพระราชทานอภัยโทษให้ พ.ต.ท.ทักษิณ ชินวัตร นักโทษหนีคดีอาญาแผ่นดินนั้น ทางนายวีระ มุสิกพงษ์ แกนนำเสื้อแดง แถลงข่าวในบ่ายวันเดียวกัน โดยคาดว่าไม่เกินวันที่ 25คน จะได้ชื่อประชาชนครบ 1 ล้านชื่อแน่นอน</p>
<p>เมื่อถามว่า นายอภิสิทธิ์ เวชชาชีวะ นายกรัฐมนตรี กล่าวว่า หากต้องการอภัยโทษ พ.ต.ท.ทักษิณต้องสำนึกผิดก่อนนั้น นายวีระ กล่าวว่า ตนพูดแทนพ.ต.ท.ทักษิณได้เลยว่า พ.ต.ท.ทักษิณไม่จำเป็นต้องสำนึกผิด เพราะไม่ได้ทำอะไรผิด เหมือนกรณีที่ตนได้รับพระราชทานอภัยโทษ หลังศาลตัดสินคดีหมิ่นพระบรมเดชนุภาพ ตนเขียนไว้ในหนังสือถวายฎีกาเขียนไว้ว่า ตนไม่ได้ทำอะไรผิด แต่ศาลฎีกาตัดสินว่าผิด จึงอยากขอพระราชทานอภัยโทษ เพื่อกลับมาทำงานการเมืองรับใช้ประชาชน ดังนั้นที่นายอภิสิทธิ์จึงไม่ควรมาพูดอะไรที่ก้ำเกินสิทธิของคนอื่น ควรจะกลับไปดูตัวเองให้ดีก่อน โดยสาเหตุที่ พ.ต.ท.ทักษิณไม่ถวายฎีกาด้วยตัวเอง เพราะเรื่องนี้เป็นความหวังดีของคนเสื้อแดงเอง</p>
<p>ขู่ฟ้องกลุ่มที่ออกมาขัดขวาง</p>
<p>ด้านนายณัฐวุฒิ ใสยเกื้อ แกนนำเสื้อแดงอีกคนหนึ่ง กล่าวว่า พวกเราถูกกล่าวหาว่า เป็นการกระทำที่ระคายเบื้องพระยุคลบาท ซึ่งพวกเรารับไม่ได้ เพราะไม่เป็นความจริง แม้การกล่าวหาใครจะถือว่าเป็นสิทธิ แต่คนเสื้อแดงจะให้ฝ่ายกฎหมายเตรียมฟ้องร้องดำเนินคดีกับใครที่ออกมากล่าวหา กรณีดังกล่าวอีก เพราะกลับกันการถวายฎีกาเป็นการแสดงความจงรักภักดี ด้วยเห็นว่าสถาบันเบื้องสูงทรงสถิตย์อยู่เหนือการเมืองทั้งปวง ยืนยันว่า คนเสื้อแดงไม่มีเป้าประสงค์จะไปกดดันอะไร เมื่อถวายฎีกาแล้วทุกอย่างก็จบ</p>
<p>ประธานสว.ย้ำถวายฎีกาไม่ได้</p>
<p>นายประสพสุข บุญเดช ประธานวุฒิสภา กล่าวว่า กลุ่มคนเสื้อแดงไม่สามารถรวบรวมรายชื่อ เพื่อถวายฎีกาขอพระราชทานอภัยโทษให้ พ.ต.ท.ทักษิณ ได้ เนื่องจากตามประมวลกฎหมายวิธีพิจารณาความอาญากำหนดว่า จะต้องให้ผู้ที่ต้องคำพิพากษาว่ามีความผิด หรือครอบครัวเป็นผู้ดำเนินการ ไม่ใช่ประชาชนทั่วไป "เรื่องนี้อิงกับเรื่องการเมืองเป็นหลัก เพราะผู้ริเริ่มดำเนินการน่าจะรู้ดีอยู่แล้วว่า ไม่สามารถทำได้"</p>
<p>ประธานวุฒิสภา กล่าวอีกว่า ตามขั้นตอนของกฎหมายที่แท้จริง ผู้ที่ต้องคำพิพากษาที่ถูกจำคุกจะต้องเดินเรื่องกับพัสดี ส่งต่อให้ รมว.ยุติธรรม ซึ่งจะต้องทำความเห็นประกอบการขอพระราชทานอภัยโทษด้วย จึงเห็นว่าการดำเนินการของคนเสื้อแดง ไม่ถูกต้องตามกระบวนการและไม่สามารถทำได้</p>
<p>บี้ตำรวจสอบโฟนอินทักษิณ</p>
<p>นายเทพไท เสนพงศ์ โฆษกประจำตัวหัวหน้าพรรคประชาธิปัตย์ เปิดเผยว่า ได้รับฟังความเห็นจากประชาชนหลายคน แสดงความไม่สบายใจ ที่แกนนำเสื้อแดงจะจัดงานจัดงานครบรอบวันเกิด 60 ปี ให้ พ.ต.ท.ทักษิณ ชินวัตร นักโทษคดีอาญาแผ่นดิน ที่สนามหลวง และหัวเมืองต่างๆ เพราะตั้งแต่มี<placeName><prefix>ประเทศ</prefix>ไทย</placeName> ไม่เคยมีสามัญชนคนใด ใช้<placeName>สนามหลวง</placeName>จัดงานวันเกิด</p>
<p>"พฤติกรรมลักษณะนี้ เป็นสิ่งที่ไม่เหมาะสม"นายเทพไท ตั้งขอสังเกตุและเตือนกลุ่มเสื้อแดงให้อยู่ในขอบเขตรู้จักกาละเทศะ</p></body>
</news>
