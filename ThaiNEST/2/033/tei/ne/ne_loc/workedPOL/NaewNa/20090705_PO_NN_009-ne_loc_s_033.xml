<teiHeader>
<fileDesc>
<titleStmt>
  <title>“สุเทพ” ระบุ “ฮุนเซน”เยินยอไทย ต่อหน้าประชาชน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168890  </bibl>
</sourceDesc>
</fileDesc>
</teiHeader>
<news>
<headline>“สุเทพ” ระบุ “ฮุนเซน”เยินยอ<placeName>ไทย</placeName> ต่อหน้าประชาชน</headline>
<lead></lead>
<neck></neck>
<body><p> นายสุเทพ เทือกสุบรรณ รองนายกรัฐมนตรี ให้สัมภาษณ์ภายหลังเดินทางกลับจาก<placeName><prefix>ประเทศ</prefix>เขมร</placeName> ว่า วันนี้ตนเป็นตัวแทนนายกรัฐมนตรีไปร่วมพิธีเปิดถนนสาย 67 จากช่องสงำผ่านอุดรมีชัยไปถึง<placeName>เสียมราฐ</placeName> เป็นถนนที่รัฐบาล<placeName>ไทย</placeName>ให้การช่วยเหลือแก่<placeName>กัมพูชา</placeName> ทั้งเงินให้เปล่า 126 ล้านบาทในการสำรวจออกแบบถนน รวมทั้งจัดเงินกู้เงื่อนไขพิเศษ 1300 ล้านบาท ให้ไปว่าจ้างสร้างถนนสายนี้ เมื่อถนนแล้วเสร็จฝ่าย<placeName>กัมพูชา</placeName>จึงขอเชิญนายกรัฐมนตรี<placeName>ไทย</placeName>ไปร่วมทำพิธีเปิด นายกรัฐมนตรีจึงมอบหมายให้ตนไปแทน โดยมีสมเด็จฮุนเซน เป็นประธาน ได้กล่าวปราศรัยกับพี่น้อง<placeName>กัมพูชา</placeName>ขอบคุณรัฐบาล<placeName>ไทย</placeName> และได้ย้ำว่าคนไทย-กัมพูชา เป็นเพื่อนบ้านกัน ต้องมีไมตรีต่อกันให้มาก จะได้ไปมาหาสู่ได้สะดวก ถนนาสายนี้รัฐบาล<placeName>ไทย</placeName>ช่วยเหลือ ทำให้ไปมาหาสู่กันสะดวกขึ้น บรรยากาศวันนี้จึงเป็นการเปิดถนน ตนได้พูดกับประชาชนที่มาร่วมงาน ว่าชาว<placeName>ไทย</placeName>รักและปรารถนาดีต่อ<placeName>กัมพูชา</placeName>อยากคบหาสมาคมเป็นพี่น้องกัน ในฐานะคนบ้านใกล้เรือนเคียง ควรร่วมมือกันในการพัฒนาเศรษฐกิจของทั้ง 2 ประเทศ ไม่ได้คุยในประเด็นอื่นที่ลึกซึ้ง</p>
<p>“เราได้มีการพูดถึงการร่วมมือพัฒนาเขตพื้นที่ทับซ้อนทางทะเล เจาะแก๊สหรือน้ำมันเอามาใช้ประโยชน์ในการพัฒนาเศราฐกิจของ 2 ประเทศ และได้พูดถึงการสร้างเขื่อนสตึงนำ เอาน้ำมาใช้ใน<placeName>มาบตาพุด</placeName> สร้างโรงไฟฟ้าพลังน้ำเพื่อใช้ในเขต<placeName>ไทย</placeName>และ<placeName>เขมร</placeName>”นายสุเทพกล่าว</p>
<p>ผู้สื่อข่าวถามว่าได้สะท้อนเรื่องกำลังทหารบริเวณชายแดน<placeName>เขาพระวิหาร</placeName>หรือไม่ นายสุเทพ กล่าวว่า หน้าที่ของตนคือผูกไมตรี ไปให้ประชาชนทั้งหลายใน<placeName>กัมพูชา</placeName>ว่าเรามีมิตรจิตมิตรใจ เรามีความตั้งใจที่จะคบหาเขาเป็นมิตร เมื่อถามว่าท่าที<placeName>กัมพูชา</placeName>เป็นอย่างไร นายสุเทพ กล่าวว่า ดีมาก ปรบมือต้อนรับทักทาย เมื่อถามว่ากลับจาก<placeName>กัมพูชา</placeName>ครั้งนี้เหตุการณ์บริเวณชายแดนจะไม่ตรึงเครียด นายสุเทพ กล่าวว่า ทั้ง 2 มีความประสงค์ให้สถานการณ์ไม่ตรึงเครียด อยากให้ดีขึ้น ส่วนจะหารือกันอย่างเป็นอย่างการเมื่อไรนั้นมีคณะที่เขาจะทำเป็นทางการ</p></body>
</news>
