<teiHeader>
<fileDesc>
<titleStmt>
  <title>ปชป.-ภท.เคลียร์จบแล้ว"ปูชัย"สอนลูกไม่มีอำนาจไล่บี้นายกฯ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=168900  </bibl>
</sourceDesc>
</fileDesc>
</teiHeader>
<news>
<headline>ปชป.-ภท.เคลียร์จบแล้ว"ปูชัย"สอนลูกไม่มีอำนาจไล่บี้นายกฯ</headline>
<lead>ปชป.-ภท.เคลียร์จบแล้ว "ปูชัย"สอนลูก ไม่มีอำนาจไล่บี้นายกฯ ชวรัตน์แย้มแบ่งพื้นที่ลงสส. จับมือสู้เพื่อ<placeName>ไทย</placeName>ในถิ่น<placeName>อีสาน</placeName></lead>
<neck>หลังจากที่นายอภิสิทธิ์ เวชชาชีวะ นายกรัฐมนตรี หัวหน้าพรรคประชาธิปัตย์(ปชป.)แสดงความไม่พอใจกับคำพูดของนายศักดิ์สยาม ชิดชอบ ประธานที่ปรึกษาคณะทำงานรมว.มหาดไทย ซึ่งเป็นน้องชายของนายเนวิน ชิดชอบ แกนนำพรรคภูมิใจ<placeName>ไทย</placeName>(ภท.) ที่ระบุว่าต้องทนอยู่ร่วมรัฐบาล เพื่อรอเงินงบประมาณ และ กฏหมายกู้เงิน เรียบร้อยแล้ว จนถึงขนาดหลุดปากว่า ถ้าต้องทนอยู่ร่วมรัฐบาล ก็ไม่ต้องทน จนแกนนำพรรคภูมิใจ<placeName>ไทย</placeName>หลายต้องวิ่งเคลียร์กับพรรคประชาธิปัตย์ว่าเป็นเพียง เรื่องการสื่อสารผิดพลาด</neck>
<body><p>ชี้น้องเนวินแค่บอกภท.ต้องเจียมตัว</p>
<p>เมื่อ วันที่ 4 กรฎาคม นายชวรัตน์ ชาญวีรกูล ในฐานะหัวหน้าพรรคภูมิใจ<placeName>ไทย</placeName>(ภท.) ยืนยันว่า ผู้ใหญ่ของพรรคประชาธิปัตย์และพรรคภูมิใจ<placeName>ไทย</placeName> ได้เคลียร์ปัญหาคาใจ กรณีการให้สัมภาษณ์ของนายศักดิ์สยาม ชิดชอบ ว่าเป็นการสื่อสารที่ผิดพลาดของสื่อบางฉบับ นายศักดิ์สยาม พูดเพียงว่า เราต้องอดทน สงบเสงี่ยมเจียมตัว ไม่ใช่ต้องทนอยู่ร่วมกับรัฐบาล ซึ่งเรื่องนี้นายศักดิ์สยาม รู้สึกน้อยใจ ที่เกิดการสื่อสารที่ผิดพลาด จนไม่เข้าทำงาน เพราะไม่ต้องการเห็นสื่อบางฉบับ และไม่ต้องการพบกับสื่อในช่วงนี้</p>
<p>ส่วน ระยะหลังที่พรรคภูมิใจ<placeName>ไทย</placeName>และพรรคประชาธิปัตย์ เกิดความขัดแย้งกันบ่อยครั้ง นายชวรัตน์ กล่าวว่า การเมืองเหมือนธุรกิจ ที่คณะผู้บริการต้องมีความเห็นแตกต่างกันบ้าง แต่เชื่อจะไม่กระทบต่อเสถียรภาพของรัฐบาล และจะยิ่งทำให้งานดีขึ้น ยืนยันว่า ไม่มีความเป็นไปได้ ที่จะกลับไปร่วมงานกับพรรคเพื่อไทยในขณะนี้ แต่อนาคตเป็นเรื่องที่ไม่แน่นอน</p>
<p>แย้มจับมือลุยอีสานเลี่ยงส่งคนซ้อน</p>
<p>"ขณะ นี้ทั้งพรรคภูมิใจ<placeName>ไทย</placeName>และพรรคประชาธิปัตย์ จะทำงานร่วมกันแบบ 2 แรงแข็งขันในพื้นที่<placeName>อีสาน</placeName> เพราะต้องยอมรับว่าทั้ง 2 พรรค ยังเป็นรองพรรคเพื่อ<placeName>ไทย</placeName> โดยทั้ง 2 พรรค จะเน้นการวางแผนแบบธุรกิจ คือ ประหยัดสุด แต่ต้องได้ผลมากที่สุด และอาจเป็นไปได้ว่า การเลือกตั้งครั้งหน้า ทั้ง 2 พรรค จะเลี่ยงส่งผู้สมัครทับพื้นที่กัน" นายชวรัตน์ กล่าวและว่าส่วนที่นายสุทัศน์ เงินหมื่น ส.ส. สัดส่วน ซึ่งดูแลพื้นที่ภาคอีสานของพรรคประชาธิปัตย์ ประกาศจะลาออก หากให้พรรคภูมิใจไทยดูแลการเลือกตั้งในพื้นที่ภาคอีสาน นั้นเป็นการเข้าใจผิด และเชื่อว่า ขณะนี้นายสุทัศน์เข้าใจดีแล้ว</p>
<p>ปู่ชัยสยบลูกยันไม่กล้าบี้นายกฯ</p>
<p>ด้านนายชัย ชิดชอบ ประธานรัฐสภา แกนนำพรรคภูมิใจไทย กล่าวถึงกระแสข่าวแอบไปเคลียร์ใจกับนายอภิสิทธิ์ เวชชาชีวะ นายกรัฐมนตรี กรณีนายศักดิ์สยาม ชิดชอบ ว่า" ไม่มี ผมไม่มีอะไร ที่ต้องเคลียร์ใจกับท่าน มันไม่มีอะไรเกิดขึ้น ไปงานกันก็ไม่เห็นมีอะไร เราก็เหมือนลูกเหมือนหลาน ท่านฝ่ายบริหาร ไอ้เราฝ่ายนิติบัญญัติ ไม่มีการแตกแยก สองฝ่ายเป็นอันหนึ่งอันเดียวกัน ตอนนี้ทุกคนยังกอดคอกันอยู่"</p>
<p>เมื่อ ถามว่าได้พูดคุยเรื่องนี้กับนายศักดิ์สยาม หรือไม่ นายชัยกล่าวว่า ยังไม่ได้เจอกัน ส่วนกระแสข่าวการไม่พอใจของนายกฯ คำพูดของนายศักดิ์สยามที่บอกว่าต้องทนอยู่กอดคอร่วมกับรัฐบาล นายชัยกล่าวว่า "ศักดิ์สยาม มันจะไปมีอำนาจอะไร มันก็แค่ 111 มันจะไปยุ่งอะไร"</p>
<p>ชี้ทุกพรรคก็อยากเป็นรบ.</p>
<p>ผู้ สื่อข่าวถามต่อว่า เพราะนายศักดิ์สยามเป็นน้องนายเนวิน นายชัยกล่าวว่า "แต่ผมเป็นพ่อมันนี่" ส่วนการตักเตือนนั้น คงไม่มีเพราะเขาเป็นผู้ใหญ่แล้ว อายุเกือบครึ่งคนแล้ว สำหรับความไม่พอใจของนายกฯนั้นเป็นเรื่องธรรมดาของลิ้นกับฟันที่ต้องกระทบ กันบ้าง ส่วนการประเมินอายุของรัฐบาลนั้นตนทายไม่ได้ เชื่อว่าไม่มีใครอยากถอน เพราะเขาอยากเป็นรัฐบาลกันทั้งนั้น เหมือนกันทุกพรรคการเมือง</p>
<p>ปัดนายกฯซุกบารมี"เนวิน"</p>
<p>ส่วน กรณีที่นายกฯจะลงพื้นที่จ.บุรีรัมย์นั้นนายชัย กล่าวว่า ตนในฐานะเจ้าบ้าน ก็ดีใจ คนที่เป็นนายกฯจะต้องออกพื้นที่ให้พี่น้องประชาชนได้รู้จัก ซึ่งพ.ต.ท.ทักษิณ ชินวัตร อดีตนายกฯเคยไปแล้ว นายกฯอภิสิทธิ์ จะไปก็ไม่ได้เสียหายอะไร เมื่อถามว่าที่เลือกลงพื้นที่<placeName><prefix>จ.</prefix>บุรีรัมย์</placeName>เป็นที่แรกเพราะต้องการอาศัยบารมี ของนายเนวิน นายชัยกล่าวเสียงดังอีกครั้ง "ไม่ๆ นายเนวินต้องพึ่งพาอาศัยบารมีของนายอภิสิทธิ์ เพราะเขาเป็นนายกฯ นายเนวินไม่มีส่วนร่ามอะไรเลย เพราะเป็นคน 111"</p>
<p>สุเทพเผยเนวินโทรเคลียร์แล้ว</p>
<p>นาย สุเทพ เทือกสุบรรณ รองนายกรัฐมนตรี ในฐานะเลขาธิการพรรคประชาธิปัตย์ กล่าวถึงกรณี นายศักดิ์สยาม ชิดชอบ น้องชาย นายเนวิน ชิดชอบ แกนนำพรรคภูมิใจ<placeName>ไทย</placeName> ระบุว่า ต้องฝืนร่วมรัฐบาลต่อไปว่า ไม่ได้ให้ความสนใจ เพราะขณะนี้มีการปล่อยข่าวที่ไม่สร้างสรรค์ออกมามาก อย่างไรก็ตาม ขอยืนยันว่า พรรคร่วมรัฐบาลยังมีความสัมพันธ์ที่ดีต่อกัน ไม่ได้มีปัญหา " นายเนวิน ได้โทรศัพท์มาหาผมแล้ว ชี้แจงว่า นายศักดิ์สยาม ไม่ได้พูดอย่างที่มีการเสนอข่าว"</p>
<p>"มาร์ค"ขย่มภท.ท้าอึดอัดก็อย่าอยู่</p>
<p>ด้าน นายอภิสิทธิ์ เวชชาชีวะ นายกรัฐมนตรี และหัวหน้าพรรคประชาธิปัตย์ กล่าวว่า กรณีของนายศักดิ์สยามนั้น นายชัย ชิดชอบซึ่งเป็นบิดาของนายศักดิ์สยาม และนายเนวิน ชิดชอบว่า เรื่องนี้ ได้โทรศัพท์มาทำความเข้าใจแล้ว รวมทั้ง คนอื่นในพรรคภูมิใจ<placeName>ไทย</placeName>ยืนยันว่า นายศักดิ์สยามไม่ได้มีเจตนาอะไรแบบนั้น</p>
<p>"ผม พูดไปตามหลักการว่า การทำงานร่วมกันต้องเต็มใจ เพื่อประโยชน์ของประเทศ การหารือในช่วงตั้งรัฐบาลนี้ คือจะมาแก้วิกฤต ฉะนั้น สิ่งนี้จะเป็นตัวตั้ง หากเรื่องอื่นๆ เข้ามา ก็ต้องตัดไป หากไม่มั่นใจ หรือคิดว่าทำงานร่วมกันไม่ได้ ผมก็บอกไปแล้วว่า ไม่ควรฝืน ตรงนี้คือหลักการที่ผมใช้ และคิดว่าเรื่องนี้คงไม่มีปัญหาอะไร และมันชัดในตัวเองอยู่แล้ว" นายกรัฐมนตรี กล่าวและว่า ไม่ทราบว่าใครจะพูดอะไร แต่ส่วนตัวได้ส่งสัญญาณชัดเจนแล้ว"</p>
<p>เมื่อ ถามว่า หลังจากนี้จะมีคำพูดที่ทิ่มแทงใจกันอีกหรือไม่ นายอภิสิทธิ์กล่าวว่า ตนไม่ทราบว่าใครจะพูดอะไร "แต่ผมส่งสัญญาณชัดแล้ว หากเป็นเรื่องที่รู้สึกจริงๆก็ต้องทำตามที่ผมบอก หากพูดเล่นก็ว่ากันไป"</p>
<p>ปัดเคลียร์"สุทัศน์"ลุยบุรีรัมย์</p>
<p>ส่วน กรณีที่นายสุทัศน์ เงินหมื่น ส.ส.สัดส่วน พรรคประชาธิปัตย์ แถลงข่าวแสดงความไม่พอใจและพร้อมลาออกจากพรรค กรณีที่นายอภิสิทธิ์จะลงพื้นที่<placeName><prefix>จ.</prefix>บุรีรัมย์</placeName>ในวันที่11กรกฎาคม เพราะเป็นการยกพื้นที่<placeName><prefix>ภาค</prefix>อีสาน</placeName>ให้พรรคภูมิใจ<placeName>ไทย</placeName>ดูแล นายอภิสิทธิ์ กล่าวว่า ไม่มีปัญหาอะไร พรรคตนไม่ได้มีปัญหา แต่พรรคอื่นนั้นตนไม่ทราบ ส่วนสิ่งที่นายสุทัศน์ บอกว่าจะลาออกนั้นก็ไม่มี เมื่อถามว่าได้ทำความเข้าใจกับนายสุทัศน์แล้วหรือไม่ นายอภิสิทธิ์กล่าวว่า ยัง คิดว่าไม่มีปัญหาอะไร เพราะตนคุยกับส.ส.ภาคอีสานของพรรคหลายคนแล้วว่า มันเป็นเรื่องที่ไปเจอคำถามทำนองว่า พรรคประชาธิปัตย์จะยกพื้นที่ใดให้พรรคไหนดูแล ซึ่งมันไม่มีอยู่แล้ว เมื่อถามว่าต้องปรับความเข้าใจกันหรือไม่ นายอภิสิทธิ์กล่าวว่า ไม่จำเป็น</p>
<p>เมื่อถามว่ายังยืนยันจะลงพื้นที่จ.บุรีรัมย์ต่อไปหรือไม่ นายอภิสิทธิ์กล่าวว่า คณะทำงานยังไม่ส่งกำหนดการมาให้ตน ตนย้ำไปแล้วว่าอยากลงพื้นที่ร่วมกับรัฐมนตรีในพรรคร่วมรัฐบาล ตนพบนายโสภณ ซารัมย์ รมว.คมนาคมจากพรรคภูมิใจ<placeName>ไทย</placeName> เป็นคนแรกและบอกไปว่าน่าจะลงพื้นที่ด้วยกันในกรอบโครงการไทยเข้มแข็ง โดยนายโสภณจะจัดรายการเข้ามา เมื่อถามว่า ยืนยันจะลงพื้นที่ในวันที่11กรกฎาคมใช่หรือไม่ นายอภิสิทธิ์กล่าวว่า ไม่มีอะไรที่ต้องเปลี่ยนแปลง หากทำแผนขึ้นมาและสอดคล้องกับกำหนดการของตนก็ไม่มีปัญหา</p>
<p>ซัดเสื้อแดงรอไล่ขวางอีสานเจริญ</p>
<p>ส่วน ที่คนเสื้อแดง<placeName><prefix>จ.</prefix>อุดรธานี</placeName>จะระดมพลไปต้อนรับการลงพื้นที่ครั้งนี้ นายกรัฐมนตรี กล่าวว่า หากอยู่ในขอบเขตกฎหมายก็ไม่มีปัญหา หากเกินกว่านั้นต้องถามว่าเพื่ออะไร หากไม่อยู่ในขอบเขตกฎหมายก็ไม่เป็นประชาธิปไตย สำคัญที่สุดคือมันไม่ได้ช่วยอะไรกับใคร บ้านเมืองต้องการเดินทางไปข้างหน้า ตนเดินทางไปในครั้งนี้เพื่อไปทำงานและต้องการให้คน<placeName>อีสาน</placeName>มีโรงเรียน สถานีอนามัย ถนนและแหล่งน้ำที่ดีแล้วจะมาขัดขวางตนทำไม หากขัดขวางตนก็เท่ากับว่าขัดขวางโครงการเหล่านี้</p>
<p>ปชป.ยันไม่ได้ยกพท.<placeName>อีสาน</placeName>ให้ใคร</p>
<p>นาย สุเทพ เทือกสุบรรณ รองนายกรัฐมนตรี ในฐานะเลขาธิการพรรคประชาธิปัตย์ กล่าวถึงกรณีที่นายสุทัศน์ เงินหมื่น ขู่จะลาออก หากพรรคประชาธิปัตย์ให้พรรคภูมิใจไทยดูแลภาคอีสาน ว่า ไม่ได้ยินนายสุทัศน์ พูด ได้ยินจากสื่อฯ เท่านั้น ดังนั้นจะต้องระวังในการแสดงความคิดเห็น</p>
<p>แต่ ในทางการเมือง พรรคประชาธิปัตย์ไม่ได้ให้พรรคการเมืองใดทำงานแทนในพื้นที่ส่วนใดของประเทศ เราพยายามต่อสู้ทางการเมืองมาตลอด และวันนี้ยังยึดมั่นแนวทางนั้นอยู่ และไม่จำเป็นต้องปรับความเข้าใจกับนายสุทัศน์ เพราะเป็นผู้ใหญ่แล้ว ต้องหัดเรียนรู้อะไรด้วยตัวเอง ไม่ต้องให้ใครมาเตือน และเชื่อว่า จะไม่เป็นปัญหาภายในพรรค</p>
<p>"สาทิตย์"เล็งต่อสายคุย"สุทัศน์"</p>
<p>นายสาทิตย์ วงศ์หนองเตย รมต.ประจำสำนักนายกรัฐมนตรี กล่าวเรื่องเดียวกันว่า นายสุทัศน์ อาจไม่เข้าใจวัตถุประสงค์ที่แท้จริงในการเดินทางลงพื้นที่ภาคอีสาน โดยการเลือกลงพื้นที่<placeName><prefix>จ.</prefix>บุรีรัมย์</placeName> เป็นจังหวัดแรก ขอบอกว่าเราได้หารือกันตั้งแต่ต้นแล้วว่าจะลงไปพิจารณาเรื่องงบประมาณ เพื่อติดตามการดำเนินงานในโครงการไทยเข้มแข็ง ซึ่งเรื่องนี้ได้เกิดขึ้นก่อนที่จะมีการเลือกตั้งซ่อมที่จ.สกลนคร ทั้งนี้ยืนยันได้ว่า จะไม่มีการแบ่งโซนกับพรรคภูมิใจ<placeName>ไทย</placeName>แน่นอน เพราะหลักคิดทางการเมืองมันต่างกันอยู่แล้ว และวันนี้ยังไม่มีการเลือกตั้ง เรายังไม่คิดจะแบ่งสาย แต่การลงพื้นที่<placeName><prefix>ภาค</prefix>อีสาน</placeName>เป็นการลงไปเพื่อพบปะกับประชาชนเท่านั้น ตนเชื่อว่าทุกคนในพรรคจะเข้าใจดี ซึ่งตนและนายกฯก็มีความตั้งใจจะโทรศัพท์ไปคุยเรื่องนี้ซึ่งเราจะคุยกัน</p>
<p>ชี้สส.อีสานปชป.ไม่มีปัญหา</p>
<p>เมื่อถามว่า คิดว่าจะบานปลายจนนำไปสู่ความน้อยใจของส.ส.ภายในพรรคจนถึงขั้นมีความคิดที่ จะย้ายพรรคหรือไม่ นายสาทิตย์ กล่าวว่า ตนคิดว่าถ้าคนที่รักพรรคประชาธิปัตย์น่าจะเข้าใจ แม้ว่าเราจะคิดต่างกันบ้าง แต่ก็ต้องยอมรับความแตกต่างทางความคิด อย่าลืมว่า พรรคประชาธิปัตย์ตั้งมาถึง 62 ปี ไม่เหมือนพรรคบางพรรคที่ตั้งมา 6 ปียังแตก เราต่อสู้กันมา กว่าจะมาเป็นรัฐบาล ฝ่าฟันอะไรกันมาก็เยอะ น่าจะมาช่วยกันคิด ช่วยกันทำงานมากกว่า ในพื้นที่ภาคอีสานเราไปกันมาหลายที่แล้ว ตั้งแต่จังหวัดอุบลราชธานีก็มียายเนียม นายกฯก็ไปที่นั่น ส่วนเรื่องใครจะมาจีบส.ส.ในพรรคให้ย้ายขั้วนั้น เราก็ต้องหนักแน่น</p>
<p>"สุทัศน์"เผย"ชวน"โทรให้กำลังใจ</p>
<p>ขณะที่นายสุทัศน์ เงินหมื่น ส.ส.สัดส่วน แกนนำ<placeName><prefix>ภาค</prefix>อีสาน</placeName> พรรคประชาธิปัตย์ กล่าวถึงกรณีที่จะลาออกจากพรรค หากให้พรรคการเมืองอื่นมาหาเสียงใน<placeName><prefix>ภาค</prefix>อีสาน</placeName>แทนพรรคประชาธิปัตย์ ว่า ที่ตนพูดอย่างนั้นเป็นการพูดไปตามข้อเท็จจริง เมื่อถูกสื่อถามก็มี 3 ทางเลือก 1.เงียบ 2.โกหก และ 3.พูดความจริง ก็เลือกข้อหลังคือพูดไปตามความจริง ไม่มีนัยยะทางการเมืองหรือต้องการส่งสัญญาณไปถึงใคร เพราะแม้แต่นายชวน หลีกภัย ประธานที่ปรึกษาพรรคประชาธิปัตย์ที่เป็นคนชวนตนมาอยู่พรรคนี้ ยังโทร.มาหาเพื่อให้กำลังใจ พร้อมบอกให้สู้ต่อไป</p>
<p>ยันไม่ย้ายพรรค-อาจไม่ว่างรับนายกฯ</p>
<p>นาย สุทัศน์ กล่าวว่า หากใครต้องการทำพื้นที่<placeName><prefix>ภาค</prefix>อีสาน</placeName>ของพรรคประชาธิปัตย์แทนก็ควรให้มาสมัครเป็น สมาชิกพรรค จากนั้นจะให้เป็นรองหัวหน้าพรรค หรือตำแหน่งใดๆ ก็ได้ ตนและส.ส.<placeName>อีสาน</placeName>คนอื่นๆ จะพร้อมให้ความร่วมมือ แต่ไม่ใช่ให้พรรคการเมืองอื่นมาทำพื้นที่แทน เพราะหากเป็นเช่นนั้นจริง ตนจะขอลาออกและเลิกเล่นการเมืองไปเลย คงไม่ย้ายไปอยู่พรรคอื่น</p>
<p>นาย สุทัศน์ กล่าวว่า การที่นายกฯ จะไปตรวจราชการที่จ.บุรีรัมย์เป็นจังหวัดแรกของ<placeName><prefix>ภาค</prefix>อีสาน</placeName>นั้น สมาชิกและประธานสาขาพรรคหลายคนตั้งข้อสังเกตว่า ทำไมต้องเริ่มต้นที่จ.บุรีรัมย์ ตนจะต้องดูก่อนว่าจะไปรอต้อนรับได้หรือไม่ เพราะมีกำหนดการจะเดินทางไป<placeName><prefix>ประเทศ</prefix>ลาว</placeName> หากไม่ติดงานอะไร จะไปร่วมต้อนรับนายกรัฐมนตรีด้วย </p></body>
</news>
