<teiHeader>
<fileDesc>
<titleStmt>
  <title>เด็กไทยชื่อก้องโลก คว้าแชมป์หุ่นกู้ภัย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=169042  </bibl>
</sourceDesc>
</fileDesc>
</teiHeader>
<news>
<headline>เด็ก<placeName>ไทย</placeName>ชื่อก้องโลก คว้าแชมป์หุ่นกู้ภัย</headline>
<lead>แชมป์ 4สมัย : ทีมเยาวชน<placeName>ไทย</placeName> iRAP_PRO <placeName><prefix>มหาวิทยาลัย</prefix>เทคโนโลยีพระจอมเกล้าพระนครเหนือ</placeName> คว้าแชมป์โลกหุ่นยนต์กู้ภัยเป็นปีที่ 4 จากการแข่งขัน World Robocup Rescue 2009 ที่<placeName><prefix>เมือง</prefix>กราซ</placeName> <placeName><prefix>ประเทศ</prefix>ออสเตรีย</placeName></lead>
<neck>เด็กไทยชื่อก้องโลก คว้าแชมป์หุ่นกู้ภัย นาน4สมัยติดต่อกัน ทิ้งห่างชาติยักษ์ใหญ่</neck>
<body><p>เมื่อวันที่ 5กรกฎาคม นางวีนัส อัศวสิทธิถาวร ผอ.สำนักงานสื่อสาร องค์กรเอสซีจี ในฐานะผู้สนับสนุนการแข่งขันหุ่นยนต์กู้ภัย<placeName>ไทย</placeName> ร่วมกับสมาคมวิชาการหุ่นยนต์แห่ง<placeName><prefix>ประเทศ</prefix>ไทย</placeName> เปิดเผยว่า ทีมเยาวชน<placeName>ไทย</placeName> iRAP_PRO <placeName><prefix>มหาวิทยาลัย</prefix>เทคโนโลยีพระจอมเกล้าพระนครเหนือ</placeName> สามารถคว้าแชมป์โลกหุ่นยนต์กู้ภัยได้อย่างสง่างาม เป็นปีที่4 ติดต่อกัน ที่ทีมเยาวชน<placeName>ไทย</placeName>ครองอันดับที่1 ในเวทีหุ่นยนต์กู้ภัยโลก ซึ่งการแข่งขันครั้งนี้ทีมเยาวชน<placeName>ไทย</placeName>สามารถค้นหาผู้ประสบภัยได้สูงสุดถึง 38ราย ทำคะแนนนำเป็นที่1 ตลอดทุกรอบการแข่งขัน ทิ้งห่างรองแชมป์ คือ ทีม<placeName>ญี่ปุ่น</placeName> Pelican United ซึ่งค้นหาผู้ประสบภัยได้ 33ราย ส่วนอันดับสาม คือ ทีมMRL จากอิหร่าน อันดับสี่ คือ ทีม<placeName>ญี่ปุ่น</placeName>Shinobi รวมกับทีม<placeName>สวีเดน</placeName> RRT UPPSALAและอันดับห้า คือทีม<placeName>ออสเตรเลีย</placeName>CASualty</p>
<p>"SCG ยินดีและชื่นชมในความสามารถของเด็ก<placeName>ไทย</placeName>อย่างยิ่ง ความสำเร็จในครั้งนี้ ทำให้ต่างชาติทึ่งและยอมรับในความสามารถของเยาวชน<placeName>ไทย</placeName>มากขึ้น ต้องยอมรับว่าเด็ก<placeName>ไทย</placeName>ของเราเก่งจริงๆ สามารถเอาชนะคู่แข่ง ซึ่งเป็นทีมมืออาชีพและมีพัฒนาการด้านเทคโนโลยีเป็นที่ยอมรับของโลก ทั้ง<placeName>เยอรมนี</placeName> <placeName>สวีเดน</placeName> <placeName>สหรัฐอเมริกา</placeName> แคนนาดา <placeName>ออสเตรเลีย</placeName>และ<placeName>ญี่ปุ่น</placeName>"นางวีนัส กล่าว</p>
<p>ด้าน ผศ.ดร.จักรกฤษณ์ ศุทธากรณ์ นายกสมาคมวิชาการหุ่นยนต์แห่ง<placeName><prefix>ประเทศ</prefix>ไทย</placeName> กล่าวว่า การเป็นแชมป์หุ่นยนต์กู้ภัยโลก เป็นสิ่งที่ท้าทาย แต่การรักษาแชมป์โลกสมัยที่4 เป็นสิ่งที่ยากยิ่งกว่า เพราะคู่แข่งจากประเทศอื่นๆ มีความสามารถและความพร้อมสูง ทั้งยังเป็นประเทศผู้นำเทคโนโลยี เช่น <placeName>ญี่ปุ่น</placeName> <placeName>เยอรมัน</placeName> <placeName>สวีเดน</placeName> <placeName>ออสเตรเลีย</placeName> <placeName>ออสเตรีย</placeName>และ<placeName>อิหร่าน</placeName></p>
<p>"ปัจจัยที่ทำให้ทีม<placeName>ไทย</placeName>คว้าแชมป์โลกอีกครั้ง ทำสถิติ 4ปีติดต่อกัน คือ การเตรียมความพร้อมสำหรับการแข่งขันครั้งนี้อย่างเต็มที่ โดยเฉพาะหุ่นยนต์ที่บังคับด้วยมือ (Manual) 2 ตัว ที่ออกแบบให้สามารถข้ามเครื่องกีดขวางได้ในทุกสภาพผิว หมุนได้ 360 องศา มีแขนกลติดกล้องที่ยืดความยาวได้กว่า 1.5 เมตร ทำให้มีประสิทธิภาพค้นหาผู้ประสบภัยได้เหนือคู่แข่ง อีกทั้งยังมี censer ที่วัดอุณหภูมิค้นหาผู้ประสบภัยได้อย่างแม่นยำ ส่วนหุ่นยนต์อัตโนมัติ (Autonomous) 1 ตัว ใช้ระบบสายพานในการขับเคลื่อนเพื่อค้นหาผู้ประสบภัยได้ด้วยตัวเอง ซึ่งมีสมรรถนะไม่แพ้ทีมที่มีเทคโนโลยีสูงอย่าง<placeName>ญี่ปุ่น</placeName>และ<placeName>สวีเดน</placeName>" ผศ.ดร.จักรกฤษณ์ กล่าว</p>
<p>ขณะที่ นายคฑาวุฒิ อุชชิน หรือน้องโฟม นักศึกษา<placeName><component><prefix>คณะ</prefix>วิศวกรรมศาสตร์</component> <component><prefix>มหาวิทยาลัย</prefix>เทคโนโลยีพระจอมเกล้าพระนครเหนือ</component></placeName> ผู้บังคับหุ่นยนต์ทีม<placeName>ไทย</placeName> iRAP_PRO เปิดเผยว่า การทำงานเป็นทีมทำให้เราได้รับชัยชนะ หลังจากการแข่งขันทุกรอบ พวกเราจะมาสรุปผล และวิเคราะห์คู่แข่งเพื่อวางกลยุทธ์ รวมทั้งเขียนโปรแกรม และปรับปรุงหุ่นยนต์ให้เหมาะกับสนามการแข่งขันในรอบต่อไป ทำให้หุ่นยนต์กู้ภัยของเรามีสมรรถนะสูงขึ้นเรื่อย ๆ</p>
<p>"การที่ทีมไทยคว้าแชมป์โลกมา 3ปีซ้อน พวกเราจึงลดความกดดัน ด้วยการทุ่มเทและเตรียมความพร้อมก่อนมาแข่งขันขันมากกว่า 6เดือน ทำให้สามารถทำงานภายในเวลาอันสั้นได้อย่างมีประสิทธิภาพ ส่วนผมทำหน้าที่เป็นผู้บังคับหุ่นยนต์ ต้องหมั่นฝึกซ้อมให้เสมือนว่าหุ่นยนต์เป็นอวัยวะส่วนหนึ่งของร่างกายของผม "นายคฑาวุฒิ กล่าว</p>
<p>สำหรับการแข่งขันประเภท World RoboCup Rescue หรือหุ่นยนต์กู้ภัยโลก ทีมเยาวชน<placeName>ไทย</placeName>ได้เข้าร่วมแข่งขันครั้งแรกในปี2005และได้สร้างชื่อเสียงให้กับ ประเทศโดยคว้าแชมป์โลก ติดต่อกันมาเป็นปีที่4 โดยปี2006และ2007 แชมป์โลกจาก<placeName><prefix>มหาวิทยาลัย</prefix>เทคโนโลยีพระจอมเกล้าพระนครเหนือ</placeName> ปี2008 จาก<placeName>จุฬาลงกรณ์<suffix>มหาวิทยาลัย</suffix></placeName>และล่าสุด ปี2009 จาก<placeName><prefix>มหาวิทยาลัย</prefix>เทคโนโลยีพระจอมเกล้าพระนครเหนือ</placeName> </p></body>
</news>
