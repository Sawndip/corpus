<teiHeader>
<fileDesc>
<titleStmt>
  <title>ครม.ต่อ5มาตรการถึง31ธค.งบ11,000ล.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-14 15:28:43  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180580  </bibl>
</sourceDesc>
</fileDesc>
</teiHeader>
<news>
<headline>ครม.ต่อ5มาตรการถึง31ธค.งบ11,000ล.</headline>
<lead>ครม.อนุมัติงบประมาณหมื่นล้าน ต่อโครงการ 5 มาตรการ 6 เดือน ถึงวันที่ 31 ธ.ค. นี้ เพื่อช่วยเหลือผู้มีรายได้น้อย</lead>
<neck></neck>
<body><p>นายปณิธาน วัฒนายากร รองเลขาธิการนายกรัฐมนตรี เปิดเผยว่า คณะรัฐมนตรีมีมติอนุมัติต่อโครงการ 5 มาตรการ 6 เดือน ถึงวันที่ 31 ธ.ค. นี้ เพื่อช่วยเหลือค่าครองชีพผู้มีรายได้น้อย โดยจะมีการใช้งบประมาณกว่า 11,000 ล้านบาท ขณะเดียวกันที่ประชุมเห็นชอบหลักการต่ออายุพระราชกำหนดบริหารราชการในสถานการณ์ฉุกเฉินพื้นที่จังหวัดชายแดนภาคใต้ หรือ พ.ร.ก.ฉุกเฉิน อีก 3 เดือน ตั้งแต่วันที่ 19 ก.ค. ถึง 19 ต.ค. นี้ พร้อมมอบหมายให้สภาความมั่นคงแหงชาติ หรือ สมช. พิจารณาข้อดีข้อเสียระหว่างการใช้ พ.ร.ก.ฉุกเฉิน กับ พ.ร.บ.ฉุกเฉิน ด้วย ซึ่งหากมีการใช้ พ.ร.บ.ฉุกเฉิน ก็จะมีการนำร่องใช้ในพื้นที่ 4 อำเภอ จังหวัดสงขลา ทั้งนี้ ครม.มอบหมายให้ สมช.ศึกษาการตั้งศูนย์รับเรื่องราวร้องทุกข์จากผู้ที่ได้รับผลกระทบจากการต่ออายุ พ.ร.ก.ฉุกเฉิน และให้ สมช.ร่วมกับกองอำนวยการรักษาความมั่นคงภายในราชอาณาจักร หรือ กอ.รมน. ศึกษาแนวทางการใช้ พ.ร.ก.ฉุกเฉิน พร้อมทั้งหามาตรการป้องกันผลกระทบจากการใช้พ.ร.ก.ฉุกเฉิน อย่างไรก็ตาม นายปณิธาน เปิดเผยอีกว่า ในวันนี้นายกรัฐมนตรีจะออกรายการพิเศษทางสถานีวิทยุโทรทัศน์แห่งประเทศไทยประมาณเวลา 20.30 น. เพื่อชี้แจงให้ความรู้และมาตรการป้องกันการระบาดของโรคไข้หวัดใหญ่สายพันธุ์ใหม่ 2009</p></body>
</news>
