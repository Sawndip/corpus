<teiHeader>
<fileDesc>
<titleStmt>
  <title>สุเทพไปเขมรไม่พูดขัดแย้งขอสื่ออย่ากดดัน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-26 08:45:12  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=177918  </bibl>
</sourceDesc>
</fileDesc>
</teiHeader>
<news>
<headline>สุเทพไป<placeName>เขมร</placeName>ไม่พูดขัดแย้งขอสื่ออย่ากดดัน</headline>
<lead>รองนายกฯ"สุเทพ" ระบุ การเดินทางพบ ฮุนเซน จะไม่พูดถึงประเด็นความขัดแย้ง วอนสื่อ อย่าเสนอข่าวกดดันมั่นใจ ทุกอย่างจะดีขึ้น ด้านผบ.ทบ. ยัน ทหารไทย จะไม่เริ่มเปิดการปะทะก่อน ขณะระดับผู้บังคับบัญชา ยังมีความสัมพันธ์ที่ดีต่อกัน</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี ด้านความมั่นคง ให้สัมภาษณ์ถึง กรณีที่จะเดินทางไปพบปะกับสมเด็จ ฮุนเซน นายกฯ<placeName>กัมพูชา</placeName> ในวันพรุ่งนี้ว่า ต้องการไปเพื่อกระชับความสัมพันธ์ของ 2 ประเทศ โดยมุ่งหวังในเรื่องการพัฒนาร่วมกัน เพื่อประโยชน์ต่าง ๆ ที่จะตกอยู่กับประชาชนของทั้ง 2 ประเทศ นั่นเอง โดยยืนยันจะไม่มีการพูดถึงเรื่องใด ๆ ทั้งสิ้น ที่จะเป็นการสร้างความขัดแย้ง โดย นายสุเทพ ยังกล่าวด้วยว่า สื่อมวลชนเองก็ไม่สร้างแรงกดดัน ในการไปพบปะครั้งนี้ ระหว่างตนกับผู้นำประเทศกัมพูชาด้วย</p>
<p>อย่างไรก็ตาม เมื่อถามว่า หากไม่มีการเจรจาเรื่องของสถานการณ์ความขัดแย้ง อาทิ สถานการณ์ตึงเครียดตามแนวชายแดน<placeName>ไทย</placeName>-<placeName>กัมพูชา</placeName> แล้วจะทำให้ความสัมพันธ์ ระหว่าง 2 ประเทศดีขึ้นได้อย่างไร นายสุเทพ กล่าวเพียงสั้น ๆ ว่า อย่าเพิ่งด่วนสรุปอะไรในตอนนี้ เพราะทั้งนี้ทั้งนั้นตนยังเชื่อมั่นว่า การไปพบปะระหว่างตนและสมเด็จฮุนเซนในครั้งนี้ จะทำให้ความสัมพันธ์ระหว่าง<placeName><prefix>ประเทศ</prefix>ไทย</placeName>และ<placeName>กัมพูชา</placeName> ดีขึ้นอย่างแน่นอน </p>
<p>รองนายกฯ สุเทพ ยัน รัฐไม่มีแนวทางเจรจา บีอาร์เอ็น </p>
<p>นายสุเทพ เทือกสุบรรณ รองนายกรัฐมนตรี ด้านความมั่นคง กล่าวถึงกรณีที่ พล.อ.ชวลิต ยงใจยุทธ อดีตรองนายกรัฐมนตรี ระบุว่า รัฐบาลแก้ไขปัญหา 3 จังหวัดชายแดนภาคใต้ล้มเหลว โดยยืนยันว่า รัฐบาลที่มี นายอภิสิทธิ์ เวชชาชีวะ เป็นนายกรัฐมนตรี นั้น ได้มอบนโยบายให้เจ้าหน้าที่รัฐต้องเคารพสิทธิมนุษยชน ส่วนการเรียกร้องของกลุ่ม BRN ตามที่ พล.อ.ชวลิต กล่าวอ้างนั้นตนไม่อยากให้เกิดความสับสน เพราะรัฐบาลแก้ไขปัญหาตามแนวที่ถูกต้องแล้ว อีกทั้ง จะไม่มีการเจรจากับกลุ่ม BRN เนื่องจากเกรงว่าจะเป็นการยกระดับปัญหา และต้องระมัดระวังเพราะอาจจะกลายเป็นตลกระดับชาติได้ อย่างไรก็ตาม ข้อเสนอตั้งรัฐบาลเฉพาะกาลของ พล.อ.ชวลิต โดยให้มีคน 2 สี เป็นรัฐมนตรีนั้น มองว่า ตนเป็นรัฐบาลที่อยู่กับพรรคร่วมรัฐบาลขณะนี้ดีอยู่แล้ว </p>
<p>ผบ.ทบ. ไม่รู้ BRN ขอคุย - ปมไ<placeName>ทย</placeName><placeName>เขมร</placeName> ไม่แรง </p>
<p>พล.อ.อนุพงษ์ เผ่าจินดา ผู้บัญชาการทหารบก กล่าวถึงกรณีที่ทหาร<placeName>ไทย</placeName>และ<placeName>กัมพูชา</placeName> เสริมกำลังและนำอาวุธยุทโธปกรณ์ เข้าตรึงกำลังตามแนวชายแดนเขา<placeName>พระวิหาร</placeName> <placeName><prefix>จ.</prefix>ศรีสะเกษ</placeName> นั้น ขอยืนยันว่า ทหาร<placeName>ไทย</placeName>และ<placeName>กัมพูชา</placeName> ไม่ได้มีปัญหาต่อกัน รวมทั้งทั้ง 2 ฝ่าย จะไม่เริ่มปฏิบัติการใดๆ ด้วยความรุนแรง และไม่มีแนวคิดที่จะใช้ความรุนแรงต่อกัน ทั้งนี้ ในระดับผู้บังคับบัญชาในพื้นที่ได้มีการติดต่อพูดคุยกันเสมอ</p>
<p>อย่างไรก็ตาม ผู้บัญชาการทหารบก กล่าวว่า การปฏิบัติหน้าที่ในพื้นที่ของเจ้าหน้าที่ จะยังคงไม่ประมาท ซึ่งฝ่าย<placeName>ไทย</placeName> จะไม่เริ่มปฏิบัติการด้วยความรุนแรงก่อน </p>
<p>พล.อ.อนุพงษ์ เผ่าจินดายัง กล่าวว่า เจ้าหน้าที่ที่เกี่ยวข้องได้มีการตรวจสอบถึงแผนตากสิน 2 อยู่ส่วนการชุมนุมของกลุ่มคนเสื้อแดง ในวันที่ 27 มิ.ย.นี้ มองว่าไม่น่าจะเกิดเหตุการณ์ความวุ่นวายขึ้น ขณะเดียวกัน ผู้ที่จะออกมาชุมนุมแสดงความคิดเห็นทางการเมือง ควรจะปฏิบัติตามกรอบของกฎหมาย ทั้งนี้ ในส่วนของการดูแลรักษาความสงบเรียบร้อย เจ้าหน้าที่ตำรวจจะดูแลรับผิดชอบเป็นหลัก อย่างไรก็ตาม จะมีการประสานความร่วมมือระหว่างตำรวจกับทหารหากต้องการกองกำลังทหารเข้าช่วยสนับสนุน ซึ่งจะปฏิบัติหน้าที่ในฐานะผู้ช่วยเจ้าพนักงาน</p>
<p>พร้อมกันนี้ ผบ.ทบ. กล่าวด้วยว่า พื้นที่ กทม. พล.ท.คณิต สาพิทักษ์ แม่ทัพภาคที่ 1 จะเป็นผู้รับผิดชอบ ซึ่งจะได้มีการประสานงานกันระหว่างตำรวจและทหาร ในการจัดกำลังเข้าสนับสนุนการทำงานของตำรวจ</p>
<p>ผบ.ทบ.ระบุไม่มีรายละเอียด จดหมายบิ๊กจิ๋ว ยัน หนุนนโยบายการเมืองนำการทหารแก้ใต้ </p>
<p>พล.อ.อนุพงษ์ เผ่าจินดา ผู้บัญชาการทหารบก (ผบ.ทบ.) ปฏิเสธ ไม่ทราบถึงรายละเอียดกรณีที่ พล.อ.ชวลิต ยงใจยุทธ อดีตรองนายกฯ นำจดหมาย ที่อ้างว่า เป็นของกลุ่ม BRN ที่มีการเรียกร้องถึงแนวทางในการแก้ไขปัญหาภาคใต้กับรัฐบาล ซึ่งระบุว่า สถานการณ์ความไม่สงบในพื้นที่จังหวัดชายแดนใต้นั้น สงบลงได้อยู่ที่การเมืองว่า จะสามารถดำเนินการให้ประชาชนในพื้นที่ พึงพอใจได้อย่างไร แต่ทั้งนี้ยืนยันจะไม่ใช้ยุทธวิธี โดยการให้ทหารลงไปปราบปราม อีกทั้งทหารปฏิบัติ หน้าที่ ตามกรอบนโยบายของรัฐบาล อย่างไรก็ตาม หากรัฐบาลมีแนวคิดที่จะใช้การเจรจากับกลุ่มผู้ก่อความไม่สงบ ส่วนตัวมองว่า คงจะต้องให้รัฐบาลเข้ามามีส่วนร่วม</p>
<p>ทั้งนี้ ผู้บัญชาการทหารบก กล่าวระบุว่า การใช้รัฐบาลการเมืองนำการทหาร เพื่อแก้ไขปัญหาพื้นที่ภาคใต้ความจริง ได้ดำเนินการไปพร้อม ๆ กัน โดยทหารจะเน้นสร้างทำความเข้าใจ พร้อมทั้งพยายามให้ความดูแลกับประชาชนส่วนใหญ่ ขณะที่ จะดำเนินการกับกลุ่มผู้ก่อการร้าย โดยใช้มาตรการทางกฎหมาย</p>
<p>ยัน พร้อมรับมือการประชุม<placeName>อาเซียน</placeName>ที่<placeName>ภูเก็ต</placeName>ปลายเดือนหน้า </p>
<p>พล.อ.อนุพงษ์ เผ่าจินดา ผู้บัญชาการทหารบก (ผบ.ทบ.) กล่าวถึง แนวทางในการดูแลรักษาความปลอดภัยในช่วงการประชุมรัฐมนตรีต่างประเทศ ว่าด้วยความมั่นคงใน<placeName><prefix>ภูมิภาค</prefix>เอเชียแปซิฟิก</placeName> หรือ ARF และประเทศคู่เจรจา 27 ประเทศ ที่จะมีขึ้น ในวันที่ 16 - 23 ก.ค. ที่ <placeName><prefix>จ.</prefix>ภูเก็ต</placeName> ว่า ฝ่ายความมั่นคง ได้เตรียมวางแผนงาน โดยจะใช้เจ้าหน้าที่จากทุกภาคส่วน เข้ามาปฏิบัติงานร่วมกัน ซึ่งจะนำเจ้าหน้าที่ฝ่ายปกครอง รวมถึง เจ้าหน้าที่ในท้องถิ่นของพื้นที่เข้าร่วมงานด้วย เนื่องจากถือเป็นกลไกสำคัญในการทำงาน ทั้งนี้เพื่อจะทำให้การประชุมสามารถดำเนินการไปด้วยความเรียบร้อยปลอดภัย และเป็นที่ยอมรับของประเทศต่าง ๆ ที่จะมาเข้าร่วมประชุม</p>
<p>อย่างไรก็ตาม ผู้บัญชาการทหารบก กล่าวด้วยว่า เจ้าหน้าที่ทุก ๆ ภาคส่วน ในพื้นที่ <placeName><prefix>จ.</prefix>ภูเก็ต</placeName> ให้การตอบรับและยืนยันจะให้การสนับสนุนการประชุมอย่างเต็มที่ </p>
<p>อดุล รับ สุวิทย์ ประท้วงขึ้นทะเบียน<placeName>พระวิหาร</placeName> ไร้ผล </p>
<p>นายอดุล วิเชียรเจริญ กรรมการและที่ปรึกษาคณะกรรมการแห่งชาติ ว่าด้วยอนุสัญญาคุ้มครองมรดกโลก ซึ่งเป็นผู้ตรวจแก้ไขร่างหนังสือสุดท้าย ก่อนยื่นคำร้องให้ คณะกรรมการมรดกโลกขององค์การยูเนสโก ทบทวนการขึ้นทะเบียน<placeName><prefix>ปราสาท</prefix>พระวิหาร</placeName> เป็นมรดกโลก ยอมรับ การเดินทางไปร่วมประชุมคณะกรรมการมรดกโลก ที่ประเทศสเปน ของ นายสุวิทย์ คุณกิตติ รัฐมนตรีว่าการกระทรวงทรัพยากรธรรมชาติและสิ่งแวดล้อม คงจะไม่เกิดผลให้ทาง ยูเนสโก ทบทวนเรื่องดังกล่าวได้ และคงทำได้เพียงให้ที่ประชุมบันทึกไว้เป็นลายลักษณ์อักษรว่า ท่าทีของไทยขอวิพากษ์ต่อการกระทำของยูเนสโก และคณะกรรมการมรดกโลกว่า ไม่รักษากฎเกณฑ์ไม่ปฏิบัติตามข้อบังคับและมีการเกื้อกูลกันจนนำไปสู่การไม่เข้าใจกัน ระหว่างประเทศสมาชิกและซ้ำยังจะเป็นช่องทางให้เกิดความเข้าใจผิดและเหตุการณ์ที่ไม่พึงปรารถนา ซึ่งเป็นการขัดต่อวัตถุประสงค์หลักขององค์การระหว่างประเทศ ทั้ง ๆ ที่เวลานี้ เป็นที่ประจักษ์ชัดแล้วว่า ปัญหาเรื่องแนวชายแดน ระหว่าง<placeName>ไทย</placeName>และ<placeName>กัมพูชา</placeName> ทำให้รัฐบาล<placeName>กัมพูชา</placeName> ไม่สามารถปฏิบัติตามขั้นตอนหลังการประกาศขึ้นทะเบียน<placeName><prefix>ปราสาท</prefix>พระวิหาร</placeName>เป็นมรดกโลกได้ ทั้งเรื่องแผนจัดการพื้นที่ การทำแนวกันชน รวมทั้ง การจัดทำแผนที่ใหม่</p>
<p>ทั้งนี้ นายอดุล ยังได้เรียกร้องให้ ทางรัฐบาล<placeName>ไทย</placeName> เดินหน้ารักษาผลประโยชน์ในอธิปไตยของชาติอย่างเต็มที่ เพราะการออกแถลงการณ์ร่วมในสมัยรัฐบาล นายสมัคร สุนทรเวช นั้น เป็นการสุ่มเสี่ยงอย่างยิ่ง ต่อการอาจทำให้ไทยสูญเสียดินแดนให้กับ<placeName><prefix>ประเทศ</prefix>กัมพูชา</placeName> หากยังไม่มีการดำเนินการอย่างหนึ่งอย่างใด หลังจากนี้</p></body>
</news>
