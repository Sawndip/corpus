<teiHeader>
<fileDesc>
<titleStmt>
  <title>สุเทพไม่หวั่นกกต.ฟันถือหุ้น-ผิดพร้อมออก  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-30 09:03:15  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=178442  </bibl>
</sourceDesc>
</fileDesc>
</teiHeader>
<news>
<headline>สุเทพไม่หวั่นกกต.ฟันถือหุ้น-ผิดพร้อมออก  </headline>
<lead>รองนายกฯ"สุเทพ" เผย ไม่หวั่น กกต. เตรียมวินิจฉัยการถือครองหุ้นสัมปทานรัฐ ของ 28 ส.ส.พรรคประชาธิปัตย์ พร้อมระบุ หากผิดจริง พร้อมออกจากตำแหน่ง ส.ส.</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี ด้านความมั่นคง เปิดเผยว่า ไม่รู้สึกกังวล กรณีคณะกรรมการการเลือกตั้ง หรือ กกต. จะวินิจฉัยการถือครองหุ้นในบริษัทสัมปทานของรัฐ ของ 28 ส.ส. ในวันนี้ โดยขอให้เป็นไปตามขั้นตอนของกฎหมายไม่อยากวิพากษ์วิจารณ์ เพราะมีส่วนเกี่ยวข้อง แต่ไม่อยากให้มองว่า กกต. 2 มาตรฐาน ส่วนการปรับคณะรัฐมนตรีนั้น ยังไม่ได้คิด หรือ ประเมินไว้ เพราะยังไม่ถึงเวลา ทั้งนี้ หากผิดจริงก็พร้อมออกจากตำแหน่ง ส.ส. แต่ตำแหน่งรัฐมนตรี ยังอยู่ โดยหากต้องออกจาก ส.ส.จริง แล้วเลือกตั้งใหม่ อาจไม่ลงเลือกตั้ง เพราะอนาคตยังไม่แน่นอน นอกจากนี้ ยังพร้อมพิจารณางบประมาณเพิ่มเติมให้กับพรรคภูมิใจไทย เพื่อลงพื้นที่ภาคอีสาน หากเป็นประโยชน์กับประชาชน แต่จะขอพูดคุยกันให้ชัดเจนก่อน</p>
<p>รองนายกฯ ด้านความมั่นคง ยังระบุว่า ในการประชุมรัฐมนตรี<placeName>อาเซียน</placeName> ที่ <placeName><prefix>จ.</prefix>ภูเก็ต</placeName> จะมีการประกาศใช้พระราชบัญญัติรักษาความมั่นคงภายในราชอาณาจักร ด้วย </p>
<p>สดศรี ลั่น กกต. จะไม่ทบทวนมติ ตัดสิทธิ์16 ส.ว. รับวันนี้ อาจตัดสิน 28 ส.ส. ไม่ทัน </p>
<p>นางสดศรี สัตยธรรม คณะกรรมการการเลือกตั้ง หรือ กกต. แสดงความผิดหวัง กรณี นายประสพสุข บุญเดช ประธานวุฒิสภา ออกมาแสดงท่าที อยากให้ กกต. มีการทบทวนมติ ให้ 16 ส.ว. ขาดสมาชิกภาพจากการถือหุ้นสัมปทานรัฐ เพราะการออกมาแสดงท่าทีเช่นนี้ เหมือนกับไม่เคยทำงานเป็นผู้พิพากษามาก่อน เพราะกรณีนี้ก็เปรียบเทียบได้กับการที่ อัยการ ยื่นฟ้องต่อศาลไปแล้ว แล้วจะเป็นไปได้อย่างไรที่ศาลจะบอกให้ อัยการ กลับไปทบทวนคำร้องดังกล่าว ยืนยัน กกต. จะไม่มีการทบทวนมติดังกล่าวอย่างแน่นอน พร้อมย้อนถามกลับ หากประธานวุฒิสภา อยากให้ กกต. ทบทวนมติดังกล่าวนั้น จะอาศัยอำนาจตามบทบัญญัติ ในรัฐธรรมนูญมาตราใด อีกทั้ง มีหลักฐานใหม่อื่นใดมาแสดงหรือไม่ จึงได้ออกมาแสดงท่าทีเช่นนี้</p>
<p>ส่วนจะมีการชี้ขาด กรณี 28 ส.ส.พรรคประชาธิปัตย์ ถือหุ้นบริษัทสัมปทานรัฐในวันนี้หรือไม่นั้น นางสดศรี กล่าวว่า ในวันนี้ไม่มีการบรรจุเรื่องดังกล่าวอยู่ในระเบียบวาระ อีกทั้ง ประธาน กกต. ก็ยังไม่ได้มีการแจกซองบันทึกความเห็นของทางอนุกรรมการ ที่วินิจฉัยเรื่องดังกล่าว เบื้องต้นจึงคาดว่า น่าจะไม่มีการชี้ขาดในวันนี้</p>
<p></p></body>
</news>
