<teiHeader>
<fileDesc>
<titleStmt>
  <title>พธม.จี้ปปช.สอบ7ตุลา-กล้านรงค์ยันไม่ยื้อ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-26 10:48:04  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=177938  </bibl>
</sourceDesc>
</fileDesc>
</teiHeader>
<news>
<headline>พธม.จี้ปปช.สอบ7ตุลา-กล้านรงค์ยันไม่ยื้อ</headline>
<lead>แกนนำพันธมิตรฯ ยื่นหนังสือ จี้ ป.ป.ช. เร่งรัดพิจารณาคดี สลายการชุมนุมกลุ่มพันธมิตรฯ หลังใช้เวลากว่า 8 เดือนยังไม่มีความคืบหน้า</lead>
<neck></neck>
<body><p>พล.ต.จำลอง ศรีเมือง นายพิภพ ธงไชย แกนนำกลุ่มพันธมิตรประชาชนเพื่อประชาธิปไตย โฆษกกลุ่มพันธมิตรและผู้ได้รับบาดเจ็บ จากเหตุการณ์เจ้าหน้าที่ตำรวจ สลายการชุมนุม เมื่อวันที่ 7 ต.ค. 2551 ที่ผ่านมา ได้เดินทางยื่นหนังสือถึงประธานคณะกรรมการป้องกันและปราบปรามการทุจริตแห่งชาติ หรือ ป.ป.ช. เรื่องขอติดตามให้เร่งรัดคดีจากเหตุการณ์ 7 ต.ค. โดยมี นายกล้ารงค์ จันทิก และ นายวิชา มหาคุณ กรรมการ ป.ป.ช. เป็นผู้รับหนังสือ โดย นายพิภพ กล่าวว่า ป.ป.ช. รับเรื่องดังกล่าวมากว่า 8 เดือนแล้ว แต่คดียังไม่มีความคืบหน้า</p>
<p>นอกจากนี้ นายพิภพ กล่าวโดยตั้งข้อสังเกตว่า เนื่องจาก นายปานเทพ กล้าณรงค์ราญ ประธานคณะกรรมการ ป.ป.ช.เป็นเพื่อนร่วมรุ่นวิทยาลัยป้องกันราชอาณาจักร รุ่นเดียวกับ รมว.กลาโหม ซึ่งเป็นพี่ชายของผู้บัญชาการตำรวจแห่งชาติหรือไม่ จึงทำให้เรื่องนี้มีความล่าช้า</p>
<p>ขณะที่ นายกล้านรงค์ จันทิก กรรมการป้องกันและปราบปรามการทุจริตแห่งชาติ (ป.ป.ช.) กล่าวภายหลังรับเรื่อง กรณีเหตุการณ์7 ต.ค. จากแกนนำพันธมิตรฯ โดยกล่าวยอมรับกับ คณะกรรมการ ป.ป.ช. เรียน<placeName><prefix>วิทยาลัย</prefix>ป้องกันราชอาณาจักร</placeName> หรือ วปอ.รุ่นเดียวกับ รมว.กลาโหม จริง ส่วนข่าวมีบุตรเป็นตำรวจนั้น ไม่เป็นความจริง และ ป.ป.ช. แต่ละคนไม่มีอำนาจ หรือ สามารถชี้นำ ป.ป.ช. คนอื่น ๆ ได้ กรณี 7 ต.ค. มีความล่าช้าในขั้นตอนงานสอบสวน เนื่องจาก ต้องให้เวลาการชี้แจงต่อ ผู้ที่ถูกกล่าวหายืนยัน เร่งพิจารณาในทุกเรื่อง ทุกรัฐบาล โดยไต่สวนตามข้อเท็จจริง</p>
<p>ส่วน นายวิชา มหาคุณ กรรมการ ป.ป.ช. กล่าวว่า ต้องพิจารณาสำนวนอย่างรอบคอบ เนื่องจาก ศาลฎีกาแผนกคดีอาญาของผู้ดำรงตำแหน่งทางการเมือง จะไต่สวนโดยยึดสำนวนของ ป.ป.ช. เป็นหลัก หากสำนวนหละหลวม อาจทำให้ลงโทษผู้ที่กระทำความผิดไม่ได้ นอกจากนี้ กล่าวด้วยว่า คณะกรรมการสิทธิมนุษยชนแห่งชาติ ไม่มีหน้าที่ชี้มูลความผิด แค่ชี้ว่า บุคคลใดละเมิดสิทธิมนุษยชน เท่านั้น</p>
<p>นายกล้านรงค์ จันทิก กรรมการป้องกันและปราบปรามการทุจริตแห่งชาติยันไม่ยื้อสอบคดี พร้อมเผยจะชี้มูลในเดือกรกฎาคมนี้</p></body>
</news>
