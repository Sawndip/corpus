<teiHeader>
<fileDesc>
<titleStmt>
  <title>สักย้ำทักษิณขอพระราชทานอภัยโทษไม่ได้  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-14 15:25:51  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=180579  </bibl>
</sourceDesc>
</fileDesc>
</teiHeader>
<news>
<headline>สักย้ำทักษิณขอพระราชทานอภัยโทษไม่ได้</headline>
<lead>"สัก กอแสงเรือง" ย้ำชัด ม็อบเสื้อแดง ล่ารายชื่อขอพระราชทานอภัยโทษให้ พ.ต.ท.ทักษิณ ขัดระเบียบ ไม่สามารถกระทำได้</lead>
<neck></neck>
<body><p>นายสัก กอแสงเรือง อดีตนายกสภาทนายความและอดีตคณะกรรมการตรวจสอบ การกระทำที่ก่อให้เกิดความเสียหายแก่รัฐ หรือคตส. กล่าวถึง กรณีที่กลุ่มคนเสื้อแดง ล่ารายชื่อประชาชน 1 ล้านรายชื่อ เพื่อขอพระราชอภัยโทษให้ พ.ต.ท.ทักษิณ ชินวัตรอดีตนายกฯ ว่า กระบวนการที่คนเสื้อแดงทำมานั้น ถ้าดูตามคำขอพระราชทานอภัยโทษ ในคำขอสุดท้ายที่ระบุว่า เพื่อทรงพระกรุณาอภัยโทษ แก่ พ.ต.ท.ทักษิณ ในคดีที่ดินรัชดานั้น ถือว่า เป็นการขอพระราชทานอภัยโทษ เฉพาะรายบุคคล ซึ่งต้องพิจารณาว่าอดีตนายกฯ ยังไม่ได้กลับมารับโทษตามขั้นตอนทางกฎหมาย จึงทำให้ไม่สามารถมีข้อมูลของอดีตนายกฯ เพียงพอ ในการส่งเอกสารว่า เป็นนักโทษชั้นใด ซึ่งโดยหลักแล้ว คนที่ได้รับการพระราชโทษอภัยโทษนั้น จะต้องเป็นนักโทษชั้นดีเท่านั้น ทั้งนี้ส่วนตัวมองว่า ข้ออ้างในคำถวายฎีกาของกลุ่มคนเสื้อแดงนั้น ไม่เป็นความจริง เนื่องจากข้ออ้างเหล่านั้นเป็นข้อต่อสู้ในขั้นตอนการตรวจสอบของ คตส. และในชั้นศาล </p>
<p>อย่างไรก็ตาม นายสัก กล่าวว่า แม้ พ.ต.ท.ทักษิณ จะได้รับการพระราชทานอภัยโทษ ได้ แต่ อดีตนายกฯ ก็ยังมีอีกหลายคดี ในชั้นศาลที่เตรียมจะตัดสิน อาทิ คดีเอ็กซิมแบงก์ คดีหวยบนดิน 2 ตัวและ 3 ตัว รวมถึง คดีแปลงค่าสัมปทาน เป็นภาษี สรรพสามิต</p></body>
</news>
