<teiHeader>
<fileDesc>
<titleStmt>
  <title>นายกพร้อมคณะเตรียมไปมาเลย์พรุ่งนี้  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-07 21:07:33  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=175004  </bibl>
</sourceDesc>
</fileDesc>
</teiHeader>
<news>
<headline>นายกพร้อมคณะเตรียมไป<placeName>มาเลย์</placeName>พรุ่งนี้</headline>
<lead>นายกฯพร้อมคณะเตรียมเดินทางเยือน<placeName>มาเลเซีย</placeName> วันพรุ่งนี้ เพื่อหารือแก้ปัญหาความไม่สงบ สามจังหวัดชายแดนใต้</lead>
<neck></neck>
<body><p>นายกรัฐมนตรีและคณะ ซึ่งประกอบด้วย นายสุเทพ เทือกสุบรรณ รองนายกรัฐมนตรี นายกษิต ภิรมย์ รมว.ต่างประเทศ นายนิพนธ์ พร้อมพันธุ์ เลขาธิการนายกรัฐมนตรี พลเอก อนุพงษ์ เผ่าจินดา ผู้บัญชาการทหารบก และพลโท สุรพล เผื่อนอัยกา เลขาธิการสภาความมั่นคงแห่งชาติ โดยจะเดินทางออกจากท่าอากาศยานขนส่งทหาร (กองบิน 6) โดยเที่ยวบินพิเศษของกองทัพบก ไปยัง<placeName><prefix>กรุง</prefix>กัวลาลัมเปอร์</placeName> <placeName><prefix>ประเทศ</prefix>มาเลเซีย</placeName>ในวันพรุ่งนี้ เวลา 05.50 น. กำหนดถึงมาเลเซียในเวลา 09.00 น. โดยในช่วงเช้า นายกรัฐมนตรีจะเดินทางไปยังสถานเอกอัครราชทูต<placeName>ไทย</placeName> ประจำ<placeName><prefix>กรุง</prefix>กัวลาลัมเปอร์</placeName> เพื่อเป็นประธานในพิธีเปิดอาคารที่ทำการของฝ่ายกุงสุล ณ สถานเอกอัครราชทูต และเป็นประธานการประชุมทีม<placeName><prefix>ประเทศ</prefix>ไทย</placeName>ใน<placeName>มาเลเซีย</placeName> พร้อมทั้งให้โอวาทแก่ชุมชนชาว<placeName>ไทย</placeName>ใน<placeName>มาเลเซีย</placeName> หลังจากนั้น นายกรัฐมนตรีจะร่วมรับประทานอาหารกลางวัน กับคณะเจ้าหน้าที่สถานเอกอัครราชทูต<placeName>ไทย</placeName>ประจำ<placeName><prefix>กรุง</prefix>กัวลาลัมเปอร์</placeName></p>
<p>จากนั้นในช่วงบ่าย นายกรัฐมนตรีจะเดินทางไปยังเมืองปุตราจายา เพื่อเข้าร่วมพิธีต้อนรับอย่างเป็นทางการ ในเวลา 13.30 น. และหารือข้อราชการกับ ดาโต๊ะ ซรี นาจิบ ราซัค นายกรัฐมนตรี<placeName>มาเลเซีย</placeName> และเข้าร่วมการหารือเต็มคณะระหว่าง<placeName>ไทย</placeName>กับ<placeName>มาเลเซีย</placeName> สำนักนายกรัฐมนตรี<placeName>มาเลเซีย</placeName> โดยคาดว่า จะมีการหยิบยกประเด็นความร่วมมือในการแก้ไขปัญหาความไม่สงบในจังหวัดชายแดนภาคใต้ของไทย และการแก้ไขปัญหาบุคคล 2สัญชาติขึ้นหารือ เสร็จแล้วจะมีการแถลงข่าวร่วมระหว่างนายกรัฐมนตรีกับนายกรัฐมนตรี<placeName>มาเลเซีย</placeName> </p></body>
</news>
