<teiHeader>
<fileDesc>
<titleStmt>
  <title>นายกฯโล่งไร้ม็อบป่วน พท.ลุยเหนือเก็บข้อมูล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/07/12/news_29091866.php?news_id=29091866  </bibl>
</sourceDesc>
</fileDesc>
</teiHeader>
<news>
<headline>นายกฯโล่งไร้ม็อบป่วน พท.ลุยเหนือเก็บข้อมูล</headline>
<lead>"อภิสิทธิ์" โล่งลุยพื้นที่<placeName>บุรีรัมย์</placeName> ไร้เงากลุ่มคนเสื้อแดงตามป่วนขณะปฏิบัติภารกิจ ขณะที่ชาว<placeName>บุรีรัมย์</placeName>ให้การต้อนรับอบอุ่น ส.ส.ปชป.หวังเลือกตั้งครั้งหน้ากวาด ส.ส.อีสาน 15 ที่นั่ง ด้านแกนนำ-ทีม ศก.เพื่อ<placeName>ไทย</placeName> เดินสายพื้นที่ภาคเหนือเก็บข้อมูลเตรียมคลอดนโยบายหาเสียง "เจ๊แดง" เปิดบ้านเลี้ยงชื่นมื่น "สมชาย" ขึ้นเวทีปลุกขวัญ ลั่นไม่มีรัฐบาลไหนอยู่ค้ำฟ้า เย้ยพรรคใหม่ตามไม่ทัน</lead>
<neck></neck>
<body><p>ผู้สื่อข่าวรายงานว่า นายอภิสิทธิ์ เวชชาชีวะ นายกรัฐมนตรี และคณะ ประกอบด้วย นายชวรัตน์ ชาญวีรกูล รัฐมนตรีว่าการกระทรวงมหาดไทย นายธีระ วงศ์สมุทร รัฐมนตรีว่าการกระทรวงเกษตรและสหกรณ์ นายสาทิตย์ วงศ์หนองเตย รัฐมนตรีประจำสำนักนายกรัฐมนตรี นายอภิรักษ์ โกษะโยธิน ที่ปรึกษานายกรัฐมนตรี และนายวิฑูรย์ นามบุตร อดีตรัฐมนตรีว่าการกระทรวงพัฒนาสังคมและความมั่นคงของมนุษย์ ได้ร่วมปฏิบัติภารกิจในพื้นที่ จ.บุรีรัมย์ หลายแห่งวานนี้ (11 ก.ค.)</p>
<p>โดยมี นายโสภณ ซารัมย์ รัฐมนตรีว่าการกระทรวงคมนาคม นายมงคล สุรสัจจะ ผู้ว่าฯ <placeName>บุรีรัมย์</placeName> พล.ต.อ.พัชรวาท วงษ์สุวรรณ ผู้บัญชาการตำรวจแห่งชาติ ส.ส.อีสานพรรคประชาธิปัตย์ กำนัน ผู้ใหญ่บ้าน และชาวบ้าน ให้การต้อนรับ อย่างอบอุ่น ท่ามกลางการรักษาความปลอดภัยอย่างเข้มงวด และไม่ปรากฏว่ามีกลุ่มคนเสื้อแดงมาชุมนุมต่อต้านหรือโวยวายขณะนายกรัฐมนตรี ปฏิบัติภารกิจในแต่ละพื้นที่แต่อย่างใด</p>
<p>ผู้สื่อข่าวรายงานว่า ตลอดการลงพื้นที่ของนายกฯ และคณะ ไม่พบนายชัย ชิดชอบ นายเนวิน ชิดชอบ และนายศักดิ์สยาม ชิดชอบ แกนนำพรรคภูมิใจไทย เข้าร่วมต้อนรับแต่อย่างใด</p>
<p>นายอภิสิทธิ์ ให้สัมภาษณ์ภายหลังรับประทานอาหารกลางวัน ที่บ้านนายโสภณ ซารัมย์ ว่า ขอบคุณประชาชนที่มาให้กำลังใจในทุกพื้นที่ ซึ่งหากการลงพื้นที่ทำได้ราบรื่นแบบนี้ จะสามารถขับเคลื่อนนโยบายเป็นไปได้ด้วยดี ทั้งนี้ ตนตั้งใจว่าจะเดินทางไปทุกพื้นที่เท่าที่จะทำได้ ซึ่งขอยืนยันว่าจะทำงานให้ประชาชนทุกคน และทำอย่างต่อเนื่อง</p>
<p>นายอภิสิทธิ์ ยังกล่าวถึง กรณีที่ไม่พบนายเนวินมาให้การต้อนรับ ว่า นายเนวินไม่จำเป็นต้องมา เพราะเท่าที่ผ่านมา ได้โทรศัพท์คุยกันอยู่แล้ว</p>
<p>แหล่งข่าวจากคณะทำงานนายอภิสิทธิ์ เปิดเผยว่า นายเนวินไม่ได้โทรศัพท์มาหานายอภิสิทธิ์ และไม่ได้ปรากฏตัว เนื่องจากไม่ต้องการแย่งบทบาทนายอภิสิทธิ์ เพราะหากนายเนวิน ปรากฏตัวจะต้องเป็นที่สนใจของสื่อมวลชน อีกทั้งจะถูกมองว่า นายอภิสิทธิ์ เดินทางมาเพื่อเสริมบารมีนายเนวิน ซึ่งทุกอย่างมีการประสานกันไว้อยู่แล้ว</p>
<p>นายศุภชัย ศรีหล้า ส.ส<placeName>.อุบลราชธานี</placeName> และแกนนำ ส.ส.อีสาน พรรคประชาธิปัตย์ กล่าวว่า กระแสตอบรับที่คนบุรีรัมย์มีต่อนายอภิสิทธิ์ มีความชื่นชมนายอภิสิทธิ์กว่า 70 เปอร์เซ็นต์ แต่ที่ผ่านมา คนส่วนใหญ่ไม่รู้ว่าคนอีสานชื่นชมนายอภิสิทธิ์ ยืนยันว่า ถ้ากระแสรัฐบาลยังดี มีผลงาน และความโดดเด่นของนายอภิสิทธิ์ พรรคประชาธิปัตย์จะนำจุดนี้มาหาเสียงได้ มั่นใจว่าเลือกตั้งครั้งหน้าน่าจะได้ ส.ส.ประมาณ 15 ที่นั่งแน่นอน</p>
<p>"เทพไท"ชี้เป็นสัญญาณดีไม่มีเหตุรุนแรง</p>
<p>นายเทพไท เสนพงศ์ โฆษกประจำตัวหัวหน้าพรรคประชาธิปัตย์ กล่าวว่า ภาพที่ชาวบุรีรัมย์ต้อนรับนายอภิสิทธิ์ ในการลงพื้นที่ครั้งนี้ จะเป็นกำลังใจให้กับนายกรัฐมนตรีและรัฐบาล ที่จะทำงานเพื่อประชาชนต่อไป และเป็นสัญญาณที่บ่งบอกว่า นายกรัฐมนตรีสามารถลงไปเยี่ยมเยียนประชาชนได้ทุกที่ และเชื่อว่า นายกรัฐมนตรีจะลงทุกพื้นที่ ไม่เลือกว่าเป็นพื้นที่ของพรรคการเมืองใด</p>
<p>ส่วนการลงพื้นที่ของนายกรัฐมนตรีครั้งนี้ ส่งสัญญาณว่า พรรคประชาธิปัตย์จะปักธงพื้นที่อีสานมากขึ้นหรือไม่ นายเทพไท กล่าวว่า การลงพื้นที่ของนายกรัฐมนตรี ไม่ใช่เรื่องการเมือง เพื่อเตรียมการเลือกตั้ง อย่าคาดการณ์ว่านายกรัฐมนตรีลงพื้นที่ได้ จะทำให้พรรคประชาธิปัตย์ปักธงได้ ก็ไม่ใช่ข้อเท็จจริงเสมอไป แต่เป็นสัญญาณที่ดีว่า ไม่มีความรุนแรง ไม่มีการปะทะระหว่างกลุ่มคัดค้าน</p>
<p>"เรื่องการเมืองเป็นเรื่องอนาคต ถ้ารัฐบาลมีผลงานเป็นที่ยอมรับ และแก้ปัญหาชาวอีสานได้ ความยอมรับในพรรคประชาธิปัตย์ จะตามมาโดยปริยาย" นายเทพไทกล่าว</p>
<p>พท.เดินสายภาคเหนือลงพื้นที่เก็บข้อมูล</p>
<p>ด้านความเคลื่อนไหวของพรรคเพื่อไทย (พท.) ผู้สื่อข่าวรายงานว่า สำหรับกิจกรรมการจัดสัมมนาทางออก<placeName><prefix>ประเทศ</prefix>ไทย</placeName> "ล้างหนี้ประเทศ สร้างรายได้ประชาชน" ครั้งที่ 1 ภาคเหนือเป็นวันที่ 2 วานนี้ เมื่อเวลา 09.00 น.แกนนำพรรค และทีมเศรษฐกิจของพรรค นำโดยนายโอฬาร ไชยประวัติ อดีตรองนายกรัฐมนตรี นายมิ่งขวัญ แสงสุวรรณ์ อดีตรองนายกรัฐมนตรี นายสุชาติ ธาดาธำรงเวช อดีต รมว.คลัง และนายปานปรีย์ พหิทธานุกร รองหัวหน้าพรรคเพื่อ<placeName>ไทย</placeName> ลงพื้นที่ <placeName><prefix>จ.</prefix>ลำพูน</placeName> เพื่อรับฟังปัญหาผู้ประกอบการรายย่อยอุตสาหกรรมค้าไม้เก่า และศูนย์แปรรูปลำไยแห้งเนื้อสีทอง ซึ่งนายสุรพงษ์ โตวิจักษณ์ชัยกุล ส.ส.<placeName>เชียงใหม่</placeName> ได้ซื้อลำไยอบแห้งไปฝาก พ.ต.ท.ทักษิณ ชินวัตร อดีตนายกรัฐมนตรี ก่อนที่จะเดินทางไปเยี่ยมเยียน ที่<placeName><prefix>เมือง</prefix>ดูไบ</placeName> <placeName><prefix>ประเทศ</prefix>สหรัฐอาหรับเอมิเรตส์</placeName></p>
<p>จากนั้นในช่วงบ่าย น.ส.ยิ่งลักษณ์ ชินวัตร น้องสาว พ.ต.ท.ทักษิณ ได้เดินทางมาร่วมลงพื้นที่ <placeName><prefix>จ</prefix>.ลำปาง</placeName> เพื่อรับฟังปัญหาจากผู้ประกอบการอุตสาหกรรมเซรามิคและผู้ประกอบการโรงงานไม้ ยางพารา ทั้งนี้ ผลการสำรวจความคิดเห็นพรรคเพื่อไทย จะนำไปรวบรวมเป็นข้อมูล เพื่อออกเป็นนโยบายของพรรคในการหาเสียงเลือกตั้งครั้งใหญ่ต่อไป</p>
<p>"เจ๊แดง" เปิดบ้านเลี้ยงทีมเศรษฐกิจพท.</p>
<p>ผู้สื่อข่าวรายงานว่า เมื่อเวลา 18.00 น. นายสมชาย วงศ์สวัสดิ์ อดีตนายกรัฐมนตรี และนางเยาวภา วงศ์สวัสดิ์ น้องสาว พ.ต.ท.ทักษิณ ได้เปิดบ้านส่วนตัวภายใน<placeName><prefix>หมู่บ้าน</prefix>กรีนวัลเล่ย์</placeName> <placeName><prefix>จ.</prefix>เชียงใหม่</placeName> เพื่อเลี้ยงอาหารค่ำแกนนำ และ ส.ส.พรรค โดยมีแกนนำสำคัญเข้าร่วม อาทิเช่น น.ส.ยิ่งลักษณ์ ชินวัตร นายสมพงษ์ อมรวิวัฒน์ นายมิ่งขวัญ แสงสุวรรณ์ นายสุชาติ ธาดาธำรงเวช และนายปลอดประสพ สุรัสวดี บรรยากาศเป็นไปอย่างชื่นมื่น มีการจัดซุ้มอาหารที่ขึ้นชื่อของ <placeName><prefix>จ</prefix>.เชียงใหม่</placeName> ซึ่งในงานดังกล่าวนายสมชาย น.ส.ยิ่งลักษณ์ นายสุชาติ และนายมิ่งขวัญ ได้ขึ้นร้องเพลงบนเวทีด้วย</p>
<p>"สมชาย"ลั่นไม่มีรัฐบาลไหนอยู่ค้ำฟ้า</p>
<p>นายสมชาย กล่าวบนเวทีตอนหนึ่งว่า หากนายโอฬาร ไชยประวัติ และรัฐบาลชุดตนยังบริหารประเทศอยู่รับรองว่าปัญหาเศรษฐกิจของประเทศจะไม่ หนักหนาสาหัสเท่านี้ อย่างไรก็ตาม แม้ขณะนี้พรรคเพื่อไทยไม่ได้เป็นรัฐบาล แต่มีการระดมสมองกันอย่างเต็มที่ เพื่อเตรียมความพร้อมไว้ ซึ่งไม่มีใครสามารถอยู่ค้ำฟ้า การเป็นรัฐบาลต้องเปลี่ยนกันไปเปลี่ยนกันมา ถ้าไม่ใช่พรรคประชาธิปัตย์ ก็ต้องเป็นพรรคเพื่อ<placeName>ไทย</placeName> ส่วนพรรคที่ตั้งใหม่และคิดว่าจะใหญ่โตนั้นไม่ทันหรอก เพราะพรรคเพื่อไทยไปไกลแล้ว</p>
<p>นายสมชาย กล่าวถึง กระแสข่าวการผลักดัน น.ส.ยิ่งลักษณ์ ขึ้นเป็นหัวหน้าพรรคเพื่อ<placeName>ไทย</placeName> หากมีการเลือกตั้งเกิดขึ้น ว่า โดยส่วนตัวสนับสนุน น.ส.ยิ่งลักษณ์ เพราะเป็นผู้หญิงเก่ง คล่องแคล่ว มีความเชี่ยวชาญในการบริหารธุรกิจ และสามารถประสานงานกับ ส.ส.ได้ แต่เรื่องนี้ขึ้นอยู่กับความพร้อม ของ น.ส.ยิ่งลักษณ์ และการสนับสนุนของ ส.ส.ในพรรค</p></body>
</news>
