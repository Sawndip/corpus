<teiHeader>
<fileDesc>
<titleStmt>
  <title>ไทยถกกัมพูชาไร้ผล โยนทหารเจรจาเอง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/29/news_29015611.php?news_id=29015611  </bibl>
</sourceDesc>
</fileDesc>
</teiHeader>
<news>
<headline>ไทยถกกัมพูชาไร้ผล โยนทหารเจรจาเอง</headline>
<lead>“ประวิตร” เผยการเจรจาระหว่างไ<placeName>ทย</placeName>-<placeName>กัมพูชา</placeName> นโยบาย “ลดความตึงเครียด” ตรงกัน “ฮุนเซน” ระบุเรื่องที่ผ่านมาถือเป็นฝันร้าย ส่วนการถอนกำลังให้ทหารในพื้นที่เจรจากันเอง นายกฯ ระบุเรื่องกำลังทหารต้องดูตามสถานการณ์ ยึดสันติวิธี คาดสถานการณ์ดีขึ้น</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ให้สัมภาษณ์ถึงกรณีที่นายสุเทพ เทือกสุบรรณ รองนายกรัฐมนตรี ฝ่ายความมั่นคง ได้รับรายงานให้ทราบถึงผลการเดินทางไปเยือน<placeName><prefix>ประเทศ</prefix>กัมพูชา</placeName>เมื่อวันที่ 27 มิ.ย.ที่ผ่านมาว่า ทุกอย่างเรียบร้อยดี มีความเข้าใจดีขึ้นในปัญหาต่างๆ ซึ่งในการหารือครั้งนี้มีการสานต่อความร่วมมือต่อเนื่อง หลังจากได้เดินทางไปเยือนกัมพูชามาก่อนหน้า คงจะทำให้ความตึงเครียดบริเวณแนวชายแดนลดลงได้</p>
<p>ส่วนการเพิ่มกำลังทหารตามแนวชายแดนนั้น นายกรัฐมนตรี กล่าวว่า จะต้องดูตามสถานการณ์ ซึ่งการหารือมีการสร้างความเข้าใจทั้ง 2 ฝ่าย และการแก้ปัญหายังคงยึดถือแนวทางสันติวิธี ซึ่งการเดินทางไปเยือนกัมพูชาของนายสุเทพ น่าจะทำให้เกิดความเข้าใจดีขึ้นอีกระดับ</p>
<p>ด้าน พล.อ.ประวิตร วงษ์สุวรรณ รมว.กลาโหม ให้สัมภาษณ์ถึงกรณีเหตุการณ์ความตึงเครียดบริเวณปราสาทพระวิหาร ชายแดน <placeName><prefix>จ.</prefix>ศรีสะเกษ</placeName> ว่า สถานการณ์ขณะนี้ไม่มีอะไร หลังจากได้เดินทางร่วมกับนายสุเทพ เทือกสุบรรณ รองนายกฯ ไปเจรจากับ สมเด็จฮุนเซน นายกรัฐมนตรีของ<placeName>กัมพูชา</placeName></p>
<p>พล.อ.ประวิตร กล่าวถึงกรณีการถอนทหารว่า ได้หารือกันแล้ว โดยให้ทหารในพื้นที่เจรจาระหว่างกันเอง โดยนโยบายทั้ง 2 ประเทศ ระหว่าง<placeName>ไทย</placeName>กับ<placeName>กัมพูชา</placeName>คือต้องการให้ผ่อนคลายความตึงเครียด สมเด็จฮุนเซนไม่มีเจตนาจะให้สู้รบกันตั้งแต่เริ่มต้นแล้ว ดังนั้นเจตนาที่จะสู้รบกันจึงไม่มี และขณะนี้สถานการณ์ทุกอย่างก็ไม่มีอะไร</p>
<p>รมว.กลาโหม กล่าวอีกว่า สำหรับบริเวณหน้าด่านพรมแดน<placeName>อรัญประเทศ</placeName> <placeName><prefix>จ.</prefix>สระแก้ว</placeName> ยังคงปกติ มีพ่อค้า แม่ค้า และประชาชนชาว<placeName>กัมพูชา</placeName> ยังเดินทางเข้ามาค้าขายใน<placeName><prefix>ตลาด</prefix>โรงเกลือ</placeName>ฝั่ง<placeName>ไทย</placeName> ไม่มีวี่แววเรื่องการบาดหมางหรือระแวงใดๆ ส่วนชาว<placeName>ไทย</placeName> และนักพนัน ก็ยังคงเดินทางเข้าไปใน<placeName>กัมพูชา</placeName>ได้อย่างปกติ</p>
<p>พท.อัดปชป.ยกธงขาว“<placeName>พระวิหาร</placeName>”</p>
<p>ทางด้านฝ่ายค้าน นายพร้อมพงศ์ นพฤทธิ์ โฆษกพรรคเพื่อ<placeName>ไทย</placeName> กล่าวถึงกรณีปัญหาพื้นที่บริเวณ<placeName>ปราสาทพระวิหาร</placeName>ว่า การที่นายสุเทพ เทือกสุบรรณ ระบุว่ายอมยกธงขาว ยก<placeName>ปราสาทพระวิหาร</placeName>ให้<placeName>กัมพูชา</placeName> เพราะศาลโลกได้ตัดสินไปนานแล้ว เรื่องนี้แสดงให้เห็นว่าคำพูดนายสุเทพ และ ส.ส.พรรคประชาธิปัตย์ (ปชป.) สมัยเป็นฝ่ายค้านเชื่อถือไม่ได้ เพราะขณะนั้นออกมาเรียกร้องเรื่องปราสาทพระวิหารว่าจะต้องต่อสู้ เพราะพื้นที่เป็นของคน<placeName>ไทย</placeName></p>
<p>โดยเฉพาะ นายกษิต ภิรมย์ รมว.ต่างประเทศ ออกมาต่อว่ารัฐบาลพลังประชาชนไปเจรจาขายชาติ ขายแผ่นดิน ทั้งที่รู้อยู่แล้วว่า ศาลโลกตัดสินเรื่องนี้จบไปตั้งแต่สมัยพรรค ปชป.เป็นรัฐบาล เมื่อปี 2505</p>
<p>“พรรคประชาธิปัตย์พยายามนำเรื่องปราสาทพระวิหาร มาเป็นประเด็นทางการเมือง พยายามเบี่ยงเบนว่าพรรคพลังประชาชน โดยนายนพดล ปัทมะ อดีต รมว.ต่างประเทศ ไปทำสัญญาขายชาติยกแผ่นดินให้<placeName>กัมพูชา</placeName> ทั้งที่ไม่ใช่ แต่มาวันนี้นายสุเทพ กลับมายอมรับ และยกที่ดินให้<placeName>กัมพูชา</placeName> โดยบอกว่าศาลโลกตัดสินไปแล้ว ทั้งที่เป็นแกนนำสำคัญคัดค้านเรื่องการยก<placeName>ประสาทพระวิหาร</placeName>ให้<placeName>กัมพูชา</placeName>มาโดยตลอด แต่วันนี้กลับยกธงขาวแบบง่ายๆ” นายพร้อมพงศ์ กล่าว</p>
<p>นายพร้อมพงศ์ กล่าวอีกว่า เรื่องนี้จะทำให้ประชาชนเห็นว่า สิ่งที่พรรค ปชป.ขณะเป็นฝ่ายค้าน จะกระทำทุกอย่าง รวมถึงเอาผลประโยชน์ของประเทศชาติมาเป็นเกมทางการเมือง เพราะสิ่งที่พูดไว้เหมือนเป็นการเอาลิ้นมาพันคอตัวเอง ตอนแรกว่าจะทวงปราสาทพระวิหารคืน แต่วันนี้กลับยกให้ อย่างนี้เรียกว่าขายชาติหรือไม่ ขณะนี้ประชาชนทั้งประเทศเห็นธาตุแท้ของพรรคปชป.แล้วว่า คิดได้ พูดได้ แต่กลับทำไม่ได้สักอย่าง เป็นพวกขายฝันสร้างภาพ เพื่อประโยชน์ทางการเมืองแค่นั้นเอง</p>
<p>ซัดนายกฯไม่จริงใจแก้ปัญหา</p>
<p>นายพิทยา พุกกะมาน รองโฆษกพรรคเพื่อ<placeName>ไทย</placeName> กล่าวว่า ขอเรียกร้องไปถึงรัฐบาลให้เร่งดำเนินการแก้ไขปัญหาข้อพิพาทระหว่างประเทศ เรื่องการคัดค้านการขึ้นทะเบียน<placeName>ปราสาทพระวิหาร</placeName>เป็นมรดกโลก เพราะความไม่เข้าใจสิ่งที่เกิดขึ้นนั้น เนื่องมาจากเมื่อครั้งที่นายอภิสิทธิ์ เวชชาชีวะ นายกรัฐมนตรี เดินทางไปเยือน<placeName><prefix>ประเทศ</prefix>กัมพูชา</placeName> กลับไม่หยิบยกประเด็นเรื่อง<placeName>ปราสาทพระวิหาร</placeName>มาหารือ</p>
<p>นายพิทยา กล่าวต่อว่า แต่อีกไม่กี่วันให้หลัง รัฐบาลได้ส่งนายสุวิทย์ คุณกิตติ รมว.ทรัพยากรธรรมชาติและสิ่งแวดล้อม ไปตัวแทนเดินทางไปร่วมประชุมกับคณะกรรมการมรดกโลก ที่<placeName><prefix>ประเท</prefix>ศสเปน</placeName> เพื่อคัดค้านการขึ้นทะเบียน<placeName>ปราสาทพระวิหาร</placeName>เป็นมรดกโลก แสดงให้เห็นว่านายอภิสิทธิ์พูดอย่างทำอย่าง เป็นผู้นำตีสองหน้า ซึ่งในเวทีโลกเขาไม่ทำกัน เพราะถือว่าผิดมารยาท จึงอยากเรียกร้องให้นายอภิสิทธิ์ ให้ความสำคัญ และมีความจริงใจในการแก้ปัญหา จะมาทำเป็นเล่นไม่ได้ เพราะเรื่องความสัมพันธ์ระหว่างประเทศ ถือเป็นเรื่องที่ละเอียดอ่อน</p>
<p>“นพดล” เย้ย “สุเทพ” จำนนต่อหลักฐาน</p>
<p>วานนี้ (28 มิ.ย.) นายนพดล ปัทมะ อดีต รมว.ต่างประเทศ กล่าวถึงกรณีที่นายสุเทพ เดินทางไปเจรจากับ<placeName>กัมพูชา</placeName> หลังจากสถานการณ์ชายแดนเริ่มตึงเครียดว่า กรณีนายสุเทพระบุว่า<placeName>ปราสาทพระวิหาร</placeName>ศาลโลกได้ตัดสินไว้หลายสิบปีแล้วว่าเป็น กรรมสิทธิ์ของ<placeName>กัมพูชา</placeName> และจะไม่โต้แย้ง ถือว่าเป็นฝันร้ายในอดีตนั้น ถือเป็นการกลับลำ 360 องศา กลืนน้ำลายตัวเอง แต่ในทางกลับกัน เป็นการยืนยันคำพูดของตน และรัฐบาลนายสมัคร สุนทรเวช</p>
<p>ต้องขอบคุณนายสุเทพที่ออกมาจำใจยอมรับความจริง แม้จะช้าไปหน่อย แต่ก็ทำให้คน<placeName>ไทย</placeName>ทราบข้อเท็จจริงว่า ใครเป็นคนปกป้องดินแดนให้<placeName><prefix>ประเทศ</prefix>ไทย</placeName> สถานการณ์วันนี้สุ่มเสี่ยงที่จะเกิดสงคราม นายสุเทพจึงต้องจำใจยอมรับความจริง เนื่องจากจำนนด้วยข้อเท็จจริง เมื่อครั้งที่เป็นฝ่ายค้านพูดอย่างหนึ่ง แต่พอมาเป็นรัฐบาลก็กลับพูดอีกอย่างหนึ่ง มุ่งแต่ทำลายล้างทางการเมือง โดยไม่คิดถึงปัญหาของประเทศชาติ พรรคประชาธิปัตย์ไม่จำเป็นต้องขอโทษตน แต่ให้ไปขอโทษประชาชนแทน</p>
<p>“ผมเป็นคนปกป้องพื้นที่ 4.6 ตารางกิโลเมตร แต่กลับถูกกล่าวหาว่าเป็นคนขายชาติจนประชาชนเข้าใจผิด แต่ผมยกโทษให้ อยากให้ทุกคนพูด และยอมรับความจริง นายกรัฐมนตรีก็เข้าใจผิดอย่างมากในเรื่องนี้ อยากให้ยอมรับความจริงเสียดีกว่า” นายนพดล กล่าว</p>
<p>เลขาฯแจง“กษิต”ไปเจรจาตปท.</p>
<p>ด้านนายชวนนท์ อินทรโกมาลย์สุต เลขานุการ รมว.ต่างประเทศ ชี้แจงกรณีที่พรรคเพื่อ<placeName>ไทย</placeName>ตำหนินายกษิต ภิรมย์ รมว.ต่างประเทศ ที่ไม่ไปเจรจาเรื่องปัญหาชายแดนกับ<placeName>กัมพูชา</placeName> ว่า ช่วงดังกล่าวนายกษิตเดินทางไปเยือนสาธารณรัฐประชาชน<placeName>จีน</placeName> พร้อมกับนายกฯ เพื่อเจรจาเรื่องผลประโยชน์ของประเทศ ทั้งเรื่องตลาดผลไม้ เรื่องการสร้างทางรถไฟ และอีกหลายเรื่อง ยืนยันว่านายกษิตให้ความสำคัญตลอด นับตั้งแต่เข้ารับตำแหน่งได้เดินทางไปเยือน<placeName>กัมพูชา</placeName>แล้ว 6 ครั้ง ก็เพื่อหาทางคลี่คลายปัญหาที่รัฐบาลนี้ไม่ได้ก่อขึ้น</p>
<p>พร้อมกันนี้ นายชวนนท์ได้ตอบโต้นายนพดลด้วยว่า เราไม่เคยบอกว่า<placeName>ปราสาทพระวิหาร</placeName>เป็นของเรา เพราะเราเคารพคำตัดสินของศาลโลก แต่บอกว่าไทยเคยขอสงวนสิทธิ์ที่จะโต้แย้ง เมื่อมีหลักฐานใหม่ นอกจากนี้ปัญหาที่เกิดขึ้นมาใหม่นั้น มาจากการที่นายนพดลไปลงนามในแถลงการณ์ร่วม (Joint Communique) ระหว่าง<placeName>ไทย</placeName>-<placeName>กัมพูชา</placeName> สนับสนุนให้จดทะเบียน<placeName>ปราสาทพระวิหาร</placeName>เป็นมรดกโลกของ<placeName>กัมพูชา</placeName>ฝ่ายเดียว ซึ่งทำให้เกิดความขัดแย้งเรื่องพื้นที่ทับซ้อนที่ทั้ง<placeName>กัมพูชา</placeName>และ<placeName>ไทย</placeName>ต่างก็ อ้างสิทธิต่างหาก</p></body>
</news>
