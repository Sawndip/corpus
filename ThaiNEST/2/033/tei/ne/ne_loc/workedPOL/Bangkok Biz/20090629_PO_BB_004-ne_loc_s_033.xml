<teiHeader>
<fileDesc>
<titleStmt>
  <title>บัญชีดำโรงสี-เกษตรกรสวมจำนำข้าว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/29/news_29015635.php?news_id=29015635  </bibl>
</sourceDesc>
</fileDesc>
</teiHeader>
<news>
<headline>บัญชีดำโรงสี-เกษตรกรสวมจำนำข้าว</headline>
<lead>นายยรรยง พวงราช อธิบดีกรมการค้าภายใน กล่าวว่า จากการที่รัฐบาลเพิ่มโควตารับจำนำข้าวเปลือกนาปรังอีก 2 ล้านตัน โดยให้แต่ละจังหวัดไปจัดสรรว่า ช่วงที่ผ่านมาหลังจากที่คณะอนุกรรมการตรวจสอบการรับจำนำข้าวเปลือกนาปรังใน พื้นที่ต่างๆ ยอมรับว่า มีบางโรงสีใน 3 จังหวัด มีพฤติกรรมไม่โปร่งใสในการรับจำนำ ได้แก่ <placeName>สุโขทัย</placeName> <placeName>พิษณุโลก</placeName> และ<placeName>นครสวรรค์</placeName></lead>
<neck></neck>
<body><p>ขณะนี้เจ้าหน้าที่ของกรมการค้าภายในจังหวัด และคณะกรรมการข้าวแห่งชาติระดับจังหวัด (กขช.จังหวัด) ได้ตรวจสอบการปฏิบัติตามเงื่อนไขของโรงสี พบว่ามีโรงสีที่ไม่ปฏิบัติตามเงื่อนไขแล้ว 6 แห่งคือ <placeName><prefix>จ.</prefix>กำแพงเพชร</placeName> 3 แห่ง <placeName>พิษณุโลก</placeName> 1 แห่ง <placeName>สุโขทัย</placeName> 1 แห่ง และ<placeName>นครสวรรค์</placeName> 1 แห่ง จึงสั่งให้ระงับการจำนำข้าวนาปรังไปแล้ว นอกจากนี้ ยังพบการสวมสิทธิทั้งจากโรงสีและจากชาวนา 4-5 ราย ซึ่งต้องตรวจสอบอีกครั้งจากเจ้าหน้าที่ทั้งภาครัฐและเอกชน</p>
<p>“โรงสีที่พบว่ากระทำความผิดอาจจะโดนแบล็คลิสต์ (ขึ้นบัญชีดำ) ในการเข้าร่วมโครงการรับจำนำในครั้งต่อไป โดยพฤติกรรมที่ไม่โปร่งใสนั้นมีทั้งการเพิ่มปริมาณรับจำนำโดยไม่ผ่านคณะ กรรมการจังหวัด และการสวมสิทธิ โดยมีเกษตรกรใน 3 จังหวัดดังกล่าวร่วมด้วย ขณะนี้ได้แจ้งความดำเนินคดีต่อโรงสีและเกษตรกรแล้ว" นายยรรยง กล่าวและว่า หลังจากที่รัฐบาลเข้มงวดดูแลข้าวเปลือกนั้น ส่งผลให้ภาพรวมของราคาข้าวเปลือกในตลาดขยับตัวสูงขึ้นตันละ 400-500 บาท ประกอบกับในช่วงนี้ผู้ส่งออกได้ซื้อข้าวเพื่อไปส่งตามออเดอร์ที่เริ่มกลับ เข้ามา</p>
<p>อย่างไรก็ตาม ขอเตือนโรงสีและเกษตรกรอย่ามีพฤติกรรมการสวมสิทธิหรือกระทำการใดๆ ในการทุจริตรับจำนำข้าวเปลือกนาปรัง เพราะขณะนี้แต่ละจังหวัดมีมาตรการเข้มงวดดูแลการรับจำนำมากขึ้น</p></body>
</news>
