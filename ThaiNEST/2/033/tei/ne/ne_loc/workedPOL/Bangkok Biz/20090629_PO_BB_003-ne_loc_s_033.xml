<teiHeader>
<fileDesc>
<titleStmt>
  <title>"โฟนอิน"ยังแรง ศรีสะเกษชนะ พท.นำ 4 หมื่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/06/29/news_29015613.php?news_id=29015613  </bibl>
</sourceDesc>
</fileDesc>
</teiHeader>
<news>
<headline>"โฟนอิน"ยังแรง <placeName>ศรีสะเกษ</placeName>ชนะ พท.นำ 4 หมื่น</headline>
<lead>กระแสโฟนอิน“ทักษิณ”แรงได้อีก เพื่อไทยชนะชาติไ<placeName>ทย</placeName>พัฒนา เลือกซ่อม<placeName>ศรีสะเกษ</placeName>เขต 1 เกิน 4 หมื่นคะแนน “เฉลิม” ประกาศชัยชนะตั้งแต่ 5 โมงเย็น ลั่นพาทักษิณกลับบ้าน คุยชัยชนะที่<placeName>สกลนคร</placeName>ทำ ส.ส.ไหลกลับ 11 คน เชื่อชนะครั้งนี้ไหลเพิ่มอีก กกต.เล็งสอบโฟนอินทักษิณช่วยผู้สมัคร</lead>
<neck></neck>
<body><p>หลังได้รับชัยชนะในการเลือกตั้งซ่อม ส.ส.เขต 3 <placeName><prefix>จ.</prefix>สกลนคร</placeName> พรรคเพื่อ<placeName>ไทย</placeName>ก็ได้ชัยชนะในการเลือกตั้งซ่อม ส.ส.<placeName>ศรีสะเกษ</placeName> เขต 1 อีกสนาม โดยเฉพาะได้คะแนนสงสารจากการโฟนอินของ พ.ต.ท.ทักษิณ ชินวัตร อดีตนายกรัฐมนตรี โดยมีคะแนนทิ้งพรรคชาติ<placeName>ไทย</placeName>พัฒนา ซึ่งเป็นคู่แข่งกว่า 4 หมื่นคะแนน</p>
<p>สำหรับบรรยากาศการออกมาใช้สิทธิในช่วงเช้า เขตเลือกตั้งที่ 1 <placeName><prefix>จ</prefix>.ศรีสะเกษ</placeName> ซึ่งมีหน่วยเลือกตั้งทั้งหมด 945 หน่วยเลือกตั้ง ในพื้นที่ 9 อำเภอ ได้แก่ <placeName><prefix>อ.</prefix>เมืองศรีสะเกษ</placeName> 206 หน่วย <placeName><prefix>อ.</prefix>กันทรารมย์</placeName> 174 หน่วย <placeName><prefix>อ.</prefix>ราษีไศล</placeName> 190 หน่วย <placeName><prefix>อ.</prefix>ยางชุมน้อย</placeName> 80 หน่วย <placeName><prefix>อ.</prefix>โนนคูณ</placeName> 80 หน่วย <placeName><prefix>อ.</prefix>บึงบูรพ์</placeName> 25 หน่วย <placeName><prefix>อ.</prefix>พยุห์</placeName> 66 หน่วย <placeName><prefix>อ.</prefix>โพธิ์ศรีสุวรรณ</placeName> 80 หน่วย และ <placeName><prefix>อ.</prefix>ศิลาลาด</placeName> 44 หน่วย พบว่ามีประชาชนออกมาใช้สิทธิบางตา</p>
<p>ทั้งนี้ เป็นที่น่าสังเกตว่ามีผู้ใช้สิทธิกากบาทช่องไม่ประสงค์จะลงคะแนนจำนวนมาก คาดว่าสาเหตุเกิดจากประชาชนเบื่อหน่ายการเลือกตั้ง หรือผู้สมัครที่มีเพียง 2 คน ซึ่งอาจจะไม่ถูกใจ แต่ก็ไม่อยากเสียสิทธิการเลือกตั้ง จึงออกมากาช่องไม่ประสงค์ลงคะแนนดังกล่าว</p>
<p>ผลไม่เป็นทางการทิ้งห่างเกิน 4 หมื่น</p>
<p>ผู้สื่อข่าวรายงานผลการเลือกตั้งซ่อม ส.ส. เขต 1 <placeName>ศรีสะเกษ</placeName> หลังจากนับคะแนนไปได้ประมาณกว่าร้อยละ 90 ปรากฏว่า นายสุรชาติ ชาญประดิษฐ์ ผู้สมัครหมายเลข 1 พรรคเพื่อ<placeName>ไทย</placeName> มีคะแนนขึ้นนำ นางสกุลทิพย์ อังคสกุลเกียรติ ผู้สมัครหมายเลข 2 พรรคชาติ<placeName>ไทย</placeName>พัฒนา รวมแล้วเกิน 40,000 คะแนน โดยนายสุรชาตินับได้ 108,359 คะแนน นางสกุลทิพย์นับได้ 66,823 คะแนน จากผู้มีสิทธิทั้งสิ้น 340,759 คน</p>
<p>“เฉลิม” ชิงประกาศชัยตั้งแต่ 5 โมงเย็น</p>
<p>จากผลเลือกตั้งดังกล่าว ในเวลา 17.00 น. วันที่ 28 มิ.ย. ร.ต.อ.เฉลิม อยู่บำรุง ประธาน ส.ส.เพื่อ<placeName>ไทย</placeName> ได้เปิดแถลงข่าวที่บ้านนายธเนศ เครือรัตน์ ส.ส.พรรคเพื่อ<placeName>ไทย</placeName> เขต 1 <placeName><prefix>จ.</prefix>ศรีสะเกษ</placeName> เพื่อแสดงความยินดีกับนายสุรชาติ ชาญประดิษฐ์ ผู้สมัครหมายเลข 1 จากพรรคเพื่อ<placeName>ไทย</placeName> ซึ่งมีแนวโน้มสูงตั้งแต่ช่วงเย็นว่าจะชนะการเลือกตั้ง เพราะนำห่างคู่แข่งคือ นางสกุลทิพย์ อังคสกุลเกียรติ ผู้สมัครหมายเลข 2 จากพรรคชาติ<placeName>ไทย</placeName>พัฒนา หลายหมื่นคะแนน โดย ร.ต.อ.เฉลิม กล่าวว่า เป็นที่รู้กันแล้วว่าการชนะครั้งนี้เกิดจากความนิยมในตัว พ.ต.ท.ทักษิณ ชินวัตร ของพี่น้องคนอีสานยังไม่เสื่อมคลาย ซึ่งตนจะหาทางนำ พ.ต.ท.ทักษิณกลับบ้านมาบริหารบ้านเมืองเป็นขวัญใจพี่น้องคนจนต่อไป</p>
<p>ขณะที่แกนนำของพรรคชาติ<placeName>ไทย</placeName>พัฒนา นำโดย นายสมศักดิ์ ปริศนานันทกุล และนางสกุลทิพย์ อังคสกุลเกียรติ ผู้สมัครของพรรค ได้แถลงข่าวยอมรับความพ่ายแพ้การเลือกตั้ง ส.ส.<placeName>ศรีสะเกษ</placeName> เขต 1 ในเวลาไล่เลี่ยกัน</p>
<p>กกต.เล็งสอบโฟนอิน “ทักษิณ”</p>
<p>นายอภิชาต สุขัคคานนท์ ประธานคณะกรรมการการเลือกตั้ง (กกต.) กล่าวถึงกรณี พ.ต.ท.ทักษิณ ชินวัตร อดีตนายกรัฐมนตรี โฟนอินเข้ามาหาเสียงช่วยผู้สมัครรับเลือกตั้งพรรคเพื่อไทยว่า จะนำเรื่องดังกล่าวเข้าที่ประชุม กกต.เพื่อพิจารณาต่อไป แต่ปฏิเสธที่จะให้ความเห็นว่าถือเป็นความผิดหรือไม่</p>
<p>นายประพันธ์ นัยโกวิท กรรมการ กกต. ให้สัมภาษณ์ระหว่างตรวจความเรียบร้อยการลงคะแนนที่หน่วยเลือกตั้งที่ 24 อาคารกันทรารมย์ สถาบันการพลศึกษาว่า สถานการณ์เป็นไปด้วยความเรียบร้อย เชื่อว่าไม่มีปัญหา ส่วนผู้มาใช้สิทธิคาดว่าไม่ต่ำกว่าการเลือกตั้งซ่อมครั้งที่ผ่านมา คือ ร้อยละ 58 ขณะที่เรื่องร้องเรียนมี 3 เรื่อง ในเรื่องการซื้อสิทธิหาเสียง</p>
<p>ร้องกกต.จังหวัดทุจริต 5 เรื่อง</p>
<p>ด้านนายสุทธิพล ทวีชัยการ เลขาธิการ กกต. กล่าวว่า จากการเดินทางตรวจเยี่ยมหน่วยเลือกตั้งต่างๆ คาดหวังว่าจะมีผู้มาใช้สิทธิถึงร้อยละ 60 ซึ่งแตกต่างจากการเลือกตั้งที่ <placeName><prefix>จ.</prefix>สกลนคร</placeName> ที่มีผู้มาใช้สิทธิร้อยละ 58</p>
<p>เลขาธิการ กกต.ยังได้รับเรื่องร้องเรียนจาก กกต.จังหวัดว่า มีการทุจริตถึง 5 เรื่อง ได้แก่ เจ้าหน้าที่หรือพนักงานของรัฐวางตัวไม่เป็นกลาง การหาเสียงโจมตี การขนคน และการให้เงิน ซึ่งเรื่องทั้งหมดจะนำส่งให้ กกต.ส่วนกลาง พิจารณาหาข้อเท็จจริงต่อไป</p>
<p>พท.คุยชนะที่สกลฯ 11 ส.ส.ไหลกลับ</p>
<p>นายพร้อมพงศ์ นพฤทธิ์ โฆษกพรรคเพื่อไทย กล่าวว่า จากการที่พรรคเพื่อไทยมีความแข็งแกร่งในขณะนี้ ทำให้มี ส.ส.พรรคร่วมรัฐบาลบางพรรค และอดีต ส.ส.พลังประชาชน ภาคอีสาน ภาคเหนือ ที่ตีจากไปสังกัดพรรคร่วมรัฐบาล ได้แจ้งความประสงค์ผ่านทางผู้ใหญ่พรรคเพื่อไทยว่าจะขอกลับมาอยู่ร่วมกับพรรค เพื่อไทย เบื้องต้นมีประมาณ 11 คน โดยเฉพาะในภาคอีสาน ทำให้ ส.ส.เหล่านี้อยากกลับมาร่วมงานกับพรรคอีกครั้ง ยิ่งถ้าพรรคเพื่อ<placeName>ไทย</placeName>ชนะการเลือกตั้งซ่อม <placeName><prefix>จ.</prefix>ศรีสะเกษ</placeName> จะยิ่งมี ส.ส.ขอกลับมาอยู่พรรคเพื่อ<placeName>ไทย</placeName>มากกว่า 11 คนแน่นอน ชนิดไม่ต้องดูดตัว ส.ส.<placeName>เลย</placeName></p></body>
</news>
