<teiHeader>
<fileDesc>
<titleStmt>
  <title>กกต.ไร้น้ำยา เด็ดปีก ซากศพ 111 แนะ 'รื้อทั้งระบบ-งัดกม.นอมินี' จัดการ  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-06-18 08:54:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000068664  </bibl>
</sourceDesc>
</fileDesc>
</teiHeader>
<news>
<headline>กกต.ไร้น้ำยาเด็ดปีกซากศพ 111 แนะ “รื้อทั้งระบบ-งัด กม.นอมินี” จัดการ</headline>
<lead>กกต.ชี้จะเอาผิด “ศรีธนญชัยการเมือง” บ้านเลขที่ 111+109 ได้ แต่ต้องแก้กฎหมายให้รัดกุมที่สุด ฟากอดีต กกต.ระบุควรแก้ไขกม.ยกกระบิ'ทำบัญชี-นอมินี-การใช้อำนาจรัฐ' แนะจับตาคณะกรรมการสมานฉันท์ฯ แก้ไขรัฐธรรมนูญ อาจส่งผลให้ กกต.ทำงานยากขึ้น ด้าน อดีต ส.ส.ร.ใช้ไม้แข็ง'เชือดไก่ให้ลิงดู' ชี้ดูสปิริต “เสธ.หนั่น” เป็นตัวอย่างก่อนการเมืองวิกฤติหนัก...</lead>
<neck>แม้ว่าจะมีคำวินิจฉัยโดยศาลรัฐธรรมนูญให้ยุบพรรค<placeName>ไทย</placeName>รัก<placeName>ไทย</placeName> เมื่อวันที่ 30 พฤษภาคม พ.ศ.2550 จากการกระทำผิดฐานจ้างพรรคเล็กลงสมัครรับเลือกตั้งในการเลือกตั้งเมื่อวัน ที่ 2 เมษายน พ.ศ.2549 จนเป็นเหตุให้กรรมการบริหารพรรคไทยรักไทยทั้ง 111 คน ต้องกลายเป็นอดีตทางการเมือง และยุติบทบาทในการทำงานเบื้องหน้าได้อย่างเต็มที่                ในระยะแรกการเคลื่อนไหวของบุคคลในกลุ่มนี้ เงียบหายไปพอสมควรและมีบทบาทมากขึ้นตามลำดับโดยเฉพาะตัวละครสำคัญ เช่น พ.ต.ท.ทักษิณ ชินวัตร เนวิน ชิดชอบ จาตุรนต์ ฉายแสง อดิสร เพียงเกษ สมคิด จาตุศรีพิทักษ์ เป็นต้น                ต่อเมื่อคราวล่าสุดกับกรณีโนนสวรรค์โมเดล <placeName><prefix>จ.</prefix>สกลนคร</placeName> ที่มีเนวินเป็นผู้นำรัฐมนตรี ส.ส.ในสังกัดพรรคภูมิใจไทยลงพื้นที่อย่างไม่เกรงกลัวความผิดแม้ว่าจะมีความ สุ่มเสี่ยงก็ตาม ขณะที่คู่แข่งขันอย่าง พ.ต.ท.ทักษิณก็ได้โฟนอินไปยังพื้นที่ผ่านกำนันผู้ใหญ่บ้านประกาศช่วยเหลือใน การเลือกตั้งครั้งนี้อย่างเต็มกำลังเพื่อสร้างแรงหนุนแก่ ส.ส.สังกัดพรรคเพื่อไทยในการเลือกตั้งใน 2พื้นที่ ทั้ง <placeName><prefix>จ.</prefix>สกลนคร</placeName> และ <placeName><prefix>จ.</prefix>ศรีสะเกษ</placeName> ในช่วงปลายเดือน มิ.ย.นี้                เกิดคำถามตามมาถึงข้อจำกัดตามพระราชบัญญัติประกอบรัฐธรรมนูญว่าด้วย พรรคการเมือง มาตรา 97 ที่ห้ามอดีตกรรมการบริหารพรรคที่ถูกยุบทั้ง 111 คน ยุ่งเกี่ยวในทางการเมืองอย่างเด็ดขาด นั้นสวนทางกับพฤติกรรมของการช่วยลูกพรรคหาเสียงทั้งจากขั้วพรรคเพื่อไทยและ พรรคภูมิใจไทยโดยมีอดีตกรรมการบริหารพรรคอยู่เบื้องหลังอาจมีความผิด รวมถึงอดีตนักการเมืองคนอื่นๆที่มีบทบาททางการเมืองเพิ่มขึ้นทุกขณะแม้ว่าจะ ไร้สถานะทางการเมืองก็ตาม</neck>
<body><p>งัดไม้อ่อนป้องปราม</p>
<p>สำหรับมาตรการที่สังคมเฝ้ามองก็คือ จะมีวิธีการใดบ้างที่สามารถจัดการกับคนเหล่านี้ได้ ในขั้นต้นซึ่งอำนาจและสิทธิขาดตามที่คณะกรรมการการเลือกตั้ง (กกต.) สามารถกระทำได้ทันที ก็คือ การออกประกาศ ข้อกำหนดเพื่อห้ามมิให้บุคคลเหล่านี้ กระทำการที่สุ่มเสี่ยงต่อการกระทำผิด หรือ ห้ามมิให้พรรคการเมือง หรือ ส.ส.ยุ่งเกี่ยวทางการเมืองกับบุคคลเหล่านี้ ซึ่งตามทัศนะของอดีตกกต.ยังมองว่าเป็นมาตรการที่เร็วสุดและสามารถดำเนินการ ได้ในทันที</p>
<p>“กกต.สามารถดำเนินการได้ทันทีโดยไม่ต้องแก้กฎหมาย ด้วยการออกประกาศ ขอความร่วมมือ หรือ ข้อกำหนดต่างๆห้ามมิให้คนที่ถูกศาลวินิจฉัยห้ามยุ่งเกี่ยวการเมืองมามีบทบาท ทางการเมือง ทั้งนี้เพื่อลดปัญหาที่อาจจะเกิดขึ้นในอนาคต” แหล่งข่าวอดีต กกต.ระบุ</p>
<p>ในระยะสั้นวิธีการดังกล่าวจึงเป็นแนวทางที่ดีที่สุด ที่เน้นในการป้องปราม หรือป้องกันมิให้เกิดปัญหาทางการเมืองในอนาคต หรือในเรื่องของการตีความ</p>
<p>แนะ กกต.เชือดไก่ให้ลิงดู</p>
<p>อย่างไรก็ตาม นอกจากมาตรการข้างต้นที่ถือว่าเป็นไม้อ่อนแล้ว มาตรการที่ถือว่าเป็นไม้แข็งก็จำเป็นต้องมีและต้องเร่งดำเนินการเช่นกัน แม้ว่าก่อนหน้าที่ การวินิจฉัยของ กกต.จากกรณี การพลิกขั้วทางการเมืองของพรรคประชาธิปัตย์ซึ่งมีการจับมือกับพรรคชาติไทย พัฒนาและพรรคภูมิใจไทย ซึ่งมี บรรหาร ศิลปอาชา และเนวิน ชิดชอบ 2 อดีตกรรมการบริหารพรรคที่ถูกยุบอยู่เบื้องหลัง นั้น จะมีคำวินิจฉัยจากกกต.ให้ยกคำร้องก็ตาม จนส่งผลให้อดีตนักการเมืองในสายยุบพรรคต่างออกมาแสดงบทบาททางการเมืองกัน อย่างไม่เกรงกลัวอำนาจกันอีกต่อไป</p>
<p>“การจะเอาผิดอาจจะต้องมีการจับตา ที่เข้มงวดมากขึ้นต้องใช้การบันทึกภาพ การกระทำ ที่แสดงให้เห็นว่า คนที่ถูกตัดสิทธิมีอำนาจเหนือกว่าบรรดา ส.ส.จึงจะสามารถเอาผิดได้ คงต้องใช้หลักฐานที่แน่นหนามากๆ จึงจะเอาผิดได้เท่านั้น”</p>
<p>ทว่า ถึงนาทีนี้ก็จำเป็นต้องมีการจับตาการเคลื่อนไหวของอดีตกก.บห.เหล่านี้เพิ่ม มากขึ้น และหากคิดที่จะเอาผิด กกต.ต้องมีทีมในการตรวจสอบและจับตาอย่างเข้มข้น รวมถึงหลักฐานที่ชัดเจนถึงขั้นเอาผิดได้ อาทิ การบันทึกเทป ที่แสดงให้เห็นถึงการสั่งการ หรือการมีอำนาจเหนือกว่า ส.ส.ของอดีต กก.บห.เหล่านี้ เพื่อนำไปสู่การดำเนินคดีในขั้นตอนต่อไป</p>
<p>รื้อปม รธน.มัด 111</p>
<p>ด้าน สมศักดิ์ สุริยมงคล รองเลขาธิการคณะกรรมการการเลือกตั้ง ก็ยอมรับว่า บทบัญญัติตามมาตรา 97 ที่มีการสั่งห้าม มิให้อดีตกรรมการบริหารพรรคยุ่งเกี่ยวกับกิจกรรมทางการเมือง ความหมายดังกล่าวค่อนข้างกว้าง ส่งผลให้การดำเนินการเอาผิดนั้นค่อนข้างยาก</p>
<p>“การเอาผิดอดีตกรรมการบริหารพรรคก็ทำได้ยากเพราะการตีความนั้นค่อน ข้างกว้างมาก เพราะอาจขัดต่อสิทธิขั้นพื้นฐาน แต่หากจะเอาให้อยู่ก็จำเป็นต้องรัดกุมในรายละเอียดลงไปโดยลงในกฎหมายลูก แต่ก็จำเป็นต้องเปิดพื้นที่ให้นักการเมืองเหล่านี้สามารถแสดงออกได้เช่นกัน”</p>
<p>ดังนั้น แนวทางการเอาผิดอดีตกรรมการบริหารพรรคให้ได้ผลนั้นก็จำเป็นต้องเขียนกำหนด รูปแบบ หรือ พฤติกรรมการกระทำผิดอย่างชัดเจนลงไปใน พ.ร.บ.ประกอบรัฐธรรมนูญว่าด้วยพรรคการเมือง หรือ พ.ร.บ.ประกอบรัฐธรรมนูญว่าด้วยการเลือกตั้งโดยห้ามมิให้อดีตกก.บห.ทำกิจกรรม ร่วมกับพรรคการเมืองในรูปแบบต่างๆ อาทิ การเข้าร่วมสัมมนา ประชุม พบปะ เข้าเป็นที่ปรึกษา หรือเดินทางเข้าไปยังที่ทำการพรรคการเมือง ฯลฯ จึงจะสามารถเอาผิดได้</p>
<p>อย่างไรก็ตาม จำเป็นจะต้องมีการแบ่งแยกกันอย่างชัดเจนในสิ่งห้ามมิให้กระทำและสามารถกระทำ ได้ อาทิ การวิพากษ์วิจารณ์ แสดงความคิดเห็นทางการเมือง ซึ่งถือว่าเป็นหลักการหลักการที่สำคัญส่วนหนึ่งคือ หลักของสิทธิเสรีภาพตามการปกครองระบอบประชาธิปไตย จึงจะสามารถดำเนินการได้และมีหลักปฏิบัติที่ชัดเจน</p>
<p>ดัน กม.นอมินี-แก้จุดอ่อน รธน.</p>
<p>แหล่งข่าวยังระบุเพิ่มเติมอีกว่า แนวทางในการแก้ไขกฎหมายนั้นอาจจำเป็นต้องเพิ่มเติมในรายละเอียดอีกมาก อาทิ เรื่องของการทำบัญชี หรือข้อกำหนดในการใช้จ่ายเงินสำหรับการหาเสียง ซึ่งข้อเท็จจริงที่ผู้สมัครส่งให้กับ กกต.นั้นมีความแตกต่างกันอย่างมาก รวมถึงการมีการหยิบยกกฎหมายนอมินีในทางการเมืองขึ้นมาอีกครั้ง เนื่องจากรูปแบบการเมืองในขณะนี้ชี้อย่างชัดเจนว่า มีการทำการเมืองในรูปแบบตัวแทนมากขึ้น</p>
<p>“ด้วยรูปแบบการเมืองที่เปลี่ยนไป นักการเมืองไม่ยอมยุติบทบาททางการเมือง แม้ว่าจะถูกตัดสิทธิ แต่ก็พบเห็นกันโดยทั่วไปว่า ส.ส.ในสภากระทำตัวเป็นนอมินี หรือตัวแทนอดีตนักการเมืองนอกสภา ซึ่งการเมืองในอนาคตจึงจะยังคงยุ่งเหยิงต่อไป หากไม่มีการแก้ไขอย่างจริงจัง”</p>
<p>กระนั้น จุดอ่อนในการดำเนินคดีเพื่อเอาผิดต่อบุคคลเหล่านี้ นั้น ยังพบว่ามีช่องว่างทางกฎหมาย โดยแหล่งข่าวอดีต กกต.อีกท่านหนึ่ง ชี้ว่า ตาม พ.ร.บ.ประกอบรัฐธรรมนูญว่าด้วยพรรคการเมือง มาตรา 97 การเอาผิดต่ออดีต กก.บห.ที่กระทำการฝ่าฝืนนั้นยังมิได้มีการบัญญัติไว้ จึงทำให้ กกต.ในชัดปัจจุบันไม่สามารถที่จะดำเนินการได้นั่นเอง ส่งผลให้การลงโทษในบทบัญญัติดังกล่าว เสมือนหนึ่งว่าไม่มีการลงโทษ เนื่องจากบุคคลซึ่งถูกศาลวินิจฉัยลงโทษนั้นยังสามารถข้องเกี่ยวในทางการ เมืองได้ เพียงแต่เปลี่ยนฐานะจากผู้สมัครโดยตรงเป็นผู้สั่งการอยู่เบื้องหลังเท่านั้น แม้ว่าจะมีการเพิกถอนสิทธิทางการเมืองก็ตาม</p>
<p>ดังนั้น จากข้อบกพร่องของ พ.ร.บ.ข้างต้นจึงทำให้มีเพียง 'ข้อห้าม' แต่มิได้มี 'บทลงโทษ' หากอดีต กก.บห.กระทำการฝ่าฝืนคำสั่งแต่อย่างใด กกต.จึงไม่สามารถที่จะเอาผิดได้ ดังนั้น ทางออกที่ กกต.ควรทำ คือ การรวบรวมข้อบกพร่องดังกล่าวเพื่อทำให้เกิดประสิทธิภาพในการบังคับใช้กฎหมาย ซึ่งที่ผ่านมาไม่ได้ผลเท่าที่ควรไปสู่การแก้ไขเพื่อให้มีความรัดกุมมากขึ้น</p>
<p>“นอกจากกฎหมายที่ยังไม่ครอบคลุม หรือจะว่านักการเมืองศรีธนญชัยก็ตาม ก็ยังมีจุดปัญหา ก็คือ หากกกต.รวบรวมข้อมูลเพื่อเข้าสู่สภานำไปสู่การแก้ไข ก็อาจจะพบอุปสรรคเพราะผู้ที่จะผลักดันคือ นักการเมืองซึ่งมีส่วนได้เสียในเรื่องดังกล่าวนั่นเอง” แหล่งข่าวระบุ</p>
<p>จับตาแก้ รธน.กกต.สะดุด</p>
<p>นอกจากนี้ กระบวนการแก้ไขรัฐธรรมนูญของคณะกรรมการสมานฉันท์เพื่อการปฏิรูปการเมืองและ ศึกษาแก้ไขรัฐธรรมนูญ ซึ่งมีแนวโน้มว่า จะมีการแก้ไขรัฐธรรมนูญมาตรา 237 ที่ต้องการลดโทษให้เหลือเพียงการลงโทษรายบุคคล แทนการยุบพรรค หรือยาแรงถูกลดทอนไป</p>
<p>ซึ่งจะส่งผลกระทบต่อบทบัญญัติใน พ.ร.บ.พรรคการเมืองและ พ.ร.บ.การเลือกตั้ง ที่ขัดต่อรัฐธรรมนูญ ต้องตกไป</p>
<p>ดังนั้น การจะแก้ไขรัฐธรรมนูญกกต.จำเป็นที่จะต้องเข้ามาทำหน้าที่อย่างจริงจัง เนื่องจากข้อกฎหมายบางส่วน มีความเกี่ยวพันกับการทำงานของ กกต.โดยตรงซึ่งอาจมีทั้งข้อดี-ข้อเสียจึงจำเป็นต้องมีการส่งข้อเสนอไปยังคณะ กรรมการเพื่อแก้ไข มิฉะนั้น การแก้ไขรัฐธรรมนูญตามความต้องการของฝ่ายการเมืองจะเป็นการเปิดช่องไปสู่การ ทุจริตการเลือกตั้งได้ง่ายขึ้น และสุดท้ายกกต.อันเป็นหน่วยงานปลายทางก็จะต้องประสบกับวิบากกรรมอย่างไม่รู้ จบ</p>
<p>“ความจริงแล้ว กกต.ควรเข้าไปมีส่วนร่วมในการแก้ไขรัฐธรรมนูญด้วย เนื่องจากมีความเกี่ยวข้องกับการเลือกตั้ง รวมถึงหากมีการแก้ในรัฐธรรมนูญบางมาตรา (237) ก็จะส่งผลไปยังกฎหมายลูกต่อไป ซึ่งแน่นอนว่าจะมีความยืดหยุ่นและ กกต.จะทำงานยากขึ้น”</p>
<p>ชี้มีสปิริตแบบ “เสธ.หนั่น”</p>
<p>ขณะที่ในฟากของผู้ร่างรัฐธรรมนูญอย่างแหล่งข่าวอดีตสมาชิกสภาร่างรัฐ ธรรมนูญ (ส.ส.ร.) ที่เห็นพ้องกับแนวทางการแก้ไขกฎหมายให้รัดกุมแล้ว ยังคงจำเป็นต้องจี้ไปยังจิตสำนึกและความรับผิดชอบของนักการเมืองด้วย ที่จะเป็นผู้ปลดล๊อกความวุ่นวายทางการเมืองได้อย่างดีที่สุด</p>
<p>“หากพิจารณาตามเจตนารมณ์ของผ่านกฎหมายแล้ว ก็เห็นว่าต้องการให้ผู้ที่กระทำผิดทางการเมืองจากเหตุยุบพรรคยุติบทบาทไป แล้วกลับมาอีกครั้งได้ก็ต่อเมื่อพ้นโทษ อย่างกรณีของเสธ.หนั่น เป็นตัวอย่างที่ดีและข้อกฎหมายที่เขียนไว้เองก็ไม่คิดว่านักการเมืองจะพยาม หลบเลี่ยงขนาดนี้”</p>
<p>โดยการตีความตามเจตนารมณ์ของรัฐธรรมนูญนั้นก็เพียงพอต่อการห้ามมิให้ อดีตกรรมการบริหารพรรคการเมืองที่ถูกยุบไปแล้วนั้นเข้ามายุ่งเกี่ยวในทางการ เมือง เนื่องจากความเคลื่อนไหวในหลายรูปแบบทั้ง การขึ้นเวทีปราศรัย การวิพากษ์วิจารณ์ การลงพื้นที่ ฯลฯ ล้วนแล้วแต่เป็นกิจกรรมทางการเมืองทั้งนั้น</p>
<p>ดังนั้น การยุติบทบาท เช่นเดียวกับยุคของ พล.ต.สนั่น ขจรประศาสน์ จึงเป็นสิ่งที่เหมาะสมที่สุดที่นักการเมืองที่ถูกเพิกถอนสิทธิพึงปฏิบัติ ซึ่งจะสามารถช่วยในการแก้ไขวิกฤตในทางการเมืองได้พอสมควร</p>
<p>ดังนั้น การหวังพึ่งสปิริตของนักการเมืองไทย นั้นอาจจะเป็นเรื่องที่ยาสกเกินกว่าที่จะฝากความหวังไว้ ทางออกหนึ่งที่น่าจะเป็นมาตรการในการรับมือต่อ “ศรีธนญชัยการเมือง” ทั้งหลายนั้นก็คือ การแก้ไขกฎหมาย แต่ก็ยากที่จะฝากความหวัง เพราะแรงผลักดันในการขับเคลื่อนอย่างแท้จริงนั้นอยู่ที่ผู้มีส่วนได้เสีย อย่างนักการเมือง ซึ่งอาจจะต้องอาศัยกลไกและแรงกดดันทางสังคมเท่านั้นที่จะชี้ให้นักการเมือง เหล่านี้ตาสว่างได้จากการเลือกตั้งว่าเห็นด้วยหรือไม่กับการเข้าสู่อำนาจรัฐ ด้วยวิธีการที่มิชอบ...</p></body>
</news>
