<teiHeader>
<fileDesc>
<titleStmt>
  <title>อภิสิทธิ์เตรียมรับรายงานกก.สมานฉันท์16ก.ค.ที่รัฐสภา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090715/20625/%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%a3%e0%b8%b1%e0%b8%9a%e0%b8%a3%e0%b8%b2%e0%b8%a2%e0%b8%87%e0%b8%b2%e0%b8%99%e0%b8%81%e0%b8%81.%e0%b8%aa%e0%b8%a1%e0%b8%b2%e0%b8%99%e0%b8%89%e0%b8%b1%e0%b8%99%e0%b8%97%e0%b9%8c16%e0%b8%81.%e0%b8%84.%e0%b8%97%e0%b8%b5%e0%b9%88%e0%b8%a3%e0%b8%b1%e0%b8%90%e0%b8%aa%e0%b8%a0%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>อภิสิทธิ์เตรียมรับรายงานกก.สมานฉันท์16ก.ค.ที่รัฐสภา</headline>
<lead>อภิสิทธิ์เตรียมรับรายงานกก.สมานฉันท์พรุ่งนี้( 16 ก.ค.) ที่รัฐสภา ขณะที่ �40 ส.ว.�อ อกโรงขวางข้ ซัดเอื้อนักการเมืองเพิ่มขัดแย้ง เตรียมพบนายกฯพรุ่งนี้เ ตือนอย่ารับลูก</lead>
<neck></neck>
<body><p>เมื่อเวลา 16.00 น. วันที่ 15 ก.ค. นายอภิสิทธิ์ เวชชาชีวะ นายกรัฐมนตรี ให้สัมภาษณ์ถึงกรณีที่คณะกรรมการสมานฉันท์เพื่อการปฏิรูปการเมืองเพื่อการแก้ไขรัฐธรรมนูญ เตรียมเสนอรายงานต่อนายกฯให้แก้ไขรัฐธรรมนูญและออกพระราชบัญญัติ(พ.ร.บ.) ปรองดองแห่งชาติซึ่งจะมีการเสนอให้นิรโทษกรรมนักการเมืองที่ถูกตัดสิทธิ์ทาง การเมืองว่า ตนยังไม่เห็นเพราะตนอ่านรายงานฉบับนี้แบบเร็วไปเมื่อวันที่ 14 ก.ค. ซึ่งในวันที่ 16 ก.ค. เวลา 13.30 น. จะไปรัฐสภาเพื่อรับฟังรายละเอียดและข้อเสนอแนะ เกี่ยวกับการดำเนินการต่อไปจะเป็นอย่างไร</p>
<p>เมื่อถามว่าบางฝ่ายมองว่าผลการดำเนินการของคณะกรรมการชุดนี้ มีการยัดไส้เพื่อเอื้อให้กับนักการเมืองที่โดนตัดสิทธิ์ นายกฯ กล่าวว่า ไม่มีเรื่องยัดไส้ เพราะรายงานนี้ต้องผ่านมติที่ประชุมของกรรมการชุดนี้ บางเรื่องใช้คำว่าเสียงส่วนใหญ่ “มีความเห็นว่า” ซึ่งไม่ใช่ความเห็นที่เป็นเอกฉันท์</p>
<p>ถามว่าจะรือกับแกนนะพรรคร่วมรัฐบาลในเรื่องนี้หรือไม่ นายอภิสิทธิ์ กล่าวว่า ขอไปรับฟังความเห็นจากกรรมการก่อนว่าจะต้องการให้ทำในรูปแบบใด</p>
<p>ถามว่าเรื่องนี้จะนำไปสู่การแก้ไขรัฐธรรมนูญหรือไม่ นายกฯ กล่าวว่า จะไปรับฟัง เพราะข้อเสนอของกรรมการมีระยะสั้นคือการเสนอแก้รัฐธรรมนูญ ระยะกลางและระยะยาวคือกระบวนการแก้ไขทั้งฉบับ สำหรับตนยังไม่ชัดเจนว่าขั้นตอนของทั้งสามระยะ จะมาจากจุดใดและไปอย่างไร ส่วนที่มีการระบุว่าการแก้ไขรัฐธรรมนูญต้องใช้เวลา 1 ปีจะนานเกินไปหรือไม่นั้นตนต้องไปสอบถามว่าภายในหนึ่งปีจะทำอะไรบ้าง แต่ยังไม่ลงรายละเอียดในประด็นรวมทั้งกระบวนการที่ชัดเจน</p>
<p>ส่วนกรณีที่กลุ่ม 40 ส.ว. คัดค้านการแก้ไขรัฐธรรมนูญ นายกฯ กล่าวว่า เข้าใจว่ารายงานฉบับนี้ ใช้คำว่าเสียงส่วนใหญ่นั้น เพราะมีคนไม่เห็นด้วย เรื่องนี้ไม่มีทางที่จะได้เสียงที่เห็นด้วย 100% แต่ควรจะหากระบวนการที่ทุกฝ่ายยอมรับ</p>
<p>ผู้สื่อข่าวถามว่าจุดยืนของนายกฯก่อนหน้านี้และตอนนี้เป็นอย่างไร นายอภิสิทธิ์ กล่าวว่า จุดยืนของตนต่อเรื่องต่าง ๆ ยังเหมือนเดิม</p>
<p>เมื่อถามว่ากรณีนิรโทษกรรมจะเอาอย่างไร เพราะพรรคเพื่อ<placeName>ไทย</placeName>ยืนยันที่จะให้บรรจุและดำเนินการเรื่องนี้ นายกฯ กล่าวว่า เสียงส่วนใหญ่มีความเห็นอย่างหนึ่ง และเสียงส่วนน้อยมีความเห็นอย่างหนึ่ง ตนจะสอบถามในกระบวนการที่ความเห็นไม่ตรงกันว่าจะเอากันอย่างไร</p>
<p>เมื่อถามว่านายกฯมีความเห็นเกี่ยวกับการนิรโทษกรรมอย่างไร นายอภิสิทธิ์ กล่าวว่า ตนพูดชัดเจนไปแล้วว่า หากเป็นเรื่องของคดีอาญานั้นตนไม่เห็นด้วย หากเป็นเรื่องของการเมืองก็ต้องมาพิจารณา</p>
<p>ต่อข้อถามที่ว่าคนเสื้อแดงประกาศว่าถ้าไม่มีเรื่องของการนิรโทษกรรมจะออกมาชุมนุมอีกจะสร้างความขัดแย้งในสังคมให้เกิดขึ้นอีกครั้งหรือไม่ นายอภิสิทธิ์ กล่าวว่า ตนคิดว่าหากอยากจะก้าวพ้นสังคมที่อยู่ในความขัดแย้งรุนแรงอย่างที่ผ่านมา สังคมต้องเรียนรู้วิธีการ ที่จะได้ข้อยุติในความเห็นที่แตกต่าง โดยไม่ใช้ความรุนแรง ซึ่งวันพรุ่งนี้จะเป็นประเด็นสำคัญที่สุดที่คณะกรรมการจะต้องเสนอแนะขึ้นมา ว่า กระบวนการที่จะเดินต่อจะเป็นอย่างไร</p>
<p>ส่วนผลการสอบสวนเหตุการณ์ที่พัทยาและมหาดไทย นายอภิสิทธิ์ กล่าวว่า ตนยังไม่ได้รับรายงาน</p>
<p>"40 ส.ว."ออกโรงขวางชี้เอื้อนักการเมือง</p>
<p>ทั้งนี้เมื่อเวลา14.30 น.  40 ส.ว. นำโดยนายไพบูลย์ นิติตะวัน ส.ว.สรรหา น.ส.รสนา โตสิตระกูล ส.ว.<placeName>กทม</placeName> น.ส.สุมล สุตะวิริยะวัฒน์ ส.ว.<placeName>เพชรบุรี</placeName> ร่วมกันแถลงคัดค้านผลการศึกษาของคณะกรรมการสมานฉันท์เพื่อการปฏิรูปการเมืองและศึกษาการแก้ไขรัฐธรรมนูญ นายไพบูลย์ กล่าวว่า รายงานผลการศึกษาดังกล่าว กลุ่ม 40 ส.ว.เห็นว่า มีปัญหาหลายประการ อาทิ 1.ที่มาของคณะกรรมการ ขาดการมีส่วนร่วมจากประชาชน เพราะเสียงส่วนใหญ่มาจากนักการเมือง 2.ข้อเสนอทั้งหลาย โดยเฉพาะการแก้รัฐธรรมนูญ 6 ประเด็น มาจากมุมมองพรรคการเมือง และเป็นประโยชน์เพื่อนักการเมืองทั้งสิ้น ไม่มีส่วนใดเพื่อประโยชน์ประชาชน และเห็นว่า จะสร้างความขัดแย้งเพิ่มมากขึ้น</p>
<p>3.ข้อเสนอดังกล่าว มุ่งเน้นการแก้รัฐธรรมนูญอย่างรวบรัด แอบแฝงเจตนาการผลักดันร่างพ.ร.บ.ปรองดองแห่งชาติไว้ในแผน แต่ไม่มีการจัดลำดับการสมานฉันท์ เพื่อนำไปสู่การปฏิรูปการเมืองโดยให้ประชาชนมีส่วนร่วมอย่างแท้จริงก่อน ฉะนั้นกลุ่ม 40 ส.ว.จึงขอคัดค้านการดำเนินการของคณะกรรมการฯ และจะสนับสนุนการสร้างสมานฉันท์ให้เกิดขึ้นให้ได้ก่อน และจะระดมความเห็นของประชาชนเพื่อนำไปสู่การปฏิรูปการเมืองที่แท้จริง โดยจะจัดสัมมนาเรื่อง การสมานฉันท์กับการแก้รัฐธรรมนูญ</p>
<p>“ ขอให้นายกฯ ตระหนักให้ดี เพราะหากเดินหน้าตามที่คณะกรรมการฯเสนอมา จะสร้างเรื่องไปสู่ความขัดแย้ง ประชาชนจะต่อต้าน หากยังยืนยันเดินหน้า ก็ลองดู เราจะร่วมกับประชาชนคัดค้านอย่างถึงที่สุด เพราะต้องจัดลำดับความสำคัญคือ ปฏิรูปก่อน แต่นี่จะมาแก้รัฐธรรมนูญก่อนแล้วพยายามอธิบายเหตุผล และเป็นการตัดตอนการตรวจสอบ เป็นการสมานฉันท์ผิดจุด วันนี้พรรคการเมืองกลายเป็นธุรกิจครอบครัว ห้างหุ้นส่วน ไม่เหลือศักดิ์ศรี จึงเห็นแก่ประโยชน์ส่วนตัว ” นายไพบูลย์ กล่าว</p>
<p>น.ส.รสนา กล่าวว่า ข้อเสนอของคณะกรรมการฯที่มุ่งแก้รัฐธรรมนูญ 6 ประเด็น ไม่ทำให้เกิดความสมานฉันท์ ตอบได้หรือไม่ว่า ถ้าแก้แล้ว จะไม่มีการโฟนอิน หรือถวายฎีกาขอพระราชทานอภัยโทษ ทั้งนี้ กลุ่ม 40 ส.ว.ไม่ได้ต่อต้านเรื่องการปฏิรูปการเมืองที่นำไปสู่การแก้รัฐธรรมนูญที่ประชาชนต้องได้ประโยชน์ เช่น ตรวจสอบนักการเมืองได้มากขึ้น แต่ที่ทำกันอยู่ เช่น การเสนอแก้มาตรา 237 ตอบไม่ได้เลยว่า จะแก้ปัญหานักการเมืองซื้อเสียงเข้ามาถอนทุนได้อย่างไร และไม่มีการถามประชาชน</p>
<p>น.ส.สุมล กล่าวว่า ในวันที่ 16 ก.ค. เวลา 13.00 น. ตนจะยื่นความเห็นคัดค้านของกลุ่ม 40 ส.ว.ให้นายกฯตอนที่มาฟังการรายงานของคณะกรรมการฯ ซึ่งเชื่อว่า นายกฯจะรับฟัง เพราะ นายกฯบอกให้ตั้งคณะกรรมการเพื่อศึกษาหาทางออก ไม่ได้รับปากว่า จะต้องทำตามที่คณะกรรมการฯเสนอ</p>
<p>นอกจากนี้ จะขอหารือเรื่องการบริหารราชการแผ่นดิน เพราะ 6 - 7 เดือน การเมืองยังไม่ถึงไหน มีแต่กู้เงินกับแบ่งเค้ก ซึ่งต้องยอมรับว่า กลุ่ม 40 ส.ว. มีส่วนช่วยให้ นายอภิสิทธิ์ เวชชาชีวะ มานั่งตำแหน่งนายกฯ จึงควรรับฟัง ส.ว.บ้าง</p>
<p>เมื่อถามว่า หากนายกฯคัดค้านรายงานดังกล่าว จะส่งผลต่อเสถียรภาพรัฐบาลให้อยู่รอดหรือไม่ เพราะพรรคร่วมต่างต้องการให้แก้ น.ส.สุมล กล่าวว่า รัฐบาลอยู่รอดแน่นอน ไม่ต้องกลัว เนื่องจากมีแต่พรรคการเมืองที่อยากเกาะพรรคประชาธิปัตย์แน่น เพราะงบประมาณเยอะ</p></body>
</news>
