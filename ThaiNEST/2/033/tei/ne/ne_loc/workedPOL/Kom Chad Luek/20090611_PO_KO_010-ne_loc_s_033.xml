<teiHeader>
<fileDesc>
<titleStmt>
  <title>"เด็กมาร์ค”ยัน“รบ."ยินดีให้ถ่ายทอดสดพิจารณาพ.ร.ก.กู้เงิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090611/16662/%e0%b9%80%e0%b8%94%e0%b9%87%e0%b8%81%e0%b8%a1%e0%b8%b2%e0%b8%a3%e0%b9%8c%e0%b8%84%e2%80%9d%e0%b8%a2%e0%b8%b1%e0%b8%99%e2%80%9c%e0%b8%a3%e0%b8%9a.%e0%b8%a2%e0%b8%b4%e0%b8%99%e0%b8%94%e0%b8%b5%e0%b9%83%e0%b8%ab%e0%b9%89%e0%b8%96%e0%b9%88%e0%b8%b2%e0%b8%a2%e0%b8%97%e0%b8%ad%e0%b8%94%e0%b8%aa%e0%b8%94%e0%b8%9e%e0%b8%b4%e0%b8%88%e0%b8%b2%e0%b8%a3%e0%b8%93%e0%b8%b2%e0%b8%9e.%e0%b8%a3.%e0%b8%81.%e0%b8%81%e0%b8%b9%e0%b9%89%e0%b9%80%e0%b8%87%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"เด็กมาร์ค�ยัน�รบ."ยินดีให้ถ่ายทอดสดพิจารณาพ.ร.ก.กู้เงิน</headline>
<lead>�เด็กมาร์ค� ยัน �รบ.� ยินดี ให้ถ่ายทอดสด การพิจารณา �พ.ร.ก.กู้เงิน-พ.ร.บ.งบประมาณ� เพื่อประชาชนจะได้รับทราบ จวก �เด็กพท.� ไม่ควรเรียกร้องสิ่งที่ตัวเองก็ไม่เคยถ่ายทอดสดในอดีต</lead>
<neck></neck>
<body><p>(11 มิ.ย.) นายเทพไท  เสนพงศ์ โฆษกประจำตัวหัวหน้าพรรคประชาธิปัตย์ กล่าวถึงกรณีที่ ส.ส.พรรคเพื่อไทยยื่นหนังสือถึงประธานสภาผู้แทนราษฎร เพื่อเรียกร้องให้มีการถ่ายทอดสดการประชุมสภาฯสมัยวิสามัญในการพิจารณา พ.ร.ก.เงินกู้และพ.ร.บ.งบประมาณรายจ่ายประจำปี 2553 ว่า รัฐบาลพร้อมที่จะให้มีการถ่ายทอดสดเพื่อให้ประชาชนทั้งประเทศได้รับทราบการพิจารณางบประมาณปี 53 ซึ่งเป็นกฏหมายสำคัญของรัฐบาลที่จะแจกแจงที่มาที่ไป เนื่องจากเป็นเงินภาษีของประชาชน ดังนั้นแผนการใช้จ่ายงบประมาณของรัฐบาล ก็ควรที่จะให้ ส.ส.ตรวจสอบและประชาชนในฐานะเจ้าของเม็ดเงินที่จะนำมาใช้พัฒนาประเทศก็ควรรับทราบด้วย ยืนยันว่ารัฐบาลไม่ขัดข้องที่จะให้มีการถ่ายทอดสด พ.ร.บ.งบประมาณ ปี 53 ทางสถานีโทรทัศน์แห่ง<placeName><prefix>ประเทส</prefix>ไทย</placeName> ( เอ็น บี ที) และสถานีวิทยุกระจายเสียงของกรมประชาสัมพันธ์</p>
<p>โฆษกประจำตัวหัวหน้าพรรคประชาธิปัตย์ กล่าวว่า ส่วนข้อเรียกร้องที่จะให้ถ่ายทอดการพิจารณา พ.ร.ก.เงินกู้ทั้ง 2 ฉบับนั้น รัฐบาลได้กลับไปดูจากประเพณีปฏิบัติของรัฐบาลที่ผ่านมา พบว่า ไม่เคยมีการถ่ายทอดสดในเรื่องดังกล่าวเลย เพราะฉะนั้น ส.ส.พรรคเพื่อไทยก็ไม่ควรจะมาเรียกร้อง ในสิ่งที่ตนเองเคยวางมาตรฐานการปฏิบัติไว้ เปรียบไปก็เข้าทำนองที่ว่า ของตัวเองไม่ให้ใครเอา ทีของเขาแล้วอยากจะได้ ประกอบกับถ้าให้มีการถ่ายทอดสด ในกรณีนี้ก็อาจจะเบียดบังเวลาของทางสถานีทั้งสัปดาห์ อาจสร้างความเบื่อหน่ายให้ประชาชน หากเห็นการโต้แย้ง ถกเถียงและประท้วงของส.ส.ในสภาฯตลอดทั้งสัปดาห์ ประชาชนก็จะยิ่งเบื่อการเมือง เพราะทุกครั้งที่มีการถ่ายทอดสด ก็จะมี ส.ส.บางคนอภิปรายในเรื่องไร้สาระ บางคนก็ก่อกวนการประชุมเพียงเพื่อให้ชาวบ้านได้เห็นตัวเองทางหน้าจอโทรทัศน์ โดยไม่คำนึงถึงผลได้เสียที่จะตามมา</p>
<p>“การกล่าวหาว่ารัฐบาลปกปิด บิดเบือนข้อเท็จจริงและปิดหูปิดตาประชาชน เป็นเรื่องที่ไม่มีเหตุผล รัฐบาลพร้อมที่จะให้ประชาชนรับรู้การทำงาน โดยยึดหลักรัฐบาลรู้เช่นไร ประชาชนต้องรับรู้เช่นนั้นเท่ารัฐบาล มิฉะนั้นแล้ว รัฐบาลเองคงไม่กล้าพอที่จะเปิดให้มีการถ่ายทอดสด การตั้งกระทู้ถามสดของ ส.ส.ฝ่ายค้านทุกนัด แม้แต่กระทู้ถามสดนายกรัฐมนตรีเองก็ไม่เคยปฏิเสธ ผิดกับยุคของพ.ต.ท.ทักษิณ ชินวัตร ที่ตลอด 6 ปี เศษที่เป็นนายกรัฐมนตรี ไม่เคยย่างกรายมาตอบกระทู้สดที่สภาฯแม้แต่ครั้งเดียว” โฆษกประจำตัวหัวหน้าพรรคประชาธิปัตย์ กล่าว</p></body>
</news>
