<teiHeader>
<fileDesc>
<titleStmt>
  <title>“อนุพงษ์”ยันกองทัพไม่ประมาทปมเขาพระวิหาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.komchadluek.net/detail/20090626/18436/%e2%80%9c%e0%b8%ad%e0%b8%99%e0%b8%b8%e0%b8%9e%e0%b8%87%e0%b8%a9%e0%b9%8c%e2%80%9d%e0%b8%a2%e0%b8%b1%e0%b8%99%e0%b8%81%e0%b8%ad%e0%b8%87%e0%b8%97%e0%b8%b1%e0%b8%9e%e0%b9%84%e0%b8%a1%e0%b9%88%e0%b8%9b%e0%b8%a3%e0%b8%b0%e0%b8%a1%e0%b8%b2%e0%b8%97%e0%b8%9b%e0%b8%a1%e0%b9%80%e0%b8%82%e0%b8%b2%e0%b8%9e%e0%b8%a3%e0%b8%b0%e0%b8%a7%e0%b8%b4%e0%b8%ab%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>�อนุพงษ์�ยันกองทัพไม่ประมาทปม<placeName>เขาพระวิหาร</placeName></headline>
<lead></lead>
<neck></neck>
<body><p>(26มิ.ย.) พล.อ.อนุพงษ์ เผ่าจินดา ผู้บัญชาการทหารบก ให้สัมภาษณ์ถึงปัญหาความขัดแย้งระหว่าง<placeName>ไทย</placeName>-<placeName>กัมพูชา</placeName> กรณี<placeName><prefix>ปราสาท</prefix>เขาพระวิหาร</placeName>ว่า ได้ลงพื้นไปตรวจเยี่ยมกองทัพภาคที่ 2 และติดตามสถานการณ์จาก พล.ท.วิบูลย์ศักดิ์ หนีพาล แม่ทัพภาคที่ 2 ทั้งนี้จากการฟังบรรยายสรุปในภาพรวมสถานการณ์ยังอยู่ในสภาวะปกติ กำลังทหารทั้งสองฝ่ายที่ประจำอยู่บริเวณ<placeName><prefix>ปราสาท</prefix>เขาพระวิหาร</placeName>ก็ได้มีการติดต่อพูดคุยกัน และอยู่ในสภาวะที่ยังไม่ได้มีการเผชิญหน้ากันในลักษณะที่จะส่อไปถึงความรุนแรง ทหารทั้งสองฝ่ายยังมีการพูดคุยกัน และแม่ทัพภาคที่ 2 ก็พบกับผู้บังคับบัญชาของ<placeName>กัมพูชา</placeName>อยู่ ทั้งสองฝ่ายยืนยันว่าจะไม่เริ่มปฏิบัติการให้เกิดความรุนแรง</p>
<p>เมื่อถามว่า กัมพูชาได้มีการเสริมกำลังอาวุธหนักลงพื้นที่ ทางฝ่าย<placeName>ไทย</placeName>จะมีการเจรจา หรือจะเสริมกำลังเพิ่มเติมหรือไม่ พล.อ.อนุพงษ์ กล่าวว่า ผู้บังคับบัญชาได้มีการพูดคุยกัน และในส่วนของกัมพูชาจะเป็นอย่างไร ของเรายืนยันว่าในหลักการ เราจะไม่ประมาทในการที่จะปฏิบัติหน้าที่ในบริเวณดังกล่าว อย่างไรก็ตามจะไม่เป็นฝ่ายที่เริ่มปฏิบัติการหรือใช้ความรุนแรง เรายังยืนยันว่ามีการพูดคุยและติดต่อกับผู้บังคับบัญชาของฝ่าย<placeName>กัมพูชา</placeName>อยู่</p>
<p>เมื่อถามว่า ทางสมเด็จฮุน เซน นายกรัฐมนตรี<placeName>กัมพูชา</placeName> ปฏิเสธที่จะเคลียร์ปัญหากับรัฐบาล โดยเฉพาะคณะของนายสุเทพ เทือกสุบรรณ รองนายกรัฐมนตรี ที่จะเดินทางไปเยือนในวันที่ 27 มิ.ย.นี้ พล.อ.อนุพงษ์ กล่าวว่า ตนไม่ทราบในเรื่องนี้</p>
<p>เมื่อถามว่า กองทัพเชื่อว่าในระดับรัฐบาลยังสามารถเจรจากันได้อยู่หรือไม่ พล.อ.อนุพงษ์ กล่าวว่า ตนคงตอบแทนรัฐบาลไม่ได้ แต่จากการพูดคุยกันของผู้บังคับบัญชาของทั้งสองฝ่ายยืนยันว่าไม่มีปัญหา และทั้งสองฝ่ายก็จะไม่เริ่มปฏิบัติการใดๆ ด้วยความรุนแรง ขณะนี้มองหาแนวทางว่าจะปรับลดกำลังอย่างไรให้เป็นไปตามกรอบที่ได้พูดคุยกัน และยืนยันว่าจะไม่ใช่ความรุนแรงใดๆ</p></body>
</news>
