<teiHeader>
<fileDesc>
<titleStmt>
  <title>บสก.ตีฆ้องอุ้มลูกหนี้ตั้งหมื่นราย ใจป้ำลดดอกกู้หวังเทกระจาดหนี้  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8977  </bibl>
</sourceDesc>
</fileDesc>
</teiHeader>
<news>
<headline>บสก.ตีฆ้องอุ้มลูกหนี้ตั้งหมื่นราย ใจป้ำลดดอกกู้หวังเทกระจาดหนี้</headline>
<lead>ายบรรยง  วิเศษมงคลชัย  กรรมการผู้จัดการใหญ่  บริษัทบริหารสินทรัพย์<placeName>กรุงเทพ</placeName>พาณิชย์  จำกัด  (บสก.) กล่าวว่า  บสก.ได้ปรับลดอัตราดอกเบี้ย MLR ลง 0.25% จากเดิมที่ระดับ 6% เหลือ 5.75% เพื่อช่วยบรรเทาผลกระทบจากปัญหาเศรษฐกิจที่ชะลอตัวให้แก่ลูกหนี้จำนวน 10,000 ราย และลูกค้าที่ซื้อทรัพย์แบบผ่อนชำระกับ บสก.</lead>
<neck></neck>
<body><p>ทั้งนี้ จากการปรับลดอัตราดอกเบี้ยดังกล่าว จะช่วยแบ่งเบาภาระให้กับลูกหนี้ที่มีรายได้ลดลง รวมถึงลูกค้ารายย่อยที่ไม่สามารถเข้าถึงแหล่งเงินทุนหากต้องการซื้อที่อยู่อาศัยสามารถผ่อนชำระโดยตรงกับ  บสก.ได้ในอัตราดอกเบี้ย  MLR-3 ตลอดระยะเวลา 10 ปี โดยลูกค้าซื้อทรัพย์แบบผ่อนชำระขณะนี้คิดอัตราดอกเบี้ยเพียง 2.75% ซึ่งถือว่าเป็นอัตราดอกเบี้ยที่ต่ำสุดในระบบกรรมการผู้จัดการใหญ่  บสก.ยังได้กล่าวถึงทิศทางตลาดอสังหาริมทรัพย์ว่า ดัชนีราคาอสังหาฯถือว่าถึงจุดต่ำสุดแล้ว และมีแนวโน้มราคาปรับตัวสูงขึ้น โดยเฉพาะที่ดินเปล่า จึงนับเป็นโอกาสดีสำหรับผู้ที่มีเงินออม สามารถเลือกลงทุนในอสังหาริมทรัพย์ ซึ่งมีโอกาสเพิ่มมูลค่าได้ในอนาคต หากเศรษฐกิจในประเทศปรับตัวดีขึ้น</p>
<p>อย่างไรก็ดี จากสถานการณ์เศรษฐกิจของประเทศที่ชะลอตัวลงขณะนี้ ทำให้ บสก.ต้องเพิ่มความเข้มข้นทางกลยุทธ์ด้านการตลาดในช่วงครึ่งหลังของปี 2552 มากขึ้น ซึ่งเป็นส่วนสำคัญที่ทำให้ผลการดำเนินงานของ บสก. เป็นไปตามเป้าหมายที่วางไว้ โดยในปีนี้ บสก.ได้วางแผนออกบูธจำหน่ายทรัพย์ ในงานอสังหาริมทรัพย์ต่างๆทั้งใน<placeName>กรุงเทพฯ</placeName>และต่างจังหวัดรวมจำนวน 100 ครั้ง ซึ่งถือเป็นช่องทางในการสร้างฐานลูกค้าและเข้าถึงกลุ่มเป้าหมายได้อย่างมีประสิทธิภาพ.
</p></body>
</news>
