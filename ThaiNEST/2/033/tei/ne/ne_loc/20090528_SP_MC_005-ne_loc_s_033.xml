<teiHeader>
<fileDesc>
<titleStmt>
  <title>ท่านเซอร์ยอมรับบาร์ซ่าสมควรได้แชมป์ยูฟ่า  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:53:54  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTMwOTg0Jm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>ท่านเซอร์ยอมรับบาร์ซ่าสมควรได้แชมป์ยูฟ่า</headline>
<lead>เซอร์อเล็กซ์ เฟอร์กูสัน ยอมรับว่า บาร์เซโลนาสมควรคว้าถ้วยยูฟ่า แชมเปียนส์ ลีก</lead>
<neck></neck>
<body><p>เซอร์อเล็กซ์ เฟอร์กูสัน กุนซือของทีม "ปีศาจแดง" แมนเชสเตอร์ ยูไนเต็ด ออกมายอมรับว่า บาร์เซโลนาเหมาะสมต่อการคว้าแชมป์ ยูฟ่า แชมเปียนส์ ลีก โดยเกมหลังจากแมนฯ ยูฯ เสียประตูแรก ทำให้นักเตะเสียสมาธิ แต่ยอมรับว่า แมนฯ ยูฯ แพ้ให้กับทีมที่ดีกว่า โดยเฉพาะเกมรับและเกมกลางสนามของบาร์เซโลนา ที่เล่นได้อย่างยอดเยี่ยม ทั้งชาบี้ เอร์นานเดซ และอันเดรส อินิเอสต้า</p>
<p>ด้านโจเซ็ป กวาดิโอลา กุนซือของบาร์ซ่า ยอมรับว่าเขาและนักเตะบาร์ซ่าทุกคนมีความสุขมากกับฤดูกาลที่ยอดเยี่ยม ด้วยการคว้าทริปเปิลแชมป์เป็นครั้งแรก ความสำเร็จในครั้งนี้ต้องยกความดีความชอบให้กับนักเตะทุกคนที่เล่นได้ตามแผนที่วางไว้ ไม่เปิดโอกาสให้ คริสเตียโน โรนัลโด และเวย์น รูนีย์ รวมถึงนักเตะแมนฯ ยูฯ ทุกคนได้เล่นบอลง่าย ๆ แม้ว่าแมนฯ ยูฯ จะส่งดิมิทาร์ เบอร์บาตอฟ และคาร์ลอส เตเบซ ลงสนามก็ตาม.</p></body>
</news>
