<teiHeader>
<fileDesc>
<titleStmt>
  <title>ซีดานเมินหนูโด้ชูริเบรีเจ๋งกว่า ดึงช่วย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:52:55  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.innnews.co.th/sport.php?nid=173411  </bibl>
</sourceDesc>
</fileDesc>
</teiHeader>
<news>
<headline>ซีดานเมินหนูโด้ชูริเบรีเจ๋งกว่า ดึงช่วย</headline>
<lead>ซีเนอดีน ซีดาน อดีตเพลย์เมกเกอร์ทีมชาติ<placeName>ฝรั่งเศส</placeName> ออกมายกย่องฝีเท้า ฟร้องค์ ริเบรี่ดาวเตะรุ่นน้องเหนือกว่าคริสเตียโน่ โรนัลโด้ ปีกชาว<placeName>โปรตุเกส</placeName></lead>
<neck></neck>
<body><p>ซีเนอดีน ซีดาน อดีตตำนานลูกหนัง<placeName>ฝรั่งเศส</placeName> ออกมากล่าวว่า ฟรองค์ ริเบรี เพลย์เมกเกอร์ทีมชาติ<placeName>ฝรั่งเศส</placeName>รุ่นน้องของตัวเอง ซึ่งกำลังค้าแข้งอยู่กับบาเยิร์น มิวนิค รองแชมป์บุนเดสลีกา เยอรมนี มีฝีเท้าที่ดีกว่า คริสเตียโน โรนัลโด้ ปีกทีมชาติ<placeName>โปรตุเกส</placeName> ของแมนฯ ยูไนเต็ด แชมป์พรีเมียร์ลีก <placeName>อังกฤษ</placeName> นอกจากนั้น ซีดาน ยังกล่าวว่า เขากำลังจะรับงานที่เป็นปรึกษารีล มาดริด รองแชมป์สแปนิช ลาลีกา ต้นสังกัดเก่าในเดือนหน้า และเมื่อเขารับตำแหน่งงานใน ถิ่นซานติอาโก เบอร์นาบิว เต็มตัวเมื่อใด กระแสข่าวของ โรนัลโด้ กับชุดขาว จะลดลงไปเอง เพราะเขามีความต้องการจะดึงตัว ริเบรี มาเล่นเป็นมิดฟิลด์ตัวริมเส้นให้ราชันชุดขาว มากกว่า</p>
<p>โดย ซีดาน กล่าวว่า แน่นอน โรนัลโด้ เป็นนักฟุตบอลที่ยอดเยี่ยม แต่ถ้าคุณถามตน ด้วยความเห็นส่วนตัวของตน คิดว่า ริเบรี ดีกว่า และหาก ฟลอเรนติโน เปเรซ ผู้สมัครชิงตำแหน่งประธานมาดริด คนใหม่ ชนะการเลือกตั้ง ตนจะกลับมาช่วยพวกเขาในฐานะที่ปรึกษา แน่นอนว่าตนต้องการ ริเบรี่ ไม่ใช่ โรนัลโด้
</p></body>
</news>
