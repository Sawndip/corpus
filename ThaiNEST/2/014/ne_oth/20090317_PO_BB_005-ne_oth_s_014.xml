<teiHeader>
<fileDesc>
<titleStmt>
  <title>ส.ว.อัดกระทรวงอุตฯประกาศ 13 พืชอันตราย  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 13:29:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090317/25305/%e0%b8%aa.%e0%b8%a7.%e0%b8%ad%e0%b8%b1%e0%b8%94%e0%b8%81%e0%b8%a3%e0%b8%b0%e0%b8%97%e0%b8%a3%e0%b8%a7%e0%b8%87%e0%b8%ad%e0%b8%b8%e0%b8%95%e0%b8%af%e0%b8%9b%e0%b8%a3%e0%b8%b0%e0%b8%81%e0%b8%b2%e0%b8%a8-13-%e0%b8%9e%e0%b8%b7%e0%b8%8a%e0%b8%ad%e0%b8%b1%e0%b8%99%e0%b8%95%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><name>ส.ว.</name>อัดกระทรวงอุตฯประกาศ 13 พืชอันตราย</headline>
<lead><name>ส.ว.</name>เตรียมตั้งกระทู้ถามรัฐบาล อัดกระทรวงอุตสาหกรรม ประกาศให้ 13 สมุนไพรเป็นพืชอันตราย ขัดแย้งกระแสโลก</lead>
<neck></neck>
<body><p>ทรัฐสภา -แพทย์หญิงพรพันธุ์ บุญรัตนพันธุ์ <name head="รองประธาน">รองประธานกรรมาธิการการศึกษาตรวจสอบทุจริตและเสริมสร้างธรรมาภิบาล วุฒิสภา</name> และนาย ประสาร มฤคพิทักษ์ <name>กรรมาธิการฯ</name> พร้อมด้วย ดร. นิลวรรณ เพชระบูรณิน <name head="รองประธาน">รองประธานกรรมาธิการวิทยาศาสตร์ และเทคโนโลยี การสื่อสารและโทรคมนาคม วุฒิสภา</name> ร่วมกันแถลงข่าวถึงกรณีการของกระทรวงอุตสาหกรรมที่ประกาศให้<name head="พืช">พืชสมุนไพร</name> 13 ชนิด เป็นวัตถุอันตรายนั้น รวมถึงการประกาศยกเลิกวัตถุอันตรายของ<name head="สาร">สารซัลเฟอร์</name>ที่เคยประกาศเป็นสารอันตรายเมื่อปี 2538 โดยจะมีการตั้งกระทู้ถามรัฐบาลในเรื่องนี้ 
</p>
<p>พญ.พรพันธุ์ กล่าวว่า มีความไม่ชอบมาพากล ในประกาศของกระทรวงอุตสาหกรรมที่มีการยกเลิกรายชื่อวัตถุอันตราย เมื่อวันที่ 29 ม.ค. ที่ผ่านมา นอกจากจะยกเลิก<name head="สาร">สารซัลเฟอร์</name>แล้ว ยังมีสารที่พบว่าเป็นวัตถุอันตรายโดยมาตรฐานสากลอีกหลายตัว ซึ่งกระทรวงอุตสาหกรรมได้ยกเลิกว่าสารเหล่านี้ไม่มีอันตราย ทั้งที่มีอันตรายอย่างมากต่อสุขภาพของประชาชนไม่ว่าจะเป็นวัตถุอันตรายที่อยู่ในความรับผิดชอบของกรมเกษตร คือ<name head="สาร">สารไดอาฟินอน</name> และ<name>ไดเอฟไทอะโลน</name> และในกลุ่มสารอันตรายที่อยู่ในความรับผิดชอบกรมโรงงานอุตสาหกรรม คือ <name>ซอโลพริกริน</name> และ<name>ซัลเฟอร์</name> รวมถึง <name>โกลบอล 60</name> ที่เป็น<name head="สาร">สารกัมมันตภาพรังสี</name>ที่เป็นอันตรายต่อสุขภาพของประชาชนเป็นอย่างยิ่ง 
</p>
<p>พญ.พรพันธุ์ กล่าวถึงพิษของ<name head="สาร">สารไดอาฟินอน</name> และ<name>ไดเอฟไทอะโลน</name> ล้วนเป็นสารจำพวกกำจัดศัตรูพืช ซึ่งจะผลต่อร่างกายหากสัมผัสในจำนวนมาก และมีพิษเฉียบพลัน กล้ามเนื้อบีบตัวอย่างรุนแรง กดระบบหายใจ ชัก เกร็ง หมดสติและอาจถึงแก่ชีวิตได้ 
</p>
<p>ดร.นิลวรรณ กล่าวว่า ข่าวที่ออกมาเรื่องสมุนไพรทั้ง 13 ชนิดนั้นสร้างความเสียหายและอันตรายอย่างยิ่งต่อการพัฒนา<name head="สมุนไพร">สมุนไพรไทย</name> เราไม่ได้มีความประสงค์จะให้การแพทย์ของไทยถอยหลังเข้าคลอง แต่ต้องการให้<name head="สมุนไพร">สมุนไพรไทย</name>ได้มีการพัฒนาอย่างเป็นสากลโดยใช้<name>วิทยาศาสตร์</name>และ<name>เทคโนโลยี</name>เป็นฐาน และกระแสโลกกำลังหันกลับมาเรื่องสมุนไพร การประกาศ 13 ชนิดนั้น ขัดแย้งกับความเป็นไปของโลกอย่างยิ่ง ส่วนประโยชน์ในการคือมีการหมุนเวียนทางเศรษฐกิจของไทยจากการปลุก แปรรูปสมุนไพร ทำให้ชุมชนมีรายได้ มีสุขภาพดีจากการดูแลสุขภาพตามภูมิปัญญาไทย
</p></body>
</news>
