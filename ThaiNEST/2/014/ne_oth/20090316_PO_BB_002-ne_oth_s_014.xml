<teiHeader>
<fileDesc>
<titleStmt>
  <title>นปช.จะล้อมทำเนียบ29มี.ค.-มท.จัดโซนชุมนุม  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 15:43:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090316/25007/%e0%b8%99%e0%b8%9b%e0%b8%8a.%e0%b8%88%e0%b8%b0%e0%b8%a5%e0%b9%89%e0%b8%ad%e0%b8%a1%e0%b8%97%e0%b8%b3%e0%b9%80%e0%b8%99%e0%b8%b5%e0%b8%a2%e0%b8%9a29%e0%b8%a1%e0%b8%b5.%e0%b8%84.-%e0%b8%a1%e0%b8%97.%e0%b8%88%e0%b8%b1%e0%b8%94%e0%b9%82%e0%b8%8b%e0%b8%99%e0%b8%8a%e0%b8%b8%e0%b8%a1%e0%b8%99%e0%b8%b8%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>นปช.จะล้อมทำเนียบ29มี.ค.-มท.จัดโซนชุมนุม</headline>
<lead>"จตุพร"เผยจะระดมคนล้อมทำเนียบฯ 29 มี.ค. ไม่ยืนยัน"ทักษิณ" โฟนอิน ด้าน"ชวรัตน์" หนุนจัดโซนเสื้อแดงชุมนุมป้องกันมือที่สามป่วน</lead>
<neck></neck>
<body><p>นายจตุพร พรหมพันธุ์ <name head="ส.ส.">ส.ส.สัดส่วน</name>พรรคเพื่อไทย และ<name head="แกนนำ">แกนนำแนวร่วมประชาธิปไตยต่อต้านเผด็จการแห่งชาติ(นปช.)</name> ระบุว่า มั่นใจวันที่ 29 มี.ค.จะมีผู้สนับสนุนเดินทางมาร่วมชุมนุมใหญ่เพื่อขับไล่รัฐบาลมากกว่าชุมนุมครั้งก่อน โดยนัดรวมตัวที่บริเวณท้องสนามหลวงก่อนเคลื่อนขบวนไปปิดล้อมทำเนียบรัฐบาลช่วงกลางวัน แต่ยังไม่ยืนยัน<name head="อดีต">อดีตนายกรัฐมนตรี</name>จะโฟนอินมายังกลุ่มผู้ชุมนุมหรือไม่
</p>
<p>"เราประกาศตั้งแต่วันที่ 26 กุมภา ว่าเราจะใช้เวลาหนึ่งเดือนในการไปรวบรวมคนให้มากันมากกว่านี้ และประกาศจุดยืนว่าให้คนเสื้อแดงในแต่ละจังหวัดต่อต้านคนในรัฐบาลของนายอภิสิทธิ์ เวชชาชีวะ ไปที่ไหนจะไม่ให้การต้อนรับ"
</p>
<p>เขากล่าวอีกว่า ยุทธศาสตร์การเคลื่อนไหวครั้งนี้มีเป้าหมายเดียว คือ การขับไล่รัฐบาลตามที่เคยประกาศไว้เมื่อวันที่ 26 ก.พ.ที่ผ่านมา เนื่องจากข้อเรียกร้องของกลุ่ม นปช.ทั้ง 4 ข้อไม่ได้รับการตอบสนองจากรัฐบาล ได้แก่ การเร่งดำเนินคดีกับกลุ่มพันธมิตรประชาชนเพื่อประชาธิปไตย ที่ยึดทำเนียบรัฐบาลและสนามบิน ให้ปลดนายกษิต ภิรมย์ ออกจากตำแหน่ง <name head="รมว.">รมว.ต่างประเทศ</name> การยกเลิก<name>รัฐธรรมนูญฉบับปี 50</name> แล้วนำ<name>รัฐธรรมนูญฉบับปี 40</name> มาประกาศใช้แทน และการยุบสภา
</p>
<p>"หลังจาก<name head="ญัตติ">ญัตติไม่ไว้วางใจ</name>ได้อภิปรายผ่านพ้นไปนั้น ก็จะมีการนัดหมายชุมนุมของคนเสื้อแดงอีกครั้งในวันที่ 29 มีนาคม" นายจตุพร กล่าว
</p>
<p><name head="แกนนำ">แกนนำกลุ่ม นปช.</name>กล่าวว่า การเคลื่อนไหวจะเป็นไปด้วยความสงบ ปราศจากอาวุธ และจะเคลื่อนกลุ่มผู้ชุมนุมไปยังทำเนียบรัฐบาลในเวลากลางวันเพื่อป้องกันการแทรกแซงของมือที่ 3 เหมือนเหตุการณ์เมื่อวันที่ 14 มี.ค.ที่ผ่านมา ซึ่งจะมีการแจ้งความดำเนินคดีที่ สภ.ธัญบุรี ในช่วงบ่ายวันนี้
</p>
<p><name head="แกนนำ">แกนนำกลุ่ม นปช.</name>กล่าวว่า ขณะนี้ยังไม่ได้หารือกันว่า พ.ต.ท.ทักษิณ ชินวัตร <name head="อดีต">อดีตนายกรัฐมนตรี</name> จะโทรศัพท์ข้ามประเทศ(โฟนอิน) มายังกลุ่มผู้ชุมุนมหรือไม่ แต่ในวันที่ 21 มี.ค. <name head="อดีต">อดีตนายกรัฐมนตรี</name>จะโฟนอินมายังกลุ่มผู้ชุมนุมที่ จ.เชียงราย และ 22 มี.ค.ที่ จ.เชียงใหม่
</p>
<p>มท.1 หนุนจัดโซนเสื้อแดงชุมนุม กันมือที่สามป่วน
</p>
<p>นายชวรัตน์ ชาญวีรกูล <name head="รมว.">รมว.มหาดไทย</name> กล่าวถึงกรณีที่นายถาวร เสนเนียม <name head="รมช.">รมช.มหาดไทย</name> เสนอวิธีรักษาความปลอดภัย<name>รัฐมนตรี</name> โดยจัดพื้นที่ให้กลุ่มเสื้อแดงอยู่ในที่ที่ควบคุมได้ว่า ยังไม่เห็นรายละเอียด ไม่ทราบว่านายถาวรไปเสนอที่ไหน แต่ถือเป็นผลดี เพราะควรจะมีการจัดสัดส่วน ให้กลุ่มเสื้อแดงอยู่ในพื้นที่ทีกำหนด เพราะหากเกิดเรื่องขึ้น จะอ้างบุคคลที่ 3 ไม่ได้ และต้องอยู่ที่จุดที่มีระยะห่างจาก<name>รัฐมนตรี</name>ที่ลงพื้นที่นั้นๆ และคงจะมีการเสนอเป็นเรื่องเร่งด่วนต่อ<name>นายกรัฐมนตรี</name>
</p>
<p>อย่างไรก็ตาม การจำกัดพื้นที่ไม่ได้เป็นการลิดรอนสิทธิเสรีภาพ เพราะเป็นการป้องกันไม่ให้เกิดการปะทะ เป็นการปราม ไม่ใช่ปราบ และไม่ใช่เป็นการจำกัดหรือห้ามชุมนุม
</p></body>
</news>
