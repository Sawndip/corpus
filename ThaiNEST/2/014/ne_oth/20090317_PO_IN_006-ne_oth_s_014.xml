<teiHeader>
<fileDesc>
<titleStmt>
  <title>มท.1ยันเนวินไม่เกี่ยวทำงานของกระทรวง  </title>
  <author>INN online  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-17 16:56:22  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.innnews.co.th/politic.php?nid=162575  </bibl>
</sourceDesc>
</fileDesc>
</teiHeader>
<news>
<headline><name>มท.1</name>ยันเนวินไม่เกี่ยวทำงานของกระทรวง</headline>
<lead><name head="รมว.">รมว.มหาดไทย</name> พร้อมรับมือการซักฟอกของฝ่ายค้าน ยืนยัน เนวิน ไม่มีส่วนเกี่ยวข้องกับการทำงานของกระทรวง</lead>
<neck></neck>
<body><p>นายชวรัตน์ ชาญวีรกูล <name head="รมว.">รมว.มหาดไทย</name> กล่าวว่า พร้อมที่จะถูกฝ่ายค้านยื่นอภิปรายไม่ไว้วางใจ ถึงแม้จะเลื่อนมาเร็วขึ้นก็ตาม
เนื่องจากการปฏิบัติงานในหน้าที่ ตนสามารถจดจำได้ และพร้อมชี้แจงทุกประเด็น รวมถึงไม่จำเป็นต้องตั้งองครักษ์พิทักษ์
ตนเอง ขณะเดียวกัน หากพรรคฝ่ายค้าน หยิบยกประเด็นการแต่งตั้ง นายศักดิ์สยาม ชิดชอบ ขึ้นมาอภิปราย ตนก็พร้อมชี้แจงเพราะการแต่งตั้ง ให้ นายศักดิ์สยาม ได้ทำงานในกระทรวงนั้น ขอยืนยัน นายเนวิน ชิดชอบ ไม่มีส่วนเกี่ยวข้องกับงาน
ในกระทรวงมหาดไทย เนื่องจากตนมีอำนาจหน้าที่ในการตัดสินใจทุกเรื่อง</p>
<p>นอกจากนี้ นายชวรัตน์ เปิดเผยด้วยว่า ได้มีการหารือกับ<name>นายกรัฐมนตรี</name> ในการเสนอให้มีการจัดโซนนิ่งกลุ่มผู้ชุมนุม
คนเสื้อแดง ซึ่ง<name>นายกรัฐมนตรี</name> ก็เห็นด้วย แต่อย่างไรก็ตาม ไม่มีเจตนาที่จะกีดกันการชุมนุม</p>
<p>นายศุภชัย ใจสมุทร <name head="โฆษก">โฆษกพรรคภูมิใจไทย</name> กล่าวว่า ในการโหวตอภิปรายไม่ไว้วางใจรัฐบาล เชื่อว่า <name>ส.ส.</name>ของพรรคทุกคนจะมีความคิดเห็นในทิศทางเดียวกัน ส่วนกรณีที่ นายสนธิ ลิ้มทองกุล <name head="แกนนำ">แกนนำกลุ่มพันธมิตรฯ</name> ระบุว่า พล.อ.สนธิ บุญยรัตกลิน <name head="อดีต">อดีตประธานคณะมนตรีความมั่นคงแห่งชาติ หรือ คมช.</name> และ คุณหญิงสุดารัตน์ เกยุราพันธุ์ จะเข้ามาร่วมเป็นสมาชิกพรรคภูมิใจไทยนั้น ตนยังไม่ได้รับทราบรายงานเรื่องดังกล่าว แต่ทั้งนี้หากทั้ง 2 จะเข้ามาต้องอยู่ที่กรรมการบริหารพรรคเป็นผู้พิจารณาด้วยเช่นกัน</p>
<p>ขณะเดียวกัน <name head="โฆษก">โฆษกพรรคภูมิใจไทย</name> ยังกล่าวด้วยว่า <name>ส.ส.</name>ของพรรคทุกคนจะเข้าร่วม<name head="การประชุม">การประชุมสภาผู้แทนราษฎร</name>ในการอภิปรายไม่ไว้วางใจ รัฐบาลอย่างแน่นอน รวมทั้งจะทำหน้าที่ได้ใช้สิทธิ์ของ <name>ส.ส.</name>หากเห็นว่า นายชวรัตน์ ชาญวีรกูล <name>หัวหน้าพรรค</name>และ นายบุญจง วงศ์ไตรรัตน์ <name head="รอง">รองหัวหน้าพรรค</name>ถูกอภิปรายที่ไม่อยู่ในกรอบของประเด็น
</p></body>
</news>
