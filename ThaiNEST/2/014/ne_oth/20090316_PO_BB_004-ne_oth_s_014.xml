<teiHeader>
<fileDesc>
<titleStmt>
  <title>ศาลเลื่อนตรวจพยานหลักฐาน 82การ์ดพธม.  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 13:56:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090316/24942/%e0%b8%a8%e0%b8%b2%e0%b8%a5%e0%b9%80%e0%b8%a5%e0%b8%b7%e0%b9%88%e0%b8%ad%e0%b8%99%e0%b8%95%e0%b8%a3%e0%b8%a7%e0%b8%88%e0%b8%9e%e0%b8%a2%e0%b8%b2%e0%b8%99%e0%b8%ab%e0%b8%a5%e0%b8%b1%e0%b8%81%e0%b8%90%e0%b8%b2%e0%b8%99-82%e0%b8%81%e0%b8%b2%e0%b8%a3%e0%b9%8c%e0%b8%94%e0%b8%9e%e0%b8%98%e0%b8%a1..html  </bibl>
</sourceDesc>
</fileDesc>
</teiHeader>
<news>
<headline>ศาลเลื่อนตรวจพยานหลักฐาน 82<name head="การ์ด">การ์ดพธม.</name></headline>
<lead>ศาลสั่งเลื่อนตรวจพยานหลักฐาน 82<name head="การ์ด">การ์ดพันธมิตรฯ</name> บุกเอ็นบีที เหตุทนายจำเลยขอเวลาจัดทำบัญชีพยาน นัดอีก1 มิ.ย.</lead>
<neck></neck>
<body><p>ที่ห้องพิจารณาคดี 704 ศาลอาญา ถนนรัชดาภิเษก เมื่อเวลา 10.00 น. ศาลนัดตรวจพยานหลักฐาน <name head="คดี">คดีหมายเลขดำที่ อ.4486/2551</name> ที่<name head="พนักงาน">พนักงานอัยการพิเศษฝ่ายคดีอาญา 4</name> เป็นโจทก์ ยื่นฟ้องนายธเนศร์ คำชุม กับพวกรวม 82 คน ซึ่งเป็นกลุ่ม<name head="การ์ด">การ์ดพันธมิตรประชาชนเพื่อประชาธิปไตย</name> เป็นจำเลยที่ 1- 82
</p>
<p>ในความผิดฐานสมคบกันตั้งแต่ 5 คนขึ้นไป เพื่อกระทำการเป็นซ่องโจร , มั่วสุมกันตั้งแต่ 10 คนขึ้นไปใช้กำลังประทุษร้าย ร่วมกันบุกรุกโดยมีอาวุธในเวลากลางคืน และทำให้เสียทรัพย์ ตาม<name>ประมวลกฎหมายอาญา</name> มาตรา 32 , 33 , 83 , 91 , 92 , 210 , 215 , 309 , 358 , 364 , 365 , 371 และความผิด <name head="พ.ร.บ.">พ.ร.บ.อาวุธปืนและเครื่องกระสุนปืนฯ พ.ศ.2490</name> , <name head="พ.ร.บ.">พ.ร.บ.ยาเสพติดให้โทษ พ.ศ.2545</name> และ <name head="พ.ร.บ.">พ.ร.บ.วิทยุโทรคมนาคม พ.ศ.2535</name> กรณีร่วมกันบุกยึดอาคารสำนักงานสถานีวิทยุโทรทัศน์แห่งประเทศไทย (เอ็นบีที) เมื่อเช้าวันที่ 26  ส.ค.2551 ที่ผ่านมา
</p>
<p>อย่างไรก็ดี ในวันนี้ทนายจำเลย แถลงต่อศาลว่า เนื่องจากนายจีรวัฒน์ ครูหนู จำเลยที่ 31 มีอาการป่วยไม่สามารถเดินทางมาศาลได้ ประกอบกับทนายความบางคนเพิ่งพบกับจำเลยเป็นครั้งแรก จึงขอเวลาเตรียมการจัดทำบัญชีพยานในส่วนของจำเลย 
</p>
<p>ศาลสอบถามอัยการโจทก์ไม่คัดค้าน จึงเลื่อนนัดตรวจพยานหลักฐานออกไปเป็นวันที่ 1 มิ.ย.นี้ เวลา 13.30 น.
</p></body>
</news>
