<teiHeader>
<fileDesc>
<titleStmt>
  <title>เกียรติกรเผยกษิต จุดโหว่อาจถูกปรับออกรัฐมนตรี  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 06:32:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/news-maker/20090317/25050/%e0%b9%80%e0%b8%81%e0%b8%b5%e0%b8%a2%e0%b8%a3%e0%b8%95%e0%b8%b4%e0%b8%81%e0%b8%a3%e0%b9%80%e0%b8%9c%e0%b8%a2%e0%b8%81%e0%b8%a9%e0%b8%b4%e0%b8%95-%e0%b8%88%e0%b8%b8%e0%b8%94%e0%b9%82%e0%b8%ab%e0%b8%a7%e0%b9%88%e0%b8%ad%e0%b8%b2%e0%b8%88%e0%b8%96%e0%b8%b9%e0%b8%81%e0%b8%9b%e0%b8%a3%e0%b8%b1%e0%b8%9a%e0%b8%ad%e0%b8%ad%e0%b8%81%e0%b8%a3%e0%b8%b1%e0%b8%90%e0%b8%a1%e0%b8%99%e0%b8%95%e0%b8%a3%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>เกียรติกรเผยกษิต จุดโหว่อาจถูกปรับออก<name>รัฐมนตรี</name></headline>
<lead>ยังไม่ชัดเจนวันอภิปรายรัฐบาล ก็มีเสียงแว่วก้องหูออกมาจาก"เกียรติกร พากเพียรศิลป์" <name>ส.ส.</name>ประชาธิปัตย์แล้วว่า"กษิต ภิรมย์"<name head="รมว.">รมว.ต่างประเทศ</name>มีจุดอ่อน เพราะฝ่ายค้านมีหลักฐานข้อมูลเชื่อมโยงกับกลุ่มพันธมิตรฯ อาจทำให้<name>ส.ส.</name>หลายคนงดออกเสียงให้</lead>
<neck></neck>
<body><p>"เกียรติกร พากเพียรศิลป์"หรือ ส.จ.หรั่ง เกิดเมื่อ 13 พฤศจิกายน 2506 <name head="อดีต">อดีตรองนายกองค์การบริหารส่วนจังหวัดปราจีนบุรี</name> และ<name>สมาชิกสภาองค์การบริหารส่วนจังหวัดปราจีนบุรี</name> 2 สมัย
</p>
<p>ก้าวเข้าสู่การเมืองระดับประเทศครั้งแรก ในการเลือกตั้ง <name>ส.ส.</name> ในปี พ.ศ.2550 โดยลงสมัครร่วมกับนายสุนทร วิลาวัลย์ สังกัดพรรคมัชฌิมาธิปไตย ซึ่งมีนายกฤษณ์ บุตรเนียร พี่ชายของ<name>นายกเทศมนตรีตำบลกบินทร์บุรี</name> ร่วมลงสมัคร สุดท้ายมีเพียงนายสุนทร เพียงคนเดียวที่ได้รับเลือกตั้ง
</p>
<p>เมื่อศาลรัฐธรรมนูญตัดสินยุบพรรคมัชฌิมา พร้อมกับพรรคพลังประชาชน เขาย้ายเข้ามาซบพรรคประชาธิปัตย์
</p>
<p>ปัจจุบันนายเกียรติกร เป็นคณะกรรมการประสานงานพรรคร่วมรัฐบาล (วิปรัฐบาล)
</p>
<p>เขามองว่าหาก<name>ส.ส.</name>ฝ่ายรัฐบาลงดออกเสียง"กษิต" และเสียงไม่ถึงกึ่งหนึ่งในรัฐบาล อาจถูกปรับออกจาก<name>รัฐมนตรี</name>ได้
</P>
<p>"พรรคใหญ่อย่างประชาธิปัตย์ เชื่อว่า<name>ส.ส.</name>จะโหวตให้<name>รัฐมนตรี</name>ของพรรคร่วมทุกคนอยู่แล้ว แต่สำหรับตัวนายกษิต เกรงว่า <name>ส.ส.</name>พรรคร่วมหรือแม้แต่พรรคประชาธิปัตย์บางคน จะไม่โหวตให้ เพราะถือเป็นการกำจัดจุดอ่อนของรัฐบาลด้วย"
</p>
<p>เป็นเสียงที่"เกียรติกร"<name>ส.ส.</name>ประชาธิปัตย์ ออกมาทิ่มแทงซีกฝ่ายรัฐบาลก่อนจะถึงวันอภิปราย
</p></body>
</news>
