<teiHeader>
<fileDesc>
<titleStmt>
  <title>ดันร่าง พรบ.หนังสือสัญญาเข้าสภา 18มี.ค.  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 05:05:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090317/25191/%e0%b8%94%e0%b8%b1%e0%b8%99%e0%b8%a3%e0%b9%88%e0%b8%b2%e0%b8%87-%e0%b8%9e%e0%b8%a3%e0%b8%9a.%e0%b8%ab%e0%b8%99%e0%b8%b1%e0%b8%87%e0%b8%aa%e0%b8%b7%e0%b8%ad%e0%b8%aa%e0%b8%b1%e0%b8%8d%e0%b8%8d%e0%b8%b2%e0%b9%80%e0%b8%82%e0%b9%89%e0%b8%b2%e0%b8%aa%e0%b8%a0%e0%b8%b2-18%e0%b8%a1%e0%b8%b5.%e0%b8%84..html  </bibl>
</sourceDesc>
</fileDesc>
</teiHeader>
<news>
<headline>ดันร่าง พรบ.หนังสือสัญญาเข้าสภา <date when="25520318">18มี.ค.</date></headline>
<lead>สภาผู้แทนฯ เลื่อน ร่างพ.ร.บ.หนังสือสัญญา ขึ้นมาพิจารณาก่อน เผย 4ฉบับร่างกม.ท้องถิ่นผ่าน กมธ.แก้ให้ผู้บริหารไม่จำกัดวาระ</lead>
<neck></neck>
<body><p>ผู้สื่อข่าวรายงานว่า การประชุมสภาผู้แทนราษฎร ใน<date when="" from="25520318" to="25520319">วันที่ 18-19 มีนาคม<offset>นี้</offset></date> มีวาระการประชุมที่น่าสนใจ ได้แก่ เรื่องที่ประชุมมีมติให้เลื่อนขึ้นมาพิจารณาก่อน คือ ร่าง พ.ร.บ.ขั้นตอนและวิธีการจัดทำหนังสือสัญญา พ.ศ.....ซึ่งครม.เป็นผู้เสนอ เลื่อนมาจากการประชุมสภาผู้แทนราษฎร เมื่อ<date when="25520311">วันที่ 11 มีนาคม</date> หลังจาก ส.ส.ฝ่ายค้าน ทักท้วงว่า การจะเลื่อนวาระใดขึ้นมาพิจารณาก่อนต้องให้สภามีมติ และประธานสภาไม่มีอำนาจวินิจฉัยเอง
</p>
<p>ซึ่งสุดท้ายต้องลงมติตามข้อบังคับการประชุมข้อ 46 วรรคสอง ที่กำหนดว่า ญัตติขอเปลี่ยนวาระการประชุม ถ้าเป็นการเสนอเพื่อพิจารณาร่างพ.ร.บ.ประกอบรัฐธรรมนูญหรือร่างพ.ร.บ. เมื่อที่ประชุมลงมติเห็นชอบตามที่เสนอแล้วให้มีผลบังคับในการประชุมครั้งต่อไป ทำให้ร่างพ.ร.บ.ดังกล่าวเลื่อนมาพิจารณาในสัปดาห์นี้<
</p>
<p>นอกจากนี้ ยังมีร่างกฎหมายที่น่าสนใจ ซึ่งอยู่ในระเบียบวาระการประชุมคือเรื่องที่คณะกรรมาธิการพิจารณาเสร็จแล้ว ร่างพ.ร.บ.เทศบาล(ฉบับที่..) พ.ศ.... ร่างพ.ร.บ.สภาตำบลและองค์การบริหารส่วนตำบล(ฉบับที่..) พ.ศ. ....ร่างพ.ร.บ.องค์การบริหารส่วนจังหวัด(ฉบับที่..) พ.ศ. ....และร่างพ.ร.บ.ระเบียบบริหารราชการเมืองพัทยา(ฉบับที่..) พ.ศ. ....
</p>
<p>ซึ่งคณะกรรมาธิการวิสามัญพิจารณาเสร็จแล้ว ซึ่งทั้ง 4 ฉบับ มีประเด็นสำคัญ คือ แก้ไขวาระการดำรงตำแหน่งของผู้บริหารองค์กรปกครองส่วนท้องถิ่น โดยไม่จำกัดให้ต้องดำรงตำแหน่งติดต่อกันเพียงสองวาระ
</p></body>
</news>
