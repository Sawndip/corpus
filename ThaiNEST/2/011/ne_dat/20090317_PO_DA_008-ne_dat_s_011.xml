<teiHeader>
<fileDesc>
<titleStmt>
  <title>'สาทิตย์' เตรียมปฏิรูปเอ็นบีทีครั้งใหญ่  </title>
  <author>Daily News Online  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-17 13:45:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193709&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'สาทิตย์' เตรียมปฏิรูปเอ็นบีทีครั้งใหญ่</headline>
<lead></lead>
<neck></neck>
<body><p>ผู้สื่อข่าวรายงานว่า <date>วันนี้</date> (<date when="25520317">17 มี.ค.</date>) นายสาทิตย์ วงศ์หนองเตย รัฐมนตรีประจำสำนักนายกรัฐมนตรี เปิดเผยถึง การปรับผังรายการของสถานีโทรทัศน์เอ็นบีที (NBT) เพื่อเตรียมการเป็นโทรทัศน์แห่งชาติ ว่า จะมีความโดดเด่นตรงการเปิดพื้นที่ให้แก้ปัญหาวิกฤติของชาติ ทั้งความขัดแย้งทางการเมือง และวิกฤติเศรษฐกิจที่กระทบกับประชาชน โดยจะนำคนที่มีความเห็นแตกต่างกันมาแลกเปลี่ยนความเห็น นอกจากนี้ ยังพร้อมรับฟังข้อเสนอแนะ เพราะต้องการให้สื่อของรัฐบาลออกมาดีที่สุด
</p>
<p>ส่วนการที่โฆษกพรรคเพื่อไทย (พท.) ออกมาวิจารณ์ว่า การปรับเปลี่ยนสื่อรัฐไม่ใช่การปฏิรูปแต่เป็นการปฏิวัติ เพราะไม่เคยให้โอกาสฝ่ายค้านไปออกรายการนั้น นายสาทิตย์ กล่าวว่า ต้องให้พรรคพท. หาผู้นำฝ่ายค้านให้ได้ก่อนแล้วจึงมาขอรายการ อย่างไรก็ตาม ยอมรับว่า การปฏิรูปสื่อครั้งนี้ถือเป็นครั้งใหญ่ เนื้อหารายการอาจกระทบกับหลายฝ่าย คงทำให้มีการวิพากษ์วิจารณ์กันมาก.
</p></body>
</news>
