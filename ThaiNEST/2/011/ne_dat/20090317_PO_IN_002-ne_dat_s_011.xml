<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>พรรคร่วมรัฐตั้งกก.หาข้อมูลรับมืออภิปราย</headline>
<lead>พรรคประชาธิปัตย์ แนะฝ่ายค้าน อย่ากำหนดประเด็นอภิปรายกว้างเกินไป หวั่นมีการใช้สิทธิ์พาดพิงหลายคนพร้อมตั้งกรรมการจากพรรคร่วม 15คน เพื่อหาข้อมูล</lead>
<neck></neck>
<body><p>น.พ.วรงค์ เดชกิจวิกรม รองโฆษกพรรคประชาธิปัตย์ เปิดเผยที่ประชุมพรรคประชาธิปัตย์ได้นำเรื่องญัตติการอภิปรายไม่ไว้วางใจรัฐบาลมาหารือ โดยเห็นว่าพรรคฝ่ายค้านควรกำหนดประเด็นไม่ให้กว้างเกินไป เนื่องจากเกรงจะมีคนใช้สิทธิ์พาดพิงหลายคนย้ำนายกฯ และรัฐมนตรีต่าง ๆ พร้อมชี้แจงและพรรคร่วมรัฐบาลได้ตั้งกรรมการร่วมเพื่อหาข้อมูลถึงการอภิปรายไม่ไว้วางใจรัฐบาลแล้ว 15 คน โดยแบ่งเป็นพรรคประชาธิปัตย์ 10 คน พรรคร่วมอีก 5 คน นอกจากนี้ น.พ.วรงค์ กล่าวถึงกรณีที่ นายเกียรติกร พากเพียรศิลป์ ส.ส.ปราจีนบุรี ของพรรคตั้งข้อสังเกตและเป็นห่วงการสนับสนุน นายกษิต ภิรมย์ รมว.ต่างประเทศ ว่า นายเกียรติกร เข้าใจแล้วและเชื่อจะไม่เป็นปัญหาในภายหลัง
</p></body>
</news>
