<teiHeader>
<fileDesc>
<titleStmt>
  <title>โชติศักดิ์ จับผิดอภิสิทธิ์ พูดปดคดีหมิ่น  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 20:20:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090317/25585/%e0%b9%82%e0%b8%8a%e0%b8%95%e0%b8%b4%e0%b8%a8%e0%b8%b1%e0%b8%81%e0%b8%94%e0%b8%b4%e0%b9%8c-%e0%b8%88%e0%b8%b1%e0%b8%9a%e0%b8%9c%e0%b8%b4%e0%b8%94%e0%b8%ad%e0%b8%a0%e0%b8%b4%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c-%e0%b8%9e%e0%b8%b9%e0%b8%94%e0%b8%9b%e0%b8%94%e0%b8%84%e0%b8%94%e0%b8%b5%e0%b8%ab%e0%b8%a1%e0%b8%b4%e0%b9%88%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>โชติศักดิ์ จับผิดอภิสิทธิ์ พูดปดคดีหมิ่น</headline>
<lead>"โชติศักดิ์"ผู้ต้องหาคดีหมิ่นพระบรมเดชานุภาพ ทำ จม.เปิดผนึก จับผิด"อภิสิทธิ์" อ้างคดีจบแล้ว ลั่นอัยการยังสอบต่อ <date when="25520330">30 มี.ค.</date>รอฟังคำสั่งฟ้อง</lead>
<neck></neck>
<body><p><date>วันนี้</date>(<date when="25520317">17 มี.ค.</date>) นายโชติศักดิ์ อ่อนสูง ผู้ต้องหาคดีหมิ่นพระบรมเดชานุภาพ ได้ทำจดหมายเปิดผนึกจับโกหกนายอภิสิทธิ์ เวชชาชีวะ กรณีที่ระบุว่า คดีของนายโชติศักดิ์ ได้ยุติไปแล้ว
</p>
<p>จดหมายเปิดผนึกดังกล่าว ใช้หัวข้อว่า "จับโกหกนายอภิสิทธิ์ เวชชาชีวะ (มาร์ค เด็กเลี้ยงแกะ) ที่ระบุว่าคดีของนายโชติศักดิ์ อ่อนสูงได้ยุติไปแล้ว" ตามที่นายอภิสิทธิ์ เวชชาชีวะ กล่าวปาฐกถาหัวข้อ “การจัดการความท้าทายในการพัฒนาระบอบประชาธิปไตย” ที่เซ็นต์จอห์นส์ คอลเลจ(St. Johns College) มหาวิทยาลัยอ๊อกฝอร์ด ประเทศอังกฤษ เมื่อ<date when="25520314">วันที่ 14 มีนาคม <offset>ที่ผ่านมา</offset></date>
</p>
<p>ซึ่งในช่วงท้ายของการปาฐกถา นายอภิสิทธิ์ ได้ตอบคำถาม นายใจลส์ อึ๊งภากรณ์ ความตอนหนึ่งว่า “If not, of course the charge would be dropped. Just like the case of Chotsak you have mentioned has already been dropped.”</p>
<p>ซึ่งถอดความเป็นภาษาไทยได้ว่า “แน่นอนว่า ถ้าคุณไม่ได้ทำ คดีก็ย่อมที่จะตกไป เช่นเดียวกับคดีของโชติศักดิ์ที่คุณกล่าวถึงก่อนหน้านั้นก็ถูกถอนฟ้องไปแล้ว” (ดูเอกสารแนบ 01 หรือดูบันทึกภาพและเสียงการปาฐกถาส่วนได้กล่าวได้ที่ http://www.youtube.com/watch?v=V-fsOdpVFsw&feature=related)</p>
<p>ในความเป็นจริงแล้วขณะนี้ คดีของนายโชติศักดิ์ และเพื่อนยังอยู่ในชั้นอัยการ โดยนายโชติศักดิ์ และเพื่อน จะต้องไปฟังคำสั่งอัยการ (ว่าเห็นควรสั่งฟ้องหรือไม่) ใน<date when="25520330">วันที่ 30 มีนาคม <offset>ที่จะถึงนี้</offset></date> (ดูเอกสารแนบ 02) อีกทั้งจากการโทรศัพท์ไปสอบถามอัยการเจ้าของสำนวนเมื่อ<date when="25520317">วันที่ 17 มีนาคม</date> ทำให้ทราบว่า คดีนี้ยังอยู่ในระหว่างการสอบสวนเพื่อหาข้อมูลเพิ่มเติม ไม่ได้ถูกยกเลิกหรือยุติลงอย่างที่นายอภิสิทธิ์ เวชชาชีวะ กล่าวอ้างแต่อย่างใด</p></body>
</news>
