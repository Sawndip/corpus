<teiHeader>
<fileDesc>
<titleStmt>
  <title>ยุทธขึ้นศาลคดียิงบ้านศตะกูรมะ นัดมี.ค.53  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 21:12:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090316/25146/%e0%b8%a2%e0%b8%b8%e0%b8%97%e0%b8%98%e0%b8%82%e0%b8%b6%e0%b9%89%e0%b8%99%e0%b8%a8%e0%b8%b2%e0%b8%a5%e0%b8%84%e0%b8%94%e0%b8%b5%e0%b8%a2%e0%b8%b4%e0%b8%87%e0%b8%9a%e0%b9%89%e0%b8%b2%e0%b8%99%e0%b8%a8%e0%b8%95%e0%b8%b0%e0%b8%81%e0%b8%b9%e0%b8%a3%e0%b8%a1%e0%b8%b0-%e0%b8%99%e0%b8%b1%e0%b8%94%e0%b8%a1%e0%b8%b5.%e0%b8%84.53.html  </bibl>
</sourceDesc>
</fileDesc>
</teiHeader>
<news>
<headline>ยุทธขึ้นศาลคดียิงบ้านศตะกูรมะ นัด<date when="255303--">มี.ค.53</date></headline>
<lead>ศาลอยุธยา นัดพร้อมจำเลย-โจทย์คดียิงบ้าน 2ตายาย"ศตะกูรมะ" ลูกสาวพ้อศาลนัดสืบ <date when="255303--">มี.ค.2553</date> เผยถูกข่มขู่พ่อ-แม่ ไม่กล้าอยู่บ้าน</lead>
<neck></neck>
<body><p>เมื่อเวลา 13.30 น. <date when="25520316">วันที่ 16 มี.ค.2552</date> ศาลจังหวัดพระนครศรีอยุธยา ได้นัดพร้อม กรณีนางอุดม ศตะกูรมะ ฟ้องดำเนินคดี นายยงยุทธ ติยะไพรัช พร้อมกับพวกที่บุกเข้าไปใช้อาวุธปืนสงครามยิงถล่มบ้านที่ อ.บางไทร พระนครศรีอยุธยา เมื่อหลายปีก่อน
</p>
<p>โดยนายยงยุทธ เดินทางมาก่อนจะรีบเดินเข้าไปในศาลอย่างรวดเร็ว มีเจ้าหน้าที่ตำรวจคุ้มกันอย่างแน่นหนา และมีนายสุรเชษฐ์ ชัยโกศล ส.ส.พระนครศรีอยุธยา พรรคเพื่อไทย มาคอยต้อนรับหลังจากนั้นได้ขึ้นไปยังห้องพิจารณาที่ 4 ชั้นสองของศาล
</p>
<p>โดยมี นางวรินทร์ ศตะกูรมะ อายุ 49 ปี ลูกสาว ของนางอุดม ศตะกูรมะ โจทย์ พร้อมด้วยทนายความรออยู่ ปรากฎว่า ทั้งสองฝ่ายไม่สามารถที่จะมีการเจรจา หรือพูดคุยกันได้ ศาลจึงนัดสืบพยานโจทย์ใน<date when="" from="25530309" to="25530312">วันที่ 9 -10-11 และ 12 มี.ค.2553</date> และใน<date when="25530316">วันที่ 16 มี.ค.53</date> ก็จะนัดสืบจำเลยที่ 1 คือ นายยงยุทธ ติยะไพรัช
</p>
<p>หลังจากฟังการนัดแล้ว ทั้งสองฝ่ายต่างแยกย้ายกันกลับ โดยนางวรินทร์ มีสีหน้าที่ไม่พอใจ ส่วนนายไพรัตน์ ได้เดินลงมาพร้อมกับทนายความ โดยมีนายสุรเชษฐ์ และตำรวจคอยดูแล จนกระทั่ง นายยงยุทธ ขึ้นรถยนต์ตู้ออกจากศาลไป
</p>
<p>นางวรินทร์ เปิดเผยว่า ตนรู้สึกไม่สบายใจอย่างมาก เนื่องจากยังไม่ได้รับความเป็นธรรม ล่าสุดจำเลยในคดีนี้คนหนึ่งก็ได้ฟ้องกลับแม่ของตน ในข้อหาให้การเท็จ และยังมีการข่มขู่ จนแม่ต้องหนีไปบวชชีที่ต่างจังหวัด เช่นเดียวกับพ่อก็ยังผวา ต้องไปอยู่กับญาติที่ต่างจังหวัดเช่นกัน ในเรื่องการดำเนินคดี ก็ต้องพึ่งศาลยุติธรรม และคงไม่มีโอกาสที่จะยอมความกันได้
</p>
<p>เนื่องจากเหตุการณ์ที่เกิดขึ้นถือเป็นการคุกคาม และรังแก อีกทั้งหลังจากเกิดเหตุแล้ว ครอบครัวของตนได้แตกกระสานซ่านเซ็นไปคนละทิศละทาง หากมีสิทธิ์ที่จะเรียกร้อง ก็อยากจะขอเรียกร้องว่าคดีนี้ยาวนานเหลือเกิน ไม่รู้ว่าอีก 1 ปีข้างหน้า หรืออีก 1 เดือนข้างหน้า จะเป็นอย่างไร จึงอยากจะฝากผู้มีอำนาจให้ความเป็นธรรมด้วย
</p>
<p>ด้านนางอุดม ศตะกูรมะ กล่าวว่า รู้สึกดีใจที่ศาลรับฟ้องคดีนี้ ก่อนหน้านี้มีจดหมายส่งมาข่มขู่ที่บ้านให้ถอนฟ้อง ซึ่งตนไม่ถอนคดีเด็ดขาด ขณะนี้สามี ได้ไปพักบ้านลูกสาวที่ต่างจังหวัด แต่ระยะหลังเกิดความกลัว จึงได้หลบหนีเข้าไปอยู่ในป่า ไม่ยอมติดต่อกับใคร นอกจากคนในครอบครัว
</p>
<p>"ที่น่ากลัว คือทนายที่ทำเรื่องนี้ให้กับตนเป็นของสภาทนายความ มีจำนวน 5 คน ปรากฏว่า ทนาย 3 คนได้ถอนตัวออกไปแล้ว แต่ก็ยังดีใจ ที่ยังมีทนายอีก 2คน ที่ยืนยันว่าจะต่อสู้เรียกร้องความเป็นธรรมต่อไป" นางอุดม กล่าว
</p></body>
</news>
