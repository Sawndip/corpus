<teiHeader>
<fileDesc>
<titleStmt>
  <title>ผู้ว่าพิษณุโลกเบรกเสื้อแดงไม่ปาถุงเลือดใส่ กษิต  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-16 12:09:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090316/24906/%e0%b8%9c%e0%b8%b9%e0%b9%89%e0%b8%a7%e0%b9%88%e0%b8%b2%e0%b8%9e%e0%b8%b4%e0%b8%a9%e0%b8%93%e0%b8%b8%e0%b9%82%e0%b8%a5%e0%b8%81%e0%b8%aa%e0%b8%81%e0%b8%b1%e0%b8%94%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87%e0%b8%9b%e0%b8%b2%e0%b9%80%e0%b8%a5%e0%b8%b7%e0%b8%ad%e0%b8%94%e0%b9%83%e0%b8%aa%e0%b9%88%e0%b8%81%e0%b8%a9%e0%b8%b4%e0%b8%95.html  </bibl>
</sourceDesc>
</fileDesc>
</teiHeader>
<news>
<headline>ผู้ว่าพิษณุโลกเบรกเสื้อแดงไม่ปาถุงเลือดใส่ กษิต</headline>
<lead>ม็อบเสื้อแดงกว่าร้อยคน ปราศรัยโจมตีรัฐบาล เตรียมถุงเลือดปาใส่ รมว.บัวแก้ว ที่มาลงสนามบินพิษณุโลก ขณะที่ผู้ว่าฯ เบรกได้ไม่เกิดเหตุรุนแรง</lead>
<neck></neck>
<body><p><date>วันนี้</date>(<date when="25520316">16 มี.ค.</date>) ที่ท่าอากาศยานจังหวัดพิษณุโลก มีกลุ่มคนเสื้อแดงพิษณุโลก 51 หรือกลุ่มรักษ์ประชาธิปไตยสองแคว(รปส.)กว่า 100 คนเปิดเวทีปราศรัย ชุป้ายข้อความโจมตีรัฐบาล วางพวงหรีด และเตรียมถุงเลือดหมูถุงใหญ่ มารอปาใส่ นายกษิต ภิรมย์ รมว.ต่างประเทศ ที่เดินทางด้วยเครื่องบิน มาลงที่ท่าอากาศยานพิษณุโลก เมื่อเวลา 07.05 น.เพื่อไปปฏิบัติภารกิจเจรจากับหน่วยงานที่เกี่ยวข้อง กรณีผลักดันผู้อพยพม้งลาว ที่บ้านห้วยน้ำขาว อ.เขาค้อ จ.เพชรบูรณ์ กลับประเทศ โดยมีกำลังตำรวจเมืองพิษณุโลกกว่า 100 คน เดินทางมาควบคุมสถานการณ์ทั้งในและนอกท่าอากาศยาน
</p>
<p>ก่อนที่นายกษิต ลงเครื่องมาถึงพิษณุโลก กลุ่มแนวร่วมรักษ์ประชาธิปไตยสองแคว ที่นำโดย นายภานุกฤษ์ พัชรอารี แกนนำกลุ่ม รปส. กล่าวโจมตีปราศรัยพร้อมชูป้ายข้อความต่างๆ เช่น ข้อความ ”ปิดสนามบินไม่ผิด"
</p>
<p>ขณะที่เดียวกัน นายปรีชา เรืองจันทร์ ผู้ว่าราชการจังหวัดพิษณุโลก และคณะได้มารอต้อนรับ พร้อมเรียกร้องให้กลุ่มม็อบอย่าใช้ความรุนแรง จนเมื่อขบวนรถของนายกษิต เคลื่อนออกจาท่าอากาศยานฝ่าฝูงม็อบกลุ่มคนเสื้อแดง มีเพียงเสียงโห่ร้องขับไล่ แต่ไม่มีเหตุการณ์อะไรรุนแรง และไม่ได้ปาถุงเลือดที่เตรียมมาใส่ขบวนรถของ รมว.ต่างประเทศแต่อย่างใด
</p></body>
</news>
