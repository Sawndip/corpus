<teiHeader>
<fileDesc>
<titleStmt>
  <title>เพื่อไทยลั่นจัด 40 ส.ส.ลุยซักฟอกรัฐบาล  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 19:17:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090317/25582/%e0%b9%80%e0%b8%9e%e0%b8%b7%e0%b9%88%e0%b8%ad%e0%b9%84%e0%b8%97%e0%b8%a2%e0%b8%a5%e0%b8%b1%e0%b9%88%e0%b8%99%e0%b8%88%e0%b8%b1%e0%b8%94-40-%e0%b8%aa.%e0%b8%aa.%e0%b8%a5%e0%b8%b8%e0%b8%a2%e0%b8%8b%e0%b8%b1%e0%b8%81%e0%b8%9f%e0%b8%ad%e0%b8%81%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5.html  </bibl>
</sourceDesc>
</fileDesc>
</teiHeader>
<news>
<headline>เพื่อไทยลั่นจัด 40 ส.ส.ลุยซักฟอกรัฐบาล</headline>
<lead>เพื่อไทยจัด40ส.ส.ซักฟอก"เฉลิม"นำทีม"มิ่งขัวญ"ร่วมถล่มแน่ ลั่นเชือด"อภิสิทธิ์"คนแรกต่อ"ประดิษฐ์" ตามมา"กษิต-กรณ์" ตบท้าย"ชวรัตน์-บุญจง"</lead>
<neck></neck>
<body><p>พรรคเพื่อไทย- นายวิทยา บุรณศิริ ประธานคณะกรรมการประสานงานพรรคร่วมฝ่ายค้าน(วิปฝ่ายค้าน) เปิดเผยภายหลังประชุมคณะทำงานอภิปรายไม่ไว้วางใจว่าเบื้องต้นสรุปจะมี ส.ส.ร่วมอภิปรายไม่ไว้วางใจครั้งนี้ มีจำนวน 40 คน อยู่ระหว่างการจัดแบ่งกลุ่มอภิปรายรัฐมนตรีรายบุคคล ตามประเด็นต่อเนื่อง</p>
<p>โดยในวันแรก ร.ต.อ.เฉลิม อยู่บำรุง ประธาน ส.ส.พรรคเพื่อไทย จะเป็นผู้อภิปรายนำ ถัดมาจะเป็นนายจตุพร พรหมพันธุ์ ส.ส.สัดส่วน ส่วนประเด็นเศรษฐกิจ จะมีนายมิ่งขวัญ แสงสุวรรณ์ ส.ส.สัดส่วน อดีตรองนายกรัฐมนตรี จะร่วมอภิปรายอย่างแน่นอน ทั้งนี้ ได้มีการวางคิวภิปรายนายอภิสิทธิ์ เวชชาชีวะ นายกรัฐมนตรี เป็นลำดับแรก ถัดมาจะเป็น นายประดิษฐ์ ภัทรประสิทธิ์</p>
<p>จากนั้นจะเป็น รมช.คลัง นายกษิต ภิรมย์ รมว.ต่างประเทศ นายกรณ์ จาติกวณิช รมว.คลัง นายชวรัตน์ ชาญวีรกูล รมว.มหาดไทย และนายบุญจง วงศ์ไตรรัตน์ รมช.มหาดไทย ส่วนจะมีการอภิปรายตลอดทั้งวันหรือไม่ อยู่ที่สถานการณ์ดูความเหมาะสม ส่วนจะมีการขยายเวลาอภิปรายออกไปหรือไม่ รอประชุมหารือกับวิปรัฐบาลใน<date>วันพรุ่งนี้</date>(<date when="25520318">18มี.ค.</date>)เพื่อให้เหมาะสมกับจำนวนผู้อภิปรายที่จัดไว้</p></body>
</news>
