<teiHeader>
<fileDesc>
<titleStmt>
  <title>ฟันธงการเมืองป่วนท่องเที่ยว โรงแรมลูกค้าหาย50%จี้โรดโชว์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160509/4746  </bibl>
</sourceDesc>
</fileDesc>
</teiHeader>
<news>
<headline>ฟันธงการเมืองป่วนท่องเที่ยว โรงแรมลูกค้าหาย50%จี้โรดโชว์</headline>
<lead>   ปัญหาการเมืองเป็นปัจจัยสำคัญฉุดตัวเลขนักท่องเที่ยวไม่เป็นไปตามเป้าหมาย   เอกชนชี้<orgName>รัฐ</orgName>เร่งแก้ปัญหานักท่องเที่ยวกลับเหมือนเดิม</lead>
<neck></neck>
<body><p>นายกอร์ปศักดิ์  สภาวสุ  รองนายกรัฐมนตรี  กล่าวภายในงาน  "ฟื้นท่องเที่ยววาระแห่งชาติ  กู้เศรษฐกิจไทย"  ว่า  <orgName>ประเทศไทย</orgName>ต้องกำหนดยุทธศาสตร์ในภาคอุตสาหกรรมท่องเที่ยวให้ชัดเจน  ซึ่งอาจเป็นการกำหนดพื้นที่ท่องเที่ยว  ทั้งนี้  เพื่อป้องกันแหล่งท่องเที่ยวเสื่อมโทรม   นอกจากนี้  ปัญหาการเมืองก็เป็นส่วนสำคัญที่ต้องแก้ไข  ขณะที่ปัญหาเศรษฐกิจชะลอตัวนั้นไม่ห่วง  เพราะจะเห็นได้ว่าเศรษฐกิจโลกได้ปรับตัวขึ้น  อาทิ  <orgName>จีน</orgName>  ซึ่งถ้าหาก<orgName>จีน</orgName>ดี  <orgName>ประเทศไทย</orgName>ก็จะดีไปด้วย  ทั้งในภาคส่งออกและท่องเที่ยว   </p>
<p> "ไม่ห่วงสถานการณ์เศรษฐกิจในประเทศไทยที่มีอยู่ในขณะนี้  ทั้งนี้  เนื่องจาก<orgName>รัฐบาล</orgName>ได้ทยอยออกมาตรการกระตุ้นเศรษฐกิจอย่างเสมอ  โดยวันที่  18  พ.ค.นี้  จะนำแผนปฏิบัติไทยเข้มแข็ง  ปี  2555  ให้<orgName>สภาร่วม</orgName>ได้พิจารณา"  นายกอร์ปศักดิ์กล่าว </p>
<p>นายประกิจ  ชินอมรพงษ์  นายก<orgName><prefix>สมาคม</prefix>โรงแรมไทย </orgName> กล่าวว่า  ปัจจุบันสถานการณ์ท่องเที่ยวในประเทศไทยถือว่าอยู่ในจุดต่ำสุด  โดยช่วง  4  เดือนที่ผ่านมามีอัตราเข้าพักเฉลี่ย  52.96%  จากปีที่ผ่านมามีอัตราเข้าพัก  71.9%  ขณะที่ช่วง  เม.ย.ปีนี้  มีอัตราเข้าพักเฉลี่ย  44.84%  ลดลงจากปีที่ผ่านมา  ซึ่งมีอัตราเข้าพัก  64.23%  และคาดว่านักท่องเที่ยวต่างประเทศที่จะเดินทางเข้ามาประเทศไทย  น่าจะมีจำนวน  12.6  ล้านคน  โดยเชื่อว่าหากการเมืองในประเทศไทยสงบ  นักท่องเที่ยวจะกลับมาแน่นอน </p>
<p> "ภาวะวิกฤติที่มีในขณะนี้   ทางโรงแรมก็ได้ปรับตัวโดยการลดค่าใช้จ่ายที่ไม่จำเป็น  บางโรงแรมให้พนักงานหยุดงาน  1-9  วันต่อเดือน  หากพนักงานลาออกจะไม่มีการจ้างพนักงานใหม่  และหากนักท่องเที่ยวยังไม่กลับมาในช่วงฤดูกาลท่องเที่ยว  ก็คาดว่าจะมีการเลิกจ้าง  10-15%   นอกจากนี้  ประมาณสิงหาคม  <orgName><prefix>สมาคม</prefix>เฟตต้า</orgName>ได้ร่วมมือจัดโครงการส่งเสริมไทยเที่ยวไทย"  นายประกิจกล่าว </p>
<p> นายสุรพล  ศรีตระกูล  นายก<orgName><prefix>สมาคม</prefix>ไทยธุรกิจการท่องเที่ยว</orgName>  กล่าวว่า  การเมืองยังเป็นอุปสรรคสำคัญของภาคธุรกิจท่องเที่ยว  โดยทางรอดของธุรกิจท่องเที่ยวคือ  ต้องทำงานหนักขึ้น  ทำตลาดออกโรดโชว์ในตลาดหลัก  อาทิ  <orgName>จีน </orgName> <orgName>เวียดนาม</orgName>  <orgName>ญี่ปุ่น</orgName>  <orgName>เกาหลี</orgName>  ที่มีจำนวนนักท่องเที่ยวน้อยลง  โดยจากตัวเลขนักท่องเที่ยวที่เข้าผ่านทางสมาคมตั้งแต่  ม.ค-10  พ.ค.  มีจำนวน  637,311  ราย  ขณะที่เมื่อช่วงเวลาเดียวกันของปีที่ผ่านมา  มีนักท่องเที่ยว  928,379  รายลดลง  31-35%  </p>
<p> นางพรศิริ  มโนหาญ  ประธาน<orgName><component>คณะกรรมการ</component><component><prefix>สมาคม</prefix>ส่งเสริมการท่องเที่ยวภูมิภาคเอเชีย-แปซิฟิก  (พาต้า) </component></orgName> กล่าวว่า  <orgName>ประเทศไทย</orgName>ต้องมีการปรับตัวในการทำตลาด  เนื่องจากปัจจุบันตลาดหลักท่องเที่ยว  เช่น  <orgName>จีน</orgName>  <orgName>ญี่ปุ่น</orgName>  <orgName>อังกฤษ</orgName>  ได้ออกแคมเปญให้นักท่องเที่ยวเดินทางในประเทศมากขึ้น   และมองว่าปัญหาการเมืองในประเทศไทยก็เป็นอุปสรรคสำคัญ  เนื่องจากคู่ค้าในต่างประเทศเริ่มระอากับปัญหาการเมืองในไทย</p>
<p> นายสันติชัย  เอื้อจงประสิทธิ์  รองผู้ว่าการด้านตลาดต่างประเทศ  <orgName><prefix>การ</prefix>ท่องเที่ยว<suffix>แห่งประเทศไทย </suffix> (ททท.) </orgName> กล่าวว่า  ยอมรับว่าวิกฤติเศรษฐกิจ  สถานการณ์การเมือง  และไข้หวัดใหญ่สายพันธุ์ใหม่  2009  ได้ส่งผลกระทบต่อภาคท่องเที่ยวอย่างแน่นอน  ซึ่งต้องใช้ระยะเวลา  3-6  เดือน  การท่องเที่ยวน่าจะฟื้นตัว  และคาดว่าปีนี้น่าจะมีนักท่องเที่ยวต่างชาติเข้ามา   12-13  ล้านคน. </p></body>
</news>
