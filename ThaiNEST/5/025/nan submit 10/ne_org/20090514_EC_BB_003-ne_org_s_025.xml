<teiHeader>
<fileDesc>
<titleStmt>
  <title>ครม.ไฟเขียวคลังกู้พันล้านดอลล์ ฟื้นเศรษฐกิจ-โครงสร้างพื้นฐาน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738700.php?news_id=28738700  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>ไฟเขียว<orgName>คลัง</orgName>กู้พันล้านดอลล์ ฟื้นเศรษฐกิจ-โครงสร้างพื้นฐาน</headline>
<lead><orgName>ครม.</orgName>ไฟเขียว<orgName>คลัง</orgName>กู้<orgName><addName>เวิลด์แบงก์</addName></orgName>เงิน 1 พันล้านดอลลาร์ ใช้ฟื้นฟูเศรษฐกิจ เตรียมเสนอร่างสัญญาเงินกู้เข้าสภาเร็วๆ นี้ พร้อมอนุมัติ <orgName>ร.ฟ.ท.</orgName>ต่ออายุสัญญากู้เงิน 800 ล้านบาท ใช้เป็นเงินทุนหมุนเวียน หลังจากคาดว่าปี 2552 ขาดทุนสูง 1.1 หมื่นล้านบาท</lead>
<neck></neck>
<body><p>นายวัชระ กรรณิการ์ รองโฆษกประจำ<orgName><prefix>สำนัก</prefix>นายกรัฐมนตรี</orgName> แถลงผลการประชุม <orgName>ครม.</orgName>วานนี้ (13 พ.ค.) ว่า ที่ประชุมอนุมัติให้<orgName><prefix>กระทรวง</prefix>การคลัง</orgName>กู้เงินจาก<orgName>ธนาคารโลก</orgName> 1,000 ล้านดอลลาร์สหรัฐ เพื่อใช้ในการฟื้นฟูเศรษฐกิจและพัฒนาโครงสร้างพื้นฐาน เพื่อเพิ่มขีดความสามารถแข่งขันประเทศในระยะยาว หลังจากได้เคยอนุมัติในหลักการให้กู้เงินจาก <orgName>ธนาคารโลก</orgName> <orgName><prefix>ธนาคาร</prefix>พัฒนาเอเชีย</orgName> หรือ <orgName>เอดีบี</orgName> และ <orgName><prefix>องค์กร</prefix>ความร่วมมือระหว่างประเทศของญี่ปุ่น</orgName> หรือ <orgName>ไจก้า</orgName> วงเงิน 2,000 ล้านดอลลาร์สหรัฐ หรือประมาณ 72,000 ล้านบาท หลังจากนี้ให้นำร่างสัญญาเงินกู้และเอกสารที่เกี่ยวข้อง ภายใต้โครงการ Public Sector Reform Development Policy Loan (PSRDPL) เสนอ<orgName>สภา</orgName>ขอความเห็นชอบต่อไป
นอกจากนี้ <orgName>ครม.</orgName>ยังอนุมัติให้รัฐมนตรีว่าการ<orgName><prefix>กระทรวง</prefix>การคลัง</orgName> หรือผู้ที่รัฐมนตรีว่าการ<orgName><prefix>กระทรวง</prefix>การคลัง</orgName>มอบหมายเป็นผู้ลงนามสัญญาเงินกู้ รวมทั้งเอกสารอื่นๆ ที่เกี่ยวข้องในนาม<orgName>รัฐบาลไทย</orgName> และ <orgName>ครม.</orgName>ได้มอบให้<orgName><prefix>สำนักงาน</prefix>คณะกรรมการกฤษฎีกา</orgName>เตรียมความเห็นทางกฎหมายโดยด่วน</p>
<p>ทั้งนี้เงินกู้ดังกล่าว <orgName><prefix>กระทรวง</prefix>การคลัง</orgName>จะกู้เป็นสกุลเงินดอลลาร์สหรัฐ อัตราดอกเบี้ยลอยตัวเฉลี่ย 15 ปี ที่ 3.55% ระยะเวลาเบิกจ่ายเงินกู้ภายในวันที่ 1 ส.ค. 2553 หรือขยายเวลาออกไปได้ตามความจำเป็น รวมเวลา 20 ปี ปลอดดอกเบี้ย 8 ปี ชำระคืนต้นเงินกู้ 24 งวด หรือกำหนดชำระปีละ 2 ครั้ง ส่วนการคำนวณอัตราดอกเบี้ยให้คำนวณตามต้นทุนการกู้ยืมเงินของ<orgName>ธนาคารโลก</orgName>บวกอัตราค่าธรรมเนียมต่างๆ โดย<orgName>ธนาคารโลก</orgName>จะมีการปรับอัตราดอกเบี้ยทุก 6 เดือน</p>
<p>รายงานข่าวระบุว่า <orgName>ครม.</orgName> เมื่อวันที่ 3 ก.พ. 2552 เห็นชอบหลักการการกู้เงินเพื่อฟื้นฟูเศรษฐกิจและพัฒนาโครงสร้างพื้นฐาน วงเงิน 2,000 ล้านดอลลาร์สหรัฐ โดยจะกู้เงินจาก 3 แหล่ง ได้แก่ <orgName>ธนาคารโลก</orgName> 1,000 ล้านดอลลาร์สหรัฐ <orgName><prefix>ธนาคาร</prefix>พัฒนาเอเชีย</orgName> หรือ <orgName>เอดีบี</orgName> 500 ล้านดอลลาร์สหรัฐ และ <orgName><prefix>องค์การ</prefix>ความร่วมมือระหว่างประเทศของญี่ปุ่น</orgName> วงเงิน 500 ล้านดอลลาร์สหรัฐ ต่อมาในการประชุมร่วมกันของ<orgName>รัฐสภา</orgName>เมื่อวันที่ 24 มี.ค. 2552 <orgName>รัฐสภา</orgName>ได้ให้ความเห็นชอบกรอบการเจรจากู้เงินเพื่อฟื้นฟูเศรษฐกิจและพัฒนาโครงสร้างพื้นฐานแล้ว</p>
<p>นายวัชระ ระบุว่า <orgName>ครม.</orgName>ยังมีมติอนุมัติให้<orgName><prefix>การ</prefix>รถไฟ<suffix>แห่งประเทศไทย</suffix> (ร.ฟ.ท.)</orgName> ต่ออายุสัญญาเงินกู้ วงเงิน 800 ล้านบาท จาก<orgName><prefix>ธนาคาร</prefix>กรุงไทย <suffix>จำกัด (มหาชน)</suffix></orgName> ที่ครบกำหนดอายุสัญญาวันที่ 29 มี.ค. ที่ผ่านมา อีก 1 ปี เพื่อให้ <orgName>ร.ฟ.ท.</orgName>ใช้เป็นเงินสดสำรองกรณีมีปัญหาขาดเงินทุนหมุนเวียนช่วงใดช่วงหนึ่ง ขณะที่ <orgName>ร.ฟ.ท.</orgName>ได้ประมาณการงบประมาณประจำปี 2552 พบว่า <orgName>ร.ฟ.ท.</orgName>ได้ประมาณการรายได้ไว้ที่ 8,771 ล้านบาท รายจ่าย 12,729 ล้านบาท หรือมีผลขาดทุน 3,958 ล้านบาท และเมื่อหักค่าใช้จ่ายอื่นๆ 7,578 ล้านบาท จะทำให้ <orgName>ร.ฟ.ท.</orgName>มีผลขาดทุนสุทธิ 11,536 ล้านบาท</p></body>
</news>
