<teiHeader>
<fileDesc>
<titleStmt>
  <title>ผนึกไออีเอรับมือวิกฤติพลังงานคาดทั้งเดือนขายปลีกน้ำมันทรงตัว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090519/13393/%e0%b8%9c%e0%b8%99%e0%b8%b6%e0%b8%81%e0%b9%84%e0%b8%ad%e0%b8%ad%e0%b8%b5%e0%b9%80%e0%b8%ad%e0%b8%a3%e0%b8%b1%e0%b8%9a%e0%b8%a1%e0%b8%b7%e0%b8%ad%e0%b8%a7%e0%b8%b4%e0%b8%81%e0%b8%a4%e0%b8%95%e0%b8%b4%e0%b8%9e%e0%b8%a5%e0%b8%b1%e0%b8%87%e0%b8%87%e0%b8%b2%e0%b8%99%e0%b8%84%e0%b8%b2%e0%b8%94%e0%b8%97%e0%b8%b1%e0%b9%89%e0%b8%87%e0%b9%80%e0%b8%94%e0%b8%b7%e0%b8%ad%e0%b8%99%e0%b8%82%e0%b8%b2%e0%b8%a2%e0%b8%9b%e0%b8%a5%e0%b8%b5%e0%b8%81%e0%b8%99%e0%b9%89%e0%b8%b3%e0%b8%a1%e0%b8%b1%e0%b8%99%e0%b8%97%e0%b8%a3%e0%b8%87%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ผนึก<orgName>ไออีเอ</orgName>รับมือวิกฤติพลังงานคาดทั้งเดือนขายปลีกน้ำมันทรงตัว</headline>
<lead><orgName><prefix>กระทรวง</prefix>พลังงาน</orgName>ร่วมกับ<orgName>ไออีเอ</orgName>ทำแผนรับมือวิกฤติพลังงานในอนาคต พร้อมระบุขึ้นภาษีน้ำมันไม่พอต้องส่งสัญญาณให้ประชาชนตื่นตัวมากขึ้น คาดภายใน 1 เดือนนี้ราคาขายปลีกยังทรงตัว</lead>
<neck></neck>
<body><p>นพ.วรรณรัตน์ ชาญนุกูล รัฐมนตรีว่าการ<orgName><prefix>กระทรวง</prefix>พลังงาน</orgName> กล่าวถึงการสัมมนาเชิงปฏิบัติการ ในหัวข้อ “การบริหารจัดการสภาวะวิกฤติด้านพลังงาน” ที่ดำเนินการร่วมกับ<orgName><prefix>ทบวง</prefix>พลังงานโลก (ไออีเอ)</orgName> ว่าเป็นการเตรียมความพร้อมล่วงหน้าแก่<orgName>ประเทศไทย</orgName> หากเกิดภาวะขาดแคลนพลังงานในอนาคต โดย<orgName>ไทย</orgName>ถือเป็นชาติแรกของโลก ที่<orgName>ไออีเอ</orgName>เลือกจัดสัมมนา เพราะให้ความสำคัญและกำหนดเป็นนโยบายอย่างชัดเจน 
</p>
<p>ทั้งนี้ ที่ผ่านมา<orgName>ไทย</orgName>ต้องพึ่งแหล่งพลังงานจากนอกประเทศ โดยเฉพาะต้องนำเข้าน้ำมันกว่า 89-90% มูลค่ากว่า 1 ล้านล้านบาท หรือมีความต้องการใช้ถึง 1 ล้านบาร์เรลต่อวัน ดังนั้นการเตรียมความพร้อมเพื่อรองรับการขาดแคลนพลังงานจะช่วยป้องกันวิกฤติได้ พร้อมทั้งมองว่าภายใน 1 เดือนนี้สถานการณ์ราคาขายปลีกน้ำมันในประเทศอาจจะไม่ปรับลดลงเนื่องจาก<orgName><prefix>กระทรวง</prefix>พลังงาน</orgName>ใช้กลไก<orgName><prefix>กองทุน</prefix>น้ำมันเชื้อเพลิง</orgName>เข้ามารับภาระการปรับเพิ่มภาษีสรรพสามิตน้ำมัน 2 บาทต่อลิตร โดยภายในสัปดาห์นี้จะเก็บเงินกองทุนเพิ่มหรือไม่ต้องดูทิศทางราคาน้ำมันตลาดโลกและจะดำเนินการช่วงราคาลงเพื่อไม่ให้ประชาชนเดือดร้อน 
</p>
<p>นายณอคุณ สิทธิพงศ์ รองปลัด<orgName><prefix>กระทรวง</prefix>พลังงาน</orgName>ในฐานะ ประธาน<orgName><prefix>คณะกรรมการ</prefix>บริหารความเสี่ยงด้านพลังงาน</orgName> กล่าวว่า ปัจจุบันแผนรับมือวิกฤติพลังงานของ<orgName>ไทย</orgName>กระจัดกระจายอยู่ตามหน่วยงานต่างๆ ส่วนใหญ่เน้นการประสานระหว่างหน่วยงานเป็นกรณีๆ จึงต้องให้<orgName>ไออีเอ</orgName>ช่วยวางแผนป้องกันวิกฤติพลังงานของ<orgName>ไทย</orgName> ซึ่งแนวทางการสำรองพลังงานก็จะเป็นส่วนหนึ่งของแผนด้วย รวมถึงการสำรองเชื้อเพลิงชีวภาพทั้งเอทานอล และไบโอดีเซล บี 100 เพราะปัจจุบัน<orgName>ไทย</orgName>สำรองเฉพาะน้ำมัน 45 วัน ขณะที่กลุ่มประเทศสมาชิก<orgName>ไออีเอ</orgName> กำหนดให้สมาชิกต้องสำรองน้ำมันไว้อย่างน้อย 90 วัน
</p>
<p>นายดีเดีย ฮูสซิน ผู้อำนวยการฝ่ายความมั่นคงและการตลาด <orgName>ไออีเอ</orgName> กล่าวว่า การที่<orgName>ไทย</orgName>เก็บเพิ่มภาษีสรรพสามิตน้ำมัน 2 บาทต่อลิตร จะส่งผลดีต่อการใช้น้ำมันให้มีประสิทธิภาพขึ้น แต่ยังไม่เพียงพอ ไทยควรส่งสัญญาณเรื่องการประหยัดพลังงานแก่ประชาชนมากขึ้นด้วย 
</p>
<p>นายสุรงค์ บูลกุล ผู้ช่วยกรรมการผู้จัดการใหญ่ ด้านธุรกิจการค้าระหว่างประเทศ <orgName><prefix>บริษัท</prefix> ปตท. <suffix>จำกัด (มหาชน)</suffix></orgName> กล่าวว่า <orgName>ปตท.</orgName>ได้ทำข้อตกลงซื้อก๊าซแอลพีจีตรงจากกาตาร์ 1 ปี โดยนำเข้า 1 ลำต่อไตรมาส หรือประมาณ 4.4 หมื่นตัน ตั้งแต่เดือนพฤษภาคมนี้
</p></body>
</news>
