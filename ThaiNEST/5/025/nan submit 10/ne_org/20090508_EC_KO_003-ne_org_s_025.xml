<teiHeader>
<fileDesc>
<titleStmt>
  <title>คลังเผยบุหรี่ปรับขึ้นภาษีเต็มเพดาน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090508/12126/%e0%b8%84%e0%b8%a5%e0%b8%b1%e0%b8%87%e0%b9%80%e0%b8%9c%e0%b8%a2%e0%b8%9a%e0%b8%b8%e0%b8%ab%e0%b8%a3%e0%b8%b5%e0%b9%88%e0%b8%9b%e0%b8%a3%e0%b8%b1%e0%b8%9a%e0%b8%82%e0%b8%b6%e0%b9%89%e0%b8%99%e0%b8%a0%e0%b8%b2%e0%b8%a9%e0%b8%b5%e0%b9%80%e0%b8%95%e0%b9%87%e0%b8%a1%e0%b9%80%e0%b8%9e%e0%b8%94%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>คลัง</orgName>เผยบุหรี่ปรับขึ้นภาษีเต็มเพดาน</headline>
<lead>ราคาขายปลีกต่อซองขึ้นอีก 11-16 บาท คาดสร้างรายได้เข้า<orgName>รัฐ</orgName>เพิ่มปีละ 2 หมื่นล้านบาท ส่วนน้ำมันเพิ่มอีก 2 บาทต่อลิตร ขณะที่บรรยากาศร้านเหล้า-เบียร์ ยอดขายหด ศุลกากรภาคใต้สั่งคุมเข้มลักลอบนำเข้าเหล้า-เบียร์</lead>
<neck></neck>
<body><p>หลังจาก<orgName>คณะรัฐมนตรี</orgName>อนุมัติปรับขึ้นภาษีสุราและเบียร์เต็มเพดาน โดยให้มีผลบังคับใช้ตั้งแต่เวลา 24.00 น. วันที่ 6 พฤษภาคม ที่ผ่านมา ทำให้บรรยากาศที่ร้านขายส่งไม่คึกคักเท่าที่ควร และพบว่าหลายร้านสุราและเบียร์ขาดตลาด
</p>
<p>เมื่อวันที่ 7 พฤษภาคม นพ.พฤฒิชัย ดำรงรัตน์ รมช.<orgName>คลัง</orgName> กล่าวว่า จากความจำเป็นเร่งด่วนเรื่องรายได้<orgName>รัฐบาล</orgName> ขณะนี้<orgName>รัฐบาล</orgName>จึงได้เสนอร่างพระราชกำหนด (พ.ร.ก.) จัดเก็บภาษีสรรพสามิตน้ำมันและภาษีสรรพสามิตบุหรี่เพิ่มเติม ภายหลังที่<orgName>คณะรัฐมนตรี</orgName>อนุมัติในหลักการขยายเพดานการจัดเก็บภาษีสรรพสามิตน้ำมันและภาษีสรรพสามิตบุหรี่เพิ่มเติมแล้ว โดยภาษีสรรพสามิตน้ำมันจะขยายเพดานจัดเก็บไปถึง 10 บาทต่อลิตร จากปัจจุบันเพดานจัดเก็บอยู่ที่ 5 บาทต่อลิตร และจัดเก็บเต็มอัตราแล้วในส่วนของน้ำมันเบนซิน 95 และ 91 ส่วนดีเซลเพดานจัดเก็บอยู่ที่ 4 บาทต่อลิตร แต่จัดเก็บขณะนี้ที่ 3.30 บาทต่อลิตร อย่างไรก็ตาม อัตราที่จะจัดเก็บจริงจะยังไม่จัดเก็บเต็มเพดาน โดยเบนซินคาดจะจัดเก็บเพิ่ม 2 บาทต่อลิตร จะมีผลเพิ่มรายได้ให้<orgName>รัฐ</orgName>ต่อปี 5-5.5 หมื่นล้านบาท</p>
<p>"แม้ว่าอัตราภาษีน้ำมันจะเพิ่มขึ้นถึงลิตรละ 5 บาท แต่ในการจัดเก็บจริงจะให้มีผลกระทบต่อราคาขายปลีกน้อยที่สุด ซึ่งเบื้องต้นได้ประสานไปยัง<orgName><prefix>กระทรวง</prefix>พลังงาน</orgName>เพื่อใช้กลไก<orgName><prefix>กองทุน</prefix>น้ำมัน</orgName>เข้ามาช่วยเหลือ แต่จะออกมาในรูปแบบช่วยจ่ายเต็มหรือแบ่งครึ่งกับผู้ใช้รถในส่วนของราคาที่เพิ่มขึ้นมา เป็นหน้าที่ของ<orgName><prefix>คณะกรรมการ</prefix>กองทุนน้ำมัน</orgName>จะเป็นผู้พิจารณา" นพ.พฤฒิชัยกล่าว</p>
<p>ขณะที่ภาษีสรรพสามิตบุหรี่จะขยายเพดานจัดเก็บตามมูลค่าที่อัตราไปถึง 90% จากปัจจุบันจัดเก็บอยู่ที่ 80% ซึ่งคาดอัตราภาษีใหม่จะอยู่ที่ 85% โดยจะมีผลให้ราคาบุหรี่ต่อซองปรับเพิ่มประมาณ 11-16 บาท ซึ่งบุหรี่ไทย เช่น สายฝน กรองทิพย์ กรุงทอง ปรับเพิ่มขึ้นซองละ 11 บาท โดยราคาปัจจุบันอยู่ที่ซองละ 45 บาท เสียภาษีอยู่ที่ 23.92 บาทต่อซอง จากอัตราใหม่จะทำให้ราคาขึ้นไปที่ซองละ 56 บาท และเสียภาษีซองละ 34.92 บาท ส่วนบุหรี่นอก เช่น แอลเอ็มจะปรับเพิ่มซองละ 12 บาท และมาร์ลโบโรจะปรับเพิ่มซองละ 16 บาท จากราคาปัจจุบันอยู่ที่ซองละ 65 บาท เสียภาษีที่ซองละ 32.68 บาท อัตราใหม่จะทำให้ราคาปรับเพิ่มเป็นซองละ 81 บาท และเสียภาษีซองละ 48.60 บาท คาดจะสร้างรายได้เพิ่มเติมแก่<orgName>รัฐ</orgName>ปีละ 2 หมื่นล้านบาท</p>
<p>"กฎหมายที่เสนอให้ปรับเพิ่มภาษีน้ำมันและบุหรี่จะต้องรอประกาศในราชกิจจานุเบกษาจึงจะนำมาใช้จริง ซึ่งระหว่างนี้ได้สั่งการให้<orgName><prefix>กรม</prefix>สรรพสามิต</orgName>เข้มงวดในการตรวจสอบเพื่อป้องกันการกักตุนสินค้า แต่โดยปกติกรมจะมีข้อมูลการซื้อแสตมป์บุหรี่จากโรงงานผลิตอยู่แล้วดังนั้นจึงคาดว่าไม่น่าจะกักตุนได้มาก ทั้งนี้การออกกฎหมายครั้งนี้เข้มงวดเฉพาะสินค้าบาปแสดงให้เห็นว่า<orgName>รัฐบาล</orgName>ไม่ส่งเสริมให้ประชาชนลุ่มหลงมัวเมากับเหล้ายา สอดคล้องไปกับต้องการลดงบการให้บริการสาธารณสุขที่ต่อปีต้องใช้เพื่อดูแลผู้ดื่มเหล้าสูบบุหรี่ถึง 1.5 แสนล้านบาท" นพ.พฤฒิชัยกล่าว</p>
<p>นายสันติ วิลาสศักดานนท์ ประธาน<orgName><prefix>สภา</prefix>อุตสาหกรรม<suffix>แห่งประเทศไทย</suffix> (ส.อ.ท.)</orgName> กล่าวว่า การที่<orgName>รัฐบาล</orgName>ปรับขึ้นภาษีสรรพสามิตเหล้า และเตรียมขยายเพดานปรับภาษีบุหรี่ ภาษีดังกล่าวไม่น่าจะกระทบต่อประชาชนทั่วไป แต่จะทำให้<orgName>รัฐบาล</orgName>มีรายได้เพิ่มขึ้น เพื่อชดเชยรายได้ปีนี้ ส่วนการขึ้นภาษีสรรพสามิตน้ำมันยังไม่แน่ชัดว่าจะประกาศเมื่อไหร่ แต่<orgName>รัฐบาล</orgName>ต้องพิจารณาผลกระทบต่อประชาชนด้วย หากจำเป็นต้องขึ้นภาษีน่าจะทยอยปรับเพื่อลดผลกระทบ
</p>
<p>อย่างไรก็ตาม <orgName>รัฐบาล</orgName>ควรกระตุ้นเศรษฐกิจก่อน เพื่อให้มั่นใจว่าเศรษฐกิจจะฟื้นตัว ปัจจุบันภาคธุรกิจได้รับผลกระทบ จากคำสั่งซื้อที่ลดลงอยู่แล้ว การขึ้นภาษีสรรพสามิตน้ำมัน จะยิ่งทำให้ต้นทุนการผลิตสูงขึ้น ซึ่งอาจส่งผลต่อราคาสินค้า การขึ้นภาษีสรรพสามิตน้ำมันลิตรละ 2 บาท ถือว่าสูงมาก <orgName>รัฐบาล</orgName>ควรมีมาตรการเพื่อช่วยเหลือผู้ประกอบการบางกลุ่มที่ได้รับผลกระทบสูง เช่น ประมง
</p>
<p>ด้านนายอนุชิต จุรีเกษ ผู้อำนวยการ<orgName><component><prefix>สำนัก</prefix>สื่อสารองค์กร</component> <component><prefix>บริษัท</prefix> ไทยเบฟเวอเรจ <suffix>จำกัด (มหาชน)</suffix></component></orgName> กล่าวยืนยันว่า ขณะนี้บริษัทยังไม่มีการประกาศปรับราคาสินค้าแต่อย่างใด และยังไม่ทราบเวลาที่ชัดเจน เพราะเรื่องนี้เป็นเรื่องละเอียดอ่อน ต้องพิจารณาหลายปัจจัย เช่น ต้นทุนธุรกิจ สินค้าในสต็อก รวมทั้งสถานการณ์กำลังซื้อในตลาดด้วย คงต้องใช้เวลาในการพิจารณาอีกระยะหนึ่ง ยี่ปั๊วเหล้า ยอดขายลด</p>
<p>ที่ร้านกุ้งเทรดดิ้ง ร้ายขายส่งสุรา เบียร์ ในเขต อ.เมือง จ.อุดรธานี มีลูกค้ามาซื้อเหล้า-เบียร์ บางตา เจ้าหน้าที่การเงินของร้านบอกว่า วันนี้มีลูกค้าสั่งซื้อน้อยลง จากเดิมที่มียอดขายวันละ 5 แสน บาท แต่ในวันนี้ขายได้เพียง 1 แสนบาทเท่านั้น และจากการสอบถามลูกค้าส่วนใหญ่ให้เหตุผลว่าจะรอให้ราคานิ่งก่อน เพราะยังไม่ทราบว่าจะปรับราคาขึ้นเท่าไหร่แน่</p>
<p>ขณะที่เจ้าของร้านขายของชำแห่งหนึ่ง ย่าน ถ.สุริยวงค์ ต.หายยา อ.เมือง จ.เชียงใหม่ กล่าวว่า  ทันทีที่<orgName>รัฐบาล</orgName>ประกาศปรับภาษีเหล้า-เบียร์ ทำให้ยอดขายของร้านลดลงแม้จะยังขายเหล้า-เบียร์ ในราคาเดิม เพราะยี่ปั๊วยังตัดสต็อกให้ในราคาเดิม แต่ลดโควตาลงจากที่เคยขายให้ครั้งละ 10 ลัง เหลือ 5 ลัง คาดว่ายี่ปั๊วน่าจะปรับราคาขายส่งภายในวันสองวันนี้ และคงต้องพิจารณาอีกครั้งว่าจะปรับราคาขึ้นได้เท่าไหร่ ถ้าขึ้นราคาสูงเกินไปจะมีผลต่อยอดขาย ปัจจุบันขายเบียร์ได้กำไรเฉลี่ยขวดละ 3-4 บาทเท่านั้น</p>
<p>นายอาคม สีหมนตรี ประชาชนใน จ.เชียงใหม่ กล่าวว่า ไม่ได้รับความเดือดร้อนจากการขึ้นภาษีเหล้า เบียร์ มากนัก เพราะเป็นสินค้าฟุ่มเฟือยชนิดหนึ่ง เมื่อราคาสูงขึ้นก็อาจจะลดปริมาณการดื่มลง หรือหันไปดื่มยี่ห้อที่ราคาไม่สูงนัก   
</p>
<p>ขณะที่ร้านเหล้าในกรุงเทพฯ นายพรชัย วิจิตรวงศ์ทอง เจ้าของร้านขายส่งสุรารายย่อย ตลาดอยู่เจริญ กล่าวว่า เมื่อวันที่ 6 พฤษภาคม ที่ผ่านมา ทางร้านได้ขายส่งสุราและเบียร์ไปในราคาเดิมจนหมด แต่ผู้แทนจำหน่ายรายใหญ่ไม่มาส่งสินค้าให้ ทำให้วันนี้ร้านค้าไม่มีสุราและเบียร์ขาย ส่วนการปรับขึ้นภาษีสรรพสามิตสุราและเบียร์เต็มเพดานครั้งนี้ จะทำให้ราคาขายปลีกสูงขึ้นขวดละ 4-5 บาท คาดว่าปริมาณการบริโภคจะลดลง
</p>
<p>นายชาญชัย ชอบชื่นชม ผู้อำนวยการ<orgName><prefix>สำนักงาน</prefix>ศุลกากรภาคที่ 1</orgName> เปิดเผยว่า หลังมีการปรับภาษีเหล้า-เบียร์ ก็ได้สั่งการให้ด่านศุลกากรทั้ง 16 แห่ง โดยเฉพาะด่านชายแดนไทย-มาเลเซีย ให้เพิ่มความเข้มในการตรวจค้น เพื่อป้องกันการลักลอบนำเข้าสินค้าประเภทเหล้า-เบียร์ จากประเทศเพื่อนบ้านเข้ามา เนื่องจากความแตกต่างของราคาหลังจากมีการปรับภาษีสรรพสามิตเพิ่มขึ้น ซึ่งอาจจะทำให้เกิดแรงจูงใจของขบวนการลักลอบนำเข้าสินค้าดังกล่าวเข้ามาในช่วงนี้
</p></body>
</news>
