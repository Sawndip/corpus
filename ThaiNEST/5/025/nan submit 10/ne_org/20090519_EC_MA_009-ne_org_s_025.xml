<teiHeader>
<fileDesc>
<titleStmt>
  <title>ชะลอสร้างโรงงานมาบตาพุด  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco04190552&sectionid=0103&day=2009-05-19  </bibl>
</sourceDesc>
</fileDesc>
</teiHeader>
<news>
<headline>ชะลอสร้างโรงงานมาบตาพุด</headline>
<lead><orgName>คสช.</orgName>เสนอ<orgName>คณะรัฐมนตรี</orgName>เห็นชอบ</lead>
<neck></neck>
<body><p>แหล่งข่าวจากทำเนียบรัฐบาล เปิดเผยว่า ในการประชุม<orgName>คณะรัฐมนตรี (ครม.)</orgName> วันที่ 19 พฤษภาคมนี้ จะมีการนำข้อเสนอของ<orgName><prefix>คณะกรรมการ</prefix>สุขภาพ<suffix>แห่งชาติ</suffix> (คสช.)</orgName> เกี่ยวกับปัญหาเรื่องผลกระทบจากอุตสาหกรรมในพื้นที่มาบตาพุดและจังหวัดระยอง ให้ที่ประชุมพิจารณา เพื่อให้ความเห็นชอบให้หน่วยงานรับไปดำเนินการรวม 5 ข้อ ได้แก่ 1.ให้<orgName>รัฐบาล</orgName>ทบทวนและปรับแนวทางการพัฒนาจังหวัดระยอง โดยจัดตั้งคณะกรรมการจากทุกภาคส่วน วางและจัดทำผังเมืองรวมบริเวณอุตสาหกรรมหลัก และชุมชนจังหวัดระยองฉบับใหม่ พร้อมปรับปรุงระบบการจัดการทรัพยากรน้ำใหม่ รวมถึงพิจารณาปรับปรุงและมาตรการทางการคลังและจัดตั้งกองทุนสิ่งแวดล้อมในพื้นที่จังหวัดระยอง และจัดให้มีระบบและกลไกการป้องกันและแก้ไขปัญหาทางสังคมโดยเฉพาะปัญหาเด็ก และจัดให้มีบริการทางสังคม เป็นความจำเป็นขั้นพื้นฐานอย่างเพียงพอ และสนับสนุนการมีส่วนร่วมของประชาชนในพื้นที่ทุกขั้นตอน </p>
<p>2.ให้หน่วยงานของ<orgName>รัฐ</orgName>ที่เกี่ยวข้องเปิดเผยข้อมูลผลกระทบทางสุขภาพจากอุตสาหกรรมโดยเฉพาะพื้นที่มาบตาพุด และ อ.บ้างฉาง รวมถึงเผยแพร่วิธีป้องกัน ผลกระทบและวิธีสร้างเสริมสุขภาพในภาวะมลพิษให้ประชาชนทราบอย่างทั่วถึงโดยเร็ว และต่อเนื่อง 3.ให้หน่วยงานของ<orgName>รัฐ</orgName>ที่เกี่ยวข้องจัดทำแผนและกฎการปฏิบัติการสำหรับป้องกันและบรรเทาอุบัติภัยจากอุตสาหกรรม และการจัดทำแผนป้องกันและบรรเทาอุบัติภัยสารเคมีระดับจังหวัดโดยให้ความสำคัญกับการมีส่วนร่วมของ<orgName><prefix>องค์กร</prefix>ปกครองส่วนท้องถิ่น</orgName> องค์กร และประชาชนในพื้นที่</p>
<p>4.ให้ <orgName>คสช.</orgName>พิจารณาสนับสนุนการพัฒนาศักยภาพ กลไกกลาง ในการดำเนินงานและความเข้มแข็งของภาคประชาชน ได้แก่การศึกษาแนวทางในการจัดตั้ง กลไกผู้ตรวจการสำหรับการป้องกันและแก้ไขผลกระทบทางสุขภาพ การจัดตั้งศูนย์ข้อมูลสิ่งแวดล้อมและสุขภาพของภาคประชาชน และสนับสนุนภาคประชาสังคมจังหวัดระยอง ติดตามความเคลื่อนไหวทางนโยบายโดยใช้กระบวนการสมัชชาสุขภาพเฉพาะพื้นที่</p>
<p>5.ให้<orgName>รัฐบาล</orgName>ชะลอการขยายการก่อสร้างโรงงานอุตสาหกรรมใหม่ในพื้นที่มาบตาพุด และ อ.บ้านฉาง ในระหว่างการทบทวน และปรับแนวทางการพัฒนาจังหวัดระยอง โดยให้มีการกำหนดแนวทางและกระบวนการตัดสินใจในการให้อนุมัติ/อนุญาต/ให้ความเห็นชอบการขยายโรงงานอุตสาหกรรมใหม่ ให้เป็นไปตามมาตรา 67 ของรัฐธรรมนูญ  </p></body>
</news>
