<teiHeader>
<fileDesc>
<titleStmt>
  <title>ชี้ขึ้นภาษีน้ำมันดันราคาบ้านพุ่ง2%  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOekUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline>ชี้ขึ้นภาษีน้ำมันดันราคาบ้านพุ่ง2%</headline>
<lead></lead>
<neck></neck>
<body><p>นายทองมา วิจิตรพงศ์พันธุ์ ประธานกรรมการบริหารและกรรมการผู้จัดการ <orgName><prefix>บริษัท</prefix> พฤกษา เรียลเอสเตท <suffix>จำกัด (มหาชน)</suffix></orgName> เปิดเผยว่า ภาพรวมการขายบ้านในช่วงครึ่งแรกของไตรมาส 2 สะท้อนให้บริษัทเชื่อว่าแนวโน้มของสถานการณ์ตลาดที่อยู่อาศัยเริ่มมีทิศทางที่ดีขึ้น โดยเดือนเม.ย.มียอดขายประมาณ 1 พันล้านบาท และต่อเนื่องถึงเดือนพ.ค.ล่าสุดมียอดขายแล้ว 600 ล้านบาท สะท้อนให้เห็นว่าวิกฤตการเมืองในช่วงเดือนเม.ย. ตลอดจนปัญหาเศรษฐกิจโลก ไม่ได้ส่งผลกระทบต่อความเชื่อมั่นของผู้บริโภคที่ต้องการซื้อบ้าน ทำให้ขณะนี้บริษัทยังคงเป้าหมายยอดขายทั้งปีที่ 1.8 หมื่นล้านบาท และยอดรับรู้รายได้จากการส่งมอบบ้านให้ลูกค้า 10,000 ยูนิต หรือประมาณ 1.7 หมื่นล้านบาท ยิ่งไปกว่านั้นล่าสุดบริษัทยังได้ปรับแผนโดยเพิ่มการเปิดโครงการที่อยู่อาศัยใหม่เป็น 27 โครงการ จากแผนเดิมที่คาดว่าจะเปิดใหม่เพียง 22 โครงการ โดยเน้นโครงการขนาดเล็กที่สามารถปิดการขายได้เร็ว </p>
<p>อย่างไรก็ดี ในส่วนของผลกระทบที่จะเกิดขึ้นกับตลาดที่อยู่อาศัย จากการที่<orgName>รัฐบาล</orgName>ขยายเพดานเก็บภาษีสรรพสามิตน้ำมันอีก 2 บาทต่อลิตร ซึ่งจะสะท้อนให้ต้นทุนการผลิตวัสดุก่อสร้างแพงขึ้น 4-5% และจะกระทบราคาบ้าน 1-2% แต่เชื่อว่าการปรับขึ้นดังกล่าวยังไม่สะท้อนในปีนี้ หรือวัสดุก่อสร้างมีการปรับขึ้นจริง เชื่อว่าผู้ประกอบการคงยังไม่ปรับขึ้นราคาบ้าน เนื่องจากสถานการณ์ของธุรกิจยังไม่เอื้อให้ปรับราคาในช่วงนี้ </p>
<p>นายทองมากล่าวว่า ก่อนหน้านี้บริษัทได้เข้าไปเจรจากับทาง<orgName>กรุงเทพมหานคร (กทม.)</orgName> เพื่อขอนำโครงการที่อยู่อาศัย โดยเฉพาะในกลุ่มบ้านพฤกษา ระดับราคา 6 แสนบาท และพฤกษาวิลล์ ระดับราคา 1 ล้านบาทเศษ รวมมูลค่ากว่า 8,000 ล้านบาท เข้าร่วมโครงการบ้านยิ้ม เฟส 2 ของ<orgName>กทม.</orgName> ที่ต้องการให้ข้าราชการ <orgName>กทม.</orgName>มีบ้านเป็นของตัวเอง โดย <orgName>กทม.</orgName> เตรียมเงินสนับสนุนเงินกู้อัตราดอกเบี้ยต่ำให้กับข้าราชการประมาณ 10,000 ล้านบาท เบื้องต้นบริษัทได้เสนอส่วนลดพิเศษจากส่วนลดปกติที่ให้กับลูกค้าทั่วไป พร้อมแคมเปญอื่นอีกมาก ซึ่งบริษัทคาดหวังยอดขายจากโครงการนี้ประมาณ 3,000 ล้านบาท </p></body>
</news>
