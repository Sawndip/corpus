<teiHeader>
<fileDesc>
<titleStmt>
  <title>ลือให้แซดหวยล็อก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-17 09:25:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199278&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ลือให้แซดหวยล็อก</headline>
<lead>ลือกันแซด! หวยล็อก หลังรางวัลที่1งวดวันที่16พ.ค. ออกเลข 111411 ทำเอาเจ้ามือใหญ่ทั่วประเทศกระเป๋าฉีกไปตามๆกัน ถึงกับขยาด เลขเบิ้ลประกาศลั่นงวดหน้าไม่รับแทง เผยสถิติในรอบ 2 ปี ออกเลขเบิ้ลถึง 18 ครั้ง เลขตอง 5 ครั้ง ขณะที่รางวัลที่ 1 ที่ลงท้ายด้วย 11 ออกไปถึง 5 งวด ด้านเซียนหวยตะลึงรางวัลที่ 1 มีเลข 1 ถึง 5 ตัว ระบุถือเป็นครั้งแรกที่รางวัลที่ 1 มีเลขซ้ำกันมากขนาดนี้ แถมเลขท้าย 2 ตัว 11 ออกเบิ้ล 2 งวดติด ผอ.<orgName>กองสลากฯ</orgName> ยอมรับหากเป็นเลข 1 หมดทั้ง 6 ตัวมีหวังถูกชาวบ้านด่าเละแน่ แต่ยืนยันออกเลขไหนก็ไม่หวั่น มั่นใจกระบวนการออกรางวัลที่โปร่งใส-ยุติธรรม ส่วนกรณีหวยออนไลน์ยังค้างเติ่ง รอความเห็นชอบของ รมว.<orgName>คลัง</orgName> หากไฟเขียวคาดกลางเดือน มิ.ย. เปิดขายได้</lead>
<neck></neck>
<body><p>ที่สำนักงานสลากกินแบ่งรัฐบาล เมื่อเวลา 14.30 น. วันที่ 16 พ.ค. ผู้สื่อข่าวรายงานว่า บรรยากาศการออกรางวัลสลากกินแบ่ง<orgName>รัฐบาล</orgName>ของ<orgName><prefix>สำนักงาน</prefix>สลากฯ</orgName> ไม่ค่อยคึกคักเท่าที่ควร เนื่องจากเป็นวันหยุดและมีฝนตกตลอดทั้งวัน ทำให้มีเซียนหวยมาร่วมชมการออกรางวัลในงวดที่ 34 นี้บางตา โดยมีนางสุภาภรณ์ บูรพกุลศรี รองกรรมการผู้จัดการใหญ่ <orgName><prefix>บริษัท</prefix> ท่าอากาศยานไทย <suffix>จำกัด (มหาชน)</suffix></orgName> เป็นประธานในการออกรางวัล </p>
<p>สำหรับผลการออกรางวัลเลขท้าย 3 ตัว ได้แก่ หมายเลข 368 838 362 และ 892 ส่วนรางวัลเลขท้าย 2 ตัว ได้แก่ 54 และรางวัลที่ 1 ได้แก่ เลข 111411 โดยมีรางวัลที่ 1 พิเศษ ชุดที่ 1 เลขชุดที่ 27 หมายเลข 111411 และรางวัลที่ 1 พิเศษ ชุดที่ 2 ได้แก่ ชุดที่ 56 หมายเลข 111411 ทั้งนี้ ในการออกรางวัลที่ 1 นั้น เรียกเสียงฮือฮาจากทั้งบรรดาเซียนหวยที่มาชมการออกรางวัล และผู้ที่เกี่ยวข้องทั้งหมดเป็นอย่างมาก เนื่องจากในงวดนี้บรรดาเซียนหวยต่างเก็งกันว่า เลขที่ออกรางวัลนั้นจะต้องมีเลขเบิ้ล ตามความเชื่อว่าการออกรางวัลครั้งนี้ตรงกับวันเสาร์และวันพระด้วย และเมื่อเลขดังกล่าวออกมาจึงได้รับเสียงฮือฮาเป็นอย่างมาก เนื่องจากเมื่องวดก่อนหน้าที่ผ่านมา เพิ่งจะออกรางวัลเลขท้าย 2 ตัว เป็นเลข 11</p>
<p>นายวันชัย สุระกุล ผู้อำนวยการ <orgName><prefix>สำนักงาน</prefix>สลากกินแบ่งรัฐบาล</orgName> กล่าวว่า รางวัลที่ 1 ที่ออกมานั้น นับว่าเป็นเลขที่น่าตกตะลึง เนื่องจากที่ผ่านมาไม่ค่อยปรากฏว่ามีเลขเดียวกันออกจำนวนมากขนาดนี้ โดยเคยมีการออกเลขเดียวกันถึง 6 ครั้ง ในรางวัลใหญ่เช่นกัน แต่ไม่ใช่รางวัลที่ 1 เป็นรางวัลที่ 5 เท่านั้น และยอมรับว่านาน ๆ จึงจะมีเลขซ้ำกันจำนวนมากขนาดนี้ และคาดว่าหากครั้งนี้ออกเป็นเลข 1 ซ้ำกันถึง 6 ตัว <orgName><prefix>สำนักงาน</prefix>สลากฯ</orgName> คงจะถูกต่อว่าแน่นอน แต่ทั้งนี้ไม่ว่าออกเลขอะไรมา <orgName><prefix>สำนักงาน</prefix>สลากฯ</orgName> ก็ไม่กลัวและไม่หวั่นไหว เนื่องจากมั่นใจในระบบและกระบวนการออกรางวัลที่ยุติธรรม ชัดเจนตามขั้นตอนและตรวจสอบได้</p>
<p>“เป็นธรรมชาติของตัวเลข ไม่ใช่ไม่เคยเกิดขึ้น ที่เลขในงวดก่อนหน้าจะมาออกซ้ำกับเลขในงวดล่าสุด ซึ่งกรรมการแต่ละคนก็มีจังหวะในการยกเครื่องมือตักรางวัลแตกต่างกันไป ไม่มีใครสามารถบังคับได้ว่า จะเอาตัวเลขไหน ดังนั้นจึงไม่จำเป็นว่าเลขที่เคยออกไปแล้ว จะออกซ้ำอีกไม่ได้ แต่ครั้งนี้ก็ถือว่าตลกดีเหมือนกัน เพราะหากเซียนหวยเชื่อว่าคราวนี้จะมีเลขเบิ้ลออก หากซื้อครบทุกเลข โดยเฉพาะหวยใต้ดินก็คงจะถูกรางวัลแน่นอน”</p>
<p>รายงานข่าวจาก<orgName><prefix>สำนักงาน</prefix>สลากฯ</orgName> กล่าวว่า จากสถิติการออกรางวัลสลากฯ ในรอบ 2 ปีที่ผ่านมา ตั้งแต่งวดวันที่ 16 มิ.ย. 50-16 พ.ค. 52 พบว่าเคยมีการออกเลขเบิ้ลติดต่อกันหลายงวด หรืองวดเว้นงวด ถี่พอสมควร โดยเฉพาะเลขรางวัลที่ 1 ที่ลงท้ายด้วย 11 นั้นในรอบ 2 ปีที่ผ่านมาได้ออกไปถึง 5 งวด แต่ไปออกเป็นเลขท้าย 2 ตัวเพียง 2 ครั้งเท่านั้น อย่างไรก็ตามยอมรับว่าเลขเบิ้ลต่าง ๆ นั้นออกค่อนข้างถี่ โดยพบว่ามีการออกเลขเบิ้ลถึง 18 ครั้ง ขณะที่เลขตองออก 5 ครั้ง</p>
<p>ทั้งนี้ หลังจากที่ล่าสุดในงวด 16 พ.ค. ได้ออกเลขเบิ้ลในรางวัลที่ 1 คือ 411 ขณะที่งวดวันที่ 1 พ.ค. เลข 11 เพิ่งออกเป็นรางวัล 2 ตัวท้ายแล้ว นอกจากนั้นยังมีเบิ้ล 3 งวดติด โดยมีเลข 11 ร่วมออกด้วย คือในงวดวันที่ 16 ส.ค. 51 รางวัลที่ 1 ได้ออกเลข 380377 ครั้นมางวดวันที่ 16 ก.ย. ก็ออกเลข 012377 ถัดมางวด 1 ต.ค. 51 ออกรางวัล 882911 และงวด 16 ต.ค. 51 ออก 431277 เช่นเดียวกับงวด 1 ส.ค. 51 ที่ออกรางวัลเลขท้าย 2 ตัว เป็น 11 อีกครั้ง ขณะที่ย้อนหลังไปอีกไม่กี่เดือน ก็มีการออกเลขตอง 1 อีกครั้งในงวดวันที่ 16 มิ.ย. 51 คือ 729111 และงวดวันที่ 2 พ.ค. 51 ที่ออก 953011 และในงวด 16 เม.ย. ออก 982800</p>
<p>นอกจากนี้ในงวดประจำวันที่ 30 ธ.ค. 50 ก็ออกรางวัลที่ 1 เป็น 595411 และมีอีก 2 งวดที่มีลักษณะคล้ายกับงวดเดือน พ.ค. 52 นี้คือ งวดประจำวันที่ 16 ต.ค. 50 รางวัลที่ 1 ออก 032988 ไปแล้ว ต่อมาในงวดวันที่ 1 พ.ย. 50 เลขท้าย 2 ตัวก็ออก 88 อีกครั้ง หรือในงวดที่ออกรางวัลเลขท้ายซ้ำติดต่อกันคือ งวดวันที่ 30 ธ.ค. 50 ที่รางวัลเลขท้าย 2 ตัวคือ 81 ถัดมาในงวดวันที่ 16 ม.ค. 51 เลข 2 ตัวท้ายก็ยังคงออกเลข 81 เช่นเดิม</p>
<p>นายวันชัยยังกล่าวถึงความคืบหน้ากรณีการเปิดขายหวยออนไลน์ว่า หลังจากที่<orgName><prefix>สำนักงาน</prefix>สลากฯ</orgName> ได้ส่งเรื่องไปยัง<orgName><prefix>กระทรวง</prefix>การคลัง</orgName>เมื่อ 2 สัปดาห์ที่ผ่านมา โดยให้ความเห็นไปว่า หวย ออนไลน์ถือเป็นสลากกินแบ่งประเภทหนึ่ง โดยหากนายกรณ์ จาติกวณิช รมว.<orgName>คลัง</orgName> เห็นด้วยว่าหวยออนไลน์เป็นสลากกินแบ่งประเภทหนึ่ง ที่ถูกต้องตามมาตรา 13 แห่ง พ.ร.บ.<orgName><prefix>สำนักงาน</prefix>สลากกินแบ่ง</orgName> พ.ศ. 2517 ก็สามารถส่งเรื่องกลับมายัง<orgName><prefix>สำนักงาน</prefix>สลากฯ</orgName> เพื่อให้<orgName><component>คณะกรรมการ</component><component><prefix>สำนักงาน</prefix>สลากฯ</component></orgName>ดำเนินการต่อไปได้ เนื่องจากหากเป็นไปตาม พ.ร.บ.สลากฯ แล้ว <orgName><component>คณะกรรมการ</component><component><prefix>สำนักงาน</prefix>สลากฯ</component></orgName> มีอำนาจตัดสินใจได้เอง ไม่ต้องส่งเรื่องเข้า <orgName>ครม.</orgName>เพื่อขออนุมัติ</p>
<p>“เท่าที่ได้รับฟังนโยบายจาก รมว.<orgName>คลัง</orgName> ทราบว่า รมว.<orgName>คลัง</orgName>เห็นว่าเป็นอำนาจตาม พ.ร.บ. <orgName><prefix>สำนักงาน</prefix>สลากฯ</orgName> ซึ่งจะต้องส่งเรื่องกลับมาให้ <orgName><prefix>สำนักงาน</prefix>สลากฯ</orgName> ให้ดำเนินการต่อไป จากนั้น<orgName><prefix>สำนักงาน</prefix>สลากฯ</orgName> จะนำเรื่องดังกล่าวเข้าที่ประชุมสลากฯ ช่วงปลายเดือน พ.ค.นี้ หากว่ามีมติให้ดำเนินการเรื่องหวยออนไลน์ คาดว่าจะใช้เวลาอีก 45 วันในการดำเนินการตามขั้นตอนต่าง ๆ ก็สามารถเปิดขายได้ เนื่องจากขณะนี้เครื่องจำหน่าย หวยออนไลน์กว่า 5,000 ตู้ ได้ติดตั้งเสร็จหมดแล้ว” ผอ.<orgName><prefix>สำนักงาน</prefix>สลากฯ</orgName> กล่าว</p>
<p>รายงานข่าวแจ้งว่า ภายหลังการออกรางวัลงวดวันที่ 16 พ.ค.นี้ ซึ่งรางวัลที่ 1 ได้แก่หมายเลข 111411 มีการลือกันสะพัดว่าเป็นเลขล็อก ทำเอาบรรดาเจ้ามือรายใหญ่ ๆ กระเป๋าฉีกไปตาม ๆ กัน เนื่องจากเลขเต็ง 11 และ 411 มาแรงเอาในช่วงเช้า ก่อนหน้าที่จะออกรางวัลไม่นาน มีการทุ่มแทงเลขดังกล่าวกันเป็นจำนวนมาก โดยที่เจ้ามือบางรายไม่ได้เอะใจ เพราะเลขเบิ้ล 11 เพิ่งจะออกไปเมื่องวดที่แล้ว ทำเอาขณะนี้บรรดาเจ้ามือต่างหวาดผวาเลขเบิ้ล บางรายถึงกับประกาศว่าในงวดต่อไปจะไม่รับแทงเลขเบิ้ล</p>
<p>ทั้งนี้ กรณีหวยล็อกเคยเกิดมาแล้วครั้งหนึ่ง เมื่อปี 2544 คืองวดประจำวันที่ 1 มิ.ย. 44 ออกรางวัลที่ 1 ได้แก่ 113311.</p></body>
</news>
