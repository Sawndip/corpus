<teiHeader>
<fileDesc>
<titleStmt>
  <title>แห่ร้องเรียนกักตุนชา-กาแฟ รับข่าวสรรพสามิตเล็งขึ้นภาษี  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco06190552&sectionid=0103&day=2009-05-19  </bibl>
</sourceDesc>
</fileDesc>
</teiHeader>
<news>
<headline>แห่ร้องเรียนกักตุนชา-กาแฟ รับข่าวสรรพสามิตเล็งขึ้นภาษี</headline>
<lead></lead>
<neck></neck>
<body><p>นายยรรยง พวงราช อธิบดี<orgName><prefix>กรม</prefix>การค้าภายใน</orgName> เปิดเผยว่า ช่วงที่มีกระแส<orgName>รัฐบาล</orgName>เตรียมปรับภาษีสรรพสามิต เหล้า บุหรี่ น้ำมัน ชา และกาแฟ ในสัปดาห์ที่ผ่านมา ระหว่างวันที่ 12-18 พฤษภาคม 2552 ได้สร้างความปั่นป่วนในตลาดซื้อขายสินค้าส่งและปลีกอย่างมาก โดยมีประชาชนและร้านค้า ร้องเรียนผ่านสายด่วน 1569 กว่า 1,000 ราย ว่าได้รับความเดือดร้อนจากมีการฉวยโอกาสปรับขึ้นราคาขาย และสินค้าขาดตลาด หลังจากปัญหากักตุนและฉวยโอกาสขึ้นราคาสุราและบุหรี่เริ่มคลี่คลายหลัง<orgName><prefix>กรม</prefix>สรรพสามิต</orgName>ประกาศปรับเพดานภาษีเป็นทางการ ชาและกาแฟเป็นสินค้ากลุ่มติดตามดูแลใน 200 รายการที่<orgName><prefix>กระทรวง</prefix>พาณิชย์</orgName>ต้องดูแล และมีโทษหากพบการกักตุนหรือขึ้นราคาเกินจริง</p>
<p>ทั้งนี้ จากการตรวจสอบรายการผลสำรวจราคาอาหารตามตลาดสดเขตกรุงเทพฯ ของ<orgName><prefix>กรม</prefix>การค้าภายใน</orgName> พบว่าราคาเนื้อสัตว์ยังคงราคาสูง โดยหมูเนื้อแดงไหล่ สะโพก และสันใน ราคา กก.ละ 125-130 บาท ไก่สดทั้งตัว (รวมเครื่องใน) กก.ละ 60-62 บาท ราคาสูงขึ้นจากสัปดาห์ก่อนที่ กก.ละ 56-58 บาท อาจเพราะประชาชนหันไปบริโภคไก่แทนหมูทำให้ราคาแพงขึ้น ขณะที่ราคาไข่ไก่ เบอร์ 3 ฟองละ 2.70-2.80 บาท ลดลง 10 สตางค์ ผักชีราคาสูงขึ้น กก.ละ 10 บาท แต่ผักคะน้า ผักกาดขาว กะหล่ำปลี ผักกวางตุ้ง ราคาทรงตัว ขณะที่ราคามะนาวถูกลงผลละ 1-1.50 บาท</p></body>
</news>
