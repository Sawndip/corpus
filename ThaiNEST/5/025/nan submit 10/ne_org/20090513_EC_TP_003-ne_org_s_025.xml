<teiHeader>
<fileDesc>
<titleStmt>
  <title>"ณอคุณ"เดิมพันเก้าอี้ล้างขาดทุนIRPC  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130509/4581  </bibl>
</sourceDesc>
</fileDesc>
</teiHeader>
<news>
<headline>"ณอคุณ"เดิมพันเก้าอี้ล้างขาดทุนIRPC</headline>
<lead>ประชุม<orgName><component>บอร์ด</component><component>ไออาร์พีซี</component></orgName>ตามโผ  "ณอคุณ"  ขึ้นประธาน  ลั่นเดิมพันเก้าอี้ฟื้นธุรกิจล้างขาดทุนหมื่นล้าน  ปลอบใจบิ๊กหมงนั่งที่ปรึกษากิตติมศักดิ์  เผย  <orgName>ปตท.</orgName>เร่งปรับโครงสร้างบริษัทลูกส่งคนในคุม</lead>
<neck></neck>
<body><p>เมื่อวันที่  12  พ.ค.นายณอคุณ  สิทธิพงศ์  รองปลัด<orgName><prefix>กระทรวง</prefix>พลังงาน</orgName>  ในฐานะประธาน<orgName><component>คณะกรรมการบริหาร</component>  <component><prefix>บริษัท </prefix> ปตท.<suffix>จำกัด  (มหาชน)</suffix></component> </orgName> เปิดเผยภายหลังการประชุม<orgName><component>คณะกรรมการบริหาร </component> <component><prefix>บริษัท</prefix>  ไออาร์พีซี  <suffix>จำกัด  (มหาชน)</suffix> </component></orgName> ว่า  ได้รับเลือกจากที่ประชุม<orgName><component>บอร์ด</component><component>ไออาร์พีซี</component></orgName>ให้ดำรงตำแหน่งประธาน<orgName><component>บอร์ด</component><component>ไออาร์พีซี</component></orgName>  โดยที่ประชุมเสนอชื่อและทุกคนเห็นชอบ  ส่วนการลาออกของ  พล.อ.มงคล  อัมพรพิสิฐ  เป็นไปตามนโยบายของ  <orgName>ปตท.</orgName>อย่างไรก็ตาม  ได้เสนอแต่งตั้ง  พล.อ.มงคลเป็นที่ปรึกษากิตติมศักดิ์</p>
<p>      "การเป็นประธาน<orgName><component>บอร์ด</component><component>ไออาร์พีซี</component></orgName>ครั้งนี้ไม่ได้เป็นนอมินีของใคร  มาจากนโยบายของ  <orgName>ปตท.</orgName>ล้วนๆ  และจะเชิญผู้มีประสบการณ์จาก  <orgName>ปตท.</orgName>ทำแผนฟื้นฟูผลการดำเนินงาน  ขอเอาเก้าอี้เป็นเดิมพัน  ถ้าผลประกอบการขาดทุนอีกจะลาออกเอง  ผมพูดคำไหนคำนั้น  ไม่ยึดติดตำแหน่ง"  นายณอคุณกล่าว </p>
<p>สำหรับตำแหน่งประธานกรรมกรรมการบริหารและกรรมการส่วนที่หายไปจะเรียกประชุมเพื่อหารืออีกครั้งในวันที่  21  พ.ค.โดยยืนยันว่ากรรมการที่หายไปจะไม่มีคนของนายประชัย  เลี่ยวไพรัตน์  อย่างแน่นอน  แต่มาจาก  <orgName>ปตท.</orgName>และยืนยันอีกครั้งไม่มีการเมืองเข้ามาเกี่ยว </p>
<p> ด้าน  พล.อ.มงคลกล่าวว่า  ได้แจ้งการลาออกจากตำแหน่งประธานบอร์ด  ประธานกรรมการบริหารบริษัทและกรรมการ<orgName><prefix>บริษัท</prefix>ไออาร์พีซี</orgName>ในที่ประชุมบอร์ด  โดยมีผลทันที  ซึ่งสาเหตุการลาออกเป็นผลจากนายณอคุณในฐานะประธาน<orgName><component>บอร์ด</component>   <component>ปตท.</component></orgName>แจ้งยืนยันเมื่อวันที่   6  พ.ค.ว่า  ประธานกรรมการบริษัทในเครือ  <orgName>ปตท.</orgName>ต้องมาจาก  <orgName>ปตท.</orgName>เท่านั้น </p>
<p>     "เรื่องนี้ไม่มีการเมืองแทรกและไม่น้อยใจ  เพราะผมอยู่ตรงนี้  6  ปีแล้ว"  พล.อ.มงคลกล่าว</p>
<p>  นายจิตรพงษ์  กว้างสุขสถิตย์  กรรมการ<orgName>ไออาร์พีซี </orgName> กล่าวเพิ่มเติมว่า  การเลือกนายณอคุณเพื่อความเหมาะสม  และ  <orgName>ปตท.</orgName>อยากให้คนในเครือ  <orgName>ปตท.</orgName>เป็นประธานบอร์ด  เพื่อเป็นไปในทางทิศทางเดียวกัน   และอยากให้บริษัทลูกในตลาดหลักทรัพย์มีตัวแทน   <orgName>ปตท.</orgName>เป็นบอร์ด  ส่วนบอร์ดบริษัทลูกที่ยังมีคนนอก  เช่น  <orgName>ไทยออยล์</orgName>นั้น  <orgName>ปตท.</orgName>เตรียมทยอยปรับอย่างต่อเนื่อง</p>
<p>     ทั้งนี้  ตำแหน่งประธาน<orgName><component>บอร์ด</component><component>ไออาร์พีซี</component></orgName>มีวาระ  1  ปี  ส่วนกรรมการมีวาระ  3  ปี.</p></body>
</news>
