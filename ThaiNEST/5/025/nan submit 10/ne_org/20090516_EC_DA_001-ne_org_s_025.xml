<teiHeader>
<fileDesc>
<titleStmt>
  <title>ตะลึงน้ำปลาเถื่อนเกลื่อนตลาด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-16 08:03:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199207&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตะลึงน้ำปลาเถื่อนเกลื่อนตลาด</headline>
<lead></lead>
<neck></neck>
<body><p>นายภาส นิธิปิติกาญจน์ ผู้จัดการทั่วไป <orgName><prefix>บริษัท</prefix> สินวารีพัฒนา <suffix>จำกัด</suffix></orgName> ผู้ผลิตและจำหน่ายน้ำปลาภายใต้ยี่ห้อ ปลาหมึกเมคาเรน เปิดเผยว่า ในขณะนี้มีน้ำปลาคุณภาพต่ำและเป็นน้ำปลาผสมวางขายในตลาดอยู่เป็นจำนวนมากประมาณ 70-80% ของน้ำปลาที่วางจำหน่ายทั้งหมด ส่วนใหญ่จะใช้น้ำเกลือผสมกับน้ำเปล่าเพื่อวางจำหน่ายในราคาถูก แต่อันตรายต่อผู้บริโภคมากเมื่อบริโภคเข้าไปนานอาจก่อให้เกิดโรคมะเร็งได้ โดยผู้บริ โภคส่วนใหญ่จะหลงเชื่อซื้อเข้าไปเพราะเห็นว่ามีราคาถูกกว่าน้ำปลาแท้ เฉลี่ยแล้วมีราคาขายถูกเพียงขวดละ 6 บาทจนถึงราคา 16 บาท ต่ำกว่าน้ำปลาแท้ที่มีราคาขาย 30 บาท และที่ผ่านมา<orgName>รัฐ</orgName>ไม่มีเกณฑ์ควบคุมมาตรการน้ำปลาแต่อย่างใด จึงอยากเรียกร้องไปยังหน่วยงานที่เกี่ยวข้องเร่งเข้าไปดูแลมาตรฐานน้ำปลาไทยโดยด่วน เพื่อไม่ให้เกิดอันตรายต่อผู้บริโภค</p>
<p>สำหรับแผนงานของบริษัทในปีนี้ จะเร่งขยายตลาดส่งออกสินค้าไปในต่างประเทศมากขึ้นทั้งในออสเตรเลีย และกลุ่มยุโรป ผ่านการ จัดกิจกรรมกับเชฟชื่อดังของโรงแรมเพื่อเปิด ตลาดสินค้า จากปัจจุบันได้ส่งออกสินค้าไปแล้ว 5 ประเทศคิดเป็นสัดส่วนยอดขาย 5% ของยอดขายรวม คาดว่าในสิ้นปีนี้จะผลักดันยอดการส่งออกสินค้าเติบโตได้ 10% ของยอดขายรวม โดยตลาดส่งออกสินค้าไปต่างประเทศเติบโตได้ดี.
</p></body>
</news>
