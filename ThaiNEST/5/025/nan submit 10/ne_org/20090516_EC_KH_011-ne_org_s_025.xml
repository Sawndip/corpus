<teiHeader>
<fileDesc>
<titleStmt>
  <title>ขนส่งทางอากาศเต้นหามาตรการล้อมคอก ฟ้าผ่าสุวรรณภูมิ-จนท.บินไทยเจ็บอื้อ  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdNakUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>ขนส่งทางอากาศ</orgName>เต้นหามาตรการล้อมคอก ฟ้าผ่าสุวรรณภูมิ-จนท.<orgName>บินไทย</orgName>เจ็บอื้อ</headline>
<lead></lead>
<neck></neck>
<body><p>นายวุฒิชัย สิงหมณี รองอธิบดี<orgName><prefix>กรม</prefix>การขนส่งทางอากาศ</orgName> เปิดเผยว่า ในที่ประชุม<orgName><prefix>คณะกรรมการ</prefix>พัฒนาระบบความปลอดภัยท่าอากาศยาน</orgName> ที่มีนางกรรณิการ์ เขมาวุฒานนท์ อธิบดี<orgName><prefix>กรม</prefix>การขนส่งทางอากาศ</orgName> เป็นประธาน ได้มีการรายงานเรื่องพนักงานของ <orgName><prefix>บริษัท</prefix> การบินไทย <suffix>จำกัด(มหาชน)</suffix></orgName>ถูกฟ้าผ่าและได้รับบาดเจ็บขณะปฏิบัติงานบริเวณคองคอดซีสนามบินสุวรรณภูมิ จึงได้ขอให้<orgName><prefix>บริษัท</prefix> ท่าอากาศยานไทย <suffix>จำกัด (มหาชน)<</suffix>/orgName> หรือ<orgName>ทอท.</orgName> ไปตรวจสอบอุปกรณ์ป้องกันหรือสายล่อฟ้าว่า มีข้อบกพร่องหรือเสียหายหรือไม่ อย่างไร เนื่องจากถือเป็นการรักษาความปลอดภัยในท่าอากาศยาน รวมทั้งได้ให้ผู้ที่เกี่ยวข้องร่วมกันหามาตรการในการป้องกัน </p>
<p>"มีรายงานว่า เมื่อวันเสาร์ที่ 9 พ.ค.ที่ผ่านมา เกิดฟ้าผ่า ฟ้าร้อง และทำให้พนักงาน<orgName>การบินไทย</orgName>ที่โหลดกระเป๋า ฝ่ายช่าง และพนักงานขับรถได้รับบาดเจ็บ ดังนั้น จึงต้องหามาตรการในการป้องกันหรือเตือนผู้ที่เกี่ยวข้องหากเกิดฝนตก ฟ้าผ่า ฟ้าร้องเช่นนี้อีก ขณะเดียวกันได้ให้<orgName>ทอท.</orgName> ตรวจสอบว่ามีอุปกรณ์ เช่น สายล่อฟ้า หรือไฟเตือน เพื่อป้องกันความเสียหายที่อาจจะเกิดขึ้นหรือไม่" นายวุฒิชัย กล่าว </p>
<p>นายวุฒิชัย กล่าวถึงมาตรการในการป้องกันอุบัติเหตุจากนกในสนามบินสุวรรณภูมิ ว่า ทางคณะกรรมการได้มีโครงการติดตั้งเครื่องตรวจจับนก คาดว่าจะมีการสั่งซื้อจากสหรัฐ โดย<orgName>ทอท.</orgName>จะเป็นผู้ดำเนินการเรื่องนี้ เนื่องจากได้มีการสำรวจพบว่าเดือนม.ค.52 มีนกอยู่ในบริเวณสนามบินสุวรรณภูมิมากที่สุดถึง 1,300 ตัว เป็นนกขนาดกลางมากที่สุด ซึ่งทาง<orgName>ทอท.</orgName>จะมีหน่วยปราบนกและขับไล่ รวมทั้งเก็บทำลายและกำจัด </p>
<p> "เครื่องตรวจจับนกจะมีลักษณะเดียวกับเครื่องตรวจจับนกในสนามบินนิวยอร์ก โดยจะมีการติดตั้งอุปกรณ์ตรวจจับนกหรือจานเรดาร์ในสนามบิน ซึ่งมีประสิทธิภาพครอบคลุมในรัศมีที่ป้องกันนกเพื่อไม่ให้ก่อให้เกิดอันตรายต่อเครื่องบิน โดยเครื่องมือดังกล่าวจะส่งข้อมูลรายงานให้หอบังคับการบินทราบเพื่อเตือนกัปตันและนักบินที่อยู่ในรัศมีเพื่อระมัดระวังนก" นายวุฒิชัย กล่าว</p>
<p>ด้านนายเสรีรัตน์ ประสุตานนท์ ผู้อำนวยการ<orgName>ท่าอากาศยานสุวรรณภูมิ</orgName> กล่าวว่า สาเหตุที่พนักงาน<orgName>การบินไทย</orgName>ได้รับบาดเจ็บจากฟ้าผ่า เนื่องจากในวันดังกล่าวเครื่องตรวจประจุไฟฟ้าของ<orgName><prefix>กรม</prefix>อุตุนิยมวิทยา</orgName>ในสุวรรณภูมิเสีย จึงไม่ได้มีการแจ้งเตือน ประกอบกับบริเวณคองคอดซี ที่เกิดเหตุนั้น ไม่มีสายล่อฟ้า เพราะสายล่อฟ้าจะติดตั้งเฉพาะพื้นที่อาคารผู้โดยสาร อย่างไรก็ตาม ในส่วนของ<orgName>ทอท.</orgName> จะนำเรื่องนี้เข้าสู่ที่ประชุม<orgName><prefix>คณะกรรมการ</prefix>รักษาความปลอดภัย</orgName>เพื่อหามาตรการป้องกันเหตุการณ์ดังกล่าว เพราะแม้จะมีมาตรการในการปฏิบัติของพนักงานอยู่แล้ว แต่อาจลืมหรือไม่ได้เข้มงวดเท่าที่ควร ดังนั้นในช่วงหน้าฝนจะมีการเพิ่มความเข้มงวดเพื่อป้องกันอันตรายมากขึ้น  </p></body>
</news>
