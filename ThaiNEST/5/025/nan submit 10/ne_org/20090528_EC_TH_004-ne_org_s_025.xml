<teiHeader>
<fileDesc>
<titleStmt>
  <title>เปิดเวทีถกทั่วประเทศ "พาณิชย์" ดึง อบจ.-อบต.ร่วมเอฟทีเอ  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:40:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8981  </bibl>
</sourceDesc>
</fileDesc>
</teiHeader>
<news>
<headline>เปิดเวทีถกทั่วประเทศ "<orgName>พาณิชย์</orgName>" ดึง <orgName>อบจ.</orgName>-<orgName>อบต.</orgName>ร่วมเอฟทีเอ</headline>
<lead></lead>
<neck></neck>
<body><p>นางนันทวัลย์ ศกุนตนาค รักษาการอธิบดี<orgName><prefix>กรม</prefix>เจรจาการค้าระหว่างประเทศ</orgName> เปิดเผยว่า กรมจะดึง<orgName><prefix>องค์การ</prefix>บริหารส่วนตำบล (อบต.)</orgName> <orgName><prefix>องค์การ</prefix>บริหารส่วนจังหวัด (อบจ.)</orgName> ให้รับรู้ถึงประโยชน์จากข้อตกลงเขตการค้าเสรี (เอฟทีเอ) มากขึ้น โดยจะจัดทำในรูปแบบ "คลินิกเอฟทีเอ" นอกเหนือจากที่ผ่านมา ได้จัดเวทีสาธารณะโดยเปิดโอกาสให้ทุกภาคส่วนทั้ง<orgName><prefix>องค์กร</prefix>ภาคเอกชน (เอ็นจีโอ)</orgName> นักวิชาการ นักศึกษา นักการเมือง สื่อมวลชน ผู้มีส่วนได้ส่วนเสีย ประชาชนทั่วไป และหน่วยงาน ที่เกี่ยวข้องมีส่วนแสดงความคิดเห็นในข้อตกลงเอฟทีเอฉบับต่างๆ ที่ไทยทำกับประเทศคู่ค้า ซึ่งเป็นการดำเนินการภายใต้มาตรการ 190 กฎหมายรัฐธรรมนูญแห่งราชอาณาจักรไทย พ.ศ.2550</p>
<p>นอกจากนี้ ยังจะทำโครงการ "<orgName>เออีซี</orgName>และเอฟทีเอเพื่อประชาชน" เพื่อให้ประชาชนได้รับทราบถึงการที่ไทยได้รวมกลุ่มเป็น<orgName>ประชาคมเศรษฐกิจอาเซียน (เออีซี)</orgName> และประโยชน์ของเอฟทีเอ โดยทั้ง 2 งานจะจัดเป็นมหกรรมร่วมกับกิจกรรมอื่นๆ และเชิญผู้ประกอบการที่ประสบความสำเร็จจากการใช้ประโยชน์จากข้อตกลงเอฟทีเอฉบับต่างๆมาร่วมงานด้วย ผู้สนใจเข้าร่วมการสัมมนาต่างๆของกรม สามารถดูรายละเอียดได้ที่ www.dtn.go.th และ www.thaifta.com หรือคอลเซ็นเตอร์ 0-2507-7555</p>
<p>"ที่ผ่านมา กรมได้จัดเวทีสาธารณะ 11 ครั้ง มีคนเข้าร่วมเกินความคาดหมายกว่า 8,000 คน โดย 80% มีความพึงพอใจต่องานสัมมนา นอกจากนี้ ยังได้ให้ความรู้ในเรื่องอื่นๆอย่างสม่ำเสมอทั้งในส่วนกลางและภูมิภาคเป็นการสร้างความตระหนักและกระตุ้นให้ใช้ประโยชน์จากเอฟทีเอ".</p></body>
</news>
