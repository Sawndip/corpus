<teiHeader>
<fileDesc>
<titleStmt>
  <title>กสิกรฯเปิดบริการรับฝาเงินคนชรา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:23:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200400&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>กสิกรฯ</orgName>เปิดบริการรับฝาเงินคนชรา</headline>
<lead></lead>
<neck></neck>
<body><p>นายอนุรักษ์ ตันติพิพัฒนา ผู้อำนวยการฝ่ายบริหารผลิตภัณฑ์เงินฝากและการลงทุนลูกค้าบุคคล <orgName><prefix>ธนาคาร</prefix>กสิกรไทย</orgName> เปิดเผยว่า ธนาคารเปิดให้บริการเงินฝากประจำเพื่อผู้สูงอายุ  ซึ่งเป็นเงินฝากประจำรูปแบบใหม่ สำหรับลูกค้าบุคคลที่มีอายุตั้งแต่ 55 ปีขึ้นไป โดยผู้ฝากเงินจะได้รับอัตราดอกเบี้ยที่สูงกว่าเงินฝากประจำทั่วไป และได้รับการคุ้มครองอุบัติเหตุส่วนบุคคลตลอด 24 ชั่วโมง โดยธนาคารได้ตั้งเป้าหมายยอดการฝากเงินบัญชีดังกล่าวไว้ที่ 20,000 บัญชี</p>
<p>ทั้งนี้บริการเงินฝากประจำเพื่อผู้สูงอายุ มีระยะเวลาการฝาก 30 เดือน วงเงินฝากขั้นต่ำ 100,000 บาท แต่ไม่เกิน 1,000,000 บาทต่อรายบุคคล และรับดอกเบี้ยเท่ากับอัตราดอกเบี้ยเงินฝากประจำ 24 เดือนบวกอีกปีละ 0.15% ต่อปี หรือ 1.40% ต่อปี จ่ายดอกเบี้ยทุกเดือน โดยดอกเบี้ยที่ได้รับจะไม่เสียภาษี  และยังได้รับความคุ้มครองประกันอุบัติเหตุส่วนบุคคลตลอด 24 ชั่วโมงทั่วโลก กรณีเสียชีวิต สูญเสียอวัยวะ ดวงตาหรือทุพพลภาพถาวร อันเนื่องมาจากอุบัติเหตุ โดยให้ความคุ้มครองเท่ากับยอดเงินฝากในบัญชี และสูงสุดไม่เกิน 1,000,000 บาท และยังเพิ่มความคุ้มครองพิเศษในส่วนของกระดูกแตกหัก และค่ารักษาพยาบาลตลอดระยะเวลาการฝากด้วย.</p></body>
</news>
