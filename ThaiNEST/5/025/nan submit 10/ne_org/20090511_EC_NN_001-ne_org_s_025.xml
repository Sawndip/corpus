<teiHeader>
<fileDesc>
<titleStmt>
  <title>สรรหากทช.เริ่มนับหนึ่ง หลัง"วุฒิสภา"ตีกลับรายชื่อผู้สมัคร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160839  </bibl>
</sourceDesc>
</fileDesc>
</teiHeader>
<news>
<headline>สรรหา<orgName>กทช.</orgName>เริ่มนับหนึ่ง หลัง"<orgName>วุฒิสภา</orgName>"ตีกลับรายชื่อผู้สมัคร</headline>
<lead></lead>
<neck></neck>
<body><p>นายธานีรัตน์ ศิริปะชะนะ รองปลัด<orgName><prefix>กระทรวง</prefix>เทคโนโลยีสารสนเทศ และการสื่อสาร (ไอซีที)</orgName> ในฐานะประธาน <orgName><prefix>คณะกรรมการ</prefix>สรรหากรรมการกิจการโทรคมนาคมแห่งชาติ(กทช.)</orgName> กล่าวว่า ในวันที่ 15 พฤษภาคมนี้จะมีการประชุม<orgName><prefix>คณะกรรมการ</prefix>สรรหา กทช.</orgName>เพื่อเตรียมเปิดรับสมัครผู้ที่จะเป็น<orgName>กทช.</orgName>จำนวน 4 คน เพื่อเข้ามาทำงานแทนกรรมการที่จับฉลากออก 3 คน และลาออก 1 คน อีกครั้ง หลังจากก่อนหน้านี้ <orgName>วุฒิสภา</orgName>ได้ตีกลับรายชื่อผู้เข้าสมัครกรรมการ <orgName>กทช.</orgName> </p>
<p>สำหรับเหตุผลที่ทำให้<orgName>วุฒิสภา</orgName>ตีกลับรายชื่อผู้สมัคร<orgName><prefix>คณะกรรมการ</prefix> กทช.</orgName>มาให้กรรมการสรรหาพิจารณาใหม่ เนื่องจากมีผู้สมัครมีรายชื่อซ้ำกันใน 2 บัญชี คือ บัญชีรายชื่อแทนผู้ที่ลาออกจากตำแหน่ง กับ บัญชีรายชื่อแทนผู้ที่พ้นจากวาระด้วยการจับฉลาก และจากกรณีดังกล่าว ดังนั้น<orgName><prefix>คณะกรรมการ</prefix>สรรหาฯ</orgName>จึงจะดำเนินการสรรหาใหม่ </p>
<p>ก่อนหน้านี้ <orgName>กทช.</orgName> มีกรรมการพ้นจากตำแหน่งโดยการลาออกคือ นายอาทร จันทวิมล และกรรมการพ้นจากตำแหน่งโดยการจับสลากคือ พล.อ.ชูชาติ พรหมพระสิทธิ์ นายเศรษฐพร คูศรีพิทักษ์ และนายเหรียญชัย เรียววิไลสุข </p>
<p>นายธานีรัตน์ กล่าวอีกว่า ในการเปิดรับสมัครผู้ที่จะเป็นกรรมการ <orgName>กทช.</orgName>ใหม่ <orgName><prefix>คณะกรรมการ</prefix>สรรหา</orgName>จะระบุในใบสมัครให้ผู้ลงสมัครเลือกสมัครได้อย่างเดียว คือ ลงรับคัดเลือกแทนผู้ที่ลาออกจากตำแหน่ง หรือ แทนผู้ที่พ้นจากวาระด้วยการจับฉลาก ซึ่งสามารถเปิดรับสมัครใหม่ได้ทันที คาดหลังจากนั้น<orgName><prefix>คณะกรรมการ</prefix>สรรหา</orgName>จะใช้เวลาในการตรวจสอบคุณสมบัติ และรับฟังการแสดงวิสัยทัศน์ เพื่อลงคะแนนและส่งรายชื่อให้ <orgName>วุฒิสภา</orgName>คัดเลือกได้ภายใน 60 วันนับจากวันที่ 1 มิถุนายนนี้ แต่ไม่เกินวันที่ 24 สิงหาคม2552 
</p></body>
</news>
