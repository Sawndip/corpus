<teiHeader>
<fileDesc>
<titleStmt>
  <title>เรคกูเลเตอร์รวม71กองทุนโรงไฟฟ้า  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/16/news_28755599.php?news_id=28755599  </bibl>
</sourceDesc>
</fileDesc>
</teiHeader>
<news>
<headline>เรคกูเลเตอร์รวม71กองทุนโรงไฟฟ้า</headline>
<lead>เรคกูเลเตอร์ เตรียมโละ<orgName><prefix>กองทุน</prefix>พัฒนาชุมชนรอบโรงไฟฟ้า</orgName> 71 แห่ง รวมเป็นกองทุนเดียว หวังสร้างกลไกบริหารจัดการภาพรวม ย้ำยังให้ชุมชนยังบริหารจัดการเงิน ระบุวัตถุประสงค์กองทุนใหม่ ส่งเสริมให้มีไฟฟ้าใช้อย่างทั่วถึง และผลิตไฟฟ้าจากพลังงานหมุนเวียน</lead>
<neck></neck>
<body><p>นายดิเรก ลาวัณย์ศิริ ประธานกรรมการกำกับกิจการพลังงาน (เรคกูเลเตอร์) เปิดเผยว่า ขณะนี้คณะกรรมการฯ เตรียมร่างกฎระเบียบรองรับการจัดตั้งและบริหาร<orgName><prefix>กองทุน</prefix>พัฒนาไฟฟ้า</orgName> ตาม พ.ร.บ.การประกอบกิจการพลังงาน พ.ศ. 2550 โดยคาดว่าจะแล้วเสร็จในปลายปีนี้ ทั้งนี้จะถ่ายโอนงานของ<orgName><prefix>กองทุน</prefix>พัฒนาชุมชน ในพื้นที่รอบโรงไฟฟ้า</orgName>ที่จัดตั้งมาแล้ว 71 กองทุน เพื่อรวมให้เป็นกองทุนเดียวกัน ภายใต้ชื่อกองทุนพัฒนาไฟฟ้า และบริหารจัดการในภาพรวม โดยคณะกรรมการที่ตั้งขึ้นมาใหม่ ซึ่งจะมาจากบุคคลภายนอกและคนในคณะกรรมการกำกับฯ</p>
<p>"<orgName><prefix>กองทุน</prefix>พัฒนาชุมชนรอบโรงไฟฟ้า</orgName>ที่มีอยู่ 71 กองทุนในปัจจุบัน ตั้งขึ้นชั่วคราวในระหว่างที่<orgName><prefix>กองทุน</prefix>พัฒนาไฟฟ้า</orgName>ยังอยู่ระหว่างการจัดตั้ง แต่กองทุนจะพัฒนาไฟฟ้าจะรวม 71 กองทุนนี้เข้ามาแล้วยังให้ชุมชนมีสิทธิใช้เงินเหมือนเดิม" นายดิเรก กล่าว</p>
<p>พ.ร.บ.การประกอบกิจการฯ ได้กำหนดวัตถุประสงค์ของ<orgName><prefix>กองทุน</prefix>พัฒนาไฟฟ้า</orgName>ไว้ 6 ข้อ ได้แก่ 1. เพื่อการชดเชยและอุดหนุนผู้รับใบอนุญาตประกอบกิจการไฟฟ้า ซึ่งได้ให้บริการแก่ผู้ใช้ไฟฟ้าที่ด้อยโอกาส หรือเพื่อให้มีการให้บริการไฟฟ้าอย่างทั่วถึง</p>
<p>2. เพื่อการชดเชยผู้ใช้ไฟฟ้า ซึ่งต้องจ่ายอัตราค่าไฟฟ้าแพงขึ้น จากการผลิตไฟฟ้าอย่างไม่เป็นธรรมหรือมีการเลือกปฏิบัติ</p>
<p>3. เพื่อการพัฒนาหรือฟื้นฟูท้องถิ่นที่ได้รับผลกระทบจากการดำเนินงานของโรงไฟฟ้า</p>
<p>4. เพื่อการส่งเสริมการใช้พลังงานหมุนเวียน 5.เพื่อการส่งเสริมสังคมและประชาชนให้มีความรู้ ความตระหนัก และมีส่วนร่วมทางด้านไฟฟ้า 6.เป็นค่าใช้จ่ายในการบริหาร<orgName><prefix>กองทุน</prefix>พัฒนาไฟฟ้า</orgName></p>
<p>ส่วนแหล่งที่มาของเงิน<orgName><prefix>กองทุน</prefix>พัฒนาไฟฟ้า</orgName>นั้น เก็บจากผู้รับใบอนุญาตประกอบกิจการไฟฟ้า และมาจากเงินค่าปรับต่างๆ เบื้องต้นยังคงใช้อัตราเดิม โดยเก็บจาก<orgName>โรงไฟฟ้าก๊าซธรรมชาติ</orgName> ที่ 1 สตางค์ต่อหน่วย ,<orgName>โรงไฟฟ้าที่ใช้น้ำมันเตาและดีเซล</orgName> 1.5 สตางค์ต่อหน่วย <orgName>โรงไฟฟ้าถ่านหินและลิกไนต์</orgName> 2 สตางค์ต่อหน่วย <orgName>โรงไฟฟ้าพลังน้ำ</orgName> 2 สตางค์ต่อหน่วย <orgName>โรงไฟฟ้าชีวภาพ ชีวมวล และ ขยะ</orgName> 1 สตางค์ต่อหน่วย ช่วงเดือนก.ค.2550- เดือนธ.ค.2551 มีการจัดเก็บเงินจากโรงไฟฟ้าเพื่อเข้าสู่<orgName><prefix>กองทุน</prefix>พัฒนาชุมชนรอบโรงไฟฟ้า</orgName>แล้ว 2,665.79 ล้านบาท และได้โอนไปที่<orgName><prefix>กองทุน</prefix>พัฒนาชุมชนรอบโรงไฟฟ้า</orgName>แล้ว 1,655.59 ล้านบาท</p></body>
</news>
