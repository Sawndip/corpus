<teiHeader>
<fileDesc>
<titleStmt>
  <title>"พรทิวา"จับมือเวียดนามฮั้วค้าข้าว เตรียมแลกเปลี่ยนข้อมูล 3 ระดับ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/16/news_28755598.php?news_id=28755598  </bibl>
</sourceDesc>
</fileDesc>
</teiHeader>
<news>
<headline>"พรทิวา"จับมือ<orgName>เวียดนาม</orgName>ฮั้วค้าข้าว เตรียมแลกเปลี่ยนข้อมูล 3 ระดับ</headline>
<lead>"พรทิวา"จับมือ<orgName>เวียดนาม</orgName>ร่วมมือค้าข้าว กำหนดร่วมมือ 3 ระดับ เน้นการแลกเปลี่ยนข้อมูลระหว่างเจ้าหน้าที่ ชาวนา และผู้ส่งออก ชงรัฐมนตรีเศรษฐกิจ<orgName>อาเซียน</orgName>รับทราบเดือนส.ค.นี้</lead>
<neck></neck>
<body><p>นางพรทิวา นาคาศัย รัฐมนตรีว่าการ<orgName><prefix>กระทรวง</prefix>พาณิชย์</orgName> เปิดเผยว่า ระหว่างวันที่ 14-15 พ.ค. ได้นำคณะผู้แทนภาครัฐและเอกชน เยือนเวียดนามเพื่อหารือเกี่ยวกับความร่วมมือเรื่องข้าวและความร่วมมือด้านการค้าอื่นๆ ซึ่งทั้ง 2 ฝ่ายได้เห็นชอบร่วมกันในด้านความร่วมมือเรื่องข้าว ที่จะร่วมกันกระชับและขยายความร่วมมือ ในการแลกเปลี่ยนข้อมูลด้านการตลาด ราคา การผลิต อย่างเป็นรูปธรรมยิ่งขึ้น โดยกำหนดให้มีคณะทำงาน 3 คณะ ประกอบด้วย เจ้าหน้าที่อาวุโส ผู้ส่งออก และ ชาวนา</p>
<p>ทั้งนี้ ในส่วนของเจ้าหน้าที่อาวุโส จะมีการเพื่อแลกเปลี่ยนข้อมูลเกี่ยวกับนโยบายข้าวของแต่ละประเทศ และหารือแนวโน้มตลาด โดย<orgName>เวียดนาม</orgName>มอบให้<orgName><prefix>กรม</prefix>การส่งออกและนำเข้า</orgName>เป็นหน่วยงานกลาง และ<orgName>ไทย</orgName>มอบ<orgName><component><prefix>สำนัก</prefix>บริหารการค้าข้าว</component> <component><prefix>กรม</prefix>การค้าต่างประเทศ</component></orgName>เป็นหน่วยงานกลาง กำหนดรูปแบบการประสานงานต่อไป</p>
<p>ในส่วนของผู้ส่งออก<orgName><prefix>สมาคม</prefix>ผู้ส่งออกข้าวไทย</orgName>และ<orgName><prefix>สมาคม</prefix>อาหาร<suffix>แห่งชาติเวียดนาม</suffix></orgName> จะแลกเปลี่ยนข้อมูลสถานการณ์การค้า ราคา และการขนส่งข้าวอย่างสม่ำเสมอ และในส่วนของชาวนา <orgName><prefix>สมาคม</prefix>ชาวนาไทย</orgName>และ<orgName><prefix>สหพันธ์</prefix>ชาวนาเวียดนาม</orgName> จะมีการแลกเปลี่ยนข้อมูลและประสบการณ์เกี่ยวกับการผลิต การตลาดเพื่อสร้างความสัมพันธ์ใกล้ชิด ระหว่างเกษตรของทั้งสองประเทศและยกระดับความเป็นอยู่ของชาวนาให้ดีขึ้น</p>
<p>�คณะทำงานทั้ง 3 คณะ จะรายงานความคืบหน้าของการดำเนินงานในการประชุมรัฐมนตรีเศรษฐกิจ<orgName>อาเซียน</orgName> ซึ่งกำหนดจะจัดประชุมในเดือนส.ค. นี้ ที่<orgName>ไทย</orgName>เป็นเจ้าภาพ เป็นการแจ้งให้สมาชิก<orgName>อาเซียน</orgName>ทราบความเคลื่อนไหวที่เกิดขึ้น และเป็นโอกาสให้หารือรายละเอียดความร่วมมือเพิ่มขึ้น" นางพรทิวา กล่าว</p>
<p>นางพรทิวา กล่าวว่า สำหรับความร่วมมือด้านการส่งเสริมการส่งออก ฝ่าย<orgName>เวียดนาม</orgName>ขอความร่วมมือฝ่าย<orgName>ไทย</orgName> ในการแลกเปลี่ยนประสบการณ์การส่งเสริมตราสัญลักษณ์ (Brand) และภาพลักษณ์ (Image) ของประเทศ ตลอดจนการพัฒนาผลิตภัณฑ์ ขณะที่ด้านการค้าภายใน ทั้ง 2 ฝ่าย ตกลงที่จะร่วมมือกันแลกเปลี่ยนข้อมูลและประสบการณ์เกี่ยวกับการกำหนดกฎระเบียบและการบังคับใช้กฎหมาย เพื่อดูแลการค้าภายในประเทศ</p></body>
</news>
