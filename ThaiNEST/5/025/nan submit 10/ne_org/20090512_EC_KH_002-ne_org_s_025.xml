<teiHeader>
<fileDesc>
<titleStmt>
  <title>ขุนคลังฟุ้งต่างชาติเชื่อมั่นลงทุนไทย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdNekV5TURVMU1nPT0=&sectionid=TURNd05RPT0=&day=TWpBd09TMHdOUzB4TWc9PQ==  </bibl>
</sourceDesc>
</fileDesc>
</teiHeader>
<news>
<headline>ขุน<orgName>คลัง</orgName>ฟุ้งต่างชาติเชื่อมั่นลงทุนไทย</headline>
<lead></lead>
<neck></neck>
<body><p>นายกรณ์ จาติกวณิช รมว.<orgName>คลัง</orgName> เปิดเผยถึงโครงการลงทุนของ<orgName><prefix>บริษัท</prefix> สยามฟิวเจอร์ดีเวลลอปเมนท์ <suffix>จำกัด(มหาชน)</suffix></orgName> หรือ<orgName>เอสเอฟ</orgName> ผู้พัฒนาและบริหารศูนย์การค้าแบบเปิดของ<orgName>ไทย</orgName> ที่ร่วมกับ<orgName><prefix>บริษัท</prefix>อิคาโน่ <suffix>จำกัด</suffix></orgName> และ<orgName><prefix>บริษัท</prefix> เอส.พี.เอส. โกลเบิ้ลเทรด <suffix>จำกัด</suffix></orgName> เพื่อสร้างศูนย์การค้าเมกะ บางนา บนถนนบางนา-ตราด ก.ม.9 มูลค่าโครงการ 1 หมื่นล้านบาท ว่า โครงการนี้มาในจังหวะเวลาที่สำคัญและสอดคล้องกับมาตรการกระตุ้นการลงทุนระยะยาวของ<orgName>รัฐบาล</orgName> ภายใต้แผนปฏิบัติไทยเข้มแข็ง 2555 ซึ่งมาตรการที่<orgName>รัฐ</orgName>ดำเนินการในขณะนี้ เป็นไปเพื่อสร้างความเชื่อมั่น ให้ภาคเอกชนเร่งลงทุน และจะนำไปสู่การฟื้นเศรษฐกิจ ไทยได้</p>
<p>นายกรณ์ กล่าวว่า ที่ผ่านมาจากการหารือรอบ 2 กับกลุ่มประเทศ<orgName>อาเซียน</orgName> เมื่อต้นเดือนพ.ค.ที่ผ่านมา ก็มีความก้าวหน้าเรื่องแผนดำเนินโครงการลงทุนโครงสร้างพื้นฐานในอาเซียน คาดว่าเดือนต.ค.นี้จะเดินหน้าได้ โดยแต่ละประเทศรวบรวมเงินออมแล้วนำมาซื้อพันธบัตรของ<orgName>อาเซียน</orgName>แทนที่พันธบัตรนอกกลุ่ม จากนั้นจะร่วมสร้างโครงสร้างพื้นฐานเพื่อเชื่อม<orgName>อาเซียน</orgName> และ<orgName>ไทย</orgName>จะจัดตั้งกองทุนโครงสร้างพื้นฐานในประเทศ ซึ่งการดำเนินการจะนำทรัพย์สินของ<orgName><prefix>กระทรวง</prefix>การคลัง</orgName>ที่มีอยู่จำนวนมาก หรือโครงการรถไฟฟ้าในบางเส้นทางมาแปลงเป็นหลักทรัพย์(ซีเคียว ริไทเซชั่น) เพื่อนำเงินมาลงทุน</p>
<p> "การร่วมลงทุนขนาดใหญ่ของนักลงทุนต่างชาติ ถือเป็นการสะท้อนความเชื่อมั่นของนักลงทุนที่มีต่อประเทศไทยมากขึ้น สอดคล้องกับแผนปฏิบัติการไทยเข้มแข็งของ<orgName>รัฐบาล</orgName>ในการจ้างรายได้เข้าประเทศและจ้างงานได้อีกกว่า 20,000 อัตรา โดยมีภาคเอกชนเป็นตัวขับเคลื่อน"นาย กรณ์ กล่าว</p>
<p>ด้านนายดุสิต นนทะนาคร ประธาน<orgName><prefix>สภา</prefix>หอการค้า<suffix>แห่งประเทศไทย</suffix></orgName> กล่าวว่า การเข้ามาลงทุนของนักลงทุนขนาดใหญ่กับต่างประเทศเป็นการเรียกความเชื่อมั่นของนักลงทุนรายอื่นๆ ได้เป็นอย่างดี ซึ่งประเทศไทยจะต้องไม่สร้างเงื่อนไขความขัดแย้งให้เกิดขึ้นภายในประเทศอีก </p></body>
</news>
