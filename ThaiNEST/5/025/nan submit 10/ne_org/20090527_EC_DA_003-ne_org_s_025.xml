<teiHeader>
<fileDesc>
<titleStmt>
  <title>สศค.ยันความพร้อมเก็บภาษีที่ดิน-สิ่งปลูกสร้าง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 15:59:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200385&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>สศค.</orgName>ยันความพร้อมเก็บภาษีที่ดิน-สิ่งปลูกสร้าง</headline>
<lead></lead>
<neck></neck>
<body><p>วันนี้(27 พ.ค.) นายสมชัย สัจจพงษ์ ผู้อำนวยการ<orgName><prefix>สำนักงาน</prefix>เศรษฐกิจการคลัง (สศค.)</orgName> เปิดเผยว่า <orgName>สศค.</orgName>ยังอยู่ระหว่างการระดมความคิดเห็นจากประชาชนในทุกภาค เพื่อชี้แจงทำความเข้าใจเกี่ยวกับการจัดเก็บภาษีที่ดินและสิ่งปลูกสร้าง โดยเริ่มดำเนินการจากจังหวัดสุราษฎร์ธานี ขอนแก่น เชียงใหม่ ชลบุรี อุบลราชธานี และ กรุงเทพฯ ซึ่งมีกำหนดแล้วเสร็จภายในเดือน ก.ย.นี้ และจะนำข้อเสนอแนะต่าง ๆ นำมาปรับปรุงแก้ไขในร่าง พ.ร.บ.ได้ในชั้นกรรมาธิการ หลังเข้าสู่การพิจารณาของ<orgName><prefix>สภา</prefix>ผู้แทนราษฎร</orgName>แล้ว ทั้งนี้ จากกการระดมความคิดเห็นของประชาชนส่วนหนึ่งตามแผน พบว่าประชาชนและ<orgName><prefix>องค์กร</prefix>ปกครองส่วนท้องถิ่น(อปท.)</orgName> ส่วนใหญ่สนับสนุนแนวคิดดังกล่าว เนื่องจากไม่ได้ส่งผลกระทบต่อการจัดเก็บรายได้ของท้องถิ่น แต่เป็นการปรับเปลี่ยนรูปแบบการเก็บภาษีจากภาษีโรงเรือนมาเป็นภาษีที่ดินและสิ่งปลูกสร้าง และยังคงให้อปท. ทำหน้าที่เก็บภาษีเช่นเดิม แต่ยอมรับว่ามีประชาชนบางส่วนยังคัดค้านการเก็บภาษีนี้</p>
<p>นายสมชัย กล่าวต่อว่า การยกร่าง พ.ร.บ.ที่ดินและสิ่งปลูกสร้าง เพื่อจัดเก็บภาษีในรูปแบบใหม่ทดแทนภาษีโรงเรือนและที่ดิน พร้อมที่จะนำเสนอให้<orgName>ครม.</orgName>พิจารณาแล้ว โดยขึ้นอยู่กับการตัดสินใจของ นายกรณ์ จาติกวณิช รมว.<orgName>คลัง</orgName> ว่าจะนำเข้า<orgName>ครม.</orgName>เมื่อใด ซึ่ง<orgName>สศค.</orgName>ได้ชี้แจงและรายงานเรื่องนี้ให้รมว.<orgName>คลัง</orgName>มาโดยตลอดแล้ว เชื่อว่าไม่น่าจะช้า ทั้งนี้ ในร่าง พ.ร.บ.ที่ดินและสิ่งปลูกสร้าง กำหนดเพดานภาษีที่จัดเก็บไว้ 3 อัตรา คือ อัตราทั่วไปสำหรับที่ดิน และสิ่งปลูกสร้างเชิงพาณิชย์ เสียภาษีไม่เกิน 0.5% ของมูลค่าทรัพย์สิน,ที่ดินเพื่อที่อยู่อาศัย ไม่เกิน 0.1% และที่ดินเพื่อการเกษตรกรรม เสียไม่เกิน 0.05% ส่วนกรณีพื้นที่ว่างเปล่าจะจัดเก็บ 0.5% ของมูลค่าสินทรัพย์ แต่การจัดเก็บภาษีนั้น จะตั้งคณะกรรมการที่มีปลัด<orgName><prefix>กระทรวง</prefix>การคลัง</orgName> เป็นประธาน กำหนดอัตราการจัดเก็บภาษีที่ดินฯ ทุก 4 ปี.</p></body>
</news>
