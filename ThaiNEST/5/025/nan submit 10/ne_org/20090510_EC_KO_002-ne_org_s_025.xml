<teiHeader>
<fileDesc>
<titleStmt>
  <title>ศก.ฉุดยอดรูดบัตรนิ่ง-ชักดาบเพิ่ม คนรัดเข็มขัดใช้จ่ายน้อยลง-แบงก์ตรวจลูกค้าเข้ม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090510/12251/%e0%b8%a8%e0%b8%81.%e0%b8%89%e0%b8%b8%e0%b8%94%e0%b8%a2%e0%b8%ad%e0%b8%94%e0%b8%a3%e0%b8%b9%e0%b8%94%e0%b8%9a%e0%b8%b1%e0%b8%95%e0%b8%a3%e0%b8%99%e0%b8%b4%e0%b9%88%e0%b8%87%e0%b8%8a%e0%b8%b1%e0%b8%81%e0%b8%94%e0%b8%b2%e0%b8%9a%e0%b9%80%e0%b8%9e%e0%b8%b4%e0%b9%88%e0%b8%a1%e0%b8%84%e0%b8%99%e0%b8%a3%e0%b8%b1%e0%b8%94%e0%b9%80%e0%b8%82%e0%b9%87%e0%b8%a1%e0%b8%82%e0%b8%b1%e0%b8%94%e0%b9%83%e0%b8%8a%e0%b9%89%e0%b8%88%e0%b9%88%e0%b8%b2%e0%b8%a2%e0%b8%99%e0%b9%89%e0%b8%ad%e0%b8%a2%e0%b8%a5%e0%b8%87%e0%b9%81%e0%b8%9a%e0%b8%87%e0%b8%81%e0%b9%8c%e0%b8%95%e0%b8%a3%e0%b8%a7%e0%b8%88%e0%b8%a5%e0%b8%b9%e0%b8%81%e0%b8%84%e0%b9%89%e0%b8%b2%e0%b9%80%e0%b8%82%e0%b9%89%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>ศก.ฉุดยอดรูดบัตรนิ่ง-ชักดาบเพิ่ม คนรัดเข็มขัดใช้จ่ายน้อยลง-แบงก์ตรวจลูกค้าเข้ม</headline>
<lead>แบงก์เผยหนี้เสียบัตรเครดิตไตรมาสแรกเพิ่มขึ้น ขณะที่ยอดใช้จ่ายผ่านบัตรทรงตัว เหตุประชาชนรัดเข็มขัดมากขึ้น จากปัญหาเศรษฐกิจและการเมือง <orgName>แบงก์กรุงเทพ</orgName>ตั้งเป้าคุมเอ็นพีแอลไม่ให้เกิน 2% รับแบงก์เข้มในการให้บัตร</lead>
<neck></neck>
<body><p> นายโชค ณ ระนอง ผู้จัดการสายบัตรเครดิต <orgName><prefix>ธนาคาร</prefix>กรุงเทพ</orgName> เปิดเผยว่า ผลจากภาวะเศรษฐกิจที่ชะลอตัว และปัจจัยการเมืองที่ไม่สงบ มีผลให้หนี้ที่ไม่ก่อให้เกิดรายได้ (เอ็นพีแอล) ของบัตรเครดิตในไตรมาสแรกปีนี้ปรับเพิ่มขึ้น ในขณะที่ยอดการใช้จ่ายผ่านบัตรเครดิตยังทรงตัว เนื่องจากประชาชนมีความระมัดระวังในการใช้จ่ายมากขึ้น ทำให้มียอดใช้จ่ายผ่านบัตรลดลงเหลือ 9,000 บาทต่อบัตร หรือลดลง 1-2% เมื่อเทียบกับสิ้นปีที่ผ่านมา</p>
<p>สำหรับเป้าหมายการควบคุมเอ็นพีแอลของธนาคารในปีนี้จะควบคุมไม่ให้เกิน 2% และตั้งเป้าว่าสิ้นปียอดบัตรเครดิตน่าจะอยู่ที่ 1 ล้านบัตร ซึ่งยอมรับว่า จากภาวะเศรษฐกิจ ทำให้ธนาคารต้องเพิ่มความระมัดระวังในการให้บัตรเครดิตมากกว่าเดิม โดยได้เฝ้าติดตามดูกลุ่มธุรกิจส่วนตัวเพราะมีความเสี่ยงสูง นอกจากนี้ก็พิจารณากลุ่มอิเล็กทรอนิกส์ และกลุ่มยานยนต์เป็นกรณีพิเศษอีกด้วย</p>
<p> นายรุ่งเรือง สุขเกิดกิจพิบูลย์ ผู้ช่วยผู้จัดการใหญ่ สายผลิตภัณฑ์สินเชื่อลูกค้าบุคคล <orgName><prefix>ธนาคาร</prefix>ไทยพาณิชย์</orgName> กล่าวว่า ยอดใช้จ่ายผ่านบัตรเครดิตไตรมาสแรกปีนี้ของธนาคารเติบโตเฉลี่ย 2-3% เนื่องจากมีรายการส่งเสริมการขายค่อนข้างมากบนพื้นฐานต้นทุนที่ต่ำ เพราะเน้นกลุ่มลูกค้าของธนาคารเป็นหลัก ทำให้ได้รับผลกระทบน้อยเมื่อเทียบกับกลุ่มสถาบันการเงินที่ไม่ใช่ธนาคารพาณิชย์ หรือนอน-แบงก์</p>
<p>ยอดการใช้จ่ายผ่านบัตรเครดิตของธนาคารไตรมาสแรกปีนี้ มีมูลค่ารวม กว่า 2.5 หมื่นล้านบาท ส่วนไตรมาส 2 นั้น ไม่มั่นใจว่ายอดการใช้จ่ายจะเพิ่มหรือลดลง เนื่องจากมีกรณีการแพร่ระบาดของไวรัสสายพันธุ์ใหม่ 2009 เพราะยอดใช้จ่าย 20% ของลูกค้ามาจากการเดินทาง และการเติมน้ำมัน ขณะที่ยอดการใช้จ่ายผ่านบัตรเฉลี่ยอยู่ที่ 6 พันบาทต่อบัตร หากคิดยอดบัตรที่มีการเคลื่อนไหวสม่ำเสมอ จะอยู่ที่ 1.2 หมื่นบาทต่อบัตรต่อเดือน</p>
<p>นายรุ่งเรือง กล่าวว่า เป้าหมายสิ้นปีนี้คาดว่ายอดบัตรเครดิตน่าจะอยู่ที่ 1.8-1.9 ล้านบัตร เพราะจะมีบางบัตรที่ลูกค้ายกเลิก แต่บัตรเครดิตที่เพิ่มจะเป็นบัตรเครดิตแฟมิลี่มากกว่า คาดว่าช่วงเวลาที่เหลือน่าจะมียอดบัตรเครดิตแฟมิลี่เพิ่มอีก 3 แสนบัตร รวมทั้งปียอดบัตรเครดิตแฟมิลี่ 6 แสนบัตร โดยลูกค้าก็ยึดถือจากฐานลูกค้าเงินฝากของธนาคารเป็นหลัก</p>
<p>ส่วนยอดเอ็นพีแอล ณ ปัจจุบัน อยู่ที่ 5% ซึ่งสิ้นปีนี้คาดว่ายอดสินเชื่อคงค้างน่าจะอยู่ที่ 1.4-1.5 หมื่นล้านบาท ซึ่งรวมสินเชื่อส่วนบุคคล Speedy Loan ซึ่งเป็นสินเชื่อที่มีการผ่อนชำระเป็นรายเดือนเท่ากันด้วย ซึ่ง ณ ปัจจุบันมียอดสินเชื่อคงค้างอยู่ที่ 2 พันล้านบาท</p></body>
</news>
