<teiHeader>
<fileDesc>
<titleStmt>
  <title>เกษตรกรจันทบุรี ผลิตทุเรียนไร้กลิ่นขายได้กิโลละ 200 บาท  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180243&tb=N255205&return=ok&news_headline='%e0%a1%c9%b5%c3%a1%c3%a8%d1%b9%b7%ba%d8%c3%d5  </bibl>
</sourceDesc>
</fileDesc>
</teiHeader>
<news>
<headline>เกษตรกรจันทบุรี ผลิตทุเรียนไร้กลิ่นขายได้กิโลละ 200 บาท</headline>
<lead></lead>
<neck></neck>
<body><p> เกษตรกรจันทบุรี ประสบความสำเร็จสามารถผลิตทุเรียนไร้กลิ่น ขายได้กิโลกรัมละ 200 บาท ประชาสัมพันธ์จังหวัดจันทบุรี เตรียมนำขยายผลเผยแพร่ประชาสัมพันธ์ สร้างไฮท์ไล้งานมหกรรมทุเรียนโลก ที่จะเปิดงานวันเสาร์นี้ วันนี้( 18 พ.ค.52 ) ที่สวนนวลทองจันท์ หมู่ 1 ตำบลมาบไพ อำเภอขลุง จังหวัดจันทบุรี นายจำลอง สิงห์โตงาม ประชาสัมพันธ์จังหวัดจันทบุรี พร้อมด้วย นายก<orgName><prefix>สมาคม</prefix>สื่อมวลชน จังหวัดจันทบุรี</orgName> เดินทางเข้าชมสวนผลไม้ ซึ่งเป็นของนาย สุเทพ นพพันธ์ หรือ คุณพจน์ เกษตรกรชาวสวนผู้ผลิตทุเรียนไร้กลิ่น ซึ่งกำลังเป็นที่ต้องการของตลาดต่างประเทศ ทั้งนี้ นาย สุเทพ นพพันธ์ เกษตรกรผู้ผลิต เปิดเผยว่า ทุเรียนไร้กลิ่น ของตนเป็นทุเรียนพันธุ์ผสม ที่เกิดขึ้นอย่างไม่ได้ตั้งใจ ระหว่างทุเรียนพันธุ์ หมอนทอง กับ ทุเรียนพันธุ์พวงมณี โดยนำเกสรดอกมาผสมกัน เมื่อได้ลูกจึงนำเมล็ดมาเพาะปลูก เป็นต้นพ่อ � แม่ พันธุ์ ตั้งชื่อว่า พันธุ์ นวลทองจันท์ ปัจจุบันให้ผลผลิตแล้ว มีรสชาติหวาน � มัน เนื้อมาก สีเข้มกว่าทุเรียนพันธุ์อื่น ๆ แต่ที่สำคัญไม่ค่อยมีกลิ่น จึงเป็นที่ต้องการของตลาดแหล่งใหม่ โดยเฉพาะกลุ่มยุโรป มีผู้ประกอบการในห้างสรรพสินค้ามาทำสัญญา ซื้อ � ขาย ล่วงหน้า ในราคากิโลกรัมละ 200 บาท สำหรับสวน นวลทองจันท์ มีพื้นที่เพาะปลูกผลไม้ทั้งสิ้น 150 ไร่ เป็นทุเรียนรวม 3,000 ต้น ในจำนวนนี้เป็นทุเรียนพันธุ์นวลทองจันท์ 70 ต้น ที่เหลือเป็นพันธุ์หมอนทอง ชะนี พวงมณี และ อื่น ๆ สำหรับการเยี่ยมชมสวนในครั้งนี้ของประชาสัมพันธ์จังหวัดจันทบุรี เป็นการเก็บข้อมูลเพื่อจะนำผลไม้ของสวนนวลทองจันท์ โดยเฉพาะทุเรียนไปเผยแพร่ประชาสัมพันธ์ทางสถานีโทรทัศน์ ในกรุงเทพมหานคร เพื่อเป็นประชาสัมพันธ์งานมหกรรมทุเรียนโลกของจังหวัดจันทบุรี ที่กำหนดเปิดงานในวันเสาร์ที่ 23 พฤษภาคม นี้ สร้างจุดขายที่แตกต่าง เป็นการกระตุ้นให้นักท่องเที่ยว และ ประชาชนทั่วไปเดินทางมาร่วมงาน มหกรรมทุเรียนโลก ที่จันทบุรี ในระหว่างวันที่ 23 ถึง 31 พฤษภาคม 2552 </p></body>
</news>
