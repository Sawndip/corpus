<teiHeader>
<fileDesc>
<titleStmt>
  <title>ทางหลวงโอดถนนใหม่ไม่เกิด-ถูกตัดงบปี"53  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOREV5TURVMU1nPT0=&sectionid=TURNd05RPT0=&day=TWpBd09TMHdOUzB4TWc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>ทางหลวง</orgName>โอดถนนใหม่ไม่เกิด-ถูกตัดงบปี"53</headline>
<lead></lead>
<neck></neck>
<body><p>นายสุพจน์ ทรัพย์ล้อม อธิบดี<orgName><prefix>กรม</prefix>ทางหลวง</orgName> เปิดเผยว่า จากกรณีที่<orgName>รัฐบาล</orgName>ตัดงบประมาณประจำปี"53 ของ<orgName><prefix>กรม</prefix>ทางหลวง</orgName>เหลือ 2.67 หมื่นล้านบาท ลดลงจากเดิมที่ขอไว้ที่ 4.05 หมื่นล้านบาท หรือลดลง 1.38 หมื่นล้านบาท คาดว่าจะกระทบต่อโครงการใหม่ของ<orgName><prefix>กรม</prefix>ทางหลวง</orgName>ที่ไม่สามารถดำเนินการได้เลย เช่น โครงการขยายช่องจราจรจาก 2 เป็น 4 ช่องจราจร ระยะที่ 2 โครงการก่อสร้างทางแยกต่างระดับบนถนนสายต่างๆ โครงการก่อสร้างถนนเพื่อการพัฒนาระบบโลจิสติกส์ และโครงการถนนเพื่อส่งเสริมการท่องเที่ยว </p>
<p> "จากการพิจารณางบประมาณปี"53 พบว่าถนนสายทางใหม่จะไม่เกิดขึ้น เพราะงบประมาณที่กรมได้รับจัดสรรจะเพียงพอเฉพาะงานซ่อมบำรุงรักษา งานผูกพัน และงบรายจ่ายประจำปี แต่<orgName>รัฐบาล</orgName>ก็ให้นำโครงการลงทุนใหม่ไปบรรจุเพื่อขอใช้งบประมาณกระตุ้นเศรษฐกิจ ซึ่งยังมีปัญหาว่า ขณะนี้ยังไม่มีความชัดเจนว่างบกระตุ้นเศรษฐกิจจะใช้แหล่งเงินใด ซึ่ง<orgName><prefix>กระทรวง</prefix>การคลัง</orgName>จะเป็นผู้พิจารณาแหล่งเงินต่อไป" นายสุพจน์ กล่าว</p>
<p>นายสุพจน์ กล่าวว่า เมื่อใดที่<orgName>รัฐบาล</orgName>มีงบประมาณในการดำเนินโครงการใหม่ กรมพร้อมที่จะนำโครงการที่มีความพร้อมซึ่งได้ออกแบบรายละเอียดแล้ว และพร้อมประกวดราคาได้ทันที คิดเป็นมูลค่ากว่า 1 หมื่นล้านบาท มาดำเนินการได้ทันที ส่วนโครงการของกรมที่ได้ดำเนินการตามแผนกระตุ้นเศรษฐกิจระยะแรกนั้น ขณะนี้สามารถก่อสร้างถนนแล้วเสร็จกว่า 70% ส่วนที่เหลืออยู่ระหว่างการประกวดราคา คาดว่าภายในไตรมาส 3 จะประกวดราคาได้ทั้งหมด </p>
<p>ทั้งนี้ ในการปรับปรุงระบบเก็บเงินค่าผ่านทางนั้น จะเปลี่ยนรูปแบบการคิดค่าผ่านทางเป็นตามระยะทางด้วย จากเดิมที่คิดค่าผ่านทางในอัตราคงที่ ซึ่งจะเป็นธรรมกับผู้ใช้ทางมากยิ่งขึ้น โดยเฉพาะผู้ใช้ทางระยะสั้น จะจ่ายค่าผ่านทางลดลง ขณะที่ผู้ใช้ทางระยะไกลจะไม่ได้รับผลกระทบ เนื่องจากคงจ่ายเงินเท่าเดิม เพราะกรมไม่ได้ปรับขึ้นค่าผ่านทางแต่ยังคงเก็บอัตราค่าผ่านทางเดิมที่กิโลเมตรละ 1 บาท คาดว่าเมื่อใช้ระบบปิด จะทำให้รายได้ค่าผ่านทางเพิ่มขึ้น เป็นวันละ 10-12 ล้านบาท จากเดิม 8 ล้านบาท </p></body>
</news>
