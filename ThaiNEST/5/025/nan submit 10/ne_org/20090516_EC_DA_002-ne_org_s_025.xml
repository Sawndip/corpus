<teiHeader>
<fileDesc>
<titleStmt>
  <title>อลงกรณ์ยุบทีมเฉพาะกิจลุยพัฒน์พงศ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-16 08:03:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199206&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>อลงกรณ์ยุบทีมเฉพาะกิจลุยพัฒน์พงศ์</headline>
<lead></lead>
<neck></neck>
<body><p>นายสัญญา สถิรบุตร ประธานที่ปรึกษารมช.<orgName>พาณิชย์</orgName> เปิดเผยว่า นายอลงกรณ์ พลบุตร รมช.<orgName>พาณิชย์</orgName> ประธาน<orgName><prefix>คณะทำงาน</prefix>ป้องกันและปราบปรามการละเมิดทรัพย์สินทางปัญญา</orgName> ลงนามคำสั่งยุบ<orgName><prefix>ชุดเฉพาะกิจ</prefix>ด้านการสืบสวนและปราบปรามการละเมิดทรัพย์สินทางปัญญา</orgName> เพื่อทบทวนบทบาทและภารกิจใหม่ ส่งผลให้จากนี้จะไม่มีชุดเฉพาะกิจออกปฏิบัติงานอีก และหากมีการแอบอ้างใช้ชื่อชุดเฉพาะกิจเข้าทำการตรวจค้นจับกุม หรือเรียกร้องผลประโยชน์ ขอให้ทราบว่าไม่ใช่เจ้าหน้าที่ตัวจริง และให้แจ้งความดำเนินคดีได้ทันที “ที่ต้องยุบชุดเฉพาะกิจ เพราะมีการตั้งข้อสงสัยถึงตัวบุคคลที่เข้ามาทำงาน และเพื่อความโปร่งใสว่าทำงานโดยไม่มีอะไรแอบแฝง รัฐมนตรีเลยขอให้ยุบไปก่อน และหลังจากนี้จะให้ตำรวจ ดูและปราบปราม”</p>
<p>ทั้งนี้ชุดเฉพาะกิจดังกล่าว เป็นการแต่งตั้งข้าราชการจากหน่วยงานต่าง ๆ ให้เข้ามาทำ งาน โดยมีเจ้าหน้าที่จาก<orgName><prefix>สำนักงาน</prefix>ตำรวจ<suffix>แห่งชาติ</suffix> (สตช.)</orgName> <orgName><prefix>กองอำนวยการ</prefix>รักษาความมั่นคงในประเทศ (กอ.รมน.)</orgName> และ<orgName><prefix>กรม</prefix>ทรัพย์สินทางปัญญา</orgName> เป็นต้น แต่หลังจากที่มีการจับกุมสินค้าละเมิดทรัพย์สิน ทางปัญญาที่ย่านการค้าพัฒน์พงศ์เมื่อคืนวันที่ 6 พ.ค.ที่ผ่านมา มีการร้องเรียนว่าเจ้าหน้าที่กระทำ การเกินเหตุ มีการทำร้ายร่างกายพ่อค้าแม่ค้า ส่วน การสอบสวนข้อเท็จจริงเหตุปะทะที่พัฒน์พงศ์ได้ ตั้งคณะกรรมการสอบข้อเท็จจริงแล้ว </p>
<p>จากการตรวจสอบเทปบันทึกภาพขณะที่มีการจับกุมเห็นว่า เจ้าหน้าที่ปฏิบัติงานอย่างรัดกุม ไม่มีการกระทบกระทั่ง ไม่มีการทุบตีพ่อค้าแม่ค้า แต่มีมือที่ 3 ที่เข้ามาจุดประกาย โดยมีการตะโกนให้ดับไฟ และพูดถึงขั้นที่ว่า “ตีแม่งเลย” ซึ่งเป็นหน้าที่ของตำรวจที่จะไปตรวจสอบในเรื่องนี้.
</p></body>
</news>
