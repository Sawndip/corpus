<teiHeader>
<fileDesc>
<titleStmt>
  <title>"เกื้อกูล"เล็งรื้อกฎปลดล็อกเรือชักธงไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/18/news_28763413.php?news_id=28763413  </bibl>
</sourceDesc>
</fileDesc>
</teiHeader>
<news>
<headline>"เกื้อกูล"เล็งรื้อกฎปลดล็อกเรือชักธงไทย</headline>
<lead>"เกื้อกูล" เตรียมเสนอรื้อกฎระเบียบปลดล็อก จูงใจผู้ประกอบการเรือชักธงไทยเพิ่ม หวังผุด<orgName><prefix>กอง</prefix>เรือ<suffix>แห่งชาติ</suffix></orgName> ด้าน<orgName><prefix>กรม</prefix>ขนส่งทางน้ำฯ</orgName> แนะแยกงานส่งเสริมพาณิชยนาวีเป็นหน่วยงานอิสระ ตั้งเป้าเพิ่มศักยภาพขนส่งทางเรือ เผยประเทศเสียโอกาสทางธุรกิจไปมาก</lead>
<neck></neck>
<body><p>นายเกื้อกูล ด่านชัยวิจิตร รัฐมนตรีช่วยว่าการ<orgName><prefix>กระทรวง</prefix>คมนาคม</orgName> เปิดเผยว่า ในเร็วๆ นี้ จะมีการประชุม<orgName><prefix>คณะกรรมการ</prefix>ส่งเสริมการพาณิชยนาวี</orgName> ซึ่งมีนาย
สุเทพ เทือกสุบรรณ รองนายกรัฐมนตรี เป็นประธาน โดยเรื่องเร่งด่วนที่<orgName><prefix>กระทรวง</prefix>คมนาคม</orgName>จะเสนอให้พิจารณา คือ การปรับปรุงแก้ไขกฎระเบียบเพื่อจูงใจและเอื้ออำนวยให้ผู้ประกอบการขนส่งทางเรือหันมาชักธงไทย หรือจดทะเบียนเป็นเรือไทยให้มากที่สุด รวมถึงการปรับปรุงแก้ไขมาตรการทางภาษี กฎระเบียบ ซึ่งต้องหารูปแบบแนวทางที่ดีที่สุด และเหมาะสมกับศักยภาพของ<orgName>ไทย</orgName></p>
<p>"เราต้องหามาตรการจูงใจผู้ประกอบการ เพราะมีผู้สนใจจะชักธงไทยจำนวนมาก แต่มีข้อจำกัดด้านกฎ ระเบียบ ซึ่ง<orgName><prefix>คณะกรรมการ</prefix>ส่งเสริมการพาณิชยนาวี</orgName> จะผลักดันเรื่องนี้ ต้องคิดกันว่าจะทำอย่างไร เพื่อให้เกิดกองเรือไทย และเงื่อนไขที่มีจะต้องยั่งยืนไปถึงอนาคตด้วย" นายเกื้อกูลกล่าว</p>
<p>ปัจจุบัน<orgName><prefix>กระทรวง</prefix>คมนาคม</orgName>อยู่ระหว่างศึกษาแนวทาง หรือรูปแบบจัดตั้งกองเรือ จากประเทศสิงคโปร์และยุโรป เพื่อนำข้อดีมาปรับใช้ โดยหลักการ คือ ต้องการผลักดันให้เกิดกองเรือที่เข้มแข็ง และมั่นคง เพราะที่ผ่านมา การตั้งกองเรือแห่งชาติล้มเหลวมาตลอด เนื่องจากเรือไทยไม่สามารถแข่งขันกับเรือต่างชาติได้ โดยเฉพาะสิทธิประโยชน์ต่างๆ ทำให้มีต้นทุนสูงกว่าเรือต่างชาติ</p>
<p>ทางด้านนายชลอ คชรัตน์ อธิบดี<orgName><prefix>กรม</prefix>การขนส่งทางน้ำและพาณิชยนาวี (ขน.)</orgName> กล่าวว่า การตั้ง<orgName><prefix>กอง</prefix>เรือไทย</orgName>เป็นเรื่องยาก สิ่งสำคัญคือต้องได้รับความร่วมมือจากผู้ประกอบการ และการทำให้เกิดกองเรือที่แข่งขันและมีอำนาจต่อรองได้ต้องมีตลาดรองรับด้วยไม่ใช่มีแค่จำนวนเรือเท่านั้น ซึ่งเรื่องนี้เป็นจุดด้อยที่ไทยยังไม่สามารถดำเนินการได้
นโยบายยุบรวม<orgName><prefix>สำนักงาน</prefix>ส่งเสริมการพาณิชยนาวี</orgName>นั้น คงไม่เกิดประโยชน์ แต่ยังทำให้ไทยสูญเสียโอกาสธุรกิจมาก ขณะที่บุคลากรที่มีความเชี่ยวชาญด้านนี้ ถูกโอนย้ายออกไป ไม่สามารถผลักดันภารกิจได้เต็มที่ ซึ่งกรมอยู่ระหว่างเตรียมเสนอแยก<orgName><prefix>สำนักงาน</prefix>ส่งเสริมการพาณิชย์</orgName>เป็นหน่วยงานอิสระสังกัด<orgName><prefix>กระทรวง</prefix>คมนาคม</orgName> เพื่อให้มีศักยภาพในการวางแนวทางส่งเสริมพาณิชยนาวี ซึ่งจะช่วยเพิ่มศักยภาพการขนส่งทางเรือของไทย เบื้องต้น<orgName><component>กรรมาธิการ</component><component><prefix>สภา</prefix>ผู้แทนราษฎร</component></orgName> ให้ความเห็นชอบแล้ว</p>
<p>"ภารกิจหลักของกรมจะทำหน้าที่ควบคุมและดูแลมาตรฐานความปลอดภัย จดทะเบียนเรือ ความปลอดภัยทางเรือ ขุดลอกร่องน้ำ สร้างเขื่อน ส่วนงานเสริมการพาณิชยนาวี จะมีภารกิจต่างออกไป เพราะเป็นหน่วยงานวางแผนในมิติกว้าง"</p></body>
</news>
