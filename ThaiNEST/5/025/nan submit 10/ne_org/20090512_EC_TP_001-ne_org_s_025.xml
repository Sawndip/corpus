<teiHeader>
<fileDesc>
<titleStmt>
  <title>วิทยุชุมชนเฮ!ได้สิทธิ์ของบฯหนุน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/120509/4520  </bibl>
</sourceDesc>
</fileDesc>
</teiHeader>
<news>
<headline><orgName>วิทยุชุมชน</orgName>เฮ!ได้สิทธิ์ของบฯหนุน</headline>
<lead>ประชาพิจารณ์<orgName>วิทยุชุมชน</orgName>ยังร้องขอเปิดช่องโฆษณา  ขยายเวลาทดลองออกอากาศก่อนรับใบอนุญาตชั่วคราว  1  ปี  คาดต้น  มิ.ย.นี้  หลักเกณฑ์สามารถประกาศใช้ได้  </lead>
<neck></neck>
<body><p>  พ.อ.นที  ศุกลรัตน์  ประธาน<orgName><prefix>คณะทำงาน</prefix>ด้านกิจการกระจายเสียงวิทยุชุมชน</orgName>  ใน<orgName><prefix>คณะอนุกรรมการ</prefix>วิทยุกระจายเสียงและวิทยุโทรทัศน์ </orgName> กล่าวภายหลังรับฟังความคิดเห็นร่างหลักเกณฑ์และวิธีการอนุญาตประกอบกิจการบริการชุมชนชั่วคราว  (วิทยุกระจายเสียงชุมชน)  และร่างมาตรฐานทางเทคนิคกิจการบริการชุมชน  (วิทยุกระจายเสียงชุมชน)  ฉบับชั่วคราว  เมื่อวันที่  11  พ.ค.ที่ผ่านมาว่า  ยังเป็นการขอให้วิทยุชุมชนโฆษณาได้  นอกจากนี้ยังได้เสนอให้ยืดเวลาการทดลองออกอากาศจาก  90  วันเป็น  1  ปีก่อนได้รับใบอนุญาตชั่วคราว </p>
<p>ทั้งนี้  เนื่องจากการทดลองออกอากาศวิทยุชุมชนยังสามารถโฆษณาได้ตามเดิม  แต่ถ้าผู้ประกอบการใดได้รับใบอนุญาตวิทยุชุมชนชั่วคราวแล้วต้องปฏิบัติตามกรอบคือห้ามโฆษณา  เพราะกฎหมายได้ระบุไว้ว่า<orgName>วิทยุชุมชน</orgName>ต้องไม่แสวงหากำไร </p>
<p> สำหรับขั้นตอนหลังจากนี้จะมีการนำร่างประกาศดังกล่าวไปปรับปรุงเนื้อหา   อาทิ  การกำหนดรายละเอียดการขอรับงบประมาณสนับสนุนจากหน่วยงาน  แทนการหารายได้จากการโฆษณา  เป็นต้น  ก่อนยื่นร่างหลักเกณฑ์ให้<orgName><prefix>คณะอนุกรรมการ</prefix>วิทยุกระจายเสียงและวิทยุโทรทัศน์</orgName>พิจารณาในวันที่  15  พ.ค.หลังจากนั้นส่งเรื่องให้<orgName><prefix>คณะกรรมการ</prefix>กิจการโทรคมนาคม<suffix>แห่งชาติ </suffix> (กทช.) </orgName> พิจารณาในวันที่  20  พ.ค.นี้  โดย  <orgName>กทช.</orgName>จะใช้เวลาพิจารณาและปรับปรุงเนื้อหาเพิ่มเติมอีกประมาณ  7  วัน  ก่อนนำข้อมูลแสดงบนเว็บไซต์เป็นเวลา  7  วัน  คาดจะประกาศในราชกิจจานุเบกษาเพื่อบังคับใช้ประมาณต้นเดือน  มิ.ย.นี้.</p></body>
</news>
