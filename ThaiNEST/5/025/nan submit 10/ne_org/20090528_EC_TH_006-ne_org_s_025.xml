<teiHeader>
<fileDesc>
<titleStmt>
  <title>คค.เร่งตั้งบริษัทลูกรถไฟ2แห่ง บริหารสินทรัพย์  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:20:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8974  </bibl>
</sourceDesc>
</fileDesc>
</teiHeader>
<news>
<headline><orgName>คค.</orgName>เร่งตั้งบริษัทลูกรถไฟ2แห่ง บริหารสินทรัพย์</headline>
<lead>'โสภณ' ระบุในสัปดาห์หน้าจะเสนอขออนุมัติ <orgName>ครม.</orgName> เกี่ยวกับแผนฟื้นฟูกิจการของ <orgName>รฟท.</orgName> และงบประมาณดำเนินการ ส่วนรถไฟแอร์พอร์ตลิงค์ จะเริ่มทดลอง12 ส.ค.นี้ ... </lead>
<neck></neck>
<body><p>วานนี้ (27พ.ค.) นายโสภณ ซารัมย์ รัฐมนตรีว่าการ<orgName><prefix>กระทรวง</prefix>คมนาคม</orgName> เปิดเผยภายหลังการหารือกับนายประดิษฐ์ ภัทรประสิทธิ์ รัฐมนตรีช่วยว่าการ<orgName><prefix>กระทรวง</prefix>การคลัง</orgName>ในฐานะที่กำกับดูแล<orgName><prefix>คณะกรรมการ</prefix>กำกับนโยบายรัฐวิสาหกิจ (กนร.)</orgName> เพื่อหารือเกี่ยวกับความชัดเจนของแผนการบริหารโครงการแอร์พอร์ตลิงค์ โดยมีการจัดตั้งเป็นบริษัทลูกแยกเป็น<orgName><prefix>บริษัท</prefix>บริหารสินทรัพย์</orgName>และ<orgName><prefix>บริษัท</prefix>เดินรถ</orgName> โดยมีการแต่งตั้งคณะกรรมการขึ้นมาบริหารแต่ละบริษัทลูก และแต่งตั้งผู้บริหาร (CEO) มืออาชีพ ก่อนที่จะดำเนินการว่าจ้างบริษัทเอกชนที่มีความพร้อมเข้ามารับจ้างบริหาร ด้านการเดินรถ   </p>
<p>รมว.<orgName>คมนาคม</orgName> กล่าวเพิ่มว่า สำหรับประเด็นหลักที่มีการหารือร่วมกับ รมช.<orgName>คลัง</orgName>เป็นรายละเอียดเรื่องการศึกษาต้นทุน กำไรของ<orgName><prefix>บริษัทลูก</prefix>เดินรถ</orgName>ที่จะจัดตั้งขึ้นมาบริหารโครงการแอร์พอร์ตลิงค์ แต่แนวทางชัดเจนว่าจะว่าจ้างเอกชนที่มีประสบการณ์เข้ามาบริหารจัดการ โดยรายได้จากการใช้พื้นที่บริเวณสถานีเชิงพาณิชย์ ทั้งส่วนที่เป็นพื้นที่โฆษณาและร้านค้าจะต้องมีการแบ่งรายได้กับ <orgName>รฟท.</orgName>ด้วย ส่วนการใช้รางนั้น ทาง <orgName>รฟท.</orgName>จะไม่คิดเป็นการเช่า แต่เอกชนที่เข้ามาบริหารจะต้องรับผิดชอบค่าใช้จ่ายในการซ่อมบำรุงรักษาตลอด ระยะเวลาที่รับผิดชอบ   </p>
<p>นายโสภณ กล่าวต่อว่า ภายในสัปดาห์หน้าจะมีการเสนอขออนุมัติ<orgName>คณะรัฐมนตรี (ครม.)</orgName> เกี่ยวกับแผนฟื้นฟูกิจการของ <orgName>รฟท.</orgName> และงบประมาณดำเนินการในการจัดตั้งบริษัทลูกทั้ง 2 แห่ง โดย<orgName><prefix>บริษัท</prefix>บริหารสินทรัพย์</orgName> มีเงินทุนเริ่มต้น 60 ล้านบาท และ<orgName><prefix>บริษัท</prefix>เดินรถ</orgName> มีเงินทุนเริ่มต้นในการบริหารจัดการและว่าจ้างพนักงานเข้ามาดูแลการเดินรถ วงเงิน 500 ล้านบาท ซึ่งขั้นตอนดำเนินการคาดว่าภายในต้นปี 2553 และไม่เกิน ก.พ.2553 ส่วนการให้บริการรถไฟแอร์พอร์ตลิงค์ จะเริ่มทดลองตั้งแต่วันที่ 12 ส.ค.นี้เป็นต้นไป เปิดให้บริการฟรีจนกว่าจะมีการจัดตั้งบริษัทเข้ามาบริหารรับผิดชอบอย่างเต็ม รูปแบบจึงจะจัดเก็บค่าโดยสาร   </p>
<p>นายประดิษฐ์ ภัทรประสิทธิ์ รัฐมนตรีช่วยว่าการ<orgName><prefix>กระทรวง</prefix>การคลัง</orgName> กล่าวว่า แผนฟื้นฟูกิจการ <orgName>รฟท.</orgName>นั้นไม่มีปัญหา มีความพร้อมและมีรายละเอียดชัดเจนทุกอย่าง เพราะเริ่มดำเนืนการสมัยที่ตนเป็น รมช.<orgName>คมนาคม</orgName> เรื่องการแยกบริษัทลูก แต่ที่ต้องมีการหารือกับกระทรวงคมนาคมในประเด็นราย ละเอียดเกี่ยวกับแนวทางการบริหารโครงการแอร์พอร์ตลิงค์ แต่จะต้องสรุปตัวเลขให้เห็นได้อย่างชัดเจนว่า การบริหารได้ว่า จะมีผลการขาดทุนในระยะแรกอย่างไร เป็นจำนวนเท่าไร เพื่อจะได้กำหนดแนวทางออก คาดว่าจะสรุปเสนอ <orgName>ครม.</orgName>ในการประชุมครั้งหน้า ซึ่งเลื่อนไปเป็นวันพุธที่ 3 มิ.ย.นี้</p></body>
</news>
