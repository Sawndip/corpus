<teiHeader>
<fileDesc>
<titleStmt>
  <title>เกาเหลาข้าวโพดทำราคาพินาศอาหารสัตว์ฉวยโอกาสกดหัวซื้อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-16 08:02:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199205&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เกาเหลาข้าวโพดทำราคาพินาศอาหารสัตว์ฉวยโอกาสกดหัวซื้อ</headline>
<lead></lead>
<neck></neck>
<body><p>รายงานข่าวจาก<orgName><prefix>กระทรวง</prefix>พาณิชย์</orgName>เปิดเผยว่า ผลจากที่<orgName><prefix>คณะกรรมการ</prefix>ข้าวโพดเลี้ยงสัตว์</orgName> ที่มีนายกอร์ปศักดิ์ สภาวสุ รองนายกรัฐมนตรี เป็นประธานมีความเห็นขัดแย้งกับ<orgName><prefix>กระทรวง</prefix>พา ณิชย์</orgName> ในการระบายข้าวโพดเลี้ยงสัตว์ 4.5 แสนตันให้บริษัทเอกชน ส่งผลให้ตลอด 2-3 เดือนที่ผ่านมา ราคาตลาดข้าวโพดเลี้ยงสัตว์ตกลง โดยนับตั้งแต่เดือนมี.ค. ซึ่งอนุมัติขายข้าวโพดจาก<orgName><prefix>กระทรวง</prefix>พาณิชย์</orgName>ถึงปัจจุบัน มีราคาลดจาก กก.ละ 7.54 บาท เหลือ 7.33 บาท ซึ่งต่างจากปกติที่พอถึงใกล้ปลายฤดูกาลเก็บเกี่ยวราคาข้าวโพดจะต้องขึ้นสูง แต่จากความขัดแย้งทำให้ราคาตกลง</p>
<p>นอกจากนี้ทำให้ราคาข้าวโพดส่งออก ท่าเรือ (เอฟโอบี) และราคาในประเทศผันผวน โดยสูงสุดที่กก.ละ 7.54 บาท และต่ำสุด 6.85 บาท ส่งผลให้เกษตรกรผู้ปลูกข้าวโพดเสียประโยชน์ ถูกกดราคารับซื้อจากผู้ผลิตอาหารสัตว์ ที่สามารถซื้อข้าวโพดเลี้ยงสัตว์ได้ราคาถูกลง ที่สำคัญจากการที่<orgName>รัฐบาล</orgName>ยังเก็บสต๊อกข้าวโพดไว้ ทำให้<orgName>รัฐ</orgName>เสียค่าใช้จ่ายจากการฝากเก็บโกดัง ค่าดอก เบี้ยเงินกู้จากธนาคาร 4.95% ไปแล้ว 3 เดือนรวม 141 ล้านบาท และหากเก็บไว้ต่อ<orgName>รัฐ</orgName>เสีย ค่าใช้จ่ายเพิ่มอีกไม่ต่ำกว่าเดือนละ 40 ล้านบาท</p>
<p>“ยิ่งระบายช้า ก็ยิ่งมีแต่เสียประโยชน์ทั้งค่าใช้จ่ายของ<orgName>รัฐบาล</orgName>เอง และที่แย่กว่าคือราคาตลาดในประเทศจะต้องตกลงอีกมาก เพราะปกติถ้าปลายฤดูกาลเก็บเกี่ยวราคาจะต้องขึ้นสูงแล้ว แต่ปีนี้จากความไม่แน่นอนนโยบาย<orgName>รัฐ</orgName> ทำให้ราคาไม่ขึ้นแถมยังตกอีก กลัวว่าหากเข้าเดือน มิ.ย. ซึ่งข้าวโพดฤดูกาลใหม่ออกทั้งปีอีกไม่ต่ำกว่า 4.2 ล้านตัน ถ้ายังไม่ระบายอยู่อย่างนี้ราคาจะตกต่ำ กว่าเดิม และกลายเป็นภาระ<orgName>รัฐบาล</orgName>เปิดรับจำนำเข้ามาเพิ่มอีกอยู่ดี แต่หากรัฐมีการล้มการประมูลรอบนี้แล้วเปิดระบายใหม่ จะยิ่งทำให้<orgName>รัฐ</orgName>ขาดทุนเพิ่มจากเดิมได้ เพราะขณะนี้ราคาข้าวโพดตกลง มากจาก กก.ละ 6 บาทกว่าเหลือ 4 บาท”</p>
<p>รายงานข่าวจากวงการธุรกิจข้าวโพดเลี้ยงสัตว์แจ้งว่า ต้องการให้<orgName>รัฐบาล</orgName>ตัดสินใจอย่างเด็ดขาด ว่าจะระบายข้าวโพดหรือไม่ เพราะการตัดสินใจคาราคาซังทำให้ตลาดปั่นป่วน.</p></body>
</news>
