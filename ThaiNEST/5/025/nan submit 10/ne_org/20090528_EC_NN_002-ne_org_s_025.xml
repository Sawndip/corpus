<teiHeader>
<fileDesc>
<titleStmt>
  <title>ซีเมนส์ล็อบบี้ "กอร์ปศักดิ์" เสนอลงทุนตั้งโรงงาน ผลิต-ซ่อมรถไฟในไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=163377  </bibl>
</sourceDesc>
</fileDesc>
</teiHeader>
<news>
<headline><orgName>ซีเมนส์</orgName>ล็อบบี้ "กอร์ปศักดิ์" เสนอลงทุนตั้งโรงงาน ผลิต-ซ่อมรถไฟในไทย</headline>
<lead>นายแอนโทนี ยู วา เช ประธานและหัวหน้าฝ่ายบริหารประเทศไทย กัมพูชา พม่า <orgName><prefix>บริษัท</prefix>ซีเมนส์ <suffix>จำกัด</suffix></orgName> เปิดเผยว่า เมื่อต้นเดือนพฤษภาคมที่ผ่านมา <orgName>ซีเมนส์</orgName> ได้นำเสนอแนวทางความเป็นไปได้ในการตั้งโรงงานผลิตรถไฟฟ้าในประเทศไทยต่อนายกอร์ปศักดิ์ สภาวสุ รองนายกรัฐมนตรี ในการประชุมคณะกรรมการร่วมด้านเศรษฐกิจ<orgName>ไทย</orgName>-<orgName>เยอรมัน</orgName> (JEC) ครั้งที่ 2 ณ กรุงเบอร์ลิน ประเทศสหพันธ์สาธารณรัฐเยอรมนี ที่มีภาคเอกชนของ<orgName>เยอรมนี</orgName>ร่วมด้วย</lead>
<neck></neck>
<body><p>"แต่จะเกิดในรูปแบบใดนั้น ขึ้นกับความต้องการของ<orgName>รัฐบาลไทย</orgName> ซึ่งในเบื้องต้น <orgName>ซีเมนส์</orgName>พร้อมให้การสนับสนุนทั้งด้านเงินทุน บุคลากร เทคโนโลยี และเน้นการใช้ชิ้นส่วนอุปกรณ์ภายในประเทศไทยให้มากที่สุดโดยเห็นว่านอกจากจะทำให้เกิดการจ้างงานแล้ว ยังเป็นการพัฒนาเศรษฐกิจอย่างยั่งยืนด้วย ส่วนรายละเอียดยังเปิดเผยไม่ได้เพราะต้องรอความชัดเจนจาก<orgName>ไทย</orgName>ด้วยว่า มีความต้องการอย่างไร ซึ่ง <orgName>ซีเมนส์</orgName>พร้อมที่จะปรับเปลี่ยนให้เหมาะสม"นายแอนโทนี กล่าว</p>
<p>นอกจากนี้<orgName>ซีเมนส์</orgName> ยังสนใจที่จะเข้าร่วมในโครงการรถไฟฟ้าสายสีม่วง (บางใหญ่-บางซื่อ) โดยเชื่อว่า ประสบการณ์การบริหารจัดการ 3 โครงการทั้งรถไฟฟ้าบีทีเอส รถไฟใต้ดิน และโครงการระบบรถไฟฟ้าเชื่อมต่อท่าอากาศยานสุวรรณภูมิกับสถานีรับส่งผู้โดยสารภายในเมือง (แอร์พอร์ต เรล ลิ้งค์) จะสามารถดำเนินโครงการได้เสร็จก่อนกำหนดและอยู่ภายใต้งบประมาณจะเป็นเครื่องพิสูจน์ความสามารถของซีเมนส์ แต่บริษัทคงไม่ไปรับงานเดินรถ แต่สนใจงานเกี่ยวกับระบบ การซ่อมบำรุงมากกว่า</p>
<p>ส่วนการเข้ามาลงทุนในไทยบริษัท ยอมรับว่าความไม่แน่นอนของการเมืองของ<orgName>ประเทศไทย</orgName> หรือนโยบายที่เกี่ยวข้องยังเป็นปัจจัยหนึ่งที่สร้างความกังวลในการเข้ามาลงทุน </p></body>
</news>
