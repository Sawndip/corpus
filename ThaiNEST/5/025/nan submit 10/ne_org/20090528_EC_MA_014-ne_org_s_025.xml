<teiHeader>
<fileDesc>
<titleStmt>
  <title>เดินหน้าแผนตั้ง2บ.ลูกร.ฟ.ท. "โสภณ"ถก"ประดิษฐ์"ชงครม.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco11280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>เดินหน้าแผนตั้ง2บ.ลูก<orgName>ร.ฟ.ท.</orgName> "โสภณ"ถก"ประดิษฐ์"ชง<orgName>ครม.</orgName></headline>
<lead></lead>
<neck></neck>
<body><p>นายโสภณ ซารัมย์ รัฐมนตรีว่าการ<orgName><prefix>กระทรวง</prefix>คมนาคม</orgName> เปิดเผยว่า ได้หารือกับนายประดิษฐ์ ภัทรประสิทธิ์ รัฐมนตรีช่วยว่าการ<orgName><prefix>กระทรวง</prefix>การคลัง</orgName> ซึ่งกำกับดูแล <orgName><prefix>คณะกรรมการ</prefix>กำกับนโยบายรัฐวิสาหกิจ (กนร.)</orgName> เมื่อวันที่ 27 พฤษภาคม เพื่อหารือเรื่องการจัดตั้งบริษัทลูกของ<orgName><prefix>การ</prefix>รถไฟ<suffix>แห่งประเทศไทย</suffix> (ร.ฟ.ท.)</orgName> 2 บริษัท คือ<orgName><prefix>บริษัท</prefix> เดินรถร่วม ร.ฟ.ท.</orgName> เพื่อบริหารการเดินรถในโครงการระบบขนส่งทางรถไฟเชื่อมท่าอากาศยานสุวรรณภูมิ และสถานีรับส่งผู้โดยสารในเมือง (แอร์พอร์ต เรลลิงก์) และ<orgName><prefix>บริษัท</prefix> บริหารทรัพย์สิน</orgName> ซึ่งเป็นที่ดินของ <orgName>ร.ฟ.ท.</orgName> โดยบริษัทแรกจะใช้เงินทุนประเดิม 500 ล้านบาท บริษัทที่ 2 จะใช้ทุนประเดิม 60 ล้านบาท ทั้งนี้ จะเสนอขออนุมัติจาก<orgName>คณะรัฐมนตรี (ครม.)</orgName> เป็นแพคเกจรวมอยู่ในแผนการฟื้นฟูกิจการรถไฟของ <orgName>ร.ฟ.ท.</orgName></p>
<p>"บริษัทลูกทั้งสองจะมีกรรมการ (บอร์ด) เป็นของตนเอง ไม่เกี่ยวข้องกัน และแต่งตั้งผู้บริหาร (CEO) มืออาชีพขึ้นมาก่อน จากนั้นจะดำเนินการว่าจ้างบริษัทเอกชนที่มีความพร้อมเข้ามารับจ้างบริหารด้านการเดินรถ"</p>
<p>นายโสภณกล่าวว่า ประเด็นหลักที่หารือกับนายประดิษฐ์เป็นรายละเอียดเรื่องการศึกษาต้นทุนกำไรของบริษัทลูกเดินรถที่จะจัดตั้งขึ้นมาบริหารโครงการแอร์พอร์ตลิงก์ แต่แนวทางชัดเจนว่า จะว่าจ้างเอกชนที่มีประสบการณ์เข้ามาบริหารจัดการ โดยรายได้จากการใช้พื้นที่บริเวณสถานีเชิงพาณิชย์ ทั้งส่วนที่เป็นพื้นที่โฆษณา และร้านค้าจะต้องมีการแบ่งรายได้กับ <orgName>ร.ฟ.ท.</orgName>ด้วย ส่วนการใช้ราง <orgName>ร.ฟ.ท.</orgName>จะไม่คิดเป็นการเช่า แต่เอกชนที่เข้ามาบริหารจะต้องรับผิดชอบค่าใช้จ่ายในการซ่อมบำรุงรักษาตลอดระยะเวลาที่รับผิดชอบ </p>
<p>"คาดว่าสัปดาห์หน้าจะเสนอ <orgName>ครม.</orgName> ส่วนขั้นตอนดำเนินการคาดว่าภายในปี 2553 แต่ไม่เกินเดือนกุมภาพันธ์ 2553 และเริ่มทดลองให้บริการฟรีในส่วนรถไฟแอร์พอร์ตลิงก์ ตั้งแต่วันที่ 12 สิงหาคม จนกว่าจะมีการจัดตั้งบริษัทเข้ามาบริหารรับผิดชอบอย่างเต็มรูปแบบจึงจะจัดเก็บค่าโดยสาร"</p></body>
</news>
