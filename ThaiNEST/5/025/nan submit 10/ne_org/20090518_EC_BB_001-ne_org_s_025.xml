<teiHeader>
<fileDesc>
<titleStmt>
  <title>เกษตรฯเร่งตรวจรับรองมาตรฐานพืชผัก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/18/news_28763412.php?news_id=28763412  </bibl>
</sourceDesc>
</fileDesc>
</teiHeader>
<news>
<headline><orgName>เกษตรฯ</orgName>เร่งตรวจรับรองมาตรฐานพืชผัก</headline>
<lead><orgName><prefix>กรม</prefix>วิชาการเกษตร</orgName>ขานรับนโยบายฟู้ดเซฟตี้ ระยะ 2 เร่งตรวจรับรองแหล่งปลูกพืชผักผลไม้ ตามมาตรฐาน GAP ป้อนตลาดในและต่างประเทศ ระบุมีเกษตรกรขึ้นทะเบียนกว่า 3.54 แสนราย เนื้อที่ 2.41 ล้านไร่ พร้อมขยายอายุใบรับรองจาก 1-2 ปี เป็น 2-3 ปี</lead>
<neck></neck>
<body><p>นายสมชาย ชาญณรงค์กุล อธิบดี<orgName><prefix>กรม</prefix>วิชาการเกษตร</orgName> เปิดเผยว่า เพื่อให้สอดรับแผนยุทธศาสตร์ความปลอดภัยด้านอาหารหรือฟู้ดเซฟตี้ ระยะ 2 (ปี 2552-2555) ตามนโยบาย<orgName>รัฐบาล</orgName> กรมได้เร่งพัฒนาระบบผลิตสินค้าพืชผักและผลไม้ให้มีคุณภาพ ปลอดภัย และมีมาตรฐานขึ้น โดยเน้นพัฒนา การผลิตตั้งแต่ระดับฟาร์ม ปัจจุบันมีผู้ปลูกพืชผักผลไม้จดทะเบียนกว่า 30 ชนิด รวม 356,286 แปลง จำนวน 209,797 ราย พื้นที่ปลูก 2,431,305 ไร่ทั่วประเทศ</p>
<p>ทั้งนี้ มีการตรวจรับรองแหล่งปลูกพืชตามระบบปฏิบัติการเกษตรที่ดี (GAP) ปรากฏว่า มีแปลงที่ผ่านการตรวจและได้รับเครื่องหมายสัญลักษณ์ Q รับรอง 200,732 แปลง จำนวน 166,429 ราย เนื้อที่ 1,379,087 ไร่ และอยู่ระหว่างตรวจเพิ่มอีก 156,406 แปลง จำนวน 125,124 ราย เนื้อที่ 1,055,524 ไร่</p>
<p>"ปีนี้ กรมมีเป้าหมายตรวจรับรองมาตรฐาน GAP เพิ่มทั้งแปลงใหม่และต่ออายุใบรับรองแปลงเดิม 178,247 แปลง พร้อมตรวจสอบปัจจัยการผลิตของเกษตรกรและผู้ประกอบการ 47,220 ราย จำนวน 130,000 ตัวอย่าง และตรวจรับรองโรงรม โรงคัดบรรจุ และโรงงานแปรรูปสินค้าพืช เพื่อส่งออกตามมาตรฐาน GMP
HACCP ด้วย ปัจจุบันมีผู้ประกอบการได้มาตรฐาน GMP/HACCP กว่า 1,300 โรงงาน"</p>
<p>เนื่องจากใบรับรองมาตรฐานแปลง GAP มีอายุสั้น แต่กลุ่มพืชผักพืชล้มลุก มีปลูกจำนวนมาก และต้องตรวจเพื่อต่ออายุใบรับรองทุกปี ขณะที่<orgName><prefix>กระทรวง</prefix>เกษตรฯ</orgName> มีบุคลากรจำกัด ไม่สามารถตรวจต่ออายุแปลงมาตรฐาน GAP ได้ใน 1 ปี จึงเสนอ<orgName><prefix>กระทรวง</prefix>เกษตรฯ</orgName> พิจารณาเพิ่มอายุใบรับรองแปลง GAP จาก 1 ปี เป็น 2 ปี และกลุ่มสินค้าที่มีอายุใบรับรอง 2 ปี เป็น 3 ปี</p>
<p>"กรมจะเร่งปรับปรุงกฎระเบียบ สนับสนุนการส่งออก เพิ่มการให้บริการตรวจสอบสินค้าเกษตรและอำนวยความสะดวกผู้ประกอบการมากขึ้น โดยเน้นลดปริมาณการใช้สารเคมี เพื่อลดสารพิษตกค้าง ช่วยสร้างจุดแข็งแก่สินค้าเกษตรไทยให้แข่งขันได้ในตลาดโลก"</p></body>
</news>
