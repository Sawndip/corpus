<teiHeader>
<fileDesc>
<titleStmt>
  <title>สมาคม บลจ.อ้อนคลังผ่อนปรน  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 05:16:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6905  </bibl>
</sourceDesc>
</fileDesc>
</teiHeader>
<news>
<headline><orgName><prefix>สมาคม</prefix> บลจ.</orgName>อ้อนคลังผ่อนปรน</headline>
<lead>นางสาวอารยา ธีระโกเมน ประธาน<orgName><component><prefix>กลุ่ม</prefix>ธุรกิจกองทุนสำรองเลี้ยงชีพ</component> <component><prefix>สมาคม</prefix>บริษัทจัดการลงทุน (สมาคม บลจ.)</component></orgName> เปิดเผยว่า ผลกระทบจากวิกฤติเศรษฐกิจทำให้ผู้ประกอบการจำนวนมากได้รับความเดือดร้อน จนต้องหาทางลดรายจ่ายหรือลดต้นทุนเพื่อความอยู่รอด โดยพบว่านายจ้างส่วนหนึ่งได้ลดต้นทุน ด้วยการลดการนำส่งเงินสมทบเข้า<orgName><prefix>กองทุน</prefix>สำรองเลี้ยงชีพ</orgName> ที่กำหนดให้นายจ้างส่งเงินสมทบเข้ากองทุนได้ตั้งแต่ 2-15% ของเงินเดือนพนักงาน แต่ปรากฏว่ามีนายจ้างจำนวนมากที่ลดเงินสมทบลงมาจนถึงอัตราต่ำสุดแล้ว แต่ยังไม่ สามารถรักษาสถานะของบริษัทไว้ได้ จนถึงขั้นต้องหยุดการนำส่งเงิน และประสงค์ที่จะขอเลิกกองทุน</lead>
<neck></neck>
<body><p>ซึ่งจากข้อมูลของ<orgName><prefix>สมาคม</prefix> บลจ.</orgName>ล่าสุด 31 มี.ค.52 มีจำนวนนายจ้างที่แสดงความประสงค์จะขอหยุดส่งเงินเข้ากองทุนเป็นการชั่วคราวสูงถึง 229 นายจ้าง มีมูลค่าทรัพย์สินสุทธิของกองทุนรวมทั้งสิ้น 5,580 ล้านบาท และมีจำนวนลูกจ้างที่อาจได้รับผลกระทบ 50,606 คน ซึ่งเป็นตัวเลขที่เพิ่มขึ้นอย่างมากจากข้อมูลครั้งก่อนเมื่อ 17 ก.พ.52 ที่มีนายจ้างที่ประสงค์จะขอหยุดส่งเงินเข้ากองทุนชั่วคราวเพียง 150 นายจ้าง มูลค่าทรัพย์สินสุทธิของกองทุนรวม 3,462 ล้านบาท และจำนวนลูกจ้างที่อาจได้รับผลกระทบ 23,256 คน หรือเพียงแค่ เดือนเดียวมีนายจ้างเดือดร้อนและต้องการหยุดส่งเงินเข้ากองทุนชั่วคราวเพิ่มขึ้นถึง 79 บริษัท และมีจำนวนลูกจ้างที่อาจได้รับผลกระทบเพิ่มขึ้น 27,350 คน ทั้งนี้ นายจ้างที่ประสงค์จะขอหยุดส่งเงินเข้ากองทุนชั่วคราว 229 รายนี้ กระจายอยู่ในธุรกิจต่างๆ ทั้งธุรกิจผลิตและขายส่ง ผลิตและแปรรูปสินค้าการเกษตร ชิ้นส่วนอิเล็กทรอนิกส์ ขนส่ง ค้าปลีก อาหาร และเครื่องดื่ม</p>
<p>นางสาวอารยากล่าวต่อว่า เมื่อพิจารณาจากข้อมูลข้างต้น สมาคมเห็นว่าปัญหาดังกล่าวมีแนวโน้มทวีความรุนแรงและส่งผลกระทบต่อสมาชิกกองทุนมากขึ้น โดยเฉพาะอย่างยิ่งเงินทุนดังกล่าว เป็นเงินออมเพื่อการเกษียณอายุ ซึ่งจะเป็นแหล่งรายได้ที่สำคัญของผู้ออมในวัยชรา ลดปัญหาการพึ่งพิงผู้อื่น และแบ่งเบาภาระ<orgName>รัฐบาล</orgName> ซึ่งการที่นายจ้างไม่สามารถนำส่งเงินสมทบเข้ากองทุน จนถึงขั้นต้องปิดกองทุน จะส่งผลกระทบอย่างมากต่อเงินออมเพื่อการเกษียณอายุของลูกจ้าง อีกทั้งสิทธิประโยชน์ทางภาษีของเงินออมที่ควรได้รับเมื่อเกษียณอายุก็จะหมดไปด้วย</p>
<p>นอกจากนี้ สมาคมได้รวบรวมข้อมูลนายจ้างในต่างประเทศ พบว่า ในสหรัฐอเมริกาก็ได้มีการหยุดนำส่งเงินเข้า<orgName><prefix>กองทุน</prefix>สำรองเลี้ยงชีพ</orgName>เป็นการชั่วคราว เพื่อบรรเทาความเดือดร้อนของนายจ้างที่ประสบปัญหาเศรษฐกิจเช่นกัน เช่น บริษัทใน<orgName>ตลาดหุ้นสหรัฐฯ</orgName> 225 บริษัท อาทิ <orgName>เจนเนอรัลมอร์เตอร์ (จีเอ็ม)</orgName>, <orgName>ฟอร์ด ไครสเลอร์,</orgName> <orgName>โมโตโรล่า</orgName>, <orgName>เฟดเอ็กซ์</orgName>, <orgName>เซเว่นอีเลฟเว่น</orgName>, <orgName>โคคาโคลา</orgName> และ<orgName>สตาร์บัคส์</orgName> ดังนั้น เพื่อเป็นการบรรเทาความเดือดร้อนของนายจ้าง ทางสมาคมจึงได้นำส่งข้อมูลดังกล่าวไปยัง<orgName><component><prefix>สำนักงาน</prefix>เศรษฐกิจการคลัง (สศค.)</component> <component><prefix>กระทรวง</prefix>การคลัง</component></orgName> เพื่อพิจารณาอนุมัติให้นายจ้างที่ประสบปัญหาหยุดนำส่งเงินเป็นการชั่วคราวได้ ซึ่งขึ้นอยู่กับผลการพิจารณาของ<orgName><prefix>กระทรวง</prefix>การคลัง</orgName></p>
<p>นางวรวรรณ ธาราภูมิ นายก<orgName><prefix>สมาคม</prefix> บลจ.</orgName> กล่าวว่า ทางสมาคมได้ทำหนังสือเสนอ <orgName>สศค.</orgName>เป็นครั้งที่ 2 แล้ว หลังจากที่ส่งหนังสือไปครั้งแรกแต่ ไม่ได้รับคำตอบ ซึ่งอยากขอให้ช่วยพิจารณา เพราะหากกระทรวงไม่ออกประกาศให้นายจ้างสามารถชะลอการนำส่งเงินสมทบชั่วคราว ก็มีความเป็นไป ได้สูงมากที่นายจ้างที่ได้รับความเดือดร้อนจะถือ โอกาสยกเลิกกองทุนไปเลย ซึ่งการเลิกกองทุนทำได้ ง่าย โดยไม่ต้องขออนุมัติจากใคร เพราะเป็นการออมภาคสมัครใจ แต่จะทำให้พนักงานหรือลูกจ้างเสียโอกาส และเสียสิทธิประโยชน์ที่ควรจะได้รับ ส่วนการหยุดหรือชะลอการนำส่งเงินสมทบชั่วคราวจะทำได้ก็ต่อเมื่อ<orgName><prefix>กระทรวง</prefix>การคลัง</orgName>ใช้อำนาจในการออกประกาศผ่อนปรนให้เท่านั้น ซึ่งวิกฤติเศรษฐกิจในอดีต<orgName><prefix>กระทรวง</prefix>การคลัง</orgName>ก็เคยผ่อนปรนให้นายจ้างชะลอการนำส่งเงินสมทบชั่วคราวมาแล้วในช่วงปี 41-42 </p>
<p>"อยากให้ผู้มีอำนาจช่วยพิจารณาด้วย เพราะหากปล่อยล่าช้าออกไป นายจ้างที่ประสบปัญหารายแรกๆจะส่งเงินไม่ได้ ทำให้ต้องยกเลิกกองทุนทั้งที่จากการสอบถามผู้ประกอบการที่มาหารือกับสมาคมส่วนใหญ่ไม่ได้ต้องการเลิกกองทุน เพียงแต่อยากหยุดส่งชั่วคราวช่วงที่ประสบภาวะยากลำบากเท่านั้น ส่วน<orgName>คลัง</orgName>จะพิจารณาอย่างไร ขอให้มีคำตอบกลับมาให้<orgName><prefix>สมาคม</prefix> บลจ.</orgName>ด้วย ถึงเหตุผลและข้อดีข้อเสีย เพื่อที่เราจะได้ตอบคำถามนายจ้างได้ เป็นไปได้อยากให้ชะลอการนำส่ง 1-2 ปี" </p>
<p>ทั้งนี้ จากข้อมูลของ<orgName><prefix>สมาคม</prefix> บลจ.</orgName> ณ สิ้น มี.ค.52 มี<orgName><prefix>กองทุน</prefix>สำรองเลี้ยงชีพ</orgName>ทั้งสิ้น 514 กองทุน จากจำนวนนายจ้าง 9,545 บริษัท มีจำนวนพนักงานที่เป็นสมาชิก 2,013,674 ราย และมีมูลค่าทรัพย์สินสุทธิของกองทุนรวมทั้งสิ้น 465,300 ล้านบาท.</p></body>
</news>
