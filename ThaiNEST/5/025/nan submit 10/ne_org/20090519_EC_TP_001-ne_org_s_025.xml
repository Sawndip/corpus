<teiHeader>
<fileDesc>
<titleStmt>
  <title>จ่อรีดน้ำมันโปะกองทุนรอบ2 หน้าปั๊มไม่มีลด1เดือน อ้างสนพ.สูงเกินจริง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4874  </bibl>
</sourceDesc>
</fileDesc>
</teiHeader>
<news>
<headline>จ่อรีดน้ำมันโปะกองทุนรอบ2 หน้าปั๊มไม่มีลด1เดือน อ้าง<orgName>สนพ.</orgName>สูงเกินจริง</headline>
<lead><orgName><prefix>กระทรวง</prefix>พลังงาน</orgName>จ่อเก็บเงินเข้ากองทุนรอบ  2  เตือนชาวบ้านทำใจราคาหน้าปั๊มไม่ลดอย่างน้อย  1  เดือน  "<orgName>บางจาก</orgName>"  โวย<orgName>รัฐ</orgName>ดูค่าการตลาดก่อนรีดชดเชยภาษี  อ้างตัวเลข  <orgName>สนพ.</orgName>สูงเกินจริง  ยันประชาชนต้องรับภาระด้วย</lead>
<neck></neck>
<body><p> นพ.วรรณรัตน์  ชาญนุกูล  รัฐมนตรีว่าการ<orgName><prefix>กระทรวง</prefix>พลังงาน </orgName> เปิดเผยถึงการเก็บเงินเข้า<orgName><prefix>กองทุน</prefix>น้ำมันเชื้อเพลิง</orgName>เพื่อลดภาระการชดเชยภาษีสรรพสามิตน้ำมันว่า  <orgName><prefix>กระทรวง</prefix>พลังงาน</orgName>ต้องรอดูสถานการณ์ราคาน้ำมันในตลาดโลกก่อน  หลังจาก<orgName><prefix>กองทุน</prefix>น้ำมันฯ </orgName> เรียกเก็บเงินคืนครั้งแรกในส่วนเบนซินและแก๊สโซฮอล์  40  สตางค์ต่อลิตร  เมื่อวันที่  16  พ.ค.ที่ผ่านมา  หากเป็นช่วงขาลงจะรีบทยอยเก็บเงิน  เพื่อลดภาระกองทุนฯ  จนกว่าจะครบ  2  บาทต่อลิตร  เหมือนกับช่วง  6  มาตรการ  โดยพยายามไม่ให้กระทบต่อราคาขายปลีกน้ำมัน</p>
<p>  "ช่วงนี้โชคดีที่ราคาน้ำมันเริ่มลดลง  ส่วนดีเซลกำลังดูค่าการตลาดน้ำมัน  หากอยู่ในระดับสูงก็จะเก็บเข้ากองทุน  โดยภายใน  1  เดือนนี้  ประชาชนอาจไม่เห็นการลดราคาขายปลีกน้ำมัน  ซึ่งเป็นผลจาก<orgName><prefix>กระทรวง</prefix>พลังงาน</orgName>ใช้กลไก<orgName><prefix>กองทุน</prefix>น้ำมันเชื้อเพลิง</orgName>เข้ามาช่วยรับภาระการเพิ่มภาษีสรรพสามิตน้ำมัน"  รมว.<orgName>พลังงาน</orgName>กล่าว </p>
<p> ล่าสุด  ค่าการตลาดน้ำมันเมื่อวันที่  18  พ.ค.เบนซิน  95  อยู่ที่  6.40  บาท/ลิตร,   เบนซิน  91  อยู่ที่  1.48  บาท/ลิตร,  แก๊สโซฮอล์  95  อยู่ที่  1.39  บาท/ลิตร,  แก๊สโซฮอล์  91  อยู่ที่  1.43  บาท/ลิตร,  ดีเซล  อยู่ที่  1.65  บาท/ลิตร,  ไบโอดีเซล  บี5  อยู่ที่  1.99  บาท/ลิตร </p>
<p>นพ.วรรณรัตน์ยังเป็นประธานเปิดงานสัมมนาเชิงปฏิบัติการ  การบริหารจัดการสภาวะวิกฤติด้านพลังงาน   พร้อมผู้บริหารระดับสูงจาก<orgName><prefix>ทบวง</prefix>พลังงานโลก  (ไออีเอ) </orgName> เพื่อหาแนวทางการเตรียมความพร้อมให้<orgName>ไทย</orgName>  โดยจำลองเหตุการณ์จากเหตุฉุกเฉินการขาดแคลนพลังงานในอนาคต  มีผู้เชี่ยวชาญของ<orgName><prefix>กระทรวง</prefix>พลังงาน</orgName>และผู้บริหารบริษัทค้าน้ำมันร่วมกันคิดแผนรับมือวิกฤติดังกล่าว  ซึ่ง<orgName>ไออีเอ</orgName>ช่วยให้ความรู้ด้านวิชาการและนำมาเป็นต้นแบบทำแผนปฏิบัติการด้านพลังงาน </p>
<p>      ทั้งนี้  <orgName>ไทย</orgName>ยังไม่มีแผนปฏิบัติการรองรับวิกฤตการณ์การขาดแคลนพลังงานอย่างชัดเจน  เพียงแต่มีความร่วมมือกับประเทศสมาชิกใน<orgName>อาเซียน</orgName>  (แอฟซา)  หากประเทศใดขาดแคลนน้ำมัน  10%  สามารถร้องขอประเทศสมาชิก<orgName>อาเซียน</orgName>ช่วยเหลือตามความสมัครใจได้  ซึ่งการจัดทำแผนอาจพัฒนาสู่แผนปฏิบัติการในอาเซียนในอนาคต</p>
<p>นายวีระพล  จิรประดิษฐกุล  ผู้อำนวยการ<orgName><prefix>สำนักงาน</prefix>นโยบายและแผนพลังงาน  (สนพ.) </orgName> กล่าวว่า  เตรียมพิจารณาการใช้เงิน<orgName><prefix>กองทุน</prefix>น้ำมันฯ </orgName> อุดหนุนน้ำมันดีเซล  บี5  จากปัจจุบันอุดหนุนลิตรละ  70-75  สต.เพราะราคาไบโอดีเซล  บี100  ซึ่งเป็นส่วนผสมสูงถึงลิตรละ  30  บาท  และจำเป็นต้องให้ราคา  บี5  ต่ำกว่าดีเซล  บี2  ลิตรละ  1.50-3  บาท  เพื่อจูงใจให้ประชาชนใช้พลังงานทดแทนมากขึ้น </p>
<p>นายอนุสรณ์  แสงนิ่มนวล  กรรมการผู้จัดการใหญ่  <orgName><prefix>บมจ.</prefix>บางจากปิโตรเลียม </orgName> กล่าวว่า  ภาคเอกชนเห็นด้วยกับการเพิ่มอัตราเรียกเก็บเงินเข้า<orgName>กองทุนฯ </orgName> แต่ภาครัฐต้องคำนึงค่าการตลาดที่เหมาะสมด้วย  แม้ราคาตลาดโลกลดลง  เพราะค่าการตลาดยังต่ำอยู่  นอกจากนี้  ค่าการตลาดน้ำมันของ  <orgName>สนพ.</orgName>กับตัวเลขของผู้ค้าน้ำมันยังแตกต่างกัน  โดยเฉพาะแก๊สโซฮอล์ที่  <orgName>สนพ.</orgName>ยังใช้ราคากลางเอทานอล  18.59  บาท/ลิตร  ขณะที่การซื้อขายจริงสูงถึง  22-23  บาท/ลิตร  ทำให้ค่าการตลาดสูงเกินจริง  อาจจำเป็นต้องให้ประชาชนร่วมรับภาระบ้าง.</p></body>
</news>
