<teiHeader>
<fileDesc>
<titleStmt>
  <title>เสนอธปท.แยกการบริหารค่าเงินบาท  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:50:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8867  </bibl>
</sourceDesc>
</fileDesc>
</teiHeader>
<news>
<headline>เสนอ<orgName>ธปท.</orgName>แยกการบริหารค่าเงินบาท</headline>
<lead>ภาคเอกชนโต้ <orgName>ธปท.</orgName>วิเคราะห์ทิศทางและผลกระทบค่าเงินบาทผิดทาง พร้อมเสนอให้แยกการบริหารค่าเงินบาทที่เก็งกำไรในตลาดหุ้นออกจากค่าเงินบาทของผู้ส่งออก...</lead>
<neck></neck>
<body><p>นายพุฒิพงษ์ ปุณณกันต์ ผู้ช่วยรัฐมนตรีประจำ<orgName><prefix>สำนัก</prefix>นายกรัฐมนตรี</orgName> กล่าววันนี้ (27 พ.ค.) ว่า ที่ประชุม<orgName><prefix>คณะกรรมการร่วม</prefix>ภาครัฐบาลและเอกชน(กรอ.)</orgName> ที่มีนายอภิสิทธิ์ เวชชาชีวะ นายกรัฐมนตรี เป็นประธาน ได้รับฟังข้อเสนอของภาคเอกชนที่เสนอให้<orgName>ธนาคาร<suffix>แห่งประเทศไทย</suffix>(ธปท.)</orgName>แยกวิธีการบริหารจัดการเงินที่ไหลเข้ามาระหว่างเงินที่เข้ามาในตลาดหุ้นเพื่อเก็งกำไรและเงินที่มาจากการส่งออกสินค้า เนื่องจากผู้ส่งออกได้รับผลจากการผันผวนของค่าเงินบาท </p>
<p>�<orgName>ธปท.</orgName>ได้รับไปพิจารณา พร้อมกับรายงานว่าค่าเงินบาทที่แข็งค่าขึ้นเมื่อนำไปเปรียบเทียบกับประเทศอื่นๆ ถือว่าค่าเงินบาทยังอยู่ในสถานการณ์ปกติ อย่างไรก็ตาม ภาคเอกชนได้กล่าวแย้งว่า เรื่องค่าเงินบาทอาจไม่เป็นไปตามที่ <orgName>ธปท.</orgName>บอกเสมอไป เพราะนักธุรกิจส่งออก ได้รับผลกระทบค่อนข้างมากจากค่าเงินบาทที่แข็งค่าขึ้นและมีความผันผวน� นายพุฒิพงษ์ กล่าว</p>
<p>จากนั้นนายกรัฐมนตรี ได้เปรยว่า เข้าใจว่าเป็นเรื่องที่ <orgName>ธปท.</orgName>ต้องติดตามดู ในส่วนของ<orgName>รัฐบาล</orgName>คงไม่ไปทำอะไรให้ชัดเจน ไม่ว่าจะเป็นการเข้าแทรกแซงอะไรก็ตาม แต่ก็ขอฝาก <orgName>ธปท.</orgName>ให้ดูแลว่าความผันผวนของค่าเงินบาทส่งผลกระทบต่อธุรกิจใดบ้าง</p>
<p>�ผู้ส่งออกได้รับเงินดอลลาร์เข้ามาควรบริหารอีกอย่างหนึ่ง และเงินที่คนเอามาเล่นหุ้นก็ควรบริหารอีกอย่าง ซึ่งเราเสนอว่าขอให้แยกจากันได้หรือไม่ ซึ่ง<orgName>ธปท.</orgName>ก็รับว่าจะไปดู แต่ก็ไม่รู้ว่าจะทำได้หรือไม่ โดยผู้ส่งออกอยากให้ค่าเงินบาทอ่อน ขณะที่<orgName>ธปท.</orgName>เองก็ได้รับว่าได้ดูแลค่าเงินอยู่ และค่าเงินบาทเมื่อเทียบกับค่าเงินในภูมิภาคพบว่าค่าเงินของเราอยู่ในระดับกลาง แต่ถ้าเราแยกการจัดการได้ก็จะทำให้ค่าเงินบาทไม่ผันผวนเช่นเดียวกับที่บางประเทศได้ทำอยู่แล้ว แต่วันนี้เรายังไม่มีคำตอบว่าทำได้หรือไม่�  นายสันติ กล่าว</p></body>
</news>
