<teiHeader>
<fileDesc>
<titleStmt>
  <title>คลังฝันหวานพ้นจุดต่ำสุดวิกฤตศก. 7เดือนแรกรีดรายได้หลุดเป้า1.2แสนล้าน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdNVEUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>คลัง</orgName>ฝันหวานพ้นจุดต่ำสุดวิกฤตศก. 7เดือนแรกรีดรายได้หลุดเป้า1.2แสนล้าน</headline>
<lead></lead>
<neck></neck>
<body><p>นายสมชัย สัจจพงษ์ ผู้อำนวยการ<orgName><prefix>สำนักงาน</prefix>เศรษฐกิจการคลัง (สศค.)</orgName> เปิดเผยว่า ภาพรวมเศรษฐกิจส่งสัญญาณดีขึ้นบ้างแล้ว ทั้งจากการส่งออกที่ขยายตัวดีขึ้นในบางอุตสาหกรรมจากที่เคยติดลบก็ติดลบน้อยลง ทำให้ภาพรวมการส่งออกดีขึ้น รวมถึงปัจจัยจากดัชนีตลาดหุ้นที่ปรับตัวดีขึ้นสะท้อนให้เห็นความมั่นใจของนักลงทุนต่อเศรษฐกิจของ<orgName>ไทย</orgName> ขณะที่ภาคการบริโภคมีสัญญาณฟื้นตัวจากรายได้ของภาษีมูลค่าเพิ่มในเดือนเม.ย.ที่ผ่านมาที่จัดเก็บได้ 3.5 หมื่นล้านบาท จากที่ต่ำมาต่อเนื่องตั้งแต่ต้นปีโดยจัดเก็บได้เดือนละ 3 หมื่นล้านบาท ซึ่งเป็นการเพิ่มขึ้นของปริมาณมากกว่าด้านราคา แต่<orgName><prefix>กระทรวง</prefix>การคลัง</orgName>ก็ยังไม่เปลี่ยนคาดการณ์ฐานะการคลังที่จะขาดดุลที่ 2.8 แสนล้านบาท นอกจากนี้ เมื่อพิจารณาในส่วนของการว่างงานก็ส่งสัญญาณไม่เลวร้าย มีเสถียรภาพมากขึ้น แต่ยังต้องจับตาอย่างใกล้ชิดว่าจะเปลี่ยนแปลงหรือไม่</p>
<p>"ภาพรวมเศรษฐกิจที่ส่งสัญญาณดีขึ้นเป็นไปตามที่<orgName>สศค.</orgName>คาดการณ์ไว้ว่าไตรมาสแรกปีนี้เศรษฐกิจไทยจะถึงจุดต่ำสุด โดยผลิตภัณฑ์มวลรวมประเทศ หรือ จีดีพี อยู่ที่ -6% กว่า ส่วนไตรมาส 2 อยู่ที่ -4% ปรับตัวดีขึ้น และไตรมาส 3 ก็ดีขึ้นมาอีกที่ -3% ส่วนไตรมาส 4 จะปรับตัวเป็นบวกได้ที่ 1% ทำให้ทั้งปีจีดีพีอยู่ที่ -3% กว่า แต่ไม่ถึง -4%" นายสมชัยกล่าว</p>
<p>นายสมชัยยังกล่าวถึงการเสนอร่างพ.ร.บ.ภาษีที่ดินและสิ่งปลูกสร้างเพื่อทดแทนพ.ร.บ.ภาษีโรงเรือนและที่ดิน และพ.ร.บ.บำรุงท้องที่ ว่า ขอยืนยันว่าการเสนอภาษีดังกล่าวไม่ได้เกิดจาก<orgName>รัฐบาล</orgName>ถังแตก เพราะแม้กฎหมายจะบังคับใช้แล้วแต่จะจัดเก็บได้จริงก็ต้อง 2 ปีผ่านไป เพื่อให้เวลาอธิบายทำความเข้าใจกับประชาชนและ<orgName><prefix>องค์กร</prefix>ปกครองส่วนท้องถิ่น (อปท.)</orgName> ในฐานะผู้เสียภาษีและจัดเก็บภาษี อีกทั้งเพื่อให้เกิดความเป็นธรรมกับกลุ่มผู้คนที่อยู่ในระบบภาษีทรัพย์สินทั้งหมด เนื่องจากเป็นเวลากว่า 30 ปีมาแล้วที่<orgName>อปท.</orgName>ไม่ได้ปฏิรูปการจัดเก็บภาษีเลย </p>
<p>นายสมชัย กล่าวอีกว่า การจัดเก็บรายได้<orgName>รัฐบาล</orgName>ประจำเดือนเม.ย.52 รัฐบาลจัดเก็บรายได้ทั้งสิ้น 81,681 ล้านบาท ต่ำกว่าประมาณการ 34,389 ล้านบาท หรือ 29.6% และต่ำกว่าเดือนเดียวกันปีที่แล้ว 34.8% เป็นผลจากการนำส่งรายได้ของรัฐวิสาหกิจต่ำกว่าเป้า 14,014 ล้านบาท </p>
<p>นอกจากนี้ การจัดเก็บภาษีของ 3 กรมต่ำกว่าประมาณการที่สำคัญ ได้แก่ ภาษีมูลค่าเพิ่ม จัดเก็บได้ต่ำกว่าเป้า 11,120 ล้านบาท หรือ 23.7% เนื่องจากภาษีมูลค่าเพิ่มที่จัดเก็บจากการนำเข้าสินค้าต่ำกว่าประมาณการถึง 39.9% ภาษีเงินได้บุคคลธรรมดาจัดเก็บได้ต่ำกว่าเป้า 2,270 ล้านบาท และภาษีรถยนต์จัดเก็บได้ต่ำกว่าเป้า 1,809 ล้านบาท อย่างไรก็ตาม การจัดเก็บภาษียาสูบสูงกว่าเป้า 1,198 ล้านบาท เนื่องจากข่าวการปรับเพิ่มอัตราภาษียาสูบ </p>
<p>ส่งผลให้รายได้<orgName>รัฐบาล</orgName>ในช่วง 7 เดือนแรกของปีงบประมาณ 52 (ต.ค.51-เม.ย.52) มีจำนวนทั้งสิ้น 644,651 ล้านบาท ต่ำกว่าประมาณการ 128,933 ล้านบาท หรือ 16.7% ต่ำกว่าช่วงเดียวกันปีที่แล้ว 15%  </p></body>
</news>
