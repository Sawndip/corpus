<teiHeader>
<fileDesc>
<titleStmt>
  <title>การประกันสุขภาพ รูปแบบหนึ่งของการออม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Columnid=73791&NewsType=2&Template=1  </bibl>
</sourceDesc>
</fileDesc>
</teiHeader>
<news>
<headline>การประกันสุขภาพ รูปแบบหนึ่งของการออม</headline>
<lead>การประกันสุขภาพเป็นการประกันความมั่นคงของชีวิตจากโรคร้ายแรง การซื้อประกันสุขภาพอาจจะซื้อเป็นกรมธรรม์แยกแต่สำหรับผู้ที่มีประกันชีวิตระยะยาวแล้วโดยปกติแล้วบริษัทประกันชีวิตจะเสนอขายประกันสุขภาพเป็นส่วนแนบเพิ่มเติมสำหรับการประกันชีวิตด้วยเบี้ยประกันส่วนเพิ่มเติมที่คิดเป็นรายปีหรือรายเดือนอีกจำนวนหนึ่ง   </lead>
<neck></neck>
<body><p>การประกันสุขภาพก็จะมีการคุ้มครองในกรณีที่ต้องเข้ารักษาตัวเป็นผู้ป่วยในโรงพยาบาล  ซึ่งจะครอบคลุมรายละเอียด เช่น ค่าห้องพัก ค่าอาหาร ค่าผ่าตัด ค่ายาและค่าแพทย์ เป็นต้น ซึ่งถ้าหากเลือกความคุ้มครองในการเบิกค่ารักษาพยาบาลในวงเงินที่สูง อัตราเบี้ยประกันที่จ่ายก็จะพลอยสูงขึ้นตามไปด้วย และสิ่งที่ต้องทราบประการหนึ่ง คือ ค่าเบี้ยประกันสุขภาพนี้จะปรับเพิ่มขึ้นตามช่วงอายุของผู้ประกันด้วย โดยปกติแล้วจะปรับเพิ่มขึ้นทุก ๆ ปี เช่น อายุ 30-35 ปีจ่ายเบี้ยประกันในอัตราหนึ่ง เช่น 1,200 บาทต่อเดือน พออายุเพิ่มขึ้นไปอยู่ในกลุ่ม 36-40 ปีก็จะต้องจ่ายเบี้ยประกันสุขภาพเป็น 1,200+x บาทต่อเดือน จึงต้องศึกษาถึงรายละเอียดเพื่อให้ทราบ  ถึงรายจ่ายค่าประกันซึ่งจะเป็นข้อผูกพันในระยะยาวด้วย</p>
<p>การซื้อประกันสุขภาพจำนวนเท่าใดนั้น จะต้องประเมินถึงความต้องการของตนเองก่อนทั้งความสามารถในการจ่ายเบี้ยประกันและความคุ้มครองที่จำเป็น คนส่วนใหญ่ก็ต้องการความคุ้มครองในวงเงินที่สูงในเรื่องค่าห้อง ค่าแพทย์ ตลอดจนค่ารักษาพยาบาลอื่น ๆ   </p>
<p>สำหรับความคุ้มครองของประกันนั้นก็คงจะต้องพิจารณาดูว่ามีประกันสุขภาพที่ให้ความคุ้มครองอยู่แล้วที่เป็นสวัสดิการการรักษาพยาบาลจากที่ทำงาน เช่น สวัสดิการของข้าราชการ หรือสวัสดิการของบริษัทเอกชนจากสวัสดิการสังคมว่ามีอยู่เท่าไรโดยเลือกซื้อสวัสดิ การสุขภาพส่วนเพิ่มเฉพาะในส่วนที่จำเป็นจากภาพข้างบนจะเห็นได้ว่าการประกันสุขภาพก็จะเป็นการออมอีกประเภทหนึ่งสำหรับผู้ที่ตั้งมั่นอยู่ในความไม่ประมาทเพราะไม่มีใครจะคาดเดาได้ว่าเมื่อไรตนเองจะป่วยที่ต้องเข้าพักรักษาตัวในโรงพยาบาล เป็นการสร้างความมั่นคงต่อตนเองและครอบครัว เพราะเป็นการสะสมเงินสำหรับไว้ใช้เพื่อการเจ็บป่วยที่อาจจะต้องรักษาพยาบาลต่อเนื่องยาวนานและมีค่าใช้จ่ายสูง อันเกิดจากโรคภัยไข้เจ็บโดยเฉพาะจากโรคร้ายต่าง ๆ  เช่น มะเร็ง เบาหวาน หรือ เอดส์ และอื่น ๆ เป็นต้น  </p>
<p>สำหรับผู้มีอายุน้อยจะมีข้อได้เปรียบคือการซื้อประกันชีวิตหรือประกันสุขภาพตั้งแต่อายุน้อยจะเสียเบี้ยประกันในอัตราที่ค่อนข้างถูกมาก  สำหรับผู้สูงอายุนั้นหากอายุมากกว่า 50 ปีขึ้นไปแล้วก็จะถูกคิดค่าเบี้ยประกันในอัตราที่สูงดังนั้น การซื้อประกันนับตั้งแต่อายุยังน้อยก็จะจ่ายค่าเบี้ยประกันรายปีหรือรายเดือนจำนวนไม่มากนัก</p>
<p>สำหรับผู้ที่มีรายได้น้อยหรือไม่มีเงินพอที่จะซื้อประกันสุขภาพดังกล่าว ก็นับเป็นข่าวดีที่ภายใต้บทบัญญัติของรัฐธรรมนูญฉบับปี 2540 และ 2550 ได้กำหนดให้<orgName>รัฐ</orgName>จัดให้มีหลักประกันสุขภาพพื้นฐานให้กับประชาชนไทย ที่สามารถได้รับการรักษาพยาบาลฟรีเมื่อเกิดการเจ็บป่วย   เพียงแต่อาจจะไม่ได้รับความสะดวกสบายมากนัก สำหรับข้าราชการนั้นนับเป็นโชคดีที่สามารถเบิกรักษาค่าพยาบาลได้แม้จะมีการจำกัดวงเงินหรือยาที่ใช้รักษาโรค แต่การซื้อประกันสุขภาพไว้ก็สามารถใช้เบิกรายจ่ายส่วนเพิ่มนี้ได้และข้าราชการที่เป็นสมาชิกของ<orgName><prefix>กองทุน</prefix>บำเหน็จบำนาญข้าราชการ</orgName>ก็ยังได้รับส่วนลดหรือสิทธิพิเศษจากการเข้ารักษาพยาบาล ซึ่งเป็นส่วนหนึ่งของสวัสดิการที่ <orgName>กบข.</orgName> ซึ่งติดต่อกับโรงพยาบาลทั้งในกทม.และต่างจังหวัด ที่มีส่วนลดหรือสิทธิพิเศษให้กับผู้ถือบัตรสมาชิก <orgName>กบข.</orgName> ซึ่งสามารถหาข้อมูลรายละเอียดในเว็บไซต์ www.gpf.or.th หรือติดต่อถามข้อมูลได้ที่ 1179 ค่ะ.
</p></body>
</news>
