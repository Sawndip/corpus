<teiHeader>
<fileDesc>
<titleStmt>
  <title>กาตาร์สั่งซื้อข้าวไทย 2 แสนตัน ตั้งเงื่อนไขผลิตจากพื้นที่ส.ป.ก.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/16/news_28755601.php?news_id=28755601  </bibl>
</sourceDesc>
</fileDesc>
</teiHeader>
<news>
<headline><orgName>กาตาร์</orgName>สั่งซื้อข้าวไทย 2 แสนตัน ตั้งเงื่อนไขผลิตจากพื้นที่<orgName>ส.ป.ก.</orgName></headline>
<lead>"<orgName>กาตาร์</orgName>"สั่งซื้อข้าวไทย 200,000 ตัน วางเงื่อนไขต้องผลิตในเขต<orgName>ส.ป.ก.</orgName> พร้อมสั่งต่อเนื่องถึงปี 2553 มั่นใจมาตรฐานการผลิตและกระบวนการตรวจสอบย้อนกลับ <orgName>ส.ป.ก.</orgName> เปิดโครงการเพาะพันธุ์ข้าว 4 จังหวัดภาคอีสาน</lead>
<neck></neck>
<body><p>นายอนันต์ ภู่สิทธิกุล เลขาธิการ<orgName><prefix>สำนักงาน</prefix>การปฏิรูปที่ดินเพื่อเกษตรกรรม (ส.ป.ก.)</orgName> เปิดเผยว่า เมื่อเร็วๆ นี้<orgName>ประเทศกาตาร์</orgName> ได้สั่งซื้อข้าวไทยปริมาณ 200,000 ตัน โดยระบุว่าต้องเป็นข้าวที่ผลิตจากเขตปฏิรูปที่ดินเท่านั้น เนื่องจากเห็นว่าสามารถตรวจสอบ แหล่งเพาะปลูกและกระบวนการผลิตได้ทั้งระบบ</p>
<p>"<orgName>กาตาร์</orgName>สั่งซื้อสินค้าที่ตรวจสอบย้อนกลับได้ ชี้ให้เห็นว่าประเทศผู้นำเข้า ให้ความสำคัญกับมาตรฐานสินค้าเกษตรและความปลอดภัยของอาหารมากขึ้น สินค้าส่งออกต้องระบุรายละเอียดปริมาณการใช้สารเคมี ฟาร์ม และสถานที่ฟาร์ม ซึ่งการปลูกข้าวในพื้นที่ <orgName>ส.ป.ก.</orgName> สามารถทำได้" นายอนันต์ กล่าว</p>
<p>ปัจจุบันเกษตรกรในพื้นที่ปฏิรูป ส่วนใหญ่ใช้เทคโนโลยีในการเพาะปลูก ซึ่งรวมไปถึงการทำนาที่มีพื้นที่เพาะปลูกประมาณ 1 ล้านไร่ เกษตรกรได้เรียนรู้วิธีการคัดเลือกเมล็ดพันธุ์ข้าว ไถกลบตอซัง หรือการระเบิดดินดาน ซึ่งทำให้ลดต้นทุนได้มาก</p>
<p>นอกจากนี้ยังทำให้ต่างชาติที่เป็นประเทศคู่ค้าของ<orgName>ประเทศไทย</orgName> หันมาให้ความสนใจว่า ข้าวที่ผลิตได้เป็นข้าวที่มีคุณภาพ มีมาตรฐาน และมีการลดปริมาณการใช้สารเคมี ผู้ซื้อสามารถตรวจสอบได้ ต่างจากการซื้อข้าวจากโรงสี ที่ไม่ทราบว่าเป็นข้าวที่มาจากแหล่งผลิตใด ทั้งนี้กาตาร์พร้อมสั่งซื้อข้าวไทยจากเกษตรกรโดยตรงต่อเนื่องไปจนถึงปี 2553 อย่างน้อยปีละ 200,000 ตัน</p>
<p>นายอนันต์ กล่าวว่า ในวันที่ 21 พ.ค. นี้ <orgName>ส.ป.ก.</orgName> จะเปิดโครงการส่งออกข้าว เพื่อรองรับการขยายพื้นที่เพาะพันธุ์ข้าว โดยจะจัดตั้งศูนย์ขยายพันธุ์ข้าวใน 4 จังหวัดทางภาคตะวันออกเฉียงเหนือ ได้แก่ จังหวัดอุบลราชธานี ศรีสะเกษ ยโสธร และ ร้อยเอ็ด รวมพื้นที่ทั้งหมด 15,000 ไร่ ใช้องค์ความรู้ระบบการผลิตที่ถูกต้องในฟาร์ม (GAP) คือ มีพื้นที่การเพาะปลูกที่เหมาะสม มีการดูแลพืชที่เพาะปลูกถูกวิธี มีการเก็บเกี่ยวและการจัดการหลังการเก็บเกี่ยวอย่างถูกต้องเป็นหลักในการจัดการ
</p></body>
</news>
