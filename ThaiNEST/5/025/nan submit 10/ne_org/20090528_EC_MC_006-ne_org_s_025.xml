<teiHeader>
<fileDesc>
<titleStmt>
  <title>พาณิชย์กระตุ้นผู้ประกอบการไทยใช้ประโยชน์จาก AJCEP  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 11:31:42  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1ODExJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline><orgName>พาณิชย์</orgName>กระตุ้นผู้ประกอบการไทยใช้ประโยชน์จาก AJCEP</headline>
<lead>นางนันทวัลย์ ศกุนตนาค รักษาการอธิบดี<orgName><prefix>กรม</prefix>เจรจาการค้าระหว่างประเทศ</orgName> เปิดเผยว่า ความตกลงหุ้นส่วนเศรษฐกิจ<orgName>อาเซียน</orgName>-<orgName>ญี่ปุ่น</orgName> หรือ AJCEP (ASEAN-Japan Comprehensive Economic Partnership) จะมีผลใช้บังคับในวันที่ 1 มิ.ย.นี้ ขณะที่ความตกลงดังกล่าวมีผลใช้บังคับแล้วกับประเทศอื่น ๆ ที่เป็นภาคีความตกลงฯ ตั้งแต่วันที่ 1 ธ.ค. 2551 ได้แก่ <orgName>ญี่ปุ่น</orgName> <orgName>สิงคโปร์</orgName> <orgName>เวียดนาม</orgName> <orgName>ลาว</orgName> <orgName>พม่า</orgName> <orgName>มาเลเซีย</orgName> และ<orgName>บรูไน</orgName></lead>
<neck></neck>
<body><p>สำหรับความตกลงดังกล่าว เป็นความตกลงการค้าเสรีฉบับแรกที่ผ่านกระบวนการมาตรา 190 ในรัฐสภา หลังจาก<orgName>ไทย</orgName>มีรัฐธรรมนูญฉบับปัจจุบัน โดยลงนามเมื่อเดือน เม.ย. 2551 และผ่านความเห็นชอบจาก<orgName>รัฐสภา</orgName>เมื่อเดือน ต.ค. 2551 ล่าสุด<orgName><prefix>กระทรวง</prefix>การต่างประเทศ</orgName>ได้มีหนังสือแจ้งความพร้อมในการมีผลใช้บังคับความตกลงฯ ต่อประเทศภาคีแล้ว  <orgName>ญี่ปุ่น</orgName>เป็นประเทศคู่ค้าและนักลงทุนที่สำคัญสำหรับ<orgName>ไทย</orgName>และ<orgName>อาเซียน</orgName> นอกเหนือจากความตกลงทวิภาคี<orgName>ไทย</orgName>-<orgName>ญี่ปุ่น</orgName> หรือ JTEPA แล้ว ความตกลง AJCEP จะเป็นอีกทางเลือกหนึ่งสำหรับเอกชนไทย โดยเปิดโอกาสให้สามารถสะสมถิ่นกำเนิดสินค้าในภูมิภาคได้ ทำให้สินค้าไทย เช่น สิ่งทอ ได้รับความสนใจจาก<orgName>อาเซียน</orgName>  เช่น <orgName>เวียดนาม</orgName> เพื่อนำไปใช้เป็นวัตถุดิบในการส่งออกภายใต้ AJCEP ขณะเดียวกันเอกชนไทยสามารถหันมาใช้วัตถุดิบทดแทนใน<orgName>อาเซียน</orgName>เพื่อสะสมถิ่นกำเนิดสินค้าในกรณีที่ไม่สามารถส่งออกไปภายใต้ JTEPA ได้เช่นกัน</p>
<p>นางนันทวัลย์  กล่าวอีกว่า  ความตกลงนี้จะก่อให้เกิดเครือข่ายการผลิตขนาดใหญ่ที่มีแหล่งวัตถุดิบร่วมกันนำมาซึ่งผลประโยชน์ของทั้ง  2  ฝ่าย ทั้งในด้านการค้าและการลงทุน และเป็นเขตการค้าเสรีขนาดใหญ่ที่มีมูลค่าการค้าระหว่างกันสูงถึง 152,000 ล้านดอลลาร์สหรัฐ ทันทีที่ความตกลงฯ มีผลใช้บังคับภาษีนำเข้าสินค้าร้อยละ 90 ของมูลค่าการนำเข้าของ<orgName>ญี่ปุ่น</orgName>จาก<orgName>อาเซียน</orgName>จะลดเป็นร้อยละ 0 นอกจากนี้ <orgName>ไทย</orgName>และ<orgName>อาเซียน</orgName>ยังได้ประโยชน์จากความร่วมมือในสาขาต่าง ๆ จำนวนไม่ต่ำกว่า 14 สาขา เช่น การอำนวยความสะดวกทางการค้า สภาพแวดล้อมทางธุรกิจ พลังงาน สารสนเทศและการสื่อสาร และการพัฒนาทรัพยากรบุคคล ซึ่งการเปิดตลาดของ<orgName>ญี่ปุ่น</orgName>ภายใต้ AJCEP จะมีบางรายการที่<orgName>ญี่ปุ่น</orgName>ลดภาษีมากกว่าภายใต้ JTEPA จึงขอให้ภาคเอกชนเร่งศึกษารายละเอียดของความตกลงฯ จากเว็บไซต์ www.thaifta.com เพื่อใช้ประโยชน์จากความตกลง AJCEP</p></body>
</news>
