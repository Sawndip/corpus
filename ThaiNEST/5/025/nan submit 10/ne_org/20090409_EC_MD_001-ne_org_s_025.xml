<teiHeader>
<fileDesc>
<titleStmt>
  <title>โนกิ เครื่องดื่มช่วยแก้อาการเมาค้างลดอุบัติเหตุรับสงกรานต์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-04-09 12:42:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000040299  </bibl>
</sourceDesc>
</fileDesc>
</teiHeader>
<news>
<headline>โนกิ เครื่องดื่มช่วยแก้อาการเมาค้างลดอุบัติเหตุรับสงกรานต์</headline>
<lead>เทศกาลสงกรานต์ วันขึ้นปีใหม่ของคนไทย ซึ่งจะมีวันหยุดยาว การขับรถเพื่อเดินทางไปท่องเที่ยว หรือ เดินทางกลับบ้าน อุบัติเหตุที่เกิดขึ้นจากการเมาแล้วขับ มีสถิติสูงขึ้นทุกปี แม้ว่าจะมีการใช้งบประมาณจำนวนมากเพื่อรณรงค์ผ่านสื่ออย่างหนัก ก็ไม่ได้ช่วยให้การเมาแล้วขับลดลงแต่อย่างใด ด้วยเหตุนี้ จึงได้มีผู้คิดเครื่องดื่มสมุนไพรที่ช่วยแก้อาการเมาค้างให้หายภายใน 30-40 นาที ขึ้น ภายใต้แบรนด์ �โนกิ�</lead>
<neck></neck>
<body><p> และเจ้าของสูตรเครื่องดื่มดังกล่าว นางศรีสุภางค์ (ยงใจยุทธ) โสมกุล ลูกสาวคนเก่งของพลเอก ชวลิต ยงใจยุทธ ที่พลิกผันตัวเองมาสร้างธุรกิจด้านความสุขภาพและความงาม โดยนำผลิตภัณฑ์สมุนไพรแก้อาการเมาค้างที่ได้ผลภายใน 30 � 40 นาที มาเปิดตัว ซึ่งเมื่อได้สูตรดังกล่าวมาจากประเทศญี่ปุ่นและนำมาวิจัย เพื่อให้เหมาะสมและช่วยแก้อาการเมาค้างให้กับนักดื่มคนไทยได้อย่างแท้จริง</p>
<p>นางศรีสุภางค์ เล่าว่า การเข้ามาทำธุรกิจ เครื่องดื่ม โนกิ ในครั้งนี้ เพราะเห็นว่าน่าจะเป็นประโยชน์ต่อผู้บริโภคคนไทย และเป็นส่วนหนึ่งในการช่วยเหลือสังคมในการลดอุบัติเหตุจากการเมาแล้วขับ ซึ่งมีสถิติเพิ่มสูงขึ้นทุกปี เนื่องจากคนไทยตั้งแต่อดีตมา เราเป็นคนชอบสังสรรค์ ดังนั้น การจะห้ามดื่มเครื่องดื่มแอลกอฮอล์ คงจะเป็นเรื่องยาก โดยเฉพาะในช่วงเทศกาล</p>
<p>�ด้วยเหตุนี้ เราจึงตัดสินใจเปิดตัวเครื่องดื่มโนกิ ในช่วงเทศกาลสงกรานต์ เพราะเป็นช่วงที่คนไทยมีการเสียชีวิตจากอุบัติเหตุเป็นจำนวนมาก ซึ่งส่วนใหญ่สาเหตุเกิดจากการ เมาแล้วขับ จนทำให้ทางราชการมีความพยายามรณรงค์ไม่ให้มีการจำหน่ายสุราในช่วงนั้น ซึ่งคิดว่าคงไม่ได้ผลเท่าไหร่ เพราะเป็นปีใหม่ของไทย หนึ่งปีมีครั้งเดียว ทุกคนจะกลับบ้านพบปะพี่น้องเพื่อนฝูง ก็ต้องมีการสังสรรค์ไ</p>
<p>ดังนั้น เราจึงนำเครื่องดื่มโนกิ ที่เป็นต้นแบของเราออกมาให้คนไทยได้รู้จักและทดลองใช้ ซึ่งจริงแล้วเราวางแผนจะทำการเปิดตัวในรูปลักษณ์ในช่วงปลายปีนี้ โดยการเปิดตัวในช่วงเริ่มต้นครั้งนี้ ไม่เน้นการจัดจำหน่าย แต่เป็นการทดลองตลาด ด้วยการนำไปมอบให้กับเจ้าหน้าที่ตำรวจทางหลวงจำนวน 1,000 คน เพื่อแจกจ่ายไปตามจุดตรวจ และศูนย์บริการหลักทั่วประเทศ เพื่อนำไปให้กับผู้ขับขี่รถยนต์ และรถจักรยานยนต์ ที่มีการอาการมึนเมา ซึ่งเมื่อดื่มเครื่องดื่มเข้าแล้วอาการเมาหายไป สามารถขับขี่รถต่อไปได้อย่างปลอดภัย เป็นการช่วยสังคมได้อีกทางหนึ่ง</p>
<p>ทั้งนี้ ในส่วนของแผนการตลาดอื่นๆ ในช่วงนี้ นอกจากการแจกให้กับผู้ขับขี่รถแล้ว ใช้แผนการตลาดแบบไดเร็คเซลล์ คือ การตรงไปยังกลุ่มเป้าหมายหลัก คือ ผู้ที่ชอบดื่ม และชอบเที่ยวตาม ผับ และร้านอาหารใหญ่ ซึ่งในช่วงแรกนี้ ก่อนจะมีการปรับภาพลักษณ์ใหม่ นี้ มีการผลิตออกมาจำหน่ายประมาณ 1 แสนขวด โดยช่องทางการขายจะกระจายอยู่ในกรุงเทพฯ และปริมณฑล เป็นหลัก หลังจากได้เปิดตัวในช่วงปลายปี และผลการทดสอบตลาดได้ผลตอบรับดี และ ลูกค้าซื้อไปแล้วและได้ผลจริง จะมีการเพิ่มช่องทางการจัดจำหน่ายในร้านค้าสะดวกซื้อทั่วประเทศ และได้มีแผนจะส่งออกไปขายในตลาดต่างประเทศ ซึ่งขณะนี้มีผู้สนใจนำตัวอย่างไปทดลองแล้วได้ผล ติดต่อกลับมาขอเป็นตัวแทนจำหน่ายแล้วหลายประเทศ เช่น <orgName>จีน</orgName> <orgName>รัสเซีย</orgName> <orgName>อินเดีย</orgName> <orgName>สิงคโปร์</orgName> <orgName>ออสเตรเลีย</orgName> เป็นต้น</p>
<p>สำหรับราคาจำหน่ายอยู่ที่ขวดละ 150 บาท ซึ่งราคาค่อนข้างสูง เมื่อเทียบกับเครื่องดื่มประเภทเดียวกันในท้องตลาด เนื่องจากจะเห็นว่าปัจจุบันเครื่องดื่มในลักษณะนี้ในท้องตลาด ที่ได้ผลจริง ยังไม่มี และที่ตั้งราคาค่อนข้างสูง เพราะ จากผลการทดลองพบว่า สารอาหารที่มีอยู่ในโนกิ จำเป็นต้องมีปริมาณมากพอ จึงจะสามารถออกฤทธิ์ ช่วยลดปริมาณแอลกอฮอล์ในร่างกายได้อย่างรวดเร็ว และเห็นผล และขึ้นอยู่กับปริมาณแอลกอฮอล์ที่สะสมอยู่ในร่างกาย ซึ่งใน ราคานี้ หากสามารถช่วยลดอุบัติเหตุและรักษาชีวิตคนได้ หรืออย่างน้อย สามารถช่วยไม่ให้ถูกตำรวจจับถือว่าคุ้มค่าแล้ว</p>
<p>นางศรีสุภางค์ เล่าถึงแผนการทำตลาดในอนาคต หลังจากเปิดตัวอย่างเป็นทางการในปลายปีนี้ ว่า ในส่วนของการเปิดตัวอย่างเป็นทางการในปลายปีนี้ จะมีการปรับภาพลักษณ์ และแพคเกจจิ้งใหม่ พร้อมกับชื่อใหม่ ว่า �MAGIC POTION by Noki� ที่ต้องเปลี่ยนชื่อ เพราะเห็นว่า ชื่อและคุณสมบัติของเครื่องดื่มมันไปด้วยกันไม่ได้ ชื่อโนกิมันยังไม่สามารถสื่อได้ตรงกับประเภทของเครื่องดื่ม และที่ตั้งชื่อ โนกิ เพราะเป็นชื่อสมุนไพร ตัวสำคัญที่นำมาใช้ในการผลิตเครื่องดื่มในครั้งนี้</p>
<p>นอกจากนี้ เนื่องจากราคาที่หลายคนมองว่า ราคาสูงเกินไป ได้มีการปรับสูตรให้เจือจางลง และนำมาขายในราคาที่ถูกลง เพื่อให้คนที่ต้องการจะดื่มในปริมาณที่ไม่เข้มข้นมาก ก็สามารถดื่มได้ โดยในส่วนของสูตรใหม่ จะราคาขวดละ 50 บาท ซึ่งในส่วนของสูตรเดิม ในราคา 150 บาท ก็ยังคงทำขายอยู่เช่นเดิม ซึ่งนอกจากเจาะกลุ่มนักดื่ม แล้ว ในส่วนของสูตรใหม่ นี้จะนำมาเจาะกลุ่มคนที่ต้องการรักษาสุขภาพ เพราะเครื่องดื่มดังกล่าว ช่วยป้องกันมะเร็งและบำรุงตับได้</p></body>
</news>
