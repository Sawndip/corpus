<teiHeader>
<fileDesc>
<titleStmt>
  <title>คลังเร่งดันแก้ไข กม.นำบำเหน็จตกทอดไปค้ำประกันเงินกู้บังคับใช้โดยเร็ว  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 11:20:03  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1ODA4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline><orgName>คลัง</orgName>เร่งดันแก้ไข กม.นำบำเหน็จตกทอดไปค้ำประกันเงินกู้บังคับใช้โดยเร็ว</headline>
<lead>นพ.พฤฒิชัย ดำรงรัตน์ รัฐมนตรีช่วยว่าการ<orgName><prefix>กระทรวง</prefix>การคลัง</orgName>  เปิดเผยว่า ที่ผ่านมา<orgName>รัฐบาล</orgName>มีนโยบายต่าง ๆ เพื่อที่จะกระตุ้นให้เกิดการใช้จ่ายมากขึ้น  โดยเฉพาะมาตรการที่ประชาชนจะได้รับโดยตรง เช่น  การศึกษาฟรี 15 ปี  รถเมล์ฟรี  การใช้น้ำประปาไฟฟ้าฟรี การจ่ายเงินช่วยเหลือผู้มีรายได้ไม่ถึง  15,000 บาท คนละ 2,000 บาท  การจ่ายเงินเบี้ยยังชีพผู้สูงอายุ คนละ 500 บาทต่อเดือน  และกำลังติดตามว่าจะมีมาตรการใดอีกบ้างที่จะสามารถช่วยเหลือให้เกิดการใช้จ่ายเงินของประชาชนเพิ่มขึ้น  </lead>
<neck></neck>
<body><p>นพ.พฤฒิชัย  กล่าวว่า  ได้รับรายงานจาก<orgName><prefix>กรม</prefix>บัญชีกลาง</orgName> ว่า มีกฎหมายที่อยู่ระหว่างดำเนินการตามกระบวนการที่น่าจะเกี่ยวข้องกับการช่วยเหลือและสามารถช่วยกระตุ้นเศรษฐกิจได้  คือ พ.ร.บ.บำเหน็จบำนาญข้าราชการ (ฉบับที่ ..) พ.ศ. .... และ พ.ร.บ.กองทุนบำเหน็จบำนาญข้าราชการ (ฉบับที่..) พ.ศ. ....สาระสำคัญ คือ การนำวงเงินบำเหน็จตกทอดไปค้ำประกันการกู้เงินกับสถาบันการเงินที่กำหนด  แต่วงเงินดังกล่าวจะต้องหักจากจำนวนเงิน บำเหน็จดำรงชีพที่ได้รับไปแล้วตามกฎกระทรวง คือ 15 เท่าของบำนาญรายเดือน ไม่เกิน 400,000 บาท  การเสนอแก้ไขกฎหมายดังกล่าว<orgName>คณะรัฐมนตรี</orgName>ได้มีมติอนุมัติหลักการไว้แล้วเมื่อวันที่ 17 มิ.ย. 2551 และ<orgName><prefix>สภา</prefix>ผู้แทนราษฎร</orgName>ได้รับหลักการในวาระที่ 1 แล้ว  ขณะนี้อยู่ระหว่างการพิจารณาของ<orgName>คณะกรรมาธิการวิสามัญ</orgName>  ซึ่งหากการปรับปรุงแก้ไขกฎหมายฉบับนี้เรียบร้อยจะทำให้ผู้รับบำนาญมีช่องทางการนำเงินไปใช้  เพื่อเป็นทุนในการประกอบอาชีพภายหลังเกษียณอายุ หรือนำไปบำรุงซ่อมแซมที่พักอาศัยจากการกู้เงินจากสถาบันการเงินที่กำหนดในอัตราดอกเบี้ยต่ำ โดยนำวงเงินบำเหน็จตกทอดที่ยังไม่ได้รับเป็นหลักทรัพย์ในการค้ำประกันเงินกู้ดังกล่าว  </p>
<p>“การแก้ไขกฎหมายดังกล่าวจะช่วยให้ผู้รับบำนาญสามารถมีเงินก้อนไว้ใช้จ่ายหรือลงทุนประกอบอาชีพภายหลังออกจากงานได้รับสิทธิจ่ายดอกเบี้ยเงินกู้ในอัตราต่ำ เมื่อคืนเงินกู้ครบก็ยังสามารถกู้ใหม่ได้อีก ถือว่าเป็นการ ช่วยเหลือประเทศชาติด้วยจากการหมุนเวียนการใช้จ่ายเงินในระบบเศรษฐกิจ และที่สำคัญผู้รับบำนาญยังมีเงินบำเหน็จตกทอดคงเหลือให้กับทายาทต่อไปด้วย  ดีกว่าการจ่ายให้ทั้งหมดในครั้งเดียว โดยเรื่องนี้จะให้<orgName><prefix>กรม</prefix>บัญชีกลาง</orgName>คอยติดตามและรายงานให้ทราบความคืบหน้าเป็นระยะ ๆ ต่อไป” รัฐมนตรีช่วยว่าการ<orgName><prefix>กระทรวง</prefix>การคลัง</orgName>กล่าว</p></body>
</news>
