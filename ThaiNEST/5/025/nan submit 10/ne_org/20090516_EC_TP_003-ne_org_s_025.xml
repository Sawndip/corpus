<teiHeader>
<fileDesc>
<titleStmt>
  <title>ธปท.บี้แบงก์ลดดอกเบี้ยกู้ เว้นค่าต๋งคืนหนี้ก่อนเวลา อ้อนค้ำประกัน"เอสเอ็มอี"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160509/4747  </bibl>
</sourceDesc>
</fileDesc>
</teiHeader>
<news>
<headline><orgName>ธปท.</orgName>บี้แบงก์ลดดอกเบี้ยกู้ เว้นค่าต๋งคืนหนี้ก่อนเวลา อ้อนค้ำประกัน"เอสเอ็มอี"</headline>
<lead> <orgName>ธปท.</orgName>กระตุกต่อมแบงก์พาณิชย์ลดดอกเบี้ยกู้  ยกเว้นค่าธรรมเนียมใช้คืนหนี้ก่อนกำหนดเป็นการชั่วคราว  ร่วมใจค้ำประกันเงินกู้เอสเอ็มอีต่อลมธุรกิจ  แต่ไม่ได้บังคับบิ๊ก<orgName><addName>ใบโพธิ์</addName></orgName>ชี้อยากปล่อยกู้  แต่ความต้องการสินเชื่อหดหายตามพิษเศรษฐกิจ  "<orgName>เคทีซี</orgName>"  เข้มคุณภาพลูกหนี้  คุมความเสี่ยงทุกขั้นตอนสกัดหนี้เสีย</lead>
<neck></neck>
<body><p>  เมื่อวันที่  15  พ.ค.  <orgName>ธนาคาร<suffix>แห่งประเทศไทย</suffix>  (ธปท.) </orgName> นำโดยนางธาริษา  วัฒนเกส   ผู้ว่าการ   <orgName>ธปท.</orgName>  นายบัณฑิต  นิจถาวร  รองผู้ว่าการด้านเสถียรภาพสถาบันการเงิน   ได้เชิญผู้บริหารธนาคารพาณิชย์ร่วมหารือใน   3  ประเด็นหลัก  คือ  แนวโน้มอัตราดอกเบี้ย   ค่าธรรมเนียมชำระคืนเงินกู้ก่อนกำหนด  และการค้ำประกันสินเชื่อผู้ประกอบการขนาดกลางและขนาดย่อม  (SMEs)</p>
<p>  นายปกรณ์   พรรธนะแพทย์   รองกรรมการผู้จัดการ  <orgName><prefix>ธนาคาร</prefix>กสิกรไทย </orgName> เปิดเผยว่า   <orgName>ธปท.</orgName>ได้หารือว่าทิศทางอัตราดอกเบี้ยของธนาคารพาณิชย์  โดยเฉพาะดอกเบี้ยเงินกู้ในขณะนี้เป็นอัตราที่ต่ำสุดหรือยัง  และสามารถที่จะปรับลงได้อีกหรือไม่  ซึ่งได้มอบหมายให้ธนาคารพาณิชย์แต่ละแห่งไปพิจารณาถึงความเสี่ยงและต้นทุนที่ชัดเจน  แต่ที่สำคัญอยากให้อัตราดอกเบี้ยเงินกู้สะท้อนความเสี่ยงธุรกิจ  และการเปิดโอกาสให้แก่ภาคธุรกิจเข้าถึงแหล่งเงินกู้ได้มากขึ้น </p>
<p>  สำหรับประเด็นค่าธรรมเนียมชำระคืนเงินกู้ก่อนกำหนด  ธปท.ต้องการให้ธนาคารพาณิชย์แต่ละแห่งยกเว้นค่าธรรมเนียมดังกล่าวเป็นการชั่วคราว  และปรับค่าธรรมเนียมลงอีกจากระดับปัจจุบัน  เพื่อให้ภาคธุรกิจมีความคล่องตัวในการหาแหล่งเงินกู้ที่มีต้นทุนที่ถูกกว่า  และลดค่าธรรมเนียมมาอยู่ที่ระดับใดนั้น  สมาคมธนาคารไทยจะมีการนำไปหารืออีกครั้ง</p>
<p> "ลูกค้าร้องเรียนเรื่องนี้มาก  <orgName>ธปท.</orgName>จึงอยากให้ยกเว้นการเก็บเป็นการชั่วคราว  เพราะอยากให้มีการรีไฟแนนซ์มากขึ้น   ซึ่งหากแบงก์ไหนช่วยลูกค้าไม่ได้  ก็ให้แบงก์อื่นที่มีกำลังทำไป   ซึ่งจะช่วยลูกค้าเอสเอ็มอีได้อย่างมาก"  นายปกรณ์ระบุ</p>
<p> นางกรรณิกา  ชลิตอาภรณ์  กรรมการผู้จัดการใหญ่  <orgName><prefix>ธนาคาร</prefix>ไทยพาณิชย์ </orgName> กล่าวว่า  การประชุมร่วมกับ  <orgName>ธปท.</orgName>ครั้งนี้เป็นการประชุมปกติทุก  6  เดือน  และครั้งนี้ก็ไม่ได้มีประเด็นใดเป็นพิเศษ  ส่วนประเด็นเรื่องการปล่อยกู้สนับสนุนสินเชื่อแก่ภาคธุรกิจนั้น  ธนาคารพาณิชย์แต่ละแห่งต้องการปล่อยกู้อยู่แล้ว  แต่ปัญหาขณะนี้คือความต้องการสินเชื่อจากภาคธุรกิจไม่มี  ซึ่งเป็นภาวะปกติเมื่อการนำเข้าและส่งออกสินค้าขยายตัวระดับต่ำ </p>
<p>นายนิวัตต์  จิตตาลาน  ประธานเจ้าหน้าที่บริหาร  <orgName><prefix>บมจ.</prefix>บัตรกรุงไทย  (เคทีซี) </orgName> กล่าวว่า  เ<orgName>คทีซี</orgName>ได้ทำการวิเคราะห์และประเมินสถานการณ์เศรษฐกิจทุกช่วงเวลา  และปรับเปลี่ยนนโยบายการดำเนินธุรกิจ  โดยมุ่งให้ความสำคัญกับการบริหารความเสี่ยงของลูกหนี้ทุกกระบวนการ  ทั้งปรับปรุงขั้นตอนการอนุมัติบัตรให้เข้มงวดและรัดกุมยิ่งขึ้น  รวมถึงวิเคราะห์ปัจจัยด้านเศรษฐกิจและความสามารถในการชำระคืนหนี้ของลูกหนี้  เพื่อรักษาพอร์ตลูกหนี้ที่ดีให้เติบโตอย่างมีคุณภาพ</p>
<p> สำหรับแผนการเพิ่มทุนที่มีวัตถุประสงค์เพื่อเตรียมความพร้อมสำหรับการเติบโตในอนาคต  แม้จะไม่ได้รับการอนุมัติจากมติที่ประชุมผู้ถือหุ้นครั้งที่ผ่านมาก็ตาม  แต่บริษัทยังคงมีสภาพคล่องทางการเงินที่เข้มแข็งในการดำเนินธุรกิจ  และมีความสามารถในการชำระคืนเงินกู้ทั้งระยะสั้นและระยะยาวที่ครบกำหนด.</p></body>
</news>
