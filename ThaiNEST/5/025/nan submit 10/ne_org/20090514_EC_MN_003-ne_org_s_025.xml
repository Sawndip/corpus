<teiHeader>
<fileDesc>
<titleStmt>
  <title>�เอสเอ็มอีแบงก์� โชว์ผลงาน ปล่อยกู้ 4 เดือนทะลุ 9 พันล.  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-14 11:22:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000053742  </bibl>
</sourceDesc>
</fileDesc>
</teiHeader>
<news>
<headline>�<orgName><addName>เอสเอ็มอีแบงก์</addName></orgName>� โชว์ผลงาน ปล่อยกู้ 4 เดือนทะลุ 9 พันล.</headline>
<lead> <orgName><addName>เอสเอ็มอีแบงก์</addName></orgName> โชว์ยอดปล่อยกู้ 4 เดือน พุ่งกว่า 9 พันล้าน เติบโตจากช่วงเดียวกันปีที่แล้ว 34.81 % แจง ทำงานเชิงรุกหลังปรับเปลี่ยนองค์กรใหม่ และแบงก์พาณิชย์อื่นๆ ชะลอปล่อยกู้</lead>
<neck></neck>
<body><p>นายโสฬส สาครวิศว กรรมการผู้จัดการ <orgName><prefix>ธนาคาร</prefix>พัฒนาวิสาหกิจขนาดกลางและขนาดย่อม<suffix>แห่งประเทศไทย</suffix> (เอสเอ็มอีแบงก์)</orgName> เปิดเผยว่า ยอดอนุมัติสินเชื่อแก่ผู้ประกอบการ SMEs ของธนาคารใน 4 เดือนแรกของปี 2552 (ม.ค. � เม.ย.2552) มูลค่ารวมกว่า 9,000 ล้านบาท เพิ่มขึ้นจากช่วงเดียวกันของปีที่แล้ว (2551) ถึง 34.81% หรือคิดเป็น 35% ของยอดสินเชื่อเป้าหมายรวมทั้งปี 26,000 ล้านบาท สามารถช่วยเหลือผู้ประกอบการเข้าถึงแหล่งเงินทุนได้ 2,142 ราย และสามารถช่วยรักษาการจ้างงานได้ถึง 16,802 คน</p>
<p>ทั้งนี้ แบ่งเป็นส่วนพื้นที่ภาคนครหลวง 31% ภาคเหนือ 20% และภาคกลาง ภาคตะวันออกเฉียงเหนือ และภาคใต้ มีสัดส่วนเท่ากัน คือ 16% ยอดการอนุมัติสินเชื่อของลูกค้าจะอยู่ในวงเงิน 15-40 ล้านบาท คิดเป็น 41% รองลงมา วงเงิน 3-15 ล้านบาท คิดเป็น 32 % และวงเงิน 40-75 ล้านบาท คิดเป็น 16 % ไม่เกิน 3 ล้านบาท คิดเป็น 9 % และมากกว่า 75 ล้านบาท คิดเป็น 2 % โดยกลุ่มธุรกิจที่ได้รับอนุมัติสูงสุด คือ ธุรกิจด้านบริการ 21 % ธุรกิจเกี่ยวกับอาหาร 19 % และภาคการผลิต 17 % ที่เหลือเป็นภาคธุรกิจอื่นๆ</p>
<p>นายโสฬส ระบุว่า ยอดอนุมัติสินเชื่อของธนาคารที่เติบโตขึ้นนั้น ปัจจัยหลักจากการปรับเปลี่ยนองค์กรใหม่ตั้งแต่ต้นปีเป็นต้นมา โดยเน้นทำงานเชิงรุกเข้าถึงตัวลูกค้า ประกอบกับสภาวะเศรษฐกิจในปัจจุบัน ส่งผลให้ผู้ประกอบการ SMEs ต้องการเงินทุนเพื่อนำไปหมุนเวียนธุรกิจมากขึ้น ขณะที่ธนาคารพาณิชย์อื่น ๆ มีนโยบายชะลอการปล่อยสินเชื่อ</p></body>
</news>
