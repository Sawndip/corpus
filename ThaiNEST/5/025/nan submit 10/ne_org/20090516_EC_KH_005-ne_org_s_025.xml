<teiHeader>
<fileDesc>
<titleStmt>
  <title>ส.อ.ท.อัดรัฐขึ้นภาษีน้ำมันผิดเวลา  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHhNREUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>ส.อ.ท.</orgName>อัด<orgName>รัฐ</orgName>ขึ้นภาษีน้ำมันผิดเวลา</headline>
<lead></lead>
<neck></neck>
<body><p>นายสันติ วิลาสศักดานนท์ ประธาน<orgName><prefix>สภา</prefix>อุตสาหกรรม<suffix>แห่งประเทศไทย</suffix> (ส.อ.ท.)</orgName> กล่าวถึงการปรับขึ้นภาษีสรรพสามิตน้ำมันของ<orgName>รัฐบาล</orgName>ซึ่งมีผลแล้วตั้งแต่วันที่ 14 พ.ค. ว่า เป็นการเลือกช่วงการปรับขึ้นภาษีที่ไม่เหมาะสมกับภาวะเศรษฐกิจที่ปัจจุบันประชาชนยังขาดความเชื่อมั่น ไม่กล้าจับจ่าย บริโภคอยู่แล้ว จน<orgName>รัฐบาล</orgName>ต้องออกมาตรการกระตุ้นเศรษฐกิจและความเชื่อมั่นของประชาชนให้ดีขึ้น </p>
<p>นายสันติ กล่าวว่า แม้ว่าราคาน้ำมันยังไม่เพิ่มขึ้นเพราะ<orgName>รัฐบาล</orgName>ใช้กลไก<orgName><prefix>กองทุน</prefix>น้ำมันเชื้อเพลิง</orgName>เข้ามาดูแล แต่ก็เป็นเพียงแค่ 1 เดือนเท่านั้น ในที่สุดราคาน้ำมันจะเพิ่มขึ้นตามอัตราภาษีที่เพิ่มขึ้นในอนาคต และราคาน้ำมันจะยิ่งสูงขึ้นไปอีก เพราะแนวโน้มราคาน้ำมันในตลาดโลกก็อยู่ในขาขึ้นอยู่แล้ว</p>
<p>นายสันติ กล่าวอีกว่า การขึ้นภาษีสรรพสามิตน้ำมัน หากปรับขึ้นภาษีน้ำมันดีเซลด้วยจะส่งผลกระทบต่อต้นทุนขนส่งสินค้า ซึ่งต้นทุนด้านขนส่ง <orgName>รัฐบาล</orgName>ไม่ได้ควบคุมค่าบริการเหมือนกับการขนส่งมวลชนอย่าง <orgName><prefix>บริษัท</prefix> ขนส่ง <suffix>จำกัด</suffix> (บ.ข.ส.)</orgName> <orgName><prefix>องค์การ</prefix>ขนส่งมวลชนกรุงเทพ (ขสมก.)</orgName> นอกจากนี้ การขึ้นภาษีสรรพสามิตน้ำมันยังส่งผลกระทบกับประมงชายฝั่งและเกษตรกรที่ใช้น้ำมันดีเซลในการเกษตรด้วย </p>
<p> "เห็นใจและเข้าใจสถานะของ<orgName>รัฐบาล</orgName>ที่ขณะนี้เศรษฐกิจไม่ดี การจัดเก็บรายได้ได้น้อยลง แต่การเลือกขึ้นภาษีสรรพสามิตน้ำมันในช่วงนี้ไม่น่าจะเหมาะสม เพราะเศรษฐกิจเพิ่งจะเริ่มมีสัญญาณที่ดีขึ้นการเลือกขึ้นภาษีสรรพสามิตน้ำมัน ขณะนี้จึงกระทบต่อความเชื่อมั่นของประชาชนในการบริโภคทันที การขึ้นภาษีครั้งนี้กลับให้ผลในทางตรงกันข้ามกับที่<orgName>รัฐบาล</orgName>คาดหวังจะให้เกิดการใช้จ่ายมากขึ้นของประชาชน" นายสันติ กล่าว </p>
<p>ด้านพล.อ.เลิศรัตน์ รัตนวานิช ส.ว.สรรหา ในฐานะประธาน<orgName><component><prefix>คณะกรรมาธิการ</prefix>การพลังงาน</component> <component>วุฒิสภา</component></orgName> กล่าวว่า ไม่เห็นด้วยกับการจัดเก็บภาษีสรรพสามิตน้ำมัน เพราะถือว่าเป็นโยนภาระหนักให้กับประชาชน และภาคธุรกิจโดยตรง </p></body>
</news>
