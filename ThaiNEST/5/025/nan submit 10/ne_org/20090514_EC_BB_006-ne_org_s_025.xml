<teiHeader>
<fileDesc>
<titleStmt>
  <title>"เอสซีที"อ่วมไตรมาสแรก ยอดขายสินค้าทรุด 30-40%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738697.php?news_id=28738697  </bibl>
</sourceDesc>
</fileDesc>
</teiHeader>
<news>
<headline>"<orgName>เอสซีที</orgName>"อ่วมไตรมาสแรก ยอดขายสินค้าทรุด 30-40%</headline>
<lead><orgName>ค้าสากลซิเมนต์ไทย</orgName> เจอพิษวิกฤติเศรษฐกิจโลก เผยยอดขายไตรมาสแรกหาย 30-40% คาดทั้งปียอดขายเหลือ 7 หมื่นล้านบาท ลดลง 10% รุกเจาะตลาดเกิดใหม่ที่ยังเติบโต ทดแทน<orgName>สหรัฐ</orgName> หวังรักษาฐานรายได้และยอดขาย พร้อมเล็งเพิ่มสำนักงานสาขาในรัสเซียรองรับธุรกิจ</lead>
<neck></neck>
<body><p>นายกลินท์ สารสิน กรรมการผู้จัดการ <orgName><prefix>บริษัท</prefix> ค้าสากลซิเมนต์ไทย <suffix>จำกัด</suffix></orgName> หรือ <orgName>เอสซีที</orgName> ทำธุรกิจซื้อมาขายไปสินค้าทั้งในและนอกเครือ<orgName>เอสซีจี</orgName> เปิดเผยว่า ยอดขายสินค้าช่วงไตรมาสแรกปีนี้ อยู่ที่หนึ่งหมื่นล้านบาท ลดลงจากช่วงเดียวกันของปีก่อน กว่า 30-40% โดยคาดว่ายอดขายทั้งปีจะอยู่ที่ 6-7 หมื่นล้านบาท ลดลงจากปีก่อน 10% ซึ่งเป็นการลดลงครั้งแรกในรอบหลายปี จากปกติมีอัตราเติบโตตัวเลขสองหลักมาตลอด เนื่องมาจากวิกฤติเศรษฐกิจโลก ส่งผลให้ตลาดส่งออกหลายประเทศชะลอตัวลง โดยเฉพาะ<orgName>สหรัฐ</orgName>และ<orgName>ยุโรป</orgName></p>
<p>อย่างไรก็ตาม บริษัทได้มีการปรับตัวเพื่อรักษายอดขาย โดยหันไปเจาะตลาดประเทศเกิดใหม่ ที่ยังมีการเติบโตทดแทน เช่น <orgName>แอฟริกา</orgName> <orgName>ตะวันออกกลาง</orgName> <orgName>บังกลาเทศ</orgName> <orgName>รัสเซีย</orgName> ซึ่งบริษัทมีแผนจะตั้งสำนักงานขายที่รัสเซีย เพิ่มอีกแห่งจากปัจจุบันที่มีอยู่แล้ว 31 แห่ง รวมทั้งขยายฐานการค้าไปสู่ธุรกิจใหม่ๆ มากขึ้น เช่น ค้าอุปกรณ์ด้านขุดเจาะน้ำมันและก๊าซธรรมชาติ ได้แก่ ท่อขนส่งน้ำมันและก๊าซฯ เพื่อจำหน่ายไปยังประเทศที่มีความต้องการในภูมิภาค</p>
<p>นอกจากนั้น ยังได้ศึกษาการลงทุนจัดตั้งโรงงานผลิตสไตโรโฟม (Styrofoam) หรือ ผนังทึบใช้ฉนวน เพื่อลดการถ่ายเทความร้อน คาดได้ข้อสรุปใน 1-2 ปี โดยเน้นกลุ่มลูกค้าในประเทศ ประเภทธุรกิจบ้านจัดสรรหรืออาคารต่างๆ ที่ต้องการลดใช้พลังงาน โดยขณะนี้บริษัทได้ทดลองนำเข้าอุปกรณ์ดังกล่าวมาติดตั้งในอาคารอนุรักษ์พลังงานของบริษัทแล้ว เพื่อศึกษาความเป็นไปได้ในการตั้งโรงงานผลิตและพิจารณาจุดคุ้มทุน ปัจจุบันสินค้าชนิดนี้ มี<orgName><prefix>บริษัท</prefix>ดาว เคมิคัล</orgName> ของ<orgName>สหรัฐ</orgName> ผลิตได้เพียงแห่งเดียวในโลก</p>
<p>นายกลินท์ ยังกล่าวถึงสถานการณ์เศรษฐกิจว่า ภาวะเศรษฐกิจในช่วงครึ่งหลังของปีนี้น่าจะปรับตัวดีขึ้น โดยพบว่าตลาดในภูมิภาคเอเชีย ยังมีความต้องการสินค้าต่อเนื่อง แม้ว่าเศรษฐกิจโลกจะอยู่ในช่วงวิกฤติก็ตาม เช่น <orgName>ลาว</orgName> <orgName>กัมพูชา</orgName> <orgName>บังกลาเทศ</orgName> <orgName>อินเดีย</orgName> <orgName>จีน</orgName> และ <orgName>แอฟริกา</orgName> ที่กำลังขยายตัว</p>
<p>"ความต้องการสินค้าในภูมิภาคนี้ โดยเฉพาะ<orgName>ลาว</orgName> ไม่ได้ลดลงตามภาวะเศรษฐกิจโลก แต่กลับมีการขยายตัวของการใช้สินค้าวัสดุก่อสร้าง และ ปูนซีเมนต์สูงมาก เพราะมีโครงการก่อสร้างเขื่อนหลายแห่งในประเทศ� นายกลินท์ กล่าว</p>
<p>ปัจจุบันมีสินค้าจำหน่ายผ่าน<orgName><prefix>บริษัท</prefix>ค้าสากลฯ</orgName> กว่า 28,000 รายการ ซึ่งสินค้าหลัก ได้แก่ วัสดุก่อสร้าง สินค้ารีไซเคิล เช่น เศษเหล็ก เศษกระดาษ อะลูมิเนียม และ สินค้าด้านพลังงาน เช่น ถ่านหิน</p>
<p>ทั้งนี้ อาคารของ<orgName><prefix>บริษัท</prefix>ค้าสากลฯ</orgName> ได้รับคัดเลือกเป็นอาคารอนุรักษ์พลังงานดีเด่นรางวัลฉลากทอง จาก<orgName><prefix>กระทรวง</prefix>พลังงาน</orgName> โดยใช้เงินลงทุนกว่า 12 ล้านบาท เพื่อปรับปรุงอาคารให้เป็น Green Elephant Building สามารถประหยัดพลังงานได้ 35% หรือ 8 แสนบาทต่อปี ระยะเวลาคืนทุน 5-7 ปี โดยอาคารแห่งนี้เป็นอาคารเก่าอายุกว่า 34 ปี แต่บริษัทได้ปรับปรุงใหม่ เพื่อเป็นศูนย์ทดสอบการอนุรักษ์พลังงานของบริษัท</p>
<p>โดยติดตั้งวัสดุอุปกรณ์ลดการใช้พลังงานในหลายจุด ได้แก่ 1.ผนังทึบใช้ฉนวน และฉนวนใยแก้ว หุ้มภายนอกอาคารทั้งหมด สำหรับผนังโปร่งแสงมีการติดตั้งกระจกสองชั้นที่มีการเคลือบสาร Low-E เพื่อป้องกันความร้อนจากรังสียูวีและอินฟราเรด ช่วยลดการถ่ายเทความร้อนจากภายนอกได้ 70% ทำให้การทำงานของเครื่องปรับอากาศลดลง และ 2.เปลี่ยนหลอด T 5 ทดแทนหลอดเดิม และติดตั้งระบบควบคุมการทำงานของระบบแสงสว่าง 3.ติดตั้งแผงโซลาร์เซลล์บริเวณดาดฟ้า ซึ่งสามารถผลิตไฟฟ้าได้ 3% ของการใช้พลังงานทั้งหมด 4.ติดตั้งสุขภัณฑ์และอุปกรณ์รุ่นประหยัดน้ำ ขณะเดียวกันยังได้ปลุกจิตสำนึกของพนักงานในอาคารให้อนุรักษ์พลังงานในด้านต่างๆ เช่น การคัดแยกขยะ
</p></body>
</news>
