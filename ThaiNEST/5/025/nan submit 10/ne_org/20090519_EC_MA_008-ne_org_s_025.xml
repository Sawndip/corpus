<teiHeader>
<fileDesc>
<titleStmt>
  <title>ธปท.เปิดศูนย์ร้องทุกข์สินเชื่อ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco09190552&sectionid=0103&day=2009-05-19  </bibl>
</sourceDesc>
</fileDesc>
</teiHeader>
<news>
<headline><orgName>ธปท.</orgName>เปิด<orgName><prefix>ศูนย์</prefix>ร้องทุกข์สินเชื่อ</orgName></headline>
<lead></lead>
<neck></neck>
<body><p>นายสรสิทธิ์ สุนทรเกศ ผู้ช่วยผู้ว่าการ สายกำกับสถาบันการเงิน <orgName>ธนาคาร<suffix>แห่งประเทศไทย</suffix> (ธปท.)</orgName> เปิดเผยว่า <orgName>ธปท.</orgName>กำลังเร่งสางปัญหาสถาบันการเงินที่ไม่ยอมปล่อยสินเชื่อ พร้อมเปิด<orgName><prefix>ศูนย์</prefix>ประสานงานแก้ไขปัญหาปล่อยสินเชื่อ</orgName> ซึ่งเปิดให้บริการในวันที่ 18 พฤษภาคมที่ผ่านมาเป็นวันแรก เพื่อรับเรื่องร้องเรียนของลูกค้าและประชาชนทั่วไปเกี่ยวกับปัญหาการใช้บริการของธนาคารพาณิชย์ โดยเฉพาะประเด็นการปล่อยสินเชื่อ และปัญหาอื่นที่เกี่ยวข้อง เพื่อจะได้ทราบถึงปัญหาที่ชัดเจนมากขึ้นและจะนำข้อมูลดังกล่าวไปประกอบการพิจารณาผ่อนกฎเกณฑ์การให้สินเชื่อของสถาบันการเงินเพิ่มเติม</p>
<p>นายสรสิทธิ์กล่าวว่า เบื้องต้นจะทดลองเปิดศูนย์ให้บริการใน 6 เดือนแรก เพื่อประมวลผลปัญหาและดำเนินการแก้ไขว่าจะได้ผลมากน้อยเพียงใด ซึ่งจะเป็นช่องทางร้องเรียนโดยตรงที่ <orgName>ธปท.</orgName>สามารถประสานงานกับสถาบันการเงินได้ทันที </p>
<p>"คงไม่ถึงกับบีบให้แบงก์ปล่อยสินเชื่อทันที แต่ต้องการให้ใช้กลไกตลาดผลักดันสินเชื่อมากกว่า ขณะเดียวกันแบงก์ก็ต้องอธิบายเหตุผลของการปฏิเสธสินเชื่อแต่ละรายอย่างมีเหตุผลด้วย โดยศูนย์ฯจะมีหน้าที่ในการรับแจ้งปัญหา รวบรวมข้อมูลจากผู้ร้องเรียน และประสานงานกับธนาคารพาณิชย์เพื่อดำเนินการแก้ปัญหา คาดว่าจะใช้เวลาอย่างต่ำ 15 วัน หลังจากรับเรื่องจึงจะได้ข้อสรุป" นายสรสิทธิ์กล่าว</p></body>
</news>
