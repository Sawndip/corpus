<teiHeader>
<fileDesc>
<titleStmt>
  <title>ปตท.ทำข้อตกลงซื้อตรงแอลพีจีจากกาตาร์  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 15:13:56  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTkzOTI1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline><orgName>ปตท.</orgName>ทำข้อตกลงซื้อตรงแอลพีจีจากกาตาร์</headline>
<lead></lead>
<neck></neck>
<body><p>นายสุรงค์ บูลกุล ผู้ช่วยกรรมการผู้จัดการใหญ่ ด้านธุรกิจการค้าระหว่างประเทศ <orgName><prefix>บมจ.</prefix>ปตท.</orgName> กล่าวว่า <orgName>ปตท.</orgName>ได้ทำข้อตกลงซื้อก๊าซแอลพีจีโดยตรงจากกาตาร์ ระยะเวลา 1 ปี โดยเป็นการนำเข้า 1 ลำ/ไตรมาส หรือประมาณ  44,000 ตัน เริ่มนำเข้ามาแล้วในเดือน พ.ค.นี้ การนำเข้าดังกล่าวทำให้เป็นการบริหารจัดการการนำเข้าที่ดีขึ้น เพราะเป็นการนำเข้าจากผู้ผลิตแอลพีจีโดยตรงไม่ใช่นำเข้าจากเทรดเดอร์ นอกจากต้นทุนจะต่ำลง การซื้อเต็มปริมาณทั้งลำเรือ ทำให้ส่งตรงต่อประเทศไทยแล้วปริมาณที่เหลือ <orgName>ปตท.</orgName>ยังนำไปขายได้ในตลาดนอกประเทศ นับได้ว่าเป็นการทำเทรดเดอร์แอลพีจีระหว่างประเทศเป็นครั้งแรก โดยสามารถส่งออกไปยังมาเลซีย เวียดนาม ฟิลิปปินส์ อินโดนีเซีย เกาหลีใต้</p>
<p>“ในขณะนี้ราคาน้ำมันอยู่ในช่วงขาขึ้น ก็คาดว่าอาจจะทำให้ความต้องใช้แอลพีจีของ<orgName>ไทย</orgName>เพิ่มขึ้นไปด้วย โดยคาดว่าความต้องการแอลพีจีจะมีประมาณ 60,000 ตัน/เดือน ดังนั้น การบริหารนำเข้าต้องเตรียมการให้พร้อม อย่างไรก็ตาม การนำเข้าจะมากน้อยเพียงใด ก็กำลังรอดูว่าโรงแยกก๊าซฯ ที่ 6 จะเริ่มผลิตได้ตามแผนในไตรมาส 4 หรือไม่ หากล่าช้าก็อาจจะต้องนำเข้าเพิ่มขึ้น” นายสุรงค์ กล่าว
ทั้งนี้ <orgName><prefix>กรม</prefix>ธุรกิจพลังงาน</orgName> ประมาณการว่าการนำเข้าแอลพีจีในช่วงราคาน้ำมันขึ้นคาดว่าการนำเข้าจะสูงขึ้น โดยการนำเข้าแอลพีจีเดือน ม.ค.-เม.ย. 57,000 ตัน , พ.ค. นำเข้าประมาณ 66,500 ตัน, มิ.ย. นำเข้า 70,300 ตัน และ ก.ค. 83,400 ตัน</p>
<p>นายสุรงค์ กล่าวว่า ในช่วงไตรมาส 1 ของปีนี้มูลค่าการค้าระหว่างประเทศของ <orgName>ปตท.</orgName> มีประมาณ 1.5 แสนล้านบาท มีกำไรประมาณ 1,000 ล้านบาท ซึ่งคาดว่าทั้งปีจะเป็นไปตามเป้าหมายที่จะทำให้กำไรของธุรกิจนี้เป็นไปตามเป้าหมายไม่ต่ำกว่า 4,000 ล้านบาท นับเป็นกำไรที่ลดลงจากปีที่แล้วที่มีประมาณ 6,000 ล้านบาท  และมีรายได้  1.2 ล้านล้านบาท โดยรายได้ที่ลดลงเนื่องจากราคาน้ำมันตลาดโลกที่ลดลง ทำให้มาร์จินการค้าลดลงไปด้วย อย่างไรก็ตาม สิ่งที่ <orgName>ปตท.</orgName>เร่งวางแผนเพิ่มเติมในขณะนี้คือการค้าน้ำมันส่วนเกินของประเทศที่เกินประมาณ 2 แสนบาร์เรล/วัน ที่เกิดจากความต้องการน้ำมันในประเทศชะลอตัวและมีการส่งเสริมพลังงานทดแทนเพิ่มขึ้น ซึ่งทุกโรงกลั่นฯ รวมทั้งโรงงานปิโตรเคมีจะต้องมีการวางแผนร่วมกันอย่างเป็นระบบมากขึ้น</p></body>
</news>
