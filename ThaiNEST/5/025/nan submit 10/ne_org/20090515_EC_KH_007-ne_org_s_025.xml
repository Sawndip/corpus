<teiHeader>
<fileDesc>
<titleStmt>
  <title>ขี้ยาจ๊าก!คลังขึ้นแล้วภาษีบุหรี่-น้ำมัน ยาสูบปรับ10-17บ.-พลังงานตรึงหน้าปั๊ม1เดือน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdNVEUxTURVMU1nPT0=&sectionid=TURNd05RPT0=&day=TWpBd09TMHdOUzB4TlE9PQ==  </bibl>
</sourceDesc>
</fileDesc>
</teiHeader>
<news>
<headline>ขี้ยาจ๊าก!<orgName>คลัง</orgName>ขึ้นแล้วภาษีบุหรี่-น้ำมัน ยาสูบปรับ10-17บ.-พลังงานตรึงหน้าปั๊ม1เดือน</headline>
<lead></lead>
<neck></neck>
<body><p> น.พ.พฤฒิชัย ดำรงรัตน์ รมช.<orgName>คลัง</orgName> เปิดเผยว่า หลังพ.ร.ก. การขยายเพดานจัดเก็บภาษีสรรพสามิตน้ำมันจากลิตรละ 5 บาทเป็น 10 บาทและพ.ร.ก.ขยายเพดานการจัดเก็บภาษีสรรพสามิตบุหรี่จาก 80% เป็น 90% แต่จะจัดเก็บในอัตรา 85% ของมูลค่าหน้าโรงงานหรือมูลค่านำเข้ามีผลบังคับใช้แล้วตั้งแต่เที่ยงคืนวันที่ 14 พ.ค. <orgName><prefix>กระทรวง</prefix>การคลัง</orgName>ได้ออกประกาศของกระทรวง เพื่อให้มีผลบังคับเกี่ยวกับอัตราการจัดเก็บภาษีให้มีผลทันทีตั้งแต่เวลา 00.01 น. ของวันที่ 14 พ.ค. เช่นกัน</p>
<p>ทั้งนี้ ในส่วนของภาษีน้ำมันกำหนดเก็บเพิ่มขึ้น 2 บาทต่อลิตร <orgName>รัฐบาล</orgName>จะใช้กลไกของ<orgName><prefix>กองทุน</prefix>น้ำมันเชื้อเพลิง</orgName>เข้ามาช่วยลดภาระของประชาชนในช่วงแรกไม่ให้ราคาน้ำมันปรับเท่า กับภาษีที่ขึ้น ส่วนบุหรี่จัดเก็บในอัตรา 85% ซึ่งจะทำให้บุหรี่ในประเทศปรับขึ้นประมาณ 10-13 บาทต่อซอง บุหรี่ต่างประเทศปรับขึ้นประมาณ 15-17 บาทต่อซอง โดยการจัดเก็บภาษีสุราก่อนหน้านี้ ยาสูบและน้ำมันเพิ่มขึ้น จะทำให้<orgName>รัฐบาล</orgName>มีรายได้เพิ่มประมาณ 70,000-80,000 ล้านบาทต่อปี</p>
<p>นางชื่นใจ ทองคำ ผู้อำนวยการฝ่ายตลาด <orgName><component>โรงงานยาสูบ</component> <component><prefix>กระทรวง</prefix>การคลัง</component></orgName> กล่าวว่า <orgName>โรงงานยาสูบ</orgName>ได้ปรับขึ้นราคาขายปลีกของบุหรี่ตามภาษีสรรพสามิตแล้ว ซึ่งครั้งนี้ประกาศปรับราคาที่เร็วและสูงมากทำให้มีการกักตุนบุหรี่น้อยกว่าการปรับราคาทุกๆ ครั้งที่ผ่านมา และก่อนหน้านี้ผู้ขายได้ซื้อไปกักตุนไว้แล้ว จึงเป็นไปได้ที่จะระบายสินค้าเก่าออกไปให้หมดก่อน ซึ่งในครั้งนี้โรงงานยาสูบถือโอกาสปรับเพิ่มค่าการตลาดให้ผู้ค้าส่งด้วย จาก 4.50 บาทต่อห่อเพิ่มเป็น 5.50 บาทต่อห่อ เนื่องจากมองว่าหลังการปรับเพิ่มราคาครั้งนี้ยอดขายจะลดลงอย่างแน่นอน ในส่วนของ<orgName>โรงงานยาสูบ</orgName>ไม่ได้รับผลใดๆจากการปรับราคาครั้งนี้ เพราะเงินส่วนที่เพิ่มเป็นเม็ดเงินภาษี </p>
<p>ด้านน.พ.วรรณรัตน์ ชาญนุกูล รมว.<orgName>พลังงาน</orgName> กล่าวว่า <orgName><prefix>กระทรวง</prefix>พลังงาน</orgName>ประกาศอัตราการจัดเก็บเงิน<orgName><prefix>กองทุน</prefix>น้ำมัน</orgName>ใหม่มีผลวันที่ 14 พ.ค. เพื่อให้สอดคล้องกับอัตราภาษี ทำให้ราคาขายปลีกหน้าปั๊มไม่ปรับขึ้น โดยกรณีที่เบนซินและดีเซลที่ปรับขึ้นภาษี 2 บาทต่อลิตร เงิน<orgName><prefix>กองทุน</prefix>น้ำมัน</orgName>จะลดลง 2.20 บาทต่อลิตร ส่วนการขึ้นราคาน้ำมัน 60 สตางค์ต่อลิตรมีผลวันที่ 14 พ.ค.นั้นเป็นการปรับขึ้นตามราคาตลาดโลกเท่านั้น </p>
<p>ทั้งนี้ คาดว่าจะใช้เงินจาก<orgName><prefix>กองทุน</prefix>น้ำมัน</orgName>เข้ามาลดภาระประชาชนในช่วงเปลี่ยนผ่านภาษีเพียง 1 เดือนเท่านั้น และมีแผนจะทยอยปรับขึ้นเงิน<orgName><prefix>กองทุน</prefix>น้ำมัน</orgName>ประมาณ 2-3 ครั้งใน 1 เดือน โดยอาจจะทยอยขึ้นครั้งละ 60-70 สตางค์ต่อลิตร ในช่วงราคาน้ำมันเป็นขาลง แต่ยอมรับว่าช่วงนี้ราคาน้ำมันเป็นช่วงขาขึ้น คงต้องพิจารณาอีกครั้งว่าจะต้องยืดเวลาการบริหารจัดการนานกว่า 1 เดือนหรือไม่ </p>
<p> น.พ.วรรณรัตน์กล่าวว่า ปัจจุบันฐานะ<orgName><prefix>กองทุน</prefix>น้ำมัน</orgName>มีเงิน สด 2.5 หมื่นล้านบาท แต่ยังมีภาระหนี้ที่ต้องชดเชย เช่น การนำเข้าก๊าซหุงต้ม ชดเชยพลังงานทดแทนรวม 1 หมื่นล้านบาท จึงเหลือเงินสด 1.5 หมื่นล้านบาท โดยการชดเชยการขึ้นภาษีน้ำมันคาดว่าจะต้องใช้เงิน 5,400 ล้านบาท และเมื่อหักจากวงเงินนำเข้าที่คาดว่าจะมี 3,600 ล้านบาทต่อเดือน ทำให้รายได้เงินกองทุนลดลง 1,700-1,800 ล้านบาทต่อเดือน</p></body>
</news>
