<teiHeader>
<fileDesc>
<titleStmt>
  <title>ICTจีบเอกชนเปิดโครงการฟรีบรอดแบนด์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/180509/4829  </bibl>
</sourceDesc>
</fileDesc>
</teiHeader>
<news>
<headline><orgName>ICT</orgName>จีบเอกชนเปิดโครงการฟรีบรอดแบนด์</headline>
<lead>ร.ต.หญิง  ระนองรักษ์  สุวรรณฉวี  รัฐมนตรีว่าการ<orgName><prefix>กระทรวง</prefix>เทคโนโลยีสารสนเทศและการสื่อสาร  (ไอซีที)</orgName>  เปิดเผยว่า  <orgName>ไอซีที</orgName>มีแนวคิดทำโครงการคอมพิวเตอร์ราคาถูกและอินเทอร์เน็ตความเร็วสูง  (บรอดแบนด์)  ราคาต่ำ  เพื่อลดช่องว่างการเรียนรู้ระหว่างสังคมเมืองใหญ่และพื้นที่ต่างจังหวัด  โดยเตรียมหารือกับเอกชนและสมาคมที่เกี่ยวข้องกับไอทีอีกครั้งเพื่อหาผู้สนใจเข้าร่วมโครงการ</lead>
<neck></neck>
<body><p> สำหรับกรอบการดำเนินงานเบื้องต้นตั้งเป้าขยายบรอดแบนด์ครอบคลุมทั่วประเทศ  ส่วนคอมพิวเตอร์หรือโน้ตบุ๊กอาจมีระบบชำระเงินเป็นงวด  เพราะทำให้ประชาชน  นักเรียน  นักศึกษา  ที่มีความต้องการใช้งานให้เข้ามาผ่อนชำระได้  ขณะที่<orgName>ไอซีที</orgName>จะประสานงานกับ<orgName><prefix>กรม</prefix>สรรพากร</orgName>ให้เอกชนหรือสมาคมที่เข้าร่วมโครงการสามารถยื่นลดภาษีได้  เนื่องจากโครงการมีวัตถุประสงค์เพื่อสังคม  
</p>
<p>นายสมเกียรติ  ตั้งกิจวานิชย์  รองประธาน<orgName><prefix>สถาบัน</prefix>วิจัยเพื่อพัฒนาประเทศไทย  (ทีดีอาร์ไอ) </orgName> กล่าวว่า  บรอดแบนด์เป็นตัวแปรสำคัญในการยกระดับ<orgName>ไอซีที</orgName>ในอนาคต  เนื่องจากไทยกำลังอยู่ในภาวะล้าหลัง  ซึ่งแนวทางหนึ่ง  คือการสนับสนุนราคาบริการลดลง  จากปัจจุบันเฉลี่ยอยู่ที่  7-8%  ของรายได้รวมต่อเดือน  เทียบกับ<orgName>สิงคโปร์</orgName>และ<orgName>ไต้หวัน</orgName>คิดที่  2%  ของรายได้รวมต่อเดือน</p>
<p>     ทั้งนี้   การจัดอันดับขีดความสามารถด้านไอซีทีจากหน่วยงานต่างชาติ   <orgName>ไทย</orgName>อยู่ในอันดับ  40  กว่าตลอด  เป็นรองทั้ง<orgName>มาเลเซีย</orgName>  <orgName>เกาหลีใต้</orgName>  <orgName>ไต้หวัน </orgName> <orgName>ฟิลิปปินส์</orgName>  หาก<orgName>ไทย</orgName>ไม่สามารถพัฒนาบรอดแบนด์จะตกขบวนทันที    ซึ่งอัตราความเร็วบรอดแบนด์ของ<orgName>ไทย</orgName>ต่ำกว่าต่างประเทศถึง  100%  คือเฉลี่ยไม่เกิน  2  เมกะบิตต์ต่อวินาที  ขณะที่<orgName>สิงคโปร์</orgName>อยู่ที่  100  เมกะบิตต์ต่อวินาที  <orgName>ญี่ปุ่น</orgName>สูงถึง  1  กิกะไบต์.</p></body>
</news>
