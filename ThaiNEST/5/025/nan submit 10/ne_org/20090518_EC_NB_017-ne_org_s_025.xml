<teiHeader>
<fileDesc>
<titleStmt>
  <title>สนง.เศรษฐกิจการเกษตรเขต 7 ชัยนาท แนะการป้องกันและกำจัดข้าววัชพืช  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180147&tb=N255205&return=ok&news_headline='%ca%b9%a7.%e0%c8%c3%c9%b0%a1%d4%a8%a1%d2%c3%e0%a1%c9%b5%c3%e0%a2%b5  </bibl>
</sourceDesc>
</fileDesc>
</teiHeader>
<news>
<headline><orgName><prefix>สนง.</prefix>เศรษฐกิจการเกษตรเขต 7 ชัยนาท</orgName> แนะการป้องกันและกำจัดข้าววัชพืช</headline>
<lead></lead>
<neck></neck>
<body><p> <orgName><prefix>สำนักงาน</prefix>เศรษฐกิจการเกษตรเขต 7 ชัยนาท</orgName> แนะแนวทางป้องกันและกำจัดข้าววัชพืช แก่เกษตรกรผู้ปลูกข้าวในเขตพื้นที่ชลประทานภาคกลาง หวังลดปัญหาข้าววัชพืช ส่งผลให้ผลผลิตข้าวลดลงเหลือ 400-500 กิโลกรัมต่อไร่ นายชวพฤฒ อินทรเทศ ผู้อำนวยการ<orgName><prefix>สำนักงาน</prefix>เศรษฐกิจการเกษตรเขต 7 (สศข.7) จังหวัดชัยนาท</orgName> <orgName><component><prefix>สำนักงาน</prefix>เศรษฐกิจการเกษตร (สศก.)</component> <component><prefix>กระทรวง</prefix>เกษตรและสหกรณ์</component></orgName> เปิดเผยว่า การทำนาในพื้นที่เขตชลประทานภาคกลาง มักพบกับภัยข้าวที่เรียกว่า ข้าวดีดข้าวเด้งเกือบทุกพื้นที่ ทำให้เกษตรกรต้องมีค่าใช้จ่ายกำจัดวัชพืชเพิ่มขึ้น ปัญหาการเกิดข้าววัชพืชดังกล่าว เกิดจากข้าวที่ตกหล่นจากรถเกี่ยวและข้าวป่าที่เกิดขึ้นปกติในพื้นนา แพร่กระจายไปสู่นาแปลงอื่นโดยติดไปกับรถเกี่ยว ซึ่งข้าววัชพืชจะแย่งปุ๋ย ส่งผลทำให้ข้าวเจริญเติบโตช้า ลดการแตกกอผลผลิตลงเหลือ 400-500 กิโลกรัม/ไร่ จากปรกติที่เคยได้ 800-900 กิโลกรัม/ไร่ สำหรับแนวทางป้องกันและกำจัดข้าววัชพืชนั้น เกษตรกรต้องเปลี่ยนพันธุ์ข้าวเป็นประจำ พ้อมกับทำลายวัชพืชโดยการปล่อยน้ำเข้านาแล้วปล่อยออกจนแห้ง เมื่อวัชพืชขึ้นจนเต็มจึงไถกลบ ทำการหมักดินไม่น้อยกว่า 1 เดือนก่อนหว่าน จะทำลายข้าววัชพืชที่ตกบนพื้นนาได้ นอกจากนี้เกษตรกรควรปลูกข้าวด้วยรถดำนา เพราะขณะปักดำพื้นนา จะมีน้ำขังอยู่วัชพืช จะไม่สามารถงอกเป็นต้นและเติบโตได้ อีกทั้งเกษตรกรควรใช้แรงงานคนตัดเมื่อมีข้าววัชพืช  </p></body>
</news>
