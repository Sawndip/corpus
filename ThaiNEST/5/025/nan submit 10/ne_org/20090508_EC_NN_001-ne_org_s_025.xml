<teiHeader>
<fileDesc>
<titleStmt>
  <title>"ไอซีที"โอดงบปี'53โดนหั่น หวั่นโครงข่ายGINสะดุด ร้อง "คลัง"หาเงินกู้มาโปะ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160459  </bibl>
</sourceDesc>
</fileDesc>
</teiHeader>
<news>
<headline>"<orgName>ไอซีที</orgName>"โอดงบปี'53โดนหั่น หวั่นโครงข่ายGINสะดุด ร้อง "<orgName>คลัง</orgName>"หาเงินกู้มาโปะ</headline>
<lead></lead>
<neck></neck>
<body><p>นายสือ ล้ออุทัย ปลัด<orgName><prefix>กระทรวง</prefix>เทคโนโลยีสารสนเทศ และการสื่อสาร</orgName> หรือ (<orgName>ไอซีที</orgName>) เปิดเผยว่า ตามที่<orgName>รัฐบาล</orgName>ได้ตัดงบประมาณปี 2553 ของทุกหน่วยงานภาค<orgName>รัฐ</orgName>ลง ได้ส่งผลกระทบต่อโครงการต่างๆของ <orgName><prefix>กระทรวง</prefix>ไอซีที</orgName>ด้วยเช่นกัน โดยเฉพาะโครงการพัฒนาเครือข่ายสื่อสารข้อมูลเชื่อมโยงหน่วยงานภาครัฐ(Government Information Network : GIN)ซึ่งเป็นโครงการขยายการเชื่อมโยงข้อมูลราชการเข้าสู่ระดับอำเภอและตำบล จากเดิม<orgName><prefix>กระทรวง</prefix>ไอซีที</orgName>ของบประมาณไป 400 กว่าล้านบาท พบว่ามีการตัดลดลงกว่า 30% และงบที่ขาดหายไปอาจต้องใช้วิธีการขอให้<orgName><prefix>กระทรวง</prefix>การคลัง</orgName> หากู้เงินมาชดเชยเพื่อให้ทำโครงการได้ต่อไป </p>
<p>นอกจากนี้พบว่า โครงการระบบจดหมายอิเล็กทรอนิกส์กลางภาครัฐ (mail.go.th) ซึ่งจะให้บริการแก่หน่วยงานภาครัฐ เข้ามาใช้บริการอีเมลโดยไม่คิดค่าใช้จ่ายนั้น ทาง<orgName>ไอซีที</orgName>ได้ยื่นของบฯไป 75 ล้านบาท เพื่อรองรับการใช้งานให้ได้ 3 แสนรายภายในปี 2553 แต่ถูก<orgName><prefix>สำนัก</prefix>งบประมาณ</orgName> ตัดงบออกเหลือเพียง 25 ล้านบาท ทำให้จำนวนผู้ใช้ไม่เป็นไปตามเป้าที่ <orgName>คณะรัฐมนตรี (ครม.)</orgName>ตั้งไว้3แสนราย หรือจะได้แค่เพียง1แสนรายเท่านั้น</p>
<p> "<orgName>ครม.</orgName>มีมติให้ข้าราชการ และพนักงานของ<orgName>รัฐ</orgName>เลิกใช้ฟรีเมล์ของเอกชน โดยเฉพาะของต่างประเทศ(Hotmail และYahoo) เพื่อรักษาความปลอดภัยของข้อมูลข่าวสารภาค<orgName>รัฐ</orgName> หากมีการตัดงบในส่วนนี้ จะทำให้ไม่ได้ผลตามเป้าที่<orgName>ครม.</orgName>ตั้งไว้ และจะไม่ส่งผลให้ข้าราชการเลิกใช้ฟรีเมล์ของต่างประเทศ" นายสือ กล่าว </p>
<p> สำหรับระบบจดหมายอิเล็กทรอนิกส์กลางภาค<orgName>รัฐ</orgName> ทาง <orgName>ไอซีที</orgName>ได้ดำเนินงานร่วมกับผู้ให้บริการ 3 ราย ได้แก่ <orgName><prefix>สำนักงาน</prefix>เทคโนโลยีสารสนเทศภาครัฐ (สบทร.)</orgName> <orgName>ทีโอที</orgName> และ <orgName>กสท</orgName> ซึ่งทั้ง 3 รายมีเซิร์ฟเวอร์เป็นของตัวเอง และให้พื้นที่ในการรับส่งข้อมูล 3 กิกะไบต์/ราย มีระบบป้องกันไวรัส สแปม เมล และเก็บข้อมูลการจราจรทางคอมพิวเตอร์ ตามข้อบังคับของ พรบ.ว่าด้วยการกระทำความผิดทางคอมพิวเตอร์พ.ศ.2550 </p></body>
</news>
