<teiHeader>
<fileDesc>
<titleStmt>
  <title>"อินเด็กซ์"ลุยตะวันออกกลางเล็ง10สาขา เร่งสร้างแบรนด์-เพิ่มสาขารับมือ"ไอเกีย"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco12190552&sectionid=0103&day=2009-05-19  </bibl>
</sourceDesc>
</fileDesc>
</teiHeader>
<news>
<headline>"<orgName>อินเด็กซ์</orgName>"ลุยตะวันออกกลางเล็ง10สาขา เร่งสร้างแบรนด์-เพิ่มสาขารับมือ"<orgName>ไอเกีย</orgName>"</headline>
<lead></lead>
<neck></neck>
<body><p>นายกิจจา ปัทมสัตยาสนธิ กรรมการบริหาร <orgName><prefix>บริษัท</prefix> อินเด็กซ์ ลีฟวิ่งมอลล์ <suffix>จำกัด</suffix></orgName> กล่าวว่า ภายใน 1-5 ปีนี้ บริษัทมีแผนจะเปิดสาขาในภูมิภาคตะวันออกกลางผ่านระบบแฟรนไชส์ ซึ่งมี<orgName><prefix>บริษัท</prefix> Jill Capital</orgName> เป็นมาสเตอร์แฟรนไชส์ ให้ได้ 8-10 สาขา สาขาแรกจะเปิดที่ห้างดูไบมอลล์ ห้างที่มีขนาดใหญ่ที่สุดในโลก "คนตะวันออกกลางมีกำลังซื้อสูงและนิยมแต่งบ้าน แบบที่นิยมจะเป็นเฟอร์นิเจอร์สไตล์อิตาเลียน ซึ่งเป็นดีไซน์เดียวกับ<orgName>อินเด็กซ์</orgName>แต่ราคาส่งจำหน่ายจะต่ำกว่าแบรนด์อิตาลี 4-5 เท่า และแม้ว่าจะมีแบรนด์หลักอย่าง<orgName>ไอเกีย</orgName>ทำตลาดอยู่แล้ว แต่จะไม่ได้รับผลกระทบ เพราะเฟอร์นิเจอร์<orgName>ไอเกีย</orgName> เป็นดีไซน์แบบสแกนดิเนเวีย" นายกิจจากล่าว และว่า สำหรับเงื่อนไขการทำตลาด <orgName>อินเด็กซ์</orgName>จะเป็นผู้ทำตลาด ส่วนสินค้าต้องนำเข้าจากไทย 100% คาดว่าจะมียอดขาย 6 เดือนแรก เดือนละ 50-60 ล้านบาท และเพิ่มอีก 20% ในครึ่งปีหลัง</p>
<p>นายกิจจากล่าวถึงกรณี<orgName>ไอเกีย</orgName> ซึ่งเป็นบริษัทจำหน่ายเฟอร์นิเจอร์และของแต่งบ้านจากสวีเดนมาเปิดสาขาในไทยนั้น ยอมรับว่ามีผลกระทบบ้างในส่วนของตกแต่งบ้านเพราะส่วนใหญ่นำเข้าจากจีน จึงจำหน่ายราคาที่ถูกกว่า จำเป็นต้องปรับตัวโดยปรับดีไซน์ให้แปลกใหม่ แต่ไม่มีนโยบายแข่งขันด้านราคา มีการประเมินอยู่แล้วว่า<orgName>ไอเกีย</orgName>จะมาทำตลาดในไทย หลังทำตลาดในประเทศอื่นๆ ในภูมิภาคนี้ <orgName>อินเด็กซ์</orgName>จึงให้ความสำคัญเรื่องการสร้างแบรนด์และการขยายสาขาให้ครอบคลุมทั้ง กทม.และเมืองหลักในต่างจังหวัด ซึ่งเป็นจุดแข็งเพราะ<orgName>ไอเกีย</orgName>มีสาขาเดียว (กรอบบ่าย</p></body>
</news>
