<teiHeader>
<fileDesc>
<titleStmt>
  <title>นายกฯ หนุนเดินหน้า"ภาษีที่ดิน"แจงรายได้เป็นประเด็นรอง-"กรณ์"รอจังหวะชงครม.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090512/12543/%e0%b8%99%e0%b8%b2%e0%b8%a2%e0%b8%81%e0%b8%af%e0%b8%ab%e0%b8%99%e0%b8%b8%e0%b8%99%e0%b9%80%e0%b8%94%e0%b8%b4%e0%b8%99%e0%b8%ab%e0%b8%99%e0%b9%89%e0%b8%b2%e0%b8%a0%e0%b8%b2%e0%b8%a9%e0%b8%b5%e0%b8%97%e0%b8%b5%e0%b9%88%e0%b8%94%e0%b8%b4%e0%b8%99%e0%b9%81%e0%b8%88%e0%b8%87%e0%b8%a3%e0%b8%b2%e0%b8%a2%e0%b9%84%e0%b8%94%e0%b9%89%e0%b9%80%e0%b8%9b%e0%b9%87%e0%b8%99%e0%b8%9b%e0%b8%a3%e0%b8%b0%e0%b9%80%e0%b8%94%e0%b9%87%e0%b8%99%e0%b8%a3%e0%b8%ad%e0%b8%87%e0%b8%81%e0%b8%a3%e0%b8%93%e0%b9%8c%e0%b8%a3%e0%b8%ad%e0%b8%88%e0%b8%b1%e0%b8%87%e0%b8%ab%e0%b8%a7%e0%b8%b0%e0%b8%8a%e0%b8%87%e0%b8%84%e0%b8%a3%e0%b8%a1..html  </bibl>
</sourceDesc>
</fileDesc>
</teiHeader>
<news>
<headline>นายกฯ หนุนเดินหน้า"ภาษีที่ดิน"แจงรายได้เป็นประเด็นรอง-"กรณ์"รอจังหวะชง<orgName>ครม.</orgName></headline>
<lead>นายกฯ หนุนเก็บภาษีที่ดิน เพื่อให้ความเป็นธรรมในสังคม ส่วนเรื่องรายได้มองเป็นเรื่องรอง ส่วนภาษีมรดกช้าเพราะต้องรอบคอบ "กรณ์" รอจังหวะชงเข้า<orgName>ครม.</orgName> ยันปีนี้ยังไม่มีผลแน่ ด้าน<orgName>หอการค้า</orgName>เตรียมหารือ 3 <orgName><prefix>สมาคม</prefix>อสังหาฯ</orgName> ถึงผลกระทบ <orgName>คลัง</orgName>จี้<orgName>ธปท.</orgName>ดูแลค่าเงินบาท</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวถึงนโยบายการจัดเก็บภาษีมรดกและภาษีที่ดินและสิ่งปลูกสร้างว่า เป็นนโยบายที่นายกรณ์ จาติกวณิช รัฐมนตรีว่าการ<orgName>กระทรวงการคลัง</orgName>ได้พูดมาตั้งแต่ต้น<orgName>รัฐบาล</orgName> เพียงแต่เป็นภาษีใหม่ ต้องทำเป็นกฎหมาย และมีรายละเอียดค่อนข้างมากคงต้องใช้เวลา ซึ่งการเก็บภาษีดังกล่าวจะทำให้เกิดความเป็นธรรมมากขึ้นในสังคม เรื่องรายได้อาจจะเป็นเรื่องรอง ส่วนภาษีมรดกนั้น ตัวกฎหมายและการวางระบบต้องทำด้วยความรอบคอบ เพราะในหลายประเทศระยะหลังมีการปรับเปลี่ยนค่อนข้างมาก จึงอาจเจอปัญหาเหมือนกันว่าจะจัดเก็บได้มากน้อยแค่ไหน เพราะมีวิธีหลบเลี่ยงได้</p>
<p>"ภาษีทรัพย์สินน่าจะทำได้เร็วกว่า เพราะเราศึกษามาหลายรอบแล้ว เพียงแต่ทำไม่สำเร็จเสียที ครั้งนี้คิดว่าน่าจะต่อยอด และทำได้สำเร็จ ซึ่งจะเป็นเรื่องที่ช่วยท้องถิ่นด้วย เพราะเป็นแหล่งรายได้ของท้องถิ่นที่สำคัญที่สุด" นายอภิสิทธิ์ กล่าว</p>
<p>นายกรณ์ จาติกวณิช รัฐมนตรีว่าการ<orgName><prefix>กระทรวง</prefix>การคลัง</orgName> กล่าวว่า ขณะนี้<orgName><prefix>สำนักงาน</prefix>เศรษฐกิจการคลัง (สศค.)</orgName> ได้ดำเนินการร่างพระราชบัญญัติภาษีที่ดินและสิ่งปลูกสร้างเรียบร้อยแล้ว รอเพียงเวลาการนำเสนอต่อที่ประชุม<orgName>คณะรัฐมนตรี (ครม.)</orgName> โดยตนจะหารือกับนายกรัฐมนตรีถึงช่วงเวลาที่เหมาะสมในการนำเสนอร่างกฎหมายดังกล่าว</p>
<p>"กฎหมายดังกล่าวถือเป็นความตั้งใจแต่แรกของ<orgName>รัฐบาล</orgName>ชุดนี้ เพื่อสร้างความเป็นธรรมและลดความเหลื่อมล้ำสำหรับผู้เสียภาษีในระบบ แต่การบังคับใช้กฎหมายยังมีขั้นตอนอีกมากและการจัดเก็บจะไม่เกิดขึ้นในปีนี้แน่นอน" นายกรณ์กล่าว</p>
<p> นายดุสิต นนทะนาคร ประธาน<orgName><prefix>สภา</prefix>หอการค้า<suffix>แห่งประเทศไทย</suffix></orgName> กล่าวว่า ในเร็วๆ นี้ <orgName><prefix>สภา</prefix>หอการค้า</orgName>จะเชิญภาคเอกชน 3 สมาคม คือ <orgName><prefix>สมาคม</prefix>บ้านจัดสรร</orgName>, <orgName>อสังหาริมทรัพย์</orgName> และ<orgName>อาคารชุดไทย</orgName> รวมถึงผู้ประกอบการรายใหญ่อื่นๆ เข้าร่วมหารือถึงนโยบายปรับขึ้นภาษีที่ดินและสิ่งปลูกสร้าง เข้าร่วมหารือพร้อมหาข้อสรุปเพื่อนำ<orgName>รัฐบาล</orgName></p>
<p>"หลายคนบอกว่าภาษีที่ดินคือเผือกร้อนของทุก<orgName>รัฐบาล</orgName> แต่ส่วนตัวผมคิดว่าถ้าผลศึกษาหรือมีข้อสรุปตรงกันว่าฐานภาษีที่ดินและสิ่งปลูกสร้างที่จะนำมาใช้นั้นมีประโยชน์และถึงเวลาแล้ว และประเทศชาติได้ประโยชน์ก็น่าจะมีการกล้าตัดสินใจ" นายดุสิต กล่าว</p>
<p>นายกรณ์ยังกล่าวถึงการแข็งค่าของเงินบาทอย่างต่อเนื่องว่า ขณะนี้ดุลบัญชีเดินสะพัดเป็นบวก โดยไตรมาสแรกของปีนี้บวกกว่าหมื่นล้านบาท ย่อมส่งผลต่ออัตราแลกเปลี่ยนเงินบาทให้ปรับค่าแข็งขึ้น ซึ่งเป็นหน้าที่ของ<orgName>ธนาคาร<suffix>แห่งประเทศไทย</suffix> (ธปท.)</orgName> ที่ต้องดูว่าจะทำอะไรได้หรือไม่ โดยต้องดูให้ครบถ้วน และควรเทียบกับค่าเงินในภูมิภาคด้วย ลำพังแค่เงินบาทเทียบกับดอลลาร์สหรัฐนั้นไม่เพียงพอ
</p></body>
</news>
