<teiHeader>
<fileDesc>
<titleStmt>
  <title>ดัดหลังสหกรณ์ดึงเอกชนแข่งซื้อกล้วยหอมส่งญี่ปุ่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738699.php?news_id=28738699  </bibl>
</sourceDesc>
</fileDesc>
</teiHeader>
<news>
<headline>ดัดหลังสหกรณ์ดึงเอกชนแข่งซื้อกล้วยหอมส่งญี่ปุ่น</headline>
<lead>"<orgName>เกษตรฯ</orgName>" เชื่อมโยงสหกรณ์ญี่ปุ่นซื้อสินค้าเกษตรไทย ระบุ กล้วยหอมทองใช้ไม่เต็มโควตา พร้อมเปิดทางเอกชนร่วมแข่งขันซื้อส่งออกหลังสหกรณ์กดราคาชาวไร่เหลือ 12 บาทต่อกก.จากราคาตลาด 30 บาทต่อกก.</lead>
<neck></neck>
<body><p>นายชาติชาย พุคยาภรณ์ รัฐมนตรีช่วยว่าการ<orgName><prefix>กระทรวง</prefix>เกษตรและสหกรณ์</orgName> เปิดเผยว่า การส่งออกสินค้าภายใต้กรอบหุ้นส่วนเศรษฐกิจไทย-ญี่ปุ่น (เจเทปา) ได้รับความสะดวกมากขึ้น แต่การส่งออกสินค้าเกษตรและอาหารของ<orgName>ไทย</orgName>บางชนิด ยังไม่สามารถส่งออกได้เต็มโควตาตามข้อตกลง โดยเฉพาะการส่งออกสินค้าเกษตรโดยตรง ระหว่างสหกรณ์ของ<orgName>ไทย</orgName>กับสหกรณ์ของ<orgName>ญี่ปุ่น</orgName> ที่ยังมีปริมาณน้อย มีเพียงกล้วยหอมทองของสหกรณ์ในจังหวัดเพชรบุรี และมะม่วงน้ำดอกไม้ของสหกรณ์ในจังหวัดฉะเชิงเทรา และการส่งออกทั้ง 2 สินค้า บางส่วนยังต้องส่งผ่านบริษัทกลาง ที่เป็นผู้นำเข้าของ<orgName>ญี่ปุ่น</orgName> ทำให้ผลประโยชน์ไม่ถึงเกษตรกรอย่างแท้จริง</p>
<p>"สินค้าที่ได้รับความสนใจและเป็นนโยบายที่ผลักดันให้ส่งออกได้ในเร็วๆ นี้ คือ กล้วยไม้ ส้มโอ และกล้วยไข่ที่ผู้บริโภคญี่ปุ่นสนใจมาก แต่ยังติดปัญหาเรื่องโรคแมลง ที่<orgName>ญี่ปุ่น</orgName>อยู่ระหว่างการพิจารณาวิธีการอบไอน้ำ ตามข้อเสนอของฝ่าย<orgName>ไทย</orgName>� นายชาติชาย กล่าว</p>
<p>นายอุทัย เซ็นภักดี ผู้อำนวยการกลุ่มประสานการตรวจรับรองมาฐานสินค้าพืช <orgName><prefix>กรม</prefix>วิชาการเกษตร</orgName> กล่าวว่า ภายใต้ข้อตกลงเจเทปา <orgName>ไทย</orgName>ได้รับการจัดสรรโควตากล้วยหอมทอง 6,000 ตัน และ เพิ่มขึ้นปีละ 1,000 ตัน แต่ส่งออกจริงเพียงปีละ 3,000 ตันเท่านั้น ทั้งนี้เป็นผลมาจากที่สหกรณ์ผู้ส่งออกกล้วยหอมทองดังกล่าว รับซื้อจากสมาชิกในราคาต่ำเฉลี่ยเพียงกิโลกรัมละ 12 บาท จากราคาตลาดกิโลกรัมละ 20 บาท ขณะที่ราคาสหกรณ์ส่งออกกำหนดไว้ที่กิโลกรัมละ 33 บาท และราคาขายปลีกในตลาดญี่ปุ่นประมาณกิโลกรัมละ 80-90 บาท</p>
<p><orgName><prefix>กระทรวง</prefix>เกษตรฯ</orgName> จึงสนับสนุนให้เอกชน ส่งออกกล้วยหอมทองในตลาดญี่ปุ่น เพื่อให้เกิดการแข่งขันมากขึ้น ซึ่งมีผู้ให้ความสนใจแล้วประมาณ 7 บริษัท วิธีการนี้จะส่งผลให้เกิดการแข่งขัน ในการรับซื้อกล้วยหอมทองจากเกษตรกรในราคาที่สูงขึ้น โดยราคาที่เหมาะสม ควรอยู่ที่กิโลกรัมละ 15 บาท</p>
<p>นายจักรี สุจริตธรรม ผู้ตรวจราชการ<orgName><prefix>กระทรวง</prefix>เกษตรและสหกรณ์</orgName> กล่าวว่า การซื้อขายสินค้าเกษตรระหว่างสหกรณ์ทั้ง 2 ประเทศ ปัจจุบันมีสหกรณ์ผู้บริโภคสนใจสั่งซื้อกล้วยหอมของ<orgName>ไทย</orgName>แล้ว จำนวน 3 แห่ง นอกเหนือจาก<orgName>สหกรณ์การเกษตร</orgName>เดิม ที่สั่งซื้อกล้วยหอมมานานติดต่อกันหลายปี ดังนั้นจึงคาดว่าในปีนี้การส่งออกกล้วยหอมของ<orgName>ไทย</orgName> จะเพิ่มขึ้นเป็นปีละ 4,000 ตัน</p></body>
</news>
