<teiHeader>
<fileDesc>
<titleStmt>
  <title>"สุเทพ" มอบ รมว.พาณิชย์ ตั้งคณะทำงานพิเศษดูแลและกำหนดยุทธศาสตร์การระบายสินค้าเกษตร  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270279&tb=N255205  </bibl>
</sourceDesc>
</fileDesc>
</teiHeader>
<news>
<headline>"สุเทพ" มอบ รมว.<orgName>พาณิชย์</orgName> ตั้ง<orgName><prefix>คณะทำงานพิเศษ</prefix>ดูแลและกำหนดยุทธศาสตร์การระบายสินค้าเกษตร</orgName></headline>
<lead></lead>
<neck></neck>
<body><p><orgName><prefix>คณะกรรมการ</prefix>ยุทธศาสตร์ระบายสินค้าเกษตร</orgName> มอบหมายให้ รัฐมนตรีว่าการ<orgName><prefix>กระทรวง</prefix>พาณิชย์</orgName> ตั้ง<orgName><prefix>คณะทำงานพิเศษ</prefix>ดูแลและกำหนดยุทธศาสตร์การระบายสินค้าเกษตรเพื่อช่วยเหลือเกษตรกร</orgName> นายสุเทพ เทือกสุบรรณ รองนายกรัฐมนตรีฝ่ายความมั่นคง ในฐานะประธาน<orgName><prefix>คณะกรรมการ</prefix>ยุทธศาสตร์ระบายสินค้าเกษตรตามโครงการรับจำนำของรัฐบาล</orgName> กล่าวถึงข้อสรุปภายหลังการประชุม<orgName>คณะกรรมการฯ</orgName> นัดแรกว่า คณะกรรมการได้มอบหมายให้ นางพรทิวา นาคาศัย รัฐมนตรีว่าการ<orgName><prefix>กระทรวง</prefix>พาณิชย์</orgName> ตั้งคณะทำงานพิเศษขึ้นมาดูแลการระบายสินค้าเกษตรโดยเฉพาะเพื่อช่วยเหลือเกษตรกร โดยให้อธิบดี<orgName><prefix>กรม</prefix>การค้าต่างประเทศ</orgName> เป็นประธาน ส่วนกรรมการคนอื่นนั้นหากเห็นว่าใครมีความเหมาะสมก็ให้แต่งตั้งเข้ามาช่วยทำงาน ซึ่งคณะทำงานพิเศษดังกล่าวจะกำหนดยุทธศาสตร์ต่างๆ ในการระบายสินค้าทางการเกษตรของ<orgName>รัฐบาล</orgName> ทั้งในเรื่องของราคากลางที่จะจำหน่าย ปริมาณในการจัดจำหน่ายที่เหมาะสม รวมถึงเวลาในการระบายสินค้าตามที่เห็นว่าเหมาะสม ซึ่งจะต้องนำเสนออนุกรรมการการตลาดพิจารณาเพื่อเสนอให้ประธานนโยบายสินค้าเกษตรรับทราบและดำเนินการตามแผน ทั้งนี้<orgName>คณะทำงานพิเศษ</orgName>จะต้องเสนอแผนยุทธศาสตร์ก่อนว่าจะมีการประมูลขายตามภาวะการตลาดที่เหมาะสม ซึ่งจะต้องทำการตรวจสอบคุณภาพของสินค้าและจะต้องแยกเป็นประเภทก่อน ซึ่ง<orgName><prefix>กระทรวง</prefix>พาณิชย์</orgName>จะต้องนำไปพิจารณาตามหลักเกณฑ์ที่เกิดขึ้น นอกจากนี้ ยังให้ <orgName><prefix>องค์การ</prefix>คลังสินค้า</orgName> หรือ <orgName>อคส.</orgName>และ <orgName>อตก.</orgName> ดูแลรักษาสินค้าเพียงอย่างเดียว เพื่อให้เกิดความสะดวก รวดเร็ว และมีความโปร่งใส เพราะมีผู้รับผิดชอบและมียุทธศาสตร์ที่ชัดเจน สำหรับนโยบายในการระบายสินค้านั้น ด้าน นางพรทิวา นาคาศัย รัฐมนตรีว่าการ<orgName><prefix>กระทรวง</prefix>พาณิชย์</orgName> กล่าวว่า ยอมรับหลักเกณฑ์ใหม่ที่<orgName>คณะกรรมการฯ</orgName> เสนอและจะรับไปดำเนินการให้สอดคล้องกับหลักเกณฑ์ใหม่ </p></body>
</news>
