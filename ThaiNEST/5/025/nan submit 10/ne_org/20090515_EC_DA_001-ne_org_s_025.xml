<teiHeader>
<fileDesc>
<titleStmt>
  <title>ลดลงทุนหุ้นไทยดัชนีรูด26จุด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-15 08:51:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199142&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ลดลงทุนหุ้นไทยดัชนีรูด26จุด</headline>
<lead><orgName>ตลท.</orgName>แชมป์ขึ้นสูงสุด22% มาร์เกตแคปเพิ่ม1.1ล้านล.</lead>
<neck></neck>
<body><p>นายสุกิจ อุดมศิริกุล ผู้ช่วยกรรมการผู้จัดการ ฝ่ายวิเคราะห์หลักทรัพย์ <orgName><prefix>บล.</prefix>นครหลวงไทย <suffix>จำกัด</suffix></orgName> กล่าวว่า การที่ดัชนีหุ้นไทยปรับตัวลงแรง เนื่องจากเป็นการปรับฐาน เพราะที่ผ่านมาดัชนีได้ปรับขึ้นแรงอย่างต่อเนื่อง ขณะที่ตลาดหุ้นย่านเอเชียปรับตัวลดลง และยังมีข่าวที่<orgName>เอ็มเอสซีไอ</orgName>จะถอนหุ้น<orgName><prefix>ธนาคาร</prefix>กสิกรไทย</orgName> และ<orgName>เอโอที</orgName> ออกจากการคำนวณดัชนีอีก เนื่องจากฟรีโฟลทได้ต่ำกว่าเกณฑ์ที่กำหนดไว้ ทำให้นักลงทุนสถาบันเทขายหุ้นออกมา อย่างไรก็ตาม มองว่านักลงทุนระยะยาวอาจเข้ามาซื้อหุ้น เพราะปัจจัยพื้นฐานไม่เปลี่ยน ส่วนรายย่อยไม่ควรผลีผลามเข้ามาซื้อ ควรขายทำกำไร</p>
<p>นายอภิสิทธิ์ ลิมป์ธำรงกุล รองผู้อำนวยการฝ่ายวิเคราะห์หลักทรัพย์ <orgName><prefix>บล.</prefix>เกียรตินาคิน</orgName> กล่าวว่า กระแสข่าวเอ็มเอสซีไอ ถอนหุ้นออกจากการคำนวณดัชนีนั้น ทำให้นักลงทุนสถาบันที่ใช้การคำนวณการลงทุนใน<orgName>เอ็มเอสซีไอ</orgName> ลดหุ้นออกจากพอร์ตลงทุน แต่มองว่าคงเป็นผลกระทบระยะสั้น เพราะหลังจาก นี้ <orgName>เอ็มเอสซีไอ</orgName>ต้องนำหุ้นตัวอื่นเข้าไปคำนวณในดัชนีฯ และถ้าพิจารณาตามปัจจัยพื้นฐานไม่ได้เปลี่ยนแปลง จึงเชื่อว่านักลงทุนรายย่อย หรือรายอื่นที่ไม่ได้มีส่วนเกี่ยวกับ<orgName>เอ็มเอสซีไอ</orgName> จะกลับเข้าไปซื้อหุ้นตามเดิม</p>
<p>นางภัทรียา เบญจพลชัย กรรมการและผู้จัดการ<orgName>ตลาดหลักทรัพย์<suffix>แห่งประเทศไทย</suffix> (ตลท.)</orgName> กล่าวว่า ตั้งแต่ต้นปีที่ผ่านมาดัชนีราคาหุ้นไทยเพิ่มขึ้นมาแล้ว 22.8% สูงกว่าตลาดหุ้นเพื่อนบ้าน เช่น มาเลเซีย เพิ่มขึ้น 16.7% ฟิลิปปินส์ เพิ่มขึ้น 21.9% แต่หากรวมผลตอบแทนจากการจ่ายเงินปันผลหุ้นไทยเพิ่มขึ้น 25.8% โดยขณะนี้มูลค่าตลาดรวม (มาร์เกตแคป) เพิ่มขึ้น จากที่ต่ำสุดอยู่ที่ 3.2 ล้านล้านบาท ในช่วงเกิดวิกฤติการเงิน และเพิ่มขึ้น 1.1 ล้านล้านบาท อยู่ที่ 4.3 ล้านล้านบาท (ณ 13 พ.ค.) หรือเพิ่มขึ้นกว่า 20% ซึ่งก่อนเกิดปัญหาวิกฤติการเงิน มาร์เกตแคปของไทยสูงถึง 6 ล้านล้านบาท แต่เมื่อเกิดเหตุการณ์ดังกล่าวทำให้ลดลง 50% ตามดัชนีหุ้น ทำให้ตลท.เตรียมทบทวนเป้าหมายมาร์เกตแคปในปี 56 ใหม่ จากเดิมที่วางเป้าหมายไว้ 12 ล้านล้านบาท.
</p>
<p></p></body>
</news>
