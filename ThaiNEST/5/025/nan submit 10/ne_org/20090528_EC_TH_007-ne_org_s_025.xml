<teiHeader>
<fileDesc>
<titleStmt>
  <title>ธปท.ตื๊อแบงก์นอกลดดอกกู้  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:15:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8978  </bibl>
</sourceDesc>
</fileDesc>
</teiHeader>
<news>
<headline><orgName>ธปท.</orgName>ตื๊อแบงก์นอกลดดอกกู้</headline>
<lead><orgName><addName>แบงก์ชาติ</addName></orgName> เรียกประชุมหารือ <orgName><prefix>สมาคม</prefix>ธนาคารต่างประเทศ</orgName> ขอให้พิจารณาปรับลดดอกเบี้ยเงินกู้ ให้เหมาะสม และให้เข้าร่วมโครงการค้ำประกันสินเชื่อกับ <orgName>บสย.</orgName> หลังกล่อมแบงก์ไทย ลดส่วนต่างดอกเบี้ย ...</lead>
<neck></neck>
<body><p>นายเกริก วณิกกุล ผู้ช่วยผู้ว่าการสายนโยบายสถาบันการเงิน<orgName>ธนาคาร<suffix>แห่งประเทศไทย</suffix> (ธปท.)</orgName> เปิดเผยว่า เมื่อวันที่ 25 พ.ค.ที่ผ่านมา <orgName>ธปท.</orgName>ได้เรียกประชุมหารือร่วมกับคณะกรรมการบริหารของ<orgName><prefix>สมาคม</prefix>ธนาคารต่างประเทศ</orgName>ในเรื่องที่เคยหารือกับ<orgName><prefix>สมาคม</prefix>ธนาคารไทย</orgName> ไม่ว่าจะเป็นเรื่องการพิจารณาปรับลดดอกเบี้ยเงินกู้ ให้เหมาะสมกับความเสี่ยง การงดเว้นเก็บค่าธรรมเนียม การรีไฟแนนซ์ ชั่วคราว รวมทั้งการเปิดโอกาสให้ธนาคารต่างประเทศเข้าร่วมโครงการค้ำประกันสินเชื่อกับ<orgName><prefix>บรรษัท</prefix>ค้ำประกันสินเชื่ออุตสาหกรรมขนาดย่อม (บสย.)</orgName></p>
<p>"เราต้องการหารือกับธนาคารต่างประเทศใน 3 เรื่องเหมือนกับที่เคยหารือกับ<orgName><prefix>สมาคม</prefix>ธนาคารไทย</orgName> ส่วนรายละเอียดเขาจะทำได้แค่ไหนเพียงไรก็ให้กลับไปพิจารณาดูแล้วค่อยตอบกลับมา เพราะเราหารือกันโดยการดูข้อมูล คุยด้วยเหตุผล ไม่มีการบังคับ และก็อยากเปิดโอกาสให้เขาเข้าร่วมโครงการกับ <orgName>บสย.</orgName>ด้วย ส่วนเขาจะร่วมหรือไม่อยู่ที่เขา เพราะต้องเข้าใจพอร์ตสินเชื่อเขาด้วยว่าต่างจากของธนาคารไทย" นายเกริกกล่าว</p>
<p>นายเกริกเปิดเผยว่า หลังจากหารือร่วมกับ<orgName><prefix>สมาคม</prefix>ธนาคารไทย</orgName>ไปก่อนหน้านี้แล้ว ถือว่าผลตอบรับในด้านการปรับลดดอกเบี้ยเงินกู้ค่อนข้างดี เพราะหลังจากหารือกันถึงต้นทุนดอกเบี้ยกับความเสี่ยงที่เหมาะสมให้ทุกแห่งกลับไปพิจารณาแล้ว ธนาคารแห่งไหนสามารถปรับลดได้ก็มีประกาศปรับลดไปแล้ว ซึ่งเป็นการตอบรับนโยบายโดยที่ <orgName>ธปท.</orgName>ไม่จำเป็นต้องสั่ง และผลจากการปรับลดดอกเบี้ยในช่วงที่ผ่านมาทำให้ส่วนต่างดอกเบี้ย (สเปรด) ที่แท้จริงลดลงบ้างแล้ว </p>
<p>ดังนั้น การที่ธนาคารพาณิชย์ปรับลดดอกเบี้ยเงินกู้ลงทั้งๆที่ยังมีภาระดอกเบี้ยจ่ายในส่วนเงินฝากประจำที่ไม่ครบกำหนดอยู่ แต่ตัดสินใจลดดอกเบี้ยรับหรือดอกเบี้ยเงินกู้ซึ่งมีผลทันทีจนทำให้สเปรดแคบลงนั้น ต้องถือว่าธนาคารพาณิชย์มีสปิริตพอสมควร เพราะปัจจุบันรายรับของธนาคารลดลงมากกว่ารายจ่ายอยู่แล้ว เนื่องจากสินเชื่อในภาวะเศรษฐกิจปัจจุบันขยายได้ไม่มาก การคิดอัตราดอกเบี้ยลูกค้ารายใหญ่แบบมีระยะเวลา (เอ็มแอลอาร์) ธนาคารอาจจะคิดต่ำกว่าที่ประกาศไว้อยู่แล้ว.
</p></body>
</news>
