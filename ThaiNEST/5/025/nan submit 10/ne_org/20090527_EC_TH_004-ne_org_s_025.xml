<teiHeader>
<fileDesc>
<titleStmt>
  <title>ชูโมเดลหยวน นิด้าเสนอ ลดพึ่งพิงสหรัฐ  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 19:36:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8904  </bibl>
</sourceDesc>
</fileDesc>
</teiHeader>
<news>
<headline>ชูโมเดลหยวน <orgName>นิด้า</orgName>เสนอ ลดพึ่งพิงสหรัฐ</headline>
<lead>คณบดี<orgName><component><prefix>คณะ</prefix>บริหารธุรกิจ </component> <component>นิด้า</component></orgName> เผย การเงินโลกขณะนี้ได้เริ่มเปลี่ยนมหาอำนาจเศรษฐกิจ ของโลกจาก <orgName>สหรัฐฯ</orgName> และกลุ่มยุโรป เป็นกลุ่มประเทศใน<orgName>เอเชีย</orgName> ชี้จะทำให้จีดีพีของไทยสามารถโตได้ถึง 6%</lead>
<neck></neck>
<body><p>นายเอกชัย นิตยาเกษตรวัฒน์  คณบดี<orgName><component><prefix>คณะ</prefix>บริหารธุรกิจ</component>  <component><prefix>สถาบัน</prefix>บัณฑิตพัฒนบริหารศาสตร์ (นิด้า)</component></orgName> กล่าววันนี้ (27 พ.ค.) ในงานเสวนา "Economic Reshape : Shift to Asia & Asean"   ที่ตลาดหลักทรัพย์แห่งประเทศไทย ว่า การเงินโลกขณะนี้ได้เริ่มเปลี่ยนมหาอำนาจเศรษฐกิจ ของโลกจาก<orgName>ประเทศสหรัฐอเมริกา</orgName>และกลุ่มประเทศตะวันตก กลายเป็นกลุ่มประเทศใน<orgName>เอเชีย</orgName>แทนเช่น  <orgName>สาธารณรัฐประชาชนจีน</orgName>และ <orgName>อินเดีย</orgName> จะเข้ามาแทนที่ โดยประเมินว่า<orgName>สาธารณรัฐประชาชนจีน</orgName>จะขึ้นมาเป็นมหาอำนาจทางเศรษฐกิจของโลกภายใน 1 ทศวรรษหรืออีก10ปีข้างหน้าดังนั้น<orgName>ประเทศไทย</orgName>ควรปรับตัวเองเพื่อให้ได้รับประโยชน์จากการเปลี่ยนแปลงครั้งนี้  "<orgName>นิด้า</orgName>เห็นว่า<orgName>ประเทศไทย</orgName>ควรลดการพึ่งพิงรายได้ส่งออกที่มาจากกลุ่มประเทศตะวันตก และหันไปส่งเสริมการค้ากับ<orgName>จีน</orgName> และ<orgName>อินเดีย</orgName>ที่ยังมีความต้องการสูงอยู่ หรือสนับสนุนการค้ากับกลุ่มประเทศใน<orgName>เอเชีย</orgName>ด้วยกันเองให้มากขึ้น เช่นกลุ่มประเทศตะวันออกกลาง และ<orgName>อาเซียน</orgName>ด้วยกัน"คณบดี<orgName><component><prefix>คณะ</prefix>บริหารธุรกิจ</component>  <component><prefix>สถาบัน</prefix>บัณฑิตพัฒนบริหารศาสตร์</component></orgName> กล่าว  </p>
<p>คณบดี<orgName><component><prefix>คณะ</prefix>บริหารธุรกิจ </component> <component><prefix>สถาบัน</prefix>บัณฑิตพัฒนบริหารศาสตร์</component></orgName> กล่าวต่อว่า จากการทำแบบจำลองกรณี <orgName>ประเทศไทย</orgName>ไม่ได้พึ่งพิงเศรษฐกิจสหรัฐอเมริกาและกลุ่มประเทศตะวันตกโดยมีการค้าระหว่างกันต่ำหรืออยู่ในระดับศูนย์ โดยหันมาพึงพิงการค้าใน<orgName>เอเชีย</orgName>และ<orgName>สาธารณรัฐประชาชนจีน</orgName> ภายใต้สมมติฐานที่ว่าโตระดับ 8% จะทำให้เศรษฐกิจหรือจีดีพีของ<orgName>ไทย</orgName>สามารถโตได้ถึง 6%  ขณะเดียวกันภายใต้แบบจำลองนี้ ควรมีการสร้างสกุลเงินหลักของ<orgName>เอเชีย</orgName> โดยระดับความร่วมมืออาจไม่ถึงขั้นสร้างสกุลเงินใหม่ เหมือน กรณีเงินยูโรของกลุ่มประเทศยุโรป เพียงแต่เชิดชูเงินหยวน  สกุลเงินหลักของ 3 ชาติ คือ <orgName>สาธารณรัฐประชาชนจีน</orgName> <orgName>ฮ่องกง</orgName>และ<orgName>ไต้หวัน</orgName>ขึ้นมา เพื่อให้เป็นอัตราแลกเปลี่ยนหลักที่ใช้ในการค้าระหว่างกลุ่มประเทศ<orgName>เอเชีย</orgName>ด้วยกันเอง </p>
<p>นายเอกชัย กล่าวต่อว่า นโยบายดังกล่าวมีข้อดีคือจะเป็นการลดความเสี่ยงของอัตราแลกเปลี่ยน เพราะเมื่อลดการค้ากับ<orgName>สหรัฐอเมริกา</orgName>แล้ว ความจำเป็นในการใช้เงินดอลลาร์สหรัฐฯก็จะลดลง จึงไม่จำเป็นต้องใช้เงินดอลลาร์สหรัฐฯเป็นเงินสกุลกลางในการค้าขาย โดยให้ใช้หยวนแทน ทำให้ลดขั้นตอนของการแลกเปลี่ยนลง และลดความเสี่ยงจากอัตราแลกเปลี่ยนด้วย อย่างไรก็ตาม มองว่าค่าเงินบาทที่ระดับปัจจุบันเมื่อเทียบกับค่าเงินดอลลาร์สหรัฐฯถือว่าแข็งค่าเกินไป โดยระดับที่เหมาะสมกับเศรษฐกิจของประเทศขณะนี้ควรจะอยู่ที่ 36 บาทต่อดอลลาร์สหรัฐฯ เพราะจะช่วยสร้างความสามารถในการแข่งขันได้ แต่ระดับเงินบาทที่แข็งค่าในปัจจุบันนี้สะท้อนให้เห็นว่า<orgName>ธนาคารกลาง<suffix>แห่งประเทศไทย</suffix>(ธปท.)</orgName> ไม่ได้เข้ามาบริหารจัดการเท่าที่ควร ทั้งที่ทุนสำรองของประเทศในขณะนี้มีมากเพียงพอที่จะทำได้ โดยมาตรการที่จะนำมาใช้เพื่อสนับสนุนให้เงินบาทอ่อนค่านั้นควรเกิดจากการร่วมมือของหลายฝ่ายทั้ง<orgName>ธปท.</orgName> และ<orgName>รัฐบาล</orgName>ด้วย เพราะต้องดำเนินนโยบายการเงินและการคลังควบคู่กันไป
</p></body>
</news>
