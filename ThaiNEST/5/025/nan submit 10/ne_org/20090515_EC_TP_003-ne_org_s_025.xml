<teiHeader>
<fileDesc>
<titleStmt>
  <title>หวั่นม็อบโรงเหล็กปะทุลามประชุมอาเซียน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150509/4693  </bibl>
</sourceDesc>
</fileDesc>
</teiHeader>
<news>
<headline>หวั่นม็อบโรงเหล็กปะทุลามประชุม<orgName>อาเซียน</orgName></headline>
<lead>หวั่นม็อบโรงเหล็กปะทุ  หลังแกนนำส่งสัญญาณค้านประกาศขยายพื้นที่ควบคุมรับประชุม<orgName>อาเซียน</orgName>  อ้างผลพวงมลพิษมาบตาพุด  <orgName>อบต.แม่รำพึง</orgName>เรียกร้อง  <orgName>สผ.</orgName>ทำประชาคมก่อนประกาศพื้นที่ชุ่มน้ำ</lead>
<neck></neck>
<body><p> นายสมบูรณ์  ภู่งาม  แกนนำ<orgName><prefix>กลุ่ม</prefix>สมานฉันท์</orgName>  เปิดเผยถึงกรณีนางจินตนา  แก้วขาว  ประธาน<orgName><prefix>กลุ่ม</prefix>อนุรักษ์ธรรมชาติและสิ่งแวดล้อมบ้านกรูด</orgName>  คัดค้านแนวทางของนายสุเทพ  เทือกสุบรรณ  รองนายกรัฐมนตรี  ซึ่งจะขยายพื้นที่ควบคุมตาม  พ.ร.บ.ความมั่นคง  ครอบคลุมมาถึง  จ.ประจวบคีรีขันธ์  ชุมพร  สงขลา  และพัทลุง  เพื่อเตรียมการจัดประชุมผู้นำอาเซียนที่  จ.ภูเก็ต  โดยอ้างว่าไม่สามารถชุมนุมคัดค้านโครงการโรงถลุงเหล็ก  อ.บางสะพาน  ว่าโครงการโรงถลุงเหล็กอยู่ในขั้นตอนการพิจารณาของหน่วยงานที่เกี่ยวข้อง  ซึ่งต้องใช้เวลาอีกระยะหนึ่งและ<orgName>รัฐบาล</orgName>พูดชัดเจนจะยึดกฎหมายเป็นหลัก  เข้าใจว่ายังมีเวลาอีกมากที่สามารถชุมนุมคัดค้านตามแนวทางของ<orgName><prefix>กลุ่ม</prefix>อนุรักษ์ฯ</orgName>  ได้  ไม่จำเป็นต้องมาคัดค้านในช่วงการประชุม<orgName>อาเซียน</orgName>  ซึ่งถือเป็นเรื่องความเชื่อมั่นของประเทศ  </p>
<p>ทั้งนี้  <orgName><prefix>กลุ่ม</prefix>อนุรักษ์ฯ</orgName>  ได้ประกาศฟ้องประเทศสมาชิก<orgName>อาเซียน</orgName>ว่า<orgName>ไทย</orgName>ล้มเหลวในการพัฒนาอุตสาหกรรม  โดยยกกรณีปัญหามลพิษที่มาบตาพุดจนหน่วยงานภาครัฐต้องทำงานอย่างหนักเพื่อป้องกันไม่ให้เกิดเหตุการณ์ทำลายภาพลักษณ์ประเทศ  จึงอยากให้สังคมเข้าใจว่าการเคลื่อนไหวของ<orgName><prefix>กลุ่ม</prefix>อนุรักษ์</orgName>ไม่ใช่ความเห็นของคนประจวบคีรีขันธ์ทั้งหมด  แต่เป็นเพียงความเคลื่อนไหวของคนกลุ่มหนึ่งที่ต้องการทำทุกวิถีทางเพื่อบรรลุเป้าหมายโดยไม่คิดถึงความเสียหายของประเทศเท่านั้น </p>
<p> ด้านนายสุเทพ   สุขเกษม  ประธาน<orgName><prefix>สภา</prefix>องค์การบริหารส่วนตำบล  (อบต.)  แม่รำพึง</orgName>  อ.บางสะพาน  กล่าวว่า  การที่<orgName><prefix>สำนักงาน</prefix>นโยบายและแผนสิ่งแวดล้อม  (สผ.) </orgName> จะประกาศให้พื้นที่ชุ่มน้ำแม่รำพึง  เป็นพื้นที่ชุ่มน้ำที่มีความสำคัญระดับชาตินั้น  ในฐานะผู้นำท้องถิ่น  <orgName>สผ.</orgName>ควรทำประชาคมตามหลักธรรมาภิบาลเพื่อรับฟังความคิดเห็นของชาวบ้านทั้ง   8  หมู่บ้านที่มีจำนวน  1   พันคนเสียก่อน  เนื่องจากประชาชนเกิดความสับสนและยังไม่เข้าใจวิธีการดำเนินงานของ  <orgName>สผ.</orgName>  ซึ่ง  <orgName>สผ.</orgName>ควรให้ความรู้สร้างความเข้าใจให้ชาวบ้านรับรู้มากกว่านี้  เกรงกันว่าเมื่อประกาศเป็นพื้นที่ชุ่มน้ำ   ชาวบ้านจะเสียสิทธิ์ไม่สามารถเข้าใช้ประโยชน์ในที่ดินสาธารณะแห่งนี้ได้ตามวิถีชีวิตที่เคยเป็นมา</p>
<p> รายงานข่าวแจ้งว่า  นางจินตนา  ทวีมา  รองเลขาธิการ<orgName><prefix>สำนักงาน</prefix>นโยบายและแผนทรัพยากรธรรมชาติและสิ่งแวดล้อม</orgName>  ให้ทีมงานลงพื้นที่ป่าพรุทุ่งลานควาย  เพื่อตรวจสอบข้อมูลตามข้อร้องเรียนของตัวแทนชาวบ้านตำบลแม่รำพึงในเรื่องที่<orgName><prefix>กลุ่ม</prefix>อนุรักษ์แม่รำพึง</orgName>ปักป้ายห้ามชาวบ้านเข้าใช้ประโยชน์.</p></body>
</news>
