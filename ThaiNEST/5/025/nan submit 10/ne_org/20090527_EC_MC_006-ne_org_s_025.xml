<teiHeader>
<fileDesc>
<titleStmt>
  <title>ตลาดหุ้นไทยสดใสตามตลาดหุ้นต่างประเทศ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 17:44:06  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzQ1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ตลาดหุ้นไทยสดใสตามตลาดหุ้นต่างประเทศ</headline>
<lead>รายงานข่าวจาก<orgName>ตลาดหลักทรัพย์<suffix>แห่งประเทศไทย</suffix> (ตลท.)</orgName> เปิดเผยว่า บรรยกาศการลงทุนในตลาดหุ้นไทยวันที่ 27 พ.ค. ดัชนียืนบวกได้ทั้งวัน ตามแรงหนุนของหุ้นกลุ่มพลังงานและตลาดต่างประเทศที่ดีดตัวกันทั่วหน้า โดยระหว่างวันดัชนีทะยานขึ้นสูงสุดที่ 556.43 จุด ลดลงต่ำสุดที่ 548.94 จุด จนมาปิดตลาดที่ 555.41 จุด เพิ่มขึ้น 12.72 จุด หรือร้อยละ 2.34 ด้วยมูลค่าการซื้อขาย 18,017.14 ล้านบาท ส่วน<orgName>ตลาดหลักทรัพย์เอ็ม เอ ไอ</orgName> ปิดที่ 175.23 จุด เพิ่มขึ้น 2.29 จุด ด้วยมูลค่าซื้อขาย 196.88 ล้านบาท </lead>
<neck></neck>
<body><p>ด้านสัดส่วนการลงทุนแบ่งเป็นนักลงทุนรายย่อยขายสุทธิที่ 694.83 ล้านบาท นักลงทุนสถาบันซื้อสุทธิที่ 100.74 ล้านบาท และนักลงทุนต่างชาติซื้อสุทธิที่ 594.09 ล้านบาท</p>
<p>น.ส.มยุรี โชวิกรานต์ ผู้อำนวยการอาวุโส ฝ่ายวิเคราะห์หลักทรัพย์ <orgName><prefix>บล.</prefix>กิมเอ็ง (ประเทศไทย)</orgName> มองว่าดัชนีตลาดหุ้นไทยปรับตัวเพิ่มขึ้นตามทิศทางดัชนีดาวโจนส์ที่บวกร้อยละ 2 และราคาน้ำมันตลาดไนเม็กซ์ ที่ทำสถิติสูงสุดใหม่ในรอบ 6 เดือน หรือมาปิดตลาดที่ 62.45 ดอลลาร์สหรัฐต่อบาร์เรล จึงส่งผลให้มีเงินไหลเข้าตลาดหุ้นทั่วโลกรวมทั้งไทย</p>
<p>ส่วนแนวโน้มตลาดหุ้นไทยวันที่ 28 พ.ค.นี้ มองว่า ต้องติดตามการประกาศดัชนีบ้าน และยอดขายบ้านเก่าของ<orgName>สหรัฐ</orgName>ว่าเป็นอย่างไร ซึ่งคาดว่าจะออกมาดี และส่งผลบวกต่อดัชนีดาวโจนส์ให้สามารถปรับตัวไปต่อได้ รวมถึงราคาน้ำมันดิบที่คาดว่าจะเพิ่มขึ้น และส่งผลให้ตลาดหุ้นไทยปรับตัวดีขึ้นตามไปด้วย ประเมินแนวรับที่ 550 จุด แนวต้านที่ 560 จุด และแนวต้านถัดไปที่ 565 จุด ด้านกลยุทธ์แนะนำเลือกลงทุนหุ้นกลุ่มพลังงานเป็นหลัก.</p></body>
</news>
