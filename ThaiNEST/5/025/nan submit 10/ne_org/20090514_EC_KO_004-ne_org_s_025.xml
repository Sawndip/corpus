<teiHeader>
<fileDesc>
<titleStmt>
  <title>เอสเอ็มอีแบงก์รุกลงพื้นที่ท่องเที่ยวดันปล่อยสินเชื่อ5พันล้านสิ้นก.ค.นี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090514/12849/%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5%e0%b9%81%e0%b8%9a%e0%b8%87%e0%b8%81%e0%b9%8c%e0%b8%a3%e0%b8%b8%e0%b8%81%e0%b8%a5%e0%b8%87%e0%b8%9e%e0%b8%b7%e0%b9%89%e0%b8%99%e0%b8%97%e0%b8%b5%e0%b9%88%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b8%94%e0%b8%b1%e0%b8%99%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%aa%e0%b8%b4%e0%b8%99%e0%b9%80%e0%b8%8a%e0%b8%b7%e0%b9%88%e0%b8%ad5%e0%b8%9e%e0%b8%b1%e0%b8%99%e0%b8%a5%e0%b9%89%e0%b8%b2%e0%b8%99%e0%b8%aa%e0%b8%b4%e0%b9%89%e0%b8%99%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline><orgName><addName>เอสเอ็มอีแบงก์</addName></orgName>รุกลงพื้นที่ท่องเที่ยวดันปล่อยสินเชื่อ5พันล้านสิ้นก.ค.นี้</headline>
<lead><orgName><addName>เอสเอ็มอีแบงก์</addName></orgName>ทำงานเชิงรุกลงพื้นที่แหล่งท่องเที่ยวเป้าหมาย 30 จังหวัดร่วมกับ 4 สมาคมเน้นให้ความรู้พร้อมรับบริการขอสินเชื่อในงาน ตั้งเป้าปล่อยกู้หมด 5 พันล้านสิ้นเดือน ก.ค.นี้     <   <</lead>
<neck></neck>
<body><p>นายโสฬส สาครวิศว กรรมการผู้จัดการ <orgName><prefix>ธนาคาร</prefix>พัฒนาวิสาหกิจขนาดกลางและขนาดย่อม<suffix>แห่งประเทศไทย</suffix> (เอสเอ็มอี แบงก์)</orgName> กล่าวว่า ขณะนี้ธนาคารมีแผนเชิงรุกในการเร่งอัดฉีดสภาพคล่องให้ผู้ประกอบการธุรกิจท่องเที่ยวแบบเจาะตรงลงพื้นที่ยุทธศาสตร์ท่องเที่ยวโดยเริ่มวันที่ 13 พฤษภาคมนี้กำหนดพื้นที่เป้าหมาย 30 จังหวัดท่องเที่ยวทั่วประเทศ ภาคเหนือ ได้แก่ เชียงราย เชียงใหม่ แม่ฮ่องสอน ลำปาง ภาคเหนือตอนล่าง ได้แก่ สุโขทัย พิษณุโลก นครสวรรค์ เพชรบูรณ์ ภาคกลางได้แก่ กรุงเทพฯ และปริมณฑล สมุทรสงคราม พระนครศรีอยุธยา เพชรบุรี หัวหิน ชลบุรี พัทยา ระยอง จันทบุรี ภาคอีสาน ได้แก่ ขอนแก่น อุดรธานี มุกดาหาร นครราชสีมา ปากช่อง อุบลราชธานี ภาคใต้ ได้แก่ สุราษฎร์ธานี สมุย พังงา หาดใหญ่ ตรัง และนครศรีธรรมราช โดยวันที่ 13 พฤษภาคมนี้จะจัดที่อ.ปากช่อง จ.นครราชสีมา และอุบลราชธานี และวันที่ 21 พฤษภาคมจะจัดที่ศูนย์วิจัยจุฬาภรณ์ หลักสี่ กทม. คาดจะมีผู้เข้าร่วม 200 คน</p>
<p>นอกจากนั้นในแต่ละจังหวัดจะจัดสัมมนาเพื่อให้ความรู้เกี่ยวกับสินเชื่อเพื่อธุรกิจท่องเที่ยว โดยจะขอให้ 4 สมาคม คือ <orgName><prefix>สมาคม</prefix>โรงแรม</orgName> <orgName><prefix>สมาคม</prefix>ภัตตาคารไทย</orgName> <orgName><prefix>สมาคม</prefix>ไทยธุรกิจท่องเที่ยว</orgName> และ<orgName><prefix>สภา</prefix>อุตสาหกรรม<suffix>แห่งประเทศไทย</suffix></orgName> ร่วมจัดส่งสมาชิกแต่ละพื้นที่มาร่วมฟังการชี้แจงโดยจะมีทีมสินเชื่อของธนาคารรับคำขอกู้ในงาน คาดว่าจะมีผู้ประกอบการธุรกิจท่องเที่ยวเข้าร่วมงานจังหวัดละกว่า 100 ราย</p>
<p>“การปฏิบัติการครั้งนี้ถือเป็นการทำงานเชิงรุกของธนาคาร โดยจะเข้าหาลูกค้าโดยไม่รอให้ลูกค้ามาหา อีกทั้งจะเร่งกิจกรรมการตลาดให้เสร็จภายในเดือนพฤษภาคมนี้ และคาดว่าจะสามารถอนุมัติสินเชื่อโครงการนี้วงเงิน 5,000 ล้านบาทให้แล้วเสร็จก่อนกำหนดวันที่ 31 กรกฎาคมนี้” นายโสฬสกล่าว</p>
<p> ผู้ประกอบการที่สนใจเข้าร่วมสัมมนาและยื่นขอสินเชื่อสามารถติดต่อสอบถามข้อมูลได้ที่ธนาคาร หรือคอลเซ็นเตอร์ 1357 หรือ www.smebank.co.th</p></body>
</news>
