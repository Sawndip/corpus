<teiHeader>
<fileDesc>
<titleStmt>
  <title>บอร์ด ธอส.ชี้ คอร์แบงก์กิ้ง ปมทุจริต 500 ล. "ขรรค์" จ่อถูกเชือด  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-15 09:38:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000054177  </bibl>
</sourceDesc>
</fileDesc>
</teiHeader>
<news>
<headline><orgName><component>บอร์ด</component> <component>ธอส.</component></orgName>ชี้ คอร์แบงก์กิ้ง ปมทุจริต 500 ล. "ขรรค์" จ่อถูกเชือด</headline>
<lead><orgName><component>บอร์ด</component> <component>ธอส.</component></orgName>นัดถกวาระพิเศษ ยอมรับ พนักงานทุจริตเงินเฉียด 500 ล้านบาท เกิดจากระบบภายใน ตั้งชุดสอบสวนด่วน "โสภาวดี" รองกรรมการผู้จัดการ <orgName>ตลท.</orgName> นั่งประธานตรวจสอบ "นริศ" ลั่นฟันไม่เว้น หลังพบกลิ่นโชยจากระบบคอร์แบงก์กิ้งโยงถึงระดับบิ๊ก ยันไม่มีเชือดแพะแน่</lead>
<neck></neck>
<body><p>นายนริศ ชัยสูตร ผู้ตรวจราชการ<orgName><prefix>กระทรวง</prefix>การคลัง</orgName> ในฐานะประธานกรรมการ<orgName><prefix>ธนาคาร</prefix>อาคารสงเคราะห์ (ธอส.)</orgName> เปิดเผยว่า <orgName><prefix>คณะกรรมการ</prefix>ตรวจสอบข้อเท็จจริงกรณีการทุจริต 499 ล้านบาท</orgName> ได้รายงานผลการตรวจสอบวิธีการการกระทำทุจริต ซึ่งใช้วิธีการแก้ไขรายการในระบบงานของธนาคาร ที่เปิดโอกาสให้พนักงาน เข้าไปทำรายการได้ โดยไม่ผ่านการตรวจสอบรับรอง (verify) รวมถึงปัญหาที่เกิดจากระบบงานของธนาคาร และความบกพร่องส่วนของผู้มีหน้าที่รับผิดชอบปฏิบัติและควบคุม</p>
<p>อย่างไรก็ตาม เพื่อให้ได้ข้อเท็จจริงในหลายมิติและเกิดความเป็นธรรมกับทุกฝ่ายคณะกรรมการจึงมีมติแต่งตั้งคณะกรรมการสอบข้อเท็จจริง เพื่อตรวจสอบกรณีทุจริตนี้เป็นการเฉพาะ โดยจะเชิญผู้เชี่ยวชาญจาก<orgName>ธนาคาร<suffix>แห่งประเทศไทย</suffix> (ธปท.)</orgName> มาร่วม โดยมี น.ส.โสภาวดิ เลิศมนัสชัย เป็นประธาน ซึ่งปัจจุบันเป็นประธานคณะกรรมการตรวจสอบของ <orgName>ธอส.</orgName>อยู่แล้ว</p>
<p>สำหรับกรณีที่มีผู้ตั้งข้อสังเกตว่า สาเหตุการเกิดทุจริต มาจากระบบคอร์ แบงก์กิ้ง ซิสเต็ม (CBS) ได้มอบหมายให้ นายเฉลียว วิทูรปกรณ์ กรรมการธนาคาร เป็นประธานในการประเมินระบบ CBS อย่างละเอียดและรายงานให้คณะกรรมการทราบโดยด่วน</p>
<p>นายนริศ กล่าวว่า นายประดิษฐ์ ภัทรประสิทธิ์ รมช.<orgName>คลัง</orgName> ในฐานะกำกับดูแล <orgName>ธอส.</orgName> ได้กำชับให้ดำเนินการตรวจสอบอย่างเป็นธรรมกับทุกฝ่าย และรายงานความคืบหน้าให้ฟังเป็นระยะๆ ผ่านนายชัยยุทธ สุทธิธนากร กรรมการธนาคาร ในฐานะผู้แทน<orgName>คลัง</orgName></p>
<p>�คณะกรรมการจะดำเนินการให้ดีที่สุด ตรวจสอบ ยุติธรรม จะไม่มีการยกเว้น ลงโทษผู้ทำผิด และผู้ที่ต้องรับผิดชอบ โดยคาดว่าจะได้ข้อสรุปรายงาน รมช.<orgName>คลัง</orgName> ไม่เกินสัปดาห์หน้า�</p>
<p> นายนริศ กล่าวว่า ขณะนี้ฝ่ายบริหารของธนาคาร ได้จัดมาตรการป้องกันการทุจรติหลายทาง เช่น การปิดระบบที่เปิดให้ สามารถเข้าไปทำรายการได้ การกำหนดอำนาจในการทำธุรกรรมของพนักงานแต่ละระดับ รวมทั้งการปรับปรุงระบบควบคุมภายในให้มีการสอบทานระหว่างกันมากขึ้น ซึ่งเชื่อว่าจะป้องกันการทุจริตได้มีประสิทธิภาพมากขึ้น</p></body>
</news>
