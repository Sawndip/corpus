<teiHeader>
<fileDesc>
<titleStmt>
  <title>สั่งตั้ง กก.หาข้อยุติ กม.องค์การอิสระคุ้มครองผู้บริโภค  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 18:52:04  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk0MDQ4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>สั่งตั้ง กก.หาข้อยุติ กม.องค์การอิสระคุ้มครองผู้บริโภค</headline>
<lead></lead>
<neck></neck>
<body><p>นายนิโรธ เจริญประกอบ เลขาธิการ<orgName><prefix>สำนักงาน</prefix>คณะกรรมการคุ้มครองผู้บริโภค (สคบ.)</orgName> เปิดเผยว่า นายสาทิตย์ วงศ์หนองเตย รัฐมนตรีประจำ<orgName><prefix>สำนัก</prefix>นายกรัฐมนตรี</orgName> ได้สั่งการให้ <orgName>สคบ.</orgName>จัดตั้งคณะทำงานเพื่อหาข้อสรุปเกี่ยวกับการจัดทำร่าง พ.ร.บ.องค์การอิสระเพื่อการคุ้มครองผู้บริโภค หลังจากได้หารือเมื่อวันที่ 4 พ.ค.ที่ผ่านมา ร่วมกับหลายฝ่ายที่เกี่ยวข้อง แต่ยังไม่ได้ข้อยุติ โดยเฉพาะการเขียนบทเฉพาะกาล ภาคประชาชนไม่ต้องการให้ส่วนราชการเข้ามามีบทบาทระยะแรก ในช่วงที่ยังไม่จัดตั้งองค์กรอิสระอย่างเป็นทางการ จึงทำให้เป็นที่ถกเถียงในที่ประชุม โดยกำหนดให้แล้วเสร็จโดยเร็ว เพื่อเสนอเข้าสู่การพิจารณาของ<orgName><prefix>สภา</prefix>ผู้แทนราษฎร</orgName>ในอีก 1-2 เดือนข้างหน้า</p>
<p>ก่อนหน้านี้ นายสาทิตย์ ได้เชิญหน่วยงานที่เกี่ยวข้องทั้ง <orgName>สคบ.</orgName> ภาคประชาชน <orgName><component><prefix>กรรมาธิการ</prefix>สิทธิมนุษยชน สิทธิเสรีภาพและการคุ้มครองผู้บริโภค</component> <component>วุฒิสภา</component></orgName> และ<orgName><component><prefix>คณะกรรมาธิการ</prefix>คุ้มครองผู้บริโภค</component> <component><prefix>สภา</prefix>ผู้แทนราษฎร</component></orgName> มาหารือรายละเอียดเกี่ยวกับการจัดทำร่าง พ.ร.บ.องค์การอิสระเพื่อการคุ้มครองผู้บริโภค ที่ สคบ.เป็นผู้ดำเนินการและร่าง พ.ร.บ.องค์การอิสระเพื่อผู้บริโภค ที่เสนอโดยเครือข่ายคุ้มครองผู้บริโภค เพื่อนำทั้ง 2 ร่างมาหลอมรวมกัน เพื่อเสนอให้<orgName>สภาฯ</orgName> พิจารณาเห็นชอบก่อนออกเป็นกฎหมายที่ชัดเจนต่อไป</p>
<p>“การออกกฎหมายองค์การอิสระเพื่อการคุ้มครองผู้บริโภค เป็นไปตามรัฐธรรมนูญ มีหน้าที่ให้ความเห็นกับส่วนราชการในการที่จะออกกฎ กฎหมาย กฎระเบียบ ซึ่งเป็นการกำหนดมาตรการในการคุ้มครองผู้บริโภค รวมทั้งเป็นการตรวจสอบและติดตามกระบวนการคุ้มครองผู้บริโภค รวมไปถึงรูปแบบการได้มาซึ่ง<orgName>คณะกรรมการฯ</orgName> ที่เปิดโอกาสให้มีการสรรหามาจากภาคประชาชนด้วย เพื่อให้กระบวนการคุ้มครองผู้บริโภคเกิดผลอย่างแท้จริง” นายนิโรธ กล่าว</p></body>
</news>
