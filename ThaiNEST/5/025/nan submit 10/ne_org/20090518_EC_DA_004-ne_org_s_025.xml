<teiHeader>
<fileDesc>
<titleStmt>
  <title>นายกฯสั่งผู้แทนการค้าดันยอดขาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199288&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>นายกฯสั่ง<orgName>ผู้แทนการค้า</orgName>ดันยอดขาย</headline>
<lead></lead>
<neck></neck>
<body><p>นายวัชระ พรรณเชษฐ์ <orgName>ผู้แทนการค้าไทย</orgName> เปิดเผยว่า นายกรัฐมนตรี ได้มอบนโยบายให้<orgName>คณะผู้แทนการค้าไทย</orgName>ทั้ง 3 คน เร่งรัดการทำงานโดยเฉพาะการเจรจาการค้าเพื่อเพิ่มยอดส่งออกสินค้าไทยให้ได้มากที่สุด ที่สำคัญต้องทำหน้าที่ในลักษณะของการประสานงานเพื่อเติมเต็มการทำงานในแต่ละกระทรวงที่เกี่ยวข้องให้สมบูรณ์มากขึ้นเท่านั้น ไม่ใช่เข้าไปล้วงลูกการทำงาน จากนี้ไป<orgName>ผู้แทนการค้าไทย</orgName>จะทำหน้าที่เป็น “เซลส์แมน” เพื่อไปเคาะประตูถึงหน้าบ้านลูกค้า</p>
<p>ทั้งนี้การทำงานของ<orgName>คณะผู้แทนการค้า</orgName>จะช่วยกันทำงานอย่างใกล้ชิดให้มากขึ้น ซึ่งอาจไม่มีการแบ่งกลุ่มประเทศเหมือนเดิมอีกแต่อาจแบ่งกันตามความถนัดของแต่ละคน แต่ยังไม่มีข้อสรุปเพราะต้องหารือถึงแนวทางการทำงานที่ชัดเจนกันอีกครั้งหนึ่ง โดยยืนยันว่า<orgName>คณะผู้แทนการค้าไทย</orgName>ได้มีการหารือกันทุกเช้าว่าจะเดินหน้าการทำงานเพื่อเติมเต็มการทำงานของแต่ละกระทรวงได้อย่างไร</p>
<p>นายวัชระ กล่าวว่า การทำงานของ<orgName>ผู้แทนการค้า</orgName>แม้จะเกี่ยวข้องกับ<orgName><prefix>กระทรวง</prefix>พาณิชย์</orgName>โดยตรง แต่ยืนยันว่าไม่มีการล้วงลูกเด็ดขาด แต่จะเข้าไปช่วยเสริมการทำงานเพื่อให้งานเดินหน้าได้สะดวกและรวดเร็วขึ้น โดยยึดผลประโยชน์ของประเทศเป็นหลัก.</p></body>
</news>
