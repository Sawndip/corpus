<teiHeader>
<fileDesc>
<titleStmt>
  <title>กลุ่มซีไอเอ็มบีย้ำมีแผนเพิ่มพนักงานในไทย  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 02:50:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6893  </bibl>
</sourceDesc>
</fileDesc>
</teiHeader>
<news>
<headline><orgName><prefix>กลุ่ม</prefix>ซีไอเอ็มบี</orgName>ย้ำมีแผนเพิ่มพนักงานในไทย</headline>
<lead>พร้อมอัดงบ 180 ล้านเหรียญ พัฒนาระบบไอทีเชื่อมเครือข่ายทั่วอาเซี่ยน ย้ำมีแผนเพิ่มพนักงานในไทยเสริมความแข็งแกร่งธุรกิจรายใหญ่กลางและย่อย ...  </lead>
<neck></neck>
<body><p>วานนี้ (18 พ.ค.) ดาโต๊ะ ศรี นาซีร์ ราซัค ประธานบริหาร<orgName><prefix>กลุ่ม</prefix>ซีไอเอ็มบี (CIMB)</orgName> เปิดเผยว่า ทาง<orgName><prefix>กลุ่ม</prefix>ซีไอเอ็มบี</orgName>ได้เตรียมงบประมาณในการลงทุน180 ล้านเหรียญสหรัฐ เพื่อพัฒนาระบบไอทีทั้งหมดทั่วโลกที่ธนาคารได้เข้าไปลงทุน โดย จะมีการเชื่อมโยงการใช้เงินลงทุนในกลุ่มอาเซี่ยนเข้าด้วยกัน สำหรับในประเทศไทยจะมีการเพิ่มพนักงานในส่วนของวาณิชธนกิจ และเทรดไฟแนนซ์ (Trade Finance) หรือ การค้าระหว่างประเทศ เพื่อรองรับกับลูกค้าเอสเอ็มอีและลูกค้ารายใหญ่และลูกค้ามาเลฯที่เข้ามา ลงทุนในประเทศไทย ที่ปัจจุบันมีลูกค้ามาเลฯที่เข้ามาลงทุนในไทยมาเป็นลูกค้าของ<orgName><prefix>ธนาคาร</prefix>ซีไอเอ็มบี</orgName> ไทยแล้ว 5-6 ราย  </p>
<p>ส่วนการรวมกิจการของ<orgName><prefix>บริษัทหลักทรัพย์</prefix>ซีไอเอ็มบีจีเค</orgName>ในประเทศไทยกับ<orgName><prefix>บริษัท หลักทรัพย์</prefix>บีที</orgName>นั้น ปธ.<orgName><prefix>กลุ่ม</prefix>ซีไอเอ็มบี</orgName> กล่าวเพิ่มว่า จะดำเนินการได้แล้วเสร็จภายในไตรมาส 3 ของปีนี้ โดยจะเพิ่มพนักงานเพื่อให้เข้ามาดูแลลูกค้ารายย่อย และต้องการเพิ่มส่วนแบ่งการครองตลาด สำหรับเรื่องตู้เอทีเอ็มนั้น ที่ปัจจุบัน มีมากกว่าจำนวนลูกค้า ดังนั้นจะลดจำนวนตู้เอทีเอ็มในประเทศไทย และจะไปเพิ่มตู้เอทีเอ็มที่สิงคโปร์และอินโดนีเซียแทน  </p>
<p>ส่วนผลประกอบการในปีนี้ของ <orgName><prefix>ธนาคาร</prefix>ซีไอเอ็มบีไทย</orgName> ดาโต๊ะ กล่าวด้วยว่า คาดว่าจะไม่สูงมากนัก อาจจะเท่ากับปีที่ผ่านมา ซึ่งทางกลุ่มไม่ได้ให้ความสำคัญเรื่องนี้เพราะถือว่าเป็นการลงทุนระยยาว และการได้ผลตอบแทนก็ต้องใช้เวลา โดยในแผนผลตอบแทนจากส่วนของผู้ถือหุ้น หรือ ROE ภายใน 5 ปีต้องขึ้นไปอยู่ 1ใน 3ซึ่งมาตรฐานของสากลจะตั้งไว้ที่ 16%ส่วนยอดหนี้ที่ไม่ก่อให้เกิดรายได้ หรือ เอ็นพีแอล ก่อนหักสำรองของ <orgName><prefix>ธนาคาร</prefix>ซีไอเอ็มบีไทย</orgName> ที่ปัจจุบันมีอยู่ 7-8% แต่มียอดเอ็นพีแอลหลังหักสำรองอยู่ที่ 4% ทั้งนี้หากเศรษฐกิจโดยรวมไม่กระทบต่อเอ็นพีแอล ธนาคารก็เชื่อว่าจะสามารถรักษารายได้เอาไว้ได้ ซึ่งไตรมาสแรก รายได้เติบโตกว่าเป้าหมายที่ตั้งไว้</p></body>
</news>
