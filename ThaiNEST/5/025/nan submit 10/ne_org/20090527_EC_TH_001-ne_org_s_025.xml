<teiHeader>
<fileDesc>
<titleStmt>
  <title>'กอร์ปศักดิ์-พรทิวา'ยุติศึกเกาเหลา อคส.ห้ามจุ้น  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 21:30:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8916  </bibl>
</sourceDesc>
</fileDesc>
</teiHeader>
<news>
<headline>'กอร์ปศักดิ์-พรทิวา'ยุติศึกเกาเหลา <orgName>อคส.</orgName>ห้ามจุ้น</headline>
<lead>ตั้ง<orgName><prefix>คณะทำงานพิเศษ</prefix>กำหนดยุทธศาสตร์ระบายสินค้าเกษตร</orgName> มีอธิบดี<orgName><prefix>กรม</prefix>การค้าต่างประเทศ</orgName>เป็นประธาน มั่นใจมีความโปร่งใส โยนพาณิชย์พิจารณาล้มประมูลข้าว ...</lead>
<neck></neck>
<body><p>ผู้สื่อข่าวรายงานว่า เมื่อเวลา 19.30 น. วันที่ 27 พ.ค. นายสุเทพ เทือกสุบรรณ รองนายกรัฐมนตรี ฝ่ายความมั่นคง แถลงผลการประชุม<orgName><prefix>คณะกรรมการ</prefix>ยุทธศาสตร์ควบคุมการะบายสินค้าเกษตร</orgName>ว่า ผลการประชุมได้ข้อสรุปที่มั่นใจว่า <orgName>รัฐบาล</orgName>จะเดินหน้าระบายสินค้าเกษตรได้ราบรื่นคือ จะให้ นางพรทิวา นาคาศัย รมว.<orgName>พาณิชย์</orgName> ไปตั้งคณะทำงานเป็นพิเศษเกี่ยวกับการระบายสินค้าเกษตร โดยมีอธิบดี<orgName><prefix>กรม</prefix>การค้าต่างประเทศ</orgName>เป็นประธาน เพื่อยกร่างยุทธศาสตร์การจำหน่ายและระบายสินค้าเกษตร ในยุทธศาสตร์นี้ประกอบด้วย เวลาในการระบายสินค้าว่า จะใช้ช่วงเวลา ปริมาณและราคากลางที่จะจำหน่ายควรเป็นอย่างไร  </p>
<p>รองนายกฯ สุเทพ กล่าวเพิ่มว่า จากนั้นให้เสนอต่อ<orgName><prefix>คณะอนุกรรมการ</prefix>ด้านตลาด</orgName>ที่มี รมว.<orgName>พาณิชย์</orgName>เป็นประธาน เมื่อ<orgName>คณะอนุกรรมการฯ</orgName>พิจารณาเสร็จจะเสนอต่อประธาน<orgName><prefix>คณะกรรมการ</prefix>นโยบายสินค้า เกษตร</orgName>แต่ละชนิดที่มีรองนายกฯ เป็นประธาน โดยตกลงกันว่าจะทำอย่างรวดเร็ว และเป็นความลับ ไม่ต้องนำเข้าสู่ที่ประชุม<orgName>คณะรัฐมนตรี (ครม.)</orgName> อีก โดย 3-4 เดือนจึงรายงานให้ <orgName>ครม.</orgName>รับทราบครั้งหนึ่ง และ <orgName>ครม.</orgName>ไม่ต้องมาร่วมกำหนดราคา   </p>
<p>นายสุเทพ กล่าวต่อว่า รูปแบบการจำหน่ายจะมีการแยกคุณภาพสินค้าตามเกรด สินค้าไม่ขายแบบคละคุณภาพ มีเซอร์เวเยอร์ (ผู้ทำการสำรวจ) คอยสำรวจโดยตลอด เมื่อตกลงกันแบบนี้<orgName><prefix>กระทรวง</prefix>พาณิชย์</orgName>มีความสุข สบายใจ โดย<orgName><prefix>กรม</prefix>การค้าต่างประเทศ</orgName>จะทำหน้าที่วางยุทธศาสตร์ในการจำหน่าย ส่วน<orgName><prefix>องค์การ</prefix>คลังสินค้า(อคส.)</orgName> และ<orgName><prefix>องค์การ</prefix>ตลาดเพื่อเกษตรกร(อตก.)</orgName>จะมีหน้าที่เป็นผู้ดูแลรักษาสินค้า ไม่ทำหน้าที่จำหน่าย   </p>
<p>เมื่อถามว่า เมื่อมีการวางหลักเกณฑ์เช่นนี้ <orgName><prefix>กระทรวง</prefix>พาณิชย์</orgName>จะต้องล้มการประมูลข้าวให้กับเอกชน 17 รายหรือไม่ นายสุเทพกล่าวว่า เราพิจารณากันเฉพาะหลักเกณฑ์ แต่ไม่ได้ล้วงลึกถึงงานที่<orgName><prefix>กระทรวง</prefix>พาณิชย์</orgName>ดำเนินการมา หลังจากวันนี้<orgName><prefix>กระทรวง</prefix>พาณิชย์</orgName>ไปทำตามหลักเกณฑ์ การประชุมครั้งนี้ทำให้เกิดความชัดเจนขึ้น เพราะต่อไปการระบายสินค้าจะมีคณะทำงานที่มีอธิบดี<orgName><prefix>กรม</prefix>การค้าต่างประเทศ</orgName>เป็น ประธาน และจะเสนอยุทธศาสตร์ในช่วง 2-3 เดือนตามภาวะตลาดที่เห็นว่า เหมาะสมและในราคากลางที่กำหนดไว้   </p>
<p>นางพรทิวา นาคาศัย รมว.<orgName>พาณิชย์</orgName> กล่าวถึงกรณีที่<orgName><prefix>กระทรวง</prefix>พาณิชย์</orgName>จะล้มการประมูลข้าวกับเอกชน 17 รายหรือไม่ว่า คงไปทำให้เข้าหลักเกณฑ์ และยังไปไม่ถึงในรายละเอียดที่จะไปเปลี่ยนผู้ประมูล ซึ่งการประชุมวันนี้<orgName><prefix>กระทรวง</prefix>พาณิชย์</orgName>เห็นชอบด้วย และจะมาปรับในการทำงานให้เข้ากับหลักเกณฑ์ เมื่อถามว่า เอกชนบอกว่า หากยังมีปัญหาอยู่จะฟ้องร้องภายใน 3 วันนี้ นางพรทิวากล่าวว่า เดี๋ยวค่อยว่ากัน เมื่อถามว่า มั่นใจหรือไม่ว่า หลักเกณฑ์ที่กำหนดขึ้นจะมีความโปร่งใส นางพรทิวากล่าวว่า ที่ประชุมยอมรับกันได้ และ<orgName><prefix>กรม</prefix>การค้าต่างประเทศ</orgName>เป็นประธานวางหลักเกณฑ์ จึงมีความต่อเนื่องในการกำหนดยุทธศาสตร์ ไม่มีประเด็นปัญหา เป็นเรื่องที่คิดกันไปเอง   </p>
<p>เมื่อถามว่า ความรู้สึกตอนนี้ พอใจกับข้อสรุปที่ออกมาหรือไม่ นางพรทิวาตอบว่า หากมีข้อสรุปแบบนี้ แล้วคุยกันรู้เรื่องทำงานได้รวดเร็วขึ้น เพราะสินค้าเกษตรรอไม่ได้ ตลาดรอไม่ได้ เพราะราคาสินค้าเกษตรขึ้นลงตลอดเวลา ถ้าเป็นแบบนี้ทำงานได้รวดเร็วขึ้น</p></body>
</news>
