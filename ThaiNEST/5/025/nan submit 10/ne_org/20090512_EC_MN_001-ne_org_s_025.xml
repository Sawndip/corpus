<teiHeader>
<fileDesc>
<titleStmt>
  <title>คลังกระทุ้งแบงก์ชาติสอบทุจริต ธอส.หวั่น 400 ล.ปลิวเข้ากลีบเมฆ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-12 17:31:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000052948  </bibl>
</sourceDesc>
</fileDesc>
</teiHeader>
<news>
<headline><orgName>คลัง</orgName>กระทุ้ง<orgName><addName>แบงก์ชาติ</addName></orgName>สอบทุจริต <orgName>ธอส.</orgName>หวั่น 400 ล.ปลิวเข้ากลีบเมฆ</headline>
<lead>คดีพนักงาน <orgName>ธอส.</orgName>ทุจริต 400 ล้าน ยังไม่คืบ บิ๊ก<orgName>คลัง</orgName>สั่ง <orgName>ธปท.</orgName>ใส่เกียร์เดินหน้าตรวจสอบฐานะความมั่นคง และการบริหารความเสี่ยง อีกครั้ง พร้อมยอมรับ การตรวจสอบการทุจริต ยังไม่สามารถเข้าไปตรวจสอบให้ได้ เพราะเป็นเรื่องภายในองค์กรที่จะต้องตรวจสอบและกำกับดูแลกันเอง</lead>
<neck></neck>
<body><p>นายสรสิทธิ์ สุนทรเกศ ผู้ช่วยผู้ว่าการสายกำกับสถาบันการเงิน <orgName>ธนาคาร<suffix>แห่งประเทศไทย</suffix> (ธปท.)</orgName> กล่าวว่า หลังจากเกิดกรณีพนักงาน<orgName><prefix>ธนาคาร</prefix>อาคารสงเคราะห์ (ธอส.)</orgName> ทุจริตเงินธนาคารไปกว่า 400 ล้านบาท ช่วง 1-2 สัปดาห์ที่ผ่านมา ทาง<orgName><prefix>กระทรวง</prefix>การคลัง</orgName>ก็ได้สั่งการเป็นวาจาให้ <orgName>ธปท.</orgName>เข้าไปตรวจสอบฐานะความมั่นคง และการบริหารความเสี่ยงของ <orgName>ธอส.</orgName>อีกครั้ง แต่ขณะนี้ยังไม่ได้รับหนังสืออย่างเป็นทางการจาก<orgName><prefix>กระทรวง</prefix>การคลัง</orgName> และจะต้องเข้าไปตรวจสอบในประเด็นใดบ้าง ดังนั้น <orgName>ธปท.</orgName>จึงไม่สามารถเข้าไปตรวจสอบภายในได้ตอนนี้        </p>
<p>อย่างไรก็ตาม ที่ผ่านมา <orgName>ธปท.</orgName>ได้เข้าไปตรวจสอบความมั่นคง ฐานะ หรือการบริหารความเสี่ยงของธนาคารเฉพาะกิจของ<orgName>รัฐ</orgName> ได้แก่ <orgName><prefix>ธนาคาร</prefix>ออมสิน</orgName> <orgName><prefix>ธนาคาร</prefix>เพื่อการเกษตรและสหกรณ์</orgName> และ<orgName><prefix>ธนาคาร</prefix>เพื่อการส่งออกและนำเข้า<suffix>แห่งประเทศไทย</suffix> (เอ็กซิมแบงก์)</orgName> และ <orgName>ธอส.</orgName>เป็นประจำทุกปีอยู่แล้ว ซึ่งจากการได้ตรวจสอบเห็นว่า ธนาคารเฉพาะกิจของ<orgName>รัฐ</orgName>จะมีจุดอ่อนมากกว่าธนาคารพาณิชย์ เช่น ด้านเทคโนโลยีและบุคลากร ซึ่งก็ได้รายงานให้กระทรวงการคลังทราบไปแล้ว</p>
<p>นอกจากนี้ ยอมรับว่า กรณีการตรวจสอบการทุจริตนั้น <orgName>ธปท.</orgName>ไม่สามารถเข้าไปตรวจสอบให้ได้ เพราะ <orgName>ธปท.</orgName>ทำได้เพียงการตรวจสอบฐานะและการบริหารความเสี่ยง และรายงานผลการตรวจสอบให้กับ<orgName><prefix>กระทรวง</prefix>การคลัง</orgName>เท่านั้น ส่วนเรื่องการตรวจสอบทุจริตเป็นเรื่องภายในองค์กรที่จะต้องตรวจสอบและกำกับดูแลกันเอง</p>
<p>นายสรสิทธิ์ กล่าวต่อว่า ต้องยอมรับว่าเรื่องการทุจริตของพนักงานเป็นที่ดูแลได้ยาก เนื่องจากเป็นเรื่องภายใน และความไว้ใจของบุคคล ต้องให้ธนาคารตรวจสอบและดูแลกันเอง อย่างไรก็ตาม ต้องยอมรับแม้ระบบการบริหารความเสี่ยงดี แต่บุคลากรไม่ปฏิบัติตาม ก็เป็นเรื่องที่ควบคุมและดูแลได้ยาก ทั้งนี้ เชื่อว่า กรณีทุจริตดังกล่าวคงไม่เกิดขึ้นกับธนาคารพาณิชย์ เนื่องจากธนาคารพาณิชย์มีประสบการณ์มาก่อน จึงมีการป้องกันและมีระบบดูแลได้ดี</p></body>
</news>
