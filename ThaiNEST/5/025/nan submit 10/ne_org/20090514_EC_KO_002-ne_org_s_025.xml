<teiHeader>
<fileDesc>
<titleStmt>
  <title>ครม.ตีกลับประมูลข้าวโพด"พรทิวา-กอร์ปศักดิ์"เปิดศึกอีกรอบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090514/12861/%e0%b8%84%e0%b8%a3%e0%b8%a1.%e0%b8%95%e0%b8%b5%e0%b8%81%e0%b8%a5%e0%b8%b1%e0%b8%9a%e0%b8%9b%e0%b8%a3%e0%b8%b0%e0%b8%a1%e0%b8%b9%e0%b8%a5%e0%b8%82%e0%b9%89%e0%b8%b2%e0%b8%a7%e0%b9%82%e0%b8%9e%e0%b8%94%e0%b8%9e%e0%b8%a3%e0%b8%97%e0%b8%b4%e0%b8%a7%e0%b8%b2%e0%b8%81%e0%b8%ad%e0%b8%a3%e0%b9%8c%e0%b8%9b%e0%b8%a8%e0%b8%b1%e0%b8%81%e0%b8%94%e0%b8%b4%e0%b9%8c%e0%b9%80%e0%b8%9b%e0%b8%b4%e0%b8%94%e0%b8%a8%e0%b8%b6%e0%b8%81%e0%b8%ad%e0%b8%b5%e0%b8%81%e0%b8%a3%e0%b8%ad%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>ตีกลับประมูลข้าวโพด"พรทิวา-กอร์ปศักดิ์"เปิดศึกอีกรอบ</headline>
<lead>ตีกลับระบายข้าวโพด 4.49 แสนตัน <orgName>พาณิชย์</orgName>ถูก <orgName>ครม.</orgName>ยำใหญ่ "พรทิวา-กอร์ปศักดิ์" เปิดศึกอีกรอบ ยัน รมว.<orgName>พาณิชย์</orgName>มีอำนาจไม่ใช่<orgName><prefix>คณะกรรมการ</prefix>นโยบายข้าวโพด</orgName> โวยทำงานสองมาตรฐาน นายกฯ ตอกกลับคืออะไร</lead>
<neck></neck>
<body><p>นายกอร์ปศักดิ์ สภาวสุ รองนายกรัฐมนตรี เปิดเผยหลังประชุม<orgName>คณะรัฐมนตรี (ครม.)</orgName> ว่าที่ประชุมมีมติให้<orgName><prefix>กระทรวง</prefix>พาณิชย์</orgName>นำเรื่องการจำหน่ายข้าวโพดเลี้ยงสัตว์ตามโครงการแทรกแซงตลาดข้าวโพดเลี้ยงสัตว์ปี 2551/2552 เพื่อส่งออกต่างประเทศโดยวิธีประมูลให้แก่ผู้ซื้อในประเทศปริมาณ 449,342.856 ตัน มูลค่า 2,041.052 ล้านบาท กลับไปให้<orgName><prefix>คณะกรรมการ</prefix>นโยบายข้าวโพดเลี้ยงสัตว์</orgName>พิจารณาก่อน เพื่อให้ถูกต้องตามขั้นตอน</p>
<p>นอกจากนี้ ที่ประชุม <orgName>ครม.</orgName>มีมติให้<orgName><prefix>กระทรวงพ</prefix>าณิชย์</orgName>นำเรื่องการระบายสินค้าเกษตรทุกชนิด ที่อยู่ในโครงการรับจำนำ เสนอให้ <orgName>ครม.</orgName>อนุมัติก่อนระบายหรือขายให้เอกชน เนื่องจากเห็นว่าการดำเนินโครงการรับจำนำ เพื่อช่วยเหลือเกษตรกรช่วงที่ผ่านมาผลการดำเนินงานขาดทุนเป็นจำนวนมาก</p>
<p>นายอภิสิทธิ์ เวชชาชีวะ นายกรัฐมนตรี กล่าวว่า <orgName>ครม.</orgName>ยังไม่ได้อนุมัติให้ระบายข้าวโพดเลี้ยงสัตว์ดังกล่าว เนื่องจากเป็นการอนุมัติโดยคณะอนุกรรมการที่แต่งตั้งโดยอาศัยมติ <orgName>ครม.</orgName>ของ<orgName>รัฐบาล</orgName>ชุดก่อน แต่<orgName>รัฐบาล</orgName>นี้ได้ให้นายกอร์ปศักดิ์ เป็นประธาน<orgName><prefix>คณะกรรมการ</prefix>นโยบายข้าวโพดเลี้ยงสัตว์</orgName> และมีการตั้งคณะอนุกรรมการชุดใหม่ เนื่องจากเป็นช่วงเวลาที่คาบเกี่ยวกัน <orgName>ครม.</orgName>เห็นว่าการระบายข้าวโพดเลี้ยงสัตว์ ที่อนุมัติโดยอนุกรรมการชุดก่อนขอให้ยุติไว้ก่อน 
</p>
<p>แหล่งข่าวจากที่ประชุม <orgName>ครม.</orgName>กล่าวว่า <orgName>ครม.</orgName>ใช้เวลาพิจารณาเรื่องดังกล่าวนานกว่า 1 ชั่วโมง หลังจากนางพรทิวา นาคาศัย รัฐมนตรีว่าการ<orgName><prefix>กระทรวง</prefix>พาณิชย์</orgName> เสนอเรื่องให้ที่ประชุมทราบ พร้อมยืนยันว่าอำนาจระบายข้าวเป็นของ รมว.<orgName>พาณิชย์</orgName> เพราะ<orgName><prefix>กระทรวง</prefix>พาณิชย์</orgName>เป็นนิติบุคคล เมื่อนายกอร์ปศักดิ์ถามต่อที่ประชุม <orgName>ครม.</orgName> ว่าคณะกรรมการชุดใดมีอำนาจอนุมัติ เนื่องจากการระบายข้าวโพดครั้งนี้ มีคณะกรรมการ 2 ชุด
</p>
<p>หลังจากนั้น มีการโต้เถียงอยู่พักหนึ่ง นางพรทิวาจึงขอให้นายยรรยง พวงราช อธิบดี<orgName><prefix>กรม</prefix>การค้าภายใน</orgName> เข้าชี้แจงว่า การเซ็นสัญญาซื้อขายสินค้าเกษตรในโครงการรับจำนำเป็นอำนาจของ<orgName><prefix>กระทรวง</prefix>พาณิชย์</orgName> นายกฯ จึงได้สอบถามว่า ถ้าอำนาจเป็นของ<orgName><prefix>กระทรวง</prefix>พาณิชย์</orgName> หากมีความเสียหายเกิดขึ้นพร้อมจะรับผิดชอบหรือไม่ ถ้าอยากได้อำนาจ ก็ต้องเอาความรับผิดชอบไปด้วย เนื่องจากการขายข้าวโพดทำอย่างไรก็ขาดทุน แต่นายยรรยงไม่ตอบคำ นายกฯ ถามต่อว่ามีอะไรที่จะชี้แจงอีกหรือไม่ จากนั้นจึงกล่าวขอบคุณ พร้อมกับโบกมือให้นายยรรยงออกจากที่ประชุม
</p>
<p>ขณะที่พล.ต.สนั่น ขจรประศาสน์ รองนายกรัฐมนตรี แย้งขึ้นว่าตนไม่ผ่านให้เด็ดขาด เพราะการขายข้าวโพดโครงการรับจำนำครั้งนี้<orgName>รัฐบาล</orgName>ต้องขาดทุน นางพรทิวากล่าวว่า อยากขอความเป็นธรรม เพราะการทำงานของ<orgName><prefix>กระทรวง</prefix>พาณิชย์</orgName>ที่ผ่านมาถูกดึงมาโดยตลอด จึงไม่อยากให้มีการดำเนินการแบบสองมาตรฐาน ทำให้นายอภิสิทธิ์โต้ทันทีว่า การพิจารณาโครงการต่างๆ <orgName>รัฐบาล</orgName>ไม่เคยคิดว่า ใครมาจากพรรคไหน ที่บอกว่าสองมาตรฐานนั้น ไม่ทราบว่าคืออะไร
</p></body>
</news>
