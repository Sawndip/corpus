<teiHeader>
<fileDesc>
<titleStmt>
  <title>�ตูเล อัลมอนด์�คุกกี้ฝรั่งเศส ขนมทานเล่น หยิบเพลินใจ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-30 13:13:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000035869  </bibl>
</sourceDesc>
</fileDesc>
</teiHeader>
<news>
<headline>�ตูเล อัลมอนด์�คุกกี้ฝรั่งเศส ขนมทานเล่น หยิบเพลินใจ</headline>
<lead>ใครจะคิดว่าเพียงแต่หนึ่งคนในครอบครัวชื่นชอบการทำขนม แต่สุดท้ายกลับกลายเป็นธุรกิจของครอบครัวที่สมาชิกทุกคนเข้ามามีส่วนร่วม และมีความสุขไปกับการทำขนม ที่ไม่เพียงแต่จะสร้างรายได้ให้กับครอบครัว แต่ยังช่วยสร้างรอยยิ้มให้กับผู้ผลิต ไปจนถึงผู้บริโภคที่ได้รับประทานขนมที่มีรสชาติอร่อยจนวางไม่ลง ซึ่งถือเป็นปณิธานเริ่มแรกของผู้ประกอบการที่ยึดมั่น มุ่งมั่น ในการทำขนมออกมาให้ผู้บริโภครับประทานแล้วมีความสุขเหมือนที่ผู้ผลิตรู้สึก</lead>
<neck></neck>
<body><p>�เกอเต้ เบเกอรี่� ขนมที่ตอบโจทย์ให้กับคนยุคนี้ ด้วยคุณภาพของวัตุดิบเกรดพรีเมียม ที่คนไทยโหยหา ประกอบกับรสชาติที่กลมกล่อม หอมหวาน ชวนลิ้มลอง ของขนม �ตูเล อัลมอนด์� คุกกี้แผ่นบางสูตรฝรั่งเศส รสชาติถูกปากคนไทย ที่แม้จะเป็นการดัดแปลงจากสูตรต้นตำรับ ทั้งในเรื่องของรูปลักษณ์ที่ปรับแผ่นคุกกี้ให้บางลง สามารถละลายในปากได้ทันที กลายเป็นของทานเล่นสร้างความเพลิดเพลิน ในขณะที่รสชาติก็ปรับให้มีความหวานน้อยลง เน้นการนำไข่ขาวมาเป็นวัตถุดิบหลัก รับกระแสคนรักสุขภาพ ซึ่ง �ณัฎฐ์ปัณชญา แสงสมพร� หรือ น้ำฝน ที่ก้าวเข้ามาดูแลกิจการนี้อย่างเต็มตัว แม้จะไม่ได้เป็นผู้คิดค้นสูตรคุกกี้แผ่นบางนี้ก็ตาม</p>
<p>การเริ่มต้นของธุรกิจนี้ อาจบอกได้ว่าเกิดจากความชอบล้วนๆ ของผู้เป็นพี่สาวที่มักใช้เวลาว่างในการทำเบเกอรี่ ถึงขนาดไปเรียนหาความรู้ เทคนิคแปลกใหม่ด้านเบเกอรี่ จากหลากหลายสถาบัน และนำมาฝึกฝนฝีมือด้วยตัวอยู่บ่อยครั้ง อาศัยญาติสนิทมิตรหาย เป็นผู้ตัดสินรสชาติความอร่อยที่ลงตัว ซึ่งสูตรขนมต่างๆ ไม่เพียงแต่จะใช้ตำราของ<orgName>ไทย</orgName>เท่านั้น แต่ยังได้ศึกษาตำราจากต่างประเทศด้วย ในการแปลสูตรแล้วนำมาปรับรสชาติให้ถูกปากคนไทย ซึ่งขนมตูเล อัลมอนด์ สุดท้ายได้กลายเป็นขนมที่ผู้ผลิตภาคภูมิใจเป็นอย่างมาก หลังจากได้รับคำชมจากผู้ลิ้มลองในเรื่องรสชาติที่อร่อย สามารถรับประทานได้ต่อเนื่องจนวางไม่ลง ประกอบกับเริ่มมีออเดอร์จากเพื่อนฝูงให้ผลิตให้ เพื่อใช้ในการจัดเลี้ยง หรือแม้กระทั่งมีการรับไปจำหน่ายต่อ</p>
<p>�เมื่อออเดอร์เริ่มเพิ่มมากขึ้น จนเราผลิตไม่ทัน เพราะใช้เวลาหลังเลิกงานช่วงกลางคืนมาผลิตขนมขาย สุดท้ายสมาชิกในครอบครัวก็มาคุยกันเพื่อคนผู้ที่จะเข้ามาดูแลกิจการนี้อย่างเต็มตัว สุดท้ายก็กลายเป็นเรา (น้ำฝน) ที่ตัดสินใจลาออกจากงานประจำที่ทำงานด้านกราฟิกดีไซน์ เข้ามารับช่วงดูแลด้านการผลิตเต็มตัว เนื่องจากการทำขนมตูเล อัลมอนด์ ต้องเอาใจใส่ในทุกขั้นตอนการผลิตอย่างใกล้ชิด เพื่อคุณภาพของขนม และรสชาติที่ต้องรักษามาตรฐานเดียวกัน โดยเฉพาะในเรื่องวัตถุดิบที่เลือกสรรเป็นเกรดพรีเมียมทั้งหมด ไม่ว่าจะเป็นเนยสด ไข่ไก่ ต้องสดใหม่ อัลมอนด์คุณภาพเกรดเอ ซึ่งการเลือกใช้วัตถุดิบที่สดใหม่นั้น ถือเป็นหัวใจหลักของการผลิตขนม เพราะหากวัตถุดิบไม่มาตรฐานตามที่เราต้องการ จะไม่สามารถผลิตขนมให้มีรสชาติอย่างในปัจจุบันได้�</p>
<p>เสน่ห์อีกอย่างหนึ่งของขนม ตูเล อัลมอนด์ นั้นอยู่ที่ความบางของแผ่นคุกกี้ ที่สามารถละลายในปากได้ทันที ทำให้ผู้บริโภคเพลินขณะรับประทาน ที่ไม่ทางเกอเต้ เบเกอรี่ กล้ารับประกันว่าเมื่อผู้บริโภคได้ลองรับประทานชิ้นแรกแล้ว จะต้องมีชิ้นต่อๆ ไปตามมา ที่บางคนยั้งใจไม่อยู่รับประทานจนหมดกระป๋องก็มี ในขณะเสน่ห์อีกอย่างหนึ่ง คือขั้นตอนการผลิต ที่เป็นขนม Home Made อย่างแท้จริง เนื่องจากใช้พนักงาน วนแผ่นแป้งคุกกี้ทีละแผ่นให้ออกมามีขนาดที่เท่าๆ กัน เพื่อความสวยงามเมื่อนำไปจัดเรียงลงในแพคเกจที่เป็นกล่องพลาสติกสุญญากาศทั้ง 2 ขนาด คือขนาดเล็กราคา 80 บาท ขนาดใหญ่ราคา 160 บาท</p>
<p>ปัจจุบันขนม ตูเล อัลมอนด์ มีวางจำหน่ายที่ร้านเสน่ห์จันทร์ ตลาดบองมาเซ่  ร้านตลาดวังหลัง ท่าพระจันทร์, ร้านแกลเล่ คาเฟ่ แยกชักพระ, ร้านMy mammon,ฮ่องกงพลาซา นราธิวาส ซอย 5 และสาขาซอยละลายทรัพย์ ,สถานีไฟฟ้าช่องนนทรี,ย่านรัชดาซอย 4 และโรงพยาบาลพญาไท 3 ทางออกลานจอดรถชั้น 4 ซึ่งทางผู้ผลิตยังไม่มีหน้าร้านเป้นของตัวเอง แต่จะเน้นในเรื่องของการผลิตมากกว่า โดยขรธนี้ทาง น้ำฝน มีแนวคิดว่าจะหาตัวแทนจำหน่ายขนมในย่านใจกลางเมือง หรือตามชานเมืองทั่วกรุงเทพฯ เพื่อจัดตั้งให้เป็นศูนย์กระจายสินค้า หวังเพิ่มความสะดวกสบายให้กับผู้ที่ต้องการรับไปจำหน่ายต่อ พร้อมเร่งสร้างมาตรฐานการผลิตให้ได้คุณภาพ ด้วยมาตรฐาน <orgName>อย.</orgName> และ GMP เพื่อใช้ต่อยอดขยายตลาดสินค้าตามห้างสรรพสินค้าชั้นนำ และการส่งออกไปยังต่างประเทศอีกช่องทางหนึ่ง เนื่องจากที่ผ่านมีก็มีคนไทยรับไปจำหน่ายยังต่างประเทศด้วย</p>
<p>อาจเรียกได้ว่า ขนม �ตูเล อัลมอนด์� ทุกชิ้น นอกจากจะอบอวลไปด้วยกลิ่นของเนยสดแล้ว ยังอวลไปด้วยกลิ่นอายของความสุข ที่แฝงลงไปอยู่ในขนมทุกชิ้น เพราะเริ่มตั้งแต่พนักงานที่ผลิตมีในรักในงานนี้ ทำงานด้วยความสุข และเมื่อขนมไปสู่ผู้บริโภคเมื่อรับประทานก็เกิดความสุขขณะรับประทานเช่นกัน</p></body>
</news>
