<teiHeader>
<fileDesc>
<titleStmt>
  <title>ส.หวยออนไลน์ฟ้องป.ป.ช.จี้"กรณ์"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090512/12533/%e0%b8%aa.%e0%b8%ab%e0%b8%a7%e0%b8%a2%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c%e0%b8%9f%e0%b9%89%e0%b8%ad%e0%b8%87%e0%b8%9b.%e0%b8%9b.%e0%b8%8a.%e0%b8%88%e0%b8%b5%e0%b9%89%e0%b8%81%e0%b8%a3%e0%b8%93%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><orgName><prefix>ส.</prefix>หวยออนไลน์</orgName>ฟ้อง<orgName>ป.ป.ช.</orgName>จี้"กรณ์"</headline>
<lead><orgName><prefix>สมาคม</prefix>ผู้ค้าหวยออนไลน์</orgName>เดินหน้าฟ้อง <orgName>ป.ป.ช.</orgName> จี้ตรวจสอบการทำงานของ รมว.<orgName>คลัง</orgName> ฐานละเว้นปฏิบัติหน้าที่ พร้อมยื่นหนังสือถึงนายกฯ ทวงคำตอบ "กรณ์" โยนเป็นมติ<orgName><component>บอร์ด</component><component>กองสลาก</component></orgName> ไม่ต้องเสนอ <orgName>ครม.</orgName>พิจารณา</lead>
<neck></neck>
<body><p>นายธวัช สถิตวิทยา นายก<orgName><prefix>สมาคม</prefix>ผู้ค้าสลากเลขท้าย (สลากออนไลน์)</orgName> เปิดเผยว่า วันที่ 12 พฤษภาคม 2552 เวลา 10.00 น. สมาคมและสมาชิกจะเดินทางไปยื่นหนังสือร้องเรียนต่อ<orgName><prefix>สำนักงาน</prefix>คณะกรรมการป้องกันและปราบปรามการทุจริตแห่งชาติ (ป.ป.ช.)</orgName> เพื่อให้ตรวจสอบการทำงานของ นายกรณ์ จาติกวณิช รัฐมนตรีว่าการ<orgName><prefix>กระทรวง</prefix>การคลัง</orgName> ในข้อหาละเว้นการปฏิบัติหน้าที่ โดยไม่สั่งการให้เริ่มดำเนินโครงการสลากออนไลน์ ทั้งที่<orgName><prefix>สำนักงาน</prefix>สลากกินแบ่งรัฐบาล</orgName>เห็นชอบว่าสามารถดำเนินการได้ตาม พ.ร.บ.<orgName><prefix>สำนักงาน</prefix>สลากฯ</orgName> พ.ศ. 2517 และนายประดิษฐ์ ภัทรประสิทธิ์ รัฐมนตรีช่วยว่าการ<orgName><prefix>กระทรวง</prefix>การคลัง</orgName> ก็เห็นชอบแล้วเช่นกัน ส่งผลให้ผู้แทนจำหน่ายสลากออนไลน์ได้รับความเดือดร้อน </p>
<p>นอกจากนั้น จะเดินทางไปยื่นหนังสือถึงนายอภิสิทธิ์ เวชชาชีวะ นายกรัฐมนตรี ที่ทำเนียบรัฐบาล เพื่อทวงถามเรื่องการเดินหน้าโครงการหวยออนไลน์ด้วยเช่นกัน เนื่องจากก่อนหน้านี้ได้เดินทางไปพบนายกรณ์ที่<orgName><prefix>กระทรวง</prefix>การคลัง</orgName>มาแล้ว แต่ไม่พบ ซึ่งได้ยื่นหนังสือขอให้เร่งดำเนินการไว้แล้ว และต้องการคำตอบที่ชัดเจนในเรื่องดังกล่าว ว่าจะเปิดขายหวยออนไลน์หรือไม่ อย่างไร และเมื่อใด หากไม่มีความชัดเจนออกมาอีก สมาคมคงจะประชุมเพื่อหาแนวทางดำเนินมาตรการต่อไป  
</p>
<p>ด้านนายกรณ์ จาติกวณิช รัฐมนตรีว่าการ<orgName><prefix>กระทรวง</prefix>การคลัง</orgName> กล่าวว่า <orgName><prefix>กระทรวง</prefix>การคลัง</orgName>อยู่ระหว่างพิจารณาเรื่องหวยออนไลน์ แต่ประเด็นการเดินหน้าโครงการจะต้องเป็นมติของ<orgName><prefix>คณะกรรมการ</prefix>สลากกินแบ่งรัฐบาล</orgName> และไม่จำเป็นต้องเสนอ<orgName>คณะรัฐมนตรี (ครม.)</orgName> เพื่อพิจารณาอีก</p>
<p>ก่อนหน้านี้ <orgName><prefix>บริษัท</prefix> ล็อกซเลย์ จีเท็ค เทคโนโลยี <suffix>จำกัด</suffix></orgName> ได้เตรียมนำเรื่องเข้าหารือที่ประชุมคณะกรรมการบริษัท เพื่อดำเนินการฟ้องร้องขอความเป็นธรรมในการดำเนินโครงการหวยออนไลน์เช่นกัน เนื่องจากบริษัทได้รับความเสียหายจากที่<orgName>รัฐบาล</orgName>ไม่ดำเนินการตามสัญญา</p></body>
</news>
