<teiHeader>
<fileDesc>
<titleStmt>
  <title>คลังรอจังหวะชงภาษีที่ดินเข้าครม.ย้ำรายได้เข้าท้องถิ่น-สศค.เร่งทำความเข้าใจกับอปท.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090512/12532/%e0%b8%84%e0%b8%a5%e0%b8%b1%e0%b8%87%e0%b8%a3%e0%b8%ad%e0%b8%88%e0%b8%b1%e0%b8%87%e0%b8%ab%e0%b8%a7%e0%b8%b0%e0%b8%8a%e0%b8%87%e0%b8%a0%e0%b8%b2%e0%b8%a9%e0%b8%b5%e0%b8%97%e0%b8%b5%e0%b9%88%e0%b8%94%e0%b8%b4%e0%b8%99%e0%b9%80%e0%b8%82%e0%b9%89%e0%b8%b2%e0%b8%84%e0%b8%a3%e0%b8%a1.%e0%b8%a2%e0%b9%89%e0%b8%b3%e0%b8%a3%e0%b8%b2%e0%b8%a2%e0%b9%84%e0%b8%94%e0%b9%89%e0%b9%80%e0%b8%82%e0%b9%89%e0%b8%b2%e0%b8%97%e0%b9%89%e0%b8%ad%e0%b8%87%e0%b8%96%e0%b8%b4%e0%b9%88%e0%b8%99%e0%b8%aa%e0%b8%a8%e0%b8%84.%e0%b9%80%e0%b8%a3%e0%b9%88%e0%b8%87%e0%b8%97%e0%b8%b3%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%82%e0%b9%89%e0%b8%b2%e0%b9%83%e0%b8%88%e0%b8%81%e0%b8%b1%e0%b8%9a%e0%b8%ad%e0%b8%9b%e0%b8%97..html  </bibl>
</sourceDesc>
</fileDesc>
</teiHeader>
<news>
<headline><orgName>คลัง</orgName>รอจังหวะชงภาษีที่ดินเข้า<orgName>ครม.</orgName>ย้ำรายได้เข้าท้องถิ่น-<orgName>สศค.</orgName>เร่งทำความเข้าใจกับ<orgName>อปท.</orgName></headline>
<lead><orgName>คลัง</orgName>เดินหน้าชงภาษีที่ดินและสิ่งปลูกสร้างเข้า <orgName>ครม.</orgName> หารือนายกฯ รอจังหวะเหมาะ แต่คงไม่ได้จัดเก็บในปีนี้ ย้ำรายได้ที่จัดเก็บเป็นของท้องถิ่น ให้ <orgName>สศค.</orgName>เร่งสร้างความเข้าใจกับ<orgName><prefix>องค์กร</prefix>ปกครองส่วนท้องถิ่น</orgName> รับเงินบาทเริ่มแข็งค่า โดยเป็นหน้าที่ของ <orgName>ธปท.</orgName></lead>
<neck></neck>
<body><p>นายกรณ์ จาติกวณิช รัฐมนตรีว่าการ<orgName><prefix>กระทรวง</prefix>การคลัง</orgName> กล่าวถึงการเตรียมเสนอให้มีการจัดเก็บภาษีที่ดินและสิ่งปลูกสร้างให้<orgName>คณะรัฐมนตรี (ครม.)</orgName> พิจารณา ว่า จะต้องหารือกับนายกรัฐมนตรีถึงช่วงเวลาที่เหมาะสมในการนำเสนอร่างกฎหมายดังกล่าว โดยขณะนี้<orgName><prefix>สำนักงาน</prefix>เศรษฐกิจการคลัง (สศค.)</orgName> ได้ดำเนินการร่างพระราชบัญญัติภาษีที่ดินและสิ่งปลูกสร้างเรียบร้อยแล้ว รอเพียงเวลาการนำเสนอต่อที่ประชุม<orgName>คณะรัฐมนตรี (ครม.)</orgName></p>
<p> "กฎหมายดังกล่าวถือเป็นความตั้งใจแต่แรกของ<orgName>รัฐบาล</orgName>ชุดนี้ เพื่อสร้างความเป็นธรรมและลดความเหลื่อมล้ำสำหรับผู้เสียภาษีในระบบ แต่การบังคับใช้กฎหมายยังมีขั้นตอนอีกมากและการจัดเก็บจะไม่เกิดขึ้นในปีนี้แน่นอนและปีหน้าแน่นอน คาดว่าน่าจะเป็นช่วงที่มาตรการกระตุ้นเศรษฐกิจไทยเข้มแข็งออกมาให้เรียบร้อยก่อน ส่วนแนวนโยบายการจัดเก็บภาษีมรดกนั้น ยังไม่มีการพูดถึง" นายกรณ์กล่าว
</p>
<p>รมว.<orgName>คลัง</orgName>ยืนยันว่า เหตุผลที่<orgName>รัฐบาล</orgName>มีนโยบายที่ต้องจัดเก็บภาษีที่ดินและสิ่งปลูกสร้าง ไม่ใช่เพื่อสร้างรายได้เป็นเหตุผลหลัก เพราะภาษีที่จะจัดเก็บนั้น จะไม่เข้า<orgName>รัฐบาลกลาง</orgName> แต่รายได้จะเข้าไปในแต่ละท้องถิ่น ฉะนั้นระหว่างนี้ <orgName>สศค.</orgName>จะต้องทำหน้าที่สร้างความเข้าใจในเรื่องดังกล่าวให้แก่<orgName><prefix>องค์กร</prefix>ปกครองส่วนท้องถิ่น (อปท.)</orgName> ซึ่งจะป็นหน่วยงานหลักในการจัดเก็บภาษีที่ดินและสิ่งปลูกสร้างนี้</p>
<p>ส่วนการปรับเพิ่มภาษีสรรพสามิตน้ำมันนั้น จะบริหารจัดการไม่ให้กระทบกับกำลังซื้อของประชาชน และไม่เพิ่มต้นทุนให้ผู้ประกอบการ เนื่องจาก<orgName><prefix>กองทุน</prefix>น้ำมัน</orgName>จะเข้ามาแบกรับภาระในช่วงแรกนานหลายเดือน ด้วยการปรับลดเงินนำส่งกองทุนลง จึงไม่มีผลต่อราคาขายปลีก ซึ่งจำเป็นต้องเพิ่มภาษีเพื่อลดการนำเข้าน้ำมัน เพราะไทยใช้น้ำมันเปลืองที่สุดในเอเชีย และยังช่วยพัฒนาอุตสาหกรรมพลังงานทดแทน และส่งผลทางอ้อมในราคาพืชผลเกษตรปรับเพิ่มขึ้นด้วย</p>
<p>ด้านนายดุสิต นนทะนาคร ประธานกรรมการ<orgName>หอการค้าไทย</orgName> กล่าวว่า การที่<orgName>รัฐบาล</orgName>เตรียมเก็บภาษีที่ดินและสิ่งปลูกสร้าง รวมถึงการปรับขึ้นภาษีสรรพสามิตน้ำมัน อาจทำให้ต้นทุนค่าใช้จ่ายของภาคเอกชนสูงขึ้น แต่เห็นว่ารัฐบาลมีความจำเป็น เพราะขณะนี้มีปัญหาเรื่องของการจัดเก็บรายได้ ดังนั้น หากเป็นนโยบายที่ต้องพึ่งพากัน ภาคเอกชนก็พร้อมจะสนับสนุนและจะหันมาพึ่งพาตัวเองและลดต้นทุนส่วนอื่นแทน</p>
<p>นายกรณ์ยังกล่าวถึงเงินบาทที่แข็งค่าขึ้นอย่างต่อเนื่องว่า ขณะนี้ดุลบัญชีเดินสะพัดเป็นบวก โดยไตรมาสแรกของปีนี้ก็บวกกว่าหมื่นล้านบาท ฉะนั้น เมื่อดุลบัญชีเดินสะพัดเป็นบวก ก็ย่อมส่งผลต่ออัตราแลกเปลี่ยนเงินบาทให้ปรับค่าแข็งขึ้น และส่งผลต่อขีดความสามารถในการแข่งขัน ซึ่งเรื่องนี้เป็นหน้าที่ของ<orgName>ธนาคาร<suffix>แห่งประเทศไทย</suffix> (ธปท.)</orgName> ที่จะทำอะไรได้หรือไม่</p>
<p>“เรื่องนี้<orgName>คณะรัฐมนตรี</orgName>ก็ได้ติดตามอย่างใกล้ชิด แต่ผมไม่ได้มีอำนาจอะไรที่จะไปสั่งการเรื่องนี้กับ<orgName><addName>แบงก์ชาติ</addName></orgName>” นายกรณ์กล่าว
</p></body>
</news>
