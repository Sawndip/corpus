<teiHeader>
<fileDesc>
<titleStmt>
  <title>รถจีนเริ่มฟื้นไทยหวังส่งออกยางเพิ่ม"เครื่องใช้ไฟฟ้า-อิเล็กทรอนิกส์"สัญญาณดีออเดอร์เข้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090513/12686/%e0%b8%a3%e0%b8%96%e0%b8%88%e0%b8%b5%e0%b8%99%e0%b9%80%e0%b8%a3%e0%b8%b4%e0%b9%88%e0%b8%a1%e0%b8%9f%e0%b8%b7%e0%b9%89%e0%b8%99%e0%b9%84%e0%b8%97%e0%b8%a2%e0%b8%ab%e0%b8%a7%e0%b8%b1%e0%b8%87%e0%b8%aa%e0%b9%88%e0%b8%87%e0%b8%ad%e0%b8%ad%e0%b8%81%e0%b8%a2%e0%b8%b2%e0%b8%87%e0%b9%80%e0%b8%9e%e0%b8%b4%e0%b9%88%e0%b8%a1%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b9%83%e0%b8%8a%e0%b9%89%e0%b9%84%e0%b8%9f%e0%b8%9f%e0%b9%89%e0%b8%b2%e0%b8%ad%e0%b8%b4%e0%b9%80%e0%b8%a5%e0%b9%87%e0%b8%81%e0%b8%97%e0%b8%a3%e0%b8%ad%e0%b8%99%e0%b8%b4%e0%b8%81%e0%b8%aa%e0%b9%8c%e0%b8%aa%e0%b8%b1%e0%b8%8d%e0%b8%8d%e0%b8%b2%e0%b8%93%e0%b8%94%e0%b8%b5%e0%b8%ad%e0%b8%ad%e0%b9%80%e0%b8%94%e0%b8%ad%e0%b8%a3%e0%b9%8c%e0%b9%80%e0%b8%82%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>รถจีนเริ่มฟื้น<orgName>ไทย</orgName>หวังส่งออกยางเพิ่ม"เครื่องใช้ไฟฟ้า-อิเล็กทรอนิกส์"สัญญาณดีออเดอร์เข้า</headline>
<lead>อุตสาหกรรมยานยนต์จีนเริ่มฟื้น หวังส่งผลดีต่อการส่งออกยางพาราของ<orgName>ไทย</orgName> <orgName>บีโอไอ</orgName>เร่งดึงนักธุรกิจจีนเข้ามาลงทุนแปรรูปยางพาราขั้นต้น <orgName>ส.อ.ท.</orgName>ทวง<orgName>รัฐ</orgName>วางแนวทางประกันเงินดาวน์ ส่งออกเครื่องใช้ไฟฟ้าและอิเล็กทรอนิกส์ส่งสัญญาณดี "<orgName>โตชิบา</orgName>-<orgName>ซัมซุง</orgName>" ออเดอร์เริ่มเข้า</lead>
<neck></neck>
<body><p>นายวัลลภ เตียศิริ ผู้อำนวยการ<orgName><prefix>สถาบัน</prefix>ยานยนต์</orgName> กล่าวว่า ขณะนี้อุตสาหกรรมยานยนต์ของ<orgName>จีน</orgName>เริ่มฟื้นตัวแล้ว จะส่งผลดีต่อการส่งออกยางพาราและการแปรรูปยางขั้นต้น เพื่อผลิตยางรถยนต์ของ<orgName>ไทย</orgName> เนื่องจาก<orgName>จีน</orgName>เป็นผู้นำเข้ายางพารารายใหญ่ของ<orgName>ไทย</orgName> ซึ่งส่วนใหญ่<orgName>ไทย</orgName>ส่งออกยางดิบ แต่หากมีการแปรรูปยางพาราสำหรับผลิตยางรถยนต์ก็จะช่วยเพิ่มมูลค่าการส่งออก โดย<orgName><prefix>สำนักงาน</prefix>คณะกรรมการส่งเสริมการลงทุน (บีโอไอ)</orgName> พยายามดึงนักธุรกิจจีนเข้ามาลงทุนแปรรูปยางพาราขั้นต้น เพื่อส่งออกเป็นวัตถุดิบผลิตยางรถยนต์ที่จีน 
</p>
<p> "ปัจจุบัน<orgName>ไทย</orgName>มีผู้ผลิตยางรถยนต์ที่ได้มาตรฐานประมาณ 10 ราย ก็จะมีโอกาสส่งออกมากขึ้น ซึ่งยางรถยนต์เป็นสินค้าชิ้นส่วนยานยนต์ที่<orgName>ไทย</orgName>ส่งออกมากที่สุดมูลค่าปีละราว 6 หมื่นล้านบาท" นายวัลลภกล่าว และว่า อย่างไรก็ตาม อุตสาหกรรมชิ้นส่วนยานยนต์ของ<orgName>ไทย</orgName> คงไม่ได้รับผลดีจากการฟื้นตัวของอุตสาหกรรมรถยนต์จีน เนื่องจากราคาชิ้นส่วนยานยนต์ของ<orgName>ไทย</orgName>สูงกว่าชิ้นส่วนที่ผลิตในจีน รวมทั้งไม่ส่งผลดีต่อการส่งออกรถยนต์สำเร็จรูปที่ผลิตจากไทยไปจีน
</p>
<p>นายสุรพงษ์ ไพสิฐพัฒนพงษ์ โฆษกกลุ่มอุตสาหกรรมยานยนต์ <orgName><prefix>สภา</prefix>อุตสาหกรรม<suffix>แห่งประเทศไทย</suffix> (ส.อ.ท.) </orgName> กล่าวว่า ขณะนี้ <orgName>ส.อ.ท.</orgName>กำลังติดตามความคืบหน้าการกำหนดแนวทางการค้ำประกันเงินดาวน์ของ<orgName><prefix>กระทรวง</prefix>การคลัง</orgName> ซึ่งครม.เศรษฐกิจมีมติเมื่อวันที่ 4 มีนาคม 2552 ให้<orgName><prefix>กระทรวง</prefix>การคลัง</orgName>ไปกำหนดรูปแบบดังกล่าว ผู้ประกอบการยานยนต์ต้องการให้หลักเกณฑ์ดังกล่าวออกมาเร็ว เพื่อกระตุ้นยอดขายของรถยนต์ เนื่องจากเศรษฐกิจที่ชะลอตัวส่งผลให้มีการเพิ่มเงินดาวน์จาก 5% เป็น 20-25% ถ้าภายในเดือนพฤษภาคม 2552 ไม่มีความคืบหน้าก็อาจทำหนังสือทวงถามหรือเข้าพบเพื่อสอบถามผู้ที่เกี่ยวข้อง
</p>
<p>ขณะที่ในส่วนของการส่งออกเครื่องใช้ไฟฟ้า-อิเล็กทรอนิกส์ ก็ส่อสัญญาณฟื้นตัวเช่นกัน โดยนางกอบกาญจน์ วัฒนวรางกูร ประธานกรรมการบริหาร <orgName><prefix>บริษัท</prefix> โตชิบา ไทยแลนด์ <suffix>จำกัด</suffix></orgName> กล่าวว่า โตชิบาได้รับอานิสงส์จากการที่บริษัทแม่ปิดโรงงานในบางประเทศ และมีการเทออเดอร์มาที่ประเทศไทย ทำให้ยอดการส่งออกของ<orgName>โตชิบา</orgName>ไม่ลดลงมาก อย่างที่คาดการณ์ไว้ตั้งแต่ต้น
</p>
<p>แหล่งข่าวจาก<orgName><prefix>บริษัท</prefix> ไทยซัมซุงอิเลคโทรนิคส์ <suffix>จำกัด</suffix></orgName> กล่าวว่า ขณะนี้มีคำสั่งซื้อเริ่มกลับมาเกือบทุกรายการ เฉลี่ยกลับมา 80% ของการส่งออกในอดีต อาทิ ไมโครเวฟ ที่ส่วนใหญ่ส่งออกไปรัสเซีย ขณะนี้การสั่งซื้อก็กลับมาเกือบปกติแล้ว ขณะที่ในแถบอาเซียนกระเตื้องขึ้นเช่นกัน อย่างไรก็ตาม การสั่งซื้อยังไม่กลับมาร้อยเปอร์เซ็นต์เสียทีเดียว อยู่ที่ 80% แต่ก็ถือเป็นสัญญาณที่ดี</p></body>
</news>
