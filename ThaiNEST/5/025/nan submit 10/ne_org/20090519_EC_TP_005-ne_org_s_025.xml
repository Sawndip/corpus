<teiHeader>
<fileDesc>
<titleStmt>
  <title>กสทฯสะดุดผู้บริหารลาออกเกลี้ยง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4871  </bibl>
</sourceDesc>
</fileDesc>
</teiHeader>
<news>
<headline><orgName>กสทฯ</orgName>สะดุดผู้บริหารลาออกเกลี้ยง</headline>
<lead>   <orgName>กสทฯ</orgName>  เคว้ง  หลังขาดหัวเรือ  กรรมการผู้จัดการใหญ่-รองกรรมการผู้จัดการใหญ่สายการเงิน  <orgName>กสทฯ </orgName> ชะลออนุมัติโครงการ</lead>
<neck></neck>
<body><p>แหล่งข่าวจาก  <orgName><prefix>บมจ.</prefix>กสท  โทรคมนาคม</orgName>  เปิดเผยว่า  ขณะนี้การทำงานของ<orgName>กสทฯ</orgName>  อยู่ในช่วงสุญญากาศ  ทั้งนี้เนื่องจาก<orgName><component>คณะกรรมการ  (บอร์ด) </component> <component>กสทฯ </component></orgName> ได้อนุมัติการลาออกของนายจิรายุทธ  รุ่งศรีทอง  รองกรรมการผู้จัดการใหญ่สายการเงิน  <orgName>กสทฯ </orgName> โดยให้มีผลเมื่อวันที่  16  พ.ค.ผ่านมา  ส่งผลให้ปัจจุบัน  <orgName>กสทฯ </orgName> ไม่มีทั้งกรรมการผู้จัดการใหญ่และรองกรรมการผู้จัดการใหญ่สายการเงิน  การดำเนินการในเรื่องธุรกิจต้องชะลอออกไป  เพราะไม่มีผู้บริหารคนใดต้องการที่จะเข้ามายุ่งเกี่ยวกับการอนุมัติโครงการต่างๆ  ในช่วงนี้  </p>
<p>ทั้งนี้  นายจิรายุทธได้ยื่นใบลาออกตั้งแต่  1  เดือนก่อน  ในช่วงที่มีปัญหาความขัดแย้งกับนายนิธิศ  มงคลพัฒนนกุล  หนึ่งใน<orgName><component>บอร์ด</component>  <component>กสทฯ</component> </orgName> และเรื่องที่บอร์ดไม่พอใจกับแผนธุรกิจของนายจิรายุทธที่ต้องการให้ซื้อ<orgName><prefix>บริษัท</prefix>  ฮัทชิสัน  ซีเอที  ไวร์เลส  มัลติมีเดีย </orgName> หรือ<orgName>ฮัทช์ </orgName> ผู้ให้บริการระบบซีดีเอ็มเอ  แล้วเปลี่ยนโครงข่ายสู่ระบบ  1800  เมกะเฮิรตซ์  เนื่องจากเป็นระบบสากลและมีผู้ใช้บริการมากกว่าซีดีเอ็มเอ  </p>
<p>สำหรับนโยบายการซื้อ<orgName>ฮัทช์</orgName>นั้น  ปรับเปลี่ยนมาจากแผนเดิมที่ให้<orgName>ฮัทช์</orgName>โอนโครงข่ายซีดีเอ็มเอให้<orgName>กสทฯ </orgName> ขณะที่<orgName>ฮัทช์</orgName>ได้ทำตลาดทั่วประเทศ  แต่ติดเรื่องขั้นตอนการผ่าน  พ.ร.บ.ว่าด้วยการให้เอกชนเข้าร่วมหรือดำเนินงานในกิจการของ<orgName>รัฐ </orgName> พ.ศ.2535  ซึ่งใช้เวลาไม่ต่ำกว่า  2  ปี  ดังนั้นการเปลี่ยนมาเป็นวิธีการซื้อ<orgName>ฮัทช์</orgName>จึงเป็นวิธีที่ดีกว่า  ซึ่ง<orgName><component>บอร์ด</component><component>กสทฯ</component></orgName>  ได้อนุมัติในหลักการแล้ว  แต่ยังไม่ได้ข้อสรุปเรื่องมูลค่าซื้อ  </p>
<p>อย่างไรก็ตาม  นายจิรายุทธยังคงเป็นหนึ่งในผู้สมัครตำแหน่งกรรมการผู้จัดการใหญ่  ซึ่งขึ้นอยู่กับการตัดสินใจของบอร์ดชุดใหม่ว่าจะให้ดำเนินการต่อหรือเริ่มใหม่ตั้งแต่ต้น  ขณะที่บอร์ดชุดเดิมที่มีนายสถิตย์  ลิ่มพงศ์พันธุ์  เป็นประธาน  ยังคงมีการประชุมบอร์ดในวันที่  20  พ.ค.นี้. </p></body>
</news>
