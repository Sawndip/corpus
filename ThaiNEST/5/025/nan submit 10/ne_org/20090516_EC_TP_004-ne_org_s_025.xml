<teiHeader>
<fileDesc>
<titleStmt>
  <title>จับตาคนหนีน้ำมันแพงแห่ใช้แก๊สพุ่งอีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160509/4742  </bibl>
</sourceDesc>
</fileDesc>
</teiHeader>
<news>
<headline>จับตาคนหนีน้ำมันแพงแห่ใช้แก๊สพุ่งอีก</headline>
<lead>นักวิชาการแนะ<orgName>รัฐ</orgName>ฉวยจังหวะรีดเงินคืน<orgName><prefix>กองทุน</prefix>น้ำมันฯ </orgName> ทันทีช่วงขาลง  หากยืดยาดระวังทรุด  ชี้ทิศทางตลาดโลกเริ่มแกว่งตัวสูง  เก็งกำไรจับตาแห่ใช้ก๊าซหุงต้มพุ่งสูงอีก</lead>
<neck></neck>
<body><p> นายมนูญ  ศิริวรรณ  ผู้เชี่ยวชาญด้านน้ำมันและอดีตผู้บริหาร  <orgName><prefix>บริษัท</prefix>  บางจากปิโตรเลียม  <suffix>จำกัด  (มหาชน) </suffix></orgName> เปิดเผยว่า  หลังจาก<orgName>รัฐบาล</orgName>ขึ้นภาษีสรรพสามิตน้ำมันฉลี่ย  2  บาทต่อลิตร  แต่ราคาขายปลีกยังไม่ปรับขึ้นเพราะใช้เงิน<orgName><prefix>กองทุน</prefix>น้ำมันเชื้อเพลิง</orgName>เข้ามาดูแล  ด้วยการลดการเก็บเงินเข้า<orgName>กองทุนฯ</orgName>  ดังนั้น  เมื่อราคาน้ำมันตลาดโลกลดลงจะต้องเร่งใช้จังหวะนั้นเรียกเก็บเงินคืน<orgName>กองทุนฯ</orgName>  ทันที  เนื่องจากราคาน้ำมันช่วงปลายปีมีแนวโน้มสูงขึ้นและแพงกว่าปกติ </p>
<p>   "<orgName>รัฐ</orgName>ต้องไม่รอช้า  ประวิงเวลาด้วยการให้ราคาขายปลีกลดลงไปอีก  เพราะนี่เป็นช่วงราคาน้ำมันค่อนข้างต่ำแล้ว  หากน้ำมันขาขึ้นจะเรียกเก็บคืนลำบาก  ซึ่งอดีต<orgName>รัฐบาล</orgName>เคยพลาดมาแล้วที่มัวปล่อยเวลา  แล้วที่สุดก็ทำให้<orgName>กองทุนฯ</orgName>  แบกภาระมากขึ้น  เพราะหลักการ<orgName><prefix>กองทุน</prefix>น้ำมันฯ </orgName> เงินที่สะสมสามารถดูแลราคาน้ำมันได้  เมื่อถึงราคาวิกฤติขึ้นสูง"  นายมนูญกล่าว </p>
<p>ทั้งนี้  การที่<orgName><prefix>กระทรวง</prefix>พลังงาน</orgName>ตั้งเป้าใช้<orgName><prefix>กองทุน</prefix>น้ำมันฯ </orgName> อุดหนุนเพียง  1  เดือนนั้น  หากพิจารณาราคาตลาดโลกไม่ใช่ง่ายเพราะราคาน้ำมันช่วงนี้ยังผันผวนตามตลาดหุ้นและราคาน้ำมันดิบมีทิศทางปรับตัวไปอยู่ที่ระดับ  60  เหรียญสหรัฐต่อบาร์เรล  ดูจากการซื้อขายน้ำมันดิบล่วงหน้าที่เริ่มมีการเก็งกำไรบ้างแล้ว  โดยราคาซื้อขายน้ำมันดิบล่วงหน้างวดเดือน  มิ.ย.เพิ่มขึ้นจากงวดเดือน  พ.ค.  4  เหรียญสหรัฐต่อบาร์เรล  ซึ่งนักวิเคราะห์เริ่มมองราคาน้ำมันมีแนวโน้มแพงขึ้นในสิ้นปี </p>
<p>นายชิษณุพงศ์   รุ่งโรจน์งามเจริญ   นายก<orgName><prefix>สมาคม</prefix>ผู้ค้าก๊าซปิโตรเลียมเหลว  (แอลพีจี) </orgName> หรือก๊าซหุงต้ม  กล่าวว่า  เมื่อราคาน้ำมันสูงขึ้นจะเป็นปัจจัยสำคัญที่ทำให้ผู้ใช้รถใช้น้ำมันหันมาติดตั้งเครื่องยนต์แอลพีจีมากขึ้นได้  แต่มากน้อยเพียงใดต้องดู  1-2  เดือน  หากการใช้ก๊าซหุงต้มเพิ่มขึ้นแบบก้าวกระโดด  การนำเข้าอาจเกิดปัญหาได้  <orgName>รัฐบาล</orgName>ต้องติดตามอย่างใกล้ชิด </p>
<p> "ยอมรับว่า<orgName>รัฐ</orgName>ขึ้นภาษีน้ำมันไปแล้วแต่ยังไม่ขึ้นภาษีสรรพสามิต  ก๊าซหุงต้มก็อาจเป็นไปได้ที่จะทำให้ส่วนต่างราคาแอลพีจีกับน้ำมันเพิ่มขึ้นเมื่อถึงเวลาเก็บเงินเข้า<orgName>กองทุนฯ</orgName>  เพิ่ม  และหากตลาดโลกอยู่ในระดับสูง  สิ่งที่ตามมาคือการใช้อาจขยับตาม  เรื่องนี้ต้องติดตามตัวเลขใกล้ชิดว่ายอดใช้ก๊าซหุงต้มจะสูงขึ้นหรือไม่"  นายชิษณุพงศ์กล่าว</p>
<p>     ส่วนการลดค่าขนส่งก๊าซหุงต้ม  5  บาทต่อถังขนาด  15  กิโลกรัม  คงไม่สามารถลดได้แล้ว  เพราะราคาดีเซลเริ่มสูงขึ้น  แต่ไม่มีนโยบายปรับเพิ่มค่าขนส่ง.</p></body>
</news>
