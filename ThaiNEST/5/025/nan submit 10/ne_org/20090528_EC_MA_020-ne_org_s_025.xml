<teiHeader>
<fileDesc>
<titleStmt>
  <title>ฟันธงศก.หสหรัฐถดถอยสิ้นสุดปีนี้  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ecb01280552&sectionid=0141&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ฟันธงศก.หสหรัฐถดถอยสิ้นสุดปีนี้</headline>
<lead>ผลสำรวจของ<orgName>เอ็นเอบีอี</orgName>ชี้นักเศรษฐศาสตร์ชั้นแนวหน้าทำนายภาวะเศรษฐกิจถดถอยของ<orgName>สหรัฐ</orgName>สิ้นสุดภายในปีนี้แต่จะฟื้นตัวช้า ขณะอัตราว่างงานจะพุ่งสูงเหตุบริษัทไม่กล้าจ้างจนกว่าจะมั่นใจ</lead>
<neck></neck>
<body><p><orgName>เอพี</orgName>รายงานเมื่อ 26 พฤษภาคม ว่านักเศรษฐศาสตร์มากกว่า 90 เปอร์เซ็นต์ทำนายว่าภาวะเศรษฐกิจถดถอยของสหรัฐจะสิ้นสุดลงในปีนี้แม้ว่าการฟื้นตัวดูจะค่อนข้างมีอุปสรรค โดยการประเมินดังกล่าวมาจากบรรดานักวิเคราะห์เศรษฐกิจชั้นแนวหน้าในการสำรวจของ<orgName><prefix>สมาคม</prefix>เศรษฐศาสตร์ธุรกิจสหรัฐ (เอ็นเอบีอี)</orgName> ที่เผยแพร่ในวันเดียวกันนี้</p>
<p>ราว 74 เปอร์เซ็นต์ของนักวิเคราะห์คาดหวังว่าภาวะถดถอยทางเศรษฐกิจที่เริ่มต้นตั้งแต่เดือนธันวาคม 2550 และดำเนินมาอย่างยาวนานที่สุดนับตั้งแต่สิ้นสุดสงครามโลกครั้งที่ 2 จะสิ้นสุดลงในไตรมาสที่ 3 ของปีนี้ ขณะที่ 19 เปอร์เซ็นต์ ทำนายว่าจุดเปลี่ยนจะเกิดขึ้นในช่วง 3 เดือนสุดท้ายของปีนี้และอีก 7 เปอร์เซ็นต์ เชื่อว่าภาวะเศรษฐกิจถดถอยจะสิ้นสุดลงในไตรมาสแรกของปี 2553 </p>
<p>นายคริส วาร์วาเรส ประธาน<orgName>เอ็นเอบีอี</orgName>และหัวหน้าฝ่ายที่ปรึกษาเศรษฐกิจมหภาคระบุว่า "ขณะที่แนวโน้มทุกอย่างยังคงอ่อนแอ แต่มีสัญญาณหลายอย่างที่บ่งชี้ว่าเศรษฐกิจกำลังจะมีเสถียรภาพ แต่การฟื้นตัวทางเศรษฐกิจมีแนวโน้มที่จะค่อยเป็นค่อยไปมากกว่าการฟื้นตัวจากภาวะเศรษฐกิจถดถอยที่เคยประสบกันก่อนหน้านี้ </p>
<p>ข่าวระบุว่า ปัจจัยหลักอย่างหนึ่งที่ฉุดเศรษฐกิจให้เข้าสู่สภาวะถดถอยคือวิกฤตทางการเงินที่เกิดขึ้นเมื่อฤดูใบไม้ร่วงปีที่แล้วและรุนแรงที่สุดนับตั้งแต่ทศวรรษที่ 1930 นักเศรษฐศาสตร์หลายรายระบุว่าการฟื้นตัวหลังจากวิกฤตการเงินจะเป็นไปได้อย่างช้าๆ </p>
<p>คำทำนายของ<orgName>เอ็นเอบีอี</orgName>ระบุว่า ในทางตรงกันข้าม อัตราการว่างงานจะเพิ่มสูงขึ้นอีกในปีนี้แม้ว่าเศรษฐกิจจะเริ่มฟื้นตัว บริษัทต่างๆ จะไม่รีบร้อนในการจ้างพนักงานจนกระทั่งพวกเขารู้สึกว่าการฟื้นตัวทางเศรษฐกิจเริ่มมั่นคง </p>
<p>ในการนี้นักวิเคราะห์ระบุว่าอัตราการว่างงานเฉลี่ยจะอยู่ที่ 9.1 เปอร์เซ็นต์ ซึ่งดีดตัวขึ้นอย่างรุนแรงจาก 5.8 เปอร์เซ็นต์ เมื่อปีที่ผ่านมาและเพิ่มขึ้นจากอัตรา 8.9 เปอร์เซ็นต์ ในปัจจุบันที่นับว่าสูงที่สุดในรอบ 25 ปี ซึ่งหากการคาดการณ์ของ<orgName>เอ็นเอบีอี</orgName>ถูกต้องจะนับเป็นตัวเลขอัตราการว่างงานสูงที่สุดนับตั้งแต่ 9.6 เปอร์เซ็นต์ เมื่อปี 2526 ที่<orgName>สหรัฐ</orgName>อยู่ในช่วงย่ำแย่จากการฟื้นตัวทางเศรษฐกิจเช่นเดียวกัน ขณะที่มีบางส่วนที่ทำนายว่าอัตราการว่างงานจะสูงถึง 10.7 เปอร์เซ็นต์ในช่วงไตรมาสที่ 2 ของปี 2553 </p>
<p><orgName>เอ็นเอบีอี</orgName>ทำนายว่าในปีหน้าเศรษฐกิจจะเติบโตขึ้น 2 เปอร์เซ็นต์ ซึ่งน้อยกว่าที่คาดการณ์ไว้ก่อนหน้านี้ที่ 2.4 เปอร์เซ็นต์ เมื่อเดือนกุมภาพันธ์ที่ผ่านมา และจากอัตราการฟื้นตัวของเศรษฐกิจที่เป็นไปอย่างเอื่อยเฉื่อย บรรดานักวิเคราะห์ทำนายว่า<orgName>กองทุนสำรอง<suffix>แห่งรัฐ</suffix></orgName>หรือ<orgName>ธนาคารกลางสหรัฐ (เฟด)</orgName> จะไม่ปรับขึ้นอัตราดอกเบี้ยจนกระทั่งไตรมาส 2 ของปีหน้า </p>
<p>ทั้งนี้ ผลสำรวจของ<orgName>เอ็นเอบีอี</orgName>นี้จัดทำขึ้นระหว่างวันที่ 27 เมษายนถึง 11 พฤษภาคมที่ผ่านมา </p></body>
</news>
