<teiHeader>
<fileDesc>
<titleStmt>
  <title>กอร์ปศักดิ์ ไม่เห็นด้วยที่จะให้ อคส. ระบายสินค้าเกษตร  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 19:25:08  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzY2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>กอร์ปศักดิ์ ไม่เห็นด้วยที่จะให้ <orgName>อคส.</orgName> ระบายสินค้าเกษตร</headline>
<lead>� รองนายกรัฐมนตรีฝ่ายเศรษฐกิจไม่เห็นด้วยที่จะให้<orgName><prefix>องค์การ</prefix>คลังสินค้า</orgName> เข้ามาทำหน้าที่ระบายสินค้า แต่เป็นหน้าที่ของ<orgName><prefix>กรม</prefix>การค้าต่างประเทศ</orgName> ขณะที่รัฐมนตรี<orgName>พาณิชย์</orgName>พูดชัดไม่มีผลประโยชน์จากการประมูลครั้งนี้</lead>
<neck></neck>
<body><p>นายสุเทพ  เทือกสุบรรณ  รองนายกรัฐมนตรี ในฐานะประธาน<orgName><prefix>คณะกรรมการ</prefix>ยุทธศาสตร์ระบายสินค้าเกษตร</orgName>  เรียกประชุมกรรมการที่ประกอบด้วย นายกอร์ปศักดิ์ สภาวสุ  รองนายกรัฐมนตรี , นางพรทิวา นาคาสัย รัฐมนตรีว่าการ<orgName><prefix>กระทรวง</prefix>พาณิชย์</orgName> , นายประดิษฐ์ ภัทรประสิทธิ์ รัฐมนตรีช่วยว่าการ<orgName><prefix>กระทรวง</prefix>การคลัง</orgName> , นายอำพน กิตติอำพน  เลขาธิการ<orgName><prefix>คณะกรรมการ</prefix>พัฒนาการเศรษฐกิจและสังคม<suffix>แห่งชาติ</suffix> ( สศช.)</orgName> หลัง <orgName>ครม.</orgName>ขอให้ทบทวนรายละเอียดแนวทางการระบายข้าว ทั้งเรื่องราคา และปริมาณ รวมถึงสินค้าเกษตรอื่น ๆ เพื่อเป็นแนวทางการทำงาน  เนื่องจาก  <orgName>ครม.</orgName> ต้องการมีส่วนร่วมในการพิจารณา</p>
<p>ก่อนการประชุม  นายกอร์ปศักดิ์ กล่าวว่า  การจำหน่ายสินค้าเกษตรครั้งนี้เป็นครั้งใหญ่ที่สุดในประวัติศาสตร์ เนื่องจากมีสินค้าเกษตรจำนวนมาก  ดังนั้นต้องมียุทธศาสตร์ที่เหมาะสมเพื่อรักษาผลประโยชน์ของชาติ  ทั้งนี้ไม่ติดใจราคาขั้นต่ำ เพราะขึ้นอยู่กับกลไกการตลาดและความฉลาดในการขายสินค้าให้ได้ราคา  แต่ส่วนตัวเห็นว่าการให้<orgName><prefix>องค์การ</prefix>คลังสินค้า</orgName> หรือ <orgName>อคส.</orgName> เข้ามาดูแลไม่เหมาะสม เนื่องจากไม่มีความเชี่ยวชาญ เพราะเป็นเพียงองค์กรในการดูแลสินค้าในสตอกของ<orgName>รัฐบาล</orgName>  จึงควรให้ผู้มีประสบการณ์เข้ามารับผิดชอบ คือ <orgName><prefix>กรม</prefix>การค้าต่างประเทศ </orgName> อย่างไรก็ตาม ความคิดเห็นที่แตกต่างต้องหารือกันด้วยเหตุผล</p>
<p>ขณะที่  นางพรทิวา นาคาศัย  รัฐมนตรีว่าการ<orgName><prefix>กระทรวง</prefix>พาณิชย์</orgName>  กล่าวยืนยันว่า การทำงานของ <orgName>อคส.</orgName> ได้ร่วมกับ<orgName><prefix>กรม</prefix>การค้าต่างประเทศ</orgName> ซึ่งทำหน้าที่เป็นกรรมการร่วมกำหนดนโยบายการระบายข้าว โดยตลอด  และการเร่งประมูลข้าวในขณะนี้ เพราะเห็นว่าในราคาเริ่มดีขึ้นเพื่อไม่ให้<orgName>รัฐบาล</orgName>ต้องขาดทุน  เนื่องจากในช่วงนี้  <orgName>อินเดีย</orgName>และ<orgName>เวียดนาม</orgName> ไม่จำหน่ายข้าวออกสู่ตลาด  จึงเป็นช่วงที่เหมาะที่<orgName>ไทย</orgName>ต้องขายข้าว  และย้ำว่า การประมูลโปร่งใส ตรวจสอบได้  เพราะหากเห็นว่าราคาที่ประมูลต่ำเกินไป ก็จะให้เพิ่มราคาจาก 14,000 บาทต่อตันขึ้นไป ถึงแม้ราคาตลาดจะอยู่ที่ 16,000 บาทต่อตัน  แต่ข้าวในสตอกของ<orgName>รัฐบาล</orgName>ที่มีคุณภาพลดลงประมาณร้อยละ 70 จะถูกกดราคาจากตลาดอยู่แล้ว
แต่เห็นว่าปัญหาเกิดขึ้นมา เป็นเพราะเอกชนผู้แพ้ประมูล ซึ่งไม่ยอมสู้ราคาในช่วงนั้น ออกมาเปิดประเด็นว่า มีความไม่โปร่งใสเกิดขึ้น  เพราะหากทำให้การประมูลที่สำเร็จแล้ว ล้มไปได้  ผู้แพ้ประมูลก็จะดีใจ ซึ่งเห็นว่าเป็นเรื่องที่จบไปแล้ว  แต่เอกชนรายดังกล่าวไม่ยอมสู้ราคากับรายอื่นเอง  สำหรับการที่<orgName><prefix>องค์การ</prefix>คลังสินค้า</orgName> ได้ทำสัญญากับบริษัทเอกชน 17 ราย ไปแล้ว  ก่อนนำเข้า <orgName>ครม.</orgName> ถือเป็นระเบียบปฏิบัติที่ทำมานานแล้ว  แต่หากจะมีการเปลี่ยนแปลงแนวทางใด  ก็ควรเปลี่ยนแปลงตั้งแต่แรก  ไม่ใช่มาเปลี่ยนแปลงในช่วงนี้  แต่ก็ต้องหารือกันให้ได้ข้อยุติ.</p></body>
</news>
