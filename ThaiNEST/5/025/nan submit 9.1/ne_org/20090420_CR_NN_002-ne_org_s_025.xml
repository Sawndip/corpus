<teiHeader>
<fileDesc>
<titleStmt>
  <title>ทนาย นปช. ร้องศาลปล่อยตัว �3 แกนนำ� ตาม ป.วิ อาญา ม. 90 อ้างคุมขังมิชอบ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=157918  </bibl>
</sourceDesc>
</fileDesc>
</teiHeader>
<news>
<headline>ทนาย <orgName>นปช.</orgName> ร้อง<orgName>ศาล</orgName>ปล่อยตัว �3 แกนนำ� ตาม ป.วิ อาญา ม. 90 อ้างคุมขังมิชอบ</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก วันที่ 20 เม.ย.52 เวลา 10.00 น. นายคารม พลทะกลาง ทนายความแกนนำ<orgName>แนวร่วมประชาธิปไตยต่อต้านเผด็จการแห่งชาติ ( นปช.)</orgName> ได้ยื่นคำร้องขอปล่อยตัวนายวีระ มุสิกพงศ์ , นายณัฐวุฒิ ใสยเกื้อ และ นพ.เหวง โตจิราการ แกนนำ <orgName>นปช.</orgName> ผู้ต้องหาที่ 1-3 คดีปลุกระดมมวลชนโดยวีธีการใด เพื่อให้ละเมิดกฎหมายแผ่นดิน และมั่วสุมตั้งแต่ 10 คนขึ้นไปก่อความวุ่นวายในบ้านเมือง ตามประมวลกฎหมายอาญา มาตรา 116 และ 215 ตามประมวลวิธีพิจารณาความอาญา มาตรา 90 เนื่องจากถูกคุมขังโดยมิชอบ</p>
<p>โดยคำร้องสรุปว่า เมื่อวันที่ 12 เม.ย. นายอภิสิทธิ์ เวชชาชีวะ นายกรัฐมนตรี ได้ประกาศสถานการณ์ฉุกเฉินที่มีความร้ายแรง ในเขตพื้นที่กรุงเทพ ฯ โดยไม่ได้รับความเห็นชอบจาก<orgName>คณะรัฐมนตรี ( ครม.) </orgName> ถึงแม้วันที่ 17 เม.ย. เวลา 09.00 น. จะมีการประชุม <orgName>ครม.</orgName> นัดพิเศษ ที่ทำเนียบรัฐบาล แต่ไม่ปรากฏว่า <orgName>ครม.</orgName> ได้ความเห็นชอบต่อประกาศสถานการณ์ฉุกเฉิน ฯ ฉบับลงวันที่ 12 เม.ย. ทั้งเมื่อนายกรัฐมนตรี ประกาศสถานการณ์ฉุกเฉิน ฯ ไปแล้วไม่ได้ดำเนินการให้ได้รับความเห็นชอบจาก <orgName>ครม.</orgName> ภายใน 3 วันตาม พ.ร.ก. การบริหารราชการในสถานการณ์ฉุกเฉิน พ.ศ.2548  ดังนั้นการประกาศดังกล่าวจึงต้องสิ้นสุดลงหรือถูกยกเลิกไปในวันที่ 15 เม.ย. ตามมาตรา 5 ของ พ.ร.ก.ฉุกเฉิน ฯ ซึ่งการที่พนักงานสอบสวนจับกุมและควบคุมตัวผู้ต้องหาทั้งสาม หลังจากที่เข้ามอบตัวเมื่อวันที่ 14 เม.ย. โดยควบคุมตัวเป็นเวลา 48 ชั่วโมงจนถึงวันที่ 16 เม.ย. แล้ว พ.ต.ท.ทินกร สมวันดี พนักงานสอบสวน <orgName><prefix>สน.</prefix>ดุสิต</orgName> ได้ยื่นคำร้องฝากขังครั้งที่ 1 เป็นเวลา 12 วันต่อ<orgName>ศาลอาญา</orgName> แต่ภายหลัง<orgName>ศาล</orgName>มีคำสั่งยกคำร้อง และไม่รับตัวผู้ต้องหาไว้ควบคุม และ<orgName>ศาล</orgName>ไม่ได้อนุญาตให้ฝากขังผู้ต้องหาตามประมวลวิธีพิจารณาความอาญา เนื่องจากเห็นว่าพนักงานสอบสวนมีอำนาจควบคุมตัวอยู่แล้วตาม พ.ร.ก.ฉุกเฉิน ฯ มาตรา 11 และ 12 เมื่อเห็นว่าประกาศสถานการณ์ฉุกเฉิน ฯ ควรต้องสิ้นสุดลงหรือยกเลิกไปตั้งวันที่ 15 เม.ย.แล้ว การที่พนักงานสอบสวนได้ควบคุมตัวผู้ต้องหาในวันที่ 16 เม.ย. เป็นการจับกุมและควบคุมตัวโดยมิชอบ จึงขอให้<orgName>ศาล</orgName>ไต่สวนคำร้องโดยด่วนและมีคำสั่งปล่อยตัวผู้ต้องหาทันที  .</p>
<p><orgName>ศาล</orgName>รับคำร้องไว้พิจารณาเพื่อมีคำสั่งต่อไป</p>
<p>นายคารม พลทะกลาง ทนายความ  <orgName>นปช.</orgName> กล่าวว่า หาก<orgName>ศาล</orgName>รับคำร้องไว้ไต่สวน ก็ได้เตรียมเอกสาร และพยานบุคคลไว้ 5 ปาก ประกอบด้วยนายสมชาย วงศ์สวัสดิ์ อดีตนายกรัฐมนตรี นายมานิตย์ จิตต์จันทร์กลับ ส.ส.สัดส่วน <orgName><prefix>พรรค</prefix>เพื่อไทย</orgName> ซึ่งจะไต่สวนเกี่ยวกับแนวทางปฏิบัติในการประกาศสถานการณ์ฉุกเฉิน ฯ  เพราะสมัย<orgName>รัฐบาลนายสมชาย</orgName> เคยประกาศ พ.ร.ก.ฉุกเฉินมาแล้ว  และนายวีระ , นายณัฐวุฒิ และ นพ.เหวง ผู้ต้องหาทั้งสามที่ขอให้<orgName>ศาล</orgName>ออกหมายเบิกตัวมาไต่สวนที่ศาล อย่างไรก็ดีหากไต่สวนแล้ว<orgName>ศาล</orgName>มีคำสั่งให้ปล่อยตัว โดยเห็นว่าการประกาศสถานการณ์ฉุกเฉิน ฯ ไม่ได้ผ่านความเห็นชอบ <orgName>ครม.</orgName> ตามที่กฎหมายบัญญัติไว้ ก็ต้องปล่อยตัวผู้ที่ควบคุมตัวตามประกาศนี้ทุกคน</p>
<p>ด้านนายคำนวณ ชโลปถัมภ์ หนึ่งในทีมทนายความ กล่าวเสริมว่า การยื่นคำร้องให้ไต่สวนเพื่อปล่อยตัวตาม ป. วิอาญา มาตรา 90 จะเป็นการไต่สวนฝ่ายผู้ต้องหาที่เป็นผู้ร้อง เพียงฝ่ายเดียว ซึ่งการยื่นคำร้องทีมทนายความ ได้ศึกษาข้อกฎหมายโดยละเอียดแล้วว่า ข้อกฎหมายชัดเจน ว่า พ.ร.ก.ฉุกเฉิน ฯ  มาตรา 5 , 11 และ 12 นายกรัฐมนตรีจะประกาศสถานการณ์ฉุกเฉิน ฯ ก็ต้องโดยความเห็นชอบของ <orgName>ครม.</orgName> แต่จนถึงวันที่ 17 เม.ย. ก็ยังไม่ปรากฏว่า <orgName>ครม.</orgName> ให้ความเห็นชอบ ดังนั้นประกาศสถานการณ์ฉุกเฉินต้องไม่มีผลบังคับใช้อีกต่อไปโดยผลของกฎหมาย  </p></body>
</news>
