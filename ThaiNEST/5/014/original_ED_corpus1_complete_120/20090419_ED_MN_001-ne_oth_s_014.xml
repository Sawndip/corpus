<teiHeader>
<fileDesc>
<titleStmt>
  <title>หน่วยสืบราชการลับอังกฤษเฟ้นหานักวิทย์ รับบท "Q" ตัวจริง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-19 22:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000043589  </bibl>
</sourceDesc>
</fileDesc>
</teiHeader>
<news>
<headline>หน่วยสืบราชการลับอังกฤษเฟ้นหานักวิทย์ รับบท "Q" ตัวจริง</headline>
<lead>หน่วยสืบราชการลับของอังกฤษเตรียมปั้น "คิว" แห่งหนังดังเรื่อง "<name>เจมส์ บอนด์</name>" ให้มีตัวตนขึ้นมาจริงๆ ประกาศเฟ้นหานักวิทย์อัจฉริยะมาดำรงตำแหน่ง<name head="หัวหน้า">หัวหน้าทีมพัฒนาอุปกรณ์ไฮเทค</name>ให้กับ MI5 ไว้จัดการกับแผนปฏิบัติการของผู้ก่อการร้าย ที่หวังก่อความวุ่นวายในสหราชอาณาจักร</lead>
<neck></neck>
<body><p>เดลีเมลและบีบีซีนิวส์รายงานว่า หน่วยสืบราชการลับภายในสหราชอาณาจักร หรือ เอ็มไอ 5 (Military Intelligence Section 5: MI5) ประกาศรับสมัครบุคคล เพื่อดำรงตำแหน่ง<name head="ประธานที่ปรึกษา">ประธานที่ปรึกษาด้านวิทยาศาสตร์</name> โดยมีหน้าที่หลักในการป้องกันประเทศจ ากผู้ก่อการร้ายในทุกรูปแบบ ด้วยวิทยาศาสตร์และเทคโนโลยีสุดทันสมัย คล้ายกับ "คิว" (Q) นักวิทยาศาสตร์อัจฉริยะในภาพยนตร์แนวสายลับเรื่องดังอย่าง <name>เจมส์ บอนด์ (James Bond)</name></p>
<p>ศาสตราจารย์จอห์น เบดดิงตัน (Professor John Beddington) <name head="ประธานที่ปรึกษา">ประธานที่ปรึกษาด้านวิทยาศาสตร์</name>ของรัฐบาลอังกฤษ เปิดเผยกับบีบีซีนิวส์ว่า ตำแหน่งดังกล่าวนับว่ามีความสำคัญมาก ในการจัดหาและพัฒนาอุปกรณ์วิทยาศาสตร์และเทคโนโลยีขั้นสูงสำหรับการจัดการแก้ปัญหาต่างๆ ที่องค์กรอาจต้องเผชิญ</p>
<p>"<name head="ประธานที่ปรึกษา">ประธานที่ปรึกษาด้านวิทยาศาสตร์</name>ของเอ็มไอ 5 จะมีบทบาทสำคัญ ในการขัดขวางการกระทำของผู้ที่ร่วมอยู่ในลัทธิก่อการร้าย ป้องกันการจารกรรมข้อมูล หรือความลับทางการทหาร อันอาจก่อให้เกิดผลร้ายแก่สหราชอาณาจักร ปกป้องโครงสร้างพื้นฐานของชาติ และขัดขวางไม่ให้มีการผลิตอาวุธที่ใช้ทำลายล้างมวลชน ซึ่งหน้าที่นี้จำเป็นต้องใช้ความรู้ด้านวิทยาศาสตร์อย่างมโหฬารเลยทีเดีย"</p>
<p>ศาสตราจารย์เบดดิงตันกล่าวอีกว่า การจัดตั้งตำแหน่งนี้ขึ้นมาเป็นการพัฒนาด้านวิทยาศาสตร์และเทคโนโลยีของอังกฤษให้มีความทันสมัยมากที่สุด เพื่อให้เจ้าหน้าที่ในหน่วยสืบราชการลับของอังกฤษสามารถก้าวล้ำนำหน้าศัตรูผู้ก่อการร้ายของประเทศชาติไปได้อีกหนึ่งขั้น</p>
<p>ด้าน ดร.แซลลี ลีฟส์ลีย์ (Dr.Sally Leivesley) จากองค์กรที่ปรึกษาด้านความปลอดภัย นิว ริสก์ (New Risk) กล่าวเพิ่มเติมว่าการแต่งตั้งตำแหน่ง<name head="ประธานที่ปรึกษา">ประธานที่ปรึกษาวิทยาศาสตร์</name>ของเอ็มไอ 5 เป็นไปเพื่อให้สอดรับกับการปรากฏขึ้นของปฏิบัติการโดยผู้ก่อการร้ายที่โจมตีฝ่ายตรงข้ามด้วยวีธีทางเคมี ชีวภาพ และ<name head="รังสี">กัมมันตภาพรังสี</name> รวมถึงการคุกคามระบบคอมพิวเตอร์ด้วย</p>
<p>"<name head="หัวหน้า">หัวหน้าทีมนักวิทยาศาสตร์</name>ของเอ็มไอ 5 จะเป็นผู้พลิกโฉมศักยภาพของอังกฤษในการจัดการกับภัยคุกคามจากผู้ก่อการร้าย" ดร.ลีฟลีย์กล่าว โดยเชื่อมั่นว่า ผู้ที่จะมาเป็น<name head="หัวหน้า">หัวหน้านักวิทยาศาสตร์</name>ของหน่วยสืบราชการลับภายในสหราชอาณาจักร จะเข้ามามีบทบาทสำคัญในการติดต่อสื่อสารกับผู้เชี่ยวชาญในประเทศอื่นๆ ที่มีความเสี่ยงสูงที่จะถูกโจมตีจากผู้ก่อการร้าย เช่น สหรัฐอเมริกา เป็นต้น ซึ่งหมายความว่าห้องปฏิบัติการวิทยาศาสตร์ขนาดใหญ่ที่มีอยู่ทั่วโลกจะสามารถทำงานร่วมกันได้อย่างมีประสิทธิภาพเมื่อมีเหตุร้ายเกิดขึ้น</p>
<p>สำหรับคุณสมบัติของผู้ที่จะมาเป็น<name head="ประธานที่ปรึกษา">ประธานที่ปรึกษาด้านวิทยาศาสตร์</name>หรือ<name head="หัวหน้า">หัวหน้านักวิทยาศาสตร์</name>ตามประกาศในเว็บไซต์ของเอ็มไอ 5 นั้นระบุว่า จะต้องเป็นผู้เชี่ยวชาญด้านวิทยาศาสตร์ในระดับโลก มีทักษะและกลยุทธ์ในการแก้ปัญหาอย่างชาญฉลาด และมีทักษะด้านการติดต่อสื่อสารในระดับดีเยี่ยม</p>
<p>ผู้ที่ได้รับคัดเลือกจะมีหน้าที่รับผิดชอบในตำแน่ง<name head="หัวหน้า">หัวหน้าทีมนักวิทยาศาสตร์</name>ในการพัฒนาอุปกรณ์ต่างๆ ที่เป็นประโยชน์ต่อการปฏิบัติงานของเจ้าหน้าที่ และประสานงานด้านวิทยาศาสตร์ขององค์กร โดยทำงานร่วมกับเจ้าหน้าที่สืบราชการลับอาวุโสในการป้องกันการก่อการร้ายในสหราชอาณาจักร ซึ่งตำแหน่งนี้เปิดรับสมัครตั้งแต่วันนี้ถึง 24 เม.ย.52.</p></body>
</news>
