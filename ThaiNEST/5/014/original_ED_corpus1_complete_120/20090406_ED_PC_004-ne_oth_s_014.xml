<teiHeader>
<fileDesc>
<titleStmt>
  <title>"ซัมซุง"ขยายไลน์สินค้าเสริมทัพไอที  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-06 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com02060452&day=2009-04-06&sectionid=0209  </bibl>
</sourceDesc>
</fileDesc>
</teiHeader>
<news>
<headline>"ซัมซุง"ขยายไลน์สินค้าเสริมทัพไอที</headline>
<lead>"ซัมซุง" เปิดเกมรุกธุรกิจไอทีเต็มรูปขยายไลน์สินค้า "<name>โน้ตบุ๊ก</name>-โปรเจ็กเตอร์" เสริมทัพ เข็น<name head="จอ">จอแอลซีดี</name>ขนาดใหญ่ เจาะลูกค้าระดับกลางถึงบน หวังฉุดมูลค่าตลาดเพิ่มหลังราคาสินค้าตกลง 10-15% ต่อปี พร้อมตั้งทีม marketing intelligence วิเคราะห์ข้อมูลเชิงลึกปรับปรุงรีเทลช็อปทั่วประเทศ ตั้งเป้าปีนี้กลุ่มธุรกิจไอทีโตกว่า 35%</lead>
<neck></neck>
<body><p>นายบุญเลิศ วิบูลย์เกียรติ <name head="หัวหน้า">หัวหน้ากลุ่มธุรกิจไอที</name> บริษัท ไทยซัมซุง อิเลคโทรนิกส์ จำกัด กล่าวว่า ตลาดรวม<name head="จอ">จอแอลซีดี</name>ปีที่ผ่านมามีการเติบโต 18% แต่คาดว่าปีนี้จะมีการเติบโตลดลงเหลือ 6% หรือ 1.8 ล้านเครื่อง เนื่องจากภาวะเศรษฐกิจโลกส่งผลกระทบให้ดีมานด์ในตลาดลดลง ผู้บริโภคมีการยืดอายุการใช้งานสินค้านานขึ้น และตัดสินใจซื้อสินค้าน้อยลง</p>
<p>นอกจากนี้มูลค่าตลาดรวมปีนี้อาจจะลดลง จากปี 2551 มีมูลค่า 1.1 หมื่นล้านบาท คาดว่าปีนี้จะลดเหลือ 1.05 หมื่นล้านบาท เพราะราคาเฉลี่ยสินค้าลดลงปีละ 10-15% ทำให้ปัจจุบัน<name head="จอ">จอแอลซีดี</name>ขนาด 18 นิ้ว ราคา 4-5 พันบาท จากเดิมราคา 5 พันกว่าบาท</p>
<p>โดยปีที่ผ่านมา ซัมซุงมีส่วนแบ่งการตลาดแอลซีดี 27.4% และปีนี้ตั้งเป้าเพิ่มส่วนแบ่งเป็น 32% หรือ 5.8 แสนเครื่อง</p>
<p>สำหรับกลยุทธ์ปีนี้จะเน้นกลุ่มสินค้าระดับกลางถึงบนมากขึ้น และเน้นการทำตลาดจอขนาดใหญ่ประมาณ 20 นิ้วขึ้นไป เพราะทิศทางการใช้งานของตลาดมีความต้องการใช้จอขนาดใหญ่มากขึ้น ขณะเดียวกันเพื่อเพิ่มรายได้ของซัมซุงให้สูงขึ้นด้วย</p>
<p>พร้อมกันนี้จะเพิ่มโฟกัสกลุ่มเซ็กเมนต์เอ็นเตอร์เทนเมนต์ จากเดิมที่เน้นกลุ่มโฮมยูส เกมเมอร์ และผู้ใช้โปรเฟสชันนอลเป็นหลัก โดยปีนี้คาดว่าสัดส่วนของจอขนาดใหญ่ตั้งแต่ 20 นิ้วขึ้นไปมีประมาณ 15% ของตลาดรวม จากปีที่แล้วมีสัดส่วน 7% </p>
<p>ปีนี้ซัมซุงจะออก<name head="มอนิเตอร์">แอลซีดีมอนิเตอร์</name>ใหม่ 4 ซีรีส์ ประมาณ 10 รุ่น และล่าสุดได้เปิดตัว<name head="มอนิเตอร์">แอลซีดีมอนิเตอร์</name> "<name>70 ซีรีส์</name>" 3 รุ่น ขนาดตั้งแต่ 20-23 นิ้ว ราคา 6,750-9,600 บาท เจาะกลุ่มโฮมยูสและเอ็นเตอร์เทนเมนต์ และรุ่น "<name>แลปฟิต ซีรีส์</name>" เป็น<name head="มอนิเตอร์">มอนิเตอร์แอลซีดี</name>จอที่สอง สำหรับการทำงานคู่กับ<name>โน้ตบุ๊ก</name> แสดงผลแบบหลายหน้าจอ สำหรับผู้ใช้ที่ต้องการพื้นที่การทำงานบนหน้าจอที่ใหญ่ขึ้นจาก<name>โน้ตบุ๊ก</name>และ<name head="โน้ตบุ๊ก">มินิโน้ตบุ๊ก</name></p>
<p>สำหรับจอขนาด 18.5 นิ้ว จำหน่ายราคา 5,990 บาท และรุ่นขนาด 21.5 นิ้ว ราคา 8,550 บาท</p>
<p>นายบุญเลิศกล่าวอีกว่า ปีนี้ซัมซุงไอทีได้เพิ่มไลน์สินค้าเป็น 11 ชนิด จากปีที่ผ่านมามีเพียง 5 ชนิด โดยบางส่วนย้ายมาจากกลุ่มคอนซูเมอร์อิเล็กทรอนิกส์ สำหรับสินค้าใหม่ที่นำเข้ามาทำตลาดปีนี้คือ โปรเจ็กเตอร์ ีโฟโต้เฟรมและ<name>โน้ตบุ๊ก</name> ซึ่งเมื่อหลายปีก่อนซัมซุงได้เคยทำตลาดและได้หยุดไป</p>
<p>"สาเหตุที่ซัมซุงเพิ่มไลน์สินค้าใหม่ในปีนี้ เพราะปีที่ผ่านมาซัมซุงไอทีมีการเติบโตเยอะมาก การเพิ่มสินค้าใหม่จะช่วยเพิ่มการเติบโตของรายได้และสร้างการเติบโตให้ธุรกิจ" โดยปีที่แล้ววางโครงสร้างและช่องทางจำหน่ายไว้ครอบคลุมแล้ว ปีนี้จะใช้ช่องทางที่มีอยู่ให้เกิดประโยชน์ แม้ว่าปัจจุบันจะประสบภาวะวิกฤตเศรษฐกิจ แต่ซัมซุงมองเป็นโอกาสเพราะคู่แข่งอาจมีปัญหา ทั้งมีความพร้อม มีการลงทุน R&D การผลิตและการสร้างแบรนด์อย่างต่อเนื่อง </p>
<p>สินค้า<name>โน้ตบุ๊ก</name>จะเข้ามาช่วยเสริมรายได้ของธุรกิจไอทีให้เติบโตมากขึ้น เพราะตลาด<name>โน้ตบุ๊ก</name>เป็นตลาดขนาดใหญ่ และปีนี้จะเป็นปีแรกที่สินค้า<name>โน้ตบุ๊ก</name>มียอดขายมากกว่า<name>พีซี</name> โดยจะเปิดตัวทำตลาด<name>โน้ตบุ๊ก</name>ในเดือน พ.ค. เจาะกลุ่มพรีเมี่ยมแมส ราคาประมาณ 2 หมื่นบาทขึ้นไป ส่วน<name>เน็ตบุ๊ก</name>ราคาประมาณหมื่นกว่าบาท ขณะที่โปรเจ็กเตอร์จะเข้ามาเสริมสินค้ากลุ่มธุรกิจเป็นหลัก</p>
<p>กลยุทธ์การตลาดจะเน้นแคมเปญส่งเสริมการขาย เน้นการลงทุนหน้าร้านมากขึ้น โดยเฉพาะจัดดิสเพลย์หน้าร้านพร้อมกับตั้งฝ่าย marketing intelligence ขึ้นมา มีทีมงาน 3-4 คน วิเคราะห์ข้อมูลเชิงลึกและรายละเอียดมากขึ้น เพื่อปรับปรุงรีเทลช็อปที่มีทั่วประเทศกว่า 1,500 แห่ง</p>
<p>ปีนี้ซัมซุงไอทีตั้งเป้าสัดส่วนการเติบโตไม่ต่ำกว่า 35% จากปีที่ผ่านมามีรายได้ 3.5 พันล้านบาท สัดส่วนรายได้หลักมาจากกลุ่มแอลซีดี 65% พรินเตอร์ 10% และ<name head="กล้อง">กล้องดิจิทัล</name> 10%</p></body>
</news>
