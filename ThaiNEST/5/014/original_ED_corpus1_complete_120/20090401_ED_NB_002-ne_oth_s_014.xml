<teiHeader>
<fileDesc>
<titleStmt>
  <title>ก.ไอซีที โชว์ผลงานศูนย์ ISOC ปิดเว็บไซต์ที่มีเนื้อหาไม่เหมาะสมแล้วกว่า 7,000 URL  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204010054&tb=N255204&return=ok&news_headline='%a1.%e4%cd%ab%d5%b7%d5  </bibl>
</sourceDesc>
</fileDesc>
</teiHeader>
<news>
<headline>ก.ไอซีที โชว์ผลงานศูนย์ ISOC ปิดเว็บไซต์ที่มีเนื้อหาไม่เหมาะสมแล้วกว่า 7,000 URL</headline>
<lead>กระทรวงเทคโนโลยีสารสนเทศและการสื่อสาร โชว์ผลงานศูนย์ปฏิบัติการความปลอดภัยทาง<name>อินเทอร์เน็ต</name> หรือ ISOC จัดการปิดเว็บไซต์ที่มีเนื้อหาไม่เหมาะสมแล้วกว่า 7,000 URL</lead>
<neck></neck>
<body><p>นายอารีย์ จิวรรักษ์ <name head="ผู้อำนวยการ">ผู้อำนวยการสำนักกำกับการใช้เทคโนโลยีสารสนเทศ</name> สำนักงานปลัดกระทรวงเทคโนโลยีสารสนเทศและการสื่อสารหรือ ไอซีที เปิดเผยถึงการดำเนินงานหลังการจัดตั้ง ศูนย์ปฏิบัติการความปลอดภัยทาง<name>อินเทอร์เน็ต</name> หรือ ISOC เพื่อรองรับการปฏิบัติการเฝ้าระวังและตอบโต้การกระทำทุกรูปแบบ ที่มีผลกระทบต่อความมั่นคง วัฒนธรรม ศีลธรรม การพนัน และสิ่งผิดกฏหมายผ่านทางเครือข่าย<name>อินเทอร์เน็ต</name> ที่ได้มีการแต่งตั้งคณะกรรมการสืบสวนป้องกันปราบปรามเว็บไซต์ที่ไม่เหมาะสม จากหน่วยงานหลายภาคส่วนที่เกี่ยวข้อง ประกอบด้วย สำนักงานปลัดกระทรวงไอซีที กรมยุทธการทหารบก กรมทหารสื่อสาร ศูนย์รักษาความมั่นคงภายในกองทัพไทย สำนักข่าวกรองแห่งชาติ สภาความมั่นคงแห่งชาติ กระทรวงการต่างประเทศ และสำนักอัยการสูงสุด ว่าขณะนี้กระทรวงฯ ได้เร่งแก้ปัญหา ป้องกันและปราบปรามเว็บไซต์ที่ไม่เหมาะสมอย่างจริงจังและต่อเนื่อง โดยผ่านทางศูนย์ปฏิบัติการ ISOC ซึ่งสามารถปิดกั้นเว็บเพจที่ไม่เหมาะสมไปแล้วจำนวนกว่า 7,000 URL ซึ่งในจำนวนนี้เป็นเว็บที่กระทบต่อวัฒนธรรม ศีลธรรมในลักษณะลามกอนาจารจำนวน 1,430 URL </p>
<p>    โดยการดำเนินงานของศูนย์ปฏิบัติการ ISOC นั้น จะมีเจ้าหน้าที่ปฏิบัติการเฝ้าระวังเว็บไซต์ ที่มีการเผยแพร่ข้อมูลไม่เหมาะสมด้านต่างๆ ผ่านทางเครือข่าย<name>อินเทอร์เน็ต</name>ตลอด 24 ชั่วโมง ซึ่งเมื่อตรวจพบหรือได้รับแจ้งการพบเว็บไซต์ที่ไม่เหมาะสมก็จะดำเนินการปิด กั้นข้อมูลเบื้องต้น และรวบรวมหลักฐานเพื่อทำการส่งฟ้องศาล ให้มีอำนาจสั่งปิดเว็บไซต์นั้นๆ เป็นการถาวร รวมถึงติดตามหาตัวผู้กระทำผิดมาดำเนินการตามกฏหมายต่อไป </p>
<p>ส่วนกรณีเว็บเพจที่เผยแพร่การ์ตูนเรื่อง<name>นา รูโตะ ภาคพิศดาร</name>ที่เป็นข่าวนั้น ขณะนี้ได้ลบ<name head="วิดีโอ">คลิปวิดีโอ</name>ดังกล่าวออกแล้ว ซึ่งการ์ตูน<name>นารูโตะภาคพิศดาร</name>นี้แท้จริงแล้วคือ เรื่อง <name>นินจาเลิฟ</name> ซึ่งเป็นการ์ตูนที่มีคนวาดเลียนแบบการ์ตูนเรื่องต่างๆ แล้วนำมาทำเป็นการ์ตูนโป๊ ซึ่งกระทรวงไอซีทีกำลังติดตามผู้โพส<name head="วิดีโอ">คลิปวิดีโอ</name>ดังกล่าวอยู่ เพื่อประสานงานส่งข้อมูลให้ทางหน่วยงานที่เกี่ยวข้องดำเนินการทางกฏหมายต่อ ไป</p></body>
</news>
