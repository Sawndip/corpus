<teiHeader>
<fileDesc>
<titleStmt>
  <title>ทีโอที จัดซุ้มเฉลิมพระเกียรติ "สมเด็จพระเทพฯ" ในงานกาชาด 52  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203310205&tb=N255203  </bibl>
</sourceDesc>
</fileDesc>
</teiHeader>
<news>
<headline>ทีโอที จัดซุ้มเฉลิมพระเกียรติ "สมเด็จพระเทพฯ" ใน<name head="งาน">งานกาชาด 52</name></headline>
<lead>บริษัท ทีโอที จำกัด (มหาชน) ร่วมออกร้านใน<name head="งาน">งานกาชาด ประจำปี 2552</name> ภายใต้แนวคิด บันทึกสายพระเนตรเจ้าหญิงไอที ชู นิทรรศการซุ้มเฉลิมพระเกียรติ สมเด็จพระเทพรัตนราชสุดาฯ สยามบรมราชกุมารี</lead>
<neck></neck>
<body><p>    นายวรุธ สุวกร <name>กรรมการผู้จัดการใหญ่</name> บริษัท ทีโอที จำกัด (มหาชน) เปิดเผยว่า ทีโอที ให้ความสำคัญในการเข้าร่วม<name head="งาน">งานกาชาดประจำปี 2552</name> ด้วยการร่วมออกร้านอย่างยิ่งใหญ่ภายใต้แนวคิด บันทึกสายพระเนตรเจ้าหญิงไอที ชูนิทรรศการให้ความรู้แก่ปวงชนชาวไทย จัดซุ้มเฉลิมพระเกียรติ และนิทรรศการเผยแพร่พระราชกรณียกิจ สมเด็จพระเทพรัตนราชสุดาฯ สยามบรมราชกุมารี เพื่อร่วมสำนึกในพระมหากรุณาธิคุณในพระราชกรณียกิจ ของสมเด็จพระเทพรัตนราชสุดาฯ สยามบรมราชกุมารี จากการใช้เทคโนโลยีสารสนเทศเพื่อการพัฒนาประเทศ โดยออกแบบสร้างสรรค์บู๊ธนิทรรศการของ ทีโอที อย่างยิ่งใหญ่สมพระเกียรติฯ ด้วยความทันสมัยของเทคโนโลยี โทนสีแดง-ม่วง เพื่อเฉลิมพระเกียรติ และสีฟ้าซึ่งเป็นสีขององค์กร</p>
<p>    นอกจากนี้ ยังได้นำเสนอบริการหลากหลาย จากทีโอที อาทิ บริการ JUST PAY, บริการสอบถามข้อมูลภาครัฐเพื่อประชาชน GCC 1111, บริการเกมออนไลน์<name>เทลส์ รันเนอร์</name> เกมส์ออนไลน์สีขาวที่เสริมสร้างพัฒนาการของเด็ก,<name head="ไฮ สปีด อินเทอร์เน็ต">ทีโอที ไฮ สปีด อินเทอร์เน็ต</name> , บริการถ่ายรูปลง<name head="บัตร">บัตรโทรศัพท์</name> พร้อมติดตั้งเครื่อง<name head="โทรศัพท์">โทรศัพท์สาธารณะ</name>ให้บริการใน<name head="งาน">งานกาชาด</name>เป็นพิเศษกว่า 40 เครื่อง และด้านความบันเทิง พบกิจกรรมจับสลาก ร่วมสนุกกับเกมต่างๆ และการแสดงจากเหล่าศิลปิน 9 วัน 9 คืน ตั้งแต่วันที่ 30 มีนาคม – 7 เมษายนนี้ ที่บริเวณสนามเสือป่า </p></body>
</news>
