<teiHeader>
<fileDesc>
<titleStmt>
  <title>อินเตอร์เน็ตช่วยให้สาวเฉิ่มเสียงดีดังทั่วโลกใน1สัปดาห์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090417/9618/%e0%b8%ad%e0%b8%b4%e0%b8%99%e0%b9%80%e0%b8%95%e0%b8%ad%e0%b8%a3%e0%b9%8c%e0%b9%80%e0%b8%99%e0%b9%87%e0%b8%95%e0%b8%8a%e0%b9%88%e0%b8%a7%e0%b8%a2%e0%b9%83%e0%b8%ab%e0%b9%89%e0%b8%aa%e0%b8%b2%e0%b8%a7%e0%b9%80%e0%b8%89%e0%b8%b4%e0%b9%88%e0%b8%a1%e0%b9%80%e0%b8%aa%e0%b8%b5%e0%b8%a2%e0%b8%87%e0%b8%94%e0%b8%b5%e0%b8%94%e0%b8%b1%e0%b8%87%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b9%83%e0%b8%991%e0%b8%aa%e0%b8%b1%e0%b8%9b%e0%b8%94%e0%b8%b2%e0%b8%ab%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><name>อินเตอร์เน็ต</name>ช่วยให้สาวเฉิ่มเสียงดีดังทั่วโลกใน1สัปดาห์</headline>
<lead><name>อินเตอร์เน็ต</name>ช่วยให้สาวใหญ่ใหญ่เสียงดี โด่งดังไปทั่วโลกภายในเวลาเพียง 1 สัปดาห์ มีคนกว่า 12 ล้านคน ชมการแสดงของเธอทาง"<name>ยูทูป</name>"</lead>
<neck></neck>
<body><p>สำนักข่าวเอพีรายงานว่า เทคโนโลยีสมัยใหม่อย่าง<name>อินเตอร์เน็ต</name> ได้ช่วยให้ ซูซาน บอยล์ สาวใหญ่หน้าตาธรรมดาวัย 47 ปี ผู้เคยแต่ร้องเพลงคาราโอเกะ และเพลงสวดในโบสถ์ ก้าวขึ้นมาเป็นนักร้องผู้มีชื่อเสียงระดับโลกภายในเวลาเพียง 1 สัปดาห์ โดยมีคนทั่วโลกผู้เข้าชม<name head="วิดีโอ">คลิปวิดีโอ</name>การแสดงของเธอ ในรายการโทรทัศน์"<name>บริเตน 'ส ก็อต  ทาเลนต์</name>" (<name>Britain's Got Talent.</name>) ซึ่งมีผู้นำไป โพสต์ในเว๊ปไซต์"<name>ยูทูบ</name>" มากกว่า 12 ล้านคนแล้ว และเธอได้รับคำเชิญให้ไปปรากฏตัวในรายการโชว์ของเจ้าแม่ทอล์ค โชว์ โอปร่า วินฟรีด์ รวมทั้งรายการโชว์ทาง CBS ของสหรัฐฯ และเครือข่ายโทรทัศน์อื่นๆ อีกด้วย</p>
<p>ในตอนแรกที่ปรากฏตัวบนเวที บอยล์ผู้กล่าวบนเวทีว่า"ยังไม่เคยได้รับจุมพิตจากชายคนใดเลย น่าอายแต่ก็ไม่ได้เรียกร้องความสนใจ"   ทำให้ผู้ชมหัวเราะและทำสีหน้าขบขัน เพราะเธอดูเชยๆในผมหยิกฟูและเสื้อผ้าล้าสมัย หลายคนมองเธออย่างดูหมิ่น ตอนที่เธอบอกว่าอยากเป็นนักร้องอาชีพแบบดาราบรอดเวย์ " เอลีน เพจ" แต่เมื่อเธอเริ่มร้องเพลง" <name>ไอ ดรีมด์ อะ ดรีม</name>" (<name>`I Dreamed a Dream</name>) จากละครเพลง " <name>เลส์  มิเซราบส์</name>"ก็เรียกรอยยิ้มแปลกใจบนใบหน้าของกรรมการ  3 คนซึ่งประกอบด้วยชาย 2 คน หญิง 1 คน และผู้ชมพากันลุกขึ้นยืนปรบมือให้เธอ ซึ่งเป็นการให้เกียรติสูงสุด</p>
<p>หนึ่งในกรรมการคือ  ไซม่อน โคเวลล์  กล่าวว่า ฝีมือการร้องเพลงของเธอ"เป็นเลิศ" เธอทำให้เขาอึ้ง เป็นสิ่งที่ทำให้เขาแปลกใจมากที่สุดในช่วง 3 ปีที่เป็นกรรมการตัดสินรายการนี้ ขณะที่เธอบอกว่าทำเพื่อมารดา อยากให้มารดาทราบว่าเธอก็ทำบางสิ่งกับชีวิตได้ และว่าเธอจำสิ่งที่เกิดบนเวทีคืนนั้นไม่ได้มากนักเพราะเธอหลับตาเสียเป็นส่วนใหญ่</p></body>
</news>
