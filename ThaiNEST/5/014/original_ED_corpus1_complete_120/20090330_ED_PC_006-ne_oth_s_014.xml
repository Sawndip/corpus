<teiHeader>
<fileDesc>
<titleStmt>
  <title>สินค้าขยับเข้าหา"โซเชียลเน็ตเวิร์ก" "ดิจิทัลเอเยนซี่"แห่แจ้งเกิดรับยุคทองสื่อออนไลน์  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com01300352&day=2009-03-30&sectionid=0209  </bibl>
</sourceDesc>
</fileDesc>
</teiHeader>
<news>
<headline>สินค้าขยับเข้าหา"โซเชียลเน็ตเวิร์ก" "ดิจิทัลเอเยนซี่"แห่แจ้งเกิดรับยุคทองสื่อออนไลน์</headline>
<lead>จับตาเทรนด์โฆษณาออนไลน์โตสวนกระแสตลาดโฆษณา เผยการสร้างแบรนด์ผ่าน "เครือข่ายทางสังคม-บล็อกมาร์เก็ตติ้ง" มาแรง ขณะที่ดิจิทัลเอเยนซี่แจ้งเกิดจำนวนมาก แต่ติดปัญหาบุคลากรที่มีความเข้าใจทำให้เป็นอุปสรรคการขยายตัวของตลาดโฆษณาออนไลน์ เผยเอเยนซี่สนใจพัฒนาแอปพลิเคชั่นโฆษณาออนไลน์บน <name>ไอโฟน</name> สร้างโอกาสโมบายมาร์เก็ตติ้ง แต่ยังติดปัญหาจำนวนคนใช้ยังต่ำ</lead>
<neck></neck>
<body><p>นายกติกา สายเสนีย์ <name head="ผู้อำนวยการ">ผู้อำนวยการฝ่ายธุรกิจ</name> บริษัท เอ็มอีซี อินเตอร์แอกชั่น จำกัด เอเยนซี่การตลาดและโฆษณาสื่อดิจิทัล ภายใต้เครือมีเดียเอดจ์ กล่าวกับ "ประชาชาติธุรกิจ" ว่า ภาพรวมของธุรกิจโฆษณาออนไลน์ปีนี้ คาดว่าจะมีการเติบโตจากปีที่ผ่านมาประมาณ 10% แม้ว่าเม็ดเงินของธุรกิจโฆษณาในตลาดรวมมีแนวโน้มลดลง จากภาวะเศรษฐกิจปัจจุบัน แต่สังเกตจากงานและลูกค้าที่เข้ามาติดต่อพบว่าลูกค้าหันมาเลือกใช้สื่อออนไลน์มากขึ้น</p>
<p>ขณะที่ได้ลดงบฯโฆษณาผ่านสื่อทีวี หรือบางรายหันมาเลือกใช้สื่อออนไลน์จากที่ไม่เคยใช้มาก่อน ทำให้คาดว่าตลาดโฆษณาออนไลน์ปีนี้จะขยายตัว</p>
<p>นอกจากนี้ยังสังเกตได้จากบริษัท ดิจิตอล มีเดีย เอเยนซี ที่มีจำนวนเพิ่มขึ้นมาก ขณะที่บางแห่งเป็นการเพิ่มแผนก<name head="มีเดีย">ดิจิทัลมีเดีย</name>ขึ้นมารองรับการเติบโตของตลาด แต่ติดปัญหาเรื่องบุคลากรที่รู้เรื่อง และเข้าใจ<name head="มีเดีย">ดิจิทัลมีเดีย</name>ไม่เพียงพอทำให้ไม่สามารถรองรับความต้องการของตลาดได้</p>
<p>จากมูลค่าตลาดโฆษณาปีนี้ มีประมาณ 8.9 หมื่นล้านบาท แบ่งเป็นสัดส่วนสำหรับโฆษณาออนไลน์ประมาณ 1% เท่านั้น ซึ่งอาจขยับขึ้นจากปีที่แล้วเล็กน้อย เพราะยังติดปัญหาเอเยนซี่ที่มีความพร้อมยังมีไม่มาก ทำให้ไม่สามารถขยายตัวได้มากเท่าที่ควร โดยผู้ประกอบการที่มีการลงโฆษณาออนไลน์มากที่สุด คือ กลุ่มคอนซูเมอร์โปรดักต์, กลุ่มโทรคมนาคม, <name head="รถ">รถยนต์</name>และสถาบันการเงิน เป็นต้น</p>
<p>"สื่อดั้งเดิมยังไม่หายไป เพราะบางครั้งจำเป็นที่จะต้องลงโฆษณาและลูกค้ายังมีความเชื่อมั่นว่าจำเป็นต้องใช้อยู่ แต่จากแนวโน้มตอนนี้พบว่าจำนวนผู้อ่านแมกาซีนและฟังวิทยุลดลง และหันมาเปิดหนังสือเวอร์ชั่น ออนไลน์ และฟังวิทยุออนไลน์แทน รวมถึงสื่อหนังสือพิมพ์ด้วยที่ปัจจุบันหนังสือพิมพ์หลายๆ ฉบับเริ่มหันมาโฟกัสที่สื่อออนไลน์มากขึ้น จากเดิมที่ไม่เคยโฟกัสมาก่อน" นายกติกากล่าวและว่า</p>
<p>โฆษณาประเภทแบนเนอร์และเสิร์ช มาร์เก็ตติ้งของ<name>กูเกิล</name> ยังเป็นรูปแบบโฆษณาออนไลน์ที่ลูกค้าให้ความสนใจมากที่สุด โดยเฉพาะเสิร์ชมาร์เก็ตติ้ง เพราะเห็นผลได้ชัดเจน และคุ้มค่าการลงทุน เมื่อเทียบกับโฆษณารูปแบบอื่นๆ เพราะพฤติกรรมของคนในปัจจุบันมีการค้นหาข้อมูลทาง<name>อินเทอร์เน็ต</name>ก่อนเลือกซื้อสินค้ามากขึ้น ทำให้ผู้ประกอบการต่างๆ เริ่มให้ความสำคัญ </p>
<p>อย่างไรก็ตาม ปีนี้พบว่ารูปแบบโฆษณาที่กำลังมาแรงในไทย คือ social media marketing และ blog marketing เพื่อใช้ในการบริหารจัดการแบรนด์ โดยมีเจ้าของสินค้าหลายๆ รายให้ความสนใจ เข้าไปสร้างโปรไฟล์ข้อมูลของแบรนด์และสินค้า ในโซเชียลเน็ตเวิร์กอย่าง<name>ไฮไฟฟ์</name> หรือ<name>เฟซบุ๊ก</name> เพื่อเป็นช่องทางในการสื่อสารโต้ตอบกับคอมมิวนิตี้ รวมถึงการอัพเดตข้อมูลและกิจกรรมการตลาดต่างๆ</p>
<p>"บล็อกและเครือข่ายทางสังคม หรือแม้แต่เว็บบอร์ดมีลักษณะของการโต้ตอบ ดังนั้นเจ้าของสินค้าบางรายก็จ้างให้เอเยนซี่ทำหน้าที่มอนิเตอร์ว่ามีการพูดคุยเกี่ยวกับบริษัทหรือสินค้าของบริษัทใน โซเชียลเน็ตเวิร์กอย่างไรบ้าง ถ้ามีข้อมูลในแง่ลบออกมาเจ้าของสินค้าก็จะเข้าไปชี้แจงหรือแก้ไขสถานการณ์ ซึ่งตอนนี้จึงพบลูกค้าองค์กรธุรกิจต่างๆ หันมาใช้บริการรูปแบบดังกล่าวมากขึ้น 10-20% เมื่อเทียบกับปีที่ผ่านมา"</p>
<p>นายกติกากล่าวอีกว่า นอกจากนี้ยังมีเครื่องมือทางการตลาดทางออนไลน์ประเภทโมบายมาร์เก็ตติ้ง ที่เริ่มมีการพูดถึง เพราะประชากรไทย 65 ล้านคนมีผู้ใช้มือถือ 47 ล้านคน ทำให้เป็นโอกาสใหม่ทางธุรกิจโฆษณา แต่ถึงกระนั้นก็ตาม รูปแบบที่ผู้ประกอบการส่วนใหญ่ในไทยใช้ คือ โฆษณาผ่าน<name>เอสเอ็มเอส</name> ขณะที่โฆษณารูปแบบอื่นๆ เช่น wapsite, แอปพลิเคชั่นบน มือถือ ยังไม่ได้รับความนิยมมากนัก</p>
<p>ปีนี้คาดว่าโมบายมาร์เก็ตติ้งจะมีผู้สนใจมากขึ้น เพราะการใช้งาน<name head="อินเทอร์เน็ต">โมบายอินเทอร์เน็ต</name>มีจำนวนมากขึ้น และการเชื่อมต่อ <name>GPRS</name> รวดเร็วขึ้น โดยเฉพาะการเข้ามาของ<name>ไอโฟน</name> ทำให้ยอดผู้ใช้<name head="อินเทอร์เน็ต">โมบายอินเทอร์เน็ต</name>เพิ่มขึ้น ทำให้ปัจจุบันบริษัทเอเยนซี่ก็มีแนวคิดจะเสนอโมเดลการทำโฆษณาผ่านแอปพลิเคชั่นบน<name>ไอโฟน</name>ด้วย</p>
<p>"<name>ไอโฟน</name>มีฟังก์ชั่นใช้งาน<name>อินเทอร์เน็ต</name>ที่ง่ายกว่ามือถือระบบปฏิบัติการอื่นๆ ทำให้การใช้งานเว็บผ่านมือถือเริ่มมากขึ้น ซึ่งข้อมูลจากทรูฮิตระบุว่า ผู้ใช้<name>ไอโฟน</name>มีการเล่นเว็บผ่านมือถือจำนวนเกือบ 8 หมื่นเพจวิวต่อวัน แต่คิดเป็น UIP ประมาณ 450 คนเท่านั้น ขณะที่<name>โนเกีย</name>ประมาณ 5 หมื่นเพจวิวต่อวัน มี UIP ประมาณ 8,200 คน แสดงให้เห็นว่าลูกเล่นของ<name>ไอโฟน</name>เอื้อต่อการใช้<name>อินเทอร์เน็ต</name> แม้ว่าจำนวนผู้เล่นน้อยกว่าแต่จำนวนเพจวิวนั้นสูงกว่า"</p>
<p>อย่างไรก็ตาม อุปสรรคสำคัญในการพัฒนาโฆษณาบน<name>ไอโฟน</name> คือจากข้อมูลทรูฮิต จำนวนผู้ใช้งาน<name>อินเทอร์เน็ต</name>บน<name>ไอโฟน</name>ยังมีน้อยเกินไป ทำให้ลูกค้ายังไม่สนใจที่จะทำตลาด หากมียอดถึง 1 หมื่นคนอาจช่วยให้ลูกค้าองค์กรธุรกิจต่างๆ ตัดสินใจง่ายขึ้น และเอเยนซี่สามารถนำสื่อประเภท<name>ไอโฟน</name>นี้ไปขายกับลูกค้าได้ง่ายขึ้นด้วย</p></body>
</news>
