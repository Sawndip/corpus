<teiHeader>
<fileDesc>
<titleStmt>
  <title>เฟ้น20สินค้าติดฉลากคาร์บอนฟุตพรินต์  </title>
  <author>จุฑารัตน์ ทิพย์นำพา  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-16 04:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090416/33300/%e0%b9%80%e0%b8%9f%e0%b9%89%e0%b8%9920%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b8%95%e0%b8%b4%e0%b8%94%e0%b8%89%e0%b8%a5%e0%b8%b2%e0%b8%81%e0%b8%84%e0%b8%b2%e0%b8%a3%e0%b9%8c%e0%b8%9a%e0%b8%ad%e0%b8%99%e0%b8%9f%e0%b8%b8%e0%b8%95%e0%b8%9e%e0%b8%a3%e0%b8%b4%e0%b8%99%e0%b8%95%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>เฟ้น20สินค้าติดฉลาก<name>คาร์บอนฟุตพรินต์</name></headline>
<lead>องค์การ<name head="ก๊าซ">ก๊าซเรือนกระจก</name>รับสมัคร 20 ธุรกิจเอกชน ประเดิมติดฉลาก<name>คาร์บอนฟุตพรินต์</name> หวังสร้างมาตรฐานค่าปลดปล่อยก๊าซโลกร้อนของสินค้าไทย</lead>
<neck></neck>
<body><p>นายศิริธัญญ์ ไพโรจน์บริบูรณ์ <name head="ผู้อำนวยการ">ผู้อำนวยการองค์การบริหารจัดการก๊าซเรือนกระจก</name> (องค์การมหาชน) เปิดเผยว่า องค์การบริหารจัดการ<name head="ก๊าซ">ก๊าซเรือนกระจก</name> (อบก.) ร่วมกับศูนย์เทคโนโลยีโลหะและวัสดุแห่งชาติ (เอ็มเทค/สวทช.) จัดทำโครงการส่งเสริมการใช้ "<name>คาร์บอนฟุตพรินต์</name>" (<name>Carbon Footprint</name>) บนผลิตภัณฑ์ โดยเฟ้นหาบริษัทเอกชน 20 แห่งนำร่องพัฒนามาตรฐาน<name>คาร์บอนฟุตพรินต์</name></p>
<p><name>คาร์บอนฟุตพรินต์</name> หมายถึงปริมาณ<name head="ก๊าซ">ก๊าซเรือนกระจก</name> ที่ปล่อยออกมาจากผลิตภัณฑ์แต่ละชนิด ตลอดวัฏจักรชีวิต โดยคำนวณออกมาในรูปของ<name>คาร์บอนไดออกไซด์</name>เทียบเท่า ฉะนั้น ฉลาก<name>คาร์บอนฟุตพรินต์</name> จึงแสดงข้อมูลปริมาณการปลดปล่อย<name head="ก๊าซ">ก๊าซคาร์บอนไดออกไซด์</name> ตั้งแต่ขั้นตอนการได้มาของวัตถุดิบ กระบวนการผลิต ขนส่ง ใช้งาน จนถึงขั้นตอนกำจัดซาก โดยวิเคราะห์ออกมาเป็นตัวเลขติดอยู่บนสินค้า เพื่อเป็นทางเลือกให้กับผู้บริโภค</p>
<p>อบก.เปิดรับสมัครบริษัทเอกชน ที่สนใจและมีความพร้อมด้านข้อมูลพื้นฐานวัตถุดิบพอสมควร จำนวน 20 บริษัท ตั้งแต่วันนี้จนถึงวันที่ 30 เม.ย.นี้ คาดว่าจะสามารถติดฉลาก<name>คาร์บอนฟุตพรินต์</name>ให้กับสินค้าจาก 20 บริษัทนำร่องได้ในเดือนพ.ย.2552</p>
<p>ประเทศที่พัฒนาแล้วเริ่มให้ความสำคัญกับฉลาก<name>คาร์บอนฟุตพรินต์</name> โดยติดแสดงบนชั้นวางสินค้าในห้างสรรพสินค้าขนาดใหญ่ ซึ่งก่อนหน้านี้ อบก.ได้สนับสนุนให้มี "ฉลาก<name>คาร์บอน</name>" สำหรับสินค้าที่สามารถลดปริมาณการปลดปล่อย<name>คาร์บอน</name> 10% ซึ่งเป็นเพียงส่วนย่อยของ<name>คาร์บอนฟุตพรินต์</name> แม้ไทยยังอยู่ในช่วงเริ่มต้น แต่มีความหวังที่จะพัฒนามาตรฐาน<name>คาร์บอนฟุตพรินต์</name>ของไทยให้เป็นที่ยอมรับระดับสากล</p>
<p>รศ.วีระศักดิ์ อุดมกิจเดชา <name head="ผู้อำนวยการ">ผู้อำนวยการเอ็มเทค</name> กล่าวว่า หัวใจของฉลาก<name>คาร์บอนฟุตพรินต์</name> คือการประเมินวงจรชีวิตผลิตภัณฑ์ ทางเอ็มเทคได้รวบรวมฐานข้อมูลวัสดุพื้นฐานและพลังงานของประเทศไทยมาตั้งแต่ปี 2550 เพื่อให้ครอบคลุมแหล่งวัตถุดิบตลอดจนแหล่งที่มาของพลังงานอย่างครบถ้วน ไม่ว่าจะเป็น <name head="ก๊าซ">ก๊าซธรรมชาติ</name> ไฟฟ้า <name>ปิโตรเลียม</name> เหล็ก ยาง และ<name>ซีเมนต์</name> เป็นต้น</p>
<p>ข้อมูลทั้งหมดจะใช้ในการวิเคราะห์หาวงจรชีวิตผลิตภัณฑ์ จากภาคเอกชนที่เข้าร่วมโครงการ เช่น ผลิตภัณฑ์กระดาษจะเริ่มต้นคำนวณตั้งแต่ นำไฟเบอร์จากไม้มาผ่านกระบวนการต้มเยื่อโดยใช้พลังงานไฟฟ้า และสารเคมีก่อให้เกิดน้ำเสีย มลพิษทางอากาศ ด้านการขนส่ง ใช้งาน รีไซเคิล ใช้เชื้อเพลิงในปริมาณเท่าใด ด้วยการคำนวณออกมาเป็นตัวเลข ติดบนฉลาก<name>คาร์บอนฟุตพรินต์</name>ของสินค้าชนิดนั้นๆ</p>
<p>นางจันทิมา นียะพันธ์ <name head="ผู้จัดการ">ผู้จัดการงานธุรกิจสัมพันธ์</name> บริษัท เอสซีจี เปเปอร์ จำกัด (มหาชน) กล่าวว่า บริษัทเป็น 1 ในบริษัทนำร่องในโครงการ<name>คาร์บอนฟุตพรินต์</name> ที่จะสร้างการยอมรับในตลาดโลก ที่ผ่านมาได้ปรับเปลี่ยนเทคโนโลยีการผลิตให้เป็นมิตรกับสิ่งแวดล้อม โดยเฉพาะขั้นตอนการบำบัดของเสีย พยายามลดการปลดปล่อย<name head="ก๊าซ">ก๊าซเรือนกระจก</name>ให้ได้ปีละ 0.5%</p></body>
</news>
