<teiHeader>
<fileDesc>
<titleStmt>
  <title>เอ็มเทค ร่วมกับ มธ. เปิดศูนย์ออกแบบที่เป็นมิตรต่อสิ่งแวดล้อมแห่งแรกในประเทศไทย  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204030157&tb=N255204  </bibl>
</sourceDesc>
</fileDesc>
</teiHeader>
<news>
<headline>เอ็มเทค ร่วมกับ มธ. เปิดศูนย์ออกแบบที่เป็นมิตรต่อสิ่งแวดล้อมแห่งแรกในประเทศไทย</headline>
<lead>ศูนย์เทคโนโลยีโลหะและวัสดุแห่งชาติ ร่วมกับมหาวิทยาลัยธรรมศาสตร์ เปิดศูนย์ออกแบบที่เป็นมิตรต่อสิ่งแวดล้อมแห่งแรกในประเทศไทย</lead>
<neck></neck>
<body><p>    ศูนย์เทคโนโลยีโลหะและวัสดุแห่งชาติ (เอ็มเทค) สำนักงานพัฒนาวิทยาศาสตร์และเทคโนโลยีแห่งชาติ ร่วมกับคณะสถาปัตยกรรมศาสตร์และการผังเมือง มหาวิทยาลัยธรรมศาสตร์ จัดตั้งศูนย์เครือข่ายเพื่อการออกแบบที่เป็นมิตรต่อสิ่งแวดล้อม เพื่อเป็นแหล่งรวบรวมความรู้ ให้คำปรึกษา บริการออกแบบ วิจัยและพัฒนาด้านการออกแบบผลิตภัณฑ์และบริการที่เป็นมิตรต่อสิ่งแวดล้อม รศ.ดร.วีระศักดิ์ อุดมกิจเดชา <name head="ผู้อำนวยการ">ผู้อำนวยการศูนย์เทคโนโลยีโลหะและวัสดุแห่งชาติ</name> กล่าวว่า ศูนย์ดังกล่าวจะช่วยสนับสนุนภาคอุตสาหกรรมไทย ให้สามารถพัฒนาผลิตภัณฑ์ที่เป็นมิตรต่อสิ่งแวดล้อม เพิ่มศักยภาพการแข่งขันในตลาดโลกได้ พร้อมคาดหวังอุตสาหกรรมไทยตระหนักถึงผลกระทบต่อสิ่งแวดล้อมของผลิตภัณฑ์หรือ บริการ ซึ่งประเทศคู่ค้าส่วนใหญ่ จะใช้มาตรการทางด้านสิ่งแวดล้อม มาเป็นตัวกำหนดมาตรฐานของสินค้าที่จะส่งออก ทำให้ต้องมีการปรับตัวเพื่อให้สินค้าไทยได้มาตรฐาน ทั้งนี้ เอ็มเทคมีความเชี่ยวชาญด้านวัสดุและวิศวกรรมการออกแบบและผลิต ส่วนคณะสถาปัตยกรรมศาสตร์และการผังเมือง ซึ่งมีความเชี่ยวชาญในด้านการออกแบบ โดยทั้ง 2 หน่วยงานจะดึงจุดเด่นของแต่ละที่ มาร่วมกันพัฒนาด้านการออกแบบที่เป็นมิตรต่อสิ่งแวดล้อมให้เกิดผลประโยชน์สูง สุด </p>
<p>    ด้าน รศ.ดร.ศิริพร ขัมภลิขิต <name head="รองอธิการบดี">รองอธิการบดีฝ่ายบริหาร</name> มหาวิทยาลัยธรรมศาสตร์ กล่าวว่า ศูนย์เครือข่ายนับเป็นศูนย์แรกที่จัดตั้งขึ้น เพื่อการออกแบบผลิตภัณฑ์และบริการที่เป็นมิตรต่อสิ่งแวดล้อม มุ่งเน้นการลดกากของเสีย ยืดระยะเวลาการใช้งาน และเพิ่มปริมาณการนำกลับมาใช้ใหม่ เพื่อหลีกเลี่ยงผลเสียที่จะตามมาภายหลังตลอดช่วงชีวิต อย่างไรก็ตาม ศูนย์เครือข่ายเพื่อการออกแบบที่เป็นมิตรต่อสิ่งแวดล้อมตั้งอยู่ที่คณะ สถาปัตยกรรมศาสตร์ มหาวิทยาลัยธรรมศาสตร์ (ศูนย์รังสิต) หรือหากผู้ประกอบการรายใดสนใจสอบถามข้อมูลสามารถโทรได้ที่ 0-2986-9605 </p></body>
</news>
