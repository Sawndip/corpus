<teiHeader>
<fileDesc>
<titleStmt>
  <title>ทรูส่งเน็ตเร็วสูง8เมกะบิตไว-ไฟ2เมกะบิตครั้งแรกในไทย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090325/6866/%e0%b8%97%e0%b8%a3%e0%b8%b9%e0%b8%aa%e0%b9%88%e0%b8%87%e0%b9%80%e0%b8%99%e0%b9%87%e0%b8%95%e0%b9%80%e0%b8%a3%e0%b9%87%e0%b8%a7%e0%b8%aa%e0%b8%b9%e0%b8%878%e0%b9%80%e0%b8%a1%e0%b8%81%e0%b8%b0%e0%b8%9a%e0%b8%b4%e0%b8%95%e0%b9%84%e0%b8%a7%e0%b9%84%e0%b8%9f2%e0%b9%80%e0%b8%a1%e0%b8%81%e0%b8%b0%e0%b8%9a%e0%b8%b4%e0%b8%95%e0%b8%84%e0%b8%a3%e0%b8%b1%e0%b9%89%e0%b8%87%e0%b9%81%e0%b8%a3%e0%b8%81%e0%b9%83%e0%b8%99%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ทรูส่งเน็ตเร็วสูง8เมกะบิตไว-ไฟ2เมกะบิตครั้งแรกในไทย</headline>
<lead></lead>
<neck></neck>
<body><p>นายวิเชาวน์ รักพงษ์ไพโรจน์ <name>กรรมการผู้จัดการ</name> ทรู ออนไลน์ บมจ. ทรู คอร์ปอเรชั่น เปิดเผยเมื่อวันที่ 25 มีนาคม ว่า หลังจาก ทรู ออนไลน์ประสบความสำเร็จจากการยกระดับความเร็ว<name head="อินเทอร์เน็ต">ไฮสปีดอินเทอร์เน็ต</name> สู่มาตรฐานใหม่ 2 เมกะบิตรต่อวินาที (Mbps) ในปีที่ผ่านมา</p>
<p>ส่งผลให้ยอดลูกค้าบรอดแบนด์เพิ่มเป็น 650,000 ราย และเพื่อตอกย้ำความเป็นผู้นำตลาดบรอดแบนด์ ทรู ออนไลน์ ได้ขยายเครือข่ายให้ครอบคลุมและรองรับปริมาณความต้องการที่มากขึ้น พร้อมเปิดตัว <name head="อินเทอร์เน็ต">ไฮสปีดอินเทอร์เน็ต</name>ความเร็ว 8 Mbps ซึ่งเป็นระดับความเร็วสูงสุดครั้งแรกที่มีการให้บริการในประเทศ เพื่อสนองตอบกลุ่มลูกค้าไฮเอนด์ คนรุ่นใหม่ที่ใช้ชีวิตออนไลน์ทั้งด้านการทำงานและการพักผ่อนหย่อนใจ ทั้งในบ้านและนอกบ้าน มี <name>Wi-Fi</name> by TrueMove ความเร็วสูงสุด 2 Mbpsไม่อั้น</p>
<p>เพื่อให้สามารถเข้าถึงสาระและความบันเทิงได้ครบทุกรูปแบบ ไม่พลาดทุกรายการหรือทุกคอนเทนต์ที่ต้องการชื่นชมทั้งออนไลน์และไร้สาย นอกจากนี้  เพื่อเพิ่มทางเลือกเติมเต็มทุกไลฟ์สไตล์ สำหรับลูกค้าที่ชื่นชอบท่องเว็บไทย ทรู ออนไลน์ จึงเพิ่ม<name head="อินเทอร์เน็ต">ไฮสปีดอินเตอร์เน็ต</name>ความเร็ว 3 Mbps ที่จะให้เข้าถึงเว็บในประเทศได้สะดวก รวดเร็ว สนุกสนานกับคอนเทนต์หลากหลายทันใจยิ่งกว่าเดิม มั่นใจว่าสปีดทั้งสองระดับ คือ 8 Mbps สำหรับไลฟ์สไตล์อินเตอร์ และ 3 Mbps สำหรับไลฟ์สไตล์ท่องเว็บไทย</p>
<p>“ทรู ออนไลน์ ได้ปรับปรุงโครงข่ายเพิ่มสมรรถนะของการให้บริการ เพื่อรองรับการเปิดให้บริการ<name>อินเตอร์เน็ต</name>ความเร็วสูงสุด 8 Mbps ซึ่งเป็นความเร็วสูงสุดครั้งแรกในประเทศไว้อย่างเต็มที่ นอกจากนี้ ยังขยายรัศมี การให้บริการเพิ่มเติมในพื้นที่อื่นๆ เพิ่มขึ้นจากพื้นที่เดิมที่เคยให้บริการ รวมทั้งขยายแบนด์วิธระหว่างประเทศเพิ่มขึ้นอีก 55% เพื่อให้ลูกค้าสามารถเข้าถึงคอนเทนต์ที่ต้องการได้ภายในเวลารวดเร็ว ยิ่งไปกว่านั้น การนำเสนอแพคเกจความเร็ว 3 Mbps ในครั้งนี้ จะยิ่งทำให้ลูกค้าที่ส่วนใหญ่สนใจเข้าเว็บในประเทศ สามารถดาวน์โหลดคอนเทนต์ที่ต้องการง่ายขึ้น ในขณะเดียวกันก็สามารถดาวน์โหลดคอนเทนต์จากเว็บต่างประเทศได้ด้วยเช่นกัน มั่นใจว่าทรู ออนไลน์ สามารถสร้างความคุ้มค่าให้ลูกค้าทรูได้ทั้งสองไลฟ์สไตล์” นายวิเชาวน์ กล่าว</p>
<p>นายนนท์ อิงคุทานนท์ <name>ผู้จัดการทั่วไป</name> Wire-line Broadband Services Business ทรู  คอร์ปอเรชั่น กล่าวว่า <name head="อินเทอร์เน็ต">ไฮสปีดอินเทอร์เน็ต</name>ระดับความเร็ว 8 Mbps ที่ทรู ออนไลน์ เปิดให้บริการนี้ ถือได้ว่าเป็นความเร็วสูงสุดของบรอดแบนด์ที่มีอยู่ในปัจจุบัน โดยมีศักยภาพในการให้บริการได้ครอบคลุมพื้นที่ทั่วกรุงเทพฯ กว่า 70% ซึ่งจากการเปิดให้บริการ มั่นใจว่าจะมีผู้สนใจสมัครใช้บริการเป็นจำนวนมาก  เนื่องจากความคุ้มค่าของราคาและความเร็วที่เพิ่มขึ้นแบบฉีกกฎความเร็วบนโลกออนไลน์เท่าที่เคยมีมา โดยสามารถรองรับไลฟ์สไตล์ผู้ใช้งาน<name>อินเทอร์เน็ต</name> ไม่ว่าจะเป็นการอัพโหลด-ดาวน์โหลด ความบันเทิงแบบ High-definition เพลงทั้งอัลบั้ม คลิปวิดีโอ Slide Widget ไว้ตกแต่ง Blog ดูถ่ายทอดสด Streaming หรือเล่นเกมส์ออนไลน์ฮิตๆ เร็วทันใจ ทั้งนี้  ทรู ออนไลน์ ได้จัดโปรแกรมการใช้งานไฮสปีดที่หลากหลายให้ลูกค้าสามารถเลือกใช้บริการบนความเร็วที่เหมาะสมกับค่าบริการสุดคุ้มค่า</p></body>
</news>
