<teiHeader>
<fileDesc>
<titleStmt>
  <title>มมส.ดึงสมุนไพรไทยเข้าแล็บ รับรองฤทธิ์บนฐานวิจัยวิทย์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/10/news_28539005.php?news_id=28539005  </bibl>
</sourceDesc>
</fileDesc>
</teiHeader>
<news>
<headline>มมส.ดึงสมุนไพรไทยเข้าแล็บ รับรองฤทธิ์บนฐานวิจัยวิทย์</headline>
<lead>คณะเภสัชฯ มหาวิทยาลัยมหาสารคาม ดึงสมุนไพรไทยต้าน<name>กระดูกพรุน</name>เข้าสู่การวิจัยทางวิทยาศาสตร์ หวังสร้างฐานข้อมูลทางเภสัทวิทยารับรองตำรายาพื้นบ้าน และประโยชน์อ้างอิงรักษาผู้ป่วย</lead>
<neck></neck>
<body><p>ดร.วนิดา ไทรชมภู หน่วยปฏิบัติการวิจัยเภสัชเคมีและผลิตภัณฑ์ธรรมชาติ คณะเภสัชศาสตร์ มหาวิทยาลัยมหาสารคาม (มมส.) อยู่ระหว่างรวบรวมสมุนไพร 9 ชนิดที่มีฤทธิ์ต้าน<name>กระดูกพรุน</name> โดยอาศัยข้อมูลความรู้จากหมอพื้นบ้านและตำรายาอีสาน เพื่อนำมาวิจัยกับเซลล์กระดูกในหลอดทดลอง และจัดทำเป็นรายงานฤทธิ์ทางเภสัชวิทยา สำหรับประโยชน์ทางการแพทย์ด้านการอ้างอิงรักษาผู้ป่วย </p>
<p>สมุนไพร 9 ชนิด ได้แก่ <name>ไส้ไก่ (กระดูกงู)</name> <name>มะดูก</name> <name>หญ้าพันงูขาว</name> <name>มะเดื่อปล้อง</name> <name>ขวากไก่ (เขี้ยวงู)</name> <name>ยอบ้าน</name> <name>สะบ้าลิง</name> <name>สารพัดพิษ</name>และ<name>สะพ้านก๊น</name> ซึ่งพบใน จ.แม่ฮ่องสอน โดยชาวเขานิยมนำมาพอกรักษากระดูกหักหรือกระดูกซ้น งานวิจัยนี้ได้รับทุนจากสำนักงานกองทุนสนับสนุนการวิจัย (สกว.) ระหว่างปี 2551-2553</p>
<p>โครงงานวิจัยนี้เป้าหมาย เพื่อศึกษารับรองสมุนไพรตามตำราพื้นบ้าน ตามกระบวนการวิจัยวิทยาศาสตร์ โดยสามารถระบุว่าสารสกัดหยาบที่มีฤทธิ์ลดหรือต้าน<name>กระดูกพรุน</name>ในหลอดทดลองเป็น สารกลุ่มใด ใช้ในปริมาณเท่าไหร่ ตลอดจนศึกษาฤทธิ์ดังกล่าวในสัตว์ทดลอง เพื่อเป็นแนวทางอ้างอิงในการป้องกันหรือรักษาผู้ป่วย<name>กระดูกพรุน</name>ในอนาคต</p>
<p>ทั้งนี้ <name>กระดูกพรุน</name>เป็นปัญหาทางสาธารณสุขที่สำคัญ ตลอดระยะเวลา 10 ปีที่ผ่านมาได้ศึกษาระบาดวิทยาและพยาธิสรีรวิทยาของโรคพบว่า <name head="โรค">โรคกระดูกพรุน</name>ส่วนใหญ่เกิดจากขบวนการดูดซึมหรือเมตาบอลิซึมของกระดูกผิดปกติ </p>
<p>จากข้อมูลการตีพิมพ์<name head="โรค">โรคกระดูกพรุน</name>ของ <name>Lancet</name> และ <name>The Spine Journal</name> ปี 2549 พบประชากรทั่วโลกประมาณ 100 ล้านคนเป็นโรคนี้ โดยพบในหญิงมากกว่าชาย ทั้งยังมีแนวโน้มที่จะเกิดภาวะ<name head="โรค">โรคกระดูกเสื่อม</name> หรือ<name>กระดูกพรุน</name>เพิ่มมาก โดยเฉพาะกลุ่มผู้หญิงวัยหลังหมดประจำเดือนและกลุ่มคนผู้สูงอายุ อีกทั้ง<name head="โรค">โรคกระดูกพรุน</name>ยังทำให้มวลกระดูกลดลง อาจเป็นผลจากยาบางชนิดด้วย</p></body>
</news>
