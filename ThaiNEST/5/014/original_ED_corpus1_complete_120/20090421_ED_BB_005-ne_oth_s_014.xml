<teiHeader>
<fileDesc>
<titleStmt>
  <title>นักพัฒนารุ่นใหม่ดึงฟรีวิลล์หนุนทุนทำซอฟต์แวร์มือถือ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/21/news_28593741.php?news_id=28593741  </bibl>
</sourceDesc>
</fileDesc>
</teiHeader>
<news>
<headline>นักพัฒนารุ่นใหม่ดึงฟรีวิลล์หนุนทุนทำซอฟต์แวร์มือถือ</headline>
<lead></lead>
<neck></neck>
<body><p>นายนพพร ด่านชัยนาม <name head="ผู้จัดการ">ผู้จัดการฝ่ายเทคนิค</name> บริษัท ฟรีวิลล์ เอฟเอกซ์ จำกัด กล่าวว่า บริษัทแห่งนี้เกิดจากการจับคู่ธุรกิจกับกลุ่มบริษัท ฟรีวิลล์ โซลูชั่นส์ จำกัด โดยล่าสุดได้พัฒนาอุปกรณ์และซอฟต์แวร์ “ทดสอบคุณภาพเครือข่ายมือถือ” ภายใต้ชื่อ <name>AZENQOS</name> ซึ่งเชื่อว่าจะช่วยลดต้นทุนให้กับโอเปอเรเตอร์มือถือ เพิ่มความคล่องตัวในการทดสอบคุณภาพบริการ และทดแทนการนำเข้าอุปกรณ์ราคาแพงจากต่างประเทศ</p>
<p>ทั้งนี้ ซอฟต์แวร์ดังกล่าวมีจุดเด่นคือ ติดตั้งง่ายใน<name head="โทรศัพท์">โทรศัพท์มือถือ</name>ทั่วไป ซึ่งผู้ให้บริการเครือข่ายสามารถทดสอบสัญญาณการให้บริการ ตลอดจนตรวจสอบ และรายงานผลได้ทันทีจากมือถือลูกค้า โดยไม่กระทบกับการใช้งาน</p>
<p>นายนพพร กล่าวว่า ก่อนหน้านี้ เขาและเพื่อนๆ ซึ่งเป็นกลุ่มนักพัฒนาซอฟต์แวร์รุ่นใหม่ ได้รวมตัวกันเพื่อพัฒนาซอฟต์แวร์ทดสอบเครือข่าย<name head="โทรศัพท์">โทรศัพท์เคลื่อนที่</name> โดยเริ่มก่อตั้งบริษัทภายใต้ชื่อ ซีนิทคอร์ จำกัด จากนั้นจึงเข้าร่วมโครงการเสริมสร้างผู้ประกอบการใหม่ (NEC) ของศูนย์บ่มเพาะธุรกิจซอฟต์แวร์ เขตอุตสาหกรรมซอฟต์แวร์ประเทศไทย (ซอฟต์แวร์พาร์ค) ศูนย์บริหารจัดการเทคโนโลยี (ทีเอ็มซี)</p>
<p>"การวัดคุณภาพเครือข่ายมือถือมีความสำคัญมาก อาทิ หากผู้ให้บริการเครือข่ายไม่สามารถตรวจสอบการใช้บริการต่างๆ เช่น <name>เอสเอ็มเอส</name>, <name>เอ็มเอ็มเอส</name>, <name>จีพีอาร์เอส</name> ของลูกค้าได้ถูกต้อง อาจทำความเสียหายกับผู้ให้บริการเครือข่ายถึงปีละ 20-30 ล้านบาท" นายนพพรกล่าว</p>
<p>ดังนั้น อุปกรณ์ที่บริษัทพัฒนาขึ้นจึงต้องตรวจสอบการให้บริการต่างๆ ได้อย่างถูกต้อง แม่นยำ การตรวจสอบสัญญาณการใช้งาน<name head="โทรศัพท์">โทรศัพท์มือถือ</name> ต้องได้มาตรฐานสำนักงานคณะกรรมการกิจการโทรคมนาคมแห่งชาติ (กทช.) อาทิ สามารถโทรออกได้ไม่น้อยกว่า 95% ไม่มีการบล็อกสัญญาณ ใช้งานได้ปกติ รวมถึงการตรวจสอบค่าใช้จ่ายหลังการใช้งานถูกต้อง</p></body>
</news>
