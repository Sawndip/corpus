<teiHeader>
<fileDesc>
<titleStmt>
  <title>เที่ยวสงกรานต์อุ่นใจเอไอเอสจับมือ 4 องค์กรจัดให้  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-04-16 17:04:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000042868  </bibl>
</sourceDesc>
</fileDesc>
</teiHeader>
<news>
<headline>เที่ยวสงกรานต์อุ่นใจเอไอเอสจับมือ 4 องค์กรจัดให้</headline>
<lead>เอไอเอส เปิดตัวโครงการ '<name>สงกรานต์ อุ่นใจ เดินทางปลอดภัย</name>' โดยรวมกับ 4 องค์กร สวพ.เอฟเอ็ม.91 มูลนิธิเมาไม่ขับ กองทุนง่วงอย่าขับ มูลนิธิรามาธิบดีฯ และสำนักงานคณะกรรมการการอาชีวศึกษา อำนวยความสะดวกตลอดการเดินทาง พร้อมมอบสิทธิประโยชน์และบริการพิเศษช่วงเทศกาลสงกรานต์</lead>
<neck></neck>
<body><p>วิเชียร เมฆตระการ <name>กรรมการผู้อำนวยการ</name> บริษัท แอดวานซ์ อินโฟร์ เซอร์วิส จำกัด (มหาชน) หรือเอไอเอส กล่าวว่า เอไอเอส ได้เตรียมความพร้อมในทุกๆ ด้าน เพื่อรองรับการเดินทางท่องเที่ยวและกลับบ้านของประชาชนเพื่อสร้างความอุ่นใจตลอดการเดินทางในช่วงเทศกาลสงกรานต์ โดยได้ร่วมกับสถานีวิทยุ สวพ.เอฟเอ็ม.91 เป็นสื่อกลางในการให้บริการช่วยเหลือประชาชนให้ปลอดภัยตลอดการเดินทาง เช่น สอบถามเส้นทาง แจ้งเหตุด่วนเหตุร้าย สอบถามเส้นทางจราจรและความปลอดภัยผ่านทางหมายเลขโทร.1644 ฟรี</p>
<p>ไจตนย์ ศรีวังพล <name>รองกรรมการผู้จัดการ</name> สถานีวิทยุ สวพ.เอฟเอ็ม.91 กล่าวว่า สวพ.เอฟเอ็ม.91 ได้จัดเตรียมเจ้าหน้าที่ฝ่ายข้อมูลพร้อมเจ้าหน้าที่ศูนย์รวมข่าว เพื่อรองรับสายของพี่น้องประชาชนและผู้ใช้บริการเอไอเอส ที่โทร.แจ้งเหตุด่วน เหตุร้าย สอบถามเส้นทางจราจรและความปลอดภัยผ่านหมายเลขโทร.1644 ตลอด 24 ชั่วโมง โดยเฉพาะอย่างยิ่งสำหรับผู้ใช้บริการเอไอเอสทั่วประเทศ สามารถโทร.เข้า 1644 ได้ฟรี ซึ่ง สวพ.91 ได้ประสานงานอย่างใกล้ชิดกับศูนย์วิทยุ เครือข่ายภาครัฐและเอกชน เพื่ออำนวยความสะดวกให้แก่ประชาชนที่โทร.แจ้งเหตุฉุกเฉินต่างๆ ในระหว่างการเดินทาง</p>
<p>ส่วนการร่วมมือกับมูลนิธิเมาไม่ขับ รณรงค์เรื่องเมาไม่ขับ-โทร.ไม่ขับ และสำนักงานคณะกรรมการการอาชีวศึกษานั้นเป็นในลักษณะของการให้ประชาชนตรวจความพร้อมของ<name head="รถ">รถยนต์</name>ก่อนการเดินทางเพื่อความปลอดภัย โดยจัดเตรียมศูนย์บริการตรวจสอบสภาพรถทุกประเภทจำนวน 250 จุดทั่วประเทศ</p>
<p>'นอกจากนี้ ทางเอไอเอสยังได้ขยายช่องสัญญาณ<name head="โทรศัพท์">โทรศัพท์มือถือ</name> เพื่อรองรับการใช้งานที่คาดว่าจะเพิ่มมากขึ้นเป็นพิเศษในช่วงวันที่ 9-18 เมษายนศกนี้ โดยเพิ่มความสามารถในการรองรับการใช้งานเกือบ 200% ในแหล่งท่องเที่ยวหรือจุดที่คนนิยมไปเล่นสงกรานต์ เช่น ถนนข้าวสาร กรุงเทพฯ ถนนข้าวเหนียว จังหวัดขอนแก่น จังหวัดเชียงใหม่ นครราชสีมา สถานีขนส่งและทางหลวงเส้นต่างๆ ที่ประชาชนใช้ในการเดินทาง รวมถึงนำรถสถานีฐานเคลื่อนที่ออกให้บริการเพิ่มความสามารถในการโทร. ณ จุดศูนย์รวมของการจัดกิจกรรมสงกรานต์ทั้งในกรุงเทพฯ และต่างจังหวัด'</p>
<p>วิเชียร กล่าวอีกว่า สำหรับสิทธิพิเศษด้านการบริการ เอไอเอสมอบซองใส่<name head="โทรศัพท์">โทรศัพท์มือถือ</name>กันน้ำ และคู่มือเดินทางปลอดภัยจากเอไอเอส ให้แก่ลูกค้าทุกท่านที่ไปใช้บริการภายในเอไอเอส ชอป และเซเรเนคคลับ ทุกสาขาทั่วประเทศ ตั้งแต่วันที่ 11-13 เมษายนศกนี้ พร้อมทั้งมี<name head="ปืนฉีดน้ำ">ปืนฉีดน้ำน้องอุ่นใจ</name>คอลเลกชั่นพิเศษจำหน่ายในราคาเพียงอันละ 40 บาท อีกด้วย</p>
<p>นอกจากนี้ เอไอเอสยังมอบส่วนลดการเดินทาง<name head="รถ">รถทัวร์</name>และ<name head="รถ">รถไฟ</name> ส่วนลดร้านค้าและร้านของฝาก ทุกภูมิภาคทั่วประเทศ อีกทั้งยังมีบริการ <name>e-Travel Map</name> ที่เปิดโอกาสให้ผู้ใช้บริการของเอไอเอสสามารถเข้ามาดูข้อมูลพร้อมแผนที่สถานที่ท่องเที่ยว ร้านอาหารอร่อยทั่วไทย ได้ทุกที่ทุกเวลาผ่านโมบายอินเทอร์เน็ตหรือเว็บไซต์ เพื่อเป็นการเตรียมความพร้อมก่อนการเดินทาง ขณะเดียวกันยังสามารถเข้าไปดูสภาพจราจรหรือตรวจสอบเส้นทางได้ด้วย>
<p>เอไอเอสได้จัดบูทเพื่อสาธิตการให้บริการต่างๆ แก่ลูกค้าบริเวณจุดทางออกสำคัญๆ ทั้งที่สถานีขนส่งสายใต้ใหม่ สถานีขนส่งหมอชิตและจุดพักรถมอเตอร์เวย์</p>
<p>'ทางบริษัทฯ ยังเตรียมรถให้บริการน้ำสำหรับเล่นสงกรานต์บริเวณสถานที่สำคัญๆ ที่คนนิยมเล่นน้ำทั้งในกรุงเทพฯ และต่างจังหวัด อาทิ ถนนข้าวสาร โคราช เชียงใหม่'</p>
<p>นอกจากความอุ่นใจต่างๆ ที่เอไอเอสได้เตรียมไว้ตลอดช่วงเทศกาลสงกรานต์แล้ว วิเชียร กล่าวเสริมว่า เอไอเอสยังร่วมกับเทศบาลนครนครราชสีมาจัดกิจกรรมครั้งยิ่งใหญ่ '<name>มหาสงกรานต์อุ่นใจเมืองโคราช</name>' ณ บริเวณลานอนุสาวรีย์ท้าวสุรนารี จังหวัดนครราชสีมา ในวันที่ 13 เมษายนที่จะถึงนี้ด้วย เพื่อมอบความบันเทิงและความสนุกสนานมากมายให้แก่ทุกท่าน อาทิ คอนเสิร์ตเต็มรูปแบบจากทัพศิลปินชื่อดัง <name head="วง">วงไมโคร</name> โฟร์-มด <name>เกิร์ลลี่ เบอร์รี่</name> แท่ง ศักดิ์สิทธิ์ เอมี่ มรกต ปีใหม่ สุมนต์รัตน์ บุ๋ม ปนัดดา เป็นต้น</p>
<p>สุรัตน์ จั่นแย้ม <name head="ผู้อำนวยการ">ผู้อำนวยการสำนักความร่วมมือสำนักงานคณะกรรมการการอาชีวศึกษา</name> กล่าวว่า ทางสำนักงานฯ จัดเตรียมศูนย์บริการตรวจสอบสภาพรถทุกประเภทใน<name head="โครงการ">โครงการอาชีวศึกษาร่วมด้วยช่วยประชาชน</name> จำนวน 250 จุด ทั่วประเทศ เพื่อให้บริการตรวจสอบ<name>ไส้กรอง</name> การเติมน้ำกลั่น การตรวจสอบระดับ<name head="น้ำมัน">น้ำมันเครื่อง</name> <name head="น้ำมัน">น้ำมันเบรก</name> <name head="น้ำมัน">น้ำมันคลัตช์</name> การตรวจการจการรั่วซึมของท่อยางหม้อน้ำ การตรวจสายพาน การทำงานของระบบไฟ เบรก สภาพยางและความดันของลยง ตรวจสอบโช้ก พร้อมทั้งติดสติกเกอร์สีแดงให้<name head="รถ">รถจักรยานยนต์</name> เพื่อความปลอดภัย 24 ชั่วโมง ยังได้เพิ่มจุดบริการบริเวณถนนมอเตอร์เวย์ขาออก เพิ่มอีก 1 จุดเพื่อให้บริการแก่ประชาชนและผู้ใช้บริการเอไอเอส</p></body>
</news>
