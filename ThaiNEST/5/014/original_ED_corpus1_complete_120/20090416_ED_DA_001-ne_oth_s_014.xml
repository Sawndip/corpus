<teiHeader>
<fileDesc>
<titleStmt>
  <title>ตลาดเกมออนไลน์ไทยยังดุเดือด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196393&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตลาดเกมออนไลน์ไทยยังดุเดือด</headline>
<lead>ชวนวัยทำงาน-คนแก่ร่วมเล่น</lead>
<neck></neck>
<body><p>ศูนย์วิจัยกสิกรไทย คาดปีนี้ตลาดเกมออนไลน์ของไทยยังเติบโต 8-10% และแข่งขันดุ ผู้ประกอบการต้องปรับกลยุทธ์ตามภาวะเศรษฐกิจที่หดตัว เพื่อรักษาฐานผู้เล่นเก่า และดึงผู้เล่นเข้ามาเสริม</p>
<p>ศูนย์วิจัยกสิกรไทย ระบุว่า ในปี 2552 ทางศูนย์วิจัยฯ คาดว่า  ตลาดเกมออนไลน์ของไทยจะขยายตัวประมาณ 8-10% จากปี 2551 หรือมีมูลค่า    ประมาณ 3,300 ล้านบาท เป็นการขยายตัวในอัตราที่ชะลอลง เนื่องจากในปัจจุบันผู้เล่นเกมออนไลน์ส่วนใหญ่จะนิยมเล่นเกมที่ให้บริการฟรี และเสียเงินเพื่อซื้อไอเท็มพิเศษต่าง ๆ ลดลง อีกทั้งภาวะเศรษฐกิจที่หดตัว ส่งผลกระทบต่อเงินรายได้กลุ่มผู้เล่นเกมออนไลน์ที่ส่วนใหญ่เป็นนักเรียน นักศึกษา รวมถึงความไม่ชัดเจนในการจัดเก็บ<name head="ภาษี">ภาษีเกมออนไลน์</name>ที่กระทรวงการคลังยังคงพิจารณาอยู่ เป็นปัจจัยที่ส่งผลกระทบต่อมูลค่าตลาดเกมให้ชะลอตัวลง</p>
<p>สำหรับการแข่งขันในตลาดเกมออนไลน์ปีนี้จะรุนแรงมากขึ้น จากจำนวนเกมออนไลน์ที่เปิดให้บริการเพิ่มมากขึ้น ขณะที่กลุ่มผู้เล่นหลักที่เป็นนักเรียน นักศึกษา ก็ลดน้อยลงตามโครงสร้างประชากรที่เปลี่ยนแปลงไป รวมถึงกำลังซื้อที่ลดลงตามภาวะเศรษฐกิจที่หดตัว ทำให้ผู้ประกอบการต้องปรับเปลี่ยนกลยุทธ์ โดยการเปิดให้บริการเกม ใหม่ ๆ ที่มีเนื้อหาแตกต่างจากเกมที่มีอยู่ในตลาด ขยายกลุ่มผู้เล่นไปยังกลุ่มคนทำงาน และผู้สูงอายุ</p>
<p>อย่างไรก็ตาม การเปิดตัวเกมใหม่อย่างต่อเนื่อง ค่าบริการ<name>อินเทอร์เน็ต</name>ลดต่ำ การเข้าถึง<name>อินเทอร์เน็ต</name>ของประชาชนมีมากขึ้น ราคาเครื่องคอมพิวเตอร์ถูกลงมาก เป็นปัจจัยที่สนับสนุนให้การเล่นเกมออนไลน์ในประเทศไทยยังคงขยายตัวได้อีก คาดว่าภายใน สิ้นปีนี้จะมีเกมออนไลน์เปิดให้บริการมากกว่า 70 เกม.</p></body>
</news>
