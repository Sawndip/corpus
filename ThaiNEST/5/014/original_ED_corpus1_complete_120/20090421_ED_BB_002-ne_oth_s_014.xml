<teiHeader>
<fileDesc>
<titleStmt>
  <title>วิทย์-มหาดไทยตั้งรองผู้ว่าซีเอสโอ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/21/news_28593764.php?news_id=28593764  </bibl>
</sourceDesc>
</fileDesc>
</teiHeader>
<news>
<headline>วิทย์-มหาดไทยตั้ง<name head="รองผู้ว่า">รองผู้ว่าซีเอสโอ</name></headline>
<lead>กระทรวงวิทยาศาสตร์ร่วมกับกระทรวงมหาดไทย พิจารณาแต่งตั้ง "<name head="รองผู้ว่า">รองผู้ว่าซีเอสโอ</name>" ดูแลงานด้าน "วิทย์-เทคโนฯ" เชื่อมโยงงานวิจัยตรงความต้องการของชุมชน ประเดิมแก้ปัญหาใหญ่ ภัยธรรมชาติ สาธารณสุขและการเกษตร</lead>
<neck></neck>
<body><p>นายชวรัตน์ ชาญวีรกูล <name head="รัฐมนตรี">รัฐมนตรีว่าการกระทรวงมหาดไทย</name> เป็นประธานร่วมกับ ดร.กัลยา โสภณพนิช <name head="รัฐมนตรี">รัฐมนตรีว่าการกระทรวงวิทยาศาสตร์และเทคโนโลยี</name> ในพิธีลงนามบันทึกข้อตกลงความร่วมมือการพัฒนาจังหวัดด้วยวิทยาศาสตร์และ เทคโนโลยี ระหว่างกระทรวงวิทยาศาสตร์ฯกับกระทรวงมหาดไทย </p>
<p>ดร.กัลยา กล่าวว่า ทั้ง 2 กระทรวงร่วมมือกันอย่างเป็นทางการ ที่จะพัฒนาวิทยาศาสตร์และเทคโนโลยีระดับจังหวัด ให้สามารถเชื่อมโยงไปได้กว้างขวางยิ่งขึ้น ซึ่งกระทรวงมหาดไทยจะเป็นผู้พิจารณาแต่งตั้ง <name>รองผู้ว่าราชการจังหวัด</name>ให้ทำหน้าที่เป็น "<name>ซีเอสโอ</name>" หรือ <name>Chief Science Officer : CSO</name> ทำหน้าที่รับผิดชอบงานด้านยุทธศาสตร์พัฒนาวิทยาศาสตร์ฯโดยเฉพาะ</p>
<p>“<name head="รองผู้ว่า">รองผู้ว่าซีเอสโอ</name> จะช่วยให้การทำงานถ่ายทอดเทคโนโลยีของกระทรวงทำได้กว้างขึ้น จากที่ผ่านมากระทรวงวิทย์พยายามเชื่อมโยงงานวิจัยไปยังท้องถิ่น แต่ยังไม่ทั่วถึงเท่าที่ควร เพราะขาดการประสานจากบุคลากรพื้นที่” <name head="รมว.">รมว.วิทยาศาสตร์ฯ</name> กล่าว</p>
<p>ปัจจุบัน กระทรวงวิทยาศาสตร์ได้ถ่ายทอดเทคโนโลยีไปยังท้องถิ่น ผ่านโครงการคลินิกเทคโนโลยีเครือข่าย ซึ่งร่วมมือกับ 50 สถาบัน 119 แห่ง ใน 60 จังหวัด มีโครงการที่ดำเนินไปแล้วกว่า 200 โครงการ จากจำนวนผู้เข้ารับบริการ 2 หมื่นรายต่อปี เช่น โครงการพัฒนาอาชีพด้วยวิทยาศาสตร์และเทคโนโลยี โครงการผลิตน้ำดื่มในระดับชุมชนที่ปลอดสนิมเหล็ก</p>
<p>นายวิชัย ศรีขวัญ <name head="ปลัด">ปลัดกระทรวงมหาดไทย</name> กล่าวว่า ในส่วนของกระทรวงมหาดไทย มีผลงานวิจัยอยู่จำนวนมาก ที่พร้อมจะถ่ายทอดให้กับชุมชน โดยเฉพาะปัญหาท้องถิ่นเร่งด่วนอย่าง ปัญหาภัยธรรมชาติ ภัยแล้ง หมอกควัน <name head="โรค">โรคไข้หวัดนก</name> โรคพืช จึงต้องการคนทำหน้าที่ประสานงานในระดับจังหวัด</p>
<p>ทั้งนี้ ภายหลังจากพิธีลงนามบันทึกข้อตกลงของทั้งสองกระทรวง จะพิจารณาคัดเลือกและแต่งตั้ง<name>ซีเอสโอ</name>ในทุกจังหวัด จากนั้นจะประชุมเพื่อวางแผนการทำงานร่วมกัน โดยพิจารณาถึงปัญหาที่มีอยู่ในท้องถิ่น นำมาเชื่อมโยงกับงานวิจัยที่มีอยู่อย่างเป็นระบบต่อไป</p>
<p>ก่อนหน้านี้ แต่ละกระทรวงได้แต่งตั้งผู้รับผิดชอบงานแต่ละด้านไปแล้ว เช่น <name>ซีไอโอ</name> <name>ผู้บริหารเทคโนโลยีสารสนเทศระดับสูง</name> (<name>Chief Information Officer</name>) <name>ซีเอฟโอ (Chief Financial Officer)</name> <name>หรือผู้?บริหารระดับสูงด้านการเงิน</name></p></body>
</news>
