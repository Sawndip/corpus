<teiHeader>
<fileDesc>
<titleStmt>
  <title>คปก.ใช้นาโนตรวจสารพิษในน้ำ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/20/news_28588511.php?news_id=28588511  </bibl>
</sourceDesc>
</fileDesc>
</teiHeader>
<news>
<headline>คปก.ใช้<name>นาโน</name>ตรวจสารพิษในน้ำ</headline>
<lead>นักวิจัย คปก. ประยุกต์ใช้<name>ซิลเวอร์นาโน</name>เพิ่มประสิทธิภาพตรวจหาสารพิษในแหล่งน้ำ ต้นทุนต่ำ รู้ผลเร็วกว่าเทคนิคทั่วไป ตรวจได้แม้พิษปริมาณน้อย สามารถดัดแปลงใช้วิเคราะห์ สารปนเปื้อนอาหารและการแพทย์ได้</lead>
<neck></neck>
<body><p>นางสาวสุชีรา ลอยประเสริฐ นักศึกษาปริญญาเอกโครงการปริญญาเอกกาญจนาภิเษก (คปก.) จากสาขาวิชาเคมีวิเคราะห์ มหาวิทยาลัยสงขลานครินทร์ เพิ่มประสิทธิภาพอุปกรณ์ตรวจสารพิษในน้ำด้วย<name head="ผง">ผงซิลเวอร์นาโน</name> ช่วยให้ตรวจหาสารชีวพิษในแหล่งน้ำได้อย่างแม่นยำ แม้มีปริมาณสารพิษน้อยมาก ซึ่งเทคนิคตรวจวิเคราะห์ทั่วไปอาจตรวจไม่พบ</p>
<p>เทคนิคดังกล่าวสามารถตรวจหาการปนเปื้อนของสาร พิษในดิน น้ำ อากาศ หรืออาหาร แม้จะมีปริมาณน้อย แต่ก็อาจส่งผลต่อสุขภาพ กลไกดังกล่าวอาศัยหลักการจับคู่ของ<name>แอนติบอดี</name>กับ<name>แอนติเจน</name>ของสารพิษที่ต้อง การวิเคราะห์ การนำอนุภาคเงิน หรือ<name>ซิลเวอร์นาโน</name> มาใช้มีส่วนช่วยเพิ่มพื้นที่ตรวจจับมากขึ้น ทำให้สามารถวัดสารพิษที่มีปริมาณน้อยขนาดหนึ่งส่วนในพันล้านส่วนได้แม่นยำ </p>
<p>“เราทดลองใช้หัวตรวจ<name>ซิลเวอร์นาโน</name>กับ <name>ซีสตีน</name> สารชีวพิษจาก<name head="สาหร่าย">สาหร่ายสีเขียวแกมน้ำเงิน</name>ที่ปนเปื้อนอยู่ในน้ำ มีอันตรายต่อร่างกายมีพิษทำลายตับ และทำให้เกิด<name>มะเร็ง</name> องค์การอนามัยโลกกำหนดให้น้ำดื่มมีสารดังกล่าวได้ไม่ให้เกิน 1 ส่วนในพันล้านลิตร ทำให้ภาคอุตสาหกรรมต้องการเทคนิคตรวจวิเคราะห์ที่แม่นยำ” นักศึกษากล่าว</p>
<p><name head="หัว">หัวอิเล็กโทรด</name>ที่ทีมวิจัยพัฒนาสามารถตรวจวัดสาร พิษได้รวดเร็ว <name head="หัว">หัวอิเล็กโทรด</name>หนึ่งหัวสามารถวิเคราะห์ได้ 40 ครั้ง ต้นทุนประมาณ 20 บาทต่อการเตรียมหนึ่งครั้ง ทีมวิจัยได้ทดลองนำ<name head="หัว">หัวอิเล็กโทรด</name>ไปวิเคราะห์สารพิษในน้ำจากแหล่งต่างๆ อาทิ <name head="น้ำ">น้ำประปา</name> บ่อ<name head="น้ำ">น้ำบาดาล</name> บ่อน้ำ ผลที่ได้ค่อนข้างแม่นยำ เมื่อเทียบกับเทคนิค <name>HPLC (High Performance Liquid Chromatograph)</name> ที่ใช้อยู่ในปัจจุบัน ซึ่งเป็นเทคนิคที่มีราคาแพง ต้องใช้ระยะเวลาและผู้เชี่ยวชาญในการตรวจสอบ</p>
<p>ศ.ดร. เพริศพิชญ์ คณาธารณา จากสถานวิจัยการวิเคราะห์สารปริมาณน้อยและไบโอเซนเซอร์ มหาวิทยาลัยสงขลานครินทร์ อาจารย์ที่ปรึกษาโครงการ เสริมว่า เครื่องมือตรวจวัดสารพิษนี้สามารถทำได้ง่าย มีขั้นตอนและใช้เวลาเตรียมน้อย สามารถนำไปใช้ได้กับการตรวจวัดสารตัวอื่นๆ เพียงแค่เปลี่ยนคู่<name>แอนติบอดี</name>กับ<name>แอนติเจน</name>ที่ต้องการวิเคราะห์</p>
<p>ทีมวิจัยยังพัฒนาเทคนิคให้ใช้กับการตรวจ วิเคราะห์ด้านอื่นๆ เช่น การตรวจสารปนเปื้อนใน<name>อินซูลิน</name> ที่ใช้กับผู้ป่วย<name head="โรค">โรคเบาหวาน</name>ในทางการแพทย์ งานวิจัยดังกล่าวได้ศึกษาร่วมกับต่างประเทศที่ต้องการตรวจสอบคุณภาพของการ ผลิต<name>อินซูลิน</name>ในระดับอุตสาหกรรม นอกจากนี้ยังทดสอบตรวจอาหาร<name head="สาร">สารเพนิซิลลิน</name>ในนมดิบ จากอุตสาหกรรมเลี้ยง<name head="โค">โคนม</name> ตลอดจนตรวจวิเคราะห์คุณภาพในอุตสาหกรรมผลิตน้ำดื่ม เพื่อตรวจวัดสารระเหยที่เกิดขึ้นในกระบวนการเป่าขวด</p>
<p>“วิธีที่เราพัฒนาขึ้นสามารถตรวจได้ง่ายแม้สาร พิษจะมีอยู่ในปริมาณที่ต่ำมาก สามารถพัฒนาให้เป็นแบบพกพา ร่วมกับโปรแกรมคอมพิวเตอร์ช่วยในการคำนวณ" อาจารย์ที่ปรึกษาโครงการ กล่าว</p></body>
</news>
