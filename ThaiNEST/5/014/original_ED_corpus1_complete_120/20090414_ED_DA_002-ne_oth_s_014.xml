<teiHeader>
<fileDesc>
<titleStmt>
  <title>ชลบุรีน้องใหม่บริการเน็ตท้องถิ่น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-14 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196206&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ชลบุรีน้องใหม่บริการเน็ตท้องถิ่น</headline>
<lead>กทช.ออกใบอนุญาตเป็นรายแรก</lead>
<neck></neck>
<body><p>กทช.ให้ใบอนุญาตเอกชนท้องถิ่นบริการเน็ตรายแรก ทีโอทีไม่สะเทือนเดินหน้าให้เช่าโครงข่าย เผยใช้กลยุทธ์การตลาดที่แตกต่างในแต่ละพื้นที่</p>
<p>นายสุรนันท์ วงศ์วิทยกำจร <name head="เลขาธิการ">เลขาธิการคณะกรรมการกิจการโทรคมนาคมแห่งชาติ</name> (กทช.) เปิดเผยว่า ที่ประชุมคณะกรรมการ (บอร์ด) กทช.ได้อนุมัติให้ใบอนุญาตประกอบการกิจการ<name>อินเทอร์เน็ต</name> ประเภทที่  3 ซึ่งไม่มีโครงข่ายเป็นของตนเอง แก่บริษัท ซุปเปอร์ไฮสปีด    อินเทอร์เน็ต ซึ่งเป็นผู้ให้บริการ<name>อินเทอร์เน็ต</name>ท้องถิ่นใน จ.ชลบุรี ซึ่งเป็นการอนุมัติให้ใบอนุญาตประกอบกิจการ<name>อินเทอร์เน็ต</name>กับผู้ให้บริการท้องถิ่นเป็นรายแรก</p>
<p>สำหรับบริษัท ซุปเปอร์ไฮสปีดอินเทอร์เน็ต เปิดให้บริการ 3 แบบ ได้แก่บริการ<name head="อินเทอร์เน็ต">บรอด แบนด์อินเทอร์เน็ต</name>, บริการบรอดแบนด์เซอร์วิส และบริการอินเทอร์เน็ตเซ็นเตอร์ ซึ่งจะใช้เงิน  ลงทุนปีแรก 10 ล้านบาท โดยมีทุนจดทะเบียนจัดตั้งบริษัท 2 ล้านบาท</p>
<p>นายสุรนันท์ กล่าวต่อว่า การที่บริษัทเอกชนในท้องถิ่นจะยื่นขอใบอนุญาตให้บริการ<name>อินเทอร์เน็ต</name> ผู้ยื่นขอต้องมีคุณสมบัติตามประกาศของ กทช. ซึ่งการยื่นขอใบอนุญาตใช้เวลาไม่นาน และการที่บริษัทเอกชนท้องถิ่นให้บริการ<name>อินเทอร์เน็ต</name>เองจะมีประโยชน์กับผู้บริโภค เพราะทำให้มีโอกาสในการเข้าถึง<name>อินเทอร์เน็ต</name>ได้ง่ายขึ้น ซึ่งปีที่ผ่านมา กทช.มีรายได้จากค่าใบอนุญาตประกอบกิจการ<name>อินเทอร์เน็ต</name>ประมาณ 1 พันล้านบาท</p>
<p>ด้านนายสุจินต์ กดทรัพย์ <name>รองกรรม การผู้จัดการใหญ่</name> สายงานการตลาดและพัฒนาผลิตภัณฑ์ บริษัท ทีโอที จำกัด (มหาชน) กล่าวว่า การที่ กทช.ออกใบอนุญาตให้  ผู้ประกอบการท้องถิ่นให้บริการ<name>อินเทอร์เน็ต</name>ไม่ส่งผลกระทบอะไรกับทีโอทีในการให้บริการบรอดแบนด์และ<name>อินเทอร์เน็ต</name>ในต่างจังหวัด ทั้งยังส่งผลดีกับทีโอที เพราะผู้ให้บริการ<name>อินเทอร์เน็ต</name>ท้องถิ่นต้องมาเช่าใช้โครงข่ายของทีโอทีในการให้บริการ ซึ่งถือว่าเป็นการใช้งานโครงข่ายของทีโอทีให้เต็มประสิทธิภาพยิ่งขึ้น ขณะที่การให้บริการบรอดแบนด์ในแต่ละพื้นที่ทีโอทีก็มีการทำตลาดที่แตกต่างกันอยู่แล้ว ปัจจุบันทีโอทีมีลูกค้าบรอดแบนด์ 675,000 พอร์ต และมีส่วนแบ่งตลาดบรอดแบนด์ 36%.</p></body>
</news>
