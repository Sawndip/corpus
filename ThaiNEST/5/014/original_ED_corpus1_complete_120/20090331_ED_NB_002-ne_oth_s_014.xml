<teiHeader>
<fileDesc>
<titleStmt>
  <title>ก.ไอซีที เตรียมต่อยอดองค์ความรู้จัดตั้งชุมชนนักปฏิบัติ แลกเปลี่ยนความรู้แต่ละชุมชน ผ่านเว็บไซต์ TKC.GO.TH  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203310171&tb=N255203  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เตรียมต่อยอดองค์ความรู้จัดตั้งชุมชนนักปฏิบัติ แลกเปลี่ยนความรู้แต่ละชุมชน ผ่านเว็บไซต์ <name>TKC.GO.TH</name></headline>
<lead>กระทรวงเทคโนโลยีสารสนเทศและการสื่อสาร ระดมสมองต่อยอดองค์ความรู้จัดตั้งชุมชนนักปฏิบัติ แลกเปลี่ยนองค์ความรู้แต่ละชุมชน ผ่านโครงการศูนย์กลางความรู้แห่งชาติ ในเว็บไซต์ <name>TKC.GO.TH</name></lead>
<neck></neck>
<body><p>นายสือ ล้ออุทัย <name head="ปลัด">ปลัดกระทรวงเทคโนโนยีสารสนเทศและการสื่อสาร</name> หรือไอซีที เปิดเผยว่า โครงการศูนย์กลางความรู้แห่งชาติ (Thailand Knowledge Center) หรือ <name>www.TKC.go.th</name> เป็นเว็บไซต์ศูนย์กลางความรู้แห่งชาติ ที่ได้รวบรวมองค์ความรู้ด้านต่างๆ อาทิ ภูมิปัญญาท้องถิ่น แหล่งท่องเที่ยวแต่ละจังหวัดด้านการเกษตร และเทคโนโลยีปัจจุบัน โดยเปิดให้ทุกชุมชนมีเว็บไซต์เป็นของตนเอง พร้อมทั้งนำองค์ความรู้ในแต่ละชุมชน มารวบรวมเข้าสู่เว็บไซต์ เพื่อเป็นการแลกเปลี่ยนและกระจายความรู้ ที่ทุกคนสามารถเข้าถึงและเรียนรู้ความรู้ใหม่ๆจากเว็บไซต์ TKC </p>
<p>    และสำหรับการพัฒนาโครงการศูนย์กลางความ รู้แห่งชาติ หรือ TKC ระยะที่ 5 นี้ กระทรวงไอซีทีเตรียมต่อยอดองค์ความรู้ด้วยการจัดตั้งชุมชนนักปฏิบัติ จากการให้ความรู้เพียงด้านเดียว มาเป็นการแลกเปลี่ยนความรู้ซึ่งกันและกันในแต่ละชุมชน ประกอบด้วย กลุ่มธุรกิจและเทคโนโลยีการขายสินค้า <name>OTOP</name> ออนไลน์ เพื่อช่วยกระตุ้นเศรษฐกิจในระดับรากหญ้า ที่เน้นพัฒนาและส่งเสริมธุรกิจในชุมชน ให้มีรายได้สามารถพึ่งพาตนเองได้ โดยกำหนดให้แต่ละชุมชนหรือแต่ละตำบลต้องมีผลิตภัณฑ์อย่างน้อย 1 ประเภทและนำมาแลกเปลี่ยน ค้าขายในชุมชนและพื้นที่ใกล้เคียงผ่านทางเว็บไซต์ TKC ส่วนการจัดตั้งชุมชนนักปฏิบัติ กลุ่มศิลปวัฒนธรรม<name>ไทยรามัญ</name> มุ่งให้เกิดการแลกเปลี่ยนศิลปวัฒนธรรม ประเพณี และความรู้ด้านศิลปวัฒนธรรม<name>ไทยรามัญ</name>อย่างถูกต้องและทั่วถึง มีการศึกษาและแลกเปลี่ยนความรู้ผ่านทางเว็บไซต์ TKC ของชุมชน เพื่อสามารถให้ทุกคนสามารถเข้าถึงองค์ความรู้ด้านดังกล่าวได้ และการจัดตั้งชุมชนนักปฏิบัติในกลุ่มการศึกษา กีฬา สุขภาพ และการร่วมสร้างสุขภาพโดยการให้ประชาชนมีส่วนร่วม ในการแลกเปลี่ยนความรู้ด้านการส่งเสริมสุขภาพ รวมถึงนำองค์ความรู้ที่ได้มาจัดเก็บรวบรวมในเว็บไซต์ TKC ให้ผู้ที่สนใจสามารถเข้าถึงองค์ความรู้ด้านดังกล่าวได้โดยง่ายดาย </p></body>
</news>
