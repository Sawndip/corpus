<teiHeader>
<fileDesc>
<titleStmt>
  <title>เนคเทค พัฒนาระบบอินเวอร์เตอร์ ตั้งเป้าลดการใช้พลังงานเครื่องปรับอากาศร้อยละ 40  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020130&tb=N255204  </bibl>
</sourceDesc>
</fileDesc>
</teiHeader>
<news>
<headline>เนคเทค พัฒนา<name head="ระบบ">ระบบอินเวอร์เตอร์</name> ตั้งเป้าลดการใช้พลังงานเครื่องปรับอากาศร้อยละ 40</headline>
<lead>เนคเทค ร่วมกับ บริษัทเครื่องปรับอากาศชั้นนำของประเทศ พัฒนา<name head="ระบบ">ระบบอินเวอร์เตอร์</name>สัญชาติไทยเป็นครั้งแรก ตั้งเป้าช่วยลดการใช้พลังงานเครื่องปรับอากาศดีกว่าเดิมร้อยละ 40</lead>
<neck></neck>
<body><p>    ดร.คุณหญิงกัลยา โสภณพนิช <name head="รัฐมนตรี">รัฐมนตรีว่าการกระทรวงวิทยาศาสตร์และเทคโนโลยี</name> กล่าวว่า ที่ผ่านมาเครื่องปรับอากาศส่วนใหญ่ที่ใช้ในประเทศไทยยังใช้คอมเพรสเซอร์แบบ รอบหมุนคงที่ หรือที่เรียกว่า Fixed Speed Compressor ซึ่งทำให้เครื่องปรับอากาศกินกำลังไฟฟ้าเต็มที่ตลอดเวลาการใช้งาน ทำให้สิ้นเปลืองพลังงาน ดังนั้น ศูนย์เทคโนโลยีอิเล็กทรอนิกส์และคอมพิวเตอร์แห่งชาติ หรือ เนคเทค สำนักงานพัฒนาวิทยาศาสตร์และเทคโนโลยีแห่งชาติ หรือ สวทช. จึงร่วมกับ บริษัท บิทไว้ส์ (ประเทศไทย) จำกัด วิจัยพัฒนาระบบปรับความเร็วรอบคอมเพรสเซอร์แบบต่อเนื่อง หรือ อินเวอร์เตอร์กระแสตรง (DC inverter) ที่เป็นสัญชาติไทยครั้งแรก ซึ่งเป็นระบบที่เพิ่มประสิทธิภาพเครื่องปรับอากาศด้วยการใช้หลักการระเหยของ น้ำมาลดความร้อนของสารทำความเย็น ทำให้ประหยัดพลังงานเครื่องปรับอากาศดีกว่าเดิมร้อยละ 40 และยังมีประสิทธิภาพดีกว่าเบอร์ 5 ร้อยละ 35 ซึ่งจะมีอายุการใช้งานไม่ต่ำกว่า 10 ปี อย่างไรก็ตาม ผลิตภัณฑ์ดังกล่าวได้ผ่านการทดสอบในการใช้งานจริงเรียบร้อยแล้ว พร้อมจะนำไปมอบให้กับสภาอุตสาหกรรมแห่งประเทศไทย เพื่อนำไปทดลองใช้ต่อไป</p>
<p>ด้าน นายสมยศ กีรติชีวนันท์ <name>กรรมการผู้จัดการ</name>บริษัท บิทไว้ส์ (ประเทศไทย) จำกัด กล่าวว่า ปัจจุบันได้มีการส่งออกเครื่องปรับอากาศกว่า 30 ประเทศ อาทิ อังกฤษ บราซิล สเปน เยอรมัน พร้อมคาดว่าการพัฒนา<name head="ระบบ">ระบบอินเวอร์เตอร์</name>สัญชาติไทยนี้ขึ้นมาจะช่วยเพิ่มมูลค่า การส่งออกเพิ่มขึ้นได้ปีละเกือบ 1,000 ล้านบาทต่อปี ทั้งนี้ หากภาคอุตสาหกรรมเครื่องปรับอากาศรายใดต้องการองค์ความรู้ ก็สามารถติดต่อขอถ่ายทอดองค์ความรู้ได้ นอกจากนี้ บริษัทยังพัฒนาเครื่องทำลมเย็น โดยไม่ใช้คอมเพรสเซอร์ ทำให้ประหยัดพลังงานไฟฟ้าเมื่อเทียบกับการใช้เครื่องปรับอากาศ 8-10 เท่า ซึ่งจะเหมาะกับการใช้งานในโรงงานอุตสาหกรรม สวนอาหารกลางแจ้ง รวมถึงบ้านเรือนทั่วไป</p></body>
</news>
