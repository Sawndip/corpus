<teiHeader>
<fileDesc>
<titleStmt>
  <title>อาร์เอสเกาะดีแทคขยายฐานเพลงรอสาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-14 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196205&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>อาร์เอสเกาะดีแทคขยายฐานเพลงรอสาย</headline>
<lead>อาร์เอส เผยบริการเสียงเพลงรอสายโตสูง เตรียมขยายตลาด จับมือดีแทค ปรับช่องทางขายแบบประชิดตัว พร้อมเปิดตัวบริการ ใหม่ โหลดเพลงรอสายอาร์เอสได้ไม่จำกัด 20 บาท/เดือน</lead>
<neck></neck>
<body><p>นายยรรยง อัครจินดานนท์ <name>รองกรรม การผู้อำนวยการอาวุโส</name> บริษัท อาร์เอส จำกัด (มหาชน) เปิดเผยว่า บริการเสียงเพลงรอสาย เป็นบริการที่ได้รับความนิยมและมีอัตราการเติบโตอย่างรวดเร็ว ซึ่งในช่วง 6 เดือนที่ผ่านมามีอัตราการใช้งานที่สูงขึ้นถึง 60% เมื่อเทียบกับจำนวนบริการเสริมทั้งหมด โดยส่วนใหญ่ผู้ใช้บริการยังจำกัดอยู่ในกลุ่มวัยรุ่น เพื่อขยายตลาดสู่กลุ่มเป้าหมายใหม่ และกระตุ้นให้เกิดการใช้งานอย่างต่อเนื่อง อาร์เอสจึงร่วมกับ ดีแทค ปรับช่องทางการขายรูปแบบใหม่ ให้บริการเสียงเพลงรอสายแก่ ลูกค้าดีแทคทั่วประเทศแบบประชิดตัว พร้อมเปิดตัวบริการ “<name>ขบวนการเหมา *339</name>” ให้ลูกค้า    ดีแทคและแฮปปี้ดาวน์โหลดและเปลี่ยนเพลงรอสายของศิลปินอาร์เอส และอาร์สยาม ได้ไม่จำกัด ในอัตราเหมาจ่ายเพียง  20 บาท/เดือน ตั้งเป้า 3 เดือนแรกมีผู้สมัครใช้บริการกว่า 6 แสนราย</p>
<p>ด้าน นายธนา เธียรอัจฉริยะ <name head="รองประธาน">รองประธานเจ้าหน้าที่บริหาร</name>กลุ่มงานพาณิชย์ บมจ.โทเทิ่ล แอ็คเซ็ส คอมมูนิเคชั่น (ดีแทค) กล่าวว่า   ความร่วมมือครั้งนี้เป็นการเจาะตลาดในเชิงลึกเพื่อตอบโจทย์ทั้งด้านการสร้างรายได้และความคุ้มค่าของลูกค้า ซึ่งในอนาคตจะเห็นการเปลี่ยนแปลงในเชิงธุรกิจที่จะมีความร่วมมือกันอย่างใกล้ชิดมาก ขึ้นระหว่างธุรกิจโทรคมนาคมและธุรกิจบันเทิง  ปัจจุบันดีแทคมีลูกค้าใช้งาน <name>Ring 4 U</name> ประมาณ 3.4 ล้านคน มีรายได้คิดเป็น 15% ของรายได้จากกลุ่มบริการเสริมทั้งหมด และปีที่ผ่านมาลูกค้าเปลี่ยนเพลงรอสายโดยเฉลี่ยทุก ๆ 3 เดือน   คาดว่าบริการใหม่จะกระตุ้นให้ลูกค้าอยากเปลี่ยนเพลงบ่อยขึ้นถึงประมาณ 4-5 เพลงในแต่ละเดือน และได้ตั้งเป้ายอดสมาชิกสมัครใช้ <name>Ring 4 U</name> เพิ่มเป็น 4 ล้านคนภายในสิ้นปีนี้.</p></body>
</news>
