<teiHeader>
<fileDesc>
<titleStmt>
  <title>ม.หอการค้าไทยย่อห้องเรียนลง'ไอโฟน'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-05 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090405/8241/%e0%b8%a1.%e0%b8%ab%e0%b8%ad%e0%b8%81%e0%b8%b2%e0%b8%a3%e0%b8%84%e0%b9%89%e0%b8%b2%e0%b9%84%e0%b8%97%e0%b8%a2%e0%b8%a2%e0%b9%88%e0%b8%ad%e0%b8%ab%e0%b9%89%e0%b8%ad%e0%b8%87%e0%b9%80%e0%b8%a3%e0%b8%b5%e0%b8%a2%e0%b8%99%e0%b8%a5%e0%b8%87%e0%b9%84%e0%b8%ad%e0%b9%82%e0%b8%9f%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ม.หอการค้าไทยย่อห้องเรียนลง'<name>ไอโฟน</name>'</headline>
<lead>มหาวิทยาลัยหอการค้าไทยต่อยอดการเรียนการสอนระบบ<name>ไฮบริดเปิดเอ็ม-เลิร์นนิ่ง</name> นวัตกรรมการเรียนบนโลกออนไลน์ผ่านมือถือ<name>ไอโฟน 3จี</name> เปิดอิสระให้เรียนออนไลน์ที่ทรูคอฟฟี่และทรูไลฟ์ ประเดิมรุ่นแรกใช้กับนักศึกษาปริญญาโท <name head="หลักสูตร">หลักสูตรบริหารธุรกิจ</name></lead>
<neck></neck>
<body><p>ดร.เอกชัยอภิศักดิ์กุล <name head="คณบดี">คณบดีบัณฑิตวิทยาลัย</name>และ<name head="คณบดี">คณบดีคณะบริหารธุรกิจ</name> มหาวิทยาลัยหอการค้าไทย (มกค.) กล่าวว่า มหาวิทยาลัยเดินหน้า <name head="โครงการ">โครงการเอ็ม-เลิร์นนิ่ง</name>(m-Learning มาจากMobile Learning) คือการเรียนผ่าน<name head="โทรศัพท์">โทรศัพท์มือถือ</name>โดยร่วมกับ"ทรู" พัฒนาเนื้อหาสำหรับ<name>ไอโฟน 3จี</name>  ซึ่งเป็นอุปกรณ์สื่อสารที่มีประสิทธิภาพสูง เหมาะกับการเรียนการสอนในระบบ<name>เอ็ม-เลิร์นนิ่ง</name></p>
<p>ไม่ว่าจะเป็นจอแสดงผลขนาดใหญ่ที่เป็นระบบสัมผัสคีย์บอร์ดเสมือนจริง สามารถเชื่อมต่อได้ทั้ง<name>ไวไฟ</name> และ<name>บลูทูธ 2.0</name> ซึ่งมหาวิทยาลัยก็มีระบบ<name>ไวไฟ</name>ครอบคลุมทั่วทุกพื้นที่อยู่แล้ว ส่วนการดาวน์โหลดบทเรียน <name head="โปรแกรม">โปรแกรมซาฟารี (Safari Browser)</name> สามารถแสดงผลได้เต็มหน้าเว็บเพจ พร้อมฟังก์ชั่นการซูม สามารถเก็บบทเรียนไว้ในเครื่องได้ เนื่องจากมีหน่วยความจำในตัวถึง 8 กิกะไบต์</p>
<p>ขณะที่แบตเตอรี่ใช้ดูคลิปการเรียนและเข้า<name>อินเทอร์เน็ต</name>ได้ถึง5 ชั่วโมง ช่วยให้นักศึกษารับส่ง<name>อีเมล</name>บทเรียน รวมถึงคลิปที่บันทึกด้วย<name>ไอโฟน</name>ผ่าน<name head="โปรแกรม">โปรแกรมอีเมล</name> ทั้งตัวเครื่องยังน้ำหนักเบาเพียง 135 กรัม นักศึกษาจึงน่าจะนิยมพกพาและใช้งาน</p>
<p>เราวางแผนจะแจก<name>ไอโฟน3จี</name> ให้นักศึกษาที่แจ้งความประสงค์จะรับเทคโนโลยีดังกล่าว โดยไม่คิดค่าเล่าเรียนเพิ่มตลอดหลักสูตร ซึ่งมีมูลค่า 2.3 แสนบาท ดร.เอกชัยกล่าว</p>
<p>รศ.จีรเดชอู่สวัสดิ์ <name head="อธิการบดี">อธิการบดีมหาวิทยาลัยหอการค้าไทย</name>กล่าวเพิ่มเติมว่า ระยะแรกของ<name head="โครงการ">โครงการเอ็ม-เลิร์นนิ่ง</name> จะเป็นการเสริมการเรียนในห้องเรียนปกติ เช่น ดาวน์โหลดไฟล์ภาพ เสียงหรือเนื้อหาในห้องเรียน สำหรับนักศึกษาสามารถทบทวนเนื้อหาได้จากทุกที่ทุกเวลา</p>
<p>เราทุ่มงบซื้อ<name>ไอโฟน3จี</name> แจกนักศึกษาแล้วกว่า 10 ล้านบาท หรือประมาณ 600 เครื่อง คาดว่าจะเริ่มใช้ในปีการศึกษา 2552 หรือเปิดเทอมใหม่ที่จะถึงนี้ กับนักศึกษาปริญญาโท<name head="หลักสูตร">หลักสูตรบริหารธุรกิจ</name>เป็นกลุ่มแรก ก่อนขยายผลในหลักสูตรอื่นต่อไป</p>
<p>การเรียนผ่านระบบมือถือ<name>ไอโฟน3จี</name> ผู้เรียนเพียงลงทะเบียนเรียนด้วยวิธีปกติกับมหาวิทยาลัยและแจ้งความประสงค์การเรียนผ่านระบบดังกล่าว ทางมหาวิทยาลัยจะแจกอุปกรณ์การเรียนให้ จากนั้นก็สามารถล็อกอินเข้าดาวน์โหลดเนื้อหาทั้งไฟล์ภาพ เสียง คลิปวิดีโอได้ไม่พลาดสักรายวิชา โดยเรียนเสริมจากการนั่งเรียนในห้องเรียนเดิม</p>
<p>"ในอนาคตหากตัวนักศึกษามีความรู้และเข้าใจในเทคโนโลยีการเรียนผ่านมือถือมากพอ ทางมหาวิทยาลัยอาจจะเดินหน้าสู่การพัฒนาหลักสูตรที่เรียนผ่านระบบมือถืออย่างเดียว เพื่อเป็นช่องทางให้นักศึกษาสามารถเรียนจากจุดไหนก็ได้และเข้าถึงมากที่สุด" <name>อธิการบดี</name>กล่าว</p>
<p>ทั้งนี้มหาวิทยาลัยหอการค้าไทยให้ความสำคัญกับการนำเทคโนโลยีมาใช้ในการพัฒนาหลักสูตรโดยวางแผนพัฒนาอย่างต่อเนื่อง เริ่มตั้งแต่การเปลี่ยนระบบการเรียนการสอนเป็นแบบ<name>ไฮบริด</name> ที่ผสมผสานระหว่างการเรียนกับอาจารย์ในห้องเรียน เข้ากับการเรียนผ่านระบบออนไลน์ ที่นักศึกษาต้องเตรียมบทเรียน โดยหาข้อมูลและดาวน์โหลดบทเรียนจาก<name>อินเทอร์เน็ต</name>ก่อนเข้าชั้นเรียน</p>
<p>วิธีข้างต้นช่วยให้เกิดการแลกเปลี่ยนความคิดเห็นระหว่างนักศึกษาด้วยกันและอาจารย์ จากการเรียนรูปแบบเดิมที่นักศึกษามาฟังการสอนจากอาจารย์อย่างเดียว โดยได้มอบ<name head="คอมพิวเตอร์">คอมพิวเตอร์โน้ตบุ๊ก</name>ให้นักศึกษาใหม่ปีการศึกษา 2551 จำนวน 5,000 เครื่อง</p>
<p>ต่อมาในเดือนกุมภาพันธ์2552 ได้ขยายเครือข่าย<name>อินเทอร์เน็ต</name>เพิ่มอีก 5 เท่า เป็น 1.1 กิกะไบต์ ส่งผลให้มหาวิทยาลัยหอการค้าไทย เป็นสถาบันที่มีความเร็ว<name>อินเทอร์เน็ต</name>สูงสุดในประเทศ</p></body>
</news>
