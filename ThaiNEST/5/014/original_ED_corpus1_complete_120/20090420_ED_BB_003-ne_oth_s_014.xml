<teiHeader>
<fileDesc>
<titleStmt>
  <title>หุ่นยนต์บริกร ฝีมือวิศวกรไทย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/20/news_28588510.php?news_id=28588510  </bibl>
</sourceDesc>
</fileDesc>
</teiHeader>
<news>
<headline>หุ่นยนต์บริกร ฝีมือวิศวกรไทย</headline>
<lead>บริษัทซอฟต์แวร์ของคนไทยออกแบบหุ่นยนต์เสิร์ฟ อาหาร ติด<name>ปัญญาประดิษฐ์</name>สื่อสารกับมนุษย์ คาดตัวต้นแบบคลอดช่วงกลางปีนี้ เดินหน้าเจรจาขายให้เอ็มเค-บาร์บีคิวพลาซ่า 3 ล้านบาท</lead>
<neck></neck>
<body><p>บริษัท ซีที เอเซีย จำกัด กลุ่มธุรกิจด้านการพัฒนาระบบสื่อสารและซอฟต์แวร์ ได้รับการสนับสนุนจากสำนักงานนวัตกรรมแห่งชาติ (สนช.) พัฒนาหุ่นยนต์สื่อสารกับมนุษย์ วงเงินไม่เกิน 1.08 ล้านบาท จากมูลค่าโครงการรวม 3.28 ล้านบาท สำหรับพัฒนาเทคโนโลยีเคลื่อนที่ด้วยระบบนำร่อง ที่อาศัยการประมวลผลภาพ การใช้ระบบควบคุมและการสื่อสารผ่านเครือข่ายไร้สาย พร้อมทั้งอาศัยการเรียนรู้แบบ<name>ปัญญาประดิษฐ์</name></p>
<p>นายนันทวิทย์ จันทร์วาววาม <name head="เจ้าหน้าที่">เจ้าหน้าที่ฝ่ายการตลาด</name>บริษัทซีทีเอเซีย กล่าวว่า หุ่นยนต์ดังกล่าวจะปฏิบัติหน้าที่เป็นพนักงานต้อนรับหน้าร้านอาหาร ช่วยเสิร์ฟอาหาร ตลอดจนเป็นบริกรยกถาดอาหารไปเสิร์ฟ คาดว่าตัวต้นแบบจะแล้วเสร็จในเดือนมิ.ย.นี้ จากนั้นจะผลิตออกสู่ตลาดในไตรมาสแรกของปี 2553 ในราคาประมาณ 3 ล้านบาท</p>
<p>เบื้องต้นเบื้องต้นได้เจรจากับร้านอาหารเอ็มเค บาร์บีคิว พลาซ่า ในการทดลองใช้งานตลอดจนใช้หุ่นยนต์ในการประชาสัมพันธ์และเป็นสื่อโฆษณาทาง เลือกใหม่ ที่จะสร้างความน่าสนใจให้แก่ตัวสินค้า </p>
<p>ส่วนความคืบหน้าขณะนี้อยู่ระหว่างออกแบบส่วนฐาน ของหุ่นยนต์ จากเดิมที่พัฒนาขาหุ่นยนต์ในรูปของสายพาน ซึ่งสามารถใช้งานได้ดีในทุกสภาพพื้นผิว มาเป็นล้อหมุนที่สามารถเพิ่มความคล่องตัวในการเคลื่อนที่แม้อยู่ในพื้นที่ คับแคบ พร้อมติด<name>เซนเซอร์</name> ช่วยคำนวณองศา มุม เพิ่มหลีกเลี่ยงสิ่งกีดขวาง โดยคาดว่าจะสามารถพัฒนาต้นแบบ<name head="หุ่นยนต์">หุ่นยนต์ดินสอ</name>ได้ในเดือนมิ.ย.นี้</p>
<p>ในทางเทคนิค หุ่นยนต์จะประกอบด้วย<name>เซนเซอร์</name> ทำหน้าที่แปลงสัญญาณต่างๆ เช่น เสียง แสง ภาพให้เป็นสัญญาณไฟฟ้า นำไปประมวลผลข้อมูลและควบคุมการทำงานคล้ายสมองของมนุษย์ ส่วนระบบกลไกควบคุมการเคลื่อนไหว เช่น การหมุน การเลื่อน การกระโดด </p>
<p>"พวกอะไหล่และเทคโนโลยียังต้องนำเข้าจากต่าง ประเทศ เช่น <name>เซนเซอร์</name>ที่มีความแม่นยำสูง หรือหน้าจอสัมผัสที่ติดตั้งอยู่ด้านหน้าตัวหุ่น ซึ่งอาจทำให้ต้นทุนการผลิตสูง แต่ในอนาคตเชื่อว่าหากมีการใช้งานมากขึ้น จะทำให้ราคาต้นทุนถูกลง อีกทั้งสามารถพัฒนาเทคโนโลยีเป็นของตัวเองได้หากมีการเริ่มต้น" นายนันทวิทย์ กล่าว</p></body>
</news>
