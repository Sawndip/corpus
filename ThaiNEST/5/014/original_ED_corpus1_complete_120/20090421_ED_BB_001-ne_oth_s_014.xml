<teiHeader>
<fileDesc>
<titleStmt>
  <title>ลุ้นกทช.บีบค่ายมือถือลดราคา"ไอซี" หลังยุติข้อพิพาท"ดีแทค-กสทฯ"เคาะ0.56บาท/นาที  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com01200452&day=2009-04-20&sectionid=0209  </bibl>
</sourceDesc>
</fileDesc>
</teiHeader>
<news>
<headline>ชุดตรวจ<name head="น้ำปลา">น้ำปลาแท้</name>ไอเดียนิสิตจุฬา</headline>
<lead>"ชุดทดสอบ<name head="น้ำ">น้ำปลา</name>" ผลงานนิสิตจุฬาฯสำหรับวิเคราะห์<name head="น้ำ">น้ำปลา</name>อย่างง่าย หวังเป็นแนวทางเลือกยกระดับ<name head="น้ำปลา">น้ำปลาโอท็อป</name> ประคองธุรกิจให้คงอยู่ได้</lead>
<neck></neck>
<body><p>นางสาวจันทรา ศักดิ์โพธิ์แก้ว นิสิตคณะสหเวชศาสตร์ จุฬาลงกรณ์มหาวิทยาลัย กล่าวถึงชุดทดสอบ<name head="น้ำ">น้ำปลา</name>อย่างง่ายที่พัฒนาขึ้นว่า มีเป้าหมายช่วยให้ผู้ผลิตระดับ<name>โอท็อป</name> หรือวิสาหกิจชุมชนหรือกลุ่มแม่บ้านใช้ตรวจสอบคุณภาพ<name head="น้ำ">น้ำปลา</name>ก่อนส่งจำหน่าย โดยไม่ต้องรอส่งตรวจที่ห้องแล็บ และจากการทดสอบเปรียบเทียบกับชุดตรวจนำเข้า</p>
<p>พบว่าประสิทธิภาพใกล้เคียงกัน โดยให้ผลการวิเคราะห์แม่นยำสอดคล้องกับการทดสอบในห้องปฏิบัติการ เหมาะที่จะต่อยอดเชิงพาณิชย์เพื่อทดแทนการพึ่งพาเทคโนโลยีต่างประเทศ</p>
<p> ผลงานดังกล่าวได้รับการสนับสนุนทุนจากสำนักงานกองทุนสนับสนุนการวิจัย (สกว.) ในโครงการพัฒนาเทคโนโลยีทุนปริญญาตรีประจำปี 2552 โดยมีบริษัทน้ำปลาตั้งไถ่เชียง (<name head="น้ำปลา">น้ำปลาตราตาชั่ง</name> จ.ระยอง) ผู้สนับสนุนอุปกรณ์การวิจัย</p>
<p>ในการพัฒนาชุดทดสอบคุณภาพ<name head="น้ำ">น้ำปลา</name> ทีมนิสิตสกัดสารตั้งต้นสำคัญจาก<name>เอ็นไซม์</name>ของ<name head="แบคทีเรีย">แบคทีเรียอีโคไล</name> ทดแทนการนำเข้าสารตั้งต้นจากต่างประเทศ ส่วนการทำงานของชุดทดสอบจะตรวจหา<name head="กรด">กรดกลูตามิค</name> ซึ่งเป็นสารเพิ่มรสชาติในอาหารพบว่า อยู่ในเกณฑ์มาตรฐานที่กระทรวงสาธารณสุขประกาศไว้หรือไม่ โดยใช้เวลาเพียง 2-3 นาทีทราบผลจากสีของ<name head="น้ำ">น้ำปลา</name>ที่เปลี่ยนไป ช่วยร่นระยะเวลาจากวิธีเดิมที่ใช้น้ำยานำเข้าแต่ต้องรอผลการวิเคราะห์นานถึง 20 นาที ทั้งมีราคาค่าตรวจสูง</p>
<p>นางสาวอุษณี เจริญรัตนกุล เพื่อนร่วมทีมวิจัยจากภาควิชาเทคนิคการแพทย์ กล่าวว่า การตรวจวัด<name head="กรด">กรดกลูตามิค</name>ใน<name head="น้ำ">น้ำปลา</name>จำเป็นต้องทำทุกครั้งที่ผลิต เพื่อควบคุมคุณภาพให้ได้ตามประกาศกระทรวงสาธารณสุข พร้อมทั้งรับประกันว่าเป็น<name head="น้ำปลา">น้ำปลาแท้</name>หรือ<name head="น้ำปลา">น้ำปลาผสม</name></p>
<p>“ชุดคิตของเราจะลดขั้นตอน ต้นทุน ในการตรวจและยกระดับมาตรฐานให้<name head="น้ำ">น้ำปลา</name>กลุ่มแม่บ้านขนาดย่อมได้ โดยเบื้องต้นอายุการเก็บรักษาน้ำยาอยู่ได้ประมาณ 1 ปี และ 1 ชุดสามารถทดสอบได้ 30 ตัวอย่าง” นิสิตนักวิจัย กล่าวและว่าจากการทดสอบในห้องปฏิบัติการ พบคุณสมบัติของชุดคิตสามารถตรวจหา<name head="กรด">กรดกลูตามิค</name>ใน<name head="น้ำ">น้ำปลา</name>ได้แล้ว  อนาคตหากจะต่อยอดเชิงพาณิชย์จำเป็นต้องส่งไปทดสอบยืนยันประสิทธิภาพจากกรมวิทยาศาสตร์การแพทย์</p>
<p>นอกจากนี้ ทีมงานยังสนใจต่อยอดชุดทดสอบนี้ โดยพัฒนาสูตรน้ำยาตรวจหาปริมาณ<name head="กรด">กรดกลูตามิค</name>สำหรับ<name head="ซีอิ๊ว">ซีอิ๊วปรุงรส</name> เพื่อให้กลุ่มแม่บ้านทุกกลุ่มสามารถตรวจสอบคุณภาพผลิตภัณฑ์ได้ด้วยตนเองก่อนส่งจำหน่ายยังผู้บริโภค</p></body>
</news>
