<teiHeader>
<fileDesc>
<titleStmt>
  <title>"ทีโอที"ย้ำรอบที่ร้อยคนกรุงได้ใช้3จีในสิ้นปี  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com06020452&day=2009-04-02&sectionid=0209  </bibl>
</sourceDesc>
</fileDesc>
</teiHeader>
<news>
<headline>"ทีโอที"ย้ำรอบที่ร้อยคนกรุงได้ใช้<name>3จี</name>ในสิ้นปี</headline>
<lead>"ทีโอที" ย้ำรอบที่ร้อย คนกรุงได้ใช้ มือถือ <name>3 จี</name> ภายในสิ้นปีนี้แน่นอน เร่งเดินหน้าสัญญาจ้างกลุ่มคอนซอร์เตี้ยม "ซีเมนส์ อีริคสัน-มิตซุย" เดิมติดตั้ง 500 สถานี หลังขอนำเข้าอุปกรณ์ผ่านฉลุย ทั้งบอร์ดอนุมัติงบฯลงทุนปี"53 อีก 43,000 ล้านบาท โฟกัส 3 โปรเจ็กต์ยักษ์ "ฮัลโหล 5 แสนพอร์ต- ไอพีบรอดแบนด์-<name>3 จี</name>" คาดกำไรลดลงจากปี 2552 ประมาณ 1,600 ล้านบาท</lead>
<neck></neck>
<body><p>นายระเฑียร ศรีมงคล <name>โฆษกและกรรมการ</name> บริษัท ทีโอที จำกัด (มหาชน) เปิดเผยว่า ที่ประชุมบอร์ดเมื่อวันที่ 27 มี.ค.ที่ผ่านมา ได้อนุมัติงบฯลงทุนสำหรับ ปี 2553 เป็นเงิน 43,700 ล้านบาท แยกเป็นการลงทุนโครงการใหม่ 8,980 ล้านบาท งบฯผูกพันมาจากปีก่อน 35,000 ล้านบาท ขั้นตอนหลังจากนี้ บอร์ดจะเสนอให้<name head="รัฐมนตรี">รัฐมนตรีว่าการกระทรวงไอซีที</name> เพื่อเสนอ ให้สำนักงานคณะกรรมการพัฒนาการเศรษฐกิจและสังคมแห่งชาติ (สศช.) และคณะรัฐมนตรีให้ความเห็นชอบต่อไป โดยงบประมาณที่จะใช้ส่วนใหญ่มาจากกระแสเงินสดของทีโอทีเอง </p>
<p>"เงินลงทุนหลักๆ ที่ต้องจ่ายในปี 2553 มีโครงการติดตั้งโทรศัพท์ 5 แสนพอร์ต 1,000 ล้านบาท ติดตั้งไอพีบรอดแบนด์ 2,800 ล้านบาท โครงการ <name>3 จี</name> 13,000 ล้านบาท รวมแล้วปี 2553 ต้องจ่ายเงิน 27,000 ล้านบาท ที่เหลือเป็นงบฯผูกพันซึ่งจะจ่ายในปีถัดๆ ไป"</p>
<p>สำหรับประมาณการรายได้ในปี 2553 ทีโอทีคาดว่าจะมีรายได้รวม 76,948 ล้านบาท เพิ่มจากปีนี้ 3,853 ล้านบาท หรือ 5.3% เป็นรายได้จากสัมปทาน 24,000 ล้านบาท มีค่าใช้จ่าย 69,446 ล้านบาท เพิ่มจากปีนี้ 5,480 ล้านบาท หรือ 8.6% คาดว่าจะมีกำไรประมาณ 7,500 ล้านบาท ลดลงจาก ปีนี้ 1,600 ล้านบาท/p>
<p>สาเหตุที่ค่าใช้จ่ายเพิ่มขึ้นมาจากการต้องสำรองจ่ายภาษี 3,000 ล้านบาท ทั้งในส่วนที่เป็น<name head="ภาษี">ภาษีเงินได้นิติบุคคล</name>ที่สรรพากรเรียกเก็บจากรายได้ค่าเชื่อมโยงโครงข่าย (ค่า เอซี) ที่ทางดีแทคและทรูมูฟไม่ยอมจ่ายตั้งแต่ปี 2549 และส่วนที่เป็น<name head="ภาษี">ภาษีมูลค่าเพิ่ม</name>ที่คิดจากส่วนแบ่งรายได้ของเอไอเอส ในสมัยที่มีการเก็บ<name head="ภาษี">ภาษีสรรพสามิตโทรคมนาคม</name>ที่กรมสรรพากรเรียกเก็บย้อนหลังจากทีโอที</p>
<p>"ทีโอทีกำลังเจรจากับกรมสรรพากร คาดว่าจะได้ข้อยุติในปี 2553 ซึ่งอาจไม่ต้องจ่ายเงินจำนวนนี้ก็ได้ และจะทำให้มีกำไรเพิ่มขึ้นเป็น 1.3หมื่นล้านบาท ขณะที่ผลการดำเนินงานของทีโอทีไม่รวมรายได้จากสัมปทานใน 5 ปี จะกลับมามีกำไรได้ จากเดิมที่ขาดทุนมาตลอด" </p>
<p>กับความคืบหน้าโครงการให้บริการ<name head="โทรศัพท์">โทรศัพท์เคลื่อนที่ 3 จี</name> ขณะนี้บอร์ดได้ แต่งตั้งให้นายวรุธ สุวกร <name>กรรมการผู้จัดการใหญ่</name> บมจ.ทีโอที เป็นประธานกรรมการบริหารโครงการเตรียมความพร้อมในการทำธุรกิจ</p>
<p>"เดือนก่อนบอร์ดได้อนุมัติโครงสร้างธุรกิจของทีโอทีใหม่ โดยส่วนที่เกี่ยวข้องกับ <name>3 จี</name> เป็นสายงานใหม่ คาดว่า 1-2 เดือนนี้จะแต่งตั้งคนทำงานได้ครบ"</p>
<p>ทั้งนี้ทีโอทีมีสัญญาอัพเกรดสถานีฐาน 500 แห่งในกรุงเทพฯ เดิมที่บริษัทเอซีที โมบาย ทำไว้กับกลุ่มกิจการร่วมค้าซีเมนส์-อีริคสันจึงช่วยย่นระยะเวลาติดตั้งสถานีฐานได้ มั่นใจว่าในสิ้นปี คนไทยจะได้ใช้ <name>3 จี</name>ของทีโอทีแน่นอน แต่ต้องยอมรับก่อนว่าหากทีโอทีลงทุน <name>3 จี</name>แล้ว ในปีแรกจะขาดทุนมากขึ้น ต้องถึงปีที่ 3-4 จึงจะเริ่มมีกำไร</p>
<p>แหล่งข่าวจาก บมจ.ทีโอทีกล่าวว่า การอัพเกรดสถานีฐานเป็นสัญญาเดิมที่บริษัท เอซีที โมบาย ได้ทำไว้กับกลุ่มกิจการร่วมค้าซีเมนส์-อีริคสัน-มิตซุย ตั้งแต่ 28 ก.ย.2547 เพื่อปรับปรุงโครงข่ายเป็น <name>3G</name> 500 สถานี มูลค่าโครงการ 1,400 ล้านบาท</p>
<p>โดยไทยโมบายได้จ่ายเงินมัดจำไปแล้ว 200 ล้านบาท แต่ยังไม่ได้ดำเนินการใดๆ เนื่องจากติดปัญหาเรื่องการนำเข้าอุปกรณ์</p>
<p>ดังนั้นถ้าบอร์ดพิจารณาอนุมัติให้ปรับปรุงแก้ไขสัญญาให้เป็นไปตามสเป็กใหม่ และขออนุญาตกทช.นำเข้าอุปกรณ์ก็จะอัพเกรด 500 แห่งได้เสร็จใน 4-5 เดือน</p>
<p>นอกจากนี้ บอร์ดทีโอทียังได้อนุมัติจ้างเหมาติดตั้งอุปกรณ์<name>ทริปเปิลเพลย์ซีเล็กชั่นเกตเวย์ (จีเอสจี)</name> เพื่อกระจายการให้บริการบรอดแบนด์ มูลค่า 309 ล้านบาท กับบริษัท ฟาร์ติมา อาร์ดีดีเอส จำกัด และอนุมัติต่อสัญญาเช่าโครงข่ายบรอดแบนด์กับบริษัท เพชราวุธ จำกัด โดยเพชราวุธเสนอราคาค่าเช่าอยู่ที่เดือนละ 26 ล้านบาท ซึ่งบอร์ดได้ให้ฝ่ายบริหารไปเจรจาต่อรองราคาเพิ่มเติม </p>
<p>ขณะที่การประเมินผลงานของนายวรุธ สุวกร <name>กรรมการผู้จัดการใหญ่</name> ตั้งแต่รับตำแหน่งถึงเดือน ธ.ค.2551 คณะกรรมการประเมินตามสัญญาจ้างได้ให้คะแนน 82.44% ถือว่าผ่านเกณฑ์ประเมิน </p></body>
</news>
