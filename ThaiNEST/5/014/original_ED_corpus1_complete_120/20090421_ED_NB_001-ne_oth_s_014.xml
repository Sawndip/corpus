<teiHeader>
<fileDesc>
<titleStmt>
  <title>ก.ไอซีที ชี้แจงความคืบหน้า โครงการคอมพิวเตอร์เพื่อชุมชนและประชาชน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204210104&tb=N255204&return=ok&news_headline='%a1.%e4%cd%ab%d5%b7%d5  </bibl>
</sourceDesc>
</fileDesc>
</teiHeader>
<news>
<headline>ก.ไอซีที ชี้แจงความคืบหน้า โครงการคอมพิวเตอร์เพื่อชุมชนและประชาชน</headline>
<lead>กระทรวงเทคโนโลยีสารสนเทศและการสื่อสาร ชี้แจงความคืบหน้าโครงการคอมพิวเตอร์เพื่อชุมชนและประชาชน</lead>
<neck></neck>
<body><p>    นายสือ ล้ออุทัย <name head="ปลัด">ปลัดกระทรวงเทคโนโลยีสารสนเทศและการสื่อสาร</name> หรือ ไอซีที เปิดเผยถึงความคืบหน้าโครงการคอมพิวเตอร์เพื่อชุมชนและประชาชนทั่วไป ว่า ได้มีการตั้งคณะทำงานเพื่อพิจารณากำหนดหลักเกณฑ์ต่างๆ ประกอบด้วย คณะทำงานด้านพัฒนาชุมชนเพื่อส่งเสริมการใช้สินค้าไอซีที คณะทำงานด้านมาตรการภาษีสำหรับสินค้าไอซีทีเพื่อชุมชนและประชาชนทั่วไป และคณะทำงานด้านแหล่งเงินทุน และ<name head="อินเทอร์เน็ต">บรอดแบนด์อินเทอร์เน็ต</name>ความเร็วสูงสำหรับสินค้าไอซีทีเพื่อชุมชนและ ประชาชนทั่วไป โดยขณะนี้มีการประชุมหารือพิจารณาถึงแนวทาง การหักลดหย่อนภาษีสำหรับนิติบุคคล หรือบุคคลธรรมดา ผู้ซื้อที่เป็นบริษัทฯ หรือห้างหุ้นส่วนที่ต้องการซื้อเพื่อบริจาคอุปกรณ์ต่างๆให้กับชุมชน จะได้รับการลดหย่อนหรือยกเว้นภาษี โดยเป็นไปตามกำหนดของกรมสรรพากรและได้รับการรับรองจากกระทรวงฯ ซึ่งหลักเกณฑ์ต่างๆและมติการหารือเบื้องต้นในโครงการคอมพิวเตอร์เพื่อชุมชนฯ นั้น จะนำเข้าสู่การพิจารณาของคณะรัฐมนตรี และคณะกรรมการกฤษฎีกาให้ความเห็นชอบ ก่อนการประกาศใช้ และจะเร่งดำเนินการให้แล้วเสร็จภายในปีภาษี 2552 </p>
<p>    ด้านการวางแนวทางจัดหา<name head="อินเทอร์เน็ต">บรอดแบรนด์อิน เทอร์เน็ต</name>ความเร็วสูงพ่วงไปกับเครื่องคอมพิวเตอร์ที่ราคาคุ้มค่าแก่ประชาชน มีการเสนอให้แต่ละบริษัทจัดทำเป็นโปรโมชั่นเพื่อให้ประชาชนเลือกพร้อมกับการ ซื้อเครื่องคอมพิวเตอร์ ซึ่งได้มอบหมายให้บริษัท ทีโอที จำกัด (มหาชน) และบริษัท กสท โทรคมนาคม จำกัด (มหาชน) กำหนดรายละเอียดโปรโมชั่นพิเศษสำหรับโครงการฯ นี้ พร้อมกันนี้ยังมีการวางแนวทางให้การสนับสนุนด้านการเงิน ให้กับผู้ซื้ออุปกรณ์คอมพิวเตอร์และ<name head="อินเทอร์เน็ต">บรอดแบนด์อินเทอร์เน็ต</name>ความเร็วสูง ในอัตราดอกเบี้ยที่เหมาะสม โดยได้รับความร่วมมือจากธนาคารต่าง ๆ อาทิ ธนาคารกรุงไทย ธนาคารออมสิน ธนาคารเพื่อการเกษตรและสหกรณ์การเกษตร (ธกส.) และธนาคารพัฒนาวิสาหกิจขนาดกลางและขนาดย่อมแห่งประเทศไทย </p></body>
</news>
