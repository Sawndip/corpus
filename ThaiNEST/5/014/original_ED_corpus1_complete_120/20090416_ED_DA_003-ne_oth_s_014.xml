<teiHeader>
<fileDesc>
<titleStmt>
  <title>เด็กไทยคิดสกัดน้ำตาลไซโลส  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196395&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เด็กไทยคิดสกัด<name head="น้ำตาล">น้ำตาลไซโลส</name></headline>
<lead>เพิ่มมูลค่าเปลือก<name head="ข้าว">ข้าวโพด</name>แห้ง</lead>
<neck></neck>
<body><p>นักวิทยาศาสตร์รุ่นเยาว์จากมหาวิทยาลัยเชียงใหม่ พบการผลิต<name head="น้ำตาล">น้ำตาลไซโลส</name> จากเปลือก<name head="ข้าว">ข้าวโพด</name>แห้งด้วยวิธีทางชีวภาพให้ปริมาณ<name head="น้ำตาล">น้ำตาลไซโลส</name>สูง สามารถนำไป ใช้เป็นสารตั้งต้นผลิต<name head="น้ำตาล">น้ำตาลไซลิทอล</name> หรือสารให้ความหวานสำหรับผู้ป่วย<name>เบาหวาน</name> เป็นการเพิ่มมูลค่าวัสดุเหลือทิ้งทางการ เกษตร ทั้งยังลดปัญหามลพิษจากการเผากำจัดเปลือก<name head="ข้าว">ข้าวโพด</name></p>
<p>น.ส.ผกามาศ สัปตา นักศึกษาคณะวิทยาศาสตร์ มหาวิทยาลัยเชียงใหม่ นักศึกษา โครงการพัฒนาอัจฉริยภาพทางวิทยาศาสตร์และเทคโนโลยีสำหรับเด็กและเยาวชน กล่าวว่า ใน อ.แม่แจ่ม จ.เชียงใหม่ ปลูก<name head="ข้าว">ข้าวโพด</name>ปริมาณมาก และแต่ละปีมีผลผลิต<name head="ข้าว">ข้าวโพด</name>สูงราว 20,000 ตัน ทำให้มีปริมาณเปลือก<name head="ข้าว">ข้าวโพด</name>สูงถึง 3,333.34 ตัน ซึ่งเปลือก<name head="ข้าว">ข้าวโพด</name>เหล่านี้จะถูกกำจัดด้วยการเผาทิ้ง ทำให้เกิดมลพิษทางอากาศ ดังนั้นเพื่อไม่ให้สูญเสียทรัพยากรโดยเปล่าประโยชน์ จึงได้ศึกษาวิธี “ผลิต<name head="น้ำตาล">น้ำตาลไซโลส</name>จากเปลือก<name head="ข้าว">ข้าวโพด</name>ด้วยวิธีทางเคมีและชีวภาพ” โดยมี ศ.ดร.สายสมร ลำยอง เป็นที่ปรึกษา</p>
<p>นางสาวผกามาศ กล่าวว่า เปลือก<name head="ข้าว">ข้าวโพด</name>มี<name>เฮมิเซลลูโลส</name>เป็นองค์ประกอบที่สามารถย่อยให้เป็น<name head="น้ำตาล">น้ำตาลไซโลส</name>ได้ จึงศึกษาวิธีการผลิต<name head="น้ำตาล">น้ำตาลไซโลส</name>จากเปลือก<name head="ข้าว">ข้าวโพด</name>แห้ง ซึ่งใช้วิธีทางเคมี คือ หมักเปลือก<name head="ข้าว">ข้าวโพด</name>กับ<name head="กรด">กรดซัลฟิวริก</name>เข้มข้น 5% แล้วปรับค่า pH ให้เป็นกลางโดยใช้<name>โซเดียมไฮดรอกไซด์</name> และวิธีทางชีวภาพ คือ นำเปลือก<name head="ข้าว">ข้าวโพด</name>ทำเป็นส่วนผสมในอาหารเลี้ยง<name head="เชื้อรา">เชื้อรา Thermoascus aurantiacus</name> </p>
<p>ผลการวิจัย พบว่า ปริมาณ<name head="น้ำตาล">น้ำตาลไซโลส</name> ที่ได้จากการสกัดด้วยวิธีทางเคมี คือ 0.002 กรัม/ กรัมของเปลือก<name head="ข้าว">ข้าวโพด</name> ขณะที่ปริมาณ<name head="น้ำตาล">น้ำตาล  ไซโลส</name> ที่ได้จากการสกัดด้วยวิธีทางชีวภาพ คือ 0.016 กรัม/กรัมของเปลือก<name head="ข้าว">ข้าวโพด</name> </p>
<p>ดังนั้น วิธีการที่เหมาะสมในการผลิต<name head="น้ำตาล">น้ำตาลไซโลส</name>จากเปลือก<name head="ข้าว">ข้าวโพด</name>เลี้ยงสัตว์ คือ วิธีทางชีวภาพ ซึ่งไม่เพียงได้ปริมาณ<name head="น้ำตาล">น้ำตาลไซโลส</name>สูงแล้ว ยังเป็นวิธีที่มีความปลอดภัยมากที่สุด โดย<name>ไซโลส</name>ที่สกัดจากเปลือก<name head="ข้าว">ข้าวโพด</name>จะอยู่ในรูปของสารละลายที่มีความเข้มข้นสูง สามารถนำไปใช้ประโยชน์ได้หลายอย่าง เช่น ใช้เป็นสารตั้งต้นในการผลิต<name head="น้ำตาล">น้ำตาลไซลิทอล</name> สารให้ความหวานสำหรับปรุงอาหารให้แก่ผู้ป่วย<name>เบาหวาน</name> ใช้ผลิตสารกำจัด<name>แบคทีเรีย</name>ในช่องปาก หรือนำไปผลิตเป็น<name>เอทานอล</name>ซึ่งเป็นส่วนผสมของน้ำมัน เป็นต้น</p>
<p>น.ส.ผกามาศ กล่าวต่อว่า วิธีการผลิตทางชีวภาพนอกจากจะเป็นวิธีที่ปลอดภัยแล้ว เปลือก<name head="ข้าว">ข้าวโพด</name>ที่ได้จากการย่อยด้วย<name>แบคทีเรีย</name>จะมีความเปื่อยยุ่ย เหมาะต่อการนำไปใช้หมักเป็นอาหารวัว ซึ่งนับเป็นแนวทางในการพัฒนาต่อยอดเพื่อให้เกิดการเพิ่มมูลค่าเปลือก<name head="ข้าว">ข้าวโพด</name>เหลือทิ้งได้อย่างครบวงจร.</p></body>
</news>
