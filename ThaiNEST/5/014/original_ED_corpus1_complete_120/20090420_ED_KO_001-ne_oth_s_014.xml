<teiHeader>
<fileDesc>
<titleStmt>
  <title>ซัมซุงฯ ส่งสินค้าเจาะคนมีเงิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090420/9804/%e0%b8%8b%e0%b8%b1%e0%b8%a1%e0%b8%8b%e0%b8%b8%e0%b8%87%e0%b8%af%e0%b8%aa%e0%b9%88%e0%b8%87%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b9%80%e0%b8%88%e0%b8%b2%e0%b8%b0%e0%b8%84%e0%b8%99%e0%b8%a1%e0%b8%b5%e0%b9%80%e0%b8%87%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ซัมซุงฯ ส่งสินค้าเจาะคนมีเงิน</headline>
<lead>เผยยอดขายเครื่องใช้ไฟฟ้าในครัวเรือนไตรมาสแรกโต 15% ซัมซุงฯ เตรียมส่ง<name head="ตู้">ตู้เย็น</name> 13 รุ่น เจาะตลาดพรีเมียม หวังดันยอดขายปีนี้โตตามเป้าหมาย</lead>
<neck></neck>
<body><p>น.ส.ศศิธร กู้พัฒนากุล <name head="หัวหน้า">หัวหน้ากลุ่มผลิตภัณฑ์เครื่องใช้ไฟฟ้าในครัวเรือน</name> บริษัท ไทยซัมซุง อิเลคโทรนิคส์ จำกัด กล่าวว่า ภาพรวมธุรกิจเครื่องใช้ไฟฟ้าในครัวเรือนไตรมาสแรกปีนี้โตกว่า 15% โดยมาจากกลุ่มผลิตภัณฑ์<name head="ตู้">ตู้เย็น</name> ดังนั้นเพื่อผลักดันให้ยอดขายของบริษัทในปีนี้เติบโตตามเป้าหมาย จึงแนะนำ<name head="ตู้">ตู้เย็น</name>ใหม่จำนวน 13 รุ่น พร้อมทั้งสินค้ากลุ่มใหม่คือ <name head="ตู้">ตู้แช่ไวน์</name>พรีเมียมจำนวน 2 รุ่น ซึ่งเป็น<name head="ตู้">ตู้แช่ไวน์</name>ระบบ <name>มัลติ เทมเพอเรเจอร์ คอนโทรล</name> ที่ตัวทำความเย็นแยกอิสระ 2 ส่วน สำหรับแยกแช่<name>ไวน์</name>ในอุณหภูมิตามความเหมาะสม สามารถเก็บ<name>ไวน์</name>ได้ถึง 52 ขวด ส่วนอีกรุ่นแช่ได้ 33 ขวด ทั้งนี้ เพื่อเจาะตลาดพรีเมียมเป็นหลัก</p>
<p>"เรายังเชื่อมั่นว่า ในตลาดตอนนี้ยังมีกำลังซื้ออยู่ โดยเฉพาะกลุ่มพรีเมียม แต่เราจะทำอย่างไรให้กลุ่มนี้ใช้เงิน ซึ่งการนำเสนอสินค้าใหม่ น่าจะเป็นตัวแปรหนึ่งที่จะช่วยเพิ่มโอกาสทางการตลาดได้" น.ส.ศศิธรกล่าว</p>
<p>นอกจากนี้ บริษัทยังเตรียมเปิดตัว<name head="ตู้">ตู้เย็น</name> 2 ประตูรุ่นใหม่ เช่น <name>ซัมซุง บ๊อทท่อม ฟรีเซอร์</name> ที่มีความแตกต่างจากคู่แข่ง โดยมีการปรับโครงสร้างการออกแบบ และเทคโนโลยีช่องแช่แข็งให้ตรงกับความต้องการใช้งานของผู้บริโภคยุคใหม่ พร้อมกันนี้จะมีการจัดแคมเปญร่วมกับคู่ค้าและจัดโรดโชว์มากขึ้น เพื่อดันรายได้กลุ่ม<name head="ตู้">ตู้เย็น</name>ให้เป็นไปตามเป้าหมายที่วางไว้คือ เติบโตกว่า 20% ขณะที่<name head="ตู้">ตู้แช่ไวน์</name>ตั้งเป้าไว้ 1,200 ยูนิต</p>
<p>"แนวโน้มตลาด<name head="ตู้">ตู้เย็น</name>ปีนี้ คาดว่าจะมีมูลค่า 1.2 ล้านยูนิต และมีอัตราเติบโต 2-3% จากปีที่แล้ว โดยซัมซุงเชื่อว่าจะสามารถครองส่วนแบ่งตลาดอันดับ 1 ในกลุ่ม<name head="ตู้เย็น">ตู้เย็นไซด์บายไซด์</name> 70% และ<name head="ตู้">ตู้เย็น</name> 2 ประตู 18%" น.ส.ศศิธร กล่าว</p></body>
</news>
