<teiHeader>
<fileDesc>
<titleStmt>
  <title>"ฟันบ็อกซ์" เปิดตัว RAPPELZ ผู้บริหารยกเทียบเท่า "เวิลด์ ออฟ วอร์คราฟท์"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-21 18:02:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000044750  </bibl>
</sourceDesc>
</fileDesc>
</teiHeader>
<news>
<headline>"ฟันบ็อกซ์" เปิดตัว <name>RAPPELZ</name> ผู้บริหารยกเทียบเท่า "<name>เวิลด์ ออฟ วอร์คราฟท์</name>"</headline>
<lead>"ฟันบ็อกซ์" ผนึกกำลัง "เอ็นฟลาเวอร์" เปิดตัว <name>RAPPELZ Online</name> เวอร์ชั่นไทย ผู้บริหารย้ำชัดเป็นเกมดีมีศักยภาพเทียบเท่า "<name>เวิลด์ ออฟ วอร์คราฟท์</name>" เชื่อมั่นว่าจะประสบความสำเร็จโดนใจกลุ่มผู้เล่นเกมชาวไทยแน่นอน</lead>
<neck></neck>
<body><p>วันนี้ (21 เม.ย.) ที่ศูนย์การค้าเซ็นทรัลเวิลด์ บริษัทฟันบ็อกซ์ได้แถลงข่าวเปิดตัว<name head="เกม">เกม RAPPELZ Online</name> เกมออนไลน์ล่าสุดที่บริษัทฟันบ็อกซ์จะเปิดให้บริการในประเทศไทย และจะเริ่มเปิดให้ทดสอบช่วงโคลสเบต้าในวันที่ 14 พฤษภาคม พ.ศ.2552 โดยภายในงานแถลงข่าวเกมดังกล่าวได้มีกลุ่มผู้บริหารจากบริษัท เอ็นฟลาเวอร์ ประเทศเกาหลีใต้ ซึ่งเป็นผู้พัฒนาเกมมาร่วมงานด้วย</p>
<p><name>RAPPELZ Online</name> เป็นเกมแนว <name>MMORPG</name> ผู้เล่นจะได้สร้างตัวละครจาก 3 เผ่าพันธุ์ ได้แก่ <name>Deva (เดวา)</name> เผ่าพันธุ์แห่งแสง เน้นใช้พลังศักดิ์สิทธิ์ เชี่ยวชาญในการร่ายเวทมนตร์เพื่อรักษาและปกป้อง , <name>Gaia (ไกอา)</name> ถนัดในเรื่องเวทมนตร์ธรรมชาติและการโจมตีแบบรุนแรงในระยะประชิด , <name>Asura (อาชูร่า)</name> เผ่าพันธุ์แห่งความมืด เชี่ยวชาญในการหลบหลีกและสร้างความเสียหายด้วยเวทมนตร์ ซึ่งในแต่ละเผ่านั้นผู้เล่นสามารถเลือกเปลี่ยนอาชีพ Class 1 ได้ถึง 9 อาชีพ (เผ่าละ 3 อาชีพ) และ Class 2 อีก 15 อาชีพ</p>
<p>นอกจากความสวยงามของกราฟิกและสกิลเอฟเฟกต์ที่หลากหลาย <name>RAPPELZ Online</name> ยังมีระบบภูติ ที่ผู้เล่นสามารถนำภูติมาร่วมต่อสู้ในระหว่างเล่นได้ ซึ่งจะมีภูติหลายสิบประเภทให้เลือก ภูตเหล่านี้จะมีการอัพเลเวลเหมือนกับตัวละครหลัก มีสกิลมากมายที่ต้องเรียนรู้ และเมื่อพัฒนาให้อยู่ในรูปแบบของภูติระดับสูงแล้วจะสามารถเปลี่ยนแปลงรูปร่างได้ เหล่าภูติแบ่งออกเป็น 13 ชนิด ผู้เล่นสามารถสวมใส่อาวุธและชุดป้องกันให้ภูติได้</p>
<p>ในส่วนของระบบสงครามภายใน<name head="เกม">เกม RAPPELZ Online</name> จะเรียกว่าระบบ <name>Dungeon Siege</name> ซึ่งกำหนดให้ผู้เล่นต่อสู้เพื่อแย่งชิงกันเป็นผู้ครอบครองดันเจี้ยนภายในเกม ซึ่งเมื่อได้ครอบครองดันเจี้ยนแล้วจะสามารถเก็บภาษีจากบรรดาผู้เล่นที่เข้ามาเล่นในดันเจี้ยนที่ครอบครองอยู่ได้ซึ่งในแต่ละดันเจี้ยนก็จะมีระดับที่แตกต่างกัน</p>
<p>นายพจน์ พันธ์ศิริพจน์ <name>ผู้จัดการทั่วไป</name>บริษัทฟันบ็อกซ์ ระบุว่า <name head="เกม">เกม RAPPELZ Online</name> ถือว่ามีศักยภาพเทียบเท่าเกมออนไลน์อย่าง <name>เวิลด์ ออฟ วอร์คราฟท์</name> โดยสังเกตุได้จากในปัจจุบันที่มีผู้ลงทะเบียนเล่นเกมดังกล่าวสูงถึง 5 ล้านไอดี ในประเทศที่เปิดให้บริการ 11 ประเทศ โดยประเทศไทยจะเป็นประเทศลำดับ 12 ที่จะเปิดให้บริการ <name>RAPPELZ Online</name> และทางฟันบ็อกซ์เชื่อมั่นว่าเกมนี้จะประสบความสำเร็จและถูกใจกลุ่มผู้เล่นเกมออนไลน์ที่รอคอยเกมใหม่ๆที่เต็มไปด้วยความสนุกสนานในการเล่นแน่นอน</p>
<p>นายซุง ฮยุน ปาร์ค <name head="ประธาน">ประธานผู้บริหาร</name>บริษัทเอ็นฟลาเวอร์ ระบุว่า <name>RAPPELZ Online</name> ได้รับความนิยมในหลายประเทศ ไม่เพียงแค่ในเกาหลี แต่รวมไปถึงญี่ปุ่น อเมริกา ฮ่องกง โดยเฉพาะในยุโรปที่เยอรมันและฝรั่งเศส <name>RAPPELZ</name> ได้รับความนิยมอย่างสูงภายในเวลาอันสั้นหลังจากเปิดให้บริการ รวมไปถึงประเทศในเขตตะวันออกกลางอย่างสหรัฐอาหรับเอมิเรตส์อีกด้วย ดังนั้นจึงรู้สึกยินดีและมีความสุขมากที่ผู้เล่นชาวไทยจะได้สัมผัส<name head="เกม">เกม RAPPELZ Online</name></p>
<p>"ไม่ใช่เรื่องง่ายที่ผู้พัฒนาเกมจะสร้างความพึงพอใจให้กับผู้เล่นทั้งหมดจากหลากหลายประเทศที่เปิดให้บริการ เนื่องจากมีความแตกต่างทางเชื้อชาติ ภาษาและวัฒนธรรม แต่ถึงกระนั้นเอ็นฟลาเวอร์ก็จะดำเนินการอย่างเต็มที่ในการประสานงานกับบริษัทฟันบ็อกซ์ เพื่อที่จะสร้างความพึงพอใจให้กับผู้เล่นชาวไทยอย่างเต็มความสามารถ" นายซุง ฮยุน ปาร์ค กล่าว</p></body>
</news>
