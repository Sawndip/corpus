<teiHeader>
<fileDesc>
<titleStmt>
  <title>สเต็มเซลล์ผลิตอินซิลินหยุดเบาหวาน  </title>
  <author>สาลินีย์ ทับพิลา  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-22 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090422/35646/%e0%b8%aa%e0%b9%80%e0%b8%95%e0%b9%87%e0%b8%a1%e0%b9%80%e0%b8%8b%e0%b8%a5%e0%b8%a5%e0%b9%8c%e0%b8%9c%e0%b8%a5%e0%b8%b4%e0%b8%95%e0%b8%ad%e0%b8%b4%e0%b8%99%e0%b8%8b%e0%b8%b4%e0%b8%a5%e0%b8%b4%e0%b8%99%e0%b8%ab%e0%b8%a2%e0%b8%b8%e0%b8%94%e0%b9%80%e0%b8%9a%e0%b8%b2%e0%b8%ab%e0%b8%a7%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><name head="เซลล์">สเต็มเซลล์</name>ผลิต<name>อินซิลิน</name>หยุด<name>เบาหวาน</name></headline>
<lead>มทส. ทุ่มสมองศึกษากลไกเปลี่ยนเซลล์ต้นกำเนิดตัวอ่อนให้เป็นเซลล์ผลิต<name>อินซูลิน</name> ทางเลือกใหม่รักษาผู้ป่วย<name>เบาหวาน</name> เบื้องต้นตอบสนองต่อระดับน้ำตาลดี</lead>
<neck></neck>
<body><p>ดร.วิไลรัตย์ ลี้อนันต์ศักดิ์ศิริ <name head="หัวหน้า">หัวหน้ากลุ่มวิจัยเซลล์ต้นกำเนิดบำบัดและการปลูกถ่ายเซลล์</name> สำนักวิชาวิทยาศาสตร์ สาขาวิชาจุลชีววิทยา มหาวิทยาลัยเทคโนโลยีสุรนารี (มทส.) มั่นใจว่า หากเปลี่ยน<name head="เซลล์">สเต็มเซลล์</name>ตัวอ่อนในผลิต<name>อินซูลิน</name>ได้อาจช่วยรักษาผู้ป่วยได้จำนวนมาก ไม่เฉพาะในประเทศไทย แต่เป็นประโยชน์ต่อโลก</p>
<p>“แนวโน้มงานวิจัยทั่วโลกสนใจนำ<name head="เซลล์">สเต็มเซลล์</name>ไปใช้กับโรคที่ไม่สามารถรักษาได้ จึงมองว่า หากสามารถเปลี่ยนให้<name head="เซลล์">สเต็มเซลล์</name>สามารถผลิต<name>อินซูลิน</name>ได้ อาจจะเป็นวิธีรักษา<name head="โรค">โรคเบาหวาน</name>ได้” นักวิจัยรายงานความสำเร็จการเปลี่ยนเซลล์ต้นกำเนิดจากตัวอ่อนให้เป็นเซลล์ผลิต<name>อินซูลิน</name>  ในงานประชุมวิชาการ “<name>การปลูกสร้างเซลล์ใหม่ทางการแพทย์</name>” ครั้งที่ 4 </p>
<p>จากการทดสอบในระดับเซลล์บนจานเลี้ยงเซลล์เพื่อดูการตอบสนองต่อระดับน้ำตาลในปริมาณที่แตกต่างกัน และจำลองภาพของระดับน้ำตาลในเลือดของมนุษย์ ทีมวิจัยมทส.พบว่า เซลล์ดังกล่าวจะผลิต<name>อินซูลิน</name>ในปริมาณมากเมื่อระดับน้ำตาลสูง แต่จะผลิต<name>อินซูลิน</name>น้อยลงเมื่อระดับน้ำตาลน้อย</p>
<p>เซลล์ตัวอ่อนมนุษย์ที่ใช้ศึกษาเป็นเซลล์ไลน์ที่นำเข้าจากต่างประเทศ โดยนำมาเพิ่มจำนวนในห้องปฏิบัติการ เนื่องจาก<name head="เซลล์">สเต็มเซลล์</name>จากตัวอ่อนมีคุณสมบัติพิเศษสามารถเพิ่มจำนวนได้ไม่สิ้นสุด และยังคงคุณสมบัติเปลี่ยนเป็นเซลล์ชนิดไหนก็ได้ในร่างกายไว้เช่นเดิม</p>
<p>อย่างไรก็ดี เซลล์ต้นกำเนิดจากตัวอ่อนยังเป็นประเด็นที่ถกเถียงกันทางจริยธรรม เนื่องจากแหล่งที่มาของ<name head="เซลล์">สเต็มเซลล์</name>ตัวอ่อนได้มาจากเซลล์ระยะเริ่มต้นหลังจากปฏิสนธิได้ไม่กี่วัน เมื่อนำ<name head="เซลล์">สเต็มเซลล์</name>ออกมาใช้ เท่ากับขวางกั้นสิทธิ์ของตัวอ่อนที่จะเติบโตมีชีวิต</p>
<p>“ผลดังกล่าวเป็นองค์ความรู้ใหม่ที่เราสามารถเปลี่ยนเซลล์ต้นกำเนิดตัวอ่อนให้สามารถกลายเป็นเซลล์ที่ผลิต<name>อินซูลิน</name>" นักวิจัยนำเสนอผลงาน และมีแผนทดสอบกับหนูทดลองภายในปีนี้ </p>
<p>นอกจากจะเป็นความหวังใหม่ของผู้ป่วย<name>เบาหวาน</name> ก็ยังจะมีประโยชน์สำหรับการรักษาโรคอื่นที่มี<name>เบาหวาน</name>แทรกซ้อน หรือโรคที่มีผลต่อระดับน้ำตาลในเลือด ที่สำคัญ สามารถยืนยันได้ว่า เซลล์ผลิต<name>อินซูลิน</name>จาก<name head="เซลล์">สเต็มเซลล์</name>ตัวอ่อนมนุษย์นี้ ไม่มีโอกาสที่จะเปลี่ยนเป็นเซลล์<name>มะเร็ง</name> เนื่องจากถูกเปลี่ยนแปลงให้กลายเป็นเซลล์เฉพาะทางแล้ว</p>
<p>อย่างไรก็ดี เซลล์ต้นกำเนิดตัวอ่อนมนุษย์ยังมีข้อจำกัดหากต้องการทดสอบทางคลินิก แต่สามารถประยุกต์ใช้กับ<name head="เซลล์">เซลล์ไอพีเอส (IPS Cell)</name> หรือ<name head="เซลล์">สเต็มเซลล์</name>จากผิวหนังมนุษย์ที่ใกล้เคียงกับ<name head="เซลล์">สเต็มเซลล์</name>ตัวอ่อน หรือเซลล์ที่สามารถทดสอบทางคลินิกได้</p>
<p>“สำหรับการใช้ได้จริง ตอบยากว่าอีกนานแค่ไหน มันขึ้นอยู่กับประเทศว่าเปิดหรือไม่ เทคโนโลยีพร้อมแค่ไหน ผลการทดสอบชัดเจนเพียงใด อย่างน้อย ผลที่ได้ปัจจุบันเป็นองค์ความรู้เบื้องต้นที่ต้องการการศึกษาวิจัยต่อไป” ดร.วิไลรัตย์ กล่าว</p></body>
</news>
