<teiHeader>
<fileDesc>
<titleStmt>
  <title>อินเทลผนึกดีไอวายส่งพีซี8,900บ.  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com02300352&day=2009-03-30&sectionid=0209  </bibl>
</sourceDesc>
</fileDesc>
</teiHeader>
<news>
<headline>อินเทลผนึกดีไอวายส่งพีซี8,900บ.</headline>
<lead>"อินเทล" เดินหน้าโครงการคอมพิวเตอร์เพื่อคนไทย ผนึกร้านค้าทั่วประเทศปลุกกระแสตลาดคอมพิวเตอร์ "ดีไอวาย" ส่ง<name head="คอมพิวเตอร์">คอมพิวเตอร์ตั้งโต๊ะ</name>ครบชุด ราคาเริ่มต้น 8,900 บาท เจาะตลาดต่างจังหวัดและผู้ซื้อคอมพิวเตอร์เครื่องแรก โฟกัสเด็กนักเรียน ชี้โอกาสทางการตลาดสูง พร้อมโรดโชว์ทำกิจกรรมตามโรงเรียนมัธยม ตั้งเป้ายอดขาย 1 แสนเครื่อง</lead>
<neck></neck>
<body><p>นายเอกรัศมิ์ อวยสินประเสริฐ <name>กรรมการ ผู้จัดการ</name> บริษัท อินเทล ไมโครอิเล็กทรอ นิกส์ (ประเทศไทย) จำกัด กล่าวว่า เพื่อตอบโจทย์ขยายฐานลูกค้าในต่างจังหวัดและกลุ่มผู้ใช้งานคอมพิวเตอร์เครื่องแรก อินเทลได้ร่วมมือกับพันธมิตร 9 ราย อาทิ ซัมซุง, ซีเกต, จีวิว, ไมโครซอฟท์, แคนนอน เป็นต้น โดยทำโครงการคอมพิวเตอร์เพื่อคนไทย เสนอชุด<name head="คอมพิวเตอร์">คอมพิวเตอร์เน็ตทอป</name>และ<name>เดสก์ทอป</name> ในระดับราคาเริ่มต้น 8,900 บาท ด้วยฟังก์ชั่น ครบพร้อมใช้งาน เพื่อกระตุ้นตลาดคอมพิวเตอร์ต่างจังหวัดในภาวะเศรษฐกิจชะลอตัว</p>
<p>โดยปัจจุบันผู้ใช้คอมพิวเตอร์ในต่างจังหวัดมีสัดส่วนประมาณ 10-15% ของประชากรทั้งหมด ขณะที่ผู้ใช้งานพีซีเครื่องแรกปัจจุบันขยับลงมาที่กลุ่มประถมถึงมัธยม ซึ่งมีจำนวนถึง 13 ล้านคน ทำให้ตลาด<name>เดสก์ทอป</name>ยังมีการเติบโตและยังมีช่องว่างทางการตลาดอยู่อีกจำนวนมาก </p>
<p>"โครงการนี้จะช่วยกระตุ้นตลาดผู้ใช้คอมพิวเตอร์เครื่องแรกให้มีโอกาสซื้อ ขณะเดียวกันยังกระตุ้นให้ผู้ประกอบคอมพิวเตอร์ประเภทดีไอวายสามารถขายสินค้าได้ด้วย ซึ่งมีร้านคอมพิวเตอร์ประกอบที่ร่วมกับอินเทลในโครงการนี้ทั่วประเทศประมาณ 150 ร้าน ในการทำตลาดพร้อมการบริการหลังการขาย โดยจะเริ่มทำตลาดตั้งแต่วันนี้ถึงวันที่ 31 ธันวาคม ศกนี้"</p>
<p>สำหรับโครงการนี้เบื้องต้นมีออกมา 5 รุ่น ตั้งแต่<name>เน็ตทอป</name> <name head="ซีพียู">ซีพียูอินเทลอะตอม</name> รวม<name head="จอ">จอซัมซุง</name>ขนาด 17 นิ้ว ราคา 8,900 บาท, รุ่น<name>อินเทลเพนเทียม</name> ราคา 13,900 บาท, รุ่น<name>คอร์ ทู โอ</name> 16,900 บาท, รุ่น<name>คอร์ ทู ควอด</name> 20,900 บาท และรุ่น<name>คอร์ ไอ เซเว่น</name> ราคา 49,900 บาท โดยรุ่น<name>เพนเทียม</name>ถึง<name>คอร์ ทู ควอด</name> สามารถผ่อนชำระกับเฟิร์สช้อยส์ ดอกเบี้ย 0% ระยะเวลา 5 เดือน หรือเลือกดอกเบี้ย 0.99% เป็นเวลา 2 ปี สำหรับสินค้าทุกรุ่น ทั้งนี้ได้ตั้งเป้ายอดขาย 1 แสนเครื่อง คาดว่ายอดขายจะมาจาก ต่างจังหวัด 80%</p>
<p>"ราคาที่จำหน่ายไม่ใช่ราคาที่ถูกที่สุดในตลาด แต่เป็นราคาที่ดีเมื่อเทียบกับคุณภาพสินค้า โดยได้รับการร่วมมือกับซัพพลายเออร์เสนอสินค้าราคาพิเศษ" </p>
<p>นอกจากนี้ได้มีการร่วมมือกับสำนักเทคโนโลยีเพื่อการเรียนการสอน สำนักงานคณะกรรมการการศึกษาขั้นพื้นฐาน กระทรวงศึกษาธิการ จัดกิจกรรมโรดโชว์ตามโรงเรียนระดับมัธยม เพื่อให้ความรู้เกี่ยวกับเทคโนโลยี และมีกิจกรรมพิเศษ "<name>ค้นหาอัจฉริยะไอที</name>" เพื่อแข่งขันทักษะด้านไอทีของนักเรียนประถมและมัธยมทั่วประเทศ ชิงทุนการศึกษามูลค่ารวมกว่า 9 แสนบาท </p>
<p>นายเอกรัศมิ์ยังกล่าวอีกว่า สำหรับตลาดรวมไอที 3 เดือนที่ผ่านมา<name>เดสก์ทอป</name>ยังมีการเติบโตประมาณ 5% มาจากกลุ่มคอนซูเมอร์เป็นหลัก ส่วนภาพรวมทั้งปีคาดว่ายังมีการเติบโตเป็นบวก เพราะรัฐบาลมีมาตรการกระตุ้นเศรษฐกิจให้คอนซูเมอร์มีการใช้จ่าย </p>
<p>ด้านนายสนธิญา หนูจีนเส้ง <name head="ผู้จัดการ">ผู้จัดการฝ่ายขาย</name> ของ อินเทล กล่าวว่า ภาพรวมตลาดเครื่องประกอบ หรือดีไอวาย ในปัจจุบันมีสัดส่วนประมาณ 55-60% ของตลาด ลดลงจาก 2-3 ปีที่ผ่านมา เนื่องจากอินเตอร์แบรนด์มีความสามารถในการทำตลาดได้ดีกว่า รวมถึงความสามารถในการแข่งขันด้านราคา </p>
<p>แต่ถึงกระนั้นตั้งแต่กลางปีที่ผ่านมาจนถึงปัจจุบัน พบว่าตลาดดีไอวายอยู่ในภาวะทรงตัว อาจเพราะสภาพเศรษฐกิจทำให้ผู้ซื้อคอมพิวเตอร์หันกลับมาซื้อเครื่องประกอบมากขึ้น เนื่องจากราคาสินค้าถูกกว่า และผู้ค้าจัดกิจกรรมเพื่อกระตุ้นตลาดดึงดูดลูกค้ามากขึ้น โดยเฉพาะในต่างจังหวัด</p>
<p>ขณะที่แนวโน้มตลาดดีไอวายพบว่าน่าจะมีการเติบโตดีขึ้น เพราะผู้ใช้งานระดับรากหญ้ายังนิยมซื้อสินค้ากลุ่มดีไอวาย แต่อย่างไรก็ตามร้านค้าดีไอวายยังต้องดึงดูดลูกค้าด้วยโปรโมชั่นการลดราคา รวมถึงยังต้องการกระตุ้นกิจกรรมหรือโปรโมชั่นจากผู้ผลิต เช่น อินเทล เพื่อช่วยทำตลาด ประชาสัมพันธ์และกระตุ้นดีมานด์ในระยะยาวควบคู่ด้วย</p>
<p>สำหรับในปีนี้ อินเทลจะเน้นการทำกิจการโครงการขนาดใหญ่และระยะยาวเพื่อให้เกิดอิมแพ็กต์ต่อตลาด แต่จะมีจำนวนโครงการไม่มาก แทนที่จะทำโครงการขนาดเล็กจำนวนมากๆ เหมือนปีที่ผ่านมา </p></body>
</news>
