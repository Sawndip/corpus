<teiHeader>
<fileDesc>
<titleStmt>
  <title>มศวทำเซลล์แก้วหู เล็งขอทดลองในคน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/03/18/news_28398248.php?news_id=28398248  </bibl>
</sourceDesc>
</fileDesc>
</teiHeader>
<news>
<headline>มศวทำเซลล์แก้วหู เล็งขอทดลองในคน</headline>
<lead>จังหวะที่งานวิจัย<name head="เซลล์">สเต็มเซลล์</name>จากตัวอ่อนเริ่มสตา ร์ทเครื่อง แต่งานวิจัย<name head="เซลล์">สเต็มเซลล์</name>จากตัวเต็มวัยวิ่งไปข้างหน้าแล้ว นักวิจัยศรีนครินทรวิโรฒดึง<name head="เซลล์">สเต็มเซลล์</name>จากส่วนเกินอย่างไขมัน และ<name head="ฟัน">ฟันน้ำนม</name>ที่หมดประโยชน์มาสร้างเป็นแก้วหูใหม่สำเร็จ เตรียมยื่นเรื่องต่อคณะกรรมการจริยธรรมขอทดสอบในคนตามลำดับ</lead>
<neck></neck>
<body><p>นายแพทย์ธนาวุฑฒ์ โสภักดี อาจารย์ประจำภาควิชาโสต ศอ นาสิก คณะแพทยศาสตร์ มหาวิทยาลัยศรีนครินทรวิโรฒ (มศว) กล่าวว่า หากงานวิจัยดังกล่าวประสบผลสำเร็จจะเป็นประโยชน์ต่อผู้ป่วยที่ประสบ อุบัติเหตุแก้วหูทะลุ และผู้ป่วย<name>หูน้ำหนวก</name> การรักษาด้วย<name head="เซลล์">สเต็มเซลล์</name>ยังช่วยผู้ป่วยไม่ต้องเข้ารับการผ่าตัดใหญ่ และใช้เวลาฟื้นตัวนาน</p>
<p>“ไขมันเป็นแหล่ง<name head="เซลล์">สเต็มเซลล์</name>ที่น่าสนใจ เพราะเป็นสิ่งที่คนไม่ต้องการและอยากเอาออกอยู่แล้ว <name head="เซลล์">สเต็มเซลล์</name>จาก<name head="ฟัน">ฟันน้ำนม</name>ก็สามารถนำมาใช้งานได้เช่นกัน ” แพทย์มศว กล่าวในการประชุมระดมความคิดเรื่อง “<name>มีเซ็นไคมอล สเต็มเซลล์ : นวัตกรรมเพื่อประโยชน์ทางการแพทย์และทันตกรรม</name>” จัดโดยสำนักงานนวัตกรรมแห่งชาติ</p>
<p>นอกจาก<name head="เซลล์">สเต็มเซลล์</name>จากตัวอ่อนที่ยังเป็นเรื่องถก เถียงทางจริยธรรมแล้ว แหล่ง<name head="เซลล์">สเต็มเซลล์</name>ที่กำลังได้รับความสนใจอีกแหล่งคือ <name head="เซลล์">สเต็มเซลล์</name>จากร่างกายที่เติบโตแล้ว ซึ่งสามารถแบ่งแยกออกเป็น<name head="สเต็มเซลล์">มีเซ็นไคมอลสเต็มเซลล์</name> และ <name head="สเต็มเซลล์">ฮีมาโทโปดิกสเต็มเซลล์</name></p>
<p>มีการศึกษาพบว่า <name head="สเต็มเซลล์">มีเซ็นไคมอลสเต็มเซลล์</name>จะเจริญเติบโตไปเป็นเซลล์ของอวัยวะชนิดต่าง ๆ ในขณะที่<name head="สเต็มเซลล์">ฮีมาโทโปดิกสเต็มเซลล์</name>จะเจริญเติบโตไปเป็นเซลล์ของระบบโลหิต ทำให้<name head="สเต็มเซลล์">มีเซ็นไคมอลสเต็มเซลล์</name>มีความน่าสนใจกว่า</p>
<p>กระบวนการได้มาของ<name head="เซลล์">สเต็มเซลล์</name>จากไขมัน นักวิจัยดูดไขมันออกมาแล้วย่อยเอา<name head="เซลล์">สเต็มเซลล์</name>มาเพาะเลี้ยงเพิ่มจำนวน ขณะที่<name head="เซลล์">สเต็มเซลล์</name>จาก<name head="ฟัน">ฟันน้ำนม</name> จะดึงจากเนื้อเยื่อในแกนฟันมาเพิ่มจำนวน เมื่อได้<name head="เซลล์">สเต็มเซลล์</name>ในปริมาณที่ต้องการ ก็จะฉีดเข้าสู่วัสดุปลูกถ่ายภายในหูของสัตว์ทดลองทั้งหนูและกระต่าย จากนั้นใช้เวลา 4-12 สัปดาห์ เพื่อให้<name head="เซลล์">สเต็มเซลล์</name>เติบโตเป็นแก้วหู</p>
<p>แก้วหูจาก<name head="เซลล์">สเต็มเซลล์</name>ไขมันและ<name head="ฟัน">ฟันน้ำนม</name> มีประสิทธิภาพไม่แตกต่างกัน ทำให้การฟื้นตัวเร็ว เนื่องจากไม่ต้องทำการผ่าตัดใหญ่ ขึ้นอยู่กับผู้ป่วยว่าจะมีแหล่ง<name head="เซลล์">สเต็มเซลล์</name>ไหนที่เหมาะสมมากกว่า จากนั้นจะดูผลข้างเคียงเพื่อสร้างความมั่นใจว่าปลอดภัย อย่างไรก็ตาม งานวิจัยนี้ยังจำเป็นต้องเก็บข้อมูลให้เพียงพอ ก่อนที่จะยื่นเรื่องไปยังคณะกรรมการพิจารณาจริยธรรมการวิจัยในคน เพื่อขออนุญาตทำการทดสอบทางคลินิกต่อไป</p>
<p>ก่อนหน้านี้ นายแพทย์ธนาวุฑฒ์ทำวิจัย<name head="เซลล์">สเต็มเซลล์</name>ไขมันเพื่อความงาม โดยนำไปใช้ในการลบริ้วรอยของใบหน้าทดแทน<name>คลอลาเจน</name>หรือการฉีดไขมันโดยตรง </p>
<p>“<name>คอลลาเจน</name>จะอยู่ได้ไม่นาน เพียง 1-2 ปีก็จะเสื่อมสภาพ และร่างกายถือเป็นสิ่งแปลกปลอม ขณะที่<name head="เซลล์">สเต็มเซลล์</name>จากไขมันตัวเองนั้น มีความปลอดภัยกว่า และมีประสิทธิภาพการสร้างเซลล์ผิวใหม่ เนื้อเยื่อและหลอดเลือด ที่สำคัญคือ คงสภาพอยู่ได้นาน” นพ.ธนาวุฑฒ์ อธิบาย</p>
<p>สำนักงานนวัตกรรมแห่งชาติเปิดเวทีประชุมวิชาการ เพื่อเป็นเวทีให้นักวิจัย แพทย์และนักวิชาการได้นำเสนอความก้าวหน้าและแลกเปลี่ยนความคิดเห็นในการนำ<name head="สเต็มเซลล์">มี เซนไคมอลสเต็มเซลล์</name>เพื่อประโยชน์ทางการแพทย์และทันตกรรม</p>
<p>“<name head="เซลล์">สเต็มเซลล์</name>เป็นเทคโนโลยีใหม่ที่หลายฝ่ายกำลัง ให้ความสนใจ ปัจจุบัน ไทยเราตั้งเป้าที่จะเป็นศูนย์กลางทางการแพทย์ หากสามารถพัฒนาศักยภาพด้าน<name head="เซลล์">สเต็มเซลล์</name>จนเป็นที่ยอมรับก็ถือเป็นความหวังของวง การแพทย์ไทยในการดึงนักท่องเที่ยวเชิงสุขภาพจากประเทศต่าง ๆ ทั่วโลกมาที่ไทย” นายภคพงษ์ ศรีวัฒนกุล <name>ผู้จัดการโครงการ</name> สำนักงานนวัตกรรมแห่งชาติ (สนช.) กล่าว</p></body>
</news>
