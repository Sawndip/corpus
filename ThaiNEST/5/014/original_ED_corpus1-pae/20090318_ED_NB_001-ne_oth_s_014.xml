<teiHeader>
<fileDesc>
<titleStmt>
  <title>สมเด็จพระเจ้าลูกเธอ เจ้าฟ้าจุฬาภรณวลัยลักษณ์ ทรงรับเชิญเสด็จเป็นประธานเปิดงานครบรอบ 30 ปีกระทรวงวิทย์ฯ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203180276&tb=N255203&return=ok&news_headline='%ca%c1%e0%b4%e7%a8%be%c3%d0%e0%a8%e9%d2%c5%d9%a1%e0%b8%cd  </bibl>
</sourceDesc>
</fileDesc>
</teiHeader>
<news>
<headline>สมเด็จพระเจ้าลูกเธอ เจ้าฟ้าจุฬาภรณวลัยลักษณ์ ทรงรับเชิญเสด็จเป็นประธานเปิดงานครบรอบ 30 ปีกระทรวงวิทย์ฯ</headline>
<lead>กระทรวงวิทยาศาสตร์และเทคโนโลยี ได้รับพระมหากรุณาธิคุณจากสมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงรับเชิญเสด็จเป็นประธานเปิดงานครบรอบ 30 ปี กระทรวงวิทยาศาสตร์และเทคโนโลยี</lead>
<neck></neck>
<body><p>คุณหญิงกัลยา โสภณพนิช <name head="รัฐมนตรี">รัฐมนตรีว่าการกระทรวงวิทยาศาสตร์และเทคโนโลยี</name> กล่าวว่า เนื่องในวาระครบรอบ 30 ปี การสถาปนากระทรวงวิทยาศาสตร์และเทคโนโลยี ในวันที่ 24 มีนาคมนี้ กระทรวงฯได้เตรียมจัดกิจกรรมระหว่าง 22-27 มีนาคม 2552 ในการนี้สมเด็จพระเจ้าลูกเธอ เจ้าฟ้าจุฬาภรณวลัยลักษณ์ อัครราชกุมารี ทรงรับเชิญเสด็จเป็นประธานเปิดสัมมนา ในวันพุธที่ 25 มีนาคม เวลา 09.30 น. ณ ศูนย์แสดงสินค้าและการประชุมอิมแพ็ค เมืองทองธานี นอกจากนี้ ยังเชิญศาสตราจารย์ ดร.ลีออน เอ็ม.เลเดอร์แมน นักวิทยาศาสตร์รางวัล<name>โนเบล</name> สาขา <name>ฟิสิกส์</name> ประจำปี 2531 ซึ่งมีบทบาทสำคัญในการสร้างความตระหนักแก่เด็กและเยาวชน ด้านการเรียนการสอน<name head="ศาสตร์">คณิตศาสตร์</name><name head="ศาสตร์">วิทยาศาสตร์</name> สำหรับเด็กผู้มีความสามารถพิเศษ มาเป็นวิทยากรบรรยายพิเศษ เรื่อง<name>สร้างเงิน สร้างงาน สร้างคุณภาพชีวิตด้วยวิทยาศาสตร์และเทคโนโลยีได้อย่างไร</name> โดยจะได้รับฟังแนวทางในการจัดทำโรงเรียนวิทยาศาสตร์ในระดับมัธยมศึกษาตอน ปลาย และนวัตกรรมการจัดการเรียนการสอนด้าน<name head="ศาสตร์">คณิตศาสตร์</name>และ<name head="ศาสตร์">วิทยาศาสตร์</name> ซึ่งจะเป็นประโยชน์ระหว่างนักวิจัยชาวต่างชาติรางวัล<name>โนเบล</name>กับนักวิจัยชาวไทย ทั้งนี้ นักวิทยาศาสตร์รางวัล<name>โนเบล</name> ยังมีกำหนดการเข้าพบ นายอภิสิทธิ์ เวชชาชีวะ <name>นายกรัฐมนตรี</name> เพื่อหารือให้ข้อเสนอแนะแนวทางการพัฒนาวิทยาศาสตร์ เทคโนโลยีและนวัตกรรมของไทย</p>
<p>    คุณหญิงกัลยา กล่าวว่า กระทรวงวิทยาศาสตร์และเทคโนโลยี พร้อมเทิดพระเกียรติ <name>พระบาทสมเด็จพระเจ้าอยู่หัว</name> และพระบาทสมเด็จพระจอมเกล้าเจ้าอยู่หัว โดยการเจริญรอยตามเบื้องพระยุคลบาท สานต่องานด้านวิทยาศาสตร์และเทคโนโลยีที่ทรงวางรากฐานไว้ พร้อมกับนำผลงานไปสู่การปฎิบัติจริงในชีวิตประจำวัน อาทิ การจัดคาราวานวิทยาศาสตร์สัญจร มุมการเรียนรู้วิทยาศาสตร์ในศูนย์การค้า ในโอกาสการก้าวเข้าสู่ปีที่ 31 </p></body>
</news>
