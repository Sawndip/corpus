<teiHeader>
<fileDesc>
<titleStmt>
  <title>ก.วิทย์ฯ ผลักดันโครงการเสริมสร้างศักยภาพนักพัฒนาซอฟต์แวร์ไทย  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-03-18 18:23:07  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTg0ODI2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ ผลักดันโครงการเสริมสร้างศักยภาพนักพัฒนาซอฟต์แวร์ไทย</headline>
<lead>ก.วิทยาศาสตร์ฯ 18 มี.ค. - ก.วิทยาศาสตร์ฯ ผลักดันโครงการเสริมสร้างศักยภาพนักพัฒนาซอฟต์แวร์ไทยสู่มาตรฐานสากล เพื่อแก้ปัญหาการขาดแคลนบุคลากร และการพัฒนาตลาดซอฟต์แวร์ของไทยสู่ตลาดโลก ด้วยการจัดอบรมนักพัฒนาซอฟต์แวร์ และส่งสอบตามมาตรฐานสากล</lead>
<neck></neck>
<body><p>คุณหญิงกัลยา โสภณพนิช <name head="รัฐมนตรี">รัฐมนตรีว่าการกระทรวงวิทยาศาสตร์และเทคโนโลยี</name> กล่าวว่า กระทรวงวิทยาศาสตร์ฯ โดยซอฟแวร์ปาร์ค ได้สนับสนุนแผนการพัฒนานักซอฟต์แวร์ให้ได้มาตรฐาน <name>Personal Software Process (PSP)</name> เพื่อให้เกิดการจ้างงาน และสร้างงานจากต่างประเทศ</p>
<p>ศ.ดร.ชัชนาถ เทพธรานนท์ <name>รองผู้อำนวยการ</name>สำนักงานพัฒนาวิทยาศาสตร์และเทคโนโลยีแห่งชาติ (สวทช.) กล่าวว่า ได้ตั้งเป้าพัฒนานักพัฒนาซอฟต์แวร์ที่มีคุณภาพตามมาตรฐาน <name>PSP</name> ไว้ในปีแรก 100 คน และในปีถัดไปจะให้นักพัฒนาซอฟต์แวร์ที่มีคุณภาพตามมาตรฐาน <name>PSP</name> เป็นผู้อบรม เพื่อสร้างนักพัฒนาซอฟต์แวร์ในรุ่นต่อ ๆ ไป โดยคาดว่าภายใน 5 ปี จะมีนักพัฒนาซอฟต์แวร์ตามมาตรฐาน <name>PEP</name> ถึง 10,000 คน</p>
<p>ทั้งนี้ ซอฟต์แวร์ปาร์คจะได้ให้ทุนสนับสนุนค่าอบรม และค่าสอบมาตรฐาน <name>SEI (Software Engineering Institute)</name> จากมหาวิทยาลัยคาร์เนกีเมลลอน (Carnegie Mellon University) ส่วนหนึ่งให้กับบุคลากรที่บริษัท หน่วยงานรัฐ ส่งเข้าฝึกอบรม.</p></body>
</news>
