<teiHeader>
<fileDesc>
<titleStmt>
  <title>อุตฯยางโอดเหลือออเดอร์แค่3เดือน จี้รัฐหาตลาดในไทยชดเชยส่งออก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160611  </bibl>
</sourceDesc>
</fileDesc>
</teiHeader>
<news>
<headline>อุตฯยางโอดเหลือออเดอร์แค่3เดือน จี้รัฐหาตลาดในไทยชดเชยส่งออก</headline>
<lead></lead>
<neck></neck>
<body><p><persName><roleName>นาย</roleName><forename>วิรัช</forename> <surname>อัศวสุขสันต์</surname></persName> ประธานหอการค้า จ.ยะลา กล่าวว่า อุตสาหกรรมไม้ยางพาราของ จ.ยะลา ได้รับผลกระทบจากภาวะเศรษฐกิจโลกชะลอตัวลงอย่างหนัก โดยพบว่าขณะนี้ยอดคำสั่งซื้อ(ออเดอร์) จากต่างประเทศลดลงมาก จึงต้องการให้ภาครัฐเข้ามาช่วยเหลือด้านนโยบายเกี่ยวกับอุตสาหกรรมที่เกี่ยวเนื่องกับยางพารา โดยเฉพาะการเพิ่มนโยบายในการจัดซื้อจัดจ้างครุภัณฑ์ต่างๆที่เกี่ยวกับไม้ยางพารา เช่น โต๊ะ เก้าอี้ โดยภาครัฐควรเพิ่มงบประมาณด้านการจัดซื้อจัดจ้างลงมายังจังหวัดต่างๆให้เร็วขึ้น รวมทั้งช่วยเหลือด้านสินเชื้อดอกเบี้ยต่ำให้กับผู้ประกอบการ</p>
<p>"การที่ภาครัฐเปิดโครงการจำนำยางแผ่น เชื่อว่าคงช่วยให้สถานการณ์ของผู้ประกอบการ โดยเฉพาะเกษตรกรชาวสวนยางดีขึ้นบ้าง แต่ที่ต้องการให้ช่วยเหลือโดยด่วน คือ การดูแลเรื่องสินเชื่อดอกเบี้ยต่ำที่ยังเป็นปัญหาอยู่ในขณะนี้" <persName><roleName>นาย</roleName><forename>วิรัช</forename></persName> กล่าว </p>
<p>สำหรับผลกระทบที่เกิดขึ้นกับภาคธุรกิจไม้ยางพารานั้น พบว่า โรงงานต่างๆยังมีออเดอร์ให้ผลิตได้อีก 2-3 เดือน หลังพ้นช่วงเวลาดังกล่าวไปแล้วก็อาจจะเริ่มมีปัญหา จึงต้องการให้ภาครัฐช่วยหาตลาดใหม่ให้กับอุตสาหกรรมไม้ยางพารา หรือเพิ่มกำลังซื้อภายในประเทศ เพราะจะหวังพึ่งตลาดในต่างประเทศไม่ได้ โดยที่ผ่านมาออเดอร์จากต่างประเทศลดลงมากกว่า 20-30% แล้ว ส่วนแนวโน้มการปลดลดคนงานในขณะนี้ยังไม่มี แต่ถ้าภาครัฐยังไม่สามารถแก้ปัญหาเกี่ยวกับกำลังซื้อได้ ก็อาจจะมีปัญหาตามมาในภายหลัง 
</p></body>
</news>
