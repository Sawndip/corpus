<teiHeader>
<fileDesc>
<titleStmt>
  <title>Ben�s Socks ถุงเท้าจากวิกฤต ธุรกิจคนตกงานไร้เงินเดือนหลักแสน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-04-29 13:55:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000048018  </bibl>
</sourceDesc>
</fileDesc>
</teiHeader>
<news>
<headline>Ben�s Socks ถุงเท้าจากวิกฤต ธุรกิจคนตกงานไร้เงินเดือนหลักแสน</headline>
<lead>แม้จะเป็นเพียงธุรกิจผลิตถุงเท้า ที่หลายคนมองข้ามว่าเป็นเพียงสินค้าธรรมดา ไม่มีอะไรที่แปลกใหม่ แต่ใครจะรู้บ้างว่าเบื้องหลังของผู้ประกอบการไทย ผู้ผลิตถุงเท้าคุณภาพเพื่อคนไทยนั้น ต้องปิดตัวลงไปหลายราย หลังจากถูกสินค้านำเข้าจากประเทศจีนเข้าแทรกแซง แต่ใครจะรู้บ้างว่าในเมืองไทยยังมีเจ้าของโรงงานผลิตธุรกิจ เน้นคุณภาพเพื่อคนไทย และมีความตั้งใจจริงที่พยายามประคับประคองธุรกิจมาจนถึงวันนี้ แม้ว่าจะต้องฟันฟ่ากระแสคลื่นสินค้าราคาถูกจากประเทศจีนก็ตาม</lead>
<neck></neck>
<body><p>อาจจะกล่าวได้ว่าสิ่งที่ทำให้ถุงเท้าสัญชาติไทยแท้ๆ อย่าง Ben�s Socks ที่สามารถครองตลาดมานานเกือบ 10 ปี ยืนหยัดอยู่ได้คงเป็นเพราะการใช้หัวใจแกร่ง ไม่ย่อท้อต่ออุปสรรค เมื่อครั้งประเทศไทยเผชิญวิกฤตเศรษฐกิจเมื่อปี 2540 แต่กลับใช้สติ ความอดทน และทำทุกวิถีทางเพื่อหารายได้มาหล่อเลี้ยงครอบครัว ให้กับภรรยา และลูกสาวทั้ง 2 คนที่ ณ ขณะนั้นลูกสาวคนเล็กเพิ่งลืมตามาดูโลกได้เพียง 4 เดือน</p>
<p><persName><roleName>นาย</roleName><forename>บรรจบ</forename> <surname>เพียรพาณิชย์พร</surname> หรือ <addName>เบน</addName></persName> เจ้าของโรงงานผลิตถุงเท้าคุณภาพแบรนด์ Ben�s Socks หรือที่หลายคนรู้จักกันดีในชื่อ �ร้านถุงเท้านายเบน� ที่อัตชีวประวัติมีความน่าสนใจ ไม่แพ้การดำเนินธุรกิจผลิตถุงเท้า จนก้าวขึ้นมาเป็นแบรนด์อันดับต้นๆ ที่คนไทยรู้จัก และอุดหนุนสินค้าของนายเบนมายาวนาน</p>
<p>เส้นทางดำเนินธุรกิจไม่ได้โรยด้วยกลีบกุหลาบ ถือเป็นคำกล่าวที่ไม่ผิดเลย สำหรับธุรกิจถุงเท้านายเบน จากหนุ่มวิศวกรรับเงินเดือนหลักแสน ต้องกลายมาเป็นคนตกงานจากวิกฤตปี 40 ที่แม้นายจ้างจะเมตตาให้โอกาสไปทำงานบริษัทในเครือที่ประเทศจีน แต่ก็ต้องปฏิเสธไปด้วยความเป็นห่วงภรรยา และลูกสาวที่ยังเล็กอีก 2 คน ดังนั้นการหางานทำในเมืองไทยน่าจะเป็นทางออกที่ดีที่สุด แม้จะไม่ได้เงินเดือนเท่ากับเมื่อครั้งอดีตก็ตาม โดยเปรียบชีวิตของตนเองในช่วงนั้นเป็นเสมือนเรือไททานิก ที่กำลังจม แต่ในเมืองไทยน้ำไม่เย็นขนาดนั้น มีความอุดมสมบูรณ์กว่า ดังนั้นหากไม่งอมืองอเท้า ก็น่าจะประคับประคองให้ครอบครัวอยู่รอดต่อไป</p>
<p>ดังนั้นหลังจากตกงาน<persName><roleName>นาย</roleName><addName>เบน</addName></persName>ได้ปรับเปลี่ยนแผนงานที่ต้องทำแต่ละวัน มาแปลงเป็นแผนงานด้านการเงินของครอบครัว ซึ่งเมื่อคำนวณอย่างละเอียดแล้ว ปรากฏว่านายเบนต้องหาเงินให้ได้อย่างน้อยวันละ 500 บาท จึงจะเพียงพอต่อรายจ่ายของครอบครัว ซึ่งในช่วงแรก<persName><roleName>นาย</roleName><addName>เบน</addName></persName>ไม่คิดที่จะเป็นเจ้าของธุรกิจ หรือคิดจะขายของ คิดแต่เพียงว่าตนเองจะไปสมัครงานในบริษัทต่างๆ ที่ยังไม่ล้ม แต่ด้วยคำถามของเตี่ย (พ่อ) ที่ว่าในโลกเรามีกี่อาชีพ ซึ่งคำตอบที่ได้มีเพียง 2 อาชีพเท่านั้น คือ อาชีพรับจ้าง ที่ถึงแม้เราจะทุ่มเททำงานมากแค่ไหน สุดท้ายหากบริษัทล้มเราก็ต้องตกงานไปด้วย ส่วนอีกหนึ่งอาชีพคือการเป็นนายตัวเอง หรือเจ้าของธุรกิจ นั่นเอง ซึ่งทำให้<persName><roleName>นาย</roleName><addName>เบน</addName></persName>ตัดสินใจเริ่มจากการค้าขายของใกล้ตัว เพื่อค้นหาสินค้าที่คิดว่าเหมาะกับตนเองที่สุด</p>
<p>และสนามทดสอบความแข็งแกร่งของ<persName><roleName>นาย</roleName><addName>เบน</addName></persName>คือตลาดนัดคนเคยรวย บริเวณลานจอดรถห้างซีคอนสแควร์ ที่<persName><roleName>นาย</roleName><addName>เบน</addName></persName>นำของรักออกมาขาย อย่าง ชุดสูท นาฬิกา เนคไท เสื้อผ้าแบรนด์เนม รองเท้า หรือแม้กระทั่งตำราเรียนด้านวิศวกรรมศาสตร์ต่างประเทศ (Text Book) ก็ไม่ได้รับการยกเว้นก็ต้องถูกนำไปขายให้กับเหล่านักศึกษาในราคาถูกเช่นเดียวกัน ซึ่งสินค้าขายดีมากวันแรกมีเงินกลับบ้านถึง 4,000 บาท แต่นับวันข้าวของในบ้านก็เริ่มลดน้อยลง ทำให้<persName><roleName>นาย</roleName><addName>เบน</addName></persName>นำเสื้อผ้าของญาติมาจำหน่าย รวมถึงถุงเท้าของน้องชาย ที่มีเครื่องจักรผลิตถุงเท้านักเรียนมาจำหน่ายด้วย พร้อมกับการผสมผสานกลยุทธ์ทางการตลาดที่เน้นการเปลี่ยนทำเลตลาดนัดไปเรื่อยๆ โดยทำการจดสถิติตลาดนัดที่ขายดีไว้ด้วย เพื่อสุดท้ายแล้วจะได้เลือกตลาดนัดในแต่ละวันที่นำสินค้าไปขายได้อย่างถูกต้อง และไม่น่าเชื่อว่าภายในระยะเวลาเพียง 3 ปี <persName><roleName>นาย</roleName><addName>เบน</addName></persName>มีรายละเอียดตลาดนัดในกรุงเทพฯ กว่า 50 แห่ง สุดท้ายหันมาเปิดหน้าร้านเป็นของตัวเองย่านโบ๊เบ๊ โดยมีทั้งสินค้าของเครือญาติที่ผลิตเอง และสินค้าที่รับมาจำหน่ายต่อด้วย แต่ไปๆ มาๆ สินค้าของครอบครัวกลับขายดีกว่า ด้วยคุณภาพสินค้า ทำให้นายเบนต้องตัดสินใจครั้งใหญ่อีกครั้ง</p>
<p>อาชีพการรับสินค้ามาจำหน่ายต่อเพื่อนกินเปอร์เซ็นต์ อย่างเสื้อผ้าและถุงเท้า ในท้ายที่สุดแล้ว ก็หนีไม่พ้นอาชีพรับจ้าง ทำให้<persName><roleName>นาย</roleName><forename>เบน</forename></persName>ตัดสินสินใจเดินทางเข้าสู่อาชีพการเป็นนายตัวเอง ด้วยการเปิดโรงงานผลิตถุงเท้าหลังจากที่ผ่านมาได้เข้าไปคลุกคลีกับโรงงานของน้องชายที่มีเครื่องจักรผลิตถุงเท้านักเรียนสีขาวอย่างเดียว ซึ่งเริ่มไม่ทันสมัยไม่สามารถปรับเปลี่ยนรูปแบบถุงเท้าลวดลายใหม่ๆ ได้        </p>
<p>�ผมได้สั่งนำเข้าเครื่องจักรผลิตถุงเท้าเองทั้งหมด โดยในช่วงแรกยังไม่มีแบรนด์ แต่เพื่อการสร้างความจดจำในสินค้า จึงกลายมาเป็นโลโก้ Ben�s Socks ที่เน้นการเลือกใช้วัตถุดิบที่มีคุณภาพ ทำจากเส้นด้ายสปันผสมคอตตอน และอะครีลิก ซึ่งสูตรดังกล่าวตนคิดค้นขึ้นเอง ที่นอกจากมีความทนทาน นุ่ม สวมให่สบายแล้ว ยังมีความยืดหยุ่นสูงอีกด้วย ทำถุงเท้านายเบนได้รับการตอบรับจากลูกค้าในเวลาอันรวดเร็ว</p>
<p>ปัจจุบันหน้าร้านที่โบ๊เบ๊ทาวเวอร์ตั้งยู่ที่ชั้น 5 ตึกเก่า ระหว่างโซน 3 กับโซน 4 ที่<persName><roleName>นาย</roleName><forename>เบน</forename></persName>ออกแบบชั้นวางกล่องถุงเท้าให้พอดีกับพื้นที่ เพื่อการใช้พื้นที่ให้คุ้มค่าที่สุด รวมถึงการจัดระเบียบภายในร้านให้ลูกค้าสามารถเดินเลือกซื้อ สินค้าได้รอบ เหมือน �Socks Supermarket� ในขณะที่ประเภทสินค้าถุงเท้าของนายเบน เรียกได้ว่าครอบวงจร ทั้งถุงเท้าแฟชั่นที่ขายดีที่สุด โดยลวดลายภรรยา เป็นผู้ออกแบบเองทั้งหมดกว่า 500 แบบ, ถุงเท้านักเรียน, ถุงเท้ากีฬา, ถุงเท้าเด็ก หรือแม้กระทั่งถุงเท้าลิเก และถุงเท้าลูกเสือที่มีขนาดของนักเรียนไปจนถึงขนาดผู้ใหญ่ สำหรับครูผู้สอนด้วย</p>
<p>สำหรับแผนธุรกิจในอนาคต นายเบน ตั้งเป้าให้ Ben�s Socks เป็นแบรนด์ถุงเท้าเบอร์หนึ่งของไทย ที่เจ้าของธุรกิจตั้งใจให้คนไทยได้ใช้สินค้าที่ดีมีคุณภาพ แทนการนำเข้าสินค้าด้อยคุณภาพจากต่างประเทศ</p></body>
</news>
