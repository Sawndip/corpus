<teiHeader>
<fileDesc>
<titleStmt>
  <title>SME Bank ช่วยธุรกิจท่องเที่ยว นำร่อง 30 จังหวัดปล่อยสินเชื่อ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-13 16:08:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000053419  </bibl>
</sourceDesc>
</fileDesc>
</teiHeader>
<news>
<headline>SME Bank ช่วยธุรกิจท่องเที่ยว นำร่อง 30 จังหวัดปล่อยสินเชื่อ</headline>
<lead> เอสเอ็มอีแบงก์ รุกอัดฉีดสภาพคล่องให้ผู้ประกอบการธุรกิจท่องเที่ยวแบบเจาะตรงลงพื้นที่ยุทธศาสตร์ท่องเที่ยว นำร่องพื้นที่เป้าหมาย 30 จังหวัด พร้อมจัดสัมมนาเสริมความรู้ด้านสินเชื่อ smePOWER เพื่อธุรกิจท่องเที่ยว จับมือ4 สมาคม ถ่ายทอดองค์ความรู้แก่ผู้ประกอบการ</lead>
<neck></neck>
<body><p><persName><roleName>นาย</roleName><forename>โสฬส</forename> <surname>สาครวิศว</surname></persName> กรรมการผู้จัดการ ธนาคารพัฒนาวิสาหกิจขนาดกลางและขนาดย่อมแห่งประเทศไทย (เอสเอ็มอี แบงก์) เปิดเผยว่า ขณะนี้ธนาคารได้กำหนดแผนงานเชิงรุก เร่งอัดฉีดสภาพคล่องให้ผู้ประกอบการธุรกิจท่องเที่ยวแบบเจาะตรงลงพื้นที่ยุทธศาสตร์ท่องเที่ยวของประเทศ เพื่อให้โครงการสินเชื่อ smePOWER เพื่อธุรกิจท่องเที่ยวสัมฤทธิ์ผล โดยจะเริ่มลงพื้นที่ให้ความช่วยเหลือตั้งแต่วันที่ 13 พ.ค. เป็นต้นไป โดยกำหนดพื้นที่เป้าหมาย 30 จังหวัดท่องเที่ยวทั่วประเทศ ภาคเหนือ ได้แก่ เชียงราย เชียงใหม่ แม่ฮ่องสอน ลำปาง ภาคเหนือตอนล่าง ได้แก่ สุโขทัย พิษณุโลก นครสวรรค์ เพชรบูรณ์ ภาคกลางได้แก่ กรุงเทพฯ และปริมณฑล สมุทรสงคราม พระนครศรีอยุธยา เพชรบุรี หัวหิน ชลบุรี พัทยา ระยอง จันทบุรี ภาคอีสานได้แก่ ขอนแก่น อุดรธานี มุกดาหาร นครราชสีมา ปากช่อง อุบลราชธานี ภาคใต้ ได้แก่ สุราษฏร์ธานี สมุย พังงา หาดใหญ่ ตรัง และนครศรีธรรมราช โดยวันที่ 13 พ.ค.นี้ จะจัดที่อำเภอปากช่อง นครราชสีมา และอุบลราชธานี และ 21 พ.ค.นี้ เวลา 09.00-12.00 น. จัดที่ศูนย์วิจัยจุฬาภรณ์ หลักสี่ กทม. คาดจะมีผู้เข้าร่วม 200 คน</p>
<p>ทั้งนี้ แต่ละจังหวัดธนาคารจะจัดสัมมนาเพื่อให้ความรู้เกี่ยวกับสินเชื่อ smePOWER เพื่อธุรกิจท่องเที่ยว โดยจะขอให้ทั้ง 4 สมาคม คือ สมาคมโรงแรม สมาคมภัตตาคารไทย สมาคมไทยธุรกิจท่องเที่ยว และสภาอุตสาหกรรมแห่งประเทศไทย ที่ร่วมโครงการนี้ประสานงานจัดส่งสมาชิกแต่ละพื้นที่มาร่วมฟังการชี้แจงพร้อมกันจะให้ทีมสินเชื่อของธนาคารรับคำขอกู้ในงานเลย คาดว่าจะมีผู้ประกอบการธุรกิจท่องเที่ยวเข้าร่วมงานจังหวัดละกว่า 100 ราย</p>
<p>�การปฏิบัติการครั้งนี้จะเป็นการพิสูจน์การทำงานเชิงรุกของธนาคาร จะเป็นการเข้าหาลูกค้าโดยไม่รอให้ลูกค้ามาหาเรา โดยธนาคารจะเร่งกิจกรรมการตลาดให้เสร็จภายในเดือน พ.ค.นี้ และคาดว่าจะสามารถอนุมัติสินเชื่อโครงการนี้วงเงิน 5,000 ล้านบาทให้แล้วเสร็จก่อนกำหนด 31 ก.ค.นี้� <persName><roleName>นาย</roleName><forename>โสฬส</forename></persName> กล่าว</p></body>
</news>
