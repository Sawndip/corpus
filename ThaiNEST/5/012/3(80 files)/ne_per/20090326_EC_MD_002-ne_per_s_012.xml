<teiHeader>
<fileDesc>
<titleStmt>
  <title>�เรือนแพโฮมสเตย์� ล่องเรือดูหิ่งห้อย อีกรสชาติเที่ยวระยอง  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-26 11:04:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000034404  </bibl>
</sourceDesc>
</fileDesc>
</teiHeader>
<news>
<headline>�เรือนแพโฮมสเตย์� ล่องเรือดูหิ่งห้อย อีกรสชาติเที่ยวระยอง</headline>
<lead>กชวนไปเที่ยว จ.ระยอง คงคิดว่าไม่พักผ่อนริมทะเล ก็ต้องเป็นเกาะเสม็ด ทว่า ที่ อ.แกลง ยังมีธุรกิจโฮมสเตย์เล็กๆ สไตล์ชาวบ้านแฝงตัวอยู่ ในชื่อ �เรือนแพโฮมสเตย์� นำเสนอการพักผ่อนภายใต้บรรยากาศอบอวบของธรรมชาติแท้ๆ พร้อมกิจกรรมเสริมน่าสนใจ ถือเป็นอีกรสชาติของการท่องเที่ยวเมืองระยอง</lead>
<neck></neck>
<body><p>สำหรับเจ้าของธุรกิจเรือนแพโฮมสเตย์ คือ <persName><forename>สุวดี</forename> <surname>รัตนภรณ์</surname></persName> หรือที่ลูกค้าเรียกกันติดปากว่า �<persName><addName>เจ๊จิ๋ม</addName></persName>� ซึ่งบุกเบิกมากว่า 5 ปีแล้ว</p>
<p><persName><forename>สุวดี</forename></persName> เล่าว่า เบื้องต้นแค่อยากสร้างบ้านติดน้ำไว้พักผ่อนส่วนตัว โดยซื้อที่ดิน 50 ตารางวา ในบ้านแหลมยาง อ.แกลง จ.ระยอง ติดกับคลองประแสร์ปลูกเป็นเรือนไทย ทว่า สาเหตุที่ต่อยอดเป็นธุรกิจโฮมสเตย์ เนื่องจากมีเพื่อนทำธุรกิจแพล่องแม่น้ำประแสร์ ซึ่งมีแขกมากจนรับไม่ไหว จึงชักชวนให้มาทำธุรกิจล่องแพบ้าง</p>
<p>�แรกๆ <persName><addName>เจ๊จิ๋ม</addName></persName>ลองทำแค่ลำเดียว ผลตอบรับดีมาก มีแขกมาใช้บริการแน่นตลอด ซึ่งแขกที่มาล่องแพดูหิ่งห้อยตอนค่ำ ก็มักเรียกร้องว่าอยากนอนพักด้วย <persName><addName>เจ๊จิ๋ม</addName></persName>เลยให้พักที่บ้านเป็นแบบโฮมสเตย์ พอจำนวนแขกมากขึ้นเรื่อยๆ ก็ขยายธุรกิจ ซื้อที่ดินรอบๆเพิ่ม เพื่อสร้างบ้านพักเสริม�</p>
<p>ระยะแค่ไม่กี่ปี จากบ้านพักส่วนตัวหลังเดียว บนเนื้อที่ 50 ตารางวา ปัจจุบัน �เรือนแพโฮมสเตย์� เพิ่มเนื้อที่รวม 2 ไร่ มีบ้านพัก 6 หลัง ทั้งขนาดเล็ก พักได้ห้องละ 2-4 คน ไปจนถึงหลังใหญ่พักรวม 15-20 คน ราคาตั้งแต่ 650 - 1,000 - 1,200 - 2,000 � 2,500 และ 3,500 บาท ภายในห้องมีสิ่งอำนวยความสะดวกครบถ้วน ทั้งเครื่องปรับอากาศ โทรทัศน์ เป็นต้น สามารถรองรับแขกได้สูงสุด 80 คน นอกจากนั้น ยังมีบริการ แพล่อง อีก 3 ลำ ทั้งหมดใช้เงินลงทุนในธุรกิจรวมกว่า 5 ล้านบาท ส่วนหนึ่งได้รับการสนับสนุนสินเชื่อจากธนาคารพัฒนาวิสาหกิจขนาดกลางและขนาดย่อมแห่งประเทศไทย</p>
<p>บ้านพักทั้งหมด สไตล์บ้านเรือนไทยโบราณ สร้างจากไม้ทั้งหมด ตามความชอบของเจ้าของธุรกิจ โดยปลูกติดริมน้ำคลองประแสร์ หน้าบ้านจะปลูกต้นลำพูไว้ ทำให้ยามค่ำคืนเห็นหิ่งห้อยได้อย่างใกล้ชิด</p>
<p>�เสน่ห์ของที่นี่ คือ สภาพธรรมชาติยังบริสุทธิ์และสมบูรณ์มาก ดูได้จากจะมีหิ่งห้อยจำนวนมากตลอดทั้งปี ลูกค้าหลักมักเป็นกลุ่มครอบครัว ที่ต้องการมาพักผ่อนอย่างแท้จริง และแขกส่วนใหญ่จะชอบใจว่า เป็นการท่องเที่ยวอีกรูปแบบหนึ่งของ จ.ระยอง นอกเหลือจากการเที่ยวทะเล�</p>
<p>สำหรับกิจกรรมเที่ยวของโฮมสเตย์แห่งนี้ เด่นที่สุด ได้แก่ ล่องแพชมหิ่งห้อยยามค่ำคืน ตลอดระยะทาง 3 กิโลเมตร ในการล่องสองฝั่งคลองประแสร์ เต็มไปด้วยผืนป่าไม้ชายเลนมีหิ่งห้อยส่องแสงระยิบระยับ นอกจากนั้น มีกิจกรรม ล่องแพพาเที่ยวสถานที่สำคัญๆ ใน จ.ระยอง เช่น พาไปดำน้ำดูปะการังที่เกาะมันใน-มันนอก เที่ยวเกาะเขาทะลุ เกาะกุฏิ เป็นต้น อีกทั้ง จัดกิจกรรมเสริมตามความพอใจของลูกค้า เช่น นั่งเรือตกปลา พายเรือคายัก ชมสวนผลไม้ ขี่จักรยาน ไหว้พระ เที่ยวน้ำตกเขาชะเมา ฯลฯ</p>
<p>ส่วนงานบริการนั้น <persName><forename>สุวดี</forename></persName>เผยว่า ดูแลกันเหมือนพี่น้อง ง่ายๆ สบายๆ แบบชาวบ้าน พนักงานทุกคนล้วนแต่เป็นญาติพี่น้องช่วยกันทำ โดยตัวเธอเองทำหน้าที่ตั้งแต่เป็นเจ้าของ แม่ครัว เด็กเสิร์ฟ จนไปถึงพนักงานทำความสะอาด</p>
<p> ทั้งนี้ เรือนแพโฮมสเตย์ ถือเป็นธุรกิจห้องพักเพื่อการท่องเที่ยวแห่งแรกใน อ.แกลง และถึงปัจจุบัน ในท้องถิ่นมีผู้ประกอบธุรกิจประเภทนี้แค่ 2-3 รายเท่านั้น ช่วยให้สภาพแวดล้อมทางธรรมชาติโดยรวมยังสมบูรณ์อยู่มาก</p>
<p>เจ้าของโฮมสเตย์ เผยต่อว่า ตั้งแต่เริ่มต้นธุรกิจ ไม่เคยทำประชาสัมพันธ์ใดๆ เลย ลูกค้าแทบทั้งหมดจะได้จากกระแสบอกปากต่อปาก รวมถึง มีไกด์นำเที่ยวเดินทางเข้ามาพบ และเห็นถึงความแปลกในการท่องเที่ยว จ.ระยอง จึงจัดคณะทัวร์เข้าพัก</p>
<p>เท่าที่ผ่านมา มีแขกแน่นตลอดแทบทุกวัน ทว่า จากผลกระทบจากภาวะเศรษฐกิจชะลอตัว ทำให้นับแต่ต้นปี พ.ศ. 2552 เป็นต้นมา จำนวนแขกลดลงกว่า 50%</p>
<p>เพื่อจะแก้ปัญหาดังกล่าว เจ้าของธุรกิจ ระบุว่า พยายามจัดแพคเกจสุดคุ้มราคาประหยัด เพิ่มความน่าสนใจ นำเสนอศักยภาพการท่องเที่ยวใน อ.แกลง ให้คนทั่วไปได้รู้จัก มากกว่าจะเป็นแค่อำเภอทางผ่านเท่านั้น โดยแพคเกจมีให้เลือกพักตั้งแต่ 1 หรือ 2 คืน มาได้ทั้งกลุ่มเล็กๆ ไม่กี่คน หรือมาเป็นคณะทัวร์ นอกจากนั้น เปิดเว็บไซต์แนะนำตัวเองที่ www.reunpae.netเพื่อเสริมการตลาดด้วย</p>
<p> �ที่แล้วมา อ.แกลง ไม่มีแหล่งท่องเที่ยวที่คนรู้จัก ส่วนใหญ่จะมาแวะกินข้าวแล้วไปเที่ยวทะเลต่อ ดังนั้น <persName><addName>เจ๊จิ๋ม</addName></persName> พยายามทำการตลาดมากยิ่งขึ้น โดยจัดแพคเกจท่องเที่ยวให้แขกมารู้สึกคุ้มค่า และเกิดความรู้สึกแปลกใหม่ เป็นอีกทางเลือกหนึ่งของคนที่อยากมาเที่ยว จ.ระยอง�        </p></body>
</news>
