<teiHeader>
<fileDesc>
<titleStmt>
  <title>บอร์ดกทช. สั่งสบท.แจง กรณีกล่าวหาโปรโมชั่น " ทรูมูฟ"ขัดกม.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=159989  </bibl>
</sourceDesc>
</fileDesc>
</teiHeader>
<news>
<headline>บอร์ดกทช. สั่งสบท.แจง กรณีกล่าวหาโปรโมชั่น " ทรูมูฟ"ขัดกม.</headline>
<lead></lead>
<neck></neck>
<body><p> <persName><roleName>นาย</roleName><forename>สุรนันท์</forename> <surname>วงศ์วิทยกำจร</surname></persName> เลขาธิการ คณะกรรมการกิจการโทรคมนาคมแห่งชาติ (กทช.) เปิดเผยว่า ในการประชุมคณะกรรมการ(บอร์ด)ของ กทช.เมื่อเร็วๆนี้ได้มีการพิจารณากรณี บริษัท ทรูมูฟ จำกัด (ผู้ทำตลาดโทรศัพท์มือถือ "ไอโฟน 3 จี ")ยื่นหนังสือร้องเรียนมายัง กทช.ขอให้ทางบอร์ด กทช. เข้าตรวจสอบการปฏิบัติหน้าที่ของ <persName><roleName>นพ.</roleName><forename>ประวิทย์</forename> <surname>ลี่สถาพรวงศา</surname></persName> ผู้อำนวยการสถาบันคุ้มครองผู้บริโภคในกิจการโทรคมนาคม (สบท.)และอนุกรรมการรับเรื่องร้องเรียน และบริการประชาชน สบท.ว่าทำหน้าที่เหมาะสมหรือไม่ </p>
<p>  "ที่ประชุมบอร์ด กทช.ได้ให้ สบท.จัดทำรายละเอียดชี้แจงเกี่ยวกับกรณีดังกล่าวอย่างเร็วที่สุด คาดว่า สบท.จะนำรายละเอียดเสนอต่อบอร์ด กทช.ภายในสัปดาห์นี้ หรืออย่างช้าในการประชุมครั้งถัดไป" <persName><roleName>นาย</roleName><forename>สุรนันท์</forename></persName> กล่าว </p>
<p>ก่อนหน้านี้ ผู้อำนวยการ สบท.และอนุกรรมการรับเรื่องร้องเรียน และบริการประชาชน สบท. ได้ออกมาตั้งข้อสังเกตว่าโมโมชั่นของทรูมูฟในการส่งเสริมการขายโทรศัพท์มือถือไอโฟน3จี ว่า ขัด พ.ร.บ. การประกอบกิจการโทรคมนาคม พ.ศ.2544 หรือไม่ เนื่องจากรายการส่งเสริมการขายดังกล่าว เป็นสัญญาผูกค่าเครื่อง กับค่าบริการไว้ด้วยกัน </p>
<p> <persName><roleName>นาย</roleName><forename>สุรนันท์</forename></persName> กล่าวว่า สำหรับการร้องเรียนครั้งนี้ ทรูมูฟ ให้เหตุผลว่า ข้อความที่ออกไป ได้ส่งผลทำให้ประชาชนเกิดความสับสน และเกิดความรู้สึกไม่ดีกับการจัดจำหน่ายเครื่องโทรศัพท์ ไอดฟน3จี นอกจากนี้ ยังส่งผลกระทบต่อภาพลักษณ์ในการประกอบธุรกิจของ ทรูมูฟ อย่างรุนแรง รวมทั้งยังเป็นการใช้อำนาจหน้าที่โดยไม่ถูกต้อง และไม่ชอบด้วยกฎหมายของสบท. </p>
<p> ในเบื้องต้นทาง สบท.ได้เข้าพบกับทางผู้ที่เกี่ยวข้องของ กทช.เพื่อชี้แจงถึงการปฏิบัติหน้าที่ ไปแล้วว่า เป็นการกระทำตามหน้าที่ เพื่อประโยชน์ต่อผู้บริโภค พร้อมยืนยันว่าการให้ข่าวออกไปก็ เพื่อปกป้องสิทธิอันชอบด้วยกฎหมายของผู้บริโภค และเป็นการป้องกันปัญหาความขัดแย้งที่จะเกิดขึ้นระหว่างบริษัทกับผู้บริโภคที่ตามมาด้วย 

</p></body>
</news>
