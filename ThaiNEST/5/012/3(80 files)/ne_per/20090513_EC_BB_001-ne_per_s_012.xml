<teiHeader>
<fileDesc>
<titleStmt>
  <title>พลังงานโชว์ฐานะกองทุนฯ1.6หมื่นล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/13/news_28730613.php?news_id=28730613  </bibl>
</sourceDesc>
</fileDesc>
</teiHeader>
<news>
<headline>พลังงานโชว์ฐานะกองทุนฯ1.6หมื่นล้าน</headline>
<lead>สบพน. ยันกองทุนน้ำมันฯ มีสภาพคล่องรับภาระพยุงราคาน้ำมัน หลังจากรัฐบาลประกาศปรับเพิ่มภาษีสรรพสามิตน้ำมันอีกลิตรละ 2 บาท ทุกประเภท เผยฐานะกองทุนฯ สุทธิ ปัจจุบันมีอยู่กว่า 1.6 หมื่นล้านบาท</lead>
<neck></neck>
<body><p><persName><roleName>นาย</roleName><forename>ศิวะนันท์</forename> <surname>ณ นคร</surname></persName> ผู้อำนวยการสถาบันบริหารกองทุนพลังงาน (องค์การมหาชน) (สบพน.) เปิดเผยถึงฐานะของกองทุนน้ำมันเชื้อเพลิงในปัจจุบันว่า มีสภาพคล่องเพียงพอในการพยุงราคาน้ำมัน เพื่อไม่ให้ราคาหน้าสถานีบริการน้ำมันปรับขึ้นตามภาษีสรรพสามิตที่รัฐบาลจะประกาศใช้เร็วๆ นี้ ขณะนี้กองทุนฯ มีฐานะสุทธิอยู่ที่ 16,169 ล้านบาท
ในจำนวนดังกล่าวได้หักค่าใช้จ่ายค้างจ่ายเมื่อปี 2551 ไว้แล้ว แต่มีรายรับเข้ามาเดือนละ 3,700 ล้านบาท ซึ่งภาระส่วนใหญ่อยู่ในระดับ 1,000 ล้านบาท มาจากการชดเชยส่วนต่างราคาการนำเข้าก๊าซปิโตรเลียมเหลว (แอลพีจี) ล่าสุดที่ได้ใช้เงินกองทุนฯ จ่ายเมื่อเดือนม.ค. 2552 อยู่ที่ 73 ล้านบาท ส่วนเดือนก.พ. ซึ่งไม่มีการนำเข้าเดือนมี.ค.-เม.ย. อยู่ระหว่างการตรวจสอบตัวเลขนำเข้า</p>
<p>ส่วนการชดเชยการผลิตน้ำมันเชื้อเพลิงมาตรฐานยูโร 4 อยู่ในระดับ 100-200 ล้านบาทต่อเดือน ภาระจากการชดเชยพลังงานทดแทนนั้น ขณะนี้ใช้เงินกองทุนฯ ชดเชยแก๊สโซฮอล์ อี 20 ที่ลิตรละ 30 สตางค์ แก๊สโซฮอล์ อี 85 ชดเชยที่ 8 บาท ต่อลิตร และ ไบโอดีเซล ที่ 20 สตางค์ต่อลิตร ซึ่งเป็นภาระที่ไม่มากนักในแต่ละเดือน</p>
<p><persName><roleName>นาย</roleName><forename>ศิวะนันท์</forename></persName> กล่าวว่านอกจากนี้รัฐบาลยังมีแนวทาง ที่จะทยอยปรับภาษีสรรพสามิตไม่ให้ขึ้นตามเพดานทั้งหมดทันที ดังนั้นกองทุนฯไม่ต้องรับภาระครั้งเดียว อีกทั้งรัฐบาลยังมีนโยบายชัดเจนที่จะไม่ทำให้ราคาน้ำมันในประเทศต่ำเกินไป เพื่อส่งเสริมให้เกิดการใช้ที่มีประสิทธิภาพ สุดท้ายจะทำให้อัตราภาษีสรรพสามิตทั้งหมดอยู่ในโครงสร้างราคาน้ำมัน</p>
<p>"เพื่อช่วยเหลือประชาชน การปรับขึ้นภาษีสรรพสามิตครั้งนี้ จำเป็นต้องใช้เงินกองทุนฯมาพยุง เพื่อไม่ให้ราคาน้ำมันหน้าปั๊มปรับขึ้น ซึ่งจะทำให้รัฐไม่ต้องมีภาระเรื่องการเช็คสต็อกน้ำมัน" <persName><roleName>นาย</roleName><forename>ศิวะนันท์</forename></persName> กล่าว</p>
<p><persName><roleName>นาย</roleName><forename>ศิวะนันท์</forename></persName> ย้ำว่า การปรับภาษีสรรพสามิตนั้น ผู้ใช้น้ำมันจะไม่ได้รับผลกระทบในระยะแรก แต่ในระยะยาว รัฐบาลระบุชัดเจนว่า ภาษีสรรพสามิตน้ำมันจะต้องอยู่ในโครงสร้างราคา ซึ่งแนวทางนี้จะส่งผลให้กองทุนฯ ไม่ต้องมีภาระในระยะยาว</p>
<p>อย่างไรก็ตาม ขณะนี้กองทุนฯ ต้องรอดูนโยบายรัฐบาลก่อนว่า จะทยอยปรับขึ้นภาษีสรรพสามิตน้ำมันอย่างไร จึงจะทราบภาระของกองทุนฯที่จะต้องพยุงราคาแต่ละเดือน ปัจจุบันไทยมียอดใช้น้ำมันกลุ่มเบนซินอยู่ 600 ล้านลิตรต่อเดือน และกลุ่มดีเซล 1,500 ล้านลิตรต่อเดือน</p>
<p>ปัจจุบัน กองทุนฯ มีรายได้หลักจากการเก็บเงินจากน้ำมัน เบนซิน 95 เก็บที่ 7 บาทต่อลิตร เบนซิน 91 เก็บที่ 5.7 บาทต่อลิตร แก๊สโซฮอล์ 95 เก็บที่ 2.35 บาทต่อลิตร แก๊สโซฮอล์ 91 เก็บที่ 1.75 บาทต่อลิตร ดีเซล เก็บที่ 1.70 บาทต่อลิตร และ ชดเชยแก๊สโซฮอล์ อี 20 ที่ 30 สตางค์ต่อลิตร แก๊สโซฮอล์ อี 85 ที่ 8 บาทต่อลิตร และไบโอดีเซล ที่ 20 สตางค์ต่อลิตร</p>
<p>ก่อนหน้านี้ <persName><roleName>นาย</roleName><forename>วรรณรัตน์</forename> <surname>ชาญนุกูล</surname></persName> รัฐมนตรีว่าการกระทรวงพลังงาน ได้ประชุมร่วมกับคณะกรรมการบริหารนโยบายพลังงาน (กบง.) ที่มี<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี เป็นประธาน ได้พิจารณาลดเก็บเงินกองทุนฯ เพื่อไม่ให้ประชาชนได้รับผลกระทบ หลังจากที่ ครม.ได้อนุมัติกรอบเพิ่มภาษีสรรพสามิตน้ำมันทุกประเภทอีกลิตรละ 2 บาท</p></body>
</news>
