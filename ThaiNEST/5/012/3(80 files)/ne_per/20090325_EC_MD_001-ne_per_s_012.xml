<teiHeader>
<fileDesc>
<titleStmt>
  <title>เฟอร์นิเจอร์ปลูกต้นไม้นวัตกรรมดีไซน์ลดโลกร้อน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-25 14:17:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000033994  </bibl>
</sourceDesc>
</fileDesc>
</teiHeader>
<news>
<headline>เฟอร์นิเจอร์ปลูกต้นไม้นวัตกรรมดีไซน์ลดโลกร้อน</headline>
<lead>ต้นไม้ช่วยเติมธรรมชาติที่อยู่รอบตัวให้ดูสดชื่น ซึ่งจะพบว่าปัจจุบันบ้านทุกหลังนิยมปลูกต้นไม้ไว้ภายในบริเวณบ้าน แต่ด้วยคนในเมืองจะมีพื้นที่การอยู่อาศัยที่จำกัด ทำให้ไม่สามารถปลูกต้นไม้อย่างที่ต้องการได้ และเพื่อช่วยให้ความฝันของคนเมืองหลวงที่ต้องการปลูกต้นไม้ในบ้านได้เป็นจริง ทีมสถาปนิก จึงได้คิดเฟอร์นิเจอร์ปลูกต้นไม้ขึ้น</lead>
<neck></neck>
<body><p> เฟอร์นิเจอร์ปลูกต้นไม้ เป็นแนวคิดของการออกแบบเฟอร์นิเจอร์ ที่สามารถใส่ต้นไม้ลงไปปลูกได้ ช่วยให้ทุกคนสามารถอยู่ใกล้ชิดกับธรรมชาติได้ทุกหนทุกแห่ง แม้แต่ในบ้าน แนวคิดดังกล่าวเป็นของสถาปนิกหนุ่มไฟแรง �พชร จำปาเงิน� เจ้าของแบรนด์ Greenaround</p>
<p> <persName><forename>พชร</forename></persName> เล่าถึงแบรนด์ Greenaround เกิดขึ้นมาจาก ตนเองเป็นสถาปนิก ซึ่งรับออกแบบสถานที่ให้กับอาคารสำนักงาน และบ้านเรือน หลายแห่ง และพบว่า ลูกค้าส่วนใหญ่ต้องการให้ออกแบบ โดยให้ทุกมุมของบ้านสามารถปลูกต้นไม้ได้ เพื่อให้ผู้อยู่อาศัยได้ใกล้ชิดธรรมชาติมากสุด ตนเองและกลุ่มเพื่อนสถาปนิก จึงได้คิดหาวิธีการเพื่อให้สามารถปลูกต้นในอาคารที่พักอาศัย</p>
<p>สำหรับการปลูกต้นไม้ในบ้าน หรือ ในอาคารนั้น อันดับแรก ต้องเลือกสายพันธุ์ต้นไม้ที่เหมาะสมก่อน และต้นไม้สามารถอยู่ได้โดยไม่ต้องรดน้ำให้เลอะเทอะภายในอาคาร ซึ่งต้นไม้จะอยู่รอดได้ดีจะต้องมีแสงแดดส่อง ทั้งหมดนี้ เป็นโจทย์ที่ท้าทาย แต่วันนี้ คุณ<persName><forename>พชร</forename></persName> คิดได้จนประสบความสำเร็จ สามารถปลูกต้นไม้ในอาคารได้ ซึ่งจะทำการเปิดตัวแนวคิดดังกล่าว ภายใต้แบรนด์Greenaround ในเร็วๆนี้</p>
<p>ทั้งหมดนี้ เป็นจุดเริ่มต้นของชุดเฟอร์นิเจอร์ปลูกต้นไม้ ที่กำลังจะกล่าวถึงในครั้งนี้ เพราะ คุณ<persName><forename>พชร</forename></persName> ได้นำตัวเฟอร์นิเจอร์ปลูกต้นไม้มาเป็นตัวนำร่องให้ทุกคนได้รู้จัก Greenaround เพราะเฟอร์นิเจอร์เป็นงานชิ้นเล็ก สามารถเข้าถึงลูกค้าได้ง่าย ซึ่งรูปแบบของเฟอร์นิเจอร์ปลูกต้นไม้ใช้แนวคิดเดียวกับการปลูกต้นไม้ในอาคาร คือการวางท่อภายในตัวเฟอร์นิเจอร์ ช่วยแก้ปัญหาการรดน้ำไม่ให้เลอะเทอะได้ ซึ่งระหว่างนี้อยู่ในช่วงของการขอจดสิทธิบัตร ทำให้ไม่สามารถเปิดเผยถึงขั้นตอนต่างๆ ของการทำเฟอร์นิเจอร์ปลูกต้นไม้ได้</p>
<p><persName><forename>พชร</forename></persName> เล่าว่า สำหรับเฟอร์นิเจอร์ปลูกต้นไม้ทำออกมาได้ประมาณ 3 เดือน เลือกทำเฟอร์นิเจอร์ที่ทำจากวัสดุธรรมชาติ เพื่อให้สามารถไปได้กับคอนเซ็ปต์ของเฟอร์นิเจอร์ปลูกต้นไม้ โดยเลือกวัสดุเป็นเฟอร์นิเจอร์หวาย และไม้สัก เพราะวัสดุทั้ง 2 ตัวมีแหล่งผลิตที่สามารถสั่งทำสินค้าได้ และเป็นวัสดุที่ได้รับความนิยมในกลุ่มของคนที่ชื่นชอบเฟอร์นิเจอร์จากวัสดุธรรมชาติ</p>
<p>�โดยทุกแบบผมจะเป็นคนออกแบบเองทั้งหมด และเนื่องจากเป็นแบรนด์น้องใหม่ที่เข้ามาในตลาด จึงให้ความสำคัญกับการออกแบบดีไซน์ให้มีลูกเล่น มีฟังก์ชั่นการใช้งาน และแปลกใหม่ไม่เหมือนใคร เพื่อสามารถแข่งขันกับรายอื่นๆ ที่อยู่ในตลาดได้ ซึ่งจะเห็นว่าวัสดุหวายในท้องตลาดมีรายที่แข็งแรงอยู่แล้ว และลูกค้าส่วนใหญ่รู้จักดี และมักมุ่งตรงไปที่นั่น เพราะราคาถูกกว่า และมีแบบให้เลือกมาก ส่วนไม้สักแม้ไม่มีรายใหญ่เหมือนหวายแต่ก็มีคนทำกันมาก�</p>
<p>ในส่วนของการทำตลาดนั้น มุ่งเป้าไปที่ตลาดส่งออกเป็นหลัก เพราะขายงานดีไซน์ ดังนั้นราคาค่อนข้างสูงกว่า เฟอร์นิเจอร์ประเภทเดียวกัน ซึ่งคนไทยอาจจะมองว่าแพงเกินไป ในขณะที่การขายชาวต่างชาติส่วนใหญ่ ถ้าพอใจและเป็นราคาที่เขารับได้เขาก็ยินที่จะจ่ายเพื่อซื้อความพึ่งพอใจ และราคาที่เราตั้งขึ้นมาถือว่าไม่สูงมาก ซึ่งเป็นราคาที่ชาวต่างชาติรับได้อยู่แล้ว</p>
<p>สำหรับการเปิดตัวครั้งแรกในการออกงานแสดงสินค้าส่งออกเฟอร์นิเจอร์ หรือ งาน TIFF 2009 ที่ผ่านมา ถือว่าประสบความสำเร็จเกินคาด กับการเปิดตัวครั้งแรก เพราะได้ออร์เดอร์จากงานดังกล่าว เป็นหลักล้านบาท ซึ่งออร์เดอร์ที่ได้มาจากเฟอร์นิเจอร์ปลูกต้นไม้ถึงกว่า 60% และเฟอร์นิเจอร์ทั่วไป ที่ไม่ได้เป็นแบบปลูกต้นไม้ประมาณ 40% ซึ่งภายในงานมีคนสนใจเข้ามาชมสินค้าภายในบูทจำนวนมาก ส่วนแผนในอนาคต มีแผนที่จะเปิดโชว์รูม เพื่อเป็นจุดแสดงผลงานเฟอร์นิเจอร์</p>
<p>�การได้ทำงานเฟอร์นิเจอร์ เป็นจุดเริ่มต้นที่ทำให้ผมได้ทำงานออกแบบได้อย่างเต็มที่ ซึ่งไม่จำเป็นจะต้องทำตามความต้องการของใครเหมือนกับงานประจำที่ทำอยู่ เป็นอีกเหตุผลหนึ่งที่ทำให้เกิดธุรกิจตรงนี้ และการที่ลูกค้าให้การตอบรับ เป็นเครื่องชี้วัดถึงความสามารถของเราด้วย ซึ่งกว่าจะได้ออกมาเป็นผลงานชุดนี้ ได้มีการทำวิจัย เกี่ยวกับการปลูกต้นไม้ในอาคาร ทำให้เราทราบว่าต้นไม้ชนิดไหนเหมาะสมกับการนำมาปลูกในอาคารได้บ้าง และต้องดูแลรักษาอย่างไร�</p>
<p> ส่วนต้นไม้ที่จะนำมาใช้ในครั้งนี้ เลือกใช้ต้นไม้ประดับขนาดเล็ก โดยพยายามเลือกสายพันธุ์ที่สามารถเจริญเติบโตได้ในที่ร่ม ส่วนใหญ่เป็นประเภทไม้ใบหรือไม้เลื้อย ซึ่งลูกค้าสามารถให้เลือกต้นไม้ปลูกให้ หรือ สามารถนำไปปลูกได้เอง โดยในช่วงแรกรับประกัน 3 เดือนว่าต้นไม้จะไม่ตาย ถ้าเกิดตายยินดีจะซ่อมหรือปลูกให้ใหม่ ซึ่งการปลูกต้นไม้ในอาคารจะใช้เจลปลูกต้นไม้แทนการปลูกในดิน เพราะทำให้ต้นไม้อยู่ได้นาน โดยไม่จำเป็นต้องให้น้ำมาก        </p>
<p>Greenaround ต้องการจะเป็นส่วนหนึ่งในการมีส่วนร่วมในการรณรงค์ช่วยลดโลกร้อน เพราะการปลูกต้นไม้ หนึ่งต้นมีส่วนช่วยลดความร้อนของโลกได้ ซึ่งปัจจุบันทั่วโลกต่างให้ความสำคัญกับเรื่องเหล่านี้ ถ้าสามารถออกแบบสินค้าให้สอดคล้องเข้ากันหรือไปด้วยกันได้กับเรื่องดังกล่าว เป็นช่องทางหนึ่งในการทำตลาดให้ประสบความสำเร็จได้ แม้จะเป็นรายใหม่ก็สำเร็จได้</p></body>
</news>
