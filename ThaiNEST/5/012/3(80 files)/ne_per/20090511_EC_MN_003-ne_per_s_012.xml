<teiHeader>
<fileDesc>
<titleStmt>
  <title>ฟันธงศก.ไตรมาสแรกติดลบ 7%"โอฬาร" แนะธปท.แทรกบาทอ่อน-อัดสินเชื่อเข้าระบบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090510/12256/%e0%b8%9f%e0%b8%b1%e0%b8%99%e0%b8%98%e0%b8%87%e0%b8%a8%e0%b8%81.%e0%b9%84%e0%b8%95%e0%b8%a3%e0%b8%a1%e0%b8%b2%e0%b8%aa%e0%b9%81%e0%b8%a3%e0%b8%81%e0%b8%95%e0%b8%b4%e0%b8%94%e0%b8%a5%e0%b8%9a7%e0%b9%82%e0%b8%ad%e0%b8%ac%e0%b8%b2%e0%b8%a3%e0%b9%81%e0%b8%99%e0%b8%b0%e0%b8%98%e0%b8%9b%e0%b8%97.%e0%b9%81%e0%b8%97%e0%b8%a3%e0%b8%81%e0%b8%9a%e0%b8%b2%e0%b8%97%e0%b8%ad%e0%b9%88%e0%b8%ad%e0%b8%99%e0%b8%ad%e0%b8%b1%e0%b8%94%e0%b8%aa%e0%b8%b4%e0%b8%99%e0%b9%80%e0%b8%8a%e0%b8%b7%e0%b9%88%e0%b8%ad%e0%b9%80%e0%b8%82%e0%b9%89%e0%b8%b2%e0%b8%a3%e0%b8%b0%e0%b8%9a%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>รมว.คลังแจงเหตุบาทแข็ง แนะไม่ควรอิงแค่เงินสกุลดอลลาร์</headline>
<lead>รมว.คลัง แจงปัญหาบาทแข็ง เกิดจากไทยเกินดุลบัญชีเดินสะพัดสูงถึง 1 หมื่นล้านดอลลาร์ ยอมรับอาจกระทบศักยภาพการแข่งขันด้านการส่งออก พร้อมมอบ ธปท. ดูแลใกล้ชิด แนะสถานการณ์ค่าเงินบาท ควรดูเปรียบเทียบเงินหลายๆ สกุล</lead>
<neck></neck>
<body><p><persName><roleName>นาย</roleName><forename>กรณ์</forename> <surname>จาติกวณิช</surname></persName> รัฐมนตรีว่าการกระทรวงการคลัง กล่าวถึงกรณีที่เงินบาทแข็งค่าขึ้นในวันนี้ เคลื่อนไหวที่ระดับ 34.83-34.85 บาทต่อดอลลาร์สหรัฐฯ โดยระบุว่า เกิดจากประเทศไทยเกินดุลบัญชีเดินสะพัดสูงถึง 10,000 ล้านดอลลาร์สหรัฐฯ ทำให้เงินบาทแข็งค่า</p>
<p>"การเคลื่อนไหวของค่าเงินบาทที่ผ่านมาก็สอดคล้องกับประเทศเพื่อนบ้าน ซึ่งการเปรียบเทียบค่าเงินบาทต้องเทียบเคียงไปกับศักยภาพการแข่งขันกับประเทศเพื่อนบ้านด้วย"</p>
<p>รมว.คลัง ยอมรับว่า การที่เงินบาทแข็งค่าขึ้นทำให้ศักยภาพการแข่งขันด้านราคาด้านการส่งออกของไทยลดลง ซึ่งเรื่องนี้ธนาคารแห่งประเทศไทย ( ธปท.) จะดูแลให้มีเสถียรภาพ</p>
<p>"การดูแลค่าเงินบาทต้องพิจารณาให้ครบรอบด้าน เปรียบเทียบค่าเงินบาทกับเงินสกุลอื่นๆ ด้วย ไม่ใช่เฉพาะ เงินบาทเมื่อเทียบดอลลาร์เท่านั้น" รมว.คลังสรุปทิ้งท้าย</p></body>
</news>
