<teiHeader>
<fileDesc>
<titleStmt>
  <title>ฟันธงศก.ไตรมาสแรกติดลบ 7%"โอฬาร" แนะธปท.แทรกบาทอ่อน-อัดสินเชื่อเข้าระบบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090510/12256/%e0%b8%9f%e0%b8%b1%e0%b8%99%e0%b8%98%e0%b8%87%e0%b8%a8%e0%b8%81.%e0%b9%84%e0%b8%95%e0%b8%a3%e0%b8%a1%e0%b8%b2%e0%b8%aa%e0%b9%81%e0%b8%a3%e0%b8%81%e0%b8%95%e0%b8%b4%e0%b8%94%e0%b8%a5%e0%b8%9a7%e0%b9%82%e0%b8%ad%e0%b8%ac%e0%b8%b2%e0%b8%a3%e0%b9%81%e0%b8%99%e0%b8%b0%e0%b8%98%e0%b8%9b%e0%b8%97.%e0%b9%81%e0%b8%97%e0%b8%a3%e0%b8%81%e0%b8%9a%e0%b8%b2%e0%b8%97%e0%b8%ad%e0%b9%88%e0%b8%ad%e0%b8%99%e0%b8%ad%e0%b8%b1%e0%b8%94%e0%b8%aa%e0%b8%b4%e0%b8%99%e0%b9%80%e0%b8%8a%e0%b8%b7%e0%b9%88%e0%b8%ad%e0%b9%80%e0%b8%82%e0%b9%89%e0%b8%b2%e0%b8%a3%e0%b8%b0%e0%b8%9a%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>ฟันธงศก.ไตรมาสแรกติดลบ 7%"<persName><forename>โอฬาร</forename></persName>" แนะธปท.แทรกบาทอ่อน-อัดสินเชื่อเข้าระบบ</headline>
<lead>?<persName><forename>โอฬาร</forename></persName>? คาดไตรมาสแรกปีนี้ เศรษฐกิจไทยติดลบ 6-7 % ระบุยังไม่ถึงจุดต่ำสุด กระทุ้ง ธปท. แทรกเงินบาทอ่อนค่าช่วยเพิ่มเงินในกระเป๋าผู้ส่งออก พร้อมเร่งอัดสินเชื่อเข้าระบบ ?<persName><forename>ทนง</forename></persName>" มองการเมืองส่งผลให้ตัดสินใจแก้ปัญหาล่าช้า ขณะที่เอกชนคาดใช้เวลาฟื้นตัวอีก 2-3 ปี</lead>
<neck></neck>
<body><p><persName><roleName>ดร.</roleName><forename>โอฬาร</forename> <surname>ไชยประวัติ</surname></persName> อดีตรองนายกรัฐมนตรี กล่าวในงานสัมมนาหัวข้อ ”จับชีพจรเศรษฐกิจ : Survive the Crisis” จัดโดยสถาบันบัณฑิตพัฒนบริหารศาสตร์ หรือ นิด้า ว่า เศรษฐกิจหลายประเทศเริ่มมีทิศทางดีขึ้น ทั้งสหรัฐ จีน และเกาหลีใต้ ขณะที่ประเทศไทยยังอยู่ในช่วงของการเริ่มต้นแก้ปัญหา ซึ่งมาตรการระยะสั้นที่ออกมา เช่น การอัดฉีดงบประมาณกลางปีแสนล้านบาท ถือว่าถูกต้องและทำได้เร็ว แต่ในส่วนของสภาพคล่องที่หายไปจากการส่งออกและท่องเที่ยวนั้น เห็นว่ายังไม่เพียงพอ ทำให้เศรษฐกิจไทยไตรมาสแรกปีนี้น่าจะหดตัวติดลบ 6-7% และสิ้นปีนี้อาจติดลบ 4.5% ทำให้มีผู้ว่างงานมากถึง 2 ล้านคน</p>
<p>“ตัวเลขจีดีพีไตรมาสแรกที่สภาพัฒน์จะประกาศออกมาจะติดลบมากจนน่าตกใจ และอาจไม่ใช่จุดต่ำสุดของเศรษฐกิจไทย เพราะโจทย์หลายด้านยังไม่ได้รับการแก้ไขหรือมีนโยบายที่ชัดเจน โดยเฉพาะการใช้นโยบายอัตราแลกเปลี่ยน ซึ่งธนาคารแห่งประเทศไทย หรือ ธปท. ควรจะแทรกแซงให้ค่าเงินบาทอ่อนค่าลงไปอยู่ระดับ 36 บาทต่อดอลลาร์สหรัฐ เพื่อช่วยเพิ่มเงินในกระเป๋าของเกษตรกรและผู้ส่งออก" <persName><roleName>ดร.</roleName><forename>โอฬาร</forename></persName>กล่าวและว่า ในส่วนการเพิ่มสภาพคล่องให้เอกชนนั้น ต้องเร่งดำเนินการให้เร็วขึ้น และมีความชัดเจนว่าจะช่วยผู้ประกอบการกลุ่มไหน</p>
<p><persName><roleName>ดร.</roleName><forename>โอฬาร</forename></persName>กล่าวว่า หากดูการทำงานของรัฐบาลในภาพรวมช่วง 3 เดือน ถือว่ามาถูกทางแล้ว จึงให้คะแนนระดับเกรดซี และการที่เศรษฐกิจประเทศอื่นเริ่มมีทิศทางดีขึ้น อาจจะเป็นขอนไม้ให้ประเทศไทยเกาะฟื้นตัวตามไปด้วย แต่ไทยก็ต้องเร่งสร้างความเชื่อมั่นและอาศัยความต้องการในประเทศด้วย ทำให้ปีนี้อาจจะเริ่มเห็นแสงสว่าง</p>
<p>ด้าน <persName><roleName>ดร.</roleName><forename>ทนง</forename> <surname>พิทยะ</surname></persName> อดีตรัฐมนตรีว่าการกระทรวงการคลัง กล่าวว่า ปัญหาการแก้ไขวิกฤติเศรษฐกิจไทยคือ การตัดสินของรัฐบาลล่าช้า ส่วนหนึ่งมาจากการไม่ยอมรับความจริง และมาจากการเป็นรัฐบาลผสม ทำให้การทำงานในทิศทางเดียวกันทำได้ยาก แม้รัฐมนตรีว่าการกระทรวงการคลังจะมีความสามารถ แต่ต้องอาศัยความร่วมมือของรัฐมนตรีด้านเศรษฐกิจด้วย ส่วนการเพิ่มสภาพคล่องให้เอกชน ควรดึงสถาบันการเงินของรัฐมาเป็นผู้นำในการปล่อยสินเชื่อแทนธนาคารพาณิชย์เอกชน
</p>
<p>ขณะที่<persName><roleName>นาย</roleName><forename>ดุสิต</forename> <surname>นนทะนาคร</surname></persName> ประธานกรรมการหอการค้าไทยและสภาหอการค้าแห่งประเทศไทย กล่าวว่า ภาคเอกชนส่งสัญญาณให้ภาครัฐทราบเรื่องการส่งออกมาก่อนแล้ว แต่ไม่ได้รับการตอบสนอง จึงทำให้การส่งออกหดตัวมาก แต่ปัจจุบันเริ่มมีคำสั่งซื้อกลับมาบ้างแล้ว ทำให้ภาคอุตสาหกรรมชะลอการปลดคนงาน โดยมองว่าไตรมาส 3-4 น่าจะเริ่มปรับตัวดีขึ้นและปีหน้าน่าจะนิ่งพอสมควร</p></body>
</news>
