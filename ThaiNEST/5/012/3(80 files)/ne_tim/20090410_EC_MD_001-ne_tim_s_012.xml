<teiHeader>
<fileDesc>
<titleStmt>
  <title>น้ำดื่มพันธุ์ใหม่ "นาโนเทคโนโลยี MRET "  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-04-10 11:28:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000040830  </bibl>
</sourceDesc>
</fileDesc>
</teiHeader>
<news>
<headline>น้ำดื่มพันธุ์ใหม่ "นาโนเทคโนโลยี MRET "</headline>
<lead>กระแสสุขภาพยังแรงไม่เลิก ตามไลฟ์สไตล์คนยุคใหม่ที่หันมาใส่ใจดูแลตัวเองอย่างต่อเนื่อง ส่งผลให้ตลาดอาหาร และน้ำดื่มเพื่อสุขภาพโตสวนกระแส ศก. เฮลท์ รีเลชั่นส์ สบช่อง ชู "นาโนเทคโนโลยี MRET "เจาะกลุ่มคนรักสุขภาพ ตั้งเป้ายอดปีฉลูพุ่ง 200 ล.</lead>
<neck></neck>
<body><p>น.ส.ศวัสธร ทองสุก ผู้จัดการใหญ่บริษัท เฮลท์ รีเลชั่นส์ จำกัด ผู้นำเข้า และจัดจำหน่ายผลิตภัณฑ์ Molecular Resonance Effect Technology (MRET) นาโนเทคโนโลยี และควอนตั้มฟิสิกส์ ในการเปลี่ยนแปลงโครงสร้างโมเลกุลของน้ำ ได้กล่าวถึงแนวคิดในการรุกตลาดน้ำดื่มเพื่อสุขภาพครั้งนี้ ว่า ปัจจุบันคนไทยส่วนใหญ่ห่วงใย และรักสุขภาพกันมากขึ้น ถึงแม้ปีนี้เศรษฐกิจไม่ค่อยดีเหมือนแต่ก่อนก็ตาม แต่สำหรับสินค้าในกลุ่มอาหารเพื่อสุขภาพ และความงามยังคงเติบโตได้ดี และเชื่อว่าจะโตต่อไปในอนาคต ตราบใดที่สุขภาพยังเป็นส่วนหนึ่งของชีวิตมนุษย์ ทำให้ทางบริษัทฯ ผลิตน้ำแอคทิเวทเอ็มเร็ทเพื่อสุขภาพขึ้นมา เพื่อเป็นทางเลือกให้กับคนรักสุขภาพ</p>
<p>�เราเป็นบริษัทที่สนับสนุน และส่งเสริมสุขภาพที่ดีให้กับผู้บริโภค จึงได้นำเทคโนโลยีที่ทำให้เกิดผลกระทบจากการสั่นพ้องในระดับโมเลกุล หรือเอ็มเร็ท ซึ่งคิดค้นโดยนักวิจัยชาวรัสเซียน ที่สร้างเครื่องมือในการเลียนแบบธรรมชาติ โดยผลิตอุปกรณ์ และวิธีการ ที่ให้กำเนิดคลื่นสนามแม่เหล็กไฟฟ้า นำมาเปลี่ยนแปลงคุณสมบัติทางกายภาพ ของน้ำสะอาดธรรมดา ให้กลายเป็นน้ำที่มีประโยชน์ต่อระบบชีวภาพ และจุลชีวภาพ ที่ช่วยส่งเสริมระบบ การย่อย และการดูดซึมน้ำเข้าสู่เซลล์ร่างกาย ได้เร็วกว่าน้ำธรรมดา 3 เท่า สามารถกำจัดสารอนุอิสระที่อยู่รอบๆ เซลล์เม็ดเลือดแดง ทำให้เม็ดเลือดแดงสะอาด และหมุนเวียนได้ดี นำพาออกซิเจน สารอาหาร และแร่ธาตุต่างๆ ไปเลี้ยงเซลล์ของร่างกายได้อย่างมีประสิทธิภาพ เสริมสร้างความสมดุลของร่างกาย จึงเป็นทางเลือกหนึ่งให้กับผู้บริโภคในยุคสมัยใหม่ ที่รายล้อมไปด้วยเชื้อโรค และสิ่งแปลกปลอมมากมาย � น.ส.ศวัสธรกล่าว</p>
<p> น.ส.ศวัสธร กล่าวเพิ่มเติมว่า เทคโนโลยี เอ็มเร็ทเริ่มจดสิทธิบัตรที่สหรัฐอเมริกาเมื่อปี ค.ศ. 2000 เริ่มเข้ามาในประเทศแถบเอเชียแปซิฟิกที่สิงคโปร์เป็นประเทศแรก และเข้ามาในประเทศไทยเมื่อปี พ.ศ.2457 ซึ่งตีตลาด ตอบสนองลูกค้า และประสบความสำเร็จมาตลอด 5 ปี</p></body>
</news>
