<teiHeader>
<fileDesc>
<titleStmt>
  <title>ศัลยกรรมตุ๊กตา �บลายล์� เปลี่ยนโฉมใบหน้าฝีมือคนไทย  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-24 13:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000033376  </bibl>
</sourceDesc>
</fileDesc>
</teiHeader>
<news>
<headline>ศัลยกรรมตุ๊กตา �บลายล์� เปลี่ยนโฉมใบหน้าฝีมือคนไทย</headline>
<lead>กระแสความนิยมชมชอบตุ๊กตาบลายส์ (Blythe) ในหมู่ของคนไทยถือว่ากระแสไม่ใช่เล่น ไม่จำกัดอยู่แค่เฉพาะผู้มีอันจะกิน แล้วหนุ่มสาว วัยรุ่น ต่างก็พยายามสรรหากันมาเป็นของสะสมไว้อวดโฉมในหมู่เพื่อนฝูง ดังนั้นจึงไม่แปลกที่ธุรกิจที่เกี่ยวข้องกับตุ๊กตาบลายส์ จะได้รับความนิยมตามไป</lead>
<neck></neck>
<body><p>ซึ่งธุรกิจที่ไม่น่าเชื่อว่าจะสามารถต่อยอดกับตุ๊กตาที่นำเข้ามาจากต่างประเทศอย่างตุ๊กตาบลายส์ จะก่อเกิดเป็นธุรกิจรับทำ �ศัลยกรรม�หรือการคัสตอม (Custom) ให้กับตุ๊กตา ที่ต้องอาศัยฝีมือ และเทคโลยี ไม่แพ้การทำศัลยกรรมกับคนเลยทีเดียว</p>
<p>นักธุรกิจหัวใสคนนี้คือ �อีฟ ศิริธร อุปเสน� สาววัย 29 ปี ที่ยึดอาชีพหลักกับการเป็นเจ้าของร้านอาหาร Take a sit (เทค อะ ซิท) บนถนนพระอาทิตย์ แต่อาศัยเวลาว่างศึกษาขั้นตอนการศัลยกรรมตุ๊กตาบลายส์ จนเป็นที่ติดอกติดใจของลูกค้าทุกวัย ในเรื่องของฝีมือที่ประณีต จนผลงานออกมาประทับใจลูกค้า</p>
<p> ซึ่งการเริ่มต้นธุรกิจนี้เกิดจากที่ ศิริธร ได้บังเอิญได้เจอตุ๊กตาบลายส์ที่ร้านค้าแห่งหนึ่งในตลาดนัดสวนจตุจักร ก็รู้สึกประทับใจตั้งแต่แรกเห็น เมื่อปี 2551 ที่ผ่านมา ซึ่งทางร้านไม่ได้ขายตุ๊กตาบลายส์ แต่ใช้เพื่อตกแต่งสินค้าเกี่ยวกับจิวเวอรี่เท่านั้น จึงขอซื้อแต่ทางร้านไม่ยอมขายให้ หลังจากนั้นจึงเริ่มหาข้อมูลเกี่ยวกับตุ๊กตาดังกล่าวมาอย่างต่อเนื่อง จนได้ครอบครองเป็นเจ้าของ หลังจากที่ลูกค้าในร้านรวบรวมเงินซื้อให้เป็นของขวัญวันเกิดซึ่งราคาในขณะนั้นก็ถือว่าสูงมากคือตกตัวละ 4,000 บาท และก็ซื้อเองอีกหนึ่งตัวที่สวนจตุจักร</p>
<p>�เมื่อได้ตุ๊กตาบลายส์มาครอบครองเป็นของตัวเอง เราก็พยายามศึกษาหาข้อมูลเรื่อยๆ จนได้เห็นเว็บไซต์ของต่างชาติที่นิยมนำตุ๊กคามาคัสตอม หรือนำมาทำศัลยกรรม ก็สนใจคิดนำมาประยุกต์กับตุ๊กตาของเราบ้าง เช่น กรีดตา เหลาปาก เปลี่ยนขนตา เพ้นท์เปลือกตา ทำให้ยิ้มแล้วเห็นฟัน เป็นต้น โดยซื้อเครื่องมือจากห้างในประเทศไทย และซื้ออุปกรณ์ในการทำศัลยกรรมที่ไต้หวัน ซึ่งเมื่อเราศึกษาเยอะขึ้น ลองคัสตอมบ่อยขึ้น ก็เกิดความชำนาญ จึงนำไปโพสต์ไว้ในอินเทอร์เน็ต ซึ่งมีคนสนใจเป็นจำนวนมาก บางครั้งทำไม่ทันก็ให้สามีช่วยบ้าง เพราะสามีเรียนจบมาทางด้านศิลปะ ดังนั้นจึงไม่อยากที่จะลองศัลยกรรมตุ๊กตาบลายส์�</p>
<p> ธุรกิจนี้ถือว่าในปัจจุบัน ยังไม่มีคู่แข่งมากนัก หากนับในประเทศไทยคงมีเพียงประมาณ 10 รายเท่านั้นที่รับทำศัลยกรรมตุ๊กตาบลายส์อย่างจริงจัง อยู่ที่การตัดสินใจของลูกค้าล้วนๆ ที่จะเลือกฝีมือเจ้าใดให้ลงมือแต่งสวยให้ตุ๊กตาของตนเอง</p>
<p>�ในเรื่องฝีมือคัสตอมตุ๊กตาบลายส์ เรียกได้ว่ามีความสำคัญมากกับการดำเนินธุรกิจ เพราะลูกค้าจะเลือกที่ฝีมือของแต่ละคน ขึ้นอยู่กับความพึงพอใจของลูกค้าเป็นหลัก ดังนั้นการแข่งขันของธุรกิจนี้ คือการแข่งขันกับตัวเอง ซึ่งช่องทางการประชาสัมพันธ์ธุรกิจนี้ คือ การบอกปากต่อปากของลูกค้า และการโฆษณาผ่านเว็บไซต์ www.customblythe.mutiply.com เป็นช่องทางที่ลูกค้าส่วนใหญ่จะติดต่อเข้ามา�</p>
<p>สำหรับขั้นตอนการคัสตอมตุ๊กตาบลายสื ถือว่าค่อนข้างยุ่งยาก และต้องอาศัยความชำนาญ เนื่องจากต้องถอดชิ้นส่วนของตุ๊กตาของมาทั้งหมด ซึ่งลักษณะของตุ๊กตาในปัจจุบันมีอยู่ 2 รุ่น คือ รุ่น SBL กับ RBL โดยความแตกต่างอยู่ที่จำนวนน็อต บริเวณด้านหลังหัวตุ๊กตา และขนาดดวงตา สำหรับ SBL ตาจะมีขนาดเล็กกว่า และจำนวนน็อตน้อยกว่า เพราะมีน็อตเพียง 2 ตัว สำหรับ RBL จะมีน็อต 3 ตัว และในขณะที่ RBL ราคาแพงกว่า แต่ได้รับความนิยมมากกว่า ซึ่งรุ่น SBL จะทำได้ยากกว่ารุ่น RBL เพราะจำนวนน็อตน้อยกว่า ต่อมาก็มาถึงขั้นตอนการคัสตอมตามความต้องการของลูกค้า ซึ่ง อีก สามารถทำได้ทุกส่วน คือ การเปลี่ยนสีตา (คู่ละ 100 บ.) พ่นหน้าให้ด้านสำหรับการถ่ายรูปจะมีความสวยงามกว่า (300 บ.) การเหลาตาให้โตขึ้น (200 บ.) เพ้นท์เปลือกตา (200 บ.) ปรับระดับสายตา (150 บ.) เหลาปากให้มีมิติพร้อมเพิ่มฟัน (750 บ.) แต่งหน้าใหม่ (700 บ.) เปลี่ยนทรงผม(600 บ.) และที่ไม่น่าเชื่อคือการเปลี่ยนเพศตุ๊กตา</p>
<p>สำหรับธุรกิจนี้ถือว่าเป็นการหาช่องว่างทางการตลาดที่บางคนอาจนึกไม่ถึงว่าจะต่อยอดเป็นธุรกิจ แถมใช้เงินลงทุนก็ไม่สูงนักประมาณ 15,000 บาท สามารถคืนทุนเร็ว เพราะในปัจจุบันผู้ที่ชื่นชอบตุ๊กตาบลายส์มีตั้งแต่เด็กอายุ 6 ขวบ ไปจนถึงผู้ใหญ่วัย 60 ปี ดังนั้นธุรกิจนี้หากได้หมั่นฝึกฝนฝีมืออยู่เสมอ ก็จะได้เปรียบในการกอบโกยเงินในช่วงนี้ได้</p></body>
</news>
