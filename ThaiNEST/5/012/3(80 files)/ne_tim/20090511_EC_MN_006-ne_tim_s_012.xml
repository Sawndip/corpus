<teiHeader>
<fileDesc>
<titleStmt>
  <title>จัด Productivity Expo 2009 เสริมศักยภาพผู้ประกอบการไทย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-11 10:30:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000052146  </bibl>
</sourceDesc>
</fileDesc>
</teiHeader>
<news>
<headline>จัด Productivity Expo 2009 เสริมศักยภาพผู้ประกอบการไทย</headline>
<lead>  สถาบันเพิ่มผลิตแห่งชาติ ตอกย้ำภารกิจสร้างเพิ่มผลผลิตการแข่งขันให้ผู้ประกอบการไทย เตรียมพร้อมจัดงาน Productivity Expo 2009 : มหกรรมความรู้ ความช่วยเหลือเพื่อธุรกิจไทยแข็งแกร่ง ในวันที่ 10�12 มิถุนายนนี้ ที่พารากอนฮอลล์</lead>
<neck></neck>
<body><p>นายพานิช เหล่าศิริรัตน์ ผู้อำนวยการ สถาบันเพิ่มผลผลิตแห่งชาติ กล่าวว่า เพื่อส่งเสริมความสามารถในการแข่งขันของประเทศไทย รวมทั้งการสนับสนุนการเพิ่มผลผลิตของทุกภาคส่วนในประเทศ เพื่อเพิ่มขีดความสามารถในการแข่งขันของประเทศและการพัฒนาที่ยั่งยืน สถาบันเพิ่มผลผลิตแห่งชาติ ได้กำหนดจัดงาน Productivity Expo 2009 ขึ้นวันที่ 10�12 มิถุนายนนี้ ที่พารากอนฮอลล์ ในรูปแบบของงานประชุมวิชาการและแสดงนิทรรศการ โดยระดมผู้เชี่ยวชาญชื่อดังมาบรรยาย รวม Best Practices นำเสนอผลงานความก้าวหน้าทางเทคโนโลยี นวัตกรรมการจัดการองค์กร และโครงการความช่วยเหลือจากหน่วยงานต่างๆ ตั้งเป้างานนี้จะช่วยส่งเสริมการเพิ่มผลผลิตและยกระดับความสามารถการแข่งขันของประเทศให้เข้มแข็งต่อไปโดย</p>
<p>ทั้งนี้ ในส่วนการประชุมสัมมนา Productivity Forum จะมีหัวข้อที่น่าสนใจ อาทิ ปาฐกถาพิเศษ �Productivity�Tomorrow�s Hope� โดยนายกรัฐมนตรี อภิสิทธิ์ เวชชาชีวะ, ผลการศึกษา ถอดรหัสยุทธศาสตร์การเพิ่มผลผลิตของประเทศ, การปาฐกถา �Productivity: Key to Economic Success and Sustainable Development� ในประเด็นผลิตภาพกับความสามารถการแข่งขันภาคอุตสาหกรรม ภาคการเกษตร และการแข่งขันระหว่างประเทศ</p>
<p> นอกจากนั้น ยังมีการประชุมสัมมนาให้ความรู้ในอีกหลายหัวข้อ เช่น Recommendation for Customized Manufacturing System based on Toyota production System, หลากหลายมิติ CSR การเสวนาจากผู้มีประสบการณ์ในการทำ CSR ในองค์กร, Customer engagement ความผูกพันที่ยากลืมเลือน นำเสนอต้นแบบการสำรวจ วิเคราะห์ประเมินผลเพื่อให้ได้มาซึ่งระดับความสัมพันธ์ และการตัดสินใจของลูกค้าต่อการใช้สินค้า เป็นต้น</p>
<p>ในส่วนของนิทรรศการแสดงผลงานและโครงการความช่วยเหลือที่มีต่อองค์กรธุรกิจต่างๆ ทั้งที่อยู่ในรูปของตัวเงิน และการปรับปรุงองค์กรผ่านการฝึกอบรมและให้คำปรึกษาแนะนำ แบ่งออกเป็น 8 พื้นที่ ได้แก่ เสนอผลงานความก้าวหน้าทางเทคโนโลยี อุปกรณ์เครื่องมือ จำหน่ายสื่อวิชาการ แสดงผลงานขององค์กรที่ได้รับรางวัลคุณภาพแห่งชาติทั้งไทย อเมริกา ญี่ปุ่น สิงคโปร์ รวมวิธีปฏิบัติที่เป็นเลิศเพื่อเป็นกรณีศึกษา สินค้าและบริการที่เป็นประโยชน์ต่อการบริหารจัดการองค์กร ความช่วยเหลือด้านการเงิน และการลงทุนโดยสถาบันการเงินและธนาคารชั้นนำ เสนอแนวคิด รูปแบบ กิจกรรมเพื่อสังคมของเครือข่ายธุรกิจเพื่อร่วมสร้างสังคมคุณภาพ ความช่วยเหลือโดยหน่วยงานราชการ สถาบันและสมาคมต่างๆ</p>
<p>ทั้งนี้ งานนี้เปิดให้เข้าชมงานฟรี สำหรับรายละเอียดของงานตลอดจนหัวข้อประชุมสัมมนา ดูเพิ่มเติมได้ที่ www.ftpi.or.th หรือโทร.0 2619 5500 ต่อ 404,405</p></body>
</news>
