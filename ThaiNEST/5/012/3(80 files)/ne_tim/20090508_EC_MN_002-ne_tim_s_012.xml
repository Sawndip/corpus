<teiHeader>
<fileDesc>
<titleStmt>
  <title>�มหกรรมอาชีพ�ครบถ้วนเรื่องธุรกิจ ลดตกงานเปิดช่องสู่เถ้าแก่  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 11:30:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000051478  </bibl>
</sourceDesc>
</fileDesc>
</teiHeader>
<news>
<headline>�มหกรรมอาชีพ�ครบถ้วนเรื่องธุรกิจ ลดตกงานเปิดช่องสู่เถ้าแก่</headline>
<lead>แฟรนไชส์โฟกัส เตรียมจัดงานมหกรรมอาชีพ หวังลดปัญหาการว่างงาน เชื่อยังมีอีกหลายอาชีพสำหรับคนตกงานได้กลายเป็นเจ้าของธุรกิจ พร้อมเปิดอบรมอาชีพราคาเริ่มต้น 299 บาท ร่วมฟังเสวนาอาชีพยอดฮิต การทำกิจกรรมล้างรถ และคาร์แคร์ การเปิดร้านกาแฟ และการทำธุรกิจบนอินเตอร์เน็ท ฟุ้งเป็นครั้งแรกที่มีการจัดงานแสดงอุปกรณ์ด้านการประกอบอาชีพ</lead>
<neck></neck>
<body><p>นางสาวสมจิตร ลิขิตสถาพร กรรมการผู้จัดการ บริษัท แฟรนไชส์ โฟกัส และผู้บริหารการจัดงาน กล่าวว่า จุดมุ่งหมายของการจัดงาน เป็นการรวบรวมอาชีพที่อยู่ในความสนใจของประชาชน และอาชีพใหม่ๆ เพื่อเป็นทางเลือกที่หลากหลาย และมีการแสดงอุปกรณ์ประกอบอาชีพจำหน่ายในราคาพิเศษ เพราะหากใครที่คิดจะทำอาชีพอย่างใดอย่างหนึ่ง ก็ย่อมต้องการอุปกรณ์ด้วยซึ่งเป็นของคู่กัน และภายในงานก็มีรูปแบบทั้งของการเรียนฟรี และไม่ฟรี แต่มีค่าอบรมที่ประหยัดมากและสามารถเลือกเรียนได้ตามใจชอบวิชาใดก็ได้ภายใน 1 วัน และยังมีกิจกรรมเสวนาอาชีพบนเวที ที่เราคัดเลือกมาแล้วว่า เป็นอาชีพยอดฮิตที่ประชาชนส่วนใหญ่ให้ความสนใจอาชีพเหล่านี้ ที่เปิดฟังฟรีไม่มีค่าใช้จ่าย</p>
<p>ทั้งนี้ภายในงานมีบูทแสดงสินค้าเพื่อประกอบอาชีพ กว่า 200 รายการ ในคูหาการแสดงบูทประมาณ 100 บูท ที่มีสินค้าอาชีพ หลากหลายประเภท เช่น สินค้าเพื่อการเปิดกิจการล้างรถ และคาร์แคร์อย่างครบวงจร ,สินค้าสำหรับการเปิดร้านกาแฟ, อุปกรณ์และเครื่องมือสำหรับกิจการทำเล็บ เพ้นท์เล็บ ต่อเล็บ และคอร์สฝึกสอนในราคาพิเศษ, แป้งสาลีสำหรับทำเค้ก ขนม แผ่นเกี๊ยว เส้นบะหมี่ , อุปกรณ์เพ้นท์ร่างกาย, ชุดแต่งหน้าอย่างมืออาชีพ, รับสั่งทำไอศครีมรสชาติเอกลักษณ์ของตนเอง, เครื่องตัดสติ๊กเกอร์,อุปกรณ์ทำกุญแจ, อุปกรณ์ทำรูปวิทยาศาสตร์, อุปกรณ์ทำลายบนกระจก, อุปกรณ์เข้าเล่มเอกสาร, เครื่องตัดสติ๊กเกอร์, อุปกรณ์ทำตู้ไฟ, เครื่องพิมพ์ภาพเบาะรถ วัตถุดิบทำอาหาร,วัตถุดิบและอุปกรณ์สำหรับเปิดร้านก๋วยเตี๋ยว และอื่นๆ อีก</p>
<p>ด้านายกฤษณะ เลิศชัยไพศาลกุล กรรมการผู้จัดการ บริษัท เอ็น เอช แอล เทคโนโลยี จำกัด กล่าวว่าในงานมหกรรมอาชีพ ทางบริษัทจะมีสินค้า เครื่องผลิตงาน ของพรีเมี่ยม และชุดสตูดิโอถ่ายภาพมาจัดโปรโมชั่นพิเศษ ทั้งของแถมและส่วนลดพิเศษเพื่อเข้าร่วมงานนี้ ส่วนนายบัญญัติ เพ็ชรเลิศ ผู้จัดการฝ่ายการตลาด บริษัท วอเทอร์เน็ท จำกัด (มหาชน) กล่าวว่า ในงานนี้ทางบริษัทฯ ได้นำตู้น้ำหยอดเหรียญ มาเสนอสำหรับผู้ที่ต้องการมีอาชีพเป็นของตัวเอง หรือต้องการมีรายได้เพิ่ม โดยมีเงื่อนไขผ่อนชำระได้นาน โดยดอกเบี้ย 0%</p>
<p> งานมหกรรมอาชีพนี้จะจัดขึ้นในระหว่างวันที่ 19-21 มิถุนายน 2552 ที่บางนาฮอลล์ ศูนย์การค้าเซ็นทรัลพลาซ่า บางนา</p></body>
</news>
