<teiHeader>
<fileDesc>
<titleStmt>
  <title>ทีโอทีเสริมทีมงาน รุกบริการมือถือ3จี ยันไม่เกินสิ้นปี'52  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160158  </bibl>
</sourceDesc>
</fileDesc>
</teiHeader>
<news>
<headline>ทีโอทีเสริมทีมงาน รุกบริการมือถือ3จี ยันไม่เกินสิ้นปี'52</headline>
<lead></lead>
<neck></neck>
<body><p>แหล่งข่าวระดับสูงจากบริษัท ทีโอที จำกัด (มหาชน) เปิดเผยถึงความคืบหน้าโครงการโทรศัพท์เคลื่อนที่ยุคที่ 3 หรือ 3 จี บนคลื่นความถี่ 1900 เมกะเฮิรตซ์ ว่า หลังจากที่ คณะกรรมการกิจการโทรคมนามแห่งชาติ หรือ กทช.ได้อนุญาตให้ ทีโอที สามารถอัพเกรดสถานีฐานไทยโมบาย เพื่อรองรับการใช้งานโทรศัพท์เคลื่อนที่ระบบ 3 จี จำนวน 533 สถานีฐาน ในเขตพื้นที่กทม.และปริมณฑลแล้ว ทาง ทีโอที ได้ปรับโครงสร้างใหม่ โดยจัดตั้งเป็นสำนักบริหารโครงการโทรศัพท์เคลี่อนที่ ยุคที่ 3 ขึ้นมา </p>
<p>พร้อมกันนี้ ทีโอทีได้แต่งตั้งผู้ช่วยกรรมการผู้จัดการใหญ่ 2 ท่าน ได้แก่ 1. นายสมพล สันติบุตร 2. นายเชฏฐ์ พันธ์จันทร์ โดยนายสมพล สันติบุตร จะเข้ามาดูแลในส่วนสำนักบริการพัสดุและกฎหมาย และนายเชฏฐ์ พันธ์จันทร์ ดูแลสำนักเทคโนโลยี 3 จี ทำหน้าที่ด้านเทคนิคและวิศวกรรมที่เกี่ยวข้องกับเทคโนโลยีและการติดตั้งทั้งหมด ซึ่งการดำเนินการดังกล่าวก็เพื่อเป็นการเร่งรัดการเปิดบริการโทรศัพท์เคลื่อนที่ 3 จี ได้ทันในปี 2552 นี้ </p></body>
</news>
