<teiHeader>
<fileDesc>
<titleStmt>
  <title>มศวทำเซลล์แก้วหู เล็งขอทดลองในคน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/03/18/news_28398248.php?news_id=28398248  </bibl>
</sourceDesc>
</fileDesc>
</teiHeader>
<news>
<headline>มศวทำเซลล์แก้วหู เล็งขอทดลองในคน</headline>
<lead>จังหวะที่งานวิจัยสเต็มเซลล์จากตัวอ่อนเริ่มสตา ร์ทเครื่อง แต่งานวิจัยสเต็มเซลล์จากตัวเต็มวัยวิ่งไปข้างหน้าแล้ว นักวิจัยศรีนครินทรวิโรฒดึงสเต็มเซลล์จากส่วนเกินอย่างไขมัน และฟันน้ำนมที่หมดประโยชน์มาสร้างเป็นแก้วหูใหม่สำเร็จ เตรียมยื่นเรื่องต่อคณะกรรมการจริยธรรมขอทดสอบในคนตามลำดับ</lead>
<neck></neck>
<body><p><persName><roleName>นายแพทย์</roleName><forename>ธนาวุฑฒ์</forename> <surname>โสภักดี</surname></persName> อาจารย์ประจำภาควิชาโสต ศอ นาสิก คณะแพทยศาสตร์ มหาวิทยาลัยศรีนครินทรวิโรฒ (มศว) กล่าวว่า หากงานวิจัยดังกล่าวประสบผลสำเร็จจะเป็นประโยชน์ต่อผู้ป่วยที่ประสบ อุบัติเหตุแก้วหูทะลุ และผู้ป่วยหูน้ำหนวก การรักษาด้วยสเต็มเซลล์ยังช่วยผู้ป่วยไม่ต้องเข้ารับการผ่าตัดใหญ่ และใช้เวลาฟื้นตัวนาน</p>
<p>“ไขมันเป็นแหล่งสเต็มเซลล์ที่น่าสนใจ เพราะเป็นสิ่งที่คนไม่ต้องการและอยากเอาออกอยู่แล้ว สเต็มเซลล์จากฟันน้ำนมก็สามารถนำมาใช้งานได้เช่นกัน ” แพทย์มศว กล่าวในการประชุมระดมความคิดเรื่อง “มีเซ็นไคมอล สเต็มเซลล์ : นวัตกรรมเพื่อประโยชน์ทางการแพทย์และทันตกรรม” จัดโดยสำนักงานนวัตกรรมแห่งชาติ</p>
<p>นอกจากสเต็มเซลล์จากตัวอ่อนที่ยังเป็นเรื่องถก เถียงทางจริยธรรมแล้ว แหล่งสเต็มเซลล์ที่กำลังได้รับความสนใจอีกแหล่งคือ สเต็มเซลล์จากร่างกายที่เติบโตแล้ว ซึ่งสามารถแบ่งแยกออกเป็นมีเซ็นไคมอลสเต็มเซลล์ และ ฮีมาโทโปดิกสเต็มเซลล์</p>
<p>มีการศึกษาพบว่า มีเซ็นไคมอลสเต็มเซลล์จะเจริญเติบโตไปเป็นเซลล์ของอวัยวะชนิดต่าง ๆ ในขณะที่ฮีมาโทโปดิกสเต็มเซลล์จะเจริญเติบโตไปเป็นเซลล์ของระบบโลหิต ทำให้มีเซ็นไคมอลสเต็มเซลล์มีความน่าสนใจกว่า</p>
<p>กระบวนการได้มาของสเต็มเซลล์จากไขมัน นักวิจัยดูดไขมันออกมาแล้วย่อยเอาสเต็มเซลล์มาเพาะเลี้ยงเพิ่มจำนวน ขณะที่สเต็มเซลล์จากฟันน้ำนม จะดึงจากเนื้อเยื่อในแกนฟันมาเพิ่มจำนวน เมื่อได้สเต็มเซลล์ในปริมาณที่ต้องการ ก็จะฉีดเข้าสู่วัสดุปลูกถ่ายภายในหูของสัตว์ทดลองทั้งหนูและกระต่าย จากนั้นใช้เวลา 4-12 สัปดาห์ เพื่อให้สเต็มเซลล์เติบโตเป็นแก้วหู</p>
<p>แก้วหูจากสเต็มเซลล์ไขมันและฟันน้ำนม มีประสิทธิภาพไม่แตกต่างกัน ทำให้การฟื้นตัวเร็ว เนื่องจากไม่ต้องทำการผ่าตัดใหญ่ ขึ้นอยู่กับผู้ป่วยว่าจะมีแหล่งสเต็มเซลล์ไหนที่เหมาะสมมากกว่า จากนั้นจะดูผลข้างเคียงเพื่อสร้างความมั่นใจว่าปลอดภัย อย่างไรก็ตาม งานวิจัยนี้ยังจำเป็นต้องเก็บข้อมูลให้เพียงพอ ก่อนที่จะยื่นเรื่องไปยังคณะกรรมการพิจารณาจริยธรรมการวิจัยในคน เพื่อขออนุญาตทำการทดสอบทางคลินิกต่อไป</p>
<p>ก่อนหน้านี้ <persName><roleName>นายแพทย์</roleName><forename>ธนาวุฑฒ์</forename></persName>ทำวิจัยสเต็มเซลล์ไขมันเพื่อความงาม โดยนำไปใช้ในการลบริ้วรอยของใบหน้าทดแทนคลอลาเจนหรือการฉีดไขมันโดยตรง </p>
<p>“คอลลาเจนจะอยู่ได้ไม่นาน เพียง 1-2 ปีก็จะเสื่อมสภาพ และร่างกายถือเป็นสิ่งแปลกปลอม ขณะที่สเต็มเซลล์จากไขมันตัวเองนั้น มีความปลอดภัยกว่า และมีประสิทธิภาพการสร้างเซลล์ผิวใหม่ เนื้อเยื่อและหลอดเลือด ที่สำคัญคือ คงสภาพอยู่ได้นาน” <persName><roleName>นพ.</roleName><forename>ธนาวุฑฒ์</forename></persName> อธิบาย</p>
<p>สำนักงานนวัตกรรมแห่งชาติเปิดเวทีประชุมวิชาการ เพื่อเป็นเวทีให้นักวิจัย แพทย์และนักวิชาการได้นำเสนอความก้าวหน้าและแลกเปลี่ยนความคิดเห็นในการนำมี เซนไคมอลสเต็มเซลล์เพื่อประโยชน์ทางการแพทย์และทันตกรรม</p>
<p>“สเต็มเซลล์เป็นเทคโนโลยีใหม่ที่หลายฝ่ายกำลัง ให้ความสนใจ ปัจจุบัน ไทยเราตั้งเป้าที่จะเป็นศูนย์กลางทางการแพทย์ หากสามารถพัฒนาศักยภาพด้านสเต็มเซลล์จนเป็นที่ยอมรับก็ถือเป็นความหวังของวง การแพทย์ไทยในการดึงนักท่องเที่ยวเชิงสุขภาพจากประเทศต่าง ๆ ทั่วโลกมาที่ไทย” <persName><roleName>นาย</roleName><forename>ภคพงษ์</forename> <surname>ศรีวัฒนกุล</surname></persName> ผู้จัดการโครงการ สำนักงานนวัตกรรมแห่งชาติ (สนช.) กล่าว</p></body>
</news>
