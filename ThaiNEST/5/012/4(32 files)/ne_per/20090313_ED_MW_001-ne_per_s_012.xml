<teiHeader>
<fileDesc>
<titleStmt>
  <title>คอนเนกต์ ทอล์ก ไร้กังวลรับสายต่างประเทศ  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-03-13 14:01:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000028923  </bibl>
</sourceDesc>
</fileDesc>
</teiHeader>
<news>
<headline>คอนเนกต์ ทอล์ก ไร้กังวลรับสายต่างประเทศ</headline>
<lead>เอไอเอส หาช่องว่างการตลาด บุกเบิกนวัตกรรมบริการแนวใหม่ 'คอนเนกต์ ทอล์ก' บริการเช่าเบอร์ต่างประเทศ เจาะตลาดนับสายโทร.ทางไกลจากต่างประเทศ หวังหนีสงครามราคาโทร.ออกต่างประเทศ ประเดิม 5 ประเทศยอดนิยม สหรัฐอเมริกา อังกฤษ ออสเตรเลีย ญี่ปุ่น และ สิงคโปร์ มั่นใจส่วนแบ่งตลาดปีแรก 10%</lead>
<neck></neck>
<body><p>การพัฒนารูปแบบบริการใหม่ที่ตอบโจทย์กลุ่มผู้ใช้ในแต่ละเซกเมนต์ เป็นหนึ่งในกลยุทธ์ที่ผู้บริหารจากประเทศสิงคโปร์ '<persName><forename>ฮุย</forename> <middlename>เวง</middlename> <surname>ชอง</surname></persName>' รองกรรมการผู้อำนวยการอาวุโส บริษัท แอดวานซ์ อินโฟร์ เซอร์วิส จำกัด (มหาชน) หรือเอไอเอส กำหนดเป็นหนึ่งในนโยบายการตลาดของเอไอเอสปีนี้ที่ให้ความสำคัญกับเรื่องของ Customer เป็นพิเศษ</p>
<p>'ในฐานะผู้นำตลาดทางด้านนวัตกรรมสื่อสารไร้สาย ซึ่งเป็นหน้าที่หนึ่งที่เอไอเอสจะต้องพัฒนาบริการใหม่ๆ ออกสู่ตลาดอย่างไม่หยุดยั้ง โดยเฉพาะการค้นให้เจอความต้องการของลูกค้าในแต่ละเซกเมนต์เพื่อนำมาออกแบบเป็นบริการที่ตอบสนองความต้องการของลูกค้าได้อย่างแท้จริง' <persName><forename>ฮุย</forename> <middlename>เวง</middlename> <surname>ชอง</surname></persName> กล่าว</p>
<p>หนึ่งในเซกเมนต์ที่ถือเป็นตลาดกลุ่มใหญ่ที่สำคัญและมีศักยภาพสูงก็คือ กลุ่มผู้ใช้บริการที่ต้องติดต่อกับต่างประเทศ ปรกติวิธีการติดต่อสื่อสารของกลุ่มผู้ใช้บริการเซกเมนต์นี้ มีรูปแบบการใช้บริการอยู่ 2 ประเภท คือ หนึ่ง โทร.ผ่านเครือข่ายโทรศัพท์มือถือ หรือทีดีเอ็ม กับ สอง โทร.ผ่านเครือข่ายอินเทอร์เน็ตหรือวอยซ์โอเวอร์ไอพี</p>
<p><persName><forename>ฮุย</forename> <middlename>เวง</middlename> <surname>ชอง</surname></persName> กล่าวว่า ตลาดโทร.ทางไกลต่างประเทศนั้น จริงๆ แล้ว มีอยู่ด้วยกัน 2 ตลาด คือ ตลาดโทร.ออกไปยังต่างประเทศกับตลาดรับสายจากต่างประเทศ ซึ่งตลาดโทร.ออกไปต่างประเทศนั้นนับเป็นตลาดที่มีการแข่งขันสูง</p>
<p>'ผู้ให้บริการรายต่างๆ ในท้องตลาด ต่างก็มุ่งเน้นจัดแพกเกจราคาเพื่อตอบสนองเฉพาะการโทร.ออกต่างประเทศเท่านั้น'</p>
<p>ขณะที่ความเป็นจริง ด้วยความสามารถของนวัตกรรมในปัจจุบัน สามารถพัฒนาเพื่อตอบสนองความต้องการให้กับลูกค้ากลุ่มที่ต้องมีการรับสาย เข้าจากต่างประเทศบ่อยๆ เช่น กลุ่มพ่อแม่หรือเพื่อนของนักเรียนนักศึกษาที่ไปเรียนต่อต่างประเทศ ที่มีจำนวนมากกว่า 200,000 ราย กลุ่มธุรกิจผู้ประกอบการที่ต้องติดต่อกับลูกค้าและคู่ค้าในต่างประเทศ มีมากถึง 100,000 บริษัท กลุ่มที่มีญาติไปทำงานอยู่ต่างประเทศ ที่มีมากกว่า 100,000 ราย ตลอดจนนักธุรกิจข้ามชาติที่เดินทางมาทำงานอยู่ในประเทศไทยมีมากกว่า 200,000 ราย</p>
<p>'ปัจจุบันยังไม่มีผู้ให้บริการรายใดในประเทศไทยตอบสนองความต้องการของกลุ่มนี้เลย'</p>
<p>ทางเอไอเอสจึงได้เปิดบริการใหม่ 'คอนเนกต์ ทอล์ก' พัฒนาบริการรูปแบบใหม่ เพื่อตอบสนองการใช้งานของกลุ่มลูกค้าที่ต้องรับสายจากเพื่อน, ญาติ ครอบครัวหรือแม้แต่คู่ค้าและลูกค้าที่อยู่ต่างประเทศ ด้วยบริการที่เรียกว่า 'คอนเนกต์ ทอล์ก' ในรูปแบบของการ 'เช่าเบอร์ต่างประเทศ'เป็นรายแรกและรายเดียวของไทย ที่ให้ผู้ใช้บริการของเอไอเอสในเมืองไทย สามารถมีเบอร์โทร.ต่างประเทศได้ง่ายๆ อันเป็นการช่วยอำนวยความสะดวกในการติดต่อสื่อสาร ทำให้คนที่อยู่ในต่างประเทศสามารถโทร.กลับมาหาลูกค้าเอไอเอสที่อยู่เมืองไทย ได้อย่างไร้กังวลเรื่องค่าใช้จ่าย เพราะจ่ายค่าโทร.เป็นอัตรา Local Call หรือราคาภายในประเทศนั้นๆ แทนที่จะถูกคิดค่าบริการเป็นอัตราโทร.ทางไกลระหว่างประเทศ</p>
<p>ประเทศที่บริการ คอนเนกต์ ทอล์กเปิดให้บริการมีด้วย 5 ประเทศ ซึ่งถือเป็นประเทศที่มีคนไทยอาศัยอยู่จำนวนมาก ได้แก่ สหรัฐอเมริกา อังกฤษ ออสเตรเลีย ญี่ปุ่น และสิงคโปร์ เพื่อเจาะตลาดผู้รับสายจากโทรศัพท์ต่างประเทศ ด้วยการเปิดตัวบริการดังกล่าวเป็นการเช่าเบอร์ต่างประเทศ เพื่อให้คนไทยที่อยู่ในต่างประเทศสามารถโทร.กลับมาประเทศไทยในราคาค่าโทร. ภายในประเทศนั้นๆ</p>
<p>'บริการใหม่นี้เป็นการเช่าเบอร์ในประเทศที่ลูกค้าเอไอเอสมีเพื่อนหรือทำ ธุรกิจอยู่ เพื่อให้ผู้ติดต่อจากประเทศนั้นมายังประเทศไทย เสียค่าบริการตามอัตราค่าโทร.ในประเทศนั้น โดยลูกค้าเอไอเอสจะเสียค่าบริการเช่าเลขหมายละ 99 บาท หากรับสายจากโทรศัพท์มือถือจะมีค่าโอนสายนาทีละ 1 บาท แต่หากรับสายจากโน้ตบุ๊ก หรือพีซีจะไม่มีค่าบริการโอนสาย'</p>
<p>บริการ คอนเนกต์ ทอล์ก มีแพกเกจให้เลือกใช้ 2 แบบ คือ เพอร์ซันนัล นัมเบอร์ คิดค่าบริการเช่าเบอร์ 99 บาทต่อเดือนต่อเบอร์ต่อประเทศ สามารถระบุเลขหมายในต่างประเทศที่ต้องการติดต่อได้ 20 เบอร์ เหมาะสำหรับการใช้งานแบบส่วนตัว เช่น รับสายจากเบอร์ของครอบครัวและเพื่อนจากต่างประเทศที่ติดต่อกันเป็นประจำ กับบิสซิเนส นัมเบอร์ ค่าบริการเช่าเบอร์ 500 บาทต่อเดือน รับสายที่โทร.เข้ามาจาก 5 ประเทศได้ไม่จำกัดเลขหมาย เป็นแพกเกจที่เหมาะสำหรับการใช้งานเชิงธุรกิจ เช่น แม้บริษัทจะตั้งอยู่ในเมืองไทย แต่ก็สามารถมีเบอร์ของออฟฟิศประจำอยู่ในต่างประเทศได้ สามารถให้กลุ่มเป้าหมายติดต่อเข้ามาที่บริษัทได้ง่ายๆ และจ่ายค่าโทร.เป็นอัตราภายในประเทศทำให้ประหยัดและสะดวก</p>
<p>ทั้ง 2 แพกเกจกรณีรับสายที่โทรศัพท์มือถือคิดค่าบริการ 1 บาทต่อนาที</p>
<p>ผู้สนใจใช้บริการสามารถลงทะเบียนใช้บริการ คอนเนกต์ ทอล์ก ผ่านทางเว็บไซต์ www.connecttalk.com สำหรับผู้ที่ลงทะเบียนตั้งแต่วันนี้จนถึง 30 เมษายนศกนี้ ทางเอไอเอสทดลองใช้บริการ 1 เดือน</p>
<p><persName><forename>ฮุย</forename> <middlename>เวง</middlename> <surname>ชอง</surname></persName> กล่าวอีกว่า บริการดังกล่าวทำขึ้นเพื่อสร้างความแตกต่างและเข้าไปให้บริการในตลาดใหม่ คือตลาดผู้รับสายต่างประเทศ โดยตลาดกลุ่มนี้มีประมาณ 1 ล้านคนต่อเดือน การเข้ามารุกตลาดใหม่ดังกล่าวก็เพื่อหนีการแข่งขันด้านสงครามราคาในตลาด โทรศัพท์ทางไกลระหว่างประเทศหรือไอดีดี และตลาดโทรศัพท์ทางไกลผ่านเครือข่ายอินเทอร์เน็ตหรือวอยซ์โอเวอร์ไอพีที่มี ขนาดตลาด 1,500,000 คนต่อเดือน ที่มีจำนวนผู้ประกอบการค่อนข้างมาก</p>
<p>'เชื่อว่าบริการ คอนเนกต์ ทอล์ก น่าจะมีส่วนแบ่งการตลาดในปีแรกได้ 10% ของมูลค่าตลาดรวมผู้รับสายจากโทร.ทางไกลต่างประเทศ 1,000,0000 ล้านรายต่อเดือน'</p></body>
</news>
