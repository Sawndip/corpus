<teiHeader>
<fileDesc>
<titleStmt>
  <title>นักวิชาการ เผยงานวิจัย เด็กอายุ 11 ปีเป็นกลุ่มเสี่ยงเด็กติดเกมมากที่สุด  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203180255&tb=N255203  </bibl>
</sourceDesc>
</fileDesc>
</teiHeader>
<news>
<headline>นักวิชาการ เผยงานวิจัย เด็กอายุ 11 ปีเป็นกลุ่มเสี่ยงเด็กติดเกมมากที่สุด</headline>
<lead>นักวิชาการ เผยงานวิจัย เด็กอายุ 11 ปีเป็นกลุ่มเสี่ยงเด็กติดเกมมากที่สุด ชี้ หากติดรุนแรงอาจถึงขั้นลงแดง พร้อมเสนอรัฐบาลบรรจุเป็นวาระแห่งชาติเพื่อแก้ปัญหา</lead>
<neck></neck>
<body><p><persName><roleName>ผศ.นพ.</roleName><forename>ชาญวิทย์</forename> <surname>พรนภดล</surname></persName> คณะแพทยศาสตร์ศิริราชพยาบาล มหาวิทยาลัยมหิดล กล่าวถึงวิธีป้องกันและแก้ปัญหาเด็กติดเกมว่า จากการศึกษาพฤติกรรมการติดเกมในเด็กอายุ 9-15 ปี พบว่า เด็กอายุเฉลี่ย 11 ปีมีภาวะติดเกมมาก โดยเกมที่นิยมเล่นมากที่สุด อาทิ เกมบู๊ล้างผลาญ เกมเพศสัมพันธ์ นอกจากนี้ พบว่าช่วงปิดและเปิดภาคเรียน เพิ่มโอกาสเสี่ยงพฤติกรรมติดเกมสูงขึ้น 3-4 เท่า ซึ่งถือว่าอันตรายมาก เนื่องจากหากติดรุนแรงจะมีภาวะลงแดง อาจถึงขั้นทำร้ายบุคคลรอบข้างได้ พร้อมกันนี้ ยังส่งผลต่อการเรียนหรืออาจขโมยเงินมาเล่นเกม อย่างไรก็ตาม ภาครัฐควรดูแลเรื่องนี้เคร่งครัด โดยกำหนดปัญหาเด็กติดเกมให้เป็นวาระแห่งชาติ เพื่อร่วมกับเจ้าของร้านเกม ตัวแทนภาคประชาชน และสถาบันการศึกษาต่างๆ ในการหาแนวทางแก้ปัญหาร่วมกัน</p>
<p>    ด้าน <persName><roleName>ผศ.ดร.</roleName><forename>พิรงรอง</forename> <surname>รามสูต</surname></persName> อาจารย์คณะนิเทศศาสตร์ จุฬาลงกรณ์มหาวิทยาลัย กล่าวว่า จากการศึกษาปัจจัยที่ส่งผลให้เด็กติดเกมออนไลน์ พบว่า มาจากปัจจัยส่วนบุคคลของผู้ติดเกม เช่น รู้สึกมีความสุขทุกครั้งเมื่อได้เล่นเกม ได้แสดงออกในสิ่งที่ไม่เคยมีโอกาส นอกจากนี้ การส่งเสริมการตลาดของภาคธุรกิจเกมออนไลน์ยังมีส่วนกระตุ้นเด็ก อย่างไรก็ตาม เห็นว่ารัฐบาลควรสนับสนุนให้แต่ละชุมชนดูแลบุตรหลานทำเป็นเครือข่ายชุมชน เพื่อช่วยแก้ไขปัญหาเด็กติดเกม </p></body>
</news>
