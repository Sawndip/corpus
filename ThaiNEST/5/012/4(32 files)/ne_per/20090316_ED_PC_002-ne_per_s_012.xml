<teiHeader>
<fileDesc>
<titleStmt>
  <title>ยึดเวทีคอมมาร์ตดัมพ์ราคายกแผง โน้ตบุ๊กไฟติ้งโมเดล"เดลล์-เอเซอร์"แค่1.39หมื่นบ.  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-03-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com01160352&day=2009-03-16&sectionid=0209  </bibl>
</sourceDesc>
</fileDesc>
</teiHeader>
<news>
<headline>ยึดเวทีคอมมาร์ตดัมพ์ราคายกแผง โน้ตบุ๊กไฟติ้งโมเดล"เดลล์-เอเซอร์"แค่1.39หมื่นบ.</headline>
<lead>ค่ายยักษ์เปิดเกมปลุกกำลังซื้ออัดโปรโมชั่น "คอมมาร์ต" เต็มพิกัด "เดลล์-เอเซอร์" ส่งโน้ตบุ๊กโมเดลพิเศษ บีบราคาลงไปที่ 13,900 บาท เอชพีเกทับ ส่งพีซีตั้งโต๊ะรวมจอราคาไม่ถึงหมื่นบาทเขย่าตลาด พร้อมโน้ตบุ๊ก พาวิลเลี่ยน 12 นิ้ว 2.5 หมื่นบาท ขณะที่ "เดลล์" แตกไลน์ขายจอแอลซีดีโดยเฉพาะ ชูจุดขายออนไซต์ เซอร์วิส 3 ปี "เลอโนโว" ประเดิมแคมเปญ ลากยาวถึงสิ้นเดือน มี.ค. แก้ปัญหา ผู้บริโภคชะลอการตัดสินใจ</lead>
<neck></neck>
<body><p>งานคอมมาร์ต ไทยแลนด์ 2009 ที่กำลังจะเปิดฉากขึ้นระหว่างวันที่ 19-22 มีนาคมนี้ "เอเซอร์" ในฐานะผู้นำตลาดได้ประกาศโปรโมชั่นพิเศษเดสก์ทอป ราคา 5,990 บาท (ไม่รวมจอ) จอแอลซีดีขนาด 18.5 นิ้ว ราคา 2,990 บาท จากราคาปกติ 7,000 กว่าบาท และโน้ตบุ๊กแอสไปร์ รุ่นพิเศษ 13,900 บาท ถือเป็นโปรโมชั่นที่แรงที่สุดที่เอเซอร์เคยทำมา ขณะที่โตชิบาก็ส่งโน้ตบุ๊กราคาพิเศษเฉพาะในงาน 15,900 บาท เป็นครั้งแรกเช่นกัน ส่งผลให้ค่ายอื่นๆ เริ่มเปิดตัวโปรโมชั่นเพื่อกระตุ้นกำลังซื้อคอนซูเมอร์อย่างเต็มที่</p>
<p><persName><roleName>นาย</roleName><forename>ปวิณ</forename> <surname>วรพฤกษ์</surname></persName> ผู้จัดการกลุ่มผลิตภัณฑ์และการตลาด กลุ่มธุรกิจเพอร์ซันนอล ซิสเต็มส์ บริษัท ฮิวเลตต์-แพคการ์ด (ประเทศไทย) จำกัด กล่าวว่า ตลาดคอมพิวเตอร์ช่วง 2 เดือนที่ผ่านมา ทั้งฝั่งคอร์ปอเรตและคอนซูเมอร์โดยรวมอยู่ในภาวะทรงตัว จากปัจจัยแวดล้อมต่างๆ คาดว่าจะทำให้งานคอมมาร์ตที่กำลังจะจัดขึ้นจะมีการแข่งขันรุนแรง</p>
<p>และเชื่อว่าทุกแบรนด์ทำการบ้านอย่างหนักสำหรับงานนี้ สำหรับเอชพีจะใช้กลยุทธ์ลงลึกในแต่ละซับเซ็กเมนต์ เสนอสินค้าและโปรโมชั่นที่ตรงความต้องการ และสอดรับกับสถานการณ์ตลาด ต่างจากคู่แข่งที่ส่วนใหญ่มีเฉพาะ 0% เท่านั้น</p>
<p>"สงครามราคาเป็นเรื่องปกติ แต่เอชพีเล่นราคาในบางสินค้าและบางเซ็กเมนต์ โดยตลาดล่างจะเน้นราคา และผ่อน 0% ตลาดกลางเน้นของแถม เพราะกลุ่มนี้เน้นประสิทธิภาพการใช้งานเป็นหลัก กับกลุ่มที่มีกำลังซื้อ แต่ต้องการโปรโมชั่นแรงๆ จะมีโปรโมชั่นซื้อ 1 แถม 1 สำหรับเทบเล็ตพีซี คอร์ทูดูโอ ราคา 79,900 บาท แถมฟรีเอชพี 2133 มินิโน้ตบุ?ก ราคา 29,900 บาท"</p>
<p>และมีโปรโมชั่นราคาพิเศษ อาทิ โน้ตบุ๊กเอชพี พาวิลเลี่ยน dv2000 ขนาด 12 นิ้ว ราคา 24,900 บาท ราคาพิเศษสุด จากปกติตระกูลพาวิลเลี่ยนราคาไม่เคยต่ำกว่า 35,000 บาท, พีซีตั้งโต๊ะรวมจอ ราคาต่ำกว่าหนึ่งหมื่นบาท, โน้ตบุ๊กเอชพี พาวิลเลี่ยน dv4000 รุ่นแรกที่สามารถใส่ซิมได้ ราคาประมาณ 3 หมื่นกลางๆ และโฮมพีซี HP Pavillion p6000 ที่จะเปิดตัวเป็นครั้งแรก ราคา 18,990 บาท เป็นต้น</p>
<p>ด้าน<persName><roleName>นาย</roleName><forename>กฤตวิทย์</forename> <surname>กฤตเรืองโรจน์</surname></persName> ผู้จัดการฝ่ายการตลาดกลุ่มธุรกิจคอนซูเมอร์ บริษัท เดลล์ คอร์ปอเรชั่น (ประเทศไทย) จำกัด กล่าวกับ "ประชาชาติธุรกิจ" ว่า งานคอมมาร์ตครั้งนี้ นอกจากการทำ โปรโมชั่นพิเศษในงานเพื่อกระตุ้นกำลังซื้อแล้ว เดลล์จะใช้เป็นเวทีเปิดตัวสินค้าใหม่ คือ แอลซีดีมอนิเตอร์ สำหรับคอนซูเมอร์ ซึ่งเป็นครั้งแรกในเมืองไทย เบื้องต้นมี 5 โมเดล ตั้งแต่ 18.5 นิ้ว จนถึง 24 นิ้ว และแบบ Full-HD ราคาเริ่มต้นที่ 4,000 บาท เน้นเจาะกลุ่มพรีเมี่ยมเป็นหลัก ชูจุดขาย คือรับประกัน 3 ปี ออนไซต์ เซอร์วิส</p>
<p>เดลล์มีผลิตภัณฑ์จอมอนิเตอร์อยู่แล้ว แต่เดิมขายแบบพีซีครบเซ็ต และตอนนี้ต้องการขยายพอร์ตของสินค้ามากขึ้น ขณะเดียวกันมีกลุ่มลูกค้าที่ต้องการซื้อจอเพื่อนำไปใช้งานเชื่อมต่อกับโน?ตบุ๊กมากขึ้น ทำให้เดลล์เห็นโอกาสทางการตลาด</p>
<p>สำหรับโปรโมชั่นในงานคอมมาร์ต อาทิ เดส์กทอปมาพร้อมหน้าจอ 19 นิ้ว ราคา เริ่มต้น 14,990 บาท, โน?ตบุ๊กขนาด 14 นิ้ว ราคา 13,990 บาท เป็นต้น</p>
<p>"ปีนี้ทุกค่ายใช้กลยุทธ์ราคาต่ำดึงคนเข้าบูท ซึ่งโปรโมชั่นแรงๆ ของแต่ละแบรนด์จะมี 2-3 รุ่นเท่านั้น แต่เมื่อลูกค้าเข้าบูท พนักงานจะผลักดันการขายในรุ่นที่สูงขึ้น เพราะต้องนึกถึงมาร์จิ้นด้วย ส่วนเดลล์ไม่เน้นราคามากนัก แต่เพิ่มแวลูให้ลูกค้ามากกว่า"</p>
<p><persName><roleName>นาย</roleName><forename>พรเทพ</forename> <surname>วัชรอำนวย</surname></persName> กรรมการผู้จัดการ บริษัท อัสซุสเทค คอมพิวเตอร์ (ประเทศไทย) จำกัด กล่าวว่า คาดว่าการแข่งขันราคาจะรุนแรงกว่าปกติ เพราะเศรษฐกิจไม่ดี ทุกแบรนด์คาดหวังยอดขายจากงาน โดยบริษัทจะเสนอโปรโมชั่นรุนแรงกว่าทุกครั้งที่ผ่านมาเช่นกัน จากปกติก่อนงานจะมีการปรับราคาสินค้าลงและใช้เป็นโปรโมชั่นในงาน แต่ครั้งนี้จะมีการลดราคาพิเศษสำหรับบางโมเดลเฉพาะในงานเพื่อกระตุ้นกำลังซื้อในงาน โดยเฉพาะโน้ตบุ๊กที่แพลตฟอร์ม ดูโอคอร์ ลดราคาเหลือ 1 หมื่นกลางๆ จากปกติ 2 หมื่นบาทขึ้นไป และ Eee PC ขนาด 10 นิ้ว HDD 160 ระบบปฏิบัติการวินโดว์ XP จะลดราคาลง 2 พันบาทในบางรุ่น เป็นต้น</p>
<p>นอกจากนั้นจะนำเน็ตบุ๊ก Eee PC T91 8.9 นิ้ว ที่หน้าจอหมุนได้มาโชว์ หลังเปิดตัวครั้งแรกที่ซีบิตเยอรมนี เดือนที่แล้ว</p>
<p>ด?าน<persName><roleName>นาย</roleName><forename>ภิญโญ</forename> <surname>สงวนเศรษฐกุล</surname></persName> ผู้จัดการประจำประเทศไทย (ผลิตภัณฑ์คอนซูเมอร์) บริษัท เลอโนโว (ประเทศไทย) จำกัด กล่าวว่า ตั้งแต่สัปดาห์ที่ผ่านมาได้เริ่มทำโปรโมชั่นคอมมาร์ต ซึ่งจะต่อเนื่องถึงปลายเดือน มี.ค.ให้ร้านดีลเลอร์ทั่วประเทศเป็นครั้งแรก เพื่อแก้ปัญหาลูกค้ารอซื้อสินค้าเฉพาะในงาน 4 วัน เพื่อให้ยอดขายกระจายตามหน้าร้านทั้งใน กทม.และ ตจว.</p>
<p>สำหรับโปรโมชั่นของเลอโนโว คือ โน้ตบุ๊กที่ใช้แพลตฟอร์ม เซนทริโน ดูโอ คอร์ ลดราคาประมาณ 20% เหลือ 2 หมื่นต้นๆ และมีรุ่นราคาพิเศษเป็นไฟติ้งโมเดลขนาด 13 นิ้ว ราคา 2-2.5 หมื่นบาท ขณะที่ แบรนด์อื่นขายราคาประมาณ 3 หมื่นบาท อีกหลายแบรนด์ทำรุ่นพิเศษลงมาสู้กันที่ 15,900 บาท แต่เลอโนโวจะขยับมาอยู่ในรุ่นที่ไม่ค่อยมีผู้เล่น เพราะคนที่มางานคอมมาร์ตไม่ได้ต้องการสินค้าราคาถูกอย่างเดียว แต่ดูความคุ้มค่าเป็นหลัก</p></body>
</news>
