<teiHeader>
<fileDesc>
<titleStmt>
  <title>กสท.ร่วมมือกับ สกอ. พัฒนาเครือข่ายอินเทอร์เน็ตเพื่อการศึกษาและวิจัย  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203180178&tb=N255203  </bibl>
</sourceDesc>
</fileDesc>
</teiHeader>
<news>
<headline>กสท.ร่วมมือกับ สกอ. พัฒนาเครือข่ายอินเทอร์เน็ตเพื่อการศึกษาและวิจัย</headline>
<lead>กสท โทรคมนาคม ร่วมกับ สำนักงานคณะกรรมการการอุดมศึกษา พัฒนาเครือข่ายอินเทอร์เน็ตเพื่อการศึกษาและวิจัย</lead>
<neck></neck>
<body><p>นายสมพล จันทร์ประเสริฐ รองกรรมการผู้จัดการใหญ่ สายงานธุรกิจบรอดแบนด์ รักษาการในตำแหน่งรองกรรมการผู้จัดการใหญ่ สายงานธุรกิจการตลาด บริษัท กสท โทรคมนาคม จำกัด (มหาชน) และนายสุเมธ แย้มนุ่น เลขาธิการคณะกรรมการการอุดมศึกษา สำนักงานคณะกรรมการการอุดมศึกษา (สกอ.) ร่วมกันดำเนินโครงการ เครือข่ายอินเทอร์เน็ตเพื่อการศึกษาวิจัย UniNET 10 Gbps ซึ่งความร่วมมือดังกล่าวเกิดขึ้นจากความมุ่งหวังของ กสท และ สกอ. ที่ต้องการพัฒนาเครือข่ายอินเทอร์เน็ตเพื่อการศึกษาและการวิจัย รวมทั้งพัฒนาบุคลากรและเทคโนโลยีด้านสารสนเทศ โดยกสท ได้จัดสร้างโครงข่ายเคเบิลใยแก้วนำแสงความเร็วสูง ครอบคลุมทั่วประเทศ เพื่อสนับสนุนกิจกรรมการเรียนการสอนและการวิจัย ตลอดจนการแลกเปลี่ยนสารสนเทศระหว่างมหาวิทยาลัยต่างๆ ที่อยู่ในสังกัดของ สกอ.ทั่วประเทศให้สามารถดำเนินการได้อย่างมีประสิทธิภาพมากขึ้น </p>
<p>นอกจากนี้ กสท ยังมีนโยบายสนับสนุนการศึกษาและการวิจัยของนิสิต นักศึกษา จากมหาวิทยาลัยทั่วประเทศ ให้เกิดการต่อยอดทางการศึกษามาสู่ผลในเชิงพาณิชย์ ซึ่งจะเกิดประโยชน์และช่วยเพิ่มมูลค่าเศรษฐกิจของประเทศได้ในระยะยาวต่อไป และทำให้เกิดการพัฒนาทางการศึกษาและนำประเทศไทยไปสู่การเป็นศูนย์กลางทางการ ศึกษาของภูมิภาคเอเชียตะวันออกเฉียงใต้ </p></body>
</news>
