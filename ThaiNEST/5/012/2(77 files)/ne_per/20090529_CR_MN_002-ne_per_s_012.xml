<teiHeader>
<fileDesc>
<titleStmt>
  <title>ญาติเหยื่อ ตร.ฆาตกรแขวนคอ จี้ดีเอสไอเร่งคดี!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 12:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060381  </bibl>
</sourceDesc>
</fileDesc>
</teiHeader>
<news>
<headline>ญาติเหยื่อ ตร.ฆาตกรแขวนคอ จี้ดีเอสไอเร่งคดี!</headline>
<lead>"เมียทนาย<persName><forename>สมชาย</forename></persName>" นำทีมตัวแทนรณรงค์สิทธิฯ ผู้เสียหายกรณีญาติถูกฆ่าแขวนคออำพรางคดีในพื้นที่กาฬสินธุ์ เข้าให้กำลังใจและติดตามคดีกับพนักงานสอบสวนดีเอสไอ เร่งคลี่คลายคดีต่าง ๆ โดยเร็ว ด้าน "<persName><forename>ปิยะวัฒน์</forename></persName>" บอกดีเอสไอทุ่มเททำทุกคดีที่ละเมิดสิทธิมนุษยชน พร้อมผลักดันอีกหลายคดีให้เป็นคดีพิเศษต่อไป</lead>
<neck></neck>
<body><p>วันนี้ (29 พ.ค.) <persName><roleName>นาง</roleName><forename>อังคณา</forename> <surname>นีละไพจิตร</surname></persName> ภรรยาของ<persName><roleName>นาย</roleName><forename>สมชาย</forename> <surname>นีละไพจิตร</surname></persName> อดีตทนายความนักกฎหมายมุสลิม เข้ายื่นหนังสือต่อ <persName><roleName>พ.ต.อ.</roleName><forename>ทวี</forename> <surname>สอดส่อง</surname></persName> อธิบดีกรมสอบสวนคดีพิเศษ (ดีเอสไอ) เพื่อเร่งรัดติดตามคดีการหายตัวไปของ<persName><roleName>นาย</roleName><forename>สมชาย</forename></persName> หลังถูกเจ้าหน้าที่รัฐอุ้มหายไปตั้งแต่ปี 2547และ<persName><roleName>นาย</roleName><forename>เมธา</forename> <surname>มาสขาว</surname></persName> เลขาฯ คณะกรรมการรณรงค์เพื่อสิทธมนุษยชน(ครส.)ได้นำญาติผู้เสียหายกรณีถูกฆาตกรรมแขวนคอผู้ต้องหาอำพรางคดีที่ จ.กาฬสินธุ์ จำนวน 9 คดี เข้าพบเจ้าหน้าที่ดีเอสไอ เพื่อให้กำลังใจในการทำงาน</p>
<p> <persName><roleName>พ.ต.อ.</roleName><forename>ทวี</forename></persName> กล่าวว่า ขอบคุณญาติผู้เสียหายที่มาให้กำลังใจกับทางดีเอสไอ โดยเฉพาะคดีที่มีเจ้าหน้าที่รัฐเข้าไปเกี่ยวข้อง ซึ่งดีเอสไอถูกตั้งขึ้นมาเพื่อถ่วงดุลการทำหน้าที่ของหน่วยงานรัฐ และเพื่อให้เกิดความชัดเจนมากขึ้นช่วงหลังจึงมีการแก้ไขกฎหมายให้คดีที่เกิดจากการกระทำของพนักงานฝ่ายปกครอง หรือข้าราชการตำรวจชั้นผู้ใหญ่มาเป็นคดีพิเศษ ซึ่งเป็นเจตนารมณ์ว่าต้องการหลักนิติธรรม โดยเฉพาะคดีอาชญากรรม ทางดีเอสไอจึงให้ความสำคัญกับการคุ้มครองพยาน</p>
<p> สำหรับคดี<persName><roleName>นาย</roleName><forename>กิตติศักดิ์</forename> <surname>ถิตย์บุญครอง</surname></persName> วัยรุ่นจังหวัดกาฬสินธุ์ ถูกฆ่าแขวนคอ ฆาตกรรมอำพรางคดี โดยมีเจ้าหน้าที่ตำรวจเป็นผู้ถูกกล่าวหากระทำการดังกล่าวนั้น ทางดีเอสไอได้รับเป็นคดีพิเศษตั้งแต่ปี 2548 ยอมรับว่าการทำคดีลักษณะนี้อาจจะต้องใช้ระยะเวลา เพื่อให้ได้หลักฐานชัดเจน ขณะเดียวกันทางหัวหน้าพนักงานสอบสวนคือ <persName><roleName>พ.อ.</roleName><forename>ปิยะวัฒก์</forename> <surname>กิ่งเกตุ</surname></persName> ผอ.สำนักคดีอาญาพิเศษ ได้ทุ่มเทติดตามคดีมาโดยตลอด ส่วนตนในฐานะผู้บริหารของดีเอสไอก็พยายามให้ความเป็นธรรม แต่ยอมรับว่าข้าราชการของกรมดีเอสไอส่วนหนึ่งโอนย้ายมาจากสำนักงานตำรวจแห่งชาติ แม้จะยังมียศตำรวจ ซึ่งได้รับพระราชทานฯ แต่ในความเป็นเจ้าหน้าที่ของรัฐก็ต้องทำงานตามกฎหมาย แต่เพื่อให้เกิดความสบายใจในการทำคดี ก็พยายามตั้งคณะพนักงานสอบสวนที่มีความเป็นกลาง ส่วนคดีอื่นๆที่เกิดขึ้นในจ.กาฬสินธุ์นั้น เพื่อให้เกิดความชัดเจนก็จะพิจารณาเพื่อเข้าเป็นคดีพิเศษต่อไป</p>
<p>ด้าน <persName><roleName>พ.อ.</roleName><forename>ปิยะวัฒก์</forename></persName> กล่าวว่า พนักงานสอบสวนของสำนักคดีอาญาพิเศษ พยายามทุ่มเททำคดีการละเมิดสิทธิมนุษยชน ไม่ว่าจะเป็นคดีซ๊อตไข่ ที่จ.พระนครศรีอยุธยา คดีกลั่นแกล้งยัดยาเสพติดที่อ.แม่สอด จ.ตาก คดีฆาตกรรมอำพรางที่จ.กาฬสินธุ์ รวมทั้งคดีสำคัญอีกหลายคดี ส่วนคดีอื่นๆที่ญาติผู้เสียหายเดินทางมาให้กำลังใจในวันนี้ ทางพนักงานสอบสวนได้ตรวจสอบข้อเท็จจริงแล้ว คาดว่าจะสามารถนำเข้าเป็นคดีพิเศษต่อไป</p>
<p>ด้าน<persName><roleName>นาย</roleName><forename>เมธา</forename> <surname>มาสขาว</surname></persName> เลขาธิการคณะกรรมการรณรงค์เพื่อสิทธมนุษยชน(ครส.) กล่าวว่า การยื่นหนังสือวันนี้เพื่อเป็นกำลังใจให้ดีเอสไอ ที่สามารถออกหมายเรียกตำรวจสภ.เมือง กาฬสินธุ์ จำนวน 6 ราย ที่ตกเป็นผู้ต้องหา และหวังว่าคดีนี้จะเป็นคดีตัวอย่างในคดีอื่น ๆ ที่มีเจ้าหน้าที่รัฐกระทำผิดมาลงโทษตามกระบวนการยุติธรรม นอกจากนี้ทางดีเอสไอจะต้องให้ความสำคัญกับมาตรการคุ้มครองพยานในคดีต่างๆด้วย</p>
<p>ขณะที่ <persName><roleName>นาง</roleName><forename>อังคณา</forename></persName> กล่าวว่า ที่ผ่านมาตนไม่ได้เข้ามาที่กรมสอบสวนคดีพิเศษ นานเกือบ 2 ปีแล้ว ทางอธิบดีดีเอสไอยืนยันแล้วว่าต้องการให้ดีเอสไอเป็นหน่วยงานที่ตรวจสอบถ่วงดุล แต่คดีการหายตัวไปของทนาย<persName><forename>สมชาย</forename></persName>นั้น รัฐบาลสมัยที่ผ่านมาได้พยายามเข้ามาแทรกแซงหน่วยงานดีเอสไอ จึงเป็นประเด็นที่ว่าผู้เสียหายจะสามารถพึ่งพาดีเอสไอได้มากน้อยแค่ไหน ดังนั้นดีเอสไอจะต้องให้ความมั่นใจกับประชาชนว่าจะทำคดีอย่างตรงไปตรงมา และมั่นใจว่าหากผู้เสียหายและพนักงานสอบสวนประสานการทำงานกันเชื่อว่าคดีสำคัญหลายคดีจะสามารถคลี่คลายได้</p></body>
</news>
