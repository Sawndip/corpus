<teiHeader>
<fileDesc>
<titleStmt>
  <title>จ่อจับ 3-4 ราย ร่วมฟอกเงินกับหนุ่ม ธอส.โกง 400 ล้าน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 14:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059925  </bibl>
</sourceDesc>
</fileDesc>
</teiHeader>
<news>
<headline>จ่อจับ 3-4 ราย ร่วมฟอกเงินกับหนุ่ม ธอส.โกง 400 ล้าน</headline>
<lead>ตำรวจกองปราบปรามควบคุมตัวหนุ่ม ธอส. และอดีตเมียไปฝากขังในคดีฟอกเงิน พร้อมคัดค้านการประกันตัว ตำรวจเผยยังมีผู้ต้องหาที่หนุ่ม ธอส.โอนเงินให้อีกจำนวน 3-4 ราย กำลังจะจับกุมดำเนินคดี</lead>
<neck></neck>
<body><p>วันนี้ (28 พ.ค.) ที่กองปราบปราม เมื่อเวลา 13.00 น. <persName><roleName>พ.ต.ท.</roleName><forename>เชาวลิต</forename> <surname>หาญเสน่ห์ลักษณ์</surname></persName> พนักงานสอบสวน บก.ป.พร้อมด้วย <persName><roleName>พ.ต.ต.</roleName><forename>ธีรพัฒน์</forename> <surname>ธารีไทย</surname></persName> สว.กก.1 บก.ป. ควบคุมตัว <persName><roleName>นาย</roleName><forename>สมเกียรติ</forename> <surname>ปัญญาวรคุณเดช</surname></persName> อายุ 33 ปี อดีตพนักงานธนาคารอาคารสงเคราะห์ (ธอส.) สาขาเซนต์หลุยส์ 3 ผู้ต้องหายักยอกเงินออกจากบัญชีดอกเบี้ยธนาคารดังกล่าว เป็นจำนวนเงินกว่า 400 ล้านบาท และ<persName><roleName>นาง</roleName><forename>พุทธชาติ</forename> <surname>วงศ์จันทะ</surname></persName> อายุ 26 ปี อดีตภรรยาสาวของ<persName><roleName>นาย</roleName><forename>สมเกียรติ</forename></persName> ผู้ต้องหาในคดีเดียวกัน ไปขออำนาจศาลฝากขังที่ศาลอาญารัชดา โดยทางเจ้าหน้าที่ตำรวจไม่อนุญาตให้ผู้ต้องหาทั้งสองประกันตัวในชั้นพนักงานสอบสวน พร้อมทั้งยังยื่นเรื่องคัดค้านการให้ประกันตัวทั้งคู่ต่อศาล โดยให้เหตุผลว่าเกรงจะไปยุ่งเหยิงกับพยานหลักฐาน และเกรงว่าจะหลบหนี</p>
<p><persName><roleName>พ.ต.อ.</roleName><forename>พรศักดิ์</forename> <surname>สุรสิทธิ์</surname></persName> ผกก.1 บก.ป.กล่าวว่า ภายหลังจากที่มีการจับกุมพร้อมทั้งแจ้งข้อกล่าวหาต่อผู้ต้องหาทั้งสองแล้วนั้น ทางด้าน<persName><roleName>นาย</roleName><forename>สมเกียรติ</forename></persName>ได้รับทราบข้อกล่าวหาและปฏิเสธที่จะให้การในชั้นพนักงานสอบสวน และจะขอให้ปากคำในชั้นศาลเท่านั้น ส่วน<persName><roleName>นาง</roleName><forename>พุทธชาติ</forename></persName>ยอมให้การต่อพนักงานสอบสวนและให้ความร่วมมือในการให้ข้อมูลทรัพย์สินที่เคยได้รับจาก <persName><roleName>นาย</roleName><forename>สมเกียรติ</forename></persName>เป็นอย่างดี แต่<persName><roleName>นาง</roleName><forename>พุทธชาติ</forename></persName>ได้ให้การปฏิเสธข้อกล่าวหา โดยยืนยันว่าไม่ทราบว่าเงินสดที่<persName><roleName>นาย</roleName><forename>สมเกียรติ</forename></persName>เคยโอนให้ภายหลังจากเลิกรากันไปจำนวน 5 ล้านบาท รวมถึงทรัพย์สินอื่นๆ ที่เคยได้รับจาก<persName><roleName>นาย</roleName><forename>สมเกียรติ</forename></persName>นั้นได้มาจากการยักยอกเงินของธนาคาร นอกจากนี้ จากการสืบสวนพบว่า <persName><roleName>นาย</roleName><forename>สมเกียรติ</forename></persName>ยังโอนเงินให้บุคคลอีกประมาณ 3-4 ราย ซึ่งทางเจ้าหน้าที่กำลังรวบรวมหลักฐานเพื่อขอศาลอนุมัติหมายจับผู้ที่เกี่ยวข้องดังกล่าวในฐานความผิดร่วมกันฟอกเงิน</p>
<p>ผู้สื่อข่าวรายงานเพิ่มเติมว่า ในวันเดียวกัน <persName><roleName>พ.ต.อ.</roleName><forename>พรศักดิ์</forename></persName> พร้อมด้วย <persName><roleName>พ.ต.ท.</roleName><forename>วิทยา</forename> <surname>ศรีประเสริฐภาพ</surname></persName> <persName><roleName>พ.ต.ท.</roleName><forename>อดินันท์</forename> <surname>ชัยนันท์</surname></persName> รองผกก.1 บก.ป. และ<persName><roleName>พ.ต.ต.</roleName><forename>อดิเรก</forename> <surname>จินตรานันท์</surname></persName> สว.กก.1 บก.ป. ได้เดินทางนำหนังสือไปแจ้งต่อสำนักงานป้องกันและปราบปรามการฟอกเงิน (ปปง.) ตามขั้นตอนของกฎหมายในการดำเนินคดีต่อผู้ต้องหาในคดีฟอกเงิน เพื่อให้ทางคณะกรรมการ ปปง.รับทราบก่อนนำเรื่องดังกล่าวเข้าสู่ขั้นตอนคณะกรรมการธุรกรรมการเงิน และจัดตั้งเจ้าหน้าที่ขึ้นมาในการตรวจสอบ ติดตาม และอายัดทรัพย์ที่เชื่อว่าผู้ต้องหาได้มาจากการกระทำความผิดต่อไป</p></body>
</news>
