<teiHeader>
<fileDesc>
<titleStmt>
  <title>จ่อขอหมายจับเพิ่ม3-4คนพันยักยอกเงินธอส.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14716/%e0%b8%88%e0%b9%88%e0%b8%ad%e0%b8%82%e0%b8%ad%e0%b8%ab%e0%b8%a1%e0%b8%b2%e0%b8%a2%e0%b8%88%e0%b8%b1%e0%b8%9a%e0%b9%80%e0%b8%9e%e0%b8%b4%e0%b9%88%e0%b8%a134%e0%b8%84%e0%b8%99%e0%b8%9e%e0%b8%b1%e0%b8%99%e0%b8%a2%e0%b8%b1%e0%b8%81%e0%b8%a2%e0%b8%ad%e0%b8%81%e0%b9%80%e0%b8%87%e0%b8%b4%e0%b8%99%e0%b8%98%e0%b8%ad%e0%b8%aa..html  </bibl>
</sourceDesc>
</fileDesc>
</teiHeader>
<news>
<headline>จ่อขอหมายจับเพิ่ม3-4คนพันยักยอกเงินธอส.</headline>
<lead>กองปราบฯฝากขังหนุ่ม ธอส.พร้อมแฟน ยักยอกเงินกว่า 400 ล้าน ค้านประกันหวั่นหลบหนี เจ้าตัวยังให้การปฏิเสธทุกข้อหา ประสาน ปปง.สืบเส้นทางยักย้ายถ่ายโอนทรัพย์สิน เตรียมออกหมายจับผู้ร่วมขบวนการอีก 3-4คน</lead>
<neck></neck>
<body><p>(28พ.ค.) เวลา 13.00 น. <persName><roleName>พ.ต.อ.</roleName><forename>พรศักดิ์</forename> <surname>สุรสิทธิ์</surname></persName> ผกก.1 บก.ป.มอบหมายให้ <persName><roleName>พ.ต.ท.</roleName><forename>ชวลิต</forename> <surname>หาญเสน่ห์ลักษณ์</surname></persName> พนักงานสอบสวน บก.ป.ควบคุมตัว<persName><roleName>นาย</roleName><forename>สมเกียรติ</forename> <surname>ปัญญาวรคุณเดช</surname></persName> อายุ 33 ปี อดีตพนักงานธนาคารอาคารสงเคราะห์ (ธอส.) สาขาเซ็นหลุยส์ 3 ผู้ต้องหายักยอกเงิน ธอส.กว่า 400 ล้านบาท และ<persName><roleName>นาง</roleName><forename>พุทธชาติ</forename> <surname>วงศ์จันทะ</surname></persName> อายุ 26 ปี แฟนสาวของ<persName><roleName>นาย</roleName><forename>สมเกียรติ</forename></persName> ผู้ต้องหาตามหมายจับศาลอาญา ที่ 1450/2552 และ 1451/2552 ลงวันที่ 25 พฤษภาคม 2552 ในความผิดฐานร่วมกันฟอกเงิน ไปขออำนาจศาลอาญาผลัดฟ้องฝากขังเป็นครั้งแรกมีกำหนด 12 วัน ตั้งแต่วันที่ 28 พฤษภาคม - 8 มิถุนายน 2552 โดยท้ายคำร้องพนักงานสอบสวนได้ขอคัดค้านการประกันตัว เนื่องจากเกรงว่าผู้ต้องหาจะเข้าไปยุ่งเหยิงกับพยานหลักฐานและอาจจะหลบหนี</p>
<p><persName><roleName>พ.ต.อ.</roleName><forename>พรศักดิ์</forename></persName> กล่าวว่า ภายหลังจากได้สอบปากคำทั้งสองนั้น เบื้องต้น<persName><roleName>นาย</roleName><forename>สมเกียรติ</forename></persName> ให้การปฏิเสธโดยขอให้การในชั้นศาล ขณะที่<persName><roleName>นาง</roleName><forename>พุทธชาติ</forename></persName> ให้การปฏิเสธข้อกล่าวหาเช่นเดียวกัน แต่ให้ความร่วมมือกับเจ้าหน้าที่เป็นอย่างดี โดยเฉพาะประเด็นเรื่องเงินสดและทรัพย์สินต่าง ๆ ที่<persName><roleName>นาง</roleName><forename>พุทธชาติ</forename></persName> ได้รับมาจาก<persName><roleName>นาย</roleName><forename>สมเกียรติ</forename></persName> นอกจากนี้ตนจะเดินทางเข้าพบเจ้าหน้าที่สำนักงานป้องกันและปราบปรามการฟอกเงิน (ปปง.) เพื่อประสานข้อมูลและร่วมสืบสวนติดตามเส้นทางการยักย้ายถ่ายโอนอายัดทรัพย์สินต่าง ๆ ของ<persName><roleName>นาย</roleName><forename>สมเกียรติ</forename></persName> ซึ่งทาง ปปง.ก็จะดำเนินคดีทางแพ่งต่อไป</p>
<p>ผู้สื่อข่าวรายงานว่า จากแนวทางการสืบสวนของชุดสืบสวน กก.1 บก.ป.ในขณะนี้พบพยานหลักฐานหลายชิ้นสามารถเชื่อมโยงไปถึงผู้ร่วมกระทำความผิด 3-4 ราย โดยพนักงานสอบสวนได้เตรียมพิจารณาขออนุมัติศาลออกหมายจับในข้อหาร่วมกันฟอกเงินแล้ว ส่วนการติดตามตรวจสอบเงินและทรัพย์สินของญาติพี่น้อง<persName><roleName>นาย</roleName><forename>สมเกียรติ</forename></persName> รวมทั้งหญิงสาวที่ใกล้ชิดกับ<persName><roleName>นาย</roleName><forename>สมเกียรติ</forename></persName> นั้น ทางชุดสืบสวนได้เร่งดำเนินการโดยเร็วเพราะเกรงว่าทั้งหมดไหวตัวนำเงินและทรัพย์สินต่าง ๆ ไปซุกซ่อนหรือแปรสภาพซึ่งจะทำให้ยากต่อการติดตามอายัดทรัพย์สินดังกล่าว</p></body>
</news>
