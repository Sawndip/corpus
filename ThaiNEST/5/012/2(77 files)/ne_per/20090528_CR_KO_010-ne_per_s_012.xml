<teiHeader>
<fileDesc>
<titleStmt>
  <title>จับนศ.สาวปี 1 ร่วมแฟนค้ายาไอซ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14668/%e0%b8%88%e0%b8%b1%e0%b8%9a%e0%b8%99%e0%b8%a8.%e0%b8%aa%e0%b8%b2%e0%b8%a7%e0%b8%9b%e0%b8%b51%e0%b8%a3%e0%b9%88%e0%b8%a7%e0%b8%a1%e0%b9%81%e0%b8%9f%e0%b8%99%e0%b8%84%e0%b9%89%e0%b8%b2%e0%b8%a2%e0%b8%b2%e0%b9%84%e0%b8%ad%e0%b8%8b%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>จับนศ.สาวปี 1 ร่วมแฟนค้ายาไอซ์</headline>
<lead>ชาวบ้านย่านรองเมืองพบเก๋งจอดทิ้งหน้าร้านอาหารกลางกรุง ผวา"คาร์บอมบ์"โทร.แจ้งตำรวจเรียก นศ.สาว ปี 1 มหาลัยชื่อดังค้นเจอยาไอซ์เจ้าตัวปัดเป็นเจ้าของยาอ้างแฟนหนุ่มหิ้ววางทิ้งไว้ในรถ</lead>
<neck></neck>
<body><p>เมื่อเวลา 22.30 น.วันที่ 27 พ.ค.ที่ห้องประชุมใหญ่ <persName><roleName>พ.ต.อ.</roleName><forename>ไพศาล</forename> <surname>ลือสมบูรณ์</surname></persName> ผกก.สน.ปทุมวัน แถลงข่าวจับกุม<persName><roleName>น.ส.</roleName><addName>แดง</addName></persName> (นามสมมติ) อายุ 20 ปี นักศึกษามหาวิทยาลัยชื่อดังแห่งหนึ่ง ชั้นปีที่ 1 พร้อมของกลาง รถยนต์โตโยต้ายาริส สีดำ ทะเบียนป้ายแดง ก-0813 เชียงราย ยาไอซ์จำนวน 120 กรัม อุปกรณ์การเสพยา ถุงปากหนีบสำหรับแบ่งขาย 1,000 ซอง เครื่องชั่งน้ำหนักระบบดิจิตอล กระเป๋าเดินทางขนาดเล็กสีเงิน 1 ใบ หลังจากมีพลเมืองดีแจ้งให้เจ้าหน้าที่ตำรวจเข้าตรวจสอบ ภายหลังนำรถยนต์คันดังกล่าวไปจอดทิ้งไว้ที่หน้าร้านเกาเหลารองเมือง ถนนรองเมือง แขวงรองเมือง เขตปทุมวัน กทม.ตั้งแต่ช่วงดึกของวันที่ 25 พ.ค.แล้วชาวบ้านละแวกดังกล่าว เกรงว่าจะเป็นรถยนต์ที่นำมาก่อเหตุคาร์บอมบ์จึงแจ้งให้เจ้าหน้าที่ตำรวจเข้ามาตรวจสอบ</p>
<p><persName><roleName>พ.ต.อ.</roleName><forename>ไพศาล</forename></persName>กล่าวว่า จากการตรวจสอบเบื้องต้น เจ้าหน้าที่ตำรวจได้ทำการลากรถยนต์คันดังกล่าวมาทำการตรวจสอบที่สน.ปทุมวัน โดยได้ทำการตรวจสอบหมายเลขข้างรถยนต์พบว่า รถยนต์คันดังกล่าวมี<persName><roleName>น.ส.</roleName><addName>แดง</addName></persName>(นามสมมติ)เป็นเจ้าของจึงเชิญตัวเพื่อมารับรถยนต์ที่ สน.ปทุมวัน เนื่องจากสงสัยว่าภายในรถยนต์จะมียาเสพติดจึงได้ทำการเชิญ<persName><roleName>น.ส.</roleName><addName>แดง</addName></persName>มาทำการตรวจสอบ</p>
<p>"เมื่อทำการตรวจค้นภายในรถยนต์ ก็พบเสื้อผ้านักศึกษาแขวนอยู่บริเวณราวประตูหลังด้านซ้าย ที่เบาะหลังมีตะกร้าเสื้อผ้าผู้หญิงวางอยู่ และยังพบกระเป๋าเดินทางขนาดเล็กสีเงินวางอยู่ที่บริเวณที่วางเท้า จึงได้ทำการเปิดพิสูจน์พบภายในมียาไอซ์จำนวน 120 กรัม อุปกรณ์การเสพยา ถุงปากหนีบสำหรับแบ่งขาย 1,000 ซอง เครื่องชั่งน้ำหนักระบบดิจิตอล"ผกก.สน.ปทุมวันกล่าว</p>
<p><persName><roleName>พ.ต.อ.</roleName><forename>ไพศาล</forename></persName>กล่าวอีกว่าจากสอบสวน <persName><roleName>น.ส.</roleName><addName>แดง</addName></persName>ให้การยอมรับว่า รถยนต์คันดังกล่าวเป็นของตนเอง เพิ่งซื้อต่อจากเพื่อนรุ่นพี่เนื่องจากยืมรถยนต์เขาไปขับแล้วเกิดอุบัติเหตุรถคว่ำจึงทำให้ต้องซื้อรถยนต์ต่อ ส่วนที่นำรถยนต์ไปจอดทิ้งไว้หน้าร้านเกาเหลารองเมือง เนื่องจากในคืนดังกล่าวไปเที่ยวต่อกับแฟนหนุ่มที่ชื่อว่า<persName><addName>โอ</addName></persName> อายุ 25 ปี โดยอาศัยรถยนต์แฟนเดินทางไปด้วย แต่ก่อนไป แฟนหนุ่มได้นำกระเป๋าเดินทางดังกล่าวมาวางไว้ในรถยนต์ของตน อ้างว่ารถยนต์ของเขามีของเยอะ ก็ไม่ได้เอะใจอะไรจึงได้ให้วางไว้ เพิ่งมาทราบวันนี้ว่าภายในกระเป๋ามียาไอซ์ซุกซ่อนอยู่ อย่างไรก็ตาม ก่อนหน้านี้ทราบว่า เพื่อนของแฟนก็ถูกตำรวจจับกุมในลักษณะนี้มาก่อนด้วย</p>
<p>เบื้องต้นเจ้าหน้าตำรวจแจ้งข้อหา<persName><roleName>น.ส.</roleName><addName>แดง</addName></persName>ข้อหาร่วมกันมียาเสพติดให้โทษประเภท 1 (ยาไอซ์) ไว้ครอบครองเพื่อจำหน่ายโดยผิดกฏหมาย ก่อนจะทำการสิบสวนขยายผลจับกุม<persName><roleName>นาย</roleName><addName>โอ</addName></persName>ซึ่งเป็นเจ้าของกระเป๋ามาดำเนินคดีตามขั้นตอนของกฏหมายต่อไป</p></body>
</news>
