<teiHeader>
<fileDesc>
<titleStmt>
  <title>คุมผัวเมียโคตรโกง 300 ล้านแบงก์ ธอส.ฝากขัง ค้านประกัน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 15:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059958  </bibl>
</sourceDesc>
</fileDesc>
</teiHeader>
<news>
<headline>คุมผัวเมียโคตรโกง 300 ล้านแบงก์ ธอส.ฝากขัง ค้านประกัน!</headline>
<lead>ตร.กองปราบ หิ้ว สองผัวเมียโกงแบงก์ ธอส.300 ล้าน ฝากขังคดีฟอกเงิน ค้านประกัน เกรงหลบหนี ไปยุ่งกับพยานหลักฐานทำให้เสียหาย</lead>
<neck></neck>
<body><p>         วันนี้ (28 พ.ค.) เมื่อเวลา 13.30 น.ที่ศาลอาญา ถ.รัชดาภิเษก <persName><roleName>พ.ต.ท.</roleName><forename>ชวลิต</forename> <surname>หาญสเน่ห์ลักษณ์</surname></persName> พนักงานสอบสวนกองบังคับการปราบปราม ควบคุมตัว<persName><roleName>นาย</roleName><forename>สมเกียรติ</forename> <surname>ปัญญาวรคุณเดช</surname></persName> อายุ 34 ปี อดีตพนักงานธนาคารอาคารสงเคราะห์ (ธอส.) สาขาเซ็นต์หลุยส์ 3 และ<persName><roleName>นาง</roleName><forename>พุทธชาติ</forename> หรือ <addName>ก้อย</addName> <surname>วงศ์จันทะ</surname></persName> อายุ 25 ปี ภรรยา ผู้ต้องหาที่ 1-2 ในความผิดฐานฟอกเงิน ตาม พ.ร.บ.ป้องกันและปราบปรามการฟอกเงิน พ.ศ.2542 กรณีที่ <persName><roleName>นาย</roleName><forename>สมเกียรติ</forename></persName> ลักลอบโอนเงินดอกเบี้ยจากบัญชีเงินฝากธนาคาร ธอส.สำนักงานใหญ่ เข้าบัญชีตนเอง รวม 322,320,223.86 บาท มายื่นคำร้องขออำนาจศาลฝากขังครั้งแรก ตั้งแต่วันที่ 28 พ.ค.-8 มิ.ย.เนื่องจากต้องสอบสวนพยานเพิ่มเติมอีก 40 ปาก และตรวจสอบพยานหลักฐานที่เกี่ยวข้องจากหน่วยราชการ ธนาคารจำนวนมาก รวมทั้งรอผลตรวจลายพิมพ์นิ้วมือจากกองทะเบียนประวัติอาชญากร โดยพนักงานสอบสวนขอคัดค้านการประกันตัวผู้ต้องหาทั้ง 2 ด้วน เนื่องจากเกรงว่าจะหลบหนี และไปยุ่งกับพยานหลักฐานทำให้เกิดความเสียหาย</p>
<p>  ศาลพิจารณาแล้วอนุญาตให้ฝากขังตามคำร้อง</p>
<p>        ผู้สื่อข่าวรายงานว่า ก่อนหน้านี้ เมื่อวันที่ 2 พ.ค.ที่ผ่านมา พนักงานสอบสวนป้องกันและปราบปราม ได้ควบคุมตัว <persName><roleName>นาย</roleName><forename>สมเกียรติ</forename></persName> ผู้ต้องหาที่ 1 มายื่นคำร้องฝากขังครั้งแรกในข้อหาลักทรัพย์นายจ้าง ตาม ประมวลกฎหมายอาญา ม.335(11) ซึ่งการฝากขังดังกล่าวศาลได้ยกคำร้องขอประกันตัว เนื่องจากเห็นว่าหากปล่อยตัวชั่วคราวเกรงว่าผู้ต้องหาอาจหลบหนี เพราะพฤติการณ์แห่งคดีมีมูลค่าความเสียหายหลายร้อยล้านบาท</p></body>
</news>
