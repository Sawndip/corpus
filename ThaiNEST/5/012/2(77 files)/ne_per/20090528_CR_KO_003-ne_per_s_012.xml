<teiHeader>
<fileDesc>
<titleStmt>
  <title>"ธานี"ลั่นหลังเที่ยงคืนวันนี้ต้องไม่มี"ตู้ม้า"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14711/%e0%b8%98%e0%b8%b2%e0%b8%99%e0%b8%b5%e0%b8%a5%e0%b8%b1%e0%b9%88%e0%b8%99%e0%b8%ab%e0%b8%a5%e0%b8%b1%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%87%e0%b8%84%e0%b8%b7%e0%b8%99%e0%b8%a7%e0%b8%b1%e0%b8%99%e0%b8%99%e0%b8%b5%e0%b9%89%e0%b8%95%e0%b9%89%e0%b8%ad%e0%b8%87%e0%b9%84%e0%b8%a1%e0%b9%88%e0%b8%a1%e0%b8%b5%e0%b8%95%e0%b8%b9%e0%b9%89%e0%b8%a1%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>"<persName><forename>ธานี</forename></persName>"ลั่นหลังเที่ยงคืนวันนี้ต้องไม่มี"ตู้ม้า"</headline>
<lead>"<persName><forename>ธานี</forename></persName>"สั่งฟันท้องที่ปล่อยอบายมุข-บ่อนพนัน-ตู้ม้าผุด คาดโทษตั้งแต่ระดับ"ผบช.น." ลงไป ลั่นพ้นเที่ยงคืนคืนนี้บ่อนพนัน"ตู้ม้า"ต้องไม่มี ด้าน"<persName><forename>อัศวิน</forename></persName>"แจกเบอร์มือถือให้ประชาชนโทรแจ้งเบาะแส ลั่น ไปถึงที่หมายใน 1 ชั่วโมง คาดโทษ "ผกก." หลุดเก้าอี้แน่ เตรียมแพ็คกระเป๋าเก็บข้าวของออกจาก สน.ได้เลย</lead>
<neck></neck>
<body><p>(28พ.ค.) <persName><roleName>พล.ต.อ.</roleName><forename>ธานี</forename> <surname>สมบูรณ์ทรัพย์</surname></persName> รองผู้บัญชาการตำรวจแห่งชาติ(รองผบ.ตร.)รับผิดชอบดูแลกองบัญชาการตำรวจนครบาล เปิดเผยภายหลังเสร็จสิ้นการชี้แจงขั้นตอนแนวทางปฏิบัติกวดขันปราบปรามกวาดล้างจับกุมอบายมุขในพื้นที่ กทม.ให้นายตำรวจระดับ รอง ผกก.ขึ้นไปจนถึง รอง ผบช.น.ในสังกัดกองบัญชาการตำรวจนครบาลทั้งหมด ว่า ให้กวดขันปราบปรามจับกุมอย่างจริงจัง พร้อมคาดโทษตำรวจท้องที่ที่ปล่อยปละละเลยให้มีการลักลอบเปิดบ่อนพนัน อบายมุข สิ่งผิดกฎหมายและตู้ม้า หากพบตำรวจสน.ใดปล่อยปละละเลยหรือเข้าไปเกี่ยวข้อง หรือเรียกรับผลประโยชน์จะถูกพิจารณาโทษตั้งแต่ระดับผู้บังคับบัญชาในพื้นที่ถึงระดับกองบังคับการ และผู้บัญชาการตำรวจนครบาล พร้อมระบุว่า หากพ้นเที่ยงคืนของวันนี้จะต้องไม่มีสิ่งเหล่านี้อย่างเด็ดขาด</p>
<p>ต่อข้อถามว่าขณะนี้มีบ่อนพนันลักลอบเปิดหลายแห่ง อาทิ บ่อนเตาปูน บ่อนกิ่งเพชร บ่อนบางนาฯลฯรวมถึงตู้ม้าหลายพื้นที่มีตำรวจเข้าไปเกี่ยวข้องและเข้าเล่นด้วยจะดำเนินการอย่างไร <persName><roleName>พล.ต.อ.</roleName><forename>ธานี</forename></persName> กล่าวว่า วันนี้ให้แนวทางการปราบปรามพร้อมยื่นคำขาดเรื่อง อบายมุข บ่อนพนันตู้ม้า วันนี้เป็นวันสุดท้าย ตั้งแต่พรุ่งนี้เป็นต้นไปในพื้นที่นครบาลต้องไม่มี หากมีต้องถูกจับกุมและลงโทษตำรวจพื้นที่ที่รับผิดชอบดูแลทั้งหมดถือว่ามีการเตือนกันแล้วและจะลงโทษตั้งแต่ผู้บังคับบัญชาระดับผู้บัญชาการลงไป ให้มีการตั้งคณะกรรมการสืบสวนสอบสวนข้อเท็จจริงว่ามีใครเข้าไปเกี่ยวข้องยุ่งเกี่ยวบ้าง ต้องโดนลงโทษหมดไม่มียกเว้น สิ่งที่เน้นมากที่สุด 4 เรื่องคือ บ่อนการพนัน สถานบริการที่มียาเสพติด สถานบริการที่ปล่อยให้มีการค้าประเวณี และตู้ม้า</p>
<p>"ในการประชุมที่ผ่านมาตำรวจนครบาลได้รายงานผลการจับกุมสถานบริการและสิ่งผิดกฎหมายให้รับทราบ เมื่อฟังแล้วรู้สึกไม่พอใจในการปฏิบัติ เพราะผลการจับกุมน้อย ทุกอย่างมันฟ้องออกมาเองว่าอะไรเป็นอะไร จากนี้ไปคงไม่ต้องให้เวลากันอีก เพราะเรื่องการป้องกันปราบปรามอบายมุขก็ดี อาชญากรรมก็ดีเรื่องแบบนี้ไม่ต้องให้เวลากันหรอก ทุกอย่างต้องปฏิบัติ ต้องเดินหน้าหมด โดยเฉพาะ 4 เรื่องที่ผมบอก ต้องทำอย่างเร่งด่วน โดยเฉพาะตู้ม้าพรุ่งนี้ต้องไม่มี และไม่จำเป็นต้องขอข้อมูลจากหน่วยไหน ผมมีมากกว่าพวกเขาอีก วันนี้พูดแล้ว เตือนแล้ว ถ้าพูดไม่ฟังกันก็ต้องจัดการ เดี๋ยวคอยดูก็แล้วกัน ถ้าตำรวจท้องที่รับผิดชอบไม่ทำ ผมก็มีทีมงานของผมเข้าไปทำ อย่าได้ละเลย อย่าปล่อยก็แล้วกัน ถ้าเจอที่ไหนจับเลย ถ้าระดับสำนักงานตำรวจแห่งชาติลงมาดำเนินการเมื่อไหร่ ตั้งแต่ระดับผู้บัญชาการลงไปต้องโดนกันหมด ถ้าใครมีปัญหาหรือท้องที่ไหนมีปัญหาทำไม่ได้ให้มาคุยกับผมได้ " <persName><roleName>พล.ต.อ.</roleName><forename>ธานี</forename></persName> กล่าว</p>
<p>ด้าน<persName><roleName>พล.ต.ท.</roleName><forename>อัศวิน</forename> <surname>ขวัญเมือง</surname></persName> ผู้ช่วยผู้บัญชาการตำรวจแห่งชาติ (ผู้ช่วย ผบ.ตร.) กำกับดูแลกองบัญชาการตำรวจนครบาล กล่าวถึงการปราบปรามจับกุมอบายมุข บ่อนพนัน สถานบริการผิดกฎหมายในพื้นที่ บช.น.ว่า วันนี้เป็นวันสุดท้ายหลังเที่ยงคืนอบายมุข บ่อนพนัน และตู้ม้าจะต้องไม่มีในพื้นที่ กทม. ตามที่<persName><roleName>พล.ต.อ.</roleName><forename>ธานี</forename> <surname>สมบูรณ์ทรัพย์</surname></persName> รองผู้บัญชาการตำรวจแห่งชาติ กำชับยื่นคำขาดไว้</p>
<p>ผู้ช่วยผบ.ตร.กล่าวว่า หากตรวจพบว่าท้องที่ใดยังปล่อยให้เปิดอยู่ นายตำรวจระดับ ผกก.ท้องที่นั้นๆต้องถูกลงโทษทางวินัยเป็นคนแรก พร้อมทั้งรีบเก็บของออกจาก สน.ทันที อย่างไรก็ตามเชื่อมั่นว่า การที่<persName><roleName>พล.ต.อ.</roleName><forename>ธานี</forename></persName> กำชับการปฏิบัติในครั้งนี้ผู้ปฏิบัติทุกหน่วยคงต้องรับฟังและนำไปปฏิบัติอย่างแน่นอน และฝากประชาสัมพันธ์ไปยังพี่น้องประชาชนว่า หากพบเห็นการลักลอบเล่นพนัน อบายมุข สิ่งผิดกฎ หมายทุกประเภทรวมถึงตู้ม้า ที่ยังมีการลักลอบเปิดอยู่ให้แจ้งมายังโทรศัพย์มือถือสายตรงถึงตนเองได้ 24 ชั่วโมงหมายเลข 081-947 2828 หลังจากนั้นไม่เกิน 1 ชั่วโมงตนจะไปถึงจุดที่พบมีการลักลอบเปิดเล่นและดำเนินการในทันที</p>
<p>ผู้สื่อข่าวรายงานว่า ภายหลัง <persName><roleName>พล.ต.อ.</roleName>ธานี</persName> และ <persName><roleName>พล.ต.ท.</roleName><forename>อัศวิน</forename></persName> เดินทางกลับไป <persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผู้บัญชาการตำรวจนครบาล ได้เรียกนายตำรวจระดับ ผบก.1-9 และ ผกก.ทั้ง 88 สน.และ รอง ผบช.น.ประชุมเครียดขานรับนโยบายคำสั่งแนวทางปฏิบัติปรามปรามจับกุมตู้ม้า บ่อนการพนัน สถานบริการที่ค้าประเวณีเด็ก และมียาเสพติด ในทันทีท่ามกลางสีหน้าของนายตำรวจที่เข้าประชุมต่างเคร่งเครียดไปตามๆกัน</p></body>
</news>
