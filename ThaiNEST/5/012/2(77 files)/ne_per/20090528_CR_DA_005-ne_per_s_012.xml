<teiHeader>
<fileDesc>
<titleStmt>
  <title>ปดส.จับหลอกตุ๋นไปทำงานที่อังกฤษ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:13:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200442&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ปดส.จับหลอกตุ๋นไปทำงานที่อังกฤษ</headline>
<lead></lead>
<neck></neck>
<body><p>ที่กองบังคับการปราบปรามการกระทำความผิดต่อเด็ก เยาวชนและสตรี (บก.ปดส.)  เมื่อเวลา 11.00 น. วันที่ 27 พ.ค. <persName><roleName>พล.ต.ต.</roleName>   <forename>สุรพล</forename> <surname>ทวนทอง</surname></persName> รอง ผบช.ก. <persName><roleName>พล.ต.ต.</roleName><forename>ชัยวัฒน์</forename> <surname>เกตุวรชัย</surname></persName> ผบก.ปดส. และ<persName><roleName>นาย</roleName><forename>พิชัย</forename> <surname>เอกพิทักษ์ดำรง</surname></persName> อธิบดีกรมการจัดหางาน แถลงข่าวจับกุมตัว<persName><roleName>นาย</roleName><forename>นพดล</forename> <surname>ชมานนท์</surname></persName> อายุ 45 ปี ตามหมายจับศาลอาญา ข้อหาร่วมกันหลอกลวงผู้อื่นว่าสามารถหางานหรือส่งไปฝึกงานในต่างประเทศโดยการหลอกลวงนั้นได้มาซึ่งทรัพย์สินหรือประโยชน์อื่นใด และร่วมกันฉ้อโกงประชาชน จับกุมได้ที่บ้านเลขที่ 21 หมู่ 3 ต.บางระกำ อ.โพธิ์ทอง จ.อ่างทอง เมื่อวันที่ 26 พ.ค.ที่ผ่านมา หลังผู้เสียหายรวม 61 ราย ซึ่งทั้งหมดเป็นพนักงานของโรงแรมหรูระดับ 5 ดาว หลายแห่งทั้งในกรุงเทพฯ และต่างจังหวัด เข้าแจ้งความและร้องเรียนกับกรมการจัดหางาน</p>
<p>ทั้งนี้ผู้เสียหายให้การว่า ถูก<persName><roleName>นาย</roleName><forename>นพดล</forename></persName>หลอกลวงว่าสามารถส่งไปทำงานที่ร้านอาหารในกรุงลอนดอน ประเทศอังกฤษ ในตำแหน่งพนักงานบริการ แคชเชียร์ พนักงานเสิร์ฟและกุ๊ก รวมทั้งทำงานบนเรือสำราญ มีรายได้เดือนละ 80,000-100,000 บาท แต่ต้องจ่ายค่าดำเนินการ ต่าง ๆ เป็นเงินรายละ 8,500-20,000 บาท กระทั่งหลงเชื่อโอนเงินให้ แต่พอถึงเวลานัดหมายกลับไม่ได้เดินทาง พยายามติดต่อสอบถาม แต่ติดต่อ<persName><roleName>นาย</roleName><forename>นพดล</forename></persName>ไม่ได้ ทำให้เดือดร้อนเพราะแต่ละคนลาออกจากงานเก่ากันหมดแล้ว  ต่อมาเจ้าหน้าที่ตรวจสอบพบ<persName><roleName>นาย</roleName><forename>นพดล</forename></persName>ไม่ได้เป็นตัวแทนจัดหางาน จึงออกหมายจับ และตามจับกุมตัวได้ เบื้องต้น<persName><roleName>นาย</roleName><forename>นพดล</forename></persName>ให้การอ้างว่าเคยไปทำงานเป็นพนักงานเสิร์ฟที่ร้านอาหารในกรุงลอนดอน แต่พอวีซ่าหมดอายุจึงถูกส่งตัวกลับ และมีคนไทยที่รู้จักติดต่อให้หาคนไปทำงานในกรุงลอนดอนจริง แต่ตอนหลังกลับติดต่อคนไทยคนนั้นไม่ได้ ส่วนเงินที่ได้มานำไปเล่นการพนันจนหมดแล้ว.
</p></body>
</news>
