<teiHeader>
<fileDesc>
<titleStmt>
  <title>รองผบ.ตร.ยื่นคำขาดพรุ่งนี้ตู้ม้าต้องหาย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 13:40:56  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173494  </bibl>
</sourceDesc>
</fileDesc>
</teiHeader>
<news>
<headline>รองผบ.ตร.ยื่นคำขาดพรุ่งนี้ตู้ม้าต้องหาย</headline>
<lead>รอง ผบ.ตร. ประกาศลั่น พรุ่งนี้ต้องไม่มีตู้ม้าในเขตนครบาล หากพบพื้นที่ใด ถูกเจ้าหน้าที่นอกหน่วยจับ ฟันไม่เว้น แม้ ผบช.น.</lead>
<neck></neck>
<body><p><persName><roleName>พล.ต.อ.</roleName><forename>ธานี</forename> <surname>สมบูรณ์ทรัพย์</surname></persName> รองผู้บัญชาการตำรวจแห่งชาติ กล่าวภายหลังประชุมมอบแนวทางการทำงานให้กับตำรวจนครบาล เรื่องการปราบปรามอบายมุข โดยเฉพาะการลักลอบเปิดตู้ม้า ว่า หลังจากเที่ยงคืนวันนี้ขอยื่นคำขาด หากพื้นที่ใดยังปล่อยให้มีการเปิด และเฉพาะกิจนอกหน่วยเข้าจับกุมก็จะต้องถูกลงโทษตั้งแต่ระดับผู้บัญชาการตำรวจนครบาลลงไป และจะต้องถูกตั้งคณะกรรมการสอบสวนข้อเท็จจริง นอกจากนี้ ในส่วนของบ่อนการพนัน สถานบริการที่ให้เด็กค้าประเวณี และมียาเสพติดจะต้องไม่มีในพื้นที่เช่นกัน ส่วนคดีขโมยรถจักรยานยนต์ในพื้นที่ของกองบัญชาการตำรวจนครบาลที่มีสถิติเพิ่มสูงขึ้นนั้น ขณะนี้ได้เน้นให้มีการป้องกันปราบปรามและสืบสวนให้ครบทุกด้าน เชื่อว่าจะสามารถจับกุมคนร้ายได้เพิ่มมากขึ้น</p>
<p>อย่างไรก็ตาม รองผู้บัญชาการตำรวจแห่งชาติ ยังกล่าวแสดงความไม่พอใจสถิติผลการจับกุมคดีอาชญากรรมและคดีต่างๆ ของตำรวจนครบาล เนื่องจากเห็นว่าผลการจับกุมขณะนี้ยังน้อยอยู่</p></body>
</news>
