<teiHeader>
<fileDesc>
<titleStmt>
  <title>งัดตู้เซฟบ.เดินเรือฉกทอง-เงินร่วม4ล้านบาท  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090529/14795/%e0%b8%87%e0%b8%b1%e0%b8%94%e0%b8%95%e0%b8%b9%e0%b9%89%e0%b9%80%e0%b8%8b%e0%b8%9f%e0%b8%9a.%e0%b9%80%e0%b8%94%e0%b8%b4%e0%b8%99%e0%b9%80%e0%b8%a3%e0%b8%b7%e0%b8%ad%e0%b8%89%e0%b8%81%e0%b8%97%e0%b8%ad%e0%b8%87%e0%b9%80%e0%b8%87%e0%b8%b4%e0%b8%99%e0%b8%a3%e0%b9%88%e0%b8%a7%e0%b8%a14%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>งัดตู้เซฟบ.เดินเรือฉกทอง-เงินร่วม4ล้านบาท</headline>
<lead>โจรบุกบริษัทเรือเดินทะเล งัดตู้เซฟในห้องทำงานเจ้าของ ฉกทองคำแท่ง-เงินดอลลาร์-เหรียญทองคำ-เงินสด สูญร่วม 4 ล้าน ผบก.น.5 เต้น สั่งสายสืบ สน.ทองหล่อ คลี่คลายคดีไล่ล่าตัวคนร้าย</lead>
<neck></neck>
<body><p>เมื่อวันที่ 28 พฤษภาคม <persName><roleName>พล.ต.ต.</roleName><forename>โชคชัย</forename> <surname>ดีประเสริฐวิทย์</surname></persName> ผู้บังคับการตำรวจนครบาล 5 (ผบก.น.5) รายงานเหตุลักทรัพย์รายใหญ่ในพื้นที่ สน.ทองหล่อ มายัง <persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผู้บัญชาการตำรวจนครบาล (ผบช.น.) ระบุว่า เมื่อเวลา 18.30 น. วันที่ 27 พฤษภาคม <persName><roleName>นาย</roleName>ปรีชา <surname>พงศ์วรนันท์</surname></persName> เจ้าของบริษัท เวิลด์ ชิป อะเจนซี่ จำกัด ทำธุรกิจเรือเดินทะเล ตั้งอยู่เลขที่ 1178/8-9 ถนนริมทางรถไฟสายปากน้ำ แขวงคลองตัน เขตคลองเตย กทม. มอบอำนาจให้พนักงานบริษัทเป็นตัวแทนเข้าแจ้งความต่อพนักงานสอบสวน สน.ทองหล่อ ว่าถูกคนร้ายไม่ทราบจำนวนเข้าไปลักทรัพย์ของมีค่าภายในห้องทำงานชั้น 4 ในบริษัท ภายหลังผู้เสียหายเดินทางออกจากบริษัทเมื่อเวลา 16.30 น.วันที่ 26 พฤษภาคม ก่อนออกได้ปิดประตูและล็อกกุญแจประตูทางเข้าห้องทำงานอย่างแน่นหนา</p>
<p> ต่อมาวันที่ 27 พฤษภาคม เวลาประมาณ 06.00 น. พนักงานบริษัทพบว่ามีคนร้ายเข้าไปลักเอาทรัพย์สินของมีค่าไปจำนวนหลายรายการ ตรวจสอบอย่างละเอียดแล้วมี 16 รายการ ประกอบด้วย ธนบัตรไทยรุ่นเก่าที่เก็บสะสมไว้ พร้อมเหรียญที่ระลึก เหรียญทองคำที่ระลึก ชนิดราคา 8,000 บาท 6,000 บาท 4,000 บาท แสตมป์ ร.9 ฉลอง 5 รอบ 10 แผ่น แผ่นละ 2 หมื่นบาท เงินดอลลาร์สหรัฐ 45 ดอลลาร์ เงินปอนด์อังกฤษจำนวนหนึ่ง นอกจากนี้ยังมีทองคำแท่งหนักแท่งละ 10 บาท จำนวน 7 แท่ง หนักแท่งละ 40 บาท จำนวน 1 แท่ง และเงินสดอีก 4 แสนบาท รวมทรัพย์สินทั้งสิ้น 4,039,430 บาท</p>
<p>จากการตรวจสอบห้องที่เกิดเหตุพบสภาพถูกรื้อค้นและงัดตู้นิรภัยและลักเอาทรัพย์สินดังกล่าวไป เบื้องต้นสั่งการให้เจ้าหน้าที่กองพิสูจน์หลักฐาน (พฐ.) เก็บรวบรวมหลักฐานในที่เกิดเหตุตรวจพิสูจน์แล้วและสั่งการให้เจ้าหน้าที่ฝ่ายสืบสวน สน.ทองหล่อ ติดตามหาคนร้ายมาดำเนินคดีต่อไป</p></body>
</news>
