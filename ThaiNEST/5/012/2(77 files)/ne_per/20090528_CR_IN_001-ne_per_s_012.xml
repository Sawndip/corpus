<teiHeader>
<fileDesc>
<titleStmt>
  <title>ธอส.เผยยังมีคนเอี่ยวคดียักยอกเงิน499ล.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 19:01:37  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173565  </bibl>
</sourceDesc>
</fileDesc>
</teiHeader>
<news>
<headline>ธอส.เผยยังมีคนเอี่ยวคดียักยอกเงิน499ล.</headline>
<lead>ประธานกรรมการ ธอส. เผยผลสอบพบ มีผู้เกี่ยวข้องอีกจำนวนหนึ่งในคดีพนักงานทุจริตเงิน 499 ล้านบาท</lead>
<neck></neck>
<body><p><persName><roleName>นาย</roleName><forename>นริศ</forename> <surname>ชัยสูตร</surname></persName> ประธานกรรมการ ธนาคารอาคารสงเคราะห์ (ธอส.) เปิดเผยความคืบหน้าของการสอบสวนข้อเท็จจริง กรณีพนักงานของธนาคารทุจริตเงิน มูลค่ากว่า 499 ล้านบาท ว่า ขณะนี้ คณะกรรมการตรวจสอบ ที่มี <persName><roleName>น.ส.</roleName><forename>โสภาวดี</forename> <surname>เลิศมนัสชัย</surname></persName> รองผู้จัดการตลาดหลักทรัพย์ เป็นประธาน ได้ข้อสรุปในเบื้องต้น และรายงานต่อคณะกรรมการธนาคารแล้ว จากผลการสอบสวนพบว่า <persName><roleName>นาย</roleName><forename>สมเกียรติ</forename> <surname>ปัญญาวรคุณเดช</surname></persName> อดีตพนักงานธนาคาร ผู้ต้องหาในคดีดังกล่าว ยังมีผู้เกี่ยวข้องอีกจำนวนหนึ่ง ที่อาจต้องรับผิดชอบกับกรณีดังกล่าวด้วย และจะต้องดำเนินการสอบสวนวินัยต่อไป ซึ่งจากการสอบสวนพบวิธีการและขั้นตอนการกระทำทุจริต และสาเหตุที่เอื้ออำนวยให้เกิดเหตุการณ์นี้ขึ้นได้</p>
<p>ประธานกรรมการ ธอส. กล่าวว่า คณะกรรมการธนาคาร ได้นำผลการสอบสวนดังกล่าว รายงานต่อ <persName><roleName>นาย</roleName><forename>ประดิษฐ์</forename> <surname>ภัทรประสิทธิ์</surname></persName> รัฐมนตรีช่วยว่าการกระทรวงการคลัง รับทราบแล้ว และได้ขยายเวลาการสรุปผลการสอบข้อเท็จจริง อีก 1 สัปดาห์ ให้แล้วเสร็จภายในวันที่ 4 มิ.ย. ทั้งนี้ หากพบพนักงานของธนาคารอื่น ๆ เกี่ยวข้อง จะมีการตั้งกรรมการสอบสวนทางวินัย รวมทั้งการพิจารณาความผิดฐานละเมิดกับผู้เกี่ยวข้อง และจะดำเนินการตามกฎหมายต่อไป เนื่องจากได้เกิดความเสียหายแก่ทรัพย์สินของธนาคาร</p></body>
</news>
