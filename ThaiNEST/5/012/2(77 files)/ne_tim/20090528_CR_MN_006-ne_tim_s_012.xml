<teiHeader>
<fileDesc>
<titleStmt>
  <title>ชาวภูเก็ตร้องดีเอสไอ สนามกอล์ฟนายทุนรังแกคนจน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 15:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060002  </bibl>
</sourceDesc>
</fileDesc>
</teiHeader>
<news>
<headline>ชาวภูเก็ตร้องดีเอสไอ สนามกอล์ฟนายทุนรังแกคนจน!</headline>
<lead>ชาวตำบลกระทู้ ภูเก็ต ร้องดีเอสไอ เดือดร้อนถูกนายทุนฟ้องไล่ที่ เอาไปสร้างสนามกอล์ฟ จนไม่มีที่ดินทำกิน ด้านดีเอสไอเตรียมลงพื้นที่ตรวจสอบข้อเท็จจริง</lead>
<neck></neck>
<body><p>  วันนี้ (28 พ.ค.) เมื่อเวลา <time when="14:30:00">14.30 น.</time>ที่กรมสอบสวนคดีพิเศษ (ดีเอสไอ) นายเชิง น้ำแก้ว อายุ 46 ปี พร้อมตัวแทนชาวบ้าน ต.กระทู้ อ.กระทู้ จ.ภูเก็ต ประมาณ 30 คน เดินทางมาร้องขอความเป็นธรรมกับ นายสรรเสริญ ปาลวัฒก์วิไชย ผอ.สำนักคดีคุ้มครองผู้บริโภคและสิ่งแวดล้อม กรณีได้รับความเดือดร้อนถูกบริษัทเอกชนฟ้องร้องอ้างกรรมสิทธิ์ในดินทำกินที่ตกทอดกันมา ในพื้นที่ ม.3 ต.กระทู้ เนื้อที่ประมาณ 10 กว่าไร่ ซึ่งบริเวณใกล้เคียงพบว่ามีนายทุนเข้ามาก่อสร้างสนามกอล์ฟ ทั้งนี้ ชาวบ้านได้นำใบเสร็จเสียภาษีบำรุงท้องที่มาแสดงเป็นหลักฐาน เบื้องต้นนายสรรเสริญได้รับเรื่องไว้ พร้อมให้สอบปากคำชาวบ้าน ขณะเดียวกันจะได้มอบหมายให้พนักงานสอบสวนดีเอสไอดำเนินการตรวจสอบข้อเท็จจริง        </p>
<p> นายสรรเสริญ กล่าวว่า ชาวบ้านประมาณ 10 หลังคาเรือน ได้รับความเดือนร้อนเรื่องที่ดินทำกินซึ่งอยู่มานาน ต่อมาถูกบริษัทเอกชนฟ้องไล่ที่ และอ้างกรรมสิทธิ์ที่ดินผืนดังกล่าวเช่นเดียวกัน ชาวบ้านเกรงจะต้องเสียกรรมสิทธิในที่ดินและต้องชดใช้ค่าเสียหาย จึงต้องการให้ดีเอสไอเข้าไปช่วยเหลือและบรรเทาความเดือดร้อน ซึ่งจะเร่งรัดให้พนักงานสอบสวนดีเอสไอดำเนินการลงพื้นที่เพื่อตรวจสอบข้อเท็จจริงต่อไป</p></body>
</news>
