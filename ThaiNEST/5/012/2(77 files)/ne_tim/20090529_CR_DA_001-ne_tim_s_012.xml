<teiHeader>
<fileDesc>
<titleStmt>
  <title>ตร.เร่งรวมข้อมูลล่ามือปาหิน-ตั้งจุดตรวจเข้มเส้นทาง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-29 09:58:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200565&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตร.เร่งรวมข้อมูลล่ามือปาหิน-ตั้งจุดตรวจเข้มเส้นทาง</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (29 พ.ค.) จากกรณีคนร้ายปาหินใส่รถยนต์จนเสียหลักพลิกคว่ำ และมีผู้บาดเจ็บ-เสียชีวิต บนถนนสายโพธิ์พระยา-อ่างทอง บ้านนาทอง หมู่ 2 ตำบลโพธิ์พระยา อำเภอเมืองสุพรรณบุรี จังหวัดสุพรรณบุรี นั้น</p>
<p>พ.ต.อ.วีระ บุตรโพธิ รองผู้บังคับการตำรวจภูธร จ.สุพรรณบุรี กล่าวว่า ในพื้นที่ จ.สุพรรณบุรี มีคดีคนร้ายปาหินใส่รถยนต์อยู่บ้าง แต่ไม่รุนแรงเหมือนเหตุการณ์ที่เกิดขึ้นในเส้นทางสายโพธิ์พระยา-อ่างทอง ซึ่งจุดเกิดเหตุครั้งนี้ไม่ห่างจากแหล่งชุมชน คาดว่าน่าจะเกิดจากความคึกคะนองของกลุ่มวัยรุ่น แต่ตำรวจยังไม่ตัดประเด็นการก่อเหตุเพื่อชิงทรัพย์</p>
<p>ส่วนการติดตามตัวคนร้ายนั้น พ.ต.อ.วีระ กล่าวว่า ขณะนี้ตำรวจกำลังเร่งรวบรวมพยานหลักฐาน ชี้แจงข้อมูลทั้งหมดให้ได้ ไม่น้อยกว่า 70-80% เพื่อให้ศาลออกหมายจับผู้ก่อเหตุ</p>
<p>สำหรับมาตรการป้องกันไม่ให้เกิดการก่อเหตุลักษณะนี้ พ.ต.อ.วีระ กล่าวว่า ได้สั่งกำชับไปยังสถานีตำรวจในพื้นที่ให้เข้มงวด โดยตั้งจุดตรวจและลาดตระเวณตามเส้นทางต่าง ๆ ให้มากขึ้น.
</p></body>
</news>
