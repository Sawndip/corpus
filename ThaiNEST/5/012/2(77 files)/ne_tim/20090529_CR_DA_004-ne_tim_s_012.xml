<teiHeader>
<fileDesc>
<titleStmt>
  <title>หนุ่มซ่าถ่ายคลิปจ้องจับผิดตร.เจอรวบมีรูปหวิว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-29 09:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200546&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>หนุ่มซ่าถ่ายคลิปจ้องจับผิดตร.เจอรวบมีรูปหวิว</headline>
<lead>รวบหนุ่มเมืองกรุงเก่า ย่องเงียบถ่ายภาพ ตร.สืบสวนอยุธยา ขณะนอนหลับพักผ่อนในโรงพัก พบคลิปแอบถ่ายสาวศาลากลางโรงพยาบาล ห้างสรรพสินค้าเพียบ อ้างหน้าตาเฉย เป็นเหยี่ยวข่าว เก็บภาพไว้ใช้งาน ตรวจสอบไม่พบหลักฐานต้นสังกัดจับส่งดำเนินคดี พร้อมตรวจสอบหาต้นตอคลิปเพิ่มเติม</lead>
<neck></neck>
<body><p>เมื่อเวลา <time when="07:00:00">07.00 น.</time> วันที่ 28 พ.ค. พ.ต.ท.มนัสเวท ทองอิ่ม สว.สส.สภ.พระนครศรีอยุธยา พร้อมพวกจับกุมตัวนายณรงค์ฤทธิ์ สุพลัง อายุ 32 ปี อยู่บ้านเลขที่ 58/2 หมู่ 3 ต.ลำตะเคียน อ.ผักไห่ จ.พระนครศรีอยุธยา พร้อมของกลางเป็นกล้องวิดีโอขนาดเล็กคล้ายปากกา 1 อัน วิทยุสื่อสาร 1 เครื่อง และโทรศัพท์มือถือ 1 เครื่อง ขณะที่ผู้ต้องหากำลังใช้กล้องดังกล่าวถ่ายภาพเจ้าหน้าที่ตำรวจฝ่ายสืบสวนนอนหลับอยู่ภายในห้องสืบสวน สภ.พระนครศรีอยุธยา และจาก การตรวจสอบกล้องดังกล่าวพบภาพคลิปวิดีโอ จำนวนมาก ส่วนใหญ่เป็นภาพแอบถ่ายใต้กระโปรง สาวที่ทำงานบนศาลากลางจังหวัด ห้างสรรพสินค้า โรงพยาบาล รวมทั้งภาพของตำรวจชุดสืบสวนที่กำลังนอนหลับ จึงยึดกล้องเอาไว้เป็นหลักฐาน  </p>
<p>จากการสอบสวนนายณรงค์ฤทธิ์  อ้างว่าเป็นผู้สื่อข่าวแต่ไม่บอกสังกัด และไม่พบเอกสารใด ๆ ที่แสดงว่าเป็นผู้สื่อข่าว และยังกล่าวอ้างว่าเป็น กก.ตร.สภ.พระนครศรีอยุธยา ซึ่งตรวจสอบก็ไม่เป็นความจริง ซึ่งนายณรงค์ฤทธิ์  อ้างว่าต้องการที่จะถ่ายภาพที่พบเห็นต่าง ๆ เอาไว้เพื่อใช้ประโยชน์ประกอบการทำข่าว ก่อนหน้าที่จะถูกจับจะมาติดตามคดีที่น้องชายถูกจับ แต่พอดีเดินผ่านมาที่ห้องสืบสวน เห็นตำรวจนอนหลับกันอยู่จึงนึกสนุกเข้าไปถ่ายภาพเก็บเอาไว้ แต่ตำรวจตื่นขึ้นมาก่อนเลยถูกจับ ส่วนภาพสาว ๆ นั้นถ่ายไว้ดูเล่นเท่านั้น</p>
<p>พ.ต.ท.มนัสเวท เปิดเผยว่า  ตนและผู้ใต้บังคับบัญชาเพิ่งกลับจากการติดตามคดีค้างเก่า เมื่อช่วงกลางดึกคืนที่ผ่านมา แล้วเข้ามาพักผ่อน แต่ช่วงเช้าได้ยินเสียงคล้ายคนเดินจึงลุกขึ้นมาดู ก็พบนายณรงค์ฤทธิ์ กำลังใช้วัตถุขนาดเล็กเดินส่องหน้าตำรวจที่นอนอยู่ แต่นายณรงค์ฤทธิ์ไหวตัววิ่งหนี จึงไล่กวดจับกุมตัวเอาไว้ได้ เบื้องต้นตั้งข้อหาก่อความวุ่นวายเดือดร้อนรำคาญ ส่วนเรื่อง   คลิปวิดีโอนั้นหากมีผู้เสียหายมาแจ้งก็จะดำเนินคดีอีก ซึ่งเชื่อว่าผู้ต้องหาน่าจะถ่ายมานานแล้วยังไม่บอกว่าเอาไปลงเว็บไซต์หรือเปล่า เนื่องจากแต่ละไฟล์รูปมีการเขียนชื่อสถานที่ไว้ชัดเจน ซึ่งต้องตรวจสอบอย่างละเอียดอีกครั้ง.
</p></body>
</news>
