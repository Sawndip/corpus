<teiHeader>
<fileDesc>
<titleStmt>
  <title>จับแก๊งค้ายาแบ่งขาย นศ.-ซาเล้งลักทรัพย์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 13:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059878  </bibl>
</sourceDesc>
</fileDesc>
</teiHeader>
<news>
<headline>จับแก๊งค้ายาแบ่งขาย นศ.-ซาเล้งลักทรัพย์</headline>
<lead>ตำรวจประชาชื่นรวบแก๊งค้ายาบ้ากำลังแบ่งยาใส่ถุงพลาสติกขนาดเล็กระบายขายเยาวชนนักศึกษา ยึดของกลาง 539 เม็ด อีกรายจับขโมยควบซาเล้งออกตระเวนลักทรัพย์ขายร้านรับซื้อของเก่า ควบคุมตัวได้ขณะไปร่วมงานศพญาติที่วัดเสมียนนารี รายสุดท้ายจับโจ๋ริค้ายา ไหวตัวทันตลอดตำรวจดักจับขณะเยี่ยมแฟนสาวติดคุก กระโจนหนีลงน้ำข้างคลองเรือนจำแต่ไม่รอด</lead>
<neck></neck>
<body><p>วันนี้ (28 พ.ค.) เมื่อเวลา <time when="08:30:00">08.30 น.</time> พ.ต.ท.พัฒน์พงศ์ ทองสาริ สว.สป.สน.ประชาชื่น พร้อมด้วย ร.ต.ต.สมพงษ์ บุตรรัตน์ รอง สว.สป.สน.ประชาชื่น พร้อมเจ้าหน้าที่ฝ่ายสืบสวนปราบปราม สน.ประชาชื่น ร่วมกันทำการจับกุมตัว นายไพโรจน์ หรือจิ๋ว หาญพิมาย อายุ 19 ปี อยู่บ้านเลขที่ 93 ซอยสมบูรณ์สุข แขวบางซื่อ เขตบางซื่อ กรุงเทพฯ และนาย ณัฐวุฒิ หรือเทิง ทองอินทร์ อายุ 19 ปี อยู่บ้านเลขที่ 553/4 ซอยนพเก้า (ประชาชื่น 37) แขวงบางซื่อ เขตบางซื่อ กรุงเทพ พร้อมของกลางยาบ้าจำนวน 3 ถุง รวม 539 เม็ด ซองพลาสติกใสที่ใช้สำหรับใส่ยาบ้าจำนวนหนึ่ง โดยสามารถจับกุมตัวผู้ต้องหาทั้ง 2 คนได้ที่บ้านเช่าไม่มีเลขที่ ซอยนพเก้า (ประชาชื่น 37) แขวงและเขตบางซื่อ กรุงเทพฯ</p>
<p>พ.ต.ท.พัฒน์พงศ์ เปิดเผยว่า สืบเนื่องมาจากเจ้าหน้าที่ได้รับการร้องเรียนจากผู้ปกครองของเด็กนักเรียนและนักศึกษาย่านประชาชื่นว่าผู้ต้องหาทั้ง 2 คนมักจะลักลอบจำหน่ายยาบ้าให้กับเด็กนักเรียนและนักศึกษา เจ้าหน้าที่จึงได้เฝ้าติดตามดูพฤติกรรม จนกระทั่งได้ให้สายลับทำการล่อซื้อยาบ้ากับผู้ต้องหาทั้ง 2 คนที่บ้านดังกล่าว ซึ่งขณะที่เจ้าหน้าที่เข้าจับกุมตัวพบว่าผู้ต้องหาทั้ง 2 คนกำลังนำยาบ้าใส่ถุงพลาสติกเล็กขายให้เด็กและนักศึกษาอยู่ เบื้องต้นได้แจ้งข้อหามียาเสพติดไว้ในความครอบครองเพื่อจำหน่ายโดยผิดกฎหมาย</p>
<p>รายที่ 2 เมื่อเวลา <time when="09:00:00">09.00 น.</time>ได้ร่วมกันทำการจับกุมตัว นายสมัย บุญโส อายุ 23 ปี อยู่เลขที่ 25หมู่ 1 ต.วังยายทอง อ.เทพารักษ์ จ.นครราชสีมา ตามหายจับของศาอาญา ทึ่ 278/2551 ลงวันที่ 23 ม.ค.51 โดยกล่าวหาว่าร่วมกันลักทรัพย์ โดยกระทำความผิดตั้งแต่ 2 คนขึ้นไป โดยใช้ยานพาหนะ โดยทำการจับกุมตัวได้ที่บริเวณสุดซอยไทรคู่ ชุมชน กม.11 แขวงลาดยาว เขตจตุจักร กรุงเทพฯ</p>
<p>พ.ต.ท.พัฒน์พงศ์ กล่าวว่า สืบเนื่องมาจากเมื่อวันที่ 9 ธ.ค.50 ผู้ต้องหาพร้อมพวกได้เข้าไปทำการลักทรัพย์ โดยใช้สามล้อเครี่อง หรือซาเล้ง เข้าไปลักทรัพย์ในโครงการหมู่บ้านกลางกรุง ถ. กำแพงเพชร 6 แขวงและเขตจตุจักร กรุงเทพฯ และได้ทรัพย์ประกอบด้วย ตู้ไฟ ส่ายไฟ ของที่อยู่ในโครงการของหมู่บ้านไปหลายรายการ จากนั้นได้นำไปขายให้กับร้านขายของเก่า จนกระทั่งทางเจ้าหน้าที่สืบทราบมาว่าเป็นนายสมัย จึงได้ขออนุมัติหมายจับจากศาลอาญา ต่อมาทางผู้ต้องหาได้หลบหนีไปอยู่ที่บ้านต่างจังงหวัด จนกระทั่งผู้ต้องหาได้เดินทางมางานศพญาติที่วัดเสมียนนารี และกลับมาที่บ้านพัก เจ้าหน้าที่จึงได้เข้าทำการจับกุม</p>
<p>รายสุดท้ายเมื่อเวลา <time when="10:00:00">10.00 น.</time> ตำรวจได้ร่วมกันทำการจับกุมตัว นายวุฒิพงษ์ อรรถเมธี อายุ 27 ปี อยุ่บ้านเลขที่ 37 ชุมชนประชาร่วมใจ 1 แขวงลาดยาว เขตจตุจกัร กรุงเทพฯ ตามหมายจับของศาลอาญา ที่ 73/2552 ลงวันที่ 30 มิ.ย 52 ในข้อหาร่วมกันมียาเสพติดประเภท 1 ไว้ในความครอบครองเพื่อจำหน่ายโดยผิดกฎหมาย โดยจับกุมได้บริเวณภายในคลองข้างเรือนจำหญิง ถ.งามวงศ์วาน แขวงลาดยาว เขตจตุจักร กรุงเทพฯ</p>
<p>พ.ต.ท.พัฒน์พงศ์ กล่าวว่า เจ้าหน้าที่สืบทราบว่านายวุฒิพงษ์จะเดินทางไปเยี่ยม น.ส.ดวงใจ หรือแอน ปราบพินาศ 25 ปี แฟนสาวที่ติดคุกอยู่ที่เรือนจำในคดียาเสพติดในพื้นที่ สน.ประชาชื่น จำนวน 69 เม็ด เมื่อวันที่ 12 มี.ค.52 ที่ชุมชนป่ากล้วย ขณะที่เจ้าหน้าที่จะเข้าจับกุม นายวุฒิพงษ์ไหวตัวทันและกระโดดลงน้ำข้างชุมชนป่ากล้วยหลบหนีไปได้ ต่อมานายวุฒิพงษ์ได้เดินทางไปเยี่ยมแฟนสาวอีก และเห็นเจ้าหน้าที่ชุดเดิมที่เคยเข้าจับกุมจึงได้วิ่งหลบหนีกระโดดน้ำข้างคลองเรือนจำหญิง แต่ไปไม่รอดถูกเจ้าหน้าที่จับกุมตัวเอาไว้ได้</p></body>
</news>
