<teiHeader>
<fileDesc>
<titleStmt>
  <title>สพน.ถอดใจไม่แตะชุมพร-ประจวบฯ "นครสวรรค์"สนผุดโรงไฟฟ้านิวเคลียร์  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco05110752&sectionid=0103&day=2009-07-11  </bibl>
</sourceDesc>
</fileDesc>
</teiHeader>
<news>
<headline><orgName>สพน.</orgName>ถอดใจไม่แตะชุมพร-ประจวบฯ "นครสวรรค์"สนผุดโรงไฟฟ้านิวเคลียร์</headline>
<lead></lead>
<neck></neck>
<body><p>นายชวลิต พิชาลัย รองผู้อำนวยการ<orgName>สำนักงานนโยบายและแผนพลังงาน</orgName> ในฐานะรองผู้อำนวยการ<orgName>สำนักพัฒนาโครงการโรงไฟฟ้านิวเคลียร์</orgName> (<orgName>สพน.</orgName>) เปิดเผยในงานสัมมนาโครงการสร้างความรู้ ความเข้าใจ และการมีส่วนร่วมของประชาชนต่อพลังงานนิวเคลียร์ ว่า กระทรวงพลังงานอยู่ระหว่างการเผยแพร่ความรู้ความเข้าใจในการผลิตไฟฟ้าจากพลังงานนิวเคลียร์ในพื้นที่ต่างๆ ทั่วประเทศ โดยได้ศึกษาความเหมาะสมและความเป็นไปได้ในการสร้างโรงไฟฟ้านิวเคลียร์ในประเทศไทย คาดว่าจะแล้วเสร็จปี 2553 หรือต้นปี 2554 ทั้งนี้มีการสำรวจรวม 14 พื้นที่ ได้แก่ ชลบุรี 1 แห่ง ชัยนาท 1 แห่ง สุราษฎร์ธานี 2 แห่ง ประจวบคีรีขันธ์ 2 แห่ง ชุมพร 3 แห่ง และ นครศรีธรรมราช 5 แห่ง และต้องคัดเลือกให้เหลือ 5 แห่ง และ 3 แห่งตามลำดับภายในกลางปี 2553 </p>

<p>"แต่ได้ตัดพื้นที่ใน จ.ชุมพร และประจวบคีรีขันธ์ออกไปแล้ว เนื่องจากมีการคัดค้าน ขณะเดียวกันก็มีหลายพื้นที่ที่ประชาชนบางกลุ่มเห็นด้วยที่จะให้มีโรงไฟฟ้านิวเคลียร์ เช่น ที่ จ.นครสวรรค์ ซึ่งพื้นที่ที่มีความเป็นไปได้ในทางธรณีวิทยาควรจะนำมาอยู่ในแผนการศึกษาทั้งหมด โดยเฉพาะพื้นที่ในแถบรอบอ่าวไทย ซึ่งมีชั้นหินที่แข็งแรง หรือในพื้นที่ใกล้แหล่งน้ำ และสายส่ง ขณะที่ย่านอันดามันอาจไม่เหมาะสม เนื่องจากเสี่ยงต่อการเกิดสึนามิ แผ่นดินไหว และกระทบต่อโครงสร้างของโรงไฟฟ้าได้"</p>

<p>นายชวลิตกล่าวว่า ถึงแผนพัฒนากำลังผลิตไฟฟ้า (พีดีพี) จากฉบับที่ 2007 ปรับปรุงครั้งที่ 2 เป็นฉบับปี 2009 ว่า เชื่อว่าคงจะไม่ทำให้ต้องเลื่อนโรงไฟฟ้านิวเคลียร์ออกไป อย่างไรก็ตาม โรงไฟฟ้านิวเคลียร์จะเกิดได้หรือไม่ อยู่ที่การยอมรับของประชาชน และการตัดสินใจของรัฐบาล</p></body>
</news>
