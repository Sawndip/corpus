<teiHeader>
<fileDesc>
<titleStmt>
  <title>ก.เกษตรฯ เตรียมหารือหน่วยงานที่เกี่ยวข้อง เปิดตลาดการค้าข้าวกับไซบีเรีย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206150150&tb=N255206&return=ok&news_headline="%a1.%e0%a1%c9%b5%c3%cf%20%e0%b5%c3%d5%c2%c1%cb%d2%c3%d7%cd%cb%b9%e8%c7%c2%a7%d2%b9%b7%d5%e8%e0%a1%d5%e8%c2%c7%a2%e9%cd%a7%20%e0%bb%d4%b4%b5%c5%d2%b4%a1%d2%c3%a4%e9%d2%a2%e9%d2%c7%a1%d1%ba%e4%ab%ba%d5%e0%c3%d5%c2"  </bibl>
</sourceDesc>
</fileDesc>
</teiHeader>
<news>
<headline><orgName>ก.เกษตรฯ</orgName> เตรียมหารือหน่วยงานที่เกี่ยวข้อง เปิดตลาดการค้าข้าวกับ<orgName>ไซบีเรีย</orgName></headline>
<lead><orgName>กระทรวงเกษตรและสหกรณ์</orgName> เตรียมหารือหน่วยงานที่เกี่ยวข้อง เปิดตลาดการค้าข้าวกับ<orgName>ไซบีเรีย</orgName>เนื่องจากมองเห็นศักยภาพด้านการค้าการลงทุนที่ดี หลังประเทศรัสเซียคู่ค้าสำคัญของไทยประสบวิกฤตเศรษฐกิจเช่นเดียวกับไทย</lead>
<neck></neck>
<body><p>นายอภิชาต จงสกุล เลขาธิการ<orgName>สำนักงานเศรษฐกิจการเกษตร</orgName> (<orgName>สศก.</orgName>) เปิดเผยว่า <orgName>กระทรวงเกษตรและสหกรณ์</orgName> เตรียมหารือร่วมกับทูตพาณิชย์ <orgName>กระทรวงการท่องเที่ยวและกีฬา</orgName> <orgName>ธนาคารเพื่อการส่งออกและนำเข้า</orgName> (<orgName>เอ็กซิมแบงก์</orgName>) และหน่วยที่เกี่ยวข้อง เพื่อเปิดตลาดการค้ากับประเทศไซบีเรีย ซึ่งเป็นประเทศที่ห่างจากรัฐเซียประมาณ 700 กิโลเมตร เนื่องจาก <orgName>ไซบีเรีย</orgName> เป็นประเทศที่มีประชากรประมาณ ร้อยละ 40 ของประชากรในรัสเซีย ดังนั้น<orgName>กระทรวงเกษตรฯ</orgName> จึงมองเห็นศักยภาพด้านการค้า การลงทุนร่วมกับ<orgName>ไซบีเรีย</orgName> ที่สำคัญไซบีเรีย เป็นประเทศที่บริโภคข้าวเหมือนกับประเทศในแถบเอเชีย จึงน่าจะเป็นโอกาสในการส่งออกสินค้าเกษตรไทย นอกจากนี้<orgName>ไซบีเรีย</orgName>ยังเป็นประเทศที่มีความอุดมสมบูรณ์ในด้านทรัพยากรธรรมชาติ เหมาะที่จะทำธุรกิจด้วย ดังนั้นหลังการเจรจาเพื่อส่งสินค้าด้านการเกษตรไปจำหน่าย จึงอาจทำการเจรจาตั้งโรงงานผลิตสินค้า เพื่อใช้วัตถุดิบจาก<orgName>ไซบีเรีย</orgName>ส่งออกไปยังประเทศใกล้เคียงด้วย </p>
<p>เลขาธิการ<orgName>สำนักงานเศรษฐกิจการเกษตร</orgName> กล่าวเพิ่มเติมว่า ขณะนี้<orgName>รัสเซีย</orgName> ยังประสบวิกฤตเศรษฐกิจทางการเงินเช่นเดียวกับทั่วโลก ส่งผลให้การค้าระหว่างไทยกับรัสเซีย ในช่วงครึ่งปีแรกของปี 2552 ยอดการส่งออก<orgName>รัสเซีย</orgName>ลดลงประมาณร้อยละ 10-20 จากปี 2551 ที่ไทยและรัฐเซียมีการค้าระหว่างกันประมาณ 1.27 แสนล้านบาท โดย<orgName>รัสเซีย</orgName>นำเข้าสินค้า<orgName>ไทย</orgName>เป็นอันดับ 1 ประมาณ 3.15 หมื่นล้านบาท แต่<orgName>ไทย</orgName>เสียดุลการค้าทั้งหมดประมาณ 5 หมื่นล้านบาทต่อปี ให้กับรัสเซีย เนื่องจาก<orgName>ไทย</orgName>ส่งออกสินค้าด้านเกษตร อาทิ ข้าว ยางพารา อาหารทะเล และผลไม้กระป๋อง ขณะที่นำเข้าสินค้าอุตสาหกรรมหนัก </p></body>
</news>
