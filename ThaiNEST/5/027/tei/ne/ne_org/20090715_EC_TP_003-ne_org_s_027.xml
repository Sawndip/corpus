<teiHeader>
<fileDesc>
<titleStmt>
  <title>เบรกTORสายสีแดงจี้ไจก้าอุ้มรับเหมาไทย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150709/7768  </bibl>
</sourceDesc>
</fileDesc>
</teiHeader>
<news>
<headline><orgName>เบรกTOR</orgName>สายสีแดงจี้ไจก้าอุ้มรับเหมา<orgName>ไทย</orgName></headline>
<lead>บอร์ด<orgName>รถไฟฯ</orgName>  สั่งเบรก  TOR  สายสีแดง  บางซื่อ-รังสิต  จี้ฝ่ายบริหารเร่งเจรจาไจก้าปรับเงื่อนไข  เปิดทางผู้รับเหมา<orgName>ไทย</orgName>ร่วมงานวางระบบโยธา  คาดปี  2557  เปิดให้บริการ</lead>
<neck></neck>
<body><p>นายถวัลย์รัฐ   อ่อนศิระ   รองปลัด<orgName>กระทรวงคมนาคม</orgName>  ในฐานะประธานคณะกรรมการ   (บอร์ด)  <orgName>การรถไฟแห่งประเทศไทย</orgName>  (<orgName>ร.ฟ.ท.</orgName>)  เปิดเผยว่า  ที่ประชุมบอร์ดเมื่อวันที่  13  ก.ค.  มีมติให้ฝ่ายบริหาร  <orgName>ร.ฟ.ท.</orgName>ไปเร่งรัดเจรจากับ<orgName>องค์กรความร่วมมือระหว่างประเทศของญี่ปุ่น</orgName>  (<orgName>ไจก้า</orgName>)  เพื่อปรับเงื่อนไขการก่อสร้างโครงการรถไฟฟ้าสายสีแดง  ช่วงบางซื่อ-รังสิต  โดยขอให้มีผู้รับเหมาคน<orgName>ไทย</orgName>ร่วมทุนในการก่อสร้างงานโยธาด้วย</p>

      <p>"บอร์ดให้ชะลอการออกร่างทีโออาร์ออกไปก่อนเพื่อให้ผู้บริหาร  <orgName>ร.ฟ.ท.</orgName>ไปเจรจากับ<orgName>ไจก้า</orgName>ว่า  ให้ผู้รับเหมา<orgName>ไทย</orgName>ร่วมงานด้านโยธาด้วย  ซึ่งได้ขอให้เร่งรัดดำเนินงานให้แล้วเสร็จภายในปลายเดือน  ก.ค.-ต้นเดือน  ส.ค.นี้  จากนั้นให้เร่งเดินหน้าประกาศทีโออาร์และประมูลคาดว่าภายในเดือน  ธ.ค.นี้  จะได้ตัวผู้รับเหมาและเริ่มก่อสร้างได้ต้นปี  2553"  นายถวัลย์รัฐ  กล่าว</p>

      <p>แหล่งข่าวจาก   <orgName>ร.ฟ.ท.</orgName>กล่าวว่า  การก่อสร้างรถไฟฟ้าสายสีแดง  ช่วงบางซื่อ-รังสิต   ได้แบ่งออกเป็น  3  สัญญา  ประกอบด้วย  งานโยธา  2  สัญญา  คือ  สัญญาที่  1  สถานีรถไฟบางซื่อ  รวมอาคารซ่อมบำรุง  ประกอบด้วย  งานทางวิ่งยกระดับจากสถานีบางซื่อจาก  กม.6-12  รวมสถานีบางซื่อ  สถานีจตุจักร  อาคารซ่อมบำรุง  รถชานเมืองและรถทางไกล,  ถนนและสะพานยกระดับ</p>

      <p>สัญญาที่   2   โครงสร้างยกระดับ  บางซื่อ-รังสิต  รวมสถานีรายทาง  ประกอบด้วย   งานทางวิ่งยกระดับจาก  กม.12-32  ที่สถานีรังสิต  รวมงานสถานีรายทาง  8  สถานี  คือ   วัดเสมียนนารี,  บางเขน,  ทุ่งสองห้อง,  หลักสี่,  การเคหะ,  ดอนเมือง,  หลักหก   และสถานีรังสิต,  ถนนและสะพานยกระดับ  ทั้ง  2  สัญญามีมูลค่ารวม  45,000  ล้านบาท  และสัญญาที่  3  งานสัญญาวางรางและระบบรถไฟฟ้า  มูลค่า  20,000  ล้านบาท</p>

      <p>รวม  3  สัญญา  เป็นมูลค่าโครงการประมาณ  75,548  ล้านบาท  คาดว่าการก่อสร้างใช้เวลาประมาณ  4  ปี  สามารถเปิดให้บริการได้ภายในปี  2557.</p></body>
</news>
