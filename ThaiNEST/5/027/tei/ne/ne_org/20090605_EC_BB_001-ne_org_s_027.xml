<teiHeader>
<fileDesc>
<titleStmt>
  <title>รฟท.จ้างเยอรมนีคุมแอร์พอร์ตลิงค์-เปิดทางการมี.ค.53  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/05/news_28875819.php?news_id=28875819  </bibl>
</sourceDesc>
</fileDesc>
</teiHeader>
<news>
<headline><orgName>รฟท.</orgName>จ้าง<orgName>เยอรมนี</orgName>คุมแอร์พอร์ตลิงค์-เปิดทางการมี.ค.53</headline>
<lead><orgName>ร.ฟ.ท.</orgName>จ้าง ”<orgName>ดอยช์บาห์น</orgName>” จากเยอรมนี บริหารเดินรถไฟฟ้าโครงการแอร์พอร์ตลิงค์ พร้อมฝึกอบรมพนักงานรถไฟช่วง 3 ปีแรก ตั้งเป้าเปิดให้บริการเต็มรูปแบบเดือน มี.ค.2553 รับลูก ครม.เร่งตั้งบริษัทลูกภายใน 30 วัน</lead>
<neck></neck>
<body><p>นางสร้อยทิพย์ ไตรสุทธิ์ ผู้อำนวยกา<orgName>รสำนักงานนโยบายและแผนการขนส่งและจราจร (สนข.)</orgName> เปิดเผยว่า นายโสภณ ซารัมย์ รัฐมนตรีว่าการ<orgName>กระทรวงคมนาคม</orgName> เร่งรัดให้<orgName>การรถไฟแห่งประเทศไทย (ร.ฟ.ท.)</orgName> ดำเนินการตามแผนยุทธศาสตร์การปรับโครงสร้างการบริหารจัดการเพื่อฟื้นฟูฐานะการเงิน หลังได้รับอนุมัติจาก ครม.เมื่อวันที่ 3 มิ.ย.ที่ผ่านมา โดยแผนดังกล่าวระบุว่า ในช่วงปี 2552-2561 <orgName>รัฐบาล</orgName>จะลงทุนโครงสร้างพื้นฐานในส่วนของงานโยธาให้ <orgName>ร.ฟ.ท.</orgName>จำนวน 191,314 ล้านบาท เช่น โครงการรถไฟทางคู่ และโครงการระบบขนส่งมวลชนสายสีแดง </p>

<p>นอกจากนั้น นายโสภณกำชับให้ <orgName>ร.ฟ.ท.</orgName>เร่งเปิดให้บริการโครงการระบบขนส่งทางรถไฟเชื่อมท่าอากาศยานสุวรรณภูมิ และสถานีรับส่งผู้โดยสารอากาศยานในเมือง หรือแอร์พอร์ต เรล ลิงค์ ซึ่ง <orgName>ร.ฟ.ท.</orgName>จะรับมอบงานก่อสร้างโครงการจากผู้รับเหมาในเดือน พ.ย.2552 หลังจากนั้นจะเป็นการทดลองระบบการเดินรถ </p>

<p>ทั้งนี้ <orgName>ร.ฟ.ท.</orgName>จะเปิดเดินรถอย่างไม่เป็นทางการในวันที่ 5 ธ.ค.2552 ตั้งเป้าว่าจะเปิดให้บริการอย่างเป็นทางการในเดือน มี.ค.2553 โดยช่วง 3 ปีแรก <orgName>ร.ฟ.ท.</orgName>จะว่าจ้าง<orgName>บริษัท Deutsche Bahn International (DBI)</orgName> จากประเทศเยอรมนี ทำหน้าที่ผู้บริหารจัดการเดินรถ รวมทั้งจัดฝึกอบรมพนักงาน <orgName>ร.ฟ.ท.</orgName></p>

<p>อย่างไรก็ตาม การบริหารจัดการเดินรถในโครงการแอร์พอร์ตลิงค์จะอยู่ในความรับผิดชอบของบริษัทลูก ซึ่ง <orgName>ร.ฟ.ท.</orgName>จะเป็นผู้ถือหุ้น 100% คาดว่าจะจัดตั้งบริษัทลูกได้ภายใน 30 วัน หลังได้รับอนุมัติจาก <orgName>ครม.</orgName>เมื่อวันที่ 3 มิ.ย.ที่ผ่านมา โดยบริษัทลูกที่จัดตั้งขึ้นจะมี 4 หน่วยธุรกิจ คือ หน่วยธุรกิจแอร์พอร์ตลิงค์ หน่วยธุรกิจเดินรถโดยสาร หน่วยธุรกิจเดินรถสินค้า และหน่วยธุรกิจการเดินรถไฟฟ้าอื่น คือระบบรถไฟฟ้าสายสีแดง ซึ่งอยู่ระหว่างดำเนินการ</p>

<p>ส่วนการจัดตั้งบริษัทบริหารทรัพย์สิน เบื้องต้น<orgName>กระทรวงคมนาคม</orgName>จะตั้งคณะกรรมการติดตามตรวจสอบทรัพย์สินของ <orgName>ร.ฟ.ท.</orgName> โดยเฉพาะที่ดินซึ่งมีอยู่จำนวนมาก โดยต้องแบ่งประเภทระหว่างที่ดินที่ใช้ในกิจการรถไฟกับที่ดินที่จะนำมาพัฒนาเชิงพาณิชย์ เพื่อให้เกิดความชัดเจนก่อนจะวางแผนบริหารทรัพย์สิน โดยบริษัทบริหารทรัพย์สินจะทำหน้าที่จัดหาเอกชนเพื่อพัฒนาและบริหารที่ดิน <orgName>ร.ฟ.ท.</orgName> โดยบริษัทจะทำหน้าที่บริหารสัญญาเช่าเท่านั้น </p>

<p>ทั้งนี้ <orgName>ครม.</orgName>ได้อนุมัติให้ <orgName>ร.ฟ.ท.</orgName>ตั้งบริษัท 2 บริษัทลูกภายใน 30 วัน คือ บริษัทเดินรถ และบริษัทบริหารทรัพย์ หลังจากนั้นให้เสนอ <orgName>ครม.</orgName>พิจารณาอีกครั้ง โดย <orgName>ร.ฟ.ท.</orgName>รับผิดชอบเฉพาะลงทุนโครงสร้างพื้นฐานเพื่อแก้ปัญหาหนี้ราว 7.28 หมื่นล้านบาท และภาระจ่ายบำเหน็จบำนาญพนักงานอีก 5.26 หมื่นล้านบาท</p></body>
</news>
