<teiHeader>
<fileDesc>
<titleStmt>
  <title>ตั้งทีมแก้ปัญหาสภาพคล่องเอสเอ็มอี"ส.อ.ท.-บสย."คาดเซ็นเอ็มโอยูก.ค.นี้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090617/17313/%e0%b8%95%e0%b8%b1%e0%b9%89%e0%b8%87%e0%b8%97%e0%b8%b5%e0%b8%a1%e0%b9%81%e0%b8%81%e0%b9%89%e0%b8%9b%e0%b8%b1%e0%b8%8d%e0%b8%ab%e0%b8%b2%e0%b8%aa%e0%b8%a0%e0%b8%b2%e0%b8%9e%e0%b8%84%e0%b8%a5%e0%b9%88%e0%b8%ad%e0%b8%87%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5%e0%b8%aa.%e0%b8%ad.%e0%b8%97.%e0%b8%9a%e0%b8%aa%e0%b8%a2.%e0%b8%84%e0%b8%b2%e0%b8%94%e0%b9%80%e0%b8%8b%e0%b9%87%e0%b8%99%e0%b9%80%e0%b8%ad%e0%b9%87%e0%b8%a1%e0%b9%82%e0%b8%ad%e0%b8%a2%e0%b8%b9%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>ตั้งทีมแก้ปัญหาสภาพคล่องเอสเอ็มอี"<orgName>ส.อ.ท.</orgName>-<orgName>บสย.</orgName>"คาดเซ็น<orgName>เอ็มโอยู</orgName>ก.ค.นี้</headline>
<lead><orgName>ส.อ.ท.</orgName>-<orgName>บสย.</orgName>ตั้งคณะทำงานร่วมแก้ปัญหาขาดสภาพคล่องของเอสเอ็มอี คาดเซ็น<orgName>เอ็มโอยู</orgName>เดือนกรกฎาคมนี้ ด้านประธาน<orgName>ส.อ.ท.</orgName>เตรียมพบแบงก์ชาติ 18 มิถุนายนนี้ ถกปัญหาแบงก์ไม่ปล่อยกู้-ค่าเงินบาท</lead>
<neck></neck>
<body><p>นายธนิต โสรัตน์ รองประธานส<orgName>ภาอุตสาหกรรมแห่งประเทศไทย</orgName> (<orgName>ส.อ.ท.</orgName>) เปิดเผยภายหลังหารือกับนายพิชิต อัคราทิตย์ ประธาน<orgName>คณะกรรมการบรรษัทประกันสินเชื่ออุตสาหกรรมขนาดย่อม</orgName> (<orgName>บสย.</orgName>) ว่า ได้ชี้แจงกรณีที่ผู้ประกอบการขนาดกลางและขนาดย่อม (เอสเอ็มอี) มีปัญหาขาดสภาพคล่องไม่สามารถขอสินเชื่อจากธนาคารได้ เนื่องจากมีหลักทรัพย์ค้ำประกันไม่เพียงพอ ขณะที่บางรายมีปัญหาหนี้ที่ไม่ก่อให้เกิดรายได้ (เอ็นพีแอล) และจากการหารือทั้งสองฝ่ายตกลงที่จะทำบันทึกความตกลง (<orgName>เอ็มโอยู</orgName>) ในการค้ำประกันสินเชื่อให้แก่สมาชิก<orgName>ส.อ.ท.</orgName> และทั้งสองฝ่ายจะตั้งคณะทำงานเพื่อกำหนดรายละเอียดข้อตกลงและเร่งให้ลงนามภายในเดือนกรกฎาคมนี้</p>

 <p>นอกจากนี้ <orgName>ส.อ.ท.</orgName>ต้องการให้ <orgName>บสย.</orgName>มีข้อตกลงให้ค้ำประกันสินเชื่อเป็นกลุ่ม หากเอสเอ็มอีรายใดเป็นเอ็นพีแอล ก็จะร่วมกันหาวิธีเพื่อให้สามารถขอสินเชื่อได้ รวมทั้งปัจจุบัน <orgName>บสย.</orgName>ค้ำประกันให้เอสเอ็มอีประมาณ 20% ของวงเงินสินเชื่อและส่วนที่เหลือผู้กู้ต้องค้ำประกันเอง ซึ่งจะมีวงเงินที่ <orgName>บสย.</orgName>เข้าไปค้ำประกันไม่เกิน 20 ล้านบาท โดย <orgName>ส.อ.ท.</orgName>จะขอให้วงเงินกู้ของเอสเอ็มอีที่ไม่เกิน 20 ล้านบาท ไม่ต้องใช้หลักทรัพย์ค้ำประกัน แต่จะให้ <orgName>บสย.</orgName>เข้าไปค้ำประกันสินเชื่อทั้งหมด</p>

<p> ด้านนายสมมาต ขุนเศรษร รองเลขาธิการ <orgName>ส.อ.ท.</orgName> กล่าวว่า นายสันติ วิลาสศักดานนท์ ประธาน <orgName>ส.อ.ท.</orgName>จะเข้าพบนางธาริษา วัฒนเกส ผู้ว่าการ<orgName>ธนาคารแห่งประเทศไทย</orgName> (<orgName>ธปท.</orgName>) ในวันที่ 18 มิถุนายนนี้ ซึ่ง <orgName>ธปท.</orgName>เชิญไปรับฟังเกี่ยวกับนโยบายการเงินที่จะช่วยในการฟื้นฟูเศรษฐกิจ โดย <orgName>ส.อ.ท.</orgName>จะขอหารือเกี่ยวกับการปล่อยสินเชื่อของธนาคารพาณิชย์ ซึ่งที่ผ่านมาผู้ประกอบการมีปัญหาในการขอสินเชื่อ และ จะหารือเกี่ยวกับอัตราแลกเปลี่ยนด้วย เพราะขณะนี้เงินบาทมีแนวโน้มแข็งค่าอย่างต่อเนื่อง ถ้า <orgName>ธปท.</orgName>เห็นว่าการส่งออกมีความสำคัญในการฟื้นตัวของเศรษฐกิจ<orgName>ไทย</orgName>ก็ควรจะมีการเข้ามาดูอัตราแลกเปลี่ยนให้เหมาะสม</p>

 <p>"ผู้ส่งออกเห็นว่าค่าเงินบาทปัจจุบันที่ 34 บาท เป็นอัตราที่แข็งค่ามากกว่าประเทศคู่แข่งในภูมิภาค หากปล่อยให้เงินบาทมีอัตราแข็งค่ามากกว่าประเทศอื่นจะทำให้ขีดความสามารถการแข่งขันลดลง และขณะนี้หลายประเทศพยายามดูแลค่าเงินของตัวเองให้อ่อนค่าลงเพื่อเพิ่มโอกาสในการส่งออก เช่น สิงคโปร์ ญี่ปุ่น" นายธนิตกล่าว</p></body>
</news>
