<teiHeader>
<fileDesc>
<titleStmt>
  <title>ซีพีเอฟทุ่ม 4.5 พันล.ขยายลงทุนตั้งเป้าปี 52 ยอดขายโตไม่ต่ำ 10%  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090606/15875/%e0%b8%8b%e0%b8%b5%e0%b8%9e%e0%b8%b5%e0%b9%80%e0%b8%ad%e0%b8%9f%e0%b8%97%e0%b8%b8%e0%b9%88%e0%b8%a14.5%e0%b8%9e%e0%b8%b1%e0%b8%99%e0%b8%a5.%e0%b8%82%e0%b8%a2%e0%b8%b2%e0%b8%a2%e0%b8%a5%e0%b8%87%e0%b8%97%e0%b8%b8%e0%b8%99%e0%b8%95%e0%b8%b1%e0%b9%89%e0%b8%87%e0%b9%80%e0%b8%9b%e0%b9%89%e0%b8%b2%e0%b8%9b%e0%b8%b552%e0%b8%a2%e0%b8%ad%e0%b8%94%e0%b8%82%e0%b8%b2%e0%b8%a2%e0%b9%82%e0%b8%95%e0%b9%84%e0%b8%a1%e0%b9%88%e0%b8%95%e0%b9%88%e0%b8%b310.html  </bibl>
</sourceDesc>
</fileDesc>
</teiHeader>
<news>
<headline><orgName>ซีพีเอฟ</orgName>ทุ่ม 4.5 พันล.ขยายลงทุนตั้งเป้าปี 52 ยอดขายโตไม่ต่ำ 10%</headline>
<lead>"<orgName>ซีพีเอฟ</orgName>" เดินหน้าขยายการลงทุนทั้งในและต่างประเทศ ด้วยงบกว่า 4.5 พันล้านบาท ชี้ปีนี้ธุรกิจอาหารเติบโตดี สวนทางภาวะเศรษฐกิจ ตั้งเป้ายอดขายรวมทั้งปีเติบโต 10% จากปีก่อน</lead>
<neck></neck>
<body><p>นายอดิเรก ศรีประทักษ์ กรรมการผู้จัดการใหญ่และประธานคณะผู้บริหาร <orgName>บริษัท เจริญโภคภัณฑ์อาหาร จำกัด (มหาชน)</orgName> หรือ <orgName>ซีพีเอฟ</orgName> เปิดเผยว่า ภาพรวมธุรกิจของซีพีเอฟในปี 2552 มีการเติบโตที่ดี และเชื่อว่า 6 เดือนที่เหลือของปีนี้จะดีต่อเนื่อง แม้ภาวะเศรษฐกิจถดถอยจะกระทบไปทั่วโลกก็ตาม แต่ธุรกิจอาหารไม่ได้รับผลกระทบ โดยบริษัทยังคงมีการขยายการลงทุนตามปกติ โดยเฉพาะการลงทุนในต่างประเทศที่เห็นว่ามีศักยภาพ</p>

 <p>"ยอดขายรวมของเราในปีนี้คาดว่าจะเติบโต 5-10% จากปีที่ผ่านมา เนื่องจากซีพีเอฟได้มีการปรับปรุงประสิทธิภาพการบริหารจัดการและลดต้นทุนมาต่อเนื่อง โดยไตรมาส 1 ที่ผ่านมาเรามีกำไร 770 ล้านบาท ดีขึ้นจากช่วงเดียวกันของปีก่อน และมั่นใจว่าไตรมาส 2 และ 3 ก็จะดีต่อเนื่องทำให้ทั้งปี 2552 นี้จะเป็นปีที่ดีเด่นที่สุดปีหนึ่ง" นายอดิเรกกล่าว</p>

<p> ทั้งนี้ เมื่อต้นเดือนมิถุนายนที่ผ่านมา <orgName>ซีพีเอฟ</orgName>ได้เปิดโรงงานอาหารสัตว์และธุรกิจสุกรครบวงจรอย่างเป็นทางการ ณ กรุงมอสโก สหพันธรัฐรัสเซีย ภายใต้ชื่อ<orgName>บริษัท เจริญโภคภัณฑ์ฟู้ดส์ (โอเวอร์ซีส์) จำกัด</orgName> ด้วยงบลงทุน 3,500 ล้านบาท นับเป็นการลงทุนในต่างประเทศเป็นประเทศที่ 8  ซึ่งนอกจาก<orgName>รัสเซีย</orgName>แล้วยังมี <orgName>ตุรกี</orgName> <orgName>มาเลเซีย</orgName> <orgName>ลาว</orgName> <orgName>ฟิลิปปินส์</orgName> <orgName>อังกฤษ</orgName> <orgName>จีน</orgName> และ<orgName>อินเดีย</orgName> นอกจากนี้ ยังอยู่ระหว่างการเตรียมการก่อสร้างฟาร์มสุกรในรัสเซียอีก 2 แห่ง วางแผนระยะ 5 ปี จะสามารถผลิตสุกรขุนได้จำนวน 1 ล้านตัวต่อปี</p>

<p> นายไพศาล จิระกิจเจริญ ประธานผู้บริหารฝ่ายการเงิน <orgName>ซีพีเอฟ</orgName> กล่าวว่า แผนการลงทุนในปีนี้จะแบ่งเป็น 2 ส่วนคือการลงทุนในประเทศที่จะเน้นการปรับปรุงเพิ่มประสิทธิภาพการผลิตโรงงานแปรรูปด้วยงบ 2 พันล้านบาท ส่วนการลงทุนในต่างประเทศจะใช้งบลงทุน 2.5 พันล้านบาท แบ่งเป็นการลงทุนเพิ่มโรงงานแปรรูปไก่ในตุรกี 500 ล้านบาท ส่วนที่อินเดียจะลงทุนสร้างโรงงานอาหารสัตว์บก และโรงฟักลูกไก่เนื้อใน ใช้งบ 500 ล้านบาท ส่วนการก่อสร้างฟาร์มสุกรในรัสเซียจะใช้งบอีก 1,000 ล้านบาท ส่วนที่เหลืออีก 500 ล้านบาท จะเป็นการลงทุนปรับปรุงประสิทธิภาพอื่นๆ</p></body>
</news>
