<teiHeader>
<fileDesc>
<titleStmt>
  <title>ค่ายรถเล็งขนเงินเข้าไทยBOIเร่งหาแหล่งทุนช่วย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165646  </bibl>
</sourceDesc>
</fileDesc>
</teiHeader>
<news>
<headline>ค่ายรถเล็งขนเงินเข้าไทย<orgName>BOI</orgName>เร่งหาแหล่งทุนช่วย</headline>
<lead></lead>
<neck></neck>
<body><p>นางอรรชกา สีบุญเรือง บริมเบิล เลขาธิการ<orgName>คณะกรรมการส่งเสริมการลงทุน</orgName>(<orgName>บีโอไอ</orgName>) เปิดเผยว่า ได้รับมอบหมายจากนายกรัฐมนตรีให้ติดตามการเข้ามาลงทุนของนักลงทุนต่างชาติที่จะย้ายฐานการผลิตเข้ามาในไทย โดยเฉพาะการหาแหล่งเงินทุนในประเทศรองรับ เพราะปัจจุบันมีความยากลำบากที่จะนำเงินทุนจากบริษัทแม่ในต่างประเทศเข้ามาลงทุนในไทยโดยตรง ขณะเดียวกันล่าสุด<orgName>บีโอไอ</orgName>ได้มีมติส่งเสริมการลงทุนผลิตรถยนต์ในประเทศเพื่อรองรับการย้ายฐานการผลิตของต่างชาติ เพราะขณะนี้หลายค่ายรถยนต์อยู่ระหว่างปรับโครงสร้าง จึงเป็นไปได้ที่จะย้ายฐานการผลิตรถยนต์นั่งเข้ามาในไทย ซึ่งเงื่อนไขการเปิดรับส่งเสริมการลงทุนจึงจำกัดเวลาต้องภายในสิ้นปี 2553</p> 

<p>"คาดว่าจะมี 1-2 ค่ายรถยนต์ย้ายฐานผลิตมาไทย น่าจะเป็นค่ายรถยนต์จากกลุ่มประเทศตะวันตก นอกจากนี้ยังมีค่ายญี่ปุ่นที่ลงทุนในไทยอยู่แล้ว อาจจะขยายกำลังการผลิตให้ใหญ่ขึ้น ด้วยขนาดเม็ดเงินลงทุนตามเงื่อนไขที่บีโอไอกำหนดไว้ 10,000-15,000 ล้านบาทต่อโครงการ ซึ่งนายกรัฐมนตรีได้มอบหมายให้<orgName>บีโอไอ</orgName>ดูแลหาแหล่งเงินทุน และถ้ามีการย้ายฐานการผลิตจริงจะส่งผลดีต่ออุตสาหกรรมชิ้นส่วนยานยนต์ไทย โดยทั้งปีนี้คาดว่า จะมียอดขอรับส่งเสริมการลงทุนตามเป้าหมายที่ตั้งไว้ 400,000 ล้านบาท ซึ่งลดลงจากเป้าหมายเดิม 600,000 ล้านบาท" นางอรรชกา กล่าว </p></body>
</news>
