<teiHeader>
<fileDesc>
<titleStmt>
  <title>ขน 2,500 ราย ออก Made in Thailand กระตุ้นส่งออกหด  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-03 16:14:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000075567  </bibl>
</sourceDesc>
</fileDesc>
</teiHeader>
<news>
<headline>ขน 2,500 ราย ออก Made in Thailand กระตุ้นส่งออกหด</headline>
<lead>รมว. <orgName>พาณิชย์</orgName> เผยตัวเลขส่งออก 5 เดือนแรก เจอผลพ่วงจากภาวะวิกฤตเศรษฐกิจ ส่งผลอัตราการขยายตัวลดลงถึงร้อยละ 22.9 ตั้งเป้าไตรมาส 3 และ 4 ขยายตัวร้อยละ 0-3 เพื่อช่วยบรรเทาความเดือดร้อนของผู้ประกอบการ ทาง<orgName>ก.พาณิชย์</orgName> ร่วมกับ ภาคเอกชน จัดงาน Made in Thailand 2009 ขนผู้ประกอบการกว่า 2,500 บริษัท มาร่วมออกบูท พร้อมเชิญตัวแทนจำหน่ายทั้งในและต่างประเทศ มารวมงานกว่า 2,000 ราย โดยงานจัดขึ้น 10 วัน วันที่ 3-12 กรกฎาคม นี้ ที่ อิมแพค เมืองทองธานี</lead>
<neck></neck>
<body><p>นางพรทิวา นาคาศัย รัฐมนตรีว่าการ<orgName>กระทรวงพาณิชย์</orgName> กล่าวถึงการส่งออกสินค้า<orgName>ไทย</orgName>ไปต่างประเทศ ในช่วง 5 เดือนแรกของปี คือ มกราคม ถึง พฤษภาคม มีอัตราการขยายตัวลดลงถึงร้อยละ 22.9 อันเป็นผลกระทบจากวิกฤตเศรษฐกิจ<orgName>โลก</orgName> ซึ่งในช่วงไตรมาสที่ 3 และ 4 ของปี 2552 ตั้งเป้าอัตราการขยายตัวไว้ที่ร้อยละ 0-3 หรือ กำหนดไว้ที่ 177,841-183,177 ล้านเหรียญสหรัฐ โดยรัฐบาล มีแผนกระตุ้นในหลายแนวทาง โดยเฉพาะการจัดงานแสดงสินค้าไทย และการออกไปโรดโชว์สินค้าไทยในต่างประเทศ</p>
       
       <p>ทั้งนี้ เพื่อช่วยบรรเทาความเดือดร้อนผู้ประกอบการ และช่วยกระตุ้นการขับเคลื่อนเศรษฐกิจของประเทศ ล่าสุดได้มีการจัดงาน Made in Thailand 2009 ซึ่งมีผู้ประกอบการทั้งระดับชุมชน และท้องถิ่น ผู้ประกอบการ SME และผู้ส่งออก รายใหญ่ กว่า 2,500 บริษัท นำสินค้าและบริการมาร่วมออกบูท ถึง 4,699 คูหา บนพื้นที่ 100,000 ตารางเมตร ประกอบด้วย อาหาร เครื่องดื่ม เฟอร์นิเจอร์ และของแต่งบ้าน แฟชั่น และเครื่องหนัง อัญมณี เครื่องประดับ ผลิตภัณฑ์เพื่อสุขภาพและความงาม ชิ้นส่วน และอุปกรณ์ รถยนต์ เครื่องใช้ไฟฟ้า และอิเล็กทรอนิคส์ ผลิตภัณฑ์ OTOP สินค้าธงฟ้า ราคา ประหยัด ตลอดจนธุรกิจบริการ การท่องเที่ยว และธุรกิจแฟรนไชส์</p>
       
      <p> สำหรับการจัดงานครั้งนี้ ได้มีการเชิญผู้ซื้อรายสำคัญทั้งในและต่างประเทศ กว่า 2,000 ราย โดยเป็นประเทศเพื่อนบ้านในภูมิภาคอาเซียน แอฟริกาใต้ ยุโรปตะวันออก และตะวันออกลาง มาร่วมเจรจากาค้าและสั่งซื้อสินค้าโดยตรง จากผู้ประกอบการ<orgName>ไทย</orgName></p>
       
       <p>วัตถุประสงค์ ของการจัดงาน Made in Thailand 2009 ครั้งนี้ เพื่อสร้างโอกาสในการขยายการค้า การลงทุนให้กับผู้ส่งออกสินค้า และบริการของ<orgName>ไทย</orgName> เป็นการเปิดโอกาสให้ผู้ซื้อทั้งในและต่างประเทศ โดยเฉพาะกลุ่มผู้ซื้อประเภท Cash & Carry ได้เข้าถึงแหล่งผลิต และผู้ค้าโดยตรง รวมทั้งแสดงให้เห็นถึงศักยภาพของสินค้าส่งออกของไทย ภายใต้ชื่อ Made in Thailand และต้องการแสดงให้ทั่วโลกได้เห็นมาตรฐานภาพลักษณ์ของ<orgName>ไทย</orgName> ในฐานะ One-Stop Shopping in Asia</p>
       
       <p>โดยการจัดงานดังกล่าวมีขึ้นเป็นเวลา 10 วัน ระหว่างวันที่ 3-12 กรกฎาคม นี้ เวลา 10.00-21.00 น. ณ ชาเลนเจอร์ 1-3 อาคาร 2-8 อิมแพค เมืองทองธานี</p></body>
</news>
