<teiHeader>
<fileDesc>
<titleStmt>
  <title>บีโอไอเปิดนักธุรกิจอาเซียนถือหุ้นเหมืองแร่60%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923937.php?news_id=28923937  </bibl>
</sourceDesc>
</fileDesc>
</teiHeader>
<news>
<headline><orgName>บีโอไอ</orgName>เปิดนักธุรกิจอาเซียนถือหุ้นเหมืองแร่60%</headline>
<lead><orgName>บีโอไอ</orgName>จัดประชาพิจารณ์เปิดเสรีลงทุนอาเซียน ก่อนเสนอสภาพิจารณาข้อตกลงผ่อนปรน เพิ่มสัดส่วนนักธุรกิจอาเซียนถือหุ้นในธุรกิจเหมืองแร่ได้ 60% <orgName>ส.อ.ท.</orgName>ชี้เปิดเสรีลงทุนอาเซียนสร้างโอกาสไทยขยายลงทุนในประเทศเพื่อนบ้านมากขึ้น</lead>
<neck></neck>
<body><p>ดร.อรรชกา สีบุญเรือง บริมเบิล เลขาธิการ<orgName>คณะกรรมการส่งเสริมการลงทุน</orgName> (<orgName>บีโอไอ</orgName>) กล่าวในการสัมมนาเวทีสาธารณะเรื่อง "การเปิดเสรีลงทุนในอาเซียนภายใต้ความตกลงการลงทุนของอาเซียน (เอซีไอเอ)" วานนี้ (12มิ.ย.) ว่า ข้อตกลงดังกล่าวครอบคลุมการเปิดเสรี คุ้มครอง ส่งเสริมและอำนวยความสะดวกการลงทุน โดยให้สิทธิพิเศษแก่นักธุรกิจอาเซียนลงทุนได้เสรีในสาขาต่างๆ มากขึ้น เช่น เกษตร ประมง ป่าไม้ เหมืองแร่และอุตสาหกรรมการผลิต ซึ่งบีโอไออยู่ระหว่างรับฟังความเห็นเพื่อจัดอยู่ในรายการข้อสงวน คาดเสร็จเดือน ส.ค.นี้ ก่อนเสนอสภาพิจารณา</p>

<p>"แนวทางเปิดเสรีลงทุนของ<orgName>ไทย</orgName>จะผ่อนปรนสัดส่วนถือหุ้นของนักลงทุนอาเซียน ในสาขาเหมืองแร่ โดยเพิ่มจาก 49% เป็น 60% เนื่องจากเหมืองแร่เป็นสาขาที่ไทยขาดศักยภาพ และเป็นไปตามพันธกรณีอาเซียนเดิมที่ไทยผูกพันไว้ว่า ปี 2553 จะเปิดเสรี 4 สาขา คือ ผลิตแป้งข้าว พืชไร่ เลี้ยงสัตว์น้ำ ป่าไม้ ซึ่งปัจจุบันต่างชาติถือหุ้นเกิน 50% โดยจะพิจารณาให้นักลงทุนอาเซียนถือหุ้นเกิน 50% แต่ไม่ถึง 100%"</p>

<p>นายเจน นำชัยศิริ รองเลขาธิการ<orgName>สภาอุตสาหกรรมแห่งประเทศไทย</orgName> (<orgName>ส.อ.ท.</orgName>) กล่าวว่า ไทยมีโอกาสที่จะลงทุนในอาเซียน เพราะ<orgName>อาเซียน</orgName>มีวัตถุดิบที่หลากหลาย ขณะที่ค่าแรงงานต่ำ โดยเฉพาะในเวียดนาม อินโดนีเซีย และกัมพูชา นอกจากนั้น<orgName>อินโดนีเซีย</orgName>เป็นตลาดอาหารฮาลาลขนาดใหญ่ และในอนาคต<orgName>อาเซียน</orgName>จะมีสมาชิกเพิ่มอีกคือ ติมอร์ตะวันออก หากนักธุรกิจอาเซียนประสานการลงทุนเป็นซัพพลายเชน จะทำให้มีศักยภาพดึงดูดการลงทุนจากประเทศอื่นๆ แข่งกับจีนได้</p>

<p>นายชวลิต เอกบุตร กรรมการผู้จัดการใหญ่ <orgName>บริษัทเอสซีจี เปเปอร์ จำกัด (มหาชน)</orgName> กล่าวว่า เอสซีจีมองเห็นศักยภาพการลงทุนในอาเซียน เพียงแต่นักลงทุนในอาเซียน ยังไม่ได้รับการปฏิบัติพิเศษกว่านักลงทุนนอก<orgName>กลุ่มอาเซียน</orgName> ซึ่งหากเปิดเสรีลงทุนในอาเซียนจะทำให้นักลงทุนอาเซียนได้รับการปฏิบัติที่ดีกว่า </p>

<p>นายหลักชัย กิตติพล กรรมการผู้จัดการใหญ่ <orgName>บริษัทไทยฮั้ว ยางพารา จำกัด (มหาชน)</orgName> กล่าวว่า <orgName>บีโอไอ</orgName>ควรมีหน่วยงานดูแลนักลงทุนไทยที่ไปลงทุนในต่างประเทศ เพื่อช่วยนักธุรกิจ<orgName>ไทย</orgName>ไม่ให้ถูกลอยแพ รวมทั้งภาครัฐควรจัดกลไกการเงินให้แก่นักธุรกิจ<orgName>ไทย</orgName>ด้วย</p></body>
</news>
