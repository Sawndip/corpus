<teiHeader>
<fileDesc>
<titleStmt>
  <title>ทีโอเอ ปรับจังหวะ รุก  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/business/bizweek/20090617/51324/%e0%b8%97%e0%b8%b5%e0%b9%82%e0%b8%ad%e0%b9%80%e0%b8%ad-%e0%b8%9b%e0%b8%a3%e0%b8%b1%e0%b8%9a%e0%b8%88%e0%b8%b1%e0%b8%87%e0%b8%ab%e0%b8%a7%e0%b8%b0-%e0%b8%a3%e0%b8%b8%e0%b8%81.html  </bibl>
</sourceDesc>
</fileDesc>
</teiHeader>
<news>
<headline><orgName>ทีโอเอ</orgName> ปรับจังหวะ รุก</headline>
<lead>การเดินเครื่องธุรกิจสี ตระกูล “ตั้งคารวคุณ” ใส่เกียร์เดินหน้าอย่างหนักในช่วง 5 ปีที่ผ่านมา โดยเฉพาะการพาแบรนด์ <orgName>ทีโอเอ</orgName> ออกไปโตนอกบ้าน</lead>
<neck>“<orgName>ทีโอเอ</orgName>เน้นทำตลาดในเอเชียเป็นหลัก โดยมองไปที่ประเทศในเอเชียที่มีประชากรมาก”</neck>
<body><p>วิชั่นจาก ประจักษ์ ตั้งคารวคุณ ประธานกรรมการบริหาร <orgName>กลุ่มบริษัททีโอเอ</orgName> เป็นทั้งผู้ริเริ่มก่อตั้งและปลุกปั้นธุรกิจสีแบรนด์ไทย “<orgName>ทีโอเอ</orgName>” ให้เป็นที่รู้จักทั้งในและต่างประเทศ อาทิ ลาว เวียดนาม มาเลเซีย</p>

<p>การแปรเปลี่ยนสนามแข่งขันเกิดขึ้นในช่วง 5 ปีมานี้ ภายใต้มุมมองเขตแดนธุรกิจในโลกที่เปิดกว้าง และเมื่อตลาดนั้นๆ มีความต้องการในปริมาณมาก เท่ากับเป็นโอกาสของทีโอเอ</p>

<p>มูลค่าการค้าในต่างประเทศของสี<orgName>ทีโอเอ</orgName> วันนี้ มีประมาณ 90% และส่งออกอีก 10% แต่ในอนาคตแล้ว ตลาดสี<orgName>ทีโอเอ</orgName>ในต่างประเทศ จะมีอัตราการเติบโตขึ้นอย่างเด่นชัดจากการขยายการลงทุนภูมิภาคเอเชียในช่วงที่ผ่านมา
ทิศทาง<orgName>ทีโอเอ</orgName>ยังคงสานต่อ แต่ภายใต้วิกฤติเศรษฐกิจและกำลังซื้อ การโหมหนักในตลาดในประเทศ เป็นทิศทางที่ชัดเจนมากกว่า</p>

<p>“เศรษฐกิจอย่างนี้ ไม่จำเป็นต้องรีบ”</p>

<p>อย่างไรเสียไม่ช้าหรือเร็ว <orgName>ทีโอเอ</orgName>ต้องปรับธุรกิจสู่ต่างประเทศมากขึ้น แต่ในช่วงเวลานี้ ประจักษ์มองว่าเป็นการเดินแบบค่อยเป็นค่อยไป</p>

<p>การบริหารจัดการธุรกิจในประเทศ และองค์กรให้พร้อมรบ เป็นเรื่องที่ให้น้ำหนัก โดยประจักษ์มอบหมายให้ จตุภัทร์ ลูกชายเข้ามารับผิดชอบ</p>

<p>สภาพคล่องของระบบการขาย สำคัญมากในธุรกิจสี เพื่อสะท้อนถึงความเสี่ยงที่จะตามมาหากบริหารจัดการไม่ดี 
การติดตามการปล่อยเครดิตให้กับร้านค้าสีที่เริ่มส่อเค้าผิดนัดชำระเงิน ด้วยการมอนิเตอร์วงเงินที่ปล่อยเครดิตในแต่ละครั้ง</p>

<p>แนวทางบริหารต้นทุน “หลังบ้าน” ให้เกิดประสิทธิภาพเกิดขึ้นแล้วในทีโอเอ</p>

<p>การบริหารสต็อกให้อยู่ในระดับที่เหมาะสม หลังเจอวิกฤติต้นทุนน้ำมัน ทำให้พัฒนาเป็นแผนงานต่อเนื่อง
ค่าใช้จ่ายด้านการตลาดอยู่ในทิศทาง “ใช้เท่าที่จำเป็น” โดยใช้วิธีเกาะติดและเข้าถึงเน็ตเวิร์คระบบสาขาที่ถือว่าเป็นอีกจุดแข็งของทีโอเอ</p>

<p>และงานหินสำหรับ<orgName>ทีโอเอ</orgName> วันนี้ คือ การพัฒนาคน</p>

<p>“เงิน” ไม่ใช่เรื่องใหญ่ แต่ “คน” สำคัญอย่างมากสำหรับ<orgName>ทีโอเอ</orgName> ทั้งการบุกตลาดต่างประเทศมากขึ้นในอนาคต แม้แต่ตลาดในประเทศ</p>

<p>แผนงานการสร้างคน สร้างทีม <orgName>ทีโอเอ</orgName>รุ่นใหม่ เป็นการเตรียมความพร้อม “หลังบ้าน” <orgName>ทีโอเอ</orgName> ที่อาศัยจังหวะเศรษฐกิจไม่ดี หันมาสร้างมูลค่าให้องค์กร</p>

<p>ทุน  เทคโนโลยีและการผลิต  ช่องทางการจัดจำหน่าย การตลาดและการขาย เป็นความครบเครื่องที่ทีโอเอมีเป็น “ทุนเดิม” หากผสานกับ “ทุน” ที่ว่าด้วย “คน” ซึ่งอยู่ระหว่างบ่มเพาะ</p>

<p>วันนี้ <orgName>ทีโอเอ</orgName>เพียงแค่ “พักรบ” เท่านั้น</p></body>
</news>
