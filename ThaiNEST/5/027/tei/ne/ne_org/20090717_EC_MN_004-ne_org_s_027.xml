<teiHeader>
<fileDesc>
<titleStmt>
  <title>ไข้หวัด 2009 พ่นพิษ SMEs  สอยรายได้ร่วง 6 แสนล้าน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-17 12:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000080808  </bibl>
</sourceDesc>
</fileDesc>
</teiHeader>
<news>
<headline>ไข้หวัด 2009 พ่นพิษ SMEs  สอยรายได้ร่วง 6 แสนล้าน</headline>
<lead>ไข้หวัดใหญ่สายพันธุ์ใหม่ 2009 ลามธุรกิจภาค SMEs คาดกระทบรายได้ถึงสิ้นปีนี้ หดไปกว่า 3แสนถึง 6 แสนล้านบาท สาขาท่องเที่ยวและเกี่ยวเนื่องรับกรรมสูงสุด จี้ภาครัฐเร่งสร้างความชัดเจนหยุดกระแสตื่นกลัว ขณะที่ยอดส่งออก 6 เดือนแรก ลดกว่าแสนล้าน คาดทั้งปีติดลบ 10%</lead>
<neck></neck>
<body><p>ดร.ณัฐพล นิมมานพัชรินทร์ ผู้อำนวยการโครงการวิเคราะห์และเตือนภัย SMEs รายสาขา (SAW <orgName>สำนักงานส่งเสริมวิสาหกิจขนาดกลางและขนาดย่อม</orgName> (<orgName>สสว.</orgName>) เผยว่า ผลกระทบจากการระบาดของโรคไข้หวัดใหญ่สายพันธุ์ใหม่ 2009 คาดว่าจากสถานการณ์ปัจจุบันจนถึงปลายปีพ.ศ.2552 จะทำให้รายได้รวมของผู้ประกอบการเอสเอ็มอี<orgName>ไทย</orgName>ทั้งประเทศ ที่คาดการณ์ไว้ว่าตลอดทั้งปีจะมียอดรายได้รวมกว่า 6.6 ล้านล้านบาท ลดลงประมาณ 5-10% หรือคิดเป็นเงินกว่า 3 แสนล้านบาทถึง 6 แสนล้านบาท และหากสถานการณ์ระบาดของโรครุนแรงมากขึ้น รวมถึงยอดผู้เสียชีวิตเพิ่มขึ้นอย่างน่าตกใจ จะทำให้รายได้รวมของเอสเอ็มอีลดลงไปอีก ซึ่งจะมากน้อยเพียงใด ขึ้นอยู่กับความรุนแรงของสถานการณ์การระบาด</p>
       
       <p>ทั้งนี้ สาขาธุรกิจที่จะได้รับผลกระทบสูงสุด คือ ท่องเที่ยวและธุรกิจต่อเนื่อง ไม่ว่าจะเป็นโรงแรม รีสอร์ต สินค้าที่ระลึก ร้านอาหาร สัมมนา บันเทิง ฯลฯ นอกจากนั้น ผลกระทบที่เกิดขึ้นกับผู้ประกอบการเอสเอ็มอีจะรุนแรงกว่าผู้ประกอบการรายใหญ่ เนื่องจากเอสเอ็มอีมีข้อจำกัดในหลายๆ ด้าน เช่น ศักยภาพการแข่งขัน การบริหารธุรกิจ และที่สำคัญจากข้อมูลความเป็นจริงพบว่า เอสเอ็มอีกว่า 98% ใช้ทุนส่วนตัวในการทำธุรกิจ มีเพียง 2% เท่านั้นที่ทำธุรกิจโดยอาศัยทุนสถาบันการเงิน ดังนั้น เมื่อเกิดวิกฤตเศรษฐกิจ จะทำให้ธุรกิจเกิดปัญหาขาดสภาพคล่อง และขาดเงินทุนหมุนเวียนได้เร็วกว่า ซึ่งเป็นภาวะเสี่ยงอย่างมากต่อการประกอบธุรกิจ</p>
       
       <p>ดร.ณัฐพล ระบุด้วยว่า สิ่งสำคัญขณะนี้ภาครัฐต้องเร่งสร้างความชัดเจนถึงแนวทางแก้ปัญหาการระบาดของโรคไข้หวัดใหญ่สายพันธุ์ใหม่2009 เนื่องจากลักษณะนิสัยของคน<orgName>ไทย</orgName>ส่วนใหญ่จะตื่นตระหนกได้ง่าย หากแนวทางแก้ไขไม่ชัดเจน จะยิ่งก่อความสับสนให้ประชาชน ส่งผลกระทบต่อภาคธุรกิจมากขึ้นไปอีก</p>
       
       <p>ทั้งนี้ ในส่วนของสถานการณ์ส่งออกของภาคเอสเอ็มอี ไตรมาสที่ 1 ยอดส่งออกรวมมีมูลค่าเพิ่ม 2% จากช่วงเดียวกันเมื่อปีที่แล้ว ส่วนไตรมาส 2 ยอดส่งออกลดลงถึง 27% รวม 2 ไตรมาส หรือ 6 เดือนแรก ยอดส่งออกของเอสเอ็มอี ลดลง 13% คิดเป็นมูลค่ากว่า 1 แสนล้านบาท</p>
       
      <p> สำหรับคาดการณ์ส่งออกในไตรมาส 3 คาดว่าจะลดลงอีก 20% ขณะที่ไตรมาส 4 จะดีดตัวขึ้นมาเล็กน้อยประมาณ 5% จากคำสั่งซื้อที่มาตามเทศกาลต่างๆ เช่น ปีใหม่ เป็นต้น โดยมียอดส่งออกติดลบประมาณ 15% และเมื่อรวมทั้งปีแล้ว คาดว่า มูลค่าการส่งออกของเอสเอ็มอีไทย จะลดลงประมาณ 10% จากปีแล้ว ซึ่งมีมูลค่า 1.7 ล้านล้านบาท ทำให้ยอดส่งออกปีนี้ของเอสเอ็มอีมีมูลค่าเหลือประมาณ 1.53 ล้านล้านบาท</p>
       
       <p>“แนวโน้มส่งออกของเอสเอ็มอีในช่วงไตรมาสแรก ยังถือว่าอยู่ในระดับดี แต่หลังจากเข้าไตรมาส 2 ทิศทางกลับแย่ลง ต่างกับรายใหญ่ที่ไตรมาสแรก ส่งออกหดไปกว่า 34% แต่ไตรมาส 2 เหลือลบ 10% แสดงให้เห็นว่า รายใหญ่มีการปรับตัวได้ดีกว่าเอสเอ็มอี อีกทั้งแนวโน้มในครึ่งหลัง การส่งออกของเอสเอ็มอีจะยังไม่ดีนัก ขณะที่รายใหญ่จะปรับตัวได้ดีขึ้นเรื่อยๆ</p></body>
</news>
