<teiHeader>
<fileDesc>
<titleStmt>
  <title>ม็อบไทรอัมพ์บุกประท้วง “บีโอไอ” ต้นเหตุปลดคนงาน 2 พันราย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-13 12:07:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000078770  </bibl>
</sourceDesc>
</fileDesc>
</teiHeader>
<news>
<headline><orgName>ม็อบไทรอัมพ์</orgName>บุกประท้วง “<orgName>บีโอไอ</orgName>” ต้นเหตุปลดคนงาน 2 พันราย</headline>
<lead><orgName>ม็อบไทรอัมพ์</orgName> 600 คน บุกกระทุ้ง “<orgName>บีโอไอ</orgName>” อัดมาตรการให้สิทธิพิเศษโรงงานแห่งใหม่ที่ จ.นครสวรรค์ เป็นต้นเหตุให้มีการปลดคนงาน 2 พันราย ถือเป็นการฉวยโอกาส ลั่นปักหลักจนกว่าจะได้รับคำตอบ</lead>
<neck></neck>
<body><p>มีรายงานข่าวแจ้งว่า พนักงาน<orgName>บริษัท บอดี้แฟชั่น (ประเทศไทย) จำกัด</orgName> เป็นบริษัทในเครือ<orgName>บริษัท ไทรอัมพ์อินเตอร์เนชั่นแนล</orgName> จำนวนประมาณ 600 คน ได้ตั้งแถวเดินขบวนจากสี่แยกลาดพร้าวมุ่งหน้าขาออก ถนนวิภาวดีรังสิต เพื่อยื่นหนังสือต่อ<orgName>สำนักงานคณะกรรมการส่งเสริมการลงทุน</orgName> (<orgName>บีโอไอ</orgName>) สอบถามกรณีที่<orgName>บีโอไอ</orgName>ให้สิทธิพิเศษการลงทุนแก่บริษัทในการขยายโรงงานที่จังหวัดนครสวรรค์ มูลค่า 75.5 ล้านบาท เมื่อกลางปี 2551 จนส่งผลให้มีการปลดคนงานที่อำเภอบางพลี จังหวัดสมุทรปราการ จำนวน 1,959 คน</p>
       
      <p> น.ส.จิตรา คชเดช ที่ปรึกษา<orgName>สหภาพแรงงานไทรอัมพ์ อินเตอร์เนชั่นแนล แห่งประเทศไทย</orgName> กล่าวว่า พนักงานเชื่อว่า บริษัทต้องการย้ายฐานผลิตไปยังค่าจ้างแรงงานถูก และไม่มีสหภาพแรงงาน ซึ่งบริษัทไม่มีปัญหาจากวิกฤตเศรษฐกิจ แต่เป็นการฉวยโอกาสปลดพนักงานที่มีอายุมาก และส่วนใหญ่เป็นสมาชิกสหภาพ ซึ่งแม้จะชดเชยตามกฎหมายแรงงานแต่ก็ส่งผลกระทบ เพราะพนักงานส่วนใหญ่ไปทำงานที่อื่นลำบาก เนื่องจากอายุมาก จึงต้องการให้<orgName>บีโอไอ</orgName>เจรจากับนายจ้างให้ยุติการเลิกจ้างหรือเลิกจ้างด้วยวิธีที่สร้างสรรค์กว่านี้ โดยจะปักหลักอยู่ที่หน้าบีโอไอ จนกว่าจะได้รับคำตอบ</p>
       
       <p>ส่วนบรรยากาศหน้าอาคารบีโอไอ มีตำรวจทั้งในเครื่องแบบและนอกเครื่องแบบอารักขาอย่างหนาแน่น พร้อมปิดประตูไม่ให้มีการเข้าออกภายในอาคาร ขณะที่การจราจรเคลื่อนตัวได้อย่างช้าๆ และมีการติดขัดในบางช่วง</p></body>
</news>
