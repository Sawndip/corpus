<teiHeader>
<fileDesc>
<titleStmt>
  <title>ส่งออกสินค้าอาหารไทย ครึ่งปีแรกหดร้อยละ 7.6  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-16 13:17:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000080346  </bibl>
</sourceDesc>
</fileDesc>
</teiHeader>
<news>
<headline>ส่งออกสินค้าอาหาร<orgName>ไทย</orgName> ครึ่งปีแรกหดร้อยละ 7.6</headline>
<lead><orgName>สถาบันอาหาร</orgName>เผยยอดส่งออกสินค้าอาหาร<orgName>ไทย</orgName>ครึ่งปีแรก หดร้อยละ 7.6 เนื่องจากความต้องการตลาดโลกลดลง ทว่า สินค้าอาหารแปรรรูปได้อานิสงส์สินค้าจีนติดภาพลบ ช่วยมูลค่าเพิ่มร้อยละ 4.8 คาดครึ่งปีหลังมูลค่าการส่งออกอาหาร<orgName>ไทย</orgName>กระเตื้องขึ้นร้อยละ 2.6</lead>
<neck></neck>
<body><p>นายยุทธศักดิ์ ศุภสร ผู้อำนวยการ<orgName>สถาบันอาหาร</orgName> กล่าวว่า จากการรายงานการส่งออกสินค้าอาหาร ของ<orgName>ศูนย์อัจฉริยะเพื่ออุตสาหกรรม</orgName> ระบุว่าครึ่งปีแรก การส่งออกกลุ่มสินค้าอาหาร มีมูลค่า 351,118 ล้านบาท ลดลงร้อยละ 7.6 เมื่อเทียบกับช่วงเดียวกันปีที่แล้ว เนื่องจากความต้องการในตลาดโลกลดลง ประกอบกับผลผลิตสินค้าเกษตรในตลาดโลกเพิ่มขึ้น เพราะราคาดี ทำให้มีการปลูกมากขึ้นในหลายประเทศ</p>
       
       <p>อย่างไรก็ตาม <orgName>ไทย</orgName>ได้รับอานิสงส์จากวิกฤติความปลอดภัยที่เกิดขึ้นกับสินค้าอาหารของ<orgName>ประเทศจีน</orgName> ทำให้กลุ่มอาหารสำเร็จรูปของ<orgName>ไทย</orgName>มีมูลค่าส่งออกเพิ่มขึ้นร้อยละ 4.8 ส่วนแนวโน้มครึ่งปีหลังคาดว่ามีโอกาสที่การส่งออกกลุ่มอาหารจะปรับตัวดีขึ้นกว่าครึ่งปีแรก โดยการส่งออกปริมาณจะเพิ่มขึ้นร้อยละ 2.6 แต่มูลค่าลดลงร้อยละ 6.9 ขณะที่ตลอดปี 2552 คาดว่าการส่งออกกลุ่มอาหารของ<orgName>ไทย</orgName>จะมีมูลค่า 722,000 ล้านบาท หดตัวร้อยละ 7.2</p>
       
       <p>ทั้งนี้ หากพิจารณาในเชิงปริมาณ การส่งออกสินค้ากลุ่มอาหารเพิ่มขึ้นร้อยละ 1.5 เพราะมีความต้องการอย่างต่อเนื่อง เช่น กุ้ง ไก่ น้ำตาลทราย ปลากระป๋อง เครื่องปรุงรส ข้าวแปรรูปและน้ำผลไม้ ซึ่งขณะนี้เศรษฐกิจโลกกำลังค่อย ๆ ฟื้นตัว น่าจะทำให้ผู้นำเข้ามีความเชื่อมั่นและนำเข้าอาหารจากไทยเพิ่มขึ้น ส่วนการแพร่ระบาดของไข้หวัดใหญ่สายพันธุ์ใหม่ 2009 มั่นใจว่าจะไม่ส่งผลกระทบต่ออุตสาหกรรมอาหารของ<orgName>ไทย</orgName> โดยเฉพาะในเรื่องการส่งออก เนื่องจากอุตสาหกรรมอาหารของไทยมีกระบวนการผลิตที่ได้มาตรฐานความปลอดภัย และเป็นที่เชื่อถือของผู้บริโภคในตลาดโลก</p></body>
</news>
