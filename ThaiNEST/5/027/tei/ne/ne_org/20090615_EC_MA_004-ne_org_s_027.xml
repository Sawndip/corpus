<teiHeader>
<fileDesc>
<titleStmt>
  <title>"พาณิชย์"เล็งของบ300ล. หนุนสินเชื่อคู่ค้าส่งออกไทย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco05150652&sectionid=0103&day=2009-06-15  </bibl>
</sourceDesc>
</fileDesc>
</teiHeader>
<news>
<headline>"<orgName>พาณิชย์</orgName>"เล็งของบ300ล. หนุนสินเชื่อคู่ค้าส่งออก<orgName>ไทย</orgName></headline>
<lead></lead>
<neck></neck>
<body><p>นายราเชนทร์ พจนสุนทร อธิบดี<orgName>กรมส่งเสริมการส่งออก</orgName> เปิดเผยว่า กรมได้นำเสนอ 2 มาตรการต่อนางพรทิวา นาคาศัย รัฐมนตรีว่าการ<orgName>กระทรวงพาณิชย์</orgName> ให้พิจารณาเพื่อนำเสนอของบประมาณ 300 ล้านบาท จากที่ประชุม<orgName>คณะรัฐมนตรี</orgName> (<orgName>ครม.</orgName>) ภายในเดือนมิถุนายนนี้</p> 

<p>มาตรการแรก จะใช้งบประมาณ 150 ล้านบาท โดยมอบหมายให้<orgName>ธนาคารเพื่อการส่งออกและนำเข้าแห่งประเทศไทย</orgName> (<orgName>ธสน.</orgName>) ปล่อยสินเชื่อดอกเบี้ยต่ำให้กับคู่ค้าต่างประเทศที่จะซื้อสินค้าไทย (บายเออร์ เครดิต) เนื่องผู้ซื้อจากหลายประเทศที่เกิดวิกฤตเศรษฐกิจขาดเงินทุนหมุนเวียนซื้อสินค้า ธนาคารไม่กล้าปล่อยสินเชื่อให้ ไทยจึงควรช่วยเหลือให้ผู้ซื้อเหล่านั้น โดยเสนอให้ ธสน.ลดดอกเบี้ยให้ 3% เช่น ปล่อยกู้ดอกเบี้ย 10% ผู้ซื้อจ่ายจริงเพียง 7% ส่วนอีก 3% ธสน.จะลดให้ โดย ธสน.จะมาได้รับชดเชยจากเงินงบประมาณที่จะขอจาก ครม.</p>

<p>มาตรการที่ 2 สำหรับเงินที่เหลืออีก 150 ล้านบาท จะเป็นมาตรการจูงใจสำหรับการเจาะตลาดเป้าหมายใหม่ 25 ประเทศ ทั้งในภูมิภาคตะวันออกกลาง ยุโรปตะวันออก ละตินอเมริกา รวมถึงอินเดีย และจีน โดยหากผู้ส่งออกที่มีหนังสือรับรองการชำระเงิน (แอล/ซี) จากผู้ซื้อแล้วนำไปทำแพคกิ้ง เครดิตกับธนาคารพาณิชย์ ก็จะได้รับการลดดอกเบี้ย 3% เช่นเดียวกับมาตรการแรก โดยธนาคารพาณิชย์จะได้รับชดเชยจากเงินงบประมาณที่จะขอจาก <orgName>ครม.</orgName></p>

<p>นายพงษ์ศักดิ์ อัสสกุล รองประธานกรรมการ<orgName>หอการค้าไทย</orgName> กล่าวว่า ปัจจุบัน<orgName>รัฐบาลจีน</orgName>ก็ให้บายเออร์ เครดิตกับผู้ซื้อถึง 10,000 ล้านเหรียญ อย่างไรก็ตาม อยากให้รัฐบาลช่วยเหลือด้านการเงินกับผู้ส่งออก<orgName>ไทย</orgName>มากกว่า เพราะขณะนี้ไม่มีเงินผลิตสินค้าแล้ว</p></body>
</news>
