<teiHeader>
<fileDesc>
<titleStmt>
  <title>กทพ.ดันโปรเจกท์1.8หมื่นล.ผุดทางด่วน "ศรีรัช-วงแหวนรอบนอก"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170925  </bibl>
</sourceDesc>
</fileDesc>
</teiHeader>
<news>
<headline><orgName>กทพ.</orgName>ดันโปรเจกท์1.8หมื่นล.ผุดทางด่วน "ศรีรัช-วงแหวนรอบนอก"</headline>
<lead></lead>
<neck></neck>
<body><p>นางสร้อยทิพย์ ไตรสุทธิ์ ผู้อำนวยการ <orgName>สำนักนโยบาย และแผนการขนส่งและการจราจร</orgName> (<orgName>สนข.</orgName>) ในฐานะประธานคณะกรรมการ (บอร์ด) <orgName>การทางพิเศษแห่งประเทศไทย</orgName> (<orgName>กทพ.</orgName>) เปิดเผยว่าบอร์ด<orgName>กทพ.</orgName> ได้เห็นชอบโครงการก่อสร้างทางพิเศษ ศรีรัช-วงแหวนรอบนอก ระยะทาง 17 กิโลเมตร มูลค่าโครงการ กว่า 1.8 หมื่นล้านบาท โดยขั้นตอนต่อไปจะนำเสนอต่อ<orgName>กระทรวงคมนาคม</orgName> และ <orgName>สำนักงานคณะกรรมการพัฒนาการเศรษฐกิจ และสังคมแห่งชาติ</orgName> (<orgName>สศช.</orgName>) เห็นชอบ ก่อนเสนอเข้าที่ประชุม<orgName>คณะรัฐมนตรี</orgName> (<orgName>ครม.</orgName>) เพื่อพิจารณาต่อไป </p>

 <p>"ขั้นตอนต่อไปหลังจากเสนอไปยัง <orgName>กระทรวงคมนาคม</orgName> และ <orgName>สศซ.</orgName>แล้ว คาดว่าจะต้องใช้เวลาพอสมควร โดยเฉพาะการพิจารณาจาก<orgName>สศช.</orgName>ที่ต้องใช้เวลานาน เนื่องจากจะต้องดูรูปแบบของการลงทุนที่เหมาะสมก่อน" นางสร้อยทิพย์ กล่าว </p>

 <p>สำหรับโครงการดังกล่าวจะเริ่มจากบริเวณหมอชิต ซึ่งใช้พื้นที่ก่อสร้างตามเขตทางรถไฟ-สะพานพระราม6 -คลองบางกอกน้อย-ตลิ่งชัน-ถนนวงแหวนรอบนอกตะวันตก ซึ่งหากได้รับการอนุมัติจาก <orgName>ครม.</orgName>ให้ดำเนินโครงการแล้ว <orgName>กทพ.</orgName>จะเร่งจัดกรรมสิทธิ์ที่ดิน พร้อมกับการประกวดโครงการเพื่อหาผู้รับเหมาเข้าร่วมดำเนินการราคา </p>

 <p>ก่อนหน้านี้ พันโทกวีสิน รักกตัญญู ผู้ว่าการ <orgName>กทพ.</orgName>กล่าวว่า แม้ว่าเส้นทางของโครงการนั้นจะอยู่บนเขตทางรถไฟ ขณะที่มีโครงการรถไฟสายสีแดง (ช่วงบางซื่อ-ตลิ่งชัน) อยู่แล้ว ก็ไม่ถือว่าเป็นการลงทุนซ้ำซ้อนเพราะระบบทางด่วนเป็นทางเลือกในการเดินทางสำหรับผู้ใช้รถยนต์ ซึ่งเป็นผู้ใช้บริการคนละกลุ่มกับผู้ใช้บริการรถไฟฟ้า</p></body>
</news>
