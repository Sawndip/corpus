<teiHeader>
<fileDesc>
<titleStmt>
  <title>ซีพีเอ็นเปลี่ยนแผนเพิ่มทุนCPNRF  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=42061  </bibl>
</sourceDesc>
</fileDesc>
</teiHeader>
<news>
<headline><orgName>ซีพีเอ็น</orgName>เปลี่ยนแผนเพิ่มทุนCPNRF</headline>
<lead></lead>
<neck></neck>
<body><p>นายนริศ เชยกลิ่น รองกรรมการผู้จัดการใหญ่ <orgName>สายบัญชีและการเงิน บมจ.เซ็นทรัลพัฒนา ( CPN )</orgName> เปิดเผยว่า <orgName>CPN</orgName>ได้ปรับแผนการเพิ่มทุนของ<orgName>กองทุน CPNRF</orgName> ลดลงจากเดิมกำหนดไว้ 1 หมื่นล้านบาท ลงเหลือ 5-6 พันล้านบาท  และจะเสนอขายเฉพาะนักลงทุนภายในประเทศจากเดิมบริษัทมีแผนจะขายนักลงทุนต่างประเทศ หลังจากภาวะตลาดในต่างประเทศไม่ดีนัก โดยคาดว่าจะเสนอขายประมาณไตรมาส 4/52 ซึ่งสิ้นเดือนนี้จะสรุปมูลค่าสินทรัพย์ <orgName>เซ็นทรัล ปิ่นเกล้า</orgName>ที่จะนำมาเป็นสินทรัพย์ของกองทุน ส่วนขณะนี้บริษัทไม่มีแผนเสนอขายหุ้น เพราะก่อนหน้านี้ได้เสนอขายไปแล้วสองครั้งมูลค่ารวม 4,200 ล้านบาท  </p>  

<p>อย่างไรก็ตามบริษัทยังคงเป้าการเติบโตของรายได้ในปีนี้ที่ร้อยละ 25 จากปีก่อน ขณะที่อัตรากำไรขั้นต้น (Gross Profit Margin) จะใกล้เคียงกับปีก่อนที่ร้อยละ 40 เนื่องจากในปีนี้จะมีการรับรู้รายได้จากศูนย์การค้าเปิดใหม่ 4 แห่ง ได้แก่ ศูนย์การค้าเซ็นทรัลแจ้งวัฒนะ อุดร พัทยา และชลบุรี   โดยปัจจุบันพัทยามีอัตราการเช่าพื้นที่อยู่ที่ร้อยละ 91 และที่ชลบุรีมีอัตราการเช่าพื้นที่ปัจจุบันอยู่ที่ร้อยละ 90 จากช่วงเปิดอยู่ที่ร้อยละ 88 นอกจากนี้ ในปลายเดือนธ.ค.นี้ จะเปิดศูนย์การค้าแห่งใหม่ที่จังหวัดขอนแก่น ที่ปัจจุบันจะมีอัตราการเช่าพื้นที่อยู่ที่ร้อยละ 80 </p>

<p>สำหรับความคืบหน้าโครงการสร้างศูนย์การค้าและโรงแรมที่บริเวณสวนลุมพินี ขณะนี้อยู่ระหว่างการรอส่งมอบพื้นที่ เนื่องจากผู้เช่ารายเดิมยังไม่ยอมออก ซึ่งคาดว่าจะสามารถส่งมอบได้ในปลายปีนี้ สำหรับระยะเวลาในการเช่าพื้นที่นับจากวันที่ส่งมอบซึ่งมีอายุสัญญา 30 ปี+30 ปี มีลักษณะคล้ายกับสัญญาของศูนย์การค้าเซ็นทรัลเวิลด์ โดยคาดว่าจะใช้เวลาในการพัฒนาโครงการประมาณ 4 ปี และจะต้องใช้เงินทุนในการลงทุนจำนวนมาก แต่ไม่ได้กังวลในเรื่องดังกล่าว เพราะยังมีระยะเวลานานในการดำเนินการ </p>

<p>ส่วนการเดินทางไปร่วมโรดโชว์กับ<orgName>ตลาดหลักทรัพย์</orgName>ที่กรุงลอนดอน ประเทศอังกฤษ นายนริศ กล่าวว่า มีกองทุนรายใหม่ 8 รายที่ยังคงให้ความสนใจที่จะลงทุนในกองทุนและหุ้นของ<orgName>ไทย</orgName>เพื่อลงทุนระยะยาวและเริ่มเห็นสัญญาณที่จะเริ่มกลับเข้ามาลงทุนในไทย </p></body>
</news>
