<teiHeader>
<fileDesc>
<titleStmt>
  <title>"ซิป้า"ตั้งสมาคมเอาท์ซอร์ส   รับงานมูลค่านับพันล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165913  </bibl>
</sourceDesc>
</fileDesc>
</teiHeader>
<news>
<headline>"<orgName>ซิป้า</orgName>"ตั้ง<orgName>สมาคมเอาท์ซอร์ส</orgName>   รับงานมูลค่านับพันล้าน</headline>
<lead></lead>
<neck></neck>
<body><p>นายรุ่งเรือง ลิ้มชูปฏิภาณ์ ผู้อำนวยการ<orgName>สำนักงานส่งเสริมอุตสาหกรรมซอฟต์แวร์แห่งชาติ (องค์การมหาชน)</orgName> หรือ<orgName>ซิป้า</orgName> เปิดเผยว่า เมื่อเร็วๆนี้<orgName>ซิป้า</orgName>ได้ร่วมกับผู้ประกอบการประมาณ 10 ราย จัดตั้ง <orgName>สมาคมเอาท์ซอร์สซิ่งแห่งประเทศไทย</orgName>ขึ้นมา เพื่อให้เป็นที่รวบรวมนักพัฒนาซอฟต์แวร์ไทยคอยรับจ้างพัฒนาซอฟต์แวร์(เอาท์ซอร์สซิ่ง) ให้กับบริษัทผู้ผลิตชั้นนำในต่างประเทศ ที่ปัจจุบันมีความต้องการบริหารจัดการองค์กรโดยใช้วิธีการเอาท์ซอร์สมากขึ้น </p>

 <p>ทั้งนี้ <orgName>ซิป้า</orgName>จะทำหน้าที่เจรจาเพื่อดึงงานจากบริษัทในตลาดหลักอย่างในอเมริกา และยุโรป มาให้ผู้ประกอบการไทยที่เป็นสมาชิกของสมาคม พร้อมกับสร้างความเชื่อมั่นให้กับลูกค้าต่างชาติ โดยคาดหวังว่าในปีแรกจะสามารถเอ้าท์ซอร์สงานได้ไม่ต่ำกว่า 1 พันล้านบาท </p>

 <p>"โดยในช่วงที่ผ่านมาเราพัฒนาซอฟต์แวร์ให้กับสิงคโปร์แล้วมูลค่ากว่า 300 ล้าน ภายในสิ้นเดือนนี้มีมูลค่าการพัฒนาอีกประมาณ 150 ล้าน หลักๆ เป็นซอฟต์แวร์ที่เกี่ยวข้องกับระบบบัญชี ดิจิตอล คอนเท้นต์ เราคาดหวังว่าการตั้งสมาคมนี้จะเป็นแนวทางในการรวมกลุ่มผู้ประกอบการที่ชัดเจน " นายรุ่งเรือง กล่าว</p></body>
</news>
