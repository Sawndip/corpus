<teiHeader>
<fileDesc>
<titleStmt>
  <title>ความร่วมมือทางด้านวิชาการระหว่าง สำนักงาน กทช. กับมหาวิทยาลัยด้านเทคโนโลยีแห่งประเทศสวีเดน  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207100194&tb=N255207  </bibl>
</sourceDesc>
</fileDesc>
</teiHeader>
<news>
<headline>ความร่วมมือทางด้านวิชาการระหว่าง <orgName>สำนักงาน กทช.</orgName> กับ<orgName>มหาวิทยาลัยด้านเทคโนโลยีแห่งประเทศสวีเดน</orgName></headline>
<lead><orgName>สำนักงานคณะกรรมการกิจการโทรคมนาคมแห่งชาติ</orgName> หรือ <orgName>กทช.</orgName> ร่วมมือทางวิชาการกับ<orgName>มหาวิทยาลัยด้านเทคโนโลยีแห่งประเทศสวีเดน</orgName> ศึกษาโครงข่ายโทรคมนาคม</lead>
<neck></neck>
<body><p>ความร่วมมือครั้งนี้ ได้มีการลงนามมาตั้งแต่ปลายปี 2551 เพื่อศึกษามูลค่าประเมินคลื่นความถี่ ที่ใช้ในกิจการที่มิใช่เชิงพาณิชย์ และใช้ในกิจการเชิงพาณิชย์ รวมทั้งประเมินความต้องการด้านบริการโทรศัพท์เคลื่อนที่ และบริการไร้สายอื่นของประเทศไทย อีกทั้งเพื่อให้บุคลากรของ<orgName>สำนักงาน กทช.</orgName> มีความรู้ความเข้าใจและมีความพร้อมในการคำนวณหามูลค่าประเมินของคลื่นความถี่ และประเมินความต้องการด้านบริการโทรศัพท์เคลื่อนที่และบริการไร้สายได้ โดยศึกษาและปฏิบัติงานจริงกับผู้เชี่ยวชาญประจำโครงการ ซึ่งสามารถนำความรู้มาพัฒนากับงานที่เกี่ยวข้องในอนาคตได้เองอย่างมีประสิทธิภาพ ตลอดจนเพื่อให้อุตสาหกรรมโทรคมนาคมของประเทศไทย มีความมั่นใจในแนวทางการดำเนินงานของ <orgName>กทช.</orgName> ว่าเป็นไปตามมาตรฐานสากล โปร่งใส และมีพื้นฐานการศึกษาข้อมูลทางวิชาการที่หลากหลาย ครบถ้วน จากผู้เชี่ยวชาญที่มีชื่อเสียงระดับสากล </p>
<p>การดำเนินงานศึกษาภายใต้ความร่วมมือทางวิชาการดังกล่าวกำหนดแล้วเสร็จภายใน 12 เดือน และช่วงระหว่างดำเนินงานได้กำหนดกิจกรรมเผยแพร่ความรู้ ระหว่างวันที่ 13-24 กรกฎาคมนี้ โดยพนักงาน<orgName>สำนักงาน กทช.</orgName> ประกอบด้วย นางสาวอรดา เทพยายน นายณัฐวุฒิ อาจปรุ และนายประถมพงศ์ ศรีนวล ซึ่งได้รับทุนการศึกษาจาก<orgName>สำนักงาน กทช.</orgName> และปัจจุบันเป็นนักศึกษาปริญญาเอกของมหาวิทยาลัยดังกล่าว จะร่วมบรรยายผลการศึกษา ที่ถือว่าเป็นการนำเสนอความก้าวหน้าในการศึกษาครั้งสำคัญ และเปิดโอกาสให้มีการร่วมอภิปรายในงานศึกษาด้วย </p></body>
</news>
