<teiHeader>
<fileDesc>
<titleStmt>
  <title>รฟม.กล่อม "ซิโน-ไทย" ลดค่าก่อสร้างรถไฟฟ้าสายสีม่วง 2.3 พันล้าน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-13 08:10:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000078663  </bibl>
</sourceDesc>
</fileDesc>
</teiHeader>
<news>
<headline><orgName>ฟม.</orgName>กล่อม "<orgName>ซิโน-ไทย</orgName>" ลดค่าก่อสร้างรถไฟฟ้าสายสีม่วง 2.3 พันล้าน</headline>
<lead><orgName>รฟม.</orgName>กล่อม “<orgName>ซิโน-ไทย</orgName>” ลดค่าก่อสร้างรถไฟฟ้าสายสีม่วง สัญญาที่ 2 ลงอีก 2.3 พันล้าน เหลือวงเงิน 1.3 หมื่นล้านบาท ขณะที่ไจก้ายืดให้คำตอบเงินกู้ ก.ย.นี้</lead>
<neck></neck>
<body><p>นายชูเกียรติ โพธยานุวัตร ผู้ว่าการ<orgName>การรถไฟฟ้าขนส่งมวลชนแห่งประเทศไทย</orgName> (<orgName>รฟม.</orgName>) เปิดเผยความคืบหน้าในการก่อสร้างรถไฟฟ้าสายสีม่วง โดยระบุว่าว่า เมื่อวันที่ 10 กรกฎาคม 2552 ที่ผ่านมา <orgName>รฟม.</orgName>ได้เจรจาต่อรองราคาค่าก่อสร้างโครงการรถไฟฟ้าสายสีม่วง ช่วงบางใหญ่-บางซื่อ สัญญาที่ 2 กับ<orgName>บริษัท ซิโน-ไทย เอ็นจิเนียริ่ง แอนด์ คอนสตรัคชั่น จำกัด (มหาชน)</orgName> หรือ <orgName>STEC</orgName> ซึ่งชนะการประมูล และสามารถปรับลดราคาลงเหลือ 13,000 ล้านบาท จาก 15,320 ล้านบาท</p>
       
      <p> ส่วนการเจรจากับผู้รับเหมาสัญญาที่ 3 ได้แก่ <orgName>กลุ่มพีเออาร์ จอยท์เวนเจอร์</orgName> ซึ่งประกอบด้วย <orgName>บริษัท แอสคอน คอนสตรัคชั่นจำกัด จำกัด (มหาชน)</orgName> หรือ <orgName>ASCON</orgName> <orgName>บริษัท เพาเวอร์ไลน์ เอ็นจิเนียริ่ง จำกัด (มหาชน)</orgName> หรือ <orgName>PLE</orgName> และ<orgName>บริษัท รวมนครก่อสร้าง (ประเทศไทย) จำกัด</orgName> ที่เสนอราคาต่ำสุด 6,399 ล้านบาท คาดว่าจะปรับลดลงได้อีกมาก พร้อมมั่นใจว่าวงเงินค่าก่อสร้างทั้งหมดจะเหลือพอสำหรับสัญญางานระบบราง หลังจากนั้น <orgName>รฟม.</orgName>จะสรุปและเสนอคณะกรรมการ ในการประชุมวันที่ 22 กรกฎาคม 2552 นี้</p>
       
       <p>ทั้งนี้ เมื่อวันที่ 3 กรกฎาคม 2552 ที่ผ่านมา <orgName>รฟม.</orgName>ได้หารือรายละเอียดเงินกู้งานวางรางกับ<orgName>องค์กรความร่วมมือระหว่างประเทศแห่งญี่ปุ่น (ไจก้า)</orgName> อีกครั้ง ซึ่งทางไจก้าแจ้งว่าจะให้การยืนยันการอนุมัติเงินกู้ในเดือนกันยายน 2552 นี้ จึงเชื่อว่าภายในเดือนตุลาคม 2552 นี้ <orgName>รฟม.</orgName>จะเปิดประกวดราคางานระบบรางได้ และจะได้ผู้รับงานภายในเดือน กุมภาพันธ์-มีนาคม 2553 และเริ่มดำเนินงานได้ในเดือนเมษายน 2553 โดยใช้เวลาประมาณ 2 ปีครึ่ง และเชื่อว่า กรอบเวลาจะเป็นไปตามแผน</p>
       
       <p>นอกจากนี้ โครงการรถไฟฟ้าสายสีม่วงยังมีงานระบบและตัวรถไฟฟ้าอีก 17,000 ล้านบาท ซึ่งขณะนี้อยู่ระหว่างเสนอ<orgName>คณะรัฐมนตรี</orgName> (<orgName>ครม.</orgName>) โดยการลงทุนจะเป็นลักษณะ (PPP) คือให้เอกชนเข้าร่วมทุนกับรัฐ โดยตามแผนจะใช้เวลาดำเนินการ 4 ปีครึ่ง เปิดให้บริการได้ช่วงปลายปี 2556 หรือต้นปี 2557 ล่าช้ากว่าแผนเดิมประมาณ 4 เดือน</p>
       
       <p>มีรายงานข่าวเพิ่มเติมว่า การเจรจาต่อรองราคารถไฟฟ้าสายสีม่วง สัญญาที่ 3 น่าจะมีการปรับลดค่าก่อสร้างได้ประมาณ 10% โดยรวมทั้ง 3 สัญญา คาดว่าจะอยู่ในกรอบวงเงิน 36,550 ล้านบาท ตามที่ที่ <orgName>ครม.</orgName>ได้อนุมัติเอาไว้</p></body>
</news>
