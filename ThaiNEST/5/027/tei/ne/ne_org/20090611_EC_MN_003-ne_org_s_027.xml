<teiHeader>
<fileDesc>
<titleStmt>
  <title>บินไทยไม่ใช่รถเมล์ "ซาเล้ง" สั่งยกเลิกซื้อ A380 ยกฝูง 6 ลำ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-11 05:13:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000065449  </bibl>
</sourceDesc>
</fileDesc>
</teiHeader>
<news>
<headline><orgName>บินไทย</orgName>ไม่ใช่รถเมล์ "ซาเล้ง" สั่งยกเลิกซื้อ A380 ยกฝูง 6 ลำ</headline>
<lead>รมว.<orgName>คมนาคม</orgName> สั่ง<orgName>การบินไทย</orgName> นำแผนฟื้นฟูธุรกิจกลับไปปรับปรุงใหม่ ห่วงผลกระทบไข้หวัด 2009 ฉุดรายได้วูบ โชว์กึ๋นพิจารณาด้านรายได้ หากมีแนวโน้มลดลง การลงทุนซื้อเครื่องใหม่ A380 ก็ต้องลดลงด้วย พร้อมสั่งให้นำมาเสนอใหม่อีกครั้ง 15 มิ.ย. นี้</lead>
<neck></neck>
<body><p>นายโสภณ ซารัมย์ รัฐมนตรีว่าการ<orgName>กระทรวงคมนาคม</orgName> เปิดเผยว่า ตนเองได้สั่งการให้ <orgName>บริษัท การบินไทย จำกัด (มหาชน)</orgName> กลับไปทบทวน แผนการดำเนินธุรกิจรวมถึงแผนการลงทุนให้สอดรับกัน หลังได้รับผลกระทบจากการแพร่ระบาดของเชื้อไข้หวัดใหญ่สายพันธุ์ใหม่ 2009 พร้อมกำหนดแนวทางรองรับสถานการณ์ที่เกิดขึ้น จากนั้น ให้เสนอผลการพิจารณาต่อ<orgName>กระทรวงคมนาคม</orgName>ในวันที่ 15 มิถุนายน 2552 นี้</p>
       
       <p>"คงต้องมีการประเมินผลกระทบอย่างละเอียด รวมทั้งมีแนวทาวรองรับสถานการณ์ที่เกิดขึ้น โดยหากรายได้ลดลง การลงทุนก็ต้องลดลลงด้วย ซึ่งรวมถึงเรื่องการจัดหาเครื่องบินแอร์บัส A380 จำนวน 6 ลำ และการจัดเส้นทางบินใหม่ด้วย"</p>
       
       <p>นายโสภณ กล่วว่า หลังจาก<orgName>การบินไทย</orgName>ดำเนินการตามแผนฟื้นฟู ผลการดำเนินงานก็เริ่มดีขึ้นต่อเนื่อง แต่เมื่อมีการแพร่ระบาดของโรคไข้หวัดใหญ่ ก็รู้สึกเป็นห่วง กลัวว่าจะได้รับผลกระทบ จนผลการดำเนินงานไม่เป็นไปตามแผนฟื้นฟูที่ตั้งเป้าว่าปีนี้จะมีกำไร ซึ่งตนเองก็ดันไปโม้ไว้ว่า ปีนี้<orgName>การบินไทย</orgName>จะมีกำไรด้วย</p></body>
</news>
