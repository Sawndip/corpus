<teiHeader>
<fileDesc>
<titleStmt>
  <title>คนไทยเลิกหวานยอดขายหดต่ำสุด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/100709/7558  </bibl>
</sourceDesc>
</fileDesc>
</teiHeader>
<news>
<headline>คน<orgName>ไทย</orgName>เลิกหวานยอดขายหดต่ำสุด</headline>
<lead>3  <orgName>สมาคมโรงงาน</orgName>หวั่นน้ำตาลในประเทศล้น  ยอดขาย  5  เดือนแรกต่ำสุดรอบ  5  ปี  ยันไม่มีขาดแคลน  ด้านชาวไร่อ้อยจี้รัฐคืนส่วนต่าง</lead>
<neck></neck>
<body><p>นายประกิต  ประทีปะเสน  ประธานคณะกรรมการประสานงาน  3  <orgName>สมาคมโรงงานน้ำตาลทราย</orgName>  เปิดเผยว่า  สถิติการจำหน่ายน้ำตาลทรายขาวและน้ำตาลทรายขาวบริสุทธิ์ภายในประเทศตั้งแต่ปี  2548-2552  ของสำนักงานคณะกรรมการอ้อยและน้ำตาลทราย  (สอน.)  พบว่าปริมาณการจำหน่ายน้ำตาลทรายในช่วง  5  เดือนแรกของปีนี้มีจำนวน  7.89  ล้านกระสอบ  ลดลงจากช่วงเดียวกันของปีก่อนกว่า  4.5  แสนกระสอบ  ซึ่งถือเป็นปริมาณการขายต่ำที่สุดในรอบ   5  ปีที่ผ่านมา  และจากปริมาณน้ำตาลทรายค้างกระดาน  ณ  วันที่  29  มิ.ย.52  จำนวน  1,135,967  กระสอบ  เทียบเท่าการสำรองเกิน  3  งวด  (งวดละ  360,000  กระสอบ)  หากกำหนดสำรองเพิ่มขึ้นอาจเกิดภาวะโอเวอร์ซัพพลาย  และมีผลกดดันต่อราคาขายอันเป็นการทำลายอุตสาหกรรมน้ำตาลทราย</p>

     <p>ดังนั้นการสำรองน้ำตาลทรายโควตา  ก.(บริโภคภายในประเทศ)  อีก  2  งวด  (720,000  กระสอบ)  เพื่อป้องกันน้ำตาลทรายบริโภคในประเทศขาดแคลนในช่วงปลายปี  เป็นข้อเสนอที่สวนทางกับข้อมูลข้อเท็จจริง  โดยเตรียมทำความเห็นเสนอ<orgName>คณะกรรมการน้ำตาลทราย</orgName>เพื่อยืนยันปริมาณโควตา  ก.  19  ล้านกระสอบเพียงพอแน่นอน</p>

     <p>อย่างไรก็ตาม  การสำรองปริมาณน้ำตาลทรายโควตา  ก.มากขึ้น  ไม่ได้หมายความว่าชาวไร่มีรายได้มากขึ้น  เพราะส่วนแบ่งรายได้มาจากปริมาณการจำหน่ายจริง  หากสำรองเพิ่มแต่ขายไม่ได้ก็ไม่มีประโยชน์  สิ่งที่ชาวไร่อ้อยจะได้รับแน่ๆ  คือราคาน้ำตาลในตลาดโลกที่สูงขึ้น  ซึ่งคาดว่าราคาอ้อยขั้นสุดท้ายปี  51/52  น่าจะอยู่ที่ระดับไม่ต่ำกว่า  900  บาทต่อตันอ้อย  จากราคาขั้นต้น  830  บาทต่อตันอ้อย</p>

     <p>ด้านตัวแทน<orgName>สมาคมชาวไร่อ้อย</orgName>จัดแถลงข่าวยืนยันให้รัฐบาลคืนเงินส่วนต่างราคาอ้อยขั้นต้นและท้ายฤดูกาล  50/51  แก่ชาวไร่.</p></body>
</news>
