<teiHeader>
<fileDesc>
<titleStmt>
  <title>รมว.วิทย์ฯ จับมือรัสเซีย ผลักดันโครงสร้าง คกก.ร่วมภาครัฐและเอกชน ด้านวิทยาศาสตร์ฯ หวังแก้ปัญหาเศรษฐกิจไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207070004&tb=N255207  </bibl>
</sourceDesc>
</fileDesc>
</teiHeader>
<news>
<headline>รมว.<orgName>วิทย์ฯ</orgName> จับมือ<orgName>รัสเซีย</orgName> ผลักดันโครงสร้าง <orgName>คกก.</orgName>ร่วมภาครัฐและเอกชน ด้านวิทยาศาสตร์ฯ หวังแก้ปัญหาเศรษฐกิจไทย</headline>
<lead>รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> แสวงหาความร่วมมือด้านวิทยาศาสตร์และเทคโนโลยีจาก<orgName>สหพันธรัฐรัสเซีย</orgName> พร้อมเร่งผลักดันโครงสร้างคณะกรรมการร่วมภาครัฐและเอกชนด้านวิทยาศาสตร์และเทคโนโลยี หวังแก้ปัญหาเศรษฐกิจของไทย</lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> เปิดเผยระหว่างดูงานด้านวิทยาศาสตร์ที่สหพันธรัฐรัสเซีย ว่า <orgName>รัสเซีย</orgName>ได้ใช้วิทยาศาสตร์และเทคโนโลยี ตอบสนองภาคธุรกิจซึ่งสอดคล้องกับประเทศไทยที่จะนำงานวิจัยและพัฒนาของ<orgName>กระทรวงวิทยาศาสตร์และเทคโนโลยี</orgName> ที่ทำมากว่า 30 ปี มาเชื่อมโยงกับภาคเอกชนในรูปของคณะ<orgName>กรรมการร่วมภาครัฐและเอกชนด้านวิทยาศาสตร์และเทคโนโลยี</orgName>หรือ <orgName>กรอ.วท.</orgName> ซึ่งตรงกับแนวคิดของนายกรัฐมนตรีที่จะสร้างงานสร้างเงินด้วยวิทยาศาสตร์และเทคโนโลยีและนวัตกรรม ทั้งนี้ผู้แทนภาคเอกชน <orgName>สมาคมอุตสาหกรรมแห่งประเทศไทย หอการค้าไทย</orgName> รวมทั้ง<orgName>สมาคมเอสเอ็มอี</orgName> ต่างขานรับแนวคิดนี้ โดยเชื่อว่าเมื่อมี <orgName>กรอ.วท.</orgName> จะสามารถเดินหน้าใช้วิทยาศาสตร์และเทคโนโลยีตอบสนองภาคเศรษฐกิจได้อย่างจริงจัง </p>
<p>ส่วนการเยือนรัสเซียครั้งนี้ รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> กล่าวว่า จะมีการรื้อฟื้น ข้อตกลงเดิมด้านวิทยาศาสตร์และเทคโนโลยี ระหว่าง<orgName>ไทย</orgName>กับ<orgName>รัสเซีย</orgName>อีกครั้ง หลังจากไม่มีความคืบหน้า เนื่องจากสถานการณ์ทางการเมือง โดยคาดว่าจะใช้เวลาไม่เกินปีนี้ในการศึกษาข้อตกลงก่อนลงนามความร่วมมือร่วมกันต่อไป </p></body>
</news>
