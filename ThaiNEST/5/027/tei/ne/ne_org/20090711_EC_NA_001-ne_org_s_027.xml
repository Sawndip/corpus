<teiHeader>
<fileDesc>
<titleStmt>
  <title>แอสเซทโปร ดันหุ้นเสนาฯ เทรด 28 ก.ค.นี้  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-11 07:58:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090711/58933/%e0%b9%81%e0%b8%ad%e0%b8%aa%e0%b9%80%e0%b8%8b%e0%b8%97%e0%b9%82%e0%b8%9b%e0%b8%a3-%e0%b8%94%e0%b8%b1%e0%b8%99%e0%b8%ab%e0%b8%b8%e0%b9%89%e0%b8%99%e0%b9%80%e0%b8%aa%e0%b8%99%e0%b8%b2%e0%b8%af-%e0%b9%80%e0%b8%97%e0%b8%a3%e0%b8%94-28-%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline><orgName>แอสเซทโปร</orgName> ดันหุ้นเสนาฯ เทรด 28 ก.ค.นี้</headline>
<lead><orgName>แอสเซทโปร</orgName>ยันดันเสนา เข้าเทรด 28 ก.ค.นี้ ตามแผนเดิม แม้ตลาดหุ้นผันผวน ส่วนปีหน้าจ่อดันเข้าตลาด 3-5 บริษัท</lead>
<neck></neck>
<body><p>นายสมภพ ศักดิ์พันธ์พนม ประธานเจ้าหน้าที่บริหาร <orgName>บริษัท แอสเซทโปร แมเนจเม้นท์ จำกัด</orgName> ในฐานะที่ปรึกษาทางการเงิน <orgName>บริษัท เสนาดีเวลลอปเม้นท์ (SENA)</orgName> เปิดเผยว่า บริษัทไม่มีแผนเลื่อนการนำ<orgName>บริษัท เสนา</orgName> เข้าซื้อขายในตลาดหลักทรัพย์</p>

<p>โดยจะเข้าเทรดตามแผนเดิมคือวันที่ 28 ก.ค.นี้ เนื่องจากมองว่าบรรยากาศการลงทุนค่อนข้างดี ขณะเดียวกัน การโรดโชว์ที่ผ่านมา พบว่าได้รับการตอบรับที่ดีจากนักลงทุนค่อนข้างมาก โดยจะเปิดจองหุ้นในวันที่ 16, 17 และ 20 ก.ค.2552</p>

<p>เขากล่าวว่า ในปีนี้ บริษัทมีแผนนำหุ้นเข้าจดทะเบียนประมาณ 3-5 บริษัท โดยที่ผ่านมาได้นำ<orgName>บริษัท เอเชีย กรีน เอนเนอจี</orgName> เข้าจดทะเบียนแล้ว และในช่วงเดือน ก.ค.เตรียมนำบริษัทเสนา เข้าจดทะเบียนอีก 1 บริษัท</p>

<p>ส่วน<orgName>บริษัท สยามโกลบอลเฮ้าส์</orgName> คาดว่าน่าจะเข้าซื้อขายช่วงเดือน ส.ค.นี้ ปัจจุบันกำลังอยู่ระหว่างอัพเดทไฟลิ่งให้กับ <orgName>ก.ล.ต.</orgName> นอกจากนี้ ยังมี<orgName>บริษัท ธีระมงคลอุตสาหกรรม</orgName> ซึ่งทำธุรกิจเกี่ยวกับหลอดไฟ คาดว่าจะเข้าจดทะเบียนในช่วงเดือน ก.ย.ถึงปลายปีนี้ และอีกบริษัทคือ<orgName>บริษัทซีทีวี ดอลล์</orgName> ซึ่งทำธุรกิจประกอบรถและทำรถตามคำสั่งซื้อ (ออเดอร์) โดยคาดว่าจะยื่นไฟลิ่งกับ <orgName>ก.ล.ต.</orgName>ในช่วงไตรมาส 4 ปี 2552</p>

<p>“ปีนี้ มีงานนำ<orgName>ไอพีโอ</orgName>เข้าเทรด 3-5 บริษัท ที่ผ่านมา นำ<orgName>เอเชีย กรีน เอนเนอจี</orgName> เข้าเทรดไปแล้ว ในปลายเดือนก็จะนำเสนาเข้าเทรดตามแผนเดิมที่กำหนดไว้ และมีอีก 2 บริษัทที่จะยื่นไฟลิ่ง เชื่อว่าปีนี้ รายได้ของบริษัทจะเติบโต 20-30% จากปีก่อนที่มีรายได้อยู่ที่ 40-50 ล้านบาท”</p>

<p>ส่วนปีหน้า บริษัทมีแผนนำบริษัทเข้าตลาดหลักทรัพย์ อีก 3-5 บริษัท ได้แก่ <orgName>บริษัท คาร์ลตัลอุตสาหกรรม จำกัด (carl ton)</orgName>, <orgName>บริษัทยูนิทรีโอ (Unitrio)</orgName>, <orgName>บริษัทนิลโกศล จำกัด</orgName>, <orgName>บริษัทซีแมต (Zemat)</orgName> และ<orgName>บริษัท กระปุกดอทคอม</orgName> ทั้งนี้ แต่ละบริษัทจะมีกองทุนเข้าถือหุ้นในสัดส่วนประมาณ 10-15%</p></body>
</news>
