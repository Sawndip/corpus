<teiHeader>
<fileDesc>
<titleStmt>
  <title>ชงผุดรถไฟฟ้า12เส้นใช้เงินลงทุน8แสนล.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090721/21215/%e0%b8%8a%e0%b8%87%e0%b8%9c%e0%b8%b8%e0%b8%94%e0%b8%a3%e0%b8%96%e0%b9%84%e0%b8%9f%e0%b8%9f%e0%b9%89%e0%b8%b212%e0%b9%80%e0%b8%aa%e0%b9%89%e0%b8%99%e0%b9%83%e0%b8%8a%e0%b9%89%e0%b9%80%e0%b8%87%e0%b8%b4%e0%b8%99%e0%b8%a5%e0%b8%87%e0%b8%97%e0%b8%b8%e0%b8%998%e0%b9%81%e0%b8%aa%e0%b8%99%e0%b8%a5..html  </bibl>
</sourceDesc>
</fileDesc>
</teiHeader>
<news>
<headline>ชงผุดรถไฟฟ้า12เส้นใช้เงินลงทุน8แสนล.</headline>
<lead><orgName>คมนาคม</orgName>เร่งสรุปแผนแม่บทระบบขนส่งทางราง ผุดโครงการรถไฟฟ้า 12 เส้นทาง ระยะทาง 487 กิโลเมตร วงเงินลงทุน 8.3 แสนล้านบาท คาดเสนอ<orgName>ครม.</orgName>พิจารณาได้ภายในเดือนสิงหาคมนี้ "โสภณ"ชี้ต้องเร่งเดินหน้าโครงการสายสีชมพูและสีส้ม หวังช่วยลดปัญหาจราจรบนถนนแจ้งวัฒนะและรามคำแหง</lead>
<neck></neck>
<body><p>นายโสภณ ซารัมย์ รัฐมนตรีว่าการ<orgName>กระทรวงคมนาคม</orgName> เปิดเผยว่า จะเสนอแผนแม่บทระบบขนส่งมวลชนทางราง ที่ประกอบด้วยโครงการรถไฟฟ้า 12 เส้นทาง ระยะทางรวม 487 กิโลเมตร วงเงินลงทุน 838,300 ล้านบาท ให้<orgName>ครม.</orgName>พิจารณาอนุมัติได้ภายในเดือนสิงหาคมนี้ โดยแผนดังกล่าวจะแบ่งการพัฒนาโครงข่ายรถไฟฟ้าเป็น 2 ระยะคือ 1.แผนโครงข่ายระยะ 10 ปี จะให้บริการภายในปี 2556 และ 2.แผนโครงข่ายระยะ 20 ปี จะให้บริการภายในปี 2572</p>

<p> สำหรับการดำเนินโครงการตามแผนแม่บทระบบขนส่งมวลชนทางรางในเขตกรุงเทพมหานครและปริมณฑลนั้น <orgName>สำนักงานนโยบายและแผนการขนส่งและจราจร</orgName> (<orgName>สนข.</orgName>) ต้องมีจัดลำดับความสำคัญในการดำเนินโครงการ โดยโครงการที่ต้องเร่งรัดให้ดำเนินการคือ โครงการสายสีชมพู ช่วงปากเกร็ด-วงเวียนหลักสี่-วงแหวนรอบนอก-มีนบุรี ระยะทาง 29.9 กิโลเมตร มูลค่า 31,300 ล้านบาท และโครงการสายสีส้ม ช่วงศูนย์วัฒนธรรมฯ-บางกะปิ-มีนบุรี ระยะทาง 20 กม. และช่วงบางบำหรุ-ศูนย์วัฒนธรรมฯ ระยะทาง 12 กม. มูลค่า 117,700 ล้านบาท</p>

 <p>"โครงการรถไฟฟ้าสายสีชมพูจะช่วยแก้ปัญหาการจราจรบริเวณถนนแจ้งวัฒนะ และรองรับศูนย์ราชการแจ้งวัฒนะ ขณะที่โครงการสายสีส้มจะช่วยแก้ปัญหาการจราจรบนถนนรามคำแหง" นายโสภณกล่าว</p>

 <p>ด้านนายประณต สุริยะ รองผู้อำนวยการ <orgName>สนข.</orgName> กล่าวว่า โครงการที่เพิ่มเติมในแผนแม่บทมี 4 เส้นทาง คือ 1.โครงการสายสีชมพู ช่วงปากเกร็ด-มีนบุรี 2.โครงการสายสีเหลือง ช่วงลาดพร้าว-พัฒนาการ-สำโรง 3.โครงการสายสีเทา วัชรพล-พระราม 4-สะพานพระราม 9 และ 4.โครงการสายสีดำ ช่วงดินแดง-มักกะสัน-สาทร โดย <orgName>สนข.</orgName>ได้แบ่งการดำเนินงานเป็น 3 ช่วง คือ 1.โครงข่ายตามแผนเร่งรัด ประกอบด้วย สายสีแดงเข้ม ช่วงบางซื่อ-รังสิต สายสีแดงอ่อน ช่วงบางซื่อ-ตลิ่งชัน สายสีเขียว ช่วงหมอชิต-สะพานใหม่ และแบริ่ง-สมุทรปราการ สายสีน้ำเงิน ช่วงบางซื่อ-ท่าพระ และหัวลำโพง-บางแค และสายสีม่วง ช่วงบางซื่อ-บางใหญ่  2.โครงข่ายเพิ่มเติมจะให้บริการในปี 2562 ระยะทาง 132 กม. และ 3.โครงข่ายส่วนต่อขยายเส้นทางเดิม จะให้บริการในปี 2572</p></body>
</news>
