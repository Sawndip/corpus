<teiHeader>
<fileDesc>
<titleStmt>
  <title>ก.คลัง เดินหน้าออกหวยออนไลน์  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170232&tb=N255206  </bibl>
</sourceDesc>
</fileDesc>
</teiHeader>
<news>
<headline><orgName>ก.คลัง</orgName> เดินหน้าออกหวยออนไลน์</headline>
<lead><orgName>กระทรวงการคลัง</orgName> เดินหน้าออกหวยออนไลน์ โดยเชื่อว่าจะต้องทำสิ่งผิดกฎหมายให้ถูกกฎหมายและจะช่วยลดปัญหาการจำหน่ายสลากกินแบ่งรัฐบาลเกินราคาได้</lead>
<neck></neck>
<body><p>นายประดิษฐ์ ภัทรประสิทธิ์ รัฐมนตรีช่วยว่าการ<orgName>กระทรวงการคลัง</orgName> กล่าวว่า ได้ลงนามในหนังสือขออนุมัติการออกสลากเลขท้ายพิเศษแบบ 2 ตัว 3 ตัว โดยผ่านเครื่องอัตโนมัติ หรือ หวยออนไลน์ ที่<orgName>สำนักงานสลากกินแบ่งรัฐบาล</orgName>เสนอมาแล้ว และได้เสนอไปยัง นายกรณ์ จาติกวณิช รัฐมนตรีว่าการ<orgName>กระทรวงการคลัง</orgName> ลงนามอนุมัติตามขั้นตอน ซึ่งจากนี้ไป<orgName>สำนักงานสลากกินแบ่งรัฐบาล</orgName> สามารถดำเนินการออกหวยออนไลน์ตามแผนงานที่<orgName>คณะกรรมการสลากกินแบ่งรัฐบาล</orgName> วางแผนไว้ได้ทันที ภายใต้ พ.ร.บ.สลากกินแบ่งรัฐบาล พ.ศ. 2517 ซึ่งหากทำให้ถูกต้องตามกฎหมายก็จะไม่มีปัญหา รวมถึงการแบ่งรายได้ที่ให้ถูกต้องตามสัดส่วนที่กฎหมายกำหนด คือ ร้อยละ 60 เป็นรางวัล ร้อยละ 28 ส่งรายได้เข้า<orgName>กระทรวงการคลัง</orgName> และอีกร้อยละ 12 เป็นค่าบริหารจัดการ ซึ่งจะช่วยลดปัญหาการจำหน่ายสลากกินแบ่งรัฐบาลเกินราคาได้ </p>
<p>รัฐมนตรีช่วยว่าการ<orgName>กระทรวงการคลัง</orgName> ยืนยันว่า การออกหวยออนไลน์ จะเป็นการนำเอาสิ่งที่อยู่ในที่มืดมาอยู่ในที่สว่าง เอาของที่อยู่ใต้ดินขึ้นมาบนดินซึ่งการบริหารจัดการต่าง ๆ ต้องทำให้ถูกต้องตามกฎหมาย โดยในเร็วๆ นี้จะเรียกประชุม<orgName>คณะกรรมการสลากกินแบ่งรัฐบาล</orgName>เพื่อหารือโดยเร็วเนื่องจากเรื่องนี้ปล่อยค้างมานานแล้ว </p></body>
</news>
