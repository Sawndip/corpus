<teiHeader>
<fileDesc>
<titleStmt>
  <title>ธปท.ตีปี๊บเศรษฐกิจQ2พลิกบวก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130609/6157  </bibl>
</sourceDesc>
</fileDesc>
</teiHeader>
<news>
<headline><orgName>ธปท.</orgName>ตีปี๊บเศรษฐกิจQ2พลิกบวก</headline>
<lead></lead>
<neck></neck>
<body><p><orgName>ธปท.</orgName>แจ้งข่าวดี  เศรษฐกิจไตรมาส  2  พลิกบวก  "กรณ์"  ไม่ก้าวก่ายแบงก์ชาติดูแลค่าเงิน  แต่หนุนนำเข้ากดบาทอ่อนอุ้มส่งออกได้ผลดีกว่าแทรกแซง</p>

     <p>นายอัศวิน   อาฮูยา  ผู้บริหารทีมพยากรณ์และเศรษฐมิติ  ฝ่ายนโยบายการเงิน  <orgName>ธปท.</orgName>  <orgName>ธปท.</orgName>เปิดเผยว่า  อัตราขยายตัวทางเศรษฐกิจในไตรมาส  2  น่าจะพลิกเป็นบวกได้  เนื่องจากมีสัญญาณการฟื้นตัว  โดยสะท้อนจากดัชนีผลผลิตภาคอุตสาหกรรมพบว่า  ปรับตัวเพิ่มขึ้น  และพลิกเป็นบวกในเดือน  เม.ย.  จากเดือน  มี.ค.ที่ติดลบ  รวมทั้งสถาบันทางการเงินของโลกเริ่มมีเสถียรภาพมากขึ้น  ซึ่งปัจจัยดังกล่าวสะท้อนถึงการส่งสัญญาณการฟื้นตัวที่ดี  ซึ่งภาวะเศรษฐกิจน่าจะผ่านจุดต่ำสุดแล้ว  สะท้อนจากระดับของจีดีพีในไตรมาส  1  ที่ติดลบ  7.1%</p>

    <p> อย่างไรก็ตาม  ขึ้นอยู่กับเศรษฐกิจโลกและมาตรการของรัฐบาล  รวมทั้งต้องจับตาการระบาดของไข้หวัดใหญ่  2009  ด้วย</p>

    <p> นายกรณ์  จาติกวณิช  รมว.<orgName>คลัง</orgName>  กล่าวว่า  แนวคิดการดูแลอัตราแลกเปลี่ยนให้อ่อนค่าเพื่อช่วยภาคส่งออก  เป็นเพียงประเด็นรอง  โดย<orgName>ธนาคารแห่งประเทศไทย</orgName>  (<orgName>ธปท.</orgName>)  ดูแลอยู่แล้ว  แต่ประเด็นหลักที่จะช่วยให้ส่งออกได้ดีขึ้น  อยู่ที่การทำสินค้าให้น่าซื้อมากกว่า  เพียงแต่ไทยยังทำจุดนี้ไม่ได้  ดังนั้น  จึงมีผลในเชิงจิตวิทยามากกว่า</p>

     <p>ทั้งนี้  ในฐานะ  รมว.<orgName>คลัง</orgName>  ไม่มีสิทธิจะพูดเรื่องนโยบายอัตราแลกเปลี่ยนมากนัก  เพราะเป็นหน้าที่ของ  <orgName>ธปท.</orgName>โดยตรง</p>

     <p>อย่างไรก็ดี  บทบาทของ<orgName>กระทรวงการคลัง</orgName>ที่ดำเนินการได้คือ  การลงทุนตามแผนปฏิบัติการไทยเข้มแข็ง  2555  วงเงิน  1.5  ล้านล้านบาท  ในกรณีที่ต้องซื้อสินค้าทุนหรือวัตถุดิบจากต่างประเทศ  แทนที่จะยึดตามหลักการเดิมที่ว่า  ซื้อสินค้าจากต่างประเทศ  ควรกู้เงินเป็นสกุลนั้นๆ  ก็ใช้วิธีขายเงินบาทไปซื้อดอลลาร์  จะช่วยให้ค่าเงินบาทอ่อนค่าลงได้โดยปริยาย.</p></body>
</news>
