<teiHeader>
<fileDesc>
<titleStmt>
  <title>ยูเอ็นรับรอง"ศุภชัย"นั่งเลขาฯอังค์ถัดสมัยที่2  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/world/20090707/57755/%e0%b8%a2%e0%b8%b9%e0%b9%80%e0%b8%ad%e0%b9%87%e0%b8%99%e0%b8%a3%e0%b8%b1%e0%b8%9a%e0%b8%a3%e0%b8%ad%e0%b8%87%e0%b8%a8%e0%b8%b8%e0%b8%a0%e0%b8%8a%e0%b8%b1%e0%b8%a2%e0%b8%99%e0%b8%b1%e0%b9%88%e0%b8%87%e0%b9%80%e0%b8%a5%e0%b8%82%e0%b8%b2%e0%b8%af%e0%b8%ad%e0%b8%b1%e0%b8%87%e0%b8%84%e0%b9%8c%e0%b8%96%e0%b8%b1%e0%b8%94%e0%b8%aa%e0%b8%a1%e0%b8%b1%e0%b8%a2%e0%b8%97%e0%b8%b5%e0%b9%882.html  </bibl>
</sourceDesc>
</fileDesc>
</teiHeader>
<news>
<headline><orgName>ยูเอ็น</orgName>รับรอง"ศุภชัย"นั่งเลขาฯอังค์ถัดสมัยที่2</headline>
<lead><orgName>สหประชาชาติ</orgName> - <orgName>ยูเอ็น</orgName>รับรอง 'ศุภชัย' นั่งเลขาฯ <orgName>อังค์ถัด</orgName>สมัย 2 ท่ามกลางความไม่พอใจของ<orgName>ไอวอรี โคสต์</orgName> ที่อ้างว่าผู้สมัครของตัวเองโดนหมิ่นประมาท</lead>
<neck></neck>
<body><p>ที่ประชุมสมัชชาใหญ่<orgName>สหประชาชาติ</orgName>(<orgName>ยูเอ็น</orgName>) รับรองการแต่งตั้ง ดร.ศุภชัย พานิชภักดิ์ ดำรงตำแหน่งเลขาธิการที่ประชุม<orgName>สหประชาชาติ</orgName>ว่าด้วย<orgName>การค้า และการพัฒนา</orgName> (<orgName>อังค์ถัด</orgName>) เป็นสมัย 2 แต่ตัวแทนจาก<orgName>โอวอรีโคสต์</orgName> แสดงความไม่พอใจกรณีผู้สมัครที่ให้การสนับสนุนถูกโจมตีในลักษณะหมิ่นประมาท</p>

<p>สมาชิก 192 ประเทศของที่ประชุมสมัชชาใหญ่<orgName>ยูเอ็น</orgName> มีมติรับรองการตัดสินใจของนายบัน คี-มุน เลขาธิการ<orgName>ยูเอ็น</orgName> ที่ประกาศจะแต่งตั้งนายศุภชัย ดำรงตำแหน่งเลขาธิการ<orgName>อังค์ถัด</orgName>ต่อไปอีก 4 ปี โดยจะเริ่มในวันที่ 1 ก.ย.นี้ หลังจากสมัยปัจจุบันจะหมดวาระการดำรงตำแหน่งในวันที่ 31 ส.ค.</p>

<p>อย่างไรก็ตาม  <orgName>ไอวอรีโคสต์</orgName> ซึ่งส่งนาย กุย-อาเลียน กัวเซ อดีตรัฐมนตรีการค้าต่างประเทศ เข้าชิงตำแหน่งนี้ด้วย ขอสงวนสิทธิ์ออกความคิดเห็นต่อแนวทางการเจรจาต่อรองเสียงสนับสนุนของกลุ่ม 77 ซึ่งเป็นกลุ่มประเทศกำลังพัฒนาและ<orgName>จีน</orgName> โดยวิจารณ์ว่า กระบวนการดังกล่าวไม่ยุติธรรมต่อทวีปแอฟริกา ที่ต้องการเห็นความสมดุลของตัวแทนแต่ละภูมิภาคในอังค์ถัด</p>

<p>นายกิลลาเม เบลลี ทูตของ<orgName>ไอวอรีโคสต์</orgName> เรียกร้องให้ที่ประชุมสมัชชาใหญ่ยูเอ็น มีความโปร่งใส และบรรทัดฐานเพื่อหลีกเลี่ยงการต่อรองเชิงแบ่งแยกเกี่ยวกับเรื่องนี้ และว่าคุณค่าทางจริยธรรมที่ควรเป็นแรงบันดาลใจขององค์กร กำลังถูกทำลายด้วยวิธีการสบประมาท และปลุกปั่นให้ต่อต้านผู้สมัครของ<orgName>ไอวอรีโคสต์</orgName></p>

<p>นายเบลลี  ยังอ้างถึงรายงานข่าวก่อนหน้านี้ที่ระบุว่าที่ปรึกษาพิเศษของนายศุภชัย บอกกับฝ่ายสืบสวนของ<orgName>ยูเอ็น</orgName> หรือ<orgName>สำนักงานกำกับดูแลกิจการภายใน</orgName>(<orgName>โอไอโอเอส</orgName>) เกี่ยวกับข้อกล่าวหามีภรรยาลับของนายกัวเซ</p>

<p>ทั้งนี้ นายศุภชัย เคยดำรงตำแหน่งผู้อำนวยการ<orgName>องค์การการค้าโลก</orgName> (<orgName>ดับบลิวทีโอ</orgName>) ช่วงเดือนก.ย. 2545 - ส.ค. 2548  และเคยดำรงตำแหน่งรองนายกรัฐมนตรี และรัฐมนตรีว่าการ<orgName>กระทรวงพาณิชย์</orgName>ของ<orgName>ไทย</orgName></p></body>
</news>
