<teiHeader>
<fileDesc>
<titleStmt>
  <title>พ.ร.ก.กู้เงินฉลุยเพิ่มเชื่อมั่นเร่งอัดฉีดกระตุ้นเศรษฐกิจ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090603/15622/%e0%b8%9e.%e0%b8%a3.%e0%b8%81.%e0%b8%81%e0%b8%b9%e0%b9%89%e0%b9%80%e0%b8%87%e0%b8%b4%e0%b8%99%e0%b8%89%e0%b8%a5%e0%b8%b8%e0%b8%a2%e0%b9%80%e0%b8%9e%e0%b8%b4%e0%b9%88%e0%b8%a1%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%a1%e0%b8%b1%e0%b9%88%e0%b8%99%e0%b9%80%e0%b8%a3%e0%b9%88%e0%b8%87%e0%b8%ad%e0%b8%b1%e0%b8%94%e0%b8%89%e0%b8%b5%e0%b8%94%e0%b8%81%e0%b8%a3%e0%b8%b0%e0%b8%95%e0%b8%b8%e0%b9%89%e0%b8%99%e0%b9%80%e0%b8%a8%e0%b8%a3%e0%b8%a9%e0%b8%90%e0%b8%81%e0%b8%b4%e0%b8%88.html  </bibl>
</sourceDesc>
</fileDesc>
</teiHeader>
<news>
<headline>พ.ร.ก.กู้เงินฉลุยเพิ่มเชื่อมั่นเร่งอัดฉีดกระตุ้นเศรษฐกิจ</headline>
<lead><orgName>สบน.</orgName>เดินหน้าแผนกู้เงิน 4 แสนล้านบาท เตรียมออกพันธบัตร 3 หมื่นล้านขายประชาชนทั่วไป นักวิชาการ-เอกชนชี้เป็นเรื่องดี เพิ่มความเชื่อมั่นต่อรัฐบาลมากขึ้น เชื่อช่วยกระตุ้นเศรษฐกิจได้ หอการค้ามองจีดีพีปีนี้ติดลบ 2.5-3.5%</lead>
<neck></neck>
<body><p>นายพงษ์ภาณุ เศวตรุนทร์ ผู้อำนวยการ<orgName>สำนักงานบริหารหนี้สาธารณะ (สบน.)</orgName> กล่าวว่า หลังจากที่ศาลรัฐธรรมนูญมีมติเอกฉันท์ว่า พ.ร.ก.กู้เงิน 4 แสนล้านบาท ไม่ขัดต่อรัฐธรรมนูญ กระทรวงการคลังจะนำพ.ร.ก.ฉบับดังกล่าวเข้าสู่การประชุมรับสภาเพื่อให้รับรองในวันที่ 15-16 มิถุนายนนี้ หลังจากนั้นจึงจะสามารถกู้เงินได้ตามแผนที่วางไว้</p>

 <p>ทั้งนี้ ตามแผนการกู้เงิน 4 แสนล้านบาทนั้น จะแบ่งเป็นการกู้เงินภายในปีนี้ 2 แสนล้านบาท จากนั้นจะทยอยกู้เงินเพิ่มเติมในปีถัดไป โดยการกู้เงินลอตแรกจะเป็นการออกพันธบัตรออมทรัพย์เพื่อไทยเข้มแข็ง อายุ 5 ปี วงเงิน 3 หมื่นล้านบาท โดยจะให้สถาบันการเงินเข้ามาเป็นตัวแทนในการจัดจำหน่ายให้แก่ประชาชน และจะจูงใจให้อัตราดอกเบี้ยสูงกว่าอัตราดอกเบี้ยเงินฝากเล็กน้อย เพื่อเป็นทางเลือกในการออมให้แก่ประชาชน และจำกัดวงเงินซื้อขั้นสูงไว้ที่ 10 ล้านบาทต่อราย เพื่อให้รายย่อยสามารถเข้าถึงได้</p>

 <p>นอกจากนี้ จะกู้เงินอีก 1.7 แสนล้านบาท ในช่วงไตรมาส 3-4 ของปีนี้ จากตลาดเงินและสถาบันการเงิน ในรูปของตั๋วสัญญาใช้เงิน (พีเอ็น) อัตราดอกเบี้ยลอยตัว อายุ 3 ปี และการออกพันธบัตรระยะยาว รวมถึงการออกตั๋วเงินคลังอีกตามความเหมาะสมของช่วงเวลา</p>

 <p>นายธนวรรธน์ พลวิชัย ผู้อำนวยการ<orgName>ศูนย์พยากรณ์เศรษฐกิจและธุรกิจ</orgName> <orgName>มหาวิทยาลัยหอการค้าไทย</orgName> ให้ความเห็นว่า การเดินหน้าร่าง พ.ร.ก.กู้เงิน จะส่งผลดี ทำให้นักลงทุนทั้งในและต่างประเทศเกิดความเชื่อมั่นว่า<orgName>รัฐบาล</orgName>จะมีเสถียรภาพต่อไป และทำให้<orgName>กระทรวงการคลัง</orgName>สามารถกู้เงินมาใช้จ่ายกระตุ้นเศรษฐกิจได้ตามแผนที่วางไว้ภายในเดือนสิงหาคมนี้ โดยน่าจะเริ่มกู้เงินได้ภายในเดือนกรกฎาคม ซึ่งจะช่วยให้จีดีพีไตรมาส 4 เป็นบวกได้ และทั้งปีน่าจะติดลบเพียง 2.5-3.5% เท่านั้น</p>

 <p>ด้านนายสันติ วิลาสศักดานนท์ ประธาน<orgName>สภาอุตสาหกรรมแห่งประเทศไทย (ส.อ.ท.)</orgName> กล่าวว่า ความเชื่อมั่นต่อ<orgName>รัฐบาล</orgName>จะมีมากขึ้น เพราะหลายฝ่ายจับตามองเรื่อง พ.ร.ก.เงินกู้และติดตามสถานการณ์อย่างใกล้ชิด และการที่นายกรัฐมนตรีจะให้มีการประชุมสภาสมัยวิสามัญเพื่อพิจารณา นับเป็นเรื่องดี เพราะเมื่อการกู้เงินได้รับอนุมัติ <orgName>รัฐบาล</orgName>จะได้รีบวางแผนใช้เงินกู้ ซึ่งคาดว่ารัฐบาลจะสามารถใช้จ่ายเงินเข้าสู่ระบบเศรษฐกิจได้ ตั้งแต่ช่วงปลายไตรมาสที่ 3 ต่อเนื่องถึงไตรมาสที่ 4 ปีนี้ และจะกระตุ้นเศรษฐกิจได้พอสมควร</p></body>
</news>
