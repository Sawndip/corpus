<teiHeader>
<fileDesc>
<titleStmt>
  <title>ป.ป.ช.ยูเป็นใคร! "ปิยะพันธ์" เมินแจงรถเมล์ฉาว เตรียมเปิดแถลงเอง พรุ่งนี้  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 12:54:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000067811  </bibl>
</sourceDesc>
</fileDesc>
</teiHeader>
<news>
<headline><orgName>ป.ป.ช.</orgName>ยูเป็นใคร! "ปิยะพันธ์" เมินแจงรถเมล์ฉาว เตรียมเปิดแถลงเอง พรุ่งนี้</headline>
<lead>ปธ.บอร์ด <orgName>ขสมก.</orgName>ยันไม่เดินทางไปชี้แจงรถเมล์ฉาว “เอ็นจีวี-ยูโรทู” วันนี้ ตามคำเชิญของ <orgName>ป.ป.ช.</orgName>สภา ยันติดภารกิจจริงๆ พร้อมประกาศแถลงข่าวเอง ในวันพรุ่งนี้</lead>
<neck></neck>
<body><p>นายปิยะพันธ์ จัมปาสุต ประธาน<orgName>คณะกรรมการองค์การขนส่งมวลชนกรุงเทพ</orgName> (<orgName>ขสมก.</orgName>) กล่าวถึงกรณี<orgName>คณะกรรมาธิการป้องกันปราบปรามการทุจริตและประพฤติมิชอบ</orgName> (<orgName>ป.ป.ช.</orgName>) <orgName>สภาผู้แทนราษฎร</orgName> ได้เชิญให้ตนเองเข้าชี้แจงถึงกรณีการเช่ารถโดยสารปรับอากาศใช้ก๊าซธรรมชาติ (รถเมล์เอ็นจีวี) จำนวน 4 พันคัน และกรณีการทุจริตการจัดเช่าซื้อรถเมล์ยูโรทู เมื่อปี 2544 ในวันนี้ (16 มิ.ย.) โดยยืนยันว่า ตนเองติดภารกิจจริงๆ ไม่สามารถเดินทางไปชี้แจงได้</p>
       
       <p>“ผมยืนยันไปแล้วว่า ไม่ได้หลีกเลี่ยง และพร้อมจะเดินทางไปชี้แจงในวันอังคารหน้า (23 มิ.ย.) เพราะเป็นการดี ที่จะได้มีโอกาสชี้แจงถึงความบริสุทธิ์”</p>
       
      <p> อย่างไรก็ตาม ในประเด็นดังกล่าว นายปิยะพันธ์ ระบุว่า ในวันพรุ่งนี้ (17 มิ.ย.) ตนเองจะแถลงข่าวต่อสื่อมวลอีกครั้ง</p>
       
      <p> ส่วนความคืบหน้าโครงการเช่ารถเมล์เอ็นจีวี 4,000 คัน ที่สำนักงานคณะกรรมการพัฒนาการเศรษฐกิจและสังคมแห่งชาติ (สศช.) หรือสภาพัฒน์ ได้สอบถามถึงข้อมูลที่เกี่ยวข้องกับโครงการดังกล่าว นายปิยะพันธ์ กล่าวว่า ขณะนี้<orgName>สำนักงานนโยบายและแผนการขนส่งและจราจร</orgName> (<orgName>สนข.</orgName>) ได้ประสานงานกับ <orgName>ขสมก.</orgName>เพื่อรวบรวมข้อมูลที่เกี่ยวข้องเสนอต่อ <orgName>สศช.</orgName>ซึ่งจากการสอบถามไปยัง นายสร้อยทิพย์ ไตรสุทธิ์ ผู้อำนวยการ <orgName>สนข.</orgName>ก็ได้รับการยืนยันว่าไม่หนักใจ ซึ่งจะสามารถรวบรวมข้อมูลได้ทันตามกำหนดของ <orgName>สศช.</orgName>ในวันที่ 18 มิถุนายน 2552 นี้ แน่นอน</p>
       
       <p>ล่าสุด มีรายงานข่าวว่า มีชายสูงอายุหน้าตาคล้าย นายปิยะพันธ์ ได้เดินทางไปเป็นพรีเซ็นเตอร์ รายการชวนชิมอาหารของสถานีโทรทัศน์แห่งหนึ่ง โดยแนะนำร้านอาหารประเภทโรตีชื่อดังย่านบางลำพู</p></body>
</news>
