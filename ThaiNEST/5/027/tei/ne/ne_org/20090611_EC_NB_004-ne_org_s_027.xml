<teiHeader>
<fileDesc>
<titleStmt>
  <title>ดัชนีความเชื่อมั่นผู้บริโภคเดือน พ.ค. ต่ำสุดในรอบ 84 เดือน  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206110122&tb=N255206  </bibl>
</sourceDesc>
</fileDesc>
</teiHeader>
<news>
<headline>ดัชนีความเชื่อมั่นผู้บริโภคเดือน พ.ค. ต่ำสุดในรอบ 84 เดือน</headline>
<lead>เชื่อมั่นผู้บริโภคเดือนพฤษภาคม ต่ำสุดในรอบ 84 เดือน เหตุราคาน้ำมันแพง เศรษฐกิจโลกชะลอตัว</lead>
<neck></neck>
<body><p>นายธนวรรธน์ พลวิชัย ผู้อำนวยการ<orgName>ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย</orgName> เปิดเผยผลสำรวจดัชนีความเชื่อมั่นของผู้บริโภคในเดือนพฤษภาคม 2552 ปรับตัวลดลงจากระดับ 61.8 ในเดือนเมษายน เป็นระดับ 61.1 ต่ำสุดในรอบ 84 เดือน นับตั้งแต่เดือนมิถุนายน 2545 แสดงให้เห็นว่าผู้บริโภคเห็นว่า เศรษฐกิจ<orgName>ไทย</orgName>และโอกาสหางานทำในปัจจุบันยังคงแย่ลงอย่างต่อเนื่อง เช่นเดียวกับการปรับตัวของดัชนีความเชื่อมั่นของผ้บริโภคต่อสถานการณ์ในอนาคตได้ปรับตัวลดลงมาอยู่ที่ระดับ 74.1 ต่ำสุดในรอบ 92 เดือน นับตั้งแต่เดือนตุลาคม 2544 โดยระบุเป็นผลมาจากราคาน้ำมันที่ปรับตัวสูงขึ้น ประกอบกับเศรษฐกิจ<orgName>โลก</orgName>ยังมีความผันผวนสูง และยังมีความไม่แน่นอนทางการเมือง </p>
<p>ผู้อำนวยการ<orgName>ศูนย์พยากรณ์เศรษฐกิจและธุรกิจ มหาวิทยาลัยหอการค้าไทย</orgName> ยังคาดการณ์ว่า การบริโภคยังคงขยายตัวไม่มากนัก จนถึงช่วงไตรมาสที่ 3 ของปี โดยเห็นว่า รัฐบาลควรกระตุ้นเศรษฐกิจให้ปรับตัวดีขึ้น ให้เห็นเป็นรูปธรรมในไตรมาสที่ 2 และ 3 ของปีนี้ </p></body>
</news>
