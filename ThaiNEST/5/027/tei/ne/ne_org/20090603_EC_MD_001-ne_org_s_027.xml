<teiHeader>
<fileDesc>
<titleStmt>
  <title>แนะผปก.อาหารใช้วิกฤตไข้หวัดใหญ่  สร้างมาตรฐานดันยอดส่งออก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-03 12:56:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000062257  </bibl>
</sourceDesc>
</fileDesc>
</teiHeader>
<news>
<headline>แนะผปก.อาหารใช้วิกฤตไข้หวัดใหญ่  สร้างมาตรฐานดันยอดส่งออก</headline>
<lead><orgName>สถาบันอาหาร</orgName>แนะผู้ประกอบการส่งออกอาหารไทยใช้วิกฤตไข้หวัดใหญ่ 2009 เป็นโอกาส กระตุ้นยอดส่งออก สุกรปรุงสุก ไก่ปรุงสุกและอาหารทะเล และเนื้อสุกรแช่แข็ง โดยเฉพาะการส่งออกไปตลาดญี่ปุ่น หลังอุตสาหกรรมอาหารของ<orgName>ไทย</orgName>รับอานิสงส์จากกรณีที่หลายประเทศระงับการนำเข้าเนื้อสุกรจากสหรัฐ พร้อมทั้งควรสร้างความเชื่อมั่นในระบบการเลี้ยงที่ได้มาตรฐาน</lead>
<neck></neck>
<body><p>นายยุทธศักดิ์ สุภสร ผู้อำนวยการ<orgName>สถาบันอาหาร</orgName> เปิดเผยว่า จากผลกระทบของไข้หวัดใหญ่สายพันธุ์ใหม่ 2009 น่าจะเป็นโอกาสให้การส่งออกอาหารของไทยบางชนิดเพิ่มขึ้น คือ สุกรปรุงสุก, ไก่ปรุงสุกและอาหารทะเล และเนื้อสุกรแช่แข็ง สืบเนื่องมาจากผู้นำเข้าผลิตภัณฑ์เนื้อสุกรที่สำคัญของโลก เช่น ญี่ปุ่น รัสเซีย และสหภาพยุโรป ต่างหาผู้ผลิตเนื้อสุกรใหม่ทดแทนกลุ่มเดิม คือ สหรัฐฯ และเม็กซิโก ซึ่งมีการแพร่ระบาดของไข้หวัดใหญ่ฯ ทั้งนี้ ผู้ประกอบการ<orgName>ไทย</orgName> ควรฉวยโอกาสในช่วงนี้ สร้างความเชื่อมั่นในระบบการเลี้ยงที่ได้มาตรฐาน เพื่อเพิ่มมูลค่าการส่งออก เนื้อสุกรปรุงสุกไปยังตลาดญี่ปุ่น รัสเซีย และสหภาพยุโรปเพิ่มขึ้น</p>
       
       <p>“สำหรับการแพร่ระบาดของไข้หวัดใหญ่นั้น อุตสาหกรรมอาหารของ<orgName>ไทย</orgName>อาจได้รับอานิสงส์บ้างจากกรณีที่ลูกค้าไม่เชื่อมั่นในการบริโภคสุกร แต่อาจหันไปบริโภคอาหารทะเล หรือ เนื้อไก่ทดแทน ซึ่งผู้ส่งออกอาหารทะเลและไก่ปรุงสุกจาก<orgName>ไทย</orgName>ก็จะได้อานิสงส์นี้ไป ซึ่งในส่วนของ<orgName>ตลาดญี่ปุ่น</orgName>นั้น รู้จักและยอมรับอาหารทะเลและไก่ปรุงสุกจาก<orgName>ไทย</orgName>เป็นอย่างดีอยู่แล้ว สำหรับ<orgName>ตลาดสหรัฐฯ</orgName> ยอดการส่งออกอาหารทะเลของไทยน่าจะเพิ่มขึ้นบ้างเนื่องจากผู้บริโภคลดการบริโภคเนื้อสุกรแล้วหันมาบริโภคอาหารทะเลแทน” นายยุทธศักดิ์ กล่าว</p></body>
</news>
