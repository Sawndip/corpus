<teiHeader>
<fileDesc>
<titleStmt>
  <title>พลังงานอัดงบ566ล้านหนุนเอกชนใช้ของเสียผลิตไบโอแก๊สชีวภาพ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/16/news_28937027.php?news_id=28937027  </bibl>
</sourceDesc>
</fileDesc>
</teiHeader>
<news>
<headline>พลังงานอัดงบ566ล้านหนุนเอกชนใช้ของเสียผลิตไบโอแก๊สชีวภาพ</headline>
<lead><orgName>กองทุนอนุรักษ์พลังงาน</orgName> อัดงบกว่า 566 ล้านบาท โครงการหนุนโรงงานอุตสาหกรรมผลิตไบโอแก๊ส ต่อเนื่องปี 2 ตั้งเป้าดึงผู้ประกอบการทั่วประเทศเข้าร่วมโครงการ 69 แห่ง</lead>
<neck></neck>
<body><p>นพ.วรรณรัตน์ ชาญนุกูล รัฐมนตรีว่าการ<orgName>กระทรวงพลังงาน</orgName> เปิดเผยถึงโครงการ "ส่งเสริมเทคโนโลยีก๊าซชีวภาพสำหรับโรงงานอุตสาหกรรม ปี 2552" ว่า ดำเนินการเป็นปีที่ 2 เพื่อช่วยให้โรงงานอุตสาหกรรมสร้างระบบผลิตก๊าซชีวภาพจากน้ำเสียหรือของเสีย โดยกองทุนเพื่อส่งเสริมการอนุรักษ์พลังงานสนับสนุนเงินให้โรงงานที่ เข้าร่วมโครงการ 20-50% ของวงเงินลงทุน คิดเป็นวงเงินรวม 566 ล้านบาท ครอบคลุม 69 โรงงาน แบ่งเป็น 1) โรงงานแป้งมัน 13 แห่ง 2) โรงงานปาล์ม 11 แห่ง 3) โรงงานเอทานอล 4 แห่ง 4) โรงงานน้ำยางข้น 4 แห่ง 5) โรงงานอาหารกระป๋อง 37 แห่ง คาดว่าผลิตก๊าซชีวภาพได้ 114.7 ล้าน ลูกบาศก์เมตรต่อปี ลดค่าใช้จ่ายด้านพลังงานไม่น้อยกว่า 900 ล้านบาทต่อปี</p>

<p>ปัจจุบัน<orgName>ไทย</orgName>มีน้ำและของเสียจากกระบวนการผลิตต่างๆ จำนวนมาก เช่น ของเสียและน้ำเสียจากโรงงานอุตสาหกรรม ฟาร์มปศุสัตว์ แหล่งน้ำเสียและขยะชุมชน ซึ่งวิธีจัดการของเสียเหล่านี้ทำได้หลายวิธี ซึ่งกระทรวงการพลังงานสนับสนุนการนำน้ำเสียมาผลิตก๊าซชีวภาพเพื่อใช้ทดแทนพลังงานอื่นๆ เช่น ใช้ผลิตไฟฟ้า ใช้แทนน้ำมันเตา และก๊าซปิโตรเลียม (แอลพีจี) เป็นต้น โดยผลสำรวจพบว่า ปัจจุบันไทยมีโรงงานอุตสาหกรรมที่มีศักยภาพนำน้ำเสียมาผลิตเป็นก๊าซชีวภาพกว่า 338 แห่ง ผลิตก๊าซชีวภาพได้ 637.2 ล้านลูกบาศก์เมตรต่อปี คิดเป็นมูลค่าทดแทนพลังงาน 4,950 ล้านบาทต่อปี </p>

<p>ทั้งนี้ผลดำเนินโครงการส่งเสริมเทคโนโลยีก๊าซชีวภาพสำหรับโรงงานอุตสาหกรรมปี 2551 มีผู้ประกอบการได้รับเงินสนับสนุน 39 ราย สามารถผลิตก๊าซชีวภาพได้ 217.3 ล้านลูกบาศก์เมตรต่อปี คิดเป็นมูลค่าทดแทนพลังงาน 1,390 ล้านบาทต่อปี แบ่งเป็น ทดแทนน้ำมันเตา 717.5 ล้านบาท พลังงานไฟฟ้า 602.8 ล้านบาท ชีวมวล 21.3 ล้านบาท ถ่านหิน 44 ล้านบาท และน้ำมันดีเซล 5.5 ล้านบาท</p></body>
</news>
