<teiHeader>
<fileDesc>
<titleStmt>
  <title>โตโยต้าเร่งผลิต"วีออส" หลังยอดค้างส่งมอบ3ด.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco10100652&sectionid=0103&day=2009-06-10  </bibl>
</sourceDesc>
</fileDesc>
</teiHeader>
<news>
<headline><orgName>โตโยต้า</orgName>เร่งผลิต"วีออส" หลังยอดค้างส่งมอบ3ด.</headline>
<lead></lead>
<neck></neck>
<body><p>นายวุฒิกร สุริยะฉันทนานนท์ ผู้ช่วยกรรมการผู้จัดการใหญ่ <orgName>บริษัท โตโยต้า มอเตอร์ ประเทศไทย จำกัด</orgName> เปิดเผยว่า ขณะนี้รถเก๋ง โตโยต้าวีออส ได้รับความนิยมมีการทำตลาดทั้งในและต่างประเทศ ส่งผลให้ส่งมอบรถให้กับลูกค้าในประเทศไม่ทัน มียอดค้างส่งมอบประมาณ 3 เดือนที่ผ่านมา นอกจากนี้เกิดจากมีการลดกำลังการผลิตลง จึงต้องขอโทษลูกค้าที่ต้องรอรถ แต่ในเดือนมิถุนายนนี้ จะมีการเพิ่มกำลังการผลิตเพื่อให้เพียงพอกับความต้องการของลูกค้า ส่วนรถกระบะที่มียอดขายลดลง แต่ก็ยังใกล้เคียงกันระหว่างโตโยต้ากับอีซูซุ </p>

<p>นายวุฒิกรกล่าวว่า สำหรับโตโยต้า คัมรี่ ไฮบริด อยู่ระหว่างการสร้างการรับรู้ให้ลูกค้า แต่ขณะนี้มียอดจองเข้ามาแล้ว คาดว่า ไตรมาสที่ 3 ตลาดรถยนต์จะมีแนวโน้มดีขึ้น ดูจากการเมืองค่อนข้างนิ่ง และความพยายามในการกระตุ้นเศรษฐกิจของ<orgName>รัฐบาล</orgName> สำหรับกรณีที่ราคาน้ำมันจะปรับสูงขึ้น เชื่อว่าไม่น่าถึงลิตรละ 30 บาท เพราะผ่านช่วงราคาสูงสุดมาแล้ว จึงไม่น่ามีผลกระทบกับยอดขายรถในประเทศแต่อย่างใด ส่วนตัวเลขประมาณการยอดขายรถยนต์ในประเทศปีนี้ 5.2 แสนคัน หลังจากผ่านไป 5 เดือน คาดว่าไม่น่าจะถึง น่าจะอยู่ประมาณ 4.8-4.9 แสนคัน ส่วนพฤติกรรมผู้บริโภคแยกตามกลุ่มยังคงเหมือนเดิม รถเก๋งเล็กยังได้รับความนิยม เพราะมีจุดเด่นเรื่องประหยัดน้ำมัน ส่วนรถเก๋งระดับกลางและสูงยังคงเน้นรูปลักษณ์ เทคโนโลยีและสมรรถนะ สำหรับรถปิคอัพเน้นประหยัดน้ำมัน ประสิทธิภาพและราคาขายต่อ</p></body>
</news>
