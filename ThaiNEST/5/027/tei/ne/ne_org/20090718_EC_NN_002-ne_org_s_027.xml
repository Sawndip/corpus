<teiHeader>
<fileDesc>
<titleStmt>
  <title>ยอดยึดทรัพย์ล้างหนี้พุ่งกระฉูดกรมบังคับคดี"ยกเครื่อง"รับมือ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170689  </bibl>
</sourceDesc>
</fileDesc>
</teiHeader>
<news>
<headline>ยอดยึดทรัพย์ล้างหนี้พุ่งกระฉูด<orgName>กรมบังคับคดี</orgName>"ยกเครื่อง"รับมือ</headline>
<lead></lead>
<neck></neck>
<body><p>นายสิรวัต จันทรัฐ อธิบดี<orgName>กรมบังคับคดี</orgName> กล่าวว่า จากภาวะเศรษฐกิจที่ชะลอตัวส่งผลให้อัตราการยึดทรัพย์เพิ่มขึ้น และทำให้การขายทอดตลาดทรัพย์เพิ่มขึ้นด้วย ซึ่งจากการที่ปริมาณคดีมีจำนวนเพิ่มมากขึ้น ส่งผลให้ข้อมูลด้านการบังคับคดีแพ่งของกรมฯในส่วนของการยึดทรัพย์สิน การจำหน่ายทรัพย์สิน รวมถึงการจัดทำระบบบัญชีเงินในคดี มีปริมาณเพิ่มมากขึ้นด้วย </p>

<p>ทั้งนี้ เพื่อให้การปฏิบัติงานมีประสิทธิภาพสูงสุด กรมฯจึงจัดทำโครงการพัฒนาระบบงานบังคับคดีแพ่ง และระบบคลังข้อมูล ซึ่งระบบงานบังคับคดีแพ่งใหม่ที่พัฒนาขึ้นจะเป็นรูปแบบเว็บแอ๊ปปิเคชั่น จัดเก็บรวบรวมข้อมูลทั้งระบบเพื่อเพิ่มประสิทธิภาพในการตรวจสอบ การยึดทรัพย์ การอายัดทรัพย์สินซ้ำได้ทั่วประเทศ โดยโครงการพัฒนาระบบดังกล่าวอยู่ระหว่างการออกแบบ คาดว่าจะเสร็จสิ้นในปี 2553</p> 

<p> ด้านนายสาธิต ศุภเมธี ผู้อำนวยการ<orgName>สำนักงานบังคับคดี</orgName> จ.อุดรธานี กล่าวว่า ทรัพย์ที่ยึดได้ใน จ.อุดรธานี ส่วนใหญ่เป็นอสังหาริมทรัพย์ 70% ที่เหลือเป็นสังหาริมทรัพย์ 30% โดยในปีนี้สำนักงานฯได้รับมอบหมายให้ประมูลขายสินทรัพย์มูลค่า 1,448 ล้านบาท </p></body>
</news>
