<teiHeader>
<fileDesc>
<titleStmt>
  <title>ก.เกษตรฯ  เตรียมจัดงานประกวดโครงการส่งเสริมเอกลักษณ์คุณค่าผ้าไหมไทย  ชิงถ้วยรางวัลพระราชทาน  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010218&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>ก.เกษตรฯ</orgName>  เตรียมจัดงานประกวดโครงการส่งเสริมเอกลักษณ์คุณค่าผ้าไหมไทย  ชิงถ้วยรางวัลพระราชทาน</headline>
<lead><orgName>กระทรวงเกษตรและสหกรณ์</orgName> เตรียมจัดงานประกวดโครงการส่งเสริมเอกลักษณ์คุณค่าผ้าไหมไทย ชิงถ้วยรางวัลพระราชทานสมเด็จพระนางเจ้าสิริกิติ์ พระบรมราชินีนาถ หวังสืบสานเอกลักษณ์ไทย เผยแพร่ประชาสัมพันธ์ตรานกยูงพระราชทาน เครื่องหมายรับรองคุณภาพไหมไทย</lead>
<neck></neck>
<body><p>นายจรัลธาดา กรรณสูต ปลัด<orgName>กระทรวงเกษตรและสหกรณ์</orgName> เปิดเผยภายหลังเป็นประธานแถลงข่าว “โครงการส่งเสริมเอกลักษณ์คุณค่าผ้าไหมไทย” ณ ลานกิจกรรม ชั้น 1 จามจุรีสแควร์ว่า กระทรวงเกษตรและสหกรณ์ โดย <orgName>สถาบันหม่อนไหมแห่งชาติเฉลิมพระเกียรติ สมเด็จพระนางเจ้าสิริกิติ์ พระบรมราชินีนาถ</orgName> จัดโครงการส่งเสริมเอกลักษณ์คุณค่าผ้าไหมไทยขึ้น ระหว่างวันที่ 6-10 สิงหาคม 2552 ณ อิมแพค เมืองทองธานี เพื่อเทิดพระเกียรติและน้อมรำลึกถึงพระมหากรุณาธิคุณของสมเด็จพระนางเจ้าสิริกิติ์ พระบรมราชินีนาถ ที่ทรงสืบสานและให้ความสำคัญกับผ้าไหมไทย รวมถึงยังเป็นการเผยแพร่ประชาสัมพันธ์สัญลักษณ์ “ตรานกยูงพระราชทาน” ซึ่งเป็นเครื่องหมายรับรองคุณภาพผ้าไหมไทย </p>
<p>สำหรับกิจกรรมภายในงานนั้นได้จัดการประกวด 4 กิจกรรม คือ การประกวดร้องเพลงลูกทุ่งในบทเพลง “พระแม่ไหมไทย” การประกวดออกแบบบรรจุภัณฑ์หม่อนไหม การประกวดออกแบบเสื้อผ้า และการประกวดทูตส่งเสริมเอกลักษณ์คุณค่าผ้าไหมไทย โดยผู้ชนะการแข่งขันในแต่ละประเภท จะได้รับถ้วยรางวัลพระราชทาน สมเด็จพระนางเจ้าสิริกิติ์ พระบรมราชินีนาถ และร่วมแสดงผลงานในงาน “ตรานกยูงพระราชทาน สืบสานตำนานไหมไทย"</p></body>
</news>
