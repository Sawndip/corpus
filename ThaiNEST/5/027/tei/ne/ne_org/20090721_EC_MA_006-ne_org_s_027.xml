<teiHeader>
<fileDesc>
<titleStmt>
  <title>โบรกฯแห่เก็บหุ้นวอลุ่มพุ่ง ตลท.เกาะติดพอร์ตใกล้ชิด  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco09210752&sectionid=0103&day=2009-07-21  </bibl>
</sourceDesc>
</fileDesc>
</teiHeader>
<news>
<headline>โบรกฯแห่เก็บหุ้นวอลุ่มพุ่ง <orgName>ตลท.</orgName>เกาะติดพอร์ตใกล้ชิด</headline>
<lead></lead>
<neck></neck>
<body><p>นางภัทรียา เบญจพลชัย กรรมการและผู้จัดการ<orgName>ตลาดหลักทรัพย์แห่งประเทศไทย</orgName> (<orgName>ตลท.</orgName>) เปิดเผยถึงกรณีมีพอร์ตลงทุนของโบรกเกอร์เข้ามาลงทุนในตลาดจำนวนมาก จนส่งผลให้ปริมาณการซื้อขายเพิ่มขึ้นว่า ถือเป็นการช่วยเพิ่มสภาพคล่องการซื้อขายในระบบ และการเพิ่มนักลงทุนในตลาดอีกทางหนึ่ง แต่โบรกเกอร์ต้องแยกส่วนพอร์ตลงทุนของบริษัทและบัญชีของลูกค้าออกจากกัน ซึ่งจะมีการตรวจสอบจาก<orgName>สำนักงานคณะกรรมการกำกับหลักทรัพย์และตลาดหลักทรัพย์</orgName> (<orgName>ก.ล.ต.</orgName>) ส่วน <orgName>ตลท.</orgName>จะตรวจสอบและเรียกดูข้อมูลอย่างใกล้ชิด</p>

<p>"ที่ผ่านมา ยังไม่พบความผิดปกติพอร์ตลงทุนของโบรกเกอร์ แม้ว่าพอร์ตการลงทุนของโบรกเกอร์จะมีขนาดใหญ่ แต่ยังไม่จำเป็นต้องแยกออกมาต่างหาก" นางภัทรียากล่าว</p>

<p>สำหรับกรณีที่รัฐบาลออกพันธบัตรจำนวนมากนั้น อาจจะส่งผลให้มีผู้ลงทุนบางส่วนรวมถึงผู้สูงอายุมีการจัดสรรเงินและย้ายเงินไปลงทุนในพันธบัตรบ้าง แต่ไม่กระทบต่อการลงทุนในตลาดหุ้นมากนัก</p></body>
</news>
