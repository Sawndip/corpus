<teiHeader>
<fileDesc>
<titleStmt>
  <title>ผู้ผลิตชิ้นส่วนรายใหญ่ปักหลักลงทุนไทย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090617/17315/%e0%b8%9c%e0%b8%b9%e0%b9%89%e0%b8%9c%e0%b8%a5%e0%b8%b4%e0%b8%95%e0%b8%8a%e0%b8%b4%e0%b9%89%e0%b8%99%e0%b8%aa%e0%b9%88%e0%b8%a7%e0%b8%99%e0%b8%a3%e0%b8%b2%e0%b8%a2%e0%b9%83%e0%b8%ab%e0%b8%8d%e0%b9%88%e0%b8%9b%e0%b8%b1%e0%b8%81%e0%b8%ab%e0%b8%a5%e0%b8%b1%e0%b8%81%e0%b8%a5%e0%b8%87%e0%b8%97%e0%b8%b8%e0%b8%99%e0%b9%84%e0%b8%97%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ผู้ผลิตชิ้นส่วนรายใหญ่ปักหลักลงทุน<orgName>ไทย</orgName></headline>
<lead><orgName>คอนติเนนทอลฯ</orgName> ผู้ผลิตชิ้นส่วนยานยนต์จากเยอรมนี ไม่หวั่นวิกฤติเศรษฐกิจโลก เดินหน้าเปิดสายการผลิตในไทย มั่นใจระยะยาวตลาดรถยนต์กลับมาอีกครั้ง ขณะที่<orgName>เอเชีย</orgName>จะเป็นศูนย์กลางสำคัญของอุตสาหกรรมในอนาคต</lead>
<neck></neck>
<body><p>นายโธมัส แชมเบอร์ส กรรมการผู้จัดการ <orgName>คอนติเนนทอล ออโตโมทีฟ (ประเทศไทย)</orgName> ผู้ผลิตชิ้นยานยนต์จากประเทศเยอรมนี กล่าวว่า แม้ปัจจุบันทั่ว<orgName>โลก</orgName>และ<orgName>ไทย</orgName>จะได้รับผลกระทบจากปัญหาเศรษฐกิจและตลาดรถยนต์ที่ถดถอยอย่างต่อเนื่อง แต่บริษัทยังคงเดินหน้าแผนการลงทุนในประเทศไทยต่อไป ทั้งการเปิดสายการผลิตและแผนการตลาด เนื่องจากมองตลาดในระยะยาวมากกว่า และมั่นใจว่าเศรษฐกิจและตลาดรถยนต์จะกลับมาเติบโตอีกครั้ง</p>

 <p>นอกจากนี้ เชื่อว่าภูมิภาคเอเชียจะเป็นแรงขับเคลื่อนที่สำคัญของอุตสาหกรรมยานยนต์ในอนาคต และไทยก็เป็นหนึ่งในบทบาทสำคัญของภูมิภาคและเป็นศูนย์กลางของอุตสาหกรรมในเอเชียตะวันออกเฉียงใต้อีกด้วย โดยบริษัทตั้งเป้าว่าภายในปี 2556 ยอดขายของ<orgName>เอเชีย</orgName>จะมีสัดส่วน 25% ของยอดขายทั่วโลก จากปัจจุบันมีสัดส่วนประมาณ 20%</p>

 <p>ทั้งนี้ เมื่อวันที่ 16 มิถุนายน 2552 <orgName>คอนติเนนทอล</orgName>มีพิธีเปิดสายการผลิตของโรงงานที่นิคมอุตสาหกรรมอมตะ ซิตี้ ระยอง อย่างเป็นทางการ โดยนายโวลเกอร์ วาร์เนกเกอร์ รองประธานอาวุโส ธุรกิจส่งกำลัง ประจำภูมิภาคเอเชีย กล่าวว่า โรงงานในไทยนั้น ขณะนี้เริ่มต้นทำการผลิต ปั๊มแรงดันสูง และหัวฉีด คอมมอนเรล สำหรับเครื่องยนต์ดีเซล ช่วงแรกจะผลิตเพื่อการส่งออกไปยังเอเชีย เช่น อินเดีย และภูมิภาคยุโรป เช่น ฝรั่งเศส อังกฤษ</p>

 <p>ส่วนตลาดในประเทศไทยจะเริ่มต้นส่งมอบให้ในปี 2553 พร้อมกับการขยายการส่งออกไปยัง ตุรกี อเมริกาใต้ และแอฟริกาใต้ และขณะนี้ก็อยู่ในช่วงการเจรจากับลูกค้าในจีนอีกด้วย อย่างไรก็ตามเป้าหมายในอนาคตของโรงงานแห่งนี้คือ ผลิตเพื่อป้อนตลาดในประเทศ 70% และผลิตเพื่อส่งออก 30% โดยลูกค้าหลักในไทย ได้แก่ ฟอร์ด ทาทา อย่างไรก็ตาม เชื่อว่าในอนาคตจะมีลูกค้าที่เพิ่มขึ้น ขณะนี้ก็มีการเจรจากับหลายค่าย</p>

 <p>นอกจากนี้ ยังมั่นใจว่าสินค้าจะได้รับการตอบรับเป็นอย่างดี เนื่องจากใช้เทคโนโลยีขั้นสูง เช่น หัวฉีด คอมมอนเรล และปั๊มแรงดันสูงที่รองรับแรงฉีดได้สูงสุด 2,000 บาร์ ซึ่งสูงกว่ามาตรฐานที่รถทั่วไปใช้ในปัจจุบัน</p></body>
</news>
