<teiHeader>
<fileDesc>
<titleStmt>
  <title>"จัสเทล" ประกาศทุ่มพันล.     วางเคเบิลใต้น้ำ/ดึงต่างชาติร่วม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=168481  </bibl>
</sourceDesc>
</fileDesc>
</teiHeader>
<news>
<headline>"<orgName>จัสเทล</orgName>" ประกาศทุ่มพันล.     วางเคเบิลใต้น้ำ/ดึงต่างชาติร่วม</headline>
<lead></lead>
<neck></neck>
<body><p>นายสมชาย ตรีรัตนนุกูล ผู้จัดการทั่วไป <orgName>บริษัท จัสเทล เน็ทเวิร์ค จำกัด</orgName> เปิดเผยว่า <orgName>จัสเทลฯ</orgName>จะสนับสนุนนโยบายของ <orgName>กระทรวงเทคโนโลยีสารสนเทศ และการสื่อสาร</orgName>(<orgName>ไอซีที</orgName>)ที่ได้ตั้งเป้าผลักดันประเทศไทยให้เป็นศูนย์กลาง(ฮับ)ไอซีทีในภูมิภาคเอเชียตะวันตกเฉียงใต้ ในอีก 3-5 ปี โดยขณะนี้ได้วางแผนร่วมลงทุนกับผู้ประกอบการโทรคมนาคมต่างชาติจำนวน 2 รายในการวางโครงข่ายเคเบิลใต้น้ำในแถบอ่าวไทยตะวันออก และอันดามันตะวันตก ใช้เงินลงทุนทั้งสิ้น 1,000 ล้าน เป็นลักษณะการร่วมลงทุน</p> 

 <p>นอกจากนี้ นายสมชายยังเห็นว่า ภาครัฐควรเร่งออกใบอนุญาตเทคโนโลยี 3 จี และเทคโนโลยีอินเตอร์เนตไร้สายความเร็วสูงไวแมกซ์ เพราะเทคโนโลยี 3 จีและ ไวแม็กซ์ เกิดขึ้นแล้วจะทำให้มีปริมาณการเข้าถึงอินเตอร์เนตของคนในประเทศเพิ่มมากขึ้น ขณะที่ปัจจุบันไทยมีจำนวนผู้ใช้งานอินเตอร์เนตความเร็วสูง(บรอดแบนด์)ต่อประชากรอยู่ที่ 5-6% ถือว่า ล้าหลังประเทศเพื่อนบ้านมาก และเมื่อมี 3 จี และไวแมกซ์แล้ว จะทำให้ผู้ใช้เพิ่มขึ้น </p>

 <p>ขณะที่ นายวิทยา ลักษวุธ ผู้ช่วยผู้อำนวยการฝ่ายการตลาด และการขาย <orgName>บริษัท จัสเทล เน็ทเวิร์ค จำกัด</orgName> กล่าวว่า สภาพเศรษฐกิจที่ชะลอตัว ไม่ได้ส่งผลต่อความต้องการใช้งานอินเตอร์เนตในประเทศลดลงแต่อย่างใด แต่ในทางกลับกันผู้บริโภคมีความต้องการใช้งาน และความต้องการในอินเตอร์เนตที่มีความเร็วมากขึ้น </p>

 <p>ปัจจุบันมูลค่าตลาดบริการเชื่อมต่อโครงข่ายอินเตอร์เนตเกตเวย์ระหว่างประเทศอยู่ที่ 4,000 ล้านบาท และเติบโตเฉลี่ยปีละ 10-15 % ต่อปี ขณะที่<orgName>จัสเทลฯ</orgName>มีส่วนแบ่งการตลาด 20 % โดยที่ผ่านมาตลาดอินเตอร์เนตเกตเวย์ระหว่างประเทศเติบโตได้มากขึ้น ส่งผลดำเนินการของจัสเทลฯในปีนี้ คาดว่าจะมีรายได้เกินที่ตั้งเป้าเอาไว้ 680 ล้านบาท โดยมีแนวโน้มรายได้จะอยู่ที่ 700-800 ล้านบาท </p></body>
</news>
