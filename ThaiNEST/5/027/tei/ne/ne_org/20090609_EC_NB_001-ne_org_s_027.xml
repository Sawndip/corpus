<teiHeader>
<fileDesc>
<titleStmt>
  <title>นายกสมาคมชาวนาไทย ชี้ ปัญหารับจำนำข้าว เกิดจากการบริหารจัดการและข้อมูลที่ผิดพลาดของรัฐ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090055&tb=N255206  </bibl>
</sourceDesc>
</fileDesc>
</teiHeader>
<news>
<headline>นายก<orgName>สมาคมชาวนาไทย</orgName> ชี้ ปัญหารับจำนำข้าว เกิดจากการบริหารจัดการและข้อมูลที่ผิดพลาดของรัฐ</headline>
<lead>นายก<orgName>สมาคมชาวนาไทย</orgName> ระบุ ปัญหาการรับจำนำข้าวเกิดจากการบริหารจัดการ และข้อมูลที่ผิดพลาด จากหน่วยงานภาครัฐ แนะแก้ไขปัญหาเร่งด่วน ก่อนชาวนาจะออกมาเรียกร้องความเป็นธรรม</lead>
<neck></neck>
<body><p>นายประสิทธิ์ บุญเฉย นายก<orgName>สมาคมชาวนาไทย</orgName> กล่าวถึงปัญหาการรับจำนำข้าวนาปรัง จำนวน 2 ล้านตัน ตามมติ<orgName>คณะกรรมการนโยบายข้าวแห่งชาติ (กขช.)</orgName> ว่า จนถึงขณะนี้ทางสมาคมยังได้รับการร้องเรียนจากสมาชิกในหลายจังหวัด ว่ายังไม่สามารถจำนำข้าว ตามโครงการของ<orgName>รัฐบาล</orgName>ได้ ทำให้บางรายที่เก็บเกี่ยวผลผลิตมาแล้ว ต้องขายข้าวต่ำกว่าราคารับจำนำประมาณตันละ 2,000-3,000 บาท เนื่องจากผลผลิตที่เก็บเกี่ยวมาแล้ว ไม่มีสถานที่จัดเก็บ และหากไม่เข้าสู่กระบวนอบลดความชื้น จะทำให้ข้าวเสียหาย ทั้งนี้มองว่าปัญหาต่างๆ ที่เกิดขึ้น มาจากการบริหารงานที่ผิดพลาดของหน่วยงาน<orgName>รัฐบาล</orgName> ที่ให้อำนาจการรับจำนำขึ้นอยู่กับโรงสี รวมถึงข้อมูลผลผลิตของเกษตรกรที่คลาดเคลื่อน ทำให้โควต้าข้าวที่ได้แต่ละจังหวัด ไม่เพียงพอต่อปริมาณผลผลิตจริง ซึ่งหากปัญหาดังกล่าวยังไม่สามารถแก้ไขอะไรได้ เชื่อว่าชาวนาอาจมีการรวมตัว เพื่อเรียกร้องความเป็นธรรมจาก<orgName>รัฐบาล</orgName> </p>
<p>นายก<orgName>สมาคมชาวนาไทย</orgName> กล่าวด้วยว่า ต้นทุนผลผลิตต่อไร่ของเกษตรกร อยู่ประมาณ 6,000 บาท ขณะที่ผลผลิตที่ได้ต่อไร่ไม่ถึง 1 ตัน ซึ่งการที่<orgName>รัฐบาล</orgName>ดำเนินการรับจำนำ เท่ากับเป็นการช่วยเกษตรกรไม่ให้ถูกกดราคาจากพ่อค้าคนกลาง และสามารถทำให้เกษตรกรมีรายได้พอเลี้ยงชีพ โดยกระบวนการทุกอย่างที่ดำเนินการอยู่ อยากให้ทำต่อไป แต่ต้องหาวิธีปิดช่องทาง ที่ทำให้ผู้หาประโยชน์จากโครงการของรัฐ ซึ่งอาจต้องประชุมหารือกับหลายฝ่ายที่เกี่ยวข้องอย่างแท้จริง โดยเฉพาะกลุ่มเกษตรกรต่างๆ ที่มีอยู่ทั่วประเทศ </p></body>
</news>
