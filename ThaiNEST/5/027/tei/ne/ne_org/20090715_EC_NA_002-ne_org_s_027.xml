<teiHeader>
<fileDesc>
<titleStmt>
  <title>สถิตย์ถกบอร์ดKTBพรุ่งนี้ เล็งปรับภาพลักษณ์  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-15 09:45:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090715/59965/%e0%b8%aa%e0%b8%96%e0%b8%b4%e0%b8%95%e0%b8%a2%e0%b9%8c%e0%b8%96%e0%b8%81%e0%b8%9a%e0%b8%ad%e0%b8%a3%e0%b9%8c%e0%b8%94KTB%e0%b8%9e%e0%b8%a3%e0%b8%b8%e0%b9%88%e0%b8%87%e0%b8%99%e0%b8%b5%e0%b9%89-%e0%b9%80%e0%b8%a5%e0%b9%87%e0%b8%87%e0%b8%9b%e0%b8%a3%e0%b8%b1%e0%b8%9a%e0%b8%a0%e0%b8%b2%e0%b8%9e%e0%b8%a5%e0%b8%b1%e0%b8%81%e0%b8%a9%e0%b8%93%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>สถิตย์ถกบอร์ด<orgName>KTB</orgName>พรุ่งนี้ เล็งปรับภาพลักษณ์</headline>
<lead>ประธานบอร์ดคนใหม่<orgName>แบงก์กรุงไทย</orgName> เตรียมเข้าประชุมนัดแรกในวันพรุ่งนี้ เล็งปรับภาพลักษณ์สู่ธนาคารแสนสะดวก</lead>
<neck></neck>
<body><p>นายสถิตย์ ลิ่มพงษ์พันธุ์ ปลัด<orgName>กระทรวงการคลัง</orgName> ในฐานะประธานกรรมการ<orgName>ธนาคารกรุงไทย จำกัด (มหาชน)</orgName> (<orgName>KTB</orgName>) เปิดเผยว่า เตรียมเรียกประชุมคณะกรรมการธนาคารนัดแรกในวันพรุ่งนี้ (16 ก.ค.) ซึ่งจากการพิจารณาทิศทางการดำเนินธุรกิจของ<orgName>ธนาคารกรุงไทย</orgName> ถือว่าเป็นไปด้วยดี มีการปล่อยสินเชื่อค่อนข้างดี</p>

<p>อย่างไรก็ตาม ได้ฝากให้ฝ่ายบริหารปรับปรุงแนวทางการทำงานใน 2 เรื่อง คือ เรื่องแรกให้จัดกระบวนการทำงาน และวัฒนธรรมองค์กรให้สอดคล้องกับการที่ธนาคารวางตำแหน่งองค์กรให้เป็นธนาคารแสนสะดวก ดังนั้นจึงต้องปรับปรุงการทำงานเพื่อมุ่งสู่เป้าหมายดังกล่าวให้ชัดเจน</p>

<p>นอกจากนี้ ในภาพรวมการปล่อยสินเชื่อของธนาคารถือว่าดำเนินการได้ดีเมื่อเทียบกับธนาคารพาณิชย์อื่น แต่ต้องการให้<orgName>ธนาคารกรุงไทย</orgName> ได้สื่อสารประชาสัมพันธ์ให้สู่วงกว้างมากขึ้น มีการปรับปรุงภาพลักษณ์และบุคลิกของธนาคารให้ชัดเจน</p>

<p>ขณะนี้ยังไม่มีนโยบายจะปรับโครงสร้างองค์กรแต่อาจจะพิจารณาประเด็นนี้ในอนาคต เพื่อให้<orgName>ธนาคารกรุงไทย</orgName> นำไปสู่การดำเนินการที่บรรลุเป้าหมาย</p></body>
</news>
