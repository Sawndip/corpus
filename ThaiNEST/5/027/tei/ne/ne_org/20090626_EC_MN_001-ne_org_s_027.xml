<teiHeader>
<fileDesc>
<titleStmt>
  <title>บิ๊ก รฟท.เทิดวีรกรรม 16 พนง.ไม่ร่วมมือสหภาพฯ เล็งตั้ง พรข.สำรอง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-26 13:47:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000072424  </bibl>
</sourceDesc>
</fileDesc>
</teiHeader>
<news>
<headline>บิ๊ก <orgName>รฟท.</orgName>เทิดวีรกรรม 16 พนง.ไม่ร่วมมือสหภาพฯ เล็งตั้ง <orgName>พรข.</orgName>สำรอง</headline>
<lead>ผู้ว่าการ <orgName>ร.ฟ.ท.</orgName>จัดพิธีมอบประกาศเกียรติคุณให้กับ 16 พนง.ขับรถไฟ-ช่างประจำรถ ที่ไม่เข้าร่วมกับ<orgName>สหภาพแรงงานฯ</orgName> ประท้วงแผนแปรรูป พร้อมชื่นชมว่า มีความรับผิดชอบต่อประชาชนอย่างแท้จริง “บอร์ด” นัดถกตัวแทนสหภาพ จันทร์นี้ หวังหาข้อสรุปเสนอต่อรัฐบาล เร่งแก้ไขปัญหาทั้งหมดภายใน 2 สัปดาห์ พร้อมวางแนวทางใช้หลักสูตรใหม่ 2 ปี 7 เดือน ฝึกพนักขับรถไฟแบบเร่งรัด</lead>
<neck></neck>
<body><p>นายยุทธนา ทัพเจริญ ผู้ว่าการ<orgName>การรถไฟแห่งประเทศไทย</orgName> (<orgName>ร.ฟ.ท.</orgName>) เปิดเผยว่า ในวันจันทร์ที่ 29 มิถุนายน 2552 คณะกรรมการ (บอร์ด) <orgName>ร.ฟ.ท.</orgName>ได้นัดหารือกับตัวแทนสหภาพแรงงานฯ เพื่อหาแนวทางในการแก้ปัญหาโครงสร้างการรถไฟฯ ซึ่งคาดว่าจะได้ข้อสรุปเพื่อเสนอต่อรัฐบาล เพื่อนำไปแก้ไขปัญหาได้ พร้อมคาดว่าจะใช้เวลาไม่เกิน 2 สัปดาห์</p>
       
       <p>โดยวันนี้ ผู้ว่าการ <orgName>ร.ฟ.ท.</orgName>ยังได้ทำพิธีมอบประกาศเกียรติคุณให้กับพนักงานขับรถไฟ และช่างประจำรถ ที่ทำงานในช่วงที่พนักงานหยุดประท้วงแผนการแปรรูป ช่วงระหว่างวันที่ 22-23 มิถุนายน 2552 ที่ผ่านมา โดยข้อมูลของการรถไฟฯ ระบุว่า มีพนักงานขับรถ และช่างประจำรถที่ไม่ได้ร่วมประท้วง และทำหน้าที่ตามปกติจำนวน 16 คน ซึ่งการทำหน้าที่ของพนักงานในวันดังกล่าว ถือว่าเป็นความรับผิดชอบที่มีต่อประชาชนอย่างแท้จริง</p>
       
       <p>ผู้ว่าการ <orgName>ร.ฟ.ท.</orgName>ยังมีแนวคิดที่จะให้มีพนักงานขับรถไฟสำรอง กรณีพนักงานขับรถไม่เพียงพอ โดยขณะนี้การรถไฟยังขาดพนักงานขับรถ และช่างประจำรถ จำนวน 380 คน ซึ่งในเบื้องต้นจะแก้ปัญหาโดยการปรับหลักสูตรการขับรถไฟ จาก 7 ปี ให้เหลือ 2 ปี 7 เดือน เพื่อให้ทันต่อการปฏิบัติหน้าที่พนักงานขับรถ และช่างประจำรถไฟที่ยังอยู่</p></body>
</news>
