<teiHeader>
<fileDesc>
<titleStmt>
  <title>นครหลวงไทยลุยบอนด์เกาหลี 1 ปียิลด์3.2%  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-30 16:38:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090630/56035/%e0%b8%99%e0%b8%84%e0%b8%a3%e0%b8%ab%e0%b8%a5%e0%b8%a7%e0%b8%87%e0%b9%84%e0%b8%97%e0%b8%a2%e0%b8%a5%e0%b8%b8%e0%b8%a2%e0%b8%9a%e0%b8%ad%e0%b8%99%e0%b8%94%e0%b9%8c%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5-1-%e0%b8%9b%e0%b8%b5%e0%b8%a2%e0%b8%b4%e0%b8%a5%e0%b8%94%e0%b9%8c3.2.html  </bibl>
</sourceDesc>
</fileDesc>
</teiHeader>
<news>
<headline><orgName>นครหลวงไทย</orgName>ลุยบอนด์เกาหลี 1 ปียิลด์3.2%</headline>
<lead><orgName>บลจ.นครหลวง</orgName>ลุยตราสารหนี้เกาหลี 1 ปี ผลตอบแทน 3.20% 6 เดือน 2.50%</lead>
<neck></neck>
<body><p>นายธีรพันธุ์ จิตตาลาน  กรรมการผู้จัดการ <orgName>บริษัทหลักทรัพย์จัดการกองทุน นครหลวงไทย จำกัด</orgName> กล่าวว่า  หลังจากที่เปิดเสนอขายกองทุนพันธบัตรรัฐบาลของประเทศเกาหลีใต้ อายุประมาณ 6 เดือน กองทุนเปิดเอสซีไอ ตราสารหนี้ต่างประเทศ จีไอ 6M8/09 (SCI INGI6M8/09) ได้รับการตอบรับจากผู้ถือหน่วยลงทุนเป็นอย่างดี และเพื่อเป็นการรองรับความต้องการของผู้ลงทุนที่พลาดโอกาสลงทุนในกองทุน SCI INGI6M8/09 ที่เสนอขายไปเมื่อวันที่ 23 – 29 มิถุนายน 52</p>

<p>บริษัทฯ จึงเปิดเสนอขายกองทุนพันธบัตรรัฐบาลเกาหลีใต้ อายุประมาณ 6  เดือน และ กองทุนพันธบัตรรัฐบาลเกาหลีใต้ อายุประมาณ 12 เดือน เปิดเสนอขายพร้อมกันทั้ง 2 กองทุน เพื่อเป็นการรองรับความต้องการของผู้ลงทุนที่ต้องการลงทุนในตราสารหนี้ระยะสั้นอายุไม่เกิน 1 ปี ประกอบด้วย 1.กองทุนเปิดเอสซีไอ ตราสารหนี้ต่างประเทศ จีไอ 12M12/09 (SCI International Fixed Income Fund GI 12M12/09 : SCIINGI12M12/09) อายุโครงการประมาณ 12 เดือน มูลค่าโครงการ 1,500 ล้านบาท โดยกองทุนลงทุนใน Monetary Stabilization Bond (MSB) ซึ่งได้รับการจัดอันดับความน่าเชื่อถือของประเทศผู้ออกตราสาร AA จากสถาบัน Fitch Rating</p>

<p>และ2.กองทุนเปิดเอสซีไอ ตราสารหนี้ต่างประเทศ จีไอ 6M9/09 (SCI International Fixed Income Fund GI 6M9/09 : SCI INGI6M9/09) อายุโครงการประมาณ 6 เดือน มูลค่าโครงการ 1,500 ล้านบาท โดยกองทุนลงทุนใน Monetary Stabilization Bond (MSB) หรือ Korea Treasury Bond (KTB) ซึ่งได้รับการจัดอันดับความน่าเชื่อถือของประเทศผู้ออกตราสาร F-1 จากสถาบัน Fitch Rating และทั้ง 2 กองทุนจะลงทุนในสัดส่วนประมาณ 100% ของมูลค่าทรัพย์สินสุทธิ และยังได้รับประโยชน์จากมาตรการของรัฐบาลเกาหลีใต้ ยกเว้นภาษีหัก ณ ที่จ่าย (Withholding TAX) 15% ให้กับนักลงทุน และกองทุนยังป้องกันความเสี่ยงเรื่องอัตราแลกเปลี่ยนเต็มจำนวน ซึ่งภาวะตลาดดอกเบี้ยในช่วงสัปดาห์นี้ ผันผวนและอาจปรับตัวลงเล็กน้อย แต่ในสัปดาห์หน้าอาจจะมีการปรับตัวขึ้น จึงไม่มีผลกระทบแต่อย่างใด กองทุนจึงเหมาะกับนักลงทุนในการลงทุนที่ได้จะรับผลตอบแทนมากกว่าการลงทุนพันธบัตรในประเทศ หรือเงินฝากประจำ</p>

<p>กองทุน เสนอขาย IPO พร้อมกัน ตั้งแต่วันที่ 30 มิถุนายน - 14  กรกฎาคม 2552 นี้ มูลค่าขั้นต่ำของกองทุนเพียง 2,000 บาท ราคา 10 บาทต่อหน่วยลงทุน ทั้งนี้ ลูกค้าที่เป็นบุคคลธรรมดาไม่ต้องเสียภาษีจากผลตอบแทนที่ได้รับ</p></body>
</news>
