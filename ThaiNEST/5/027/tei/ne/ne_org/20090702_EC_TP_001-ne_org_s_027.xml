<teiHeader>
<fileDesc>
<titleStmt>
  <title>ท่องเที่ยวฟื้นปีหน้า หวัดใหญ่ถล่มติดลบ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/020709/7136  </bibl>
</sourceDesc>
</fileDesc>
</teiHeader>
<news>
<headline>ท่องเที่ยวฟื้นปีหน้า หวัดใหญ่ถล่มติดลบ</headline>
<lead><orgName>ศูนย์พยากรณ์เศรษฐกิจ  ม.หอการค้าไทย</orgName>  เผยผลสำรวจท่องเที่ยวแนวโน้มปีนี้ไม่ฟื้น  รอลุ้นปีหน้า  เจอหวัดใหญ่ถล่มซ้ำยอดนักท่องเที่ยวยังติดลบ  ด้านมาสเตอร์การ์ดชี้คนไทยยังบริโภคนิยม  กิน  ดื่ม  เที่ยว</lead>
<neck></neck>
<body><p>นายธนวรรธน์  พลวิชัย  ผู้อำนวยการ<orgName>ศูนย์พยากรณ์เศรษฐกิจและธุรกิจ  มหาวิทยาลัยหอการค้าไทย</orgName>   เปิดเผยว่า  ผลการสำรวจภาคธุรกิจท่องเที่ยว  412  ตัวอย่าง  ระหว่างวันที่  25-29  มิ.ย.2552  พบปัจจัยลบที่ส่งผลต่อธุรกิจมากเป็นอันดับแรกยังมาจากภาวะเศรษฐกิจโลกและเศรษฐกิจในประเทศไทย  รวมถึงไข้หวัดใหญ่สายพันธุ์  2009  ขณะที่ปัจจัยลบด้านการเมืองมีผลกระทบเพียงเล็กน้อย </p>

     <p>ทั้งนี้  การระบาดของโรคไข้หวัด  2009  ส่งผลกระทบต่อการท่องเที่ยวมากถึง  44.2%  และยังส่งผลกระทบต่อภาคธุรกิจ  46.7%  เมื่อรวมกับปัญหาการเมืองและภาวะเศรษฐกิจส่งผลให้ยอดจองทัวร์ลดลง  27.08%  ยอดขายลดลง  26.36%  จำนวนนักท่องเที่ยวชาวต่างชาติลดลง  25.37%  จำนวนนักท่องเที่ยวชาวไทยลดลง  18.44%  ยอดรับคำสั่งซื้อสินค้าลดลง  24.67%  ยอดจองห้องพัก  ยอดจองโต๊ะอาหาร  ลดลง  22.37%  ขณะที่การยกเลิกทัวร์ลดลง  4.65%  และยังส่งผลกระทบต่อธุรกิจการเดินทางมากถึง  53.8%</p>

     <p>"จากแรงขับเคลื่อนทางเศรษฐกิจของรัฐบาลที่คาดว่าธุรกิจท่องเที่ยวและธุรกิจอื่นจะฟื้นตัวในไตรมาส  4  ปีนี้  คงต้องเลื่อนไปเป็นปี  2553  เนื่องจากได้รับผลกระทบจากไข้หวัดใหญ่  2009  ดังนั้นรัฐบาลจำเป็นต้องเข้ามาเยียวยาท่องเที่ยว  โดยการโรดโชว์สร้างความเชื่อมั่นให้นักท่องเที่ยวทั้งในและนอกประเทศ   รวมถึงการดูแลเรื่องสุขอนามัยอย่างเข้มงวดยังเป็นสิ่งสำคัญอันดับต้นๆ"  นายธนวรรธน์กล่าว</p>

     <p>นอกจากนี้  ยอดสั่งซื้อและยอดจองทัวร์ที่ลดลงส่งผลให้ภาคธุรกิจท่องเที่ยวประสบปัญหาสภาพคล่องถึง  75.8%  โดยแยกประเภทธุรกิจเป็นร้านอาหาร  77.6%  โรงแรม  86.4%  ทัวร์  72.3%  ธุรกิจการเดินทาง  84.6%  และจากการประเมินสถานการณ์ธุรกิจท่องเที่ยว<orgName>ไทย</orgName>ในปีนี้คาดว่านักท่องเที่ยวต่างชาติจะเดินทางเข้ามา  12-13.5  ล้านคน  รายได้  4.5-4.9  แสนล้านบาท  ลดลง  15-20%  จากปีก่อนมีนักท่องเที่ยว  14.5  ล้านคน  รายได้  5.2  แสนล้านบาท</p>

     <p>ด้าน<orgName>มาสเตอร์การ์ด  เวิลด์วายด์</orgName>  รายงานผลสำรวจการใช้จ่ายตามลำดับความสำคัญก่อนหลัง  อีก  6  เดือนข้างหน้าของผู้บริโภคในแถบเอเชียแปซิฟิก  ตะวันออกกลาง  และแอฟริกา  พบว่า  ผู้บริโภค<orgName>ไทย</orgName>และผู้บริโภคส่วนใหญ่ในภูมิภาคยังให้ความสำคัญกับการใช้จ่ายด้านการรับประทานอาหารและสิ่งบันเทิงสูงสุด  โดยคน<orgName>ไทย</orgName>ยกค่าใช้จ่ายด้านการรับประทานอาหารและสิ่งบันเทิงเป็นค่าใช้จ่ายที่มีความสำคัญสูงสุดเป็นอันดับแรก  รองลงมาได้แก่  แฟชั่นและเครื่องประดับ  ซื้อ/พัฒนาบ้านหรืออสังหาริมทรัพย์.</p></body>
</news>
