<teiHeader>
<fileDesc>
<titleStmt>
  <title>กสิกรฯลดผ่อนบ้าน40% ฟรี1ปีค่าต๋งบิล"น้ำ-ไฟ"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/030609/5657  </bibl>
</sourceDesc>
</fileDesc>
</teiHeader>
<news>
<headline><orgName>กสิกรฯ</orgName>ลดผ่อนบ้าน40% ฟรี1ปีค่าต๋งบิล"น้ำ-ไฟ"</headline>
<lead></lead>
<neck></neck>
<body><p>นายประสาร  ไตรรัตน์วรกุล  กรรมการผู้จัดการ  <orgName>ธนาคารกสิกรไทย</orgName>  เปิดเผยว่า  ธนาคารได้ลดวงเงินผ่อนชำระค่างวดของสินเชื่อที่อยู่อาศัยลง  40%  เพื่อช่วยเหลือลูกค้าที่ได้รับผลกระทบจากภาวะเศรษฐกิจเป็นเวลา  1  ปี  ตั้งแต่  ก.ค.52  ถึง  มิ.ย.53  เช่น  ลูกค้าที่เคยผ่อนชำระเดือนละ  10,000  บาท  ก็จะเลือกผ่อนชำระเพียง  6,000  บาทต่อเดือน</p>

     <p>นอกจากนี้  ได้ยกเว้นค่าธรรมเนียมการชำระค่าสาธารณูปโภคพื้นฐาน  รวมถึงค่าน้ำประปา  ไฟฟ้า  โทรศัพท์พื้นฐาน  ให้กับลูกค้าและประชาชน  ตั้งแต่  15  มิ.ย.52  ถึง  30  มิ.ย.53  โดยลูกค้าสามารถเลือกชำระผ่านช่องทางของธนาคารที่สะดวกที่สุด  ทั้งทางอินเทอร์เน็ต  โทรศัพท์มือถือ  เครื่องเอทีเอ็มที่มี  5,760  เครื่อง  หรือสาขาของธนาคารที่มีกว่า  700  สาขาทั่วประเทศ</p>

     <p>นายอภิชาต  อรรฆย์ฐากูร  ผู้จัดการอาวุโส  ฝ่ายสินเชื่อเคหะ  <orgName>ธนาคารนครหลวงไทย</orgName>   ระบุว่า  ธนาคารมีโครงการลดค่างวดการผ่อนบ้านให้แก่ลูกค้าอยู่แล้ว  แต่เน้นลูกค้ารายเก่าที่ประสบปัญหาการลดลงของรายได้ประจำ  ส่วนลูกค้ารายใหม่จะพิจารณาตามความสามารถการผ่อนชำระตั้งแต่เริ่มต้นการกู้ยืมสินเชื่อ</p>

     <p>ขณะที่คุณภาพสินเชื่อเคหะของธนาคารยังไม่พบสัญญาณผิดปกติ  โดยมียอดหนี้ที่ไม่ก่อให้เกิดรายได้  (NPL)  ทรงตัวตั้งแต่สิ้นไตรมาสก่อน  3%  ของสินเชื่อรวม  และในสิ้นปีนี้จะควบคุมให้อยู่ระดับนี้   นอกจากนั้น  ตั้งเป้าการเติบโตสินเชื่อเคหะในปีนี้จำนวน  18,000  ล้านบาท  หรือฐานสินเชื่อเพิ่มเป็น  50,000  ล้านบาทภายในสิ้นปีนี้  จากปัจจุบันอยู่ที่  35,000  ล้านบาท.</p></body>
</news>
