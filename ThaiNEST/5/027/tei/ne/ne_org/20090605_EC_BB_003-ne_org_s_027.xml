<teiHeader>
<fileDesc>
<titleStmt>
  <title>สุเทพเล็งกำหนดช่วงเวลานำเข้าปาล์มอาเซียน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/05/news_28875818.php?news_id=28875818  </bibl>
</sourceDesc>
</fileDesc>
</teiHeader>
<news>
<headline>สุเทพเล็งกำหนดช่วงเวลานำเข้าปาล์มอาเซียน</headline>
<lead>"สุเทพ" สั่งศึกษาแนวทางบริหารนำเข้าสินค้า “น้ำมันปาล์ม”กรอบค้าเสรีอาเซียน เล็งกำหนดช่วงเวลานำเข้า 3 เดือน “พ.ย.-ม.ค.” พร้อมกำหนดมาตรฐาน อย.หวังไม่ให้กระทบผู้ผลิต-เกษตรในประเทศ ด้าน "พลังงาน" เตรียมร่นเวลาบังคับมาตรฐานดีเซล บี 5 ให้เร็วขึ้น 1 ปี หลังประชาชนนิยมมากขึ้น ชี้ต้องใช้บี 100 เพิ่มกว่าเท่าตัว</lead>
<neck></neck>
<body><p>นายสุเทพ เทือกสุบรรณ รองนายกรัฐมนตรี เปิดเผยหลังการประชุมคณะกรรมการนโยบายปาล์มน้ำมันแห่งชาติ ว่า ที่ประชุมมีมติเห็นชอบมาตรการเปิดตลาดสินค้าปาล์มน้ำมันตามข้อตกลงอาฟตา อัตราภาษี 0% วันที่ 1 ม.ค. 2553 ซึ่ง<orgName>ไทย</orgName>เป็นประธานอาเซียน จึงต้องเคารพกติกาของอาฟตา </p>

<p>นายอภิชาต จงสกุล เลขาธิการ<orgName>สำนักงานเศรษฐกิจการเกษตร (สศก.)</orgName> กล่าวว่า ที่ประชุมได้หารือการเปิดตลาด ซึ่งหากชะลอออกไป<orgName>ไทย</orgName>จะเสียประโยชน์ โดยต้องชดเชยให้ประเทศที่ได้รับความเสียหาย เช่น มาเลเซีย และอินโดนีเซีย การเปิดตลาดจึงเหมาะสมที่สุด แต่นายสุเทพแสดงความเป็นห่วงว่า หากเปิดตลาดจะกระทบต่อผู้ผลิตและเกษตรกรในประเทศ </p>

<p>ที่ประชุมจึงมอบหมายให้กำหนดแนวทางบริหารจัดการการนำเข้า ซึ่งมีบางหน่วยงานเสนอว่า การนำเข้าสินค้าน้ำมันปาล์มควรมีการกำหนดช่วงเวลาที่เปิดให้นำเข้า คือ ให้นำเข้าได้ในเดือน พ.ย.-ม.ค. ซึ่งเป็นช่วงที่ผลผลิตของ<orgName>ไทย</orgName>มีน้อย การกำหนดมาตรการด้านสาธารณสุขว่าด้วยน้ำมันปาล์ม การกำหนดมาตรฐาน อย. การกำหนดให้การนำเข้าต้องเป็นไปเพื่อการบริโภค และต้องบรรจุในภาชนะมิดชิด เป็นต้น และให้นำเสนอกลับเข้าที่ประชุมภายใน 15 วัน </p>

<p>นพ.วรรณรัตน์ ชาญนุกูล รัฐมนตรีว่าการ<orgName>กระทรวงพลังงาน</orgName> กล่าวว่า กระทรวงพลังงานอยู่ระหว่างการติดตามสถานการณ์เพาะปลูกปาล์มน้ำมันอย่างใกล้ชิด หากปริมาณผลิตเพียงพอก็จะร่นการประกาศมาตรฐานน้ำมันดีเซลใหม่ให้เร็วขึ้น เพื่อบังคับให้น้ำมันดีเซลทุกลิตรต้องมีส่วนผสมของไบโอดีเซล 100% หรือบี 100 ในสัดส่วน 5% หรือบี 5 ภายในปี 2553 จากแผนเดิมปี 2554 </p>

<p>ทั้งนี้ ในส่วนไบโอดีเซล บี 5 นั้น มียอดจำหน่ายเพิ่มขึ้นอย่างต่อเนื่องจาก 19.314 ล้านลิตรต่อวัน ในเดือน ม.ค. 2552 มาอยู่ที่ 23.5 ล้านลิตรต่อวัน ในปัจจุบัน ส่งผลให้ยอดการใช้บี 100 ในขณะนี้เพิ่มมาอยู่ที่ 1.84 ล้านลิตรต่อวัน หากบังคับเป็นบี 5 ทั่วประเทศ จะต้องใช้บี 100 กว่า 3 ล้านลิตรต่อวัน คิดเป็นปริมาณน้ำมันปาล์มดิบ (ซีพีโอ) ที่ต้องการประมาณ 8.4 แสนตันต่อปี ขณะที่ปัจจุบันมีกำลังผลิตบี 100 จาก 12 โรงงานที่ 4.4 ล้านลิตรต่อวัน อยู่ที่ปริมาณจะเพียงพอหรือไม่ </p>

<p>“การจะกำหนดให้มาตรฐานบังคับเป็นดีเซล บี 5 หรือ บี 10 นั้น จะต้องมีความมั่นใจก่อนว่ามีผลปาล์มเข้าสู่โรงงานผลิตบี 100 อย่างสม่ำเสมอตลอดปี ซึ่งจะต้องเน้นการเพิ่มผลผลิตต่อไร่เป็นหลัก“ นพ.วรรณรัตน์ กล่าว</p></body>
</news>
