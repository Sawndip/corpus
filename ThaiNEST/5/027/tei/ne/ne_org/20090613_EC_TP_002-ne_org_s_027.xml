<teiHeader>
<fileDesc>
<titleStmt>
  <title>ขนส่งแย่งLPG ปตท.บีบลอยตัว ขู่พับโรงก๊าซที่7  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130609/6158  </bibl>
</sourceDesc>
</fileDesc>
</teiHeader>
<news>
<headline>ขนส่งแย่งLPG <orgName>ปตท.</orgName>บีบลอยตัว ขู่พับโรงก๊าซที่7</headline>
<lead></lead>
<neck></neck>
<body><p>นายเพิ่มศักดิ์  ชีวาวัฒนานนท์  รองกรรมการผู้จัดการใหญ่  หน่วยธุรกิจก๊าซธรรมชาติ  <orgName>บมจ.ปตท.  (PTT)</orgName>  เปิดเผยว่า  จากความต้องการใช้ก๊าซหุงต้ม  (LPG)  ในภาคขนส่งและอุตสาหกรรมที่เพิ่มสูงขึ้นมาก  ทำให้การผลิตแอลพีจีในประเทศไม่เพียงพอ  จนต้องนำเข้าจากต่างประเทศ  แม้ว่าโรงแยกก๊าซธรรมชาติหน่วยที่  6  และอัพเกรดหน่วยแยกอีเทนจากโรงแยกก๊าซฯ  หน่วยที่  2  และ  3  จะแล้วเสร็จในไตรมาส  1/2553  จะมีปริมาณแอลพีจีเพิ่มขึ้นอีก  1  ล้านตัน/ปี  แต่ก็ไม่เพียงพอ</p>

     <p>โดยประเมินว่า  หลังปี  2553  จะต้องนำเข้าแอลพีจีเพิ่มเติมอีก  1  ล้านตัน  ซึ่งนโยบายรัฐที่ควบคุมราคาขายแอลพีจีในประเทศอยู่ที่  330  เหรียญสหรัฐ/ตัน  ทำให้  <orgName>ปตท.</orgName>ตัดสินใจชะลอการลงทุนโครงการก่อสร้างโรงแยกก๊าซ  หน่วยที่  7  มูลค่าเงินลงทุน  2.7  หมื่นล้านบาท  ซึ่งเดิมคาดว่าจะแล้วเสร็จในปี  2556  และโรง  Super  Sonic  Seperator  (SSS)   เงินลงทุน  2,000  ล้านบาท  จากแผนเดิมที่จะแล้วเสร็จในปี  2554  โดยทั้ง   2  โครงการจะผลิต  LPG  ได้  1  ล้านตัน/ปี</p>

     <p>หากรัฐบาลปรับราคาแอลพีจีให้สะท้อนกับราคาตลาดโลก  ไม่รวมค่าขนส่ง  (25  เหรียญสหรัฐ/ตัน)  เฉพาะโครงการที่เกิดขึ้นใหม่  <orgName>ปตท.</orgName>ก็พร้อมที่จะเดินหน้าโครงการที่ชะลอไป  ทำให้<orgName>ไทย</orgName>ไม่ต้องนำเข้าแอลพีจีจากต่างประเทศอีก   ซึ่งรัฐจะลดการสูญเสียเงินตราต่างประเทศ   14,450  ล้านบาท/ปี  และลดค่าใช้จ่ายการขนส่งแอลพีจีอีก  850  ล้านบาท/ปี.</p></body>
</news>
