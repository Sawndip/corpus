<teiHeader>
<fileDesc>
<titleStmt>
  <title>สมาคมบลจ.เตรียมยกระดับเป็นองค์กรSRO  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-07-15 10:11:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090715/59978/%e0%b8%aa%e0%b8%a1%e0%b8%b2%e0%b8%84%e0%b8%a1%e0%b8%9a%e0%b8%a5%e0%b8%88.%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%a2%e0%b8%81%e0%b8%a3%e0%b8%b0%e0%b8%94%e0%b8%b1%e0%b8%9a%e0%b9%80%e0%b8%9b%e0%b9%87%e0%b8%99%e0%b8%ad%e0%b8%87%e0%b8%84%e0%b9%8c%e0%b8%81%e0%b8%a3SRO.html  </bibl>
</sourceDesc>
</fileDesc>
</teiHeader>
<news>
<headline><orgName>สมาคมบลจ.</orgName>เตรียมยกระดับเป็น<orgName>องค์กรSRO</orgName></headline>
<lead><orgName>สมาคมบริษัทจัดการลงทุน</orgName>จัดประชุมหารือบริษัทสมาชิก เตรียมยกสถานะขึ้นเป็น<orgName>องค์กรกำกับดูแลตนเอง</orgName> (<orgName>SRO</orgName>) หวังเกิดประโยชน์กับภาพรวมอุตสาหกรรม</lead>
<neck></neck>
<body><p>นางวรวรรณ ธาราภูมิ นายก<orgName>สมาคมบริษัทจัดการลงทุน (สมาคม)</orgName> เปิดเผยว่า ปัจจุบันสมาคมบริษัทจัดการลงทุนในหลายประเทศเริ่มปรับเปลี่ยนสถานะของสมาคมเป็นองค์กรที่กำกับดูแลตนเอง (Self Regulatory Organization) หรือที่รู้จักกันทั่วไปว่า <orgName>SRO</orgName> เพราะเล็งเห็นประโยชน์ที่สำคัญของการมีสถานะดังกล่าว  ขณะนี้ในเอเชีย ประเทศญี่ปุ่น เกาหลี และมาเลเซีย ได้ยกสถานะของสมาคมบริษัทจัดการลงทุนให้มีสถานะเป็น <orgName>SRO</orgName> แล้ว ขณะที่สมาคมบริษัทจัดการลงทุนของประเทศไต้หวันทำหน้าที่กึ่ง <orgName>SRO</orgName></p> 

<p>ทั้งนี้  <orgName>International Organization of Securities Commission</orgName> หรือ <orgName>IOSCO</orgName> ได้กำหนดหลักการที่เกี่ยวกับ <orgName>SRO</orgName> ในธุรกิจหลักทรัพย์ เอาไว้ เรียกว่า <orgName>IOSCO Principles</orgName> ซึ่งประเทศต่างๆ ที่เข้าร่วมเป็นสมาชิกของ <orgName>IOSCO</orgName> ยึดถือเป็นแนวทางในการจัดตั้ง <orgName>SRO</orgName> หลักการดังกล่าวกำหนดให้ <orgName>SRO</orgName> เป็นองค์กรที่ทำหน้าที่กำกับดูแลสมาชิกของตนเอง โดยมีหลักการที่สำคัญในการกำกับดูแลสมาชิกคือ จะต้องกำกับดูแลสมาชิกอย่างเท่าเทียมกัน เป็นธรรม โปร่งใส มีประสิทธิภาพ และมีกลไกที่ปกป้องคุ้มครองผู้ลงทุน  ดังนั้น การมีสถานะเป็น <orgName>SRO</orgName> จะทำให้สมาคมจะต้องมีการปรับเปลี่ยนวัตถุประสงค์ในการดำเนินงานจากเดิมที่ทำหน้าที่ของ<orgName>สมาคมการค้า</orgName> (<orgName>Trade Association</orgName>) ที่มีวัตถุประสงค์ในการดำเนินงานเพื่อสมาชิกเป็นหลัก มาให้ความสำคัญกับการดูแลผู้ลงทุนควบคู่กันไปด้วย</p>

<p>สำหรับประเทศไทย คณะกรรมการสมาคมได้มีแนวคิดที่จะพัฒนายกสถานะสมาคมไปสู่การเป็น<orgName>องค์กรที่กำกับดูแลตนเอง</orgName> หรือ <orgName>SRO</orgName> โดยมีแนวคิดที่จะเริ่มต้นจากการขึ้นทะเบียนและการกำกับดูแลผู้จัดการกองทุน (Fund Manager) และตัวแทนขายหน่วยลงทุน (Marketing Officer) เพื่อสร้างความมั่นใจให้กับผู้ลงทุนเป็นลำดับแรก และจะใช้เวลาในการพิจารณาความพร้อมและประสิทธิภาพของการดำเนินงานในรูปแบบ SRO แล้วค่อยขยายขอบข่ายไปสู่งานด้านอื่นๆ ต่อไป  ซึ่งจะดำเนินการตามระดับความพร้อมของสมาคม</p>

<p>นายกสมาคมกล่าวอีกว่า ประโยชน์ที่สำคัญยิ่งของการมีสถานะเป็น SRO คือการมีกฎ ระเบียบ มาตรฐาน และจรรยาบรรณที่กำหนดโดยกลุ่มสมาชิกในธุรกิจ ซึ่งมีความคุ้นเคยกับธุรกิจและสภาพแวดล้อม  ทำให้การกำกับดูแลมีความเหมาะสมกับธุรกิจ ยืดหยุ่น ทันต่อเหตุการณ์ ตอบสนองต่อการเปลี่ยนแปลงของตลาดและสภาพแวดล้อมที่เปลี่ยนแปลงไป และไม่ก่อให้เกิดภาระค่าใช้จ่ายเกินความจำเป็น ขณะเดียวกัน การมีกลไกปกป้องคุ้มครองผู้ลงทุน จะช่วยสร้างความเชื่อมั่นให้กับนักลงทุนโดยการให้ความสำคัญกับการปกป้องและดูแลสิทธิประโยชน์ของผู้ลงทุนจะส่งผลให้อุตสาหกรรมเจริญเติบโตอย่างยั่งยืน</p>

<p>ทั้งนี้ จากการประชุมชี้แจงและรับฟังความเห็นบริษัทสมาชิก พบว่าบริษัทสมาชิกเห็นด้วยกับแนวทางการยกสถานะสมาคมขึ้นเป็น SRO ซึ่งสมาคมจะได้จัดทำข้อเสนอต่อ<orgName>สำนักงานคณะกรรมการกำกับหลักทรัพย์และตลาดหลักทรัพย์</orgName>พิจารณาต่อไป</p></body>
</news>
