<teiHeader>
<fileDesc>
<titleStmt>
  <title>แฉพ่อค้ารวมหัวทุบราคาข้าวโพด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/110709/7599  </bibl>
</sourceDesc>
</fileDesc>
</teiHeader>
<news>
<headline>แฉพ่อค้ารวมหัวทุบราคาข้าวโพด</headline>
<lead>"<orgName>พาณิชย์</orgName>"  หวั่นสต็อกข้าวโพดเน่าหนัก  ชง  <orgName>ครม.</orgName>เปิดประมูลทันที  ไม่ต้องรอ  <orgName>บริษัท  เซอร์เวย์</orgName>  ตรวจ  วงการแฉพ่อค้ากดราคา  ระบุโรงงานอาหารสัตว์ตัวดี  รวมหัวหยุดรับซื้อ  หวังได้ของถูก</lead>
<neck></neck>
<body><p>น.ส.ชุติมา  บุณยประภัศร  อธิบดี<orgName>กรมการค้าต่างประเทศ</orgName>  เปิดเผยว่า  จากการหารือถึงแนวทางการระบายข้าวโพดกับนายกอร์ปศักดิ์  สภาวสุ  รองนายกรัฐมนตรี  ในฐานะประธาน<orgName>คณะกรรมการข้าวโพดเลี้ยงสัตว์แห่งชาติ</orgName>  หลังจากที่ได้มีตรวจสอบข้าวโพดในโกดังช่วงวันหยุดที่ผ่านมา  จำนวน  17  โกดัง  จาก  291  โกดัง  และพบว่าข้าวโพดบางโกดังเริ่มมีปัญหาเสื่อมคุณภาพ  หากไม่เร่งระบายจะยิ่งทำให้ข้าวโพดยิ่งเสียหายมากขึ้น  จึงได้เสนอนายกอร์ปศักดิ์ว่า  จะต้องเร่งระบายข้าวโพดเลี้ยงสัตว์โดยทันทีภายในเดือน  ก.ค.-ส.ค.นี้  แต่  <orgName>ครม.</orgName>ได้ขอให้ตรวจสอบข้าวโพดในสต็อกทั้งหมดก่อนจะระบายออก</p>

     <p>ทั้งนี้  นายกอร์ปศักดิ์ได้ขอให้กระทรวงพาณิชย์ทำเรื่องเสนอให้  <orgName>ครม.</orgName>พิจารณาในสัปดาห์หน้า  เพื่อขออนุมัติให้มีการเปิดประมูลข้าวโพดเลี้ยงสัตว์ได้ทันที  โดยที่ไม่ต้องรอผลการตรวจสอบของบริษัทตรวจสอบคุณภาพ  (เซอร์เวย์)</p>

     <p>"จะเปิดประมูลเป็นการทั่วไป  ทั้งให้ผู้ซื้อในประเทศและต่างประเทศ  แต่จะให้ความสำคัญกับการซื้อเพื่อนำไปส่งออกก่อน  แต่หากขายไม่ได้  อาจจะพิจารณาขายให้กับผู้ซื้อภายในประเทศด้วย"  น.ส.ชุติมา  กล่าว</p>

    <p> แหล่งข่าวจากวงการค้าข้าวโพดระบุว่า  ขณะนี้มีกระบวนการกดราคารับซื้อข้าวโพดเพื่อจะได้ซื้อราคาถูกๆ  โดยทราบว่าในส่วนของโรงงานอาหารสัตว์ได้หยุดรับซื้อ  ขณะเดียวกัน  มีการนำเข้าข้าวโพดมาจากประเทศเพื่อนบ้าน  โดยมีการตกลงกันว่า  หากเป็นข้าวโพดคุณภาพดีจะส่งเข้าโรงงานอาหารสัตว์  แต่หากคุณภาพด้อยลงมาจะส่งออก  ขณะที่รัฐบาลมีนโยบายให้มีการส่งออกข้าวโพดที่เอกชนประมูลได้ทั้งหมด</p>

     <p>"ถ้าหากรัฐบาลยังไม่ตื่นตัวจัดการกับการลักลอบนำเข้าจนส่งผลกระทบต่อราคาที่เกษตรกรจะขายได้  เชื่อว่ารัฐบาลอาจจะต้องเจอกับม็อบแน่นอน"  แหล่งข่าวกล่าว</p>

    <p> โดยขณะที่ราคาข้าวโพดลดลงมาอยู่ที่กิโลกรัมละ  7  บาท  จากที่รัฐรับจำนำกิโลกรัมละ  8.50  บาท.</p></body>
</news>
