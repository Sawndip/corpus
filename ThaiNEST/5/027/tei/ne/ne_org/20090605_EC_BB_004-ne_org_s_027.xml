<teiHeader>
<fileDesc>
<titleStmt>
  <title>"พาณิชย์"วางกรอบรับเปิดเสรีข้าวอาฟตา  นำเข้าใช้ในอุตสาหกรรมห้ามบริโภคตรง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/05/news_28875815.php?news_id=28875815  </bibl>
</sourceDesc>
</fileDesc>
</teiHeader>
<news>
<headline>"<orgName>พาณิชย์</orgName>"วางกรอบรับเปิดเสรีข้าวอาฟตา  นำเข้าใช้ในอุตสาหกรรมห้ามบริโภคตรง</headline>
<lead>“<orgName>พาณิชย์</orgName>” กำหนดมาตรการดูแลนำเข้าข้าวกรอบอาฟตา ปิดทางนำเข้าข้าวคุณภาพต่ำเพื่อนบ้านผสมข้าว<orgName>ไทย</orgName> ยันให้นำเข้าเพื่อเป็นวัตถุดิบใช้ในอุตสาหกรรมเท่านั้น ห้ามนำเข้าบริโภคโดยตรง คุมคุณสมบัติผู้นำเข้าเข้มงวด กำหนดเฉพาะด่าน และห้ามนำเข้าข้าวจีเอ็มโอ เล็งเปิดประชาพิจารณ์รับฟังความเห็นทุกฝ่าย 6 ครั้งทั่วประเทศ ก่อนเสนอ <orgName>กขช.</orgName>พิจารณา</lead>
<neck></neck>
<body><p>น.ส.ชุติมา บุณยประภัศร อธิบดี<orgName>กรมการค้าต่างประเทศ</orgName> เปิดเผยในระหว่างเปิดโครงการจัดเวทีสาธารณะรับฟังความคิดเห็นกรณีการเปิดตลาดข้าวภายใต้พันธกรณีเขตการค้าเสรีอาเซียน (อาฟตา) ว่า ตั้งแต่วันที่ 1 ม.ค.2553 เป็นต้นไป ประเทศอาเซียนจะลดภาษีนำเข้าข้าวเป็น 0% ซึ่งอาจทำให้มีข้าวด้อยคุณภาพจากประเทศเพื่อนบ้านทะลักเข้าไทยจำนวนมาก จึงจำเป็นที่<orgName>กระทรวงพาณิชย์</orgName>จะต้องหามาตรการดูแลการนำเข้า เพื่อไม่ให้อุตสาหกรรมข้าวของ<orgName>ไทย</orgName>ได้รับผลกระทบและเสียภาพลักษณ์ได้</p> 

<p>มาตรการที่จะใช้ดูแลการนำเข้านั้น เบื้องต้น<orgName>กระทรวงพาณิชย์</orgName>ได้หารือกับหน่วยงานที่เกี่ยวข้อง ทั้งภาครัฐ และเอกชน เห็นพ้องที่จะให้กำหนดคุณสมบัติผู้นำเข้าให้ชัดเจน และให้นำเข้าได้เฉพาะเพื่อเป็นวัตถุดิบใช้ในอุตสาหกรรมเท่านั้น เช่น ทำแป้ง เส้นก๋วยเตี๋ยว แต่ไม่ให้นำเข้าเพื่อบริโภคโดยตรง </p>

<p>นอกจากนี้ จะต้องมีการตรวจสอบทั้งด้านคุณภาพ มาตรฐาน ความปลอดภัยด้านสุขอนามัย การปลอดศัตรูพืช และปลอดจากการตัดแต่งทางพันธุกรรม (จีเอ็มโอ) รวมถึงจะต้องกำหนดด่านนำเข้าให้ชัดเจน และติดตามการนำเข้าและการใช้ให้เป็นไปตามวัตถุประสงค์การนำเข้าด้วย</p>

<p>“แม้จะเปิดเสรีนำเข้าข้าวจาก<orgName>อาเซียน</orgName>ได้ แต่<orgName>ไทย</orgName>ต้องกำหนดมาตรการดูแล เพื่อรักษาคุณภาพมาตรฐานข้าว<orgName>ไทย</orgName> ป้องกันการนำเข้าข้าวมาสวมสิทธิ์เกษตรกร<orgName>ไทย</orgName>เข้าโครงการรับจำนำ คุ้มครองสุขภาพอนามัยของผู้บริโภคข้าว<orgName>ไทย</orgName> ป้องกันการระบาดของโรคและศัตรูข้าว และป้องกันการนำเข้าข้าวจีเอ็มโอ หากเราไม่มีมาตรการดูแล และมีปัญหาเกิดขึ้นกับข้าว<orgName>ไทย</orgName> จะแก้ปัญหาได้ยาก และตลาดข้าว<orgName>ไทย</orgName>จะเสียหายได้ ยืนยันว่า มาตรการของเราไม่ใช่การกีดกันทางการค้า” น.ส.ชุติมากล่าว </p>

<p>ทั้งนี้ กรมจะนำมาตรการดูแลการนำเข้าเบื้องต้นทั้งหมดมานำเสนอในการจัดเวทีสาธารณะรับฟังความคิดเห็น การเปิดตลาดข้าวภายใต้อาฟตา ทั้ง 6 ครั้งทั่วประเทศ คาดจะได้ข้อสรุปเดือน ส.ค.นี้ จากนั้นจะนำเสนอ<orgName>คณะกรรมการนโยบายข้าวแห่งชาติ (กขช.)</orgName> พิจารณาอนุมัติ แล้วจึงจะแจ้งให้<orgName>องค์การการค้าโลก (ดับเบิลยูทีโอ)</orgName> รับทราบ ก่อนมีผลบังคับใช้ </p>

<p>ส่วนการจัดเวทีสาธารณะทั้ง 6 ครั้งนั้น ครั้งแรกวันที่ 10 มิ.ย.นี้ ที่มหาวิทยาลัยแม่โจ้ จ.เชียงใหม่ ครั้งที่ 2 วันที่ 12 มิ.ย. ที่วิทยาลัยเทคนิคชัยนาท จ.ชัยนาท จากนั้นวันที่ 22 มิ.ย. ที่มหาวิทยาลัยสงขลานครินทร์ จ.สงขลา วันที่ 25 มิ.ย. ที่มหาวิทยาลัยราชภัฏสุรินทร์ จ.สุรินทร์ วันที่ 26 มิ.ย. ที่มหาวิทยาลัยราชภัฏอุดร จ.อุดรธานี และครั้งสุดท้ายวันที่ 1 ก.ค. ที่มหาวิทยาลัยเทคโนโลยีมหานคร กรุงเทพฯ</p></body>
</news>
