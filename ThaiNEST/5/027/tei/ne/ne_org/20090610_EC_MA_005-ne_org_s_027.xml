<teiHeader>
<fileDesc>
<titleStmt>
  <title>ก.พลังงานเตรียมเลิกเบนซิน91 กระตุ้นคนใช้รถเติมแก๊สโซฮอล์  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco06100652&sectionid=0103&day=2009-06-10  </bibl>
</sourceDesc>
</fileDesc>
</teiHeader>
<news>
<headline><orgName>ก.พลังงาน</orgName>เตรียมเลิกเบนซิน91 กระตุ้นคนใช้รถเติมแก๊สโซฮอล์</headline>
<lead></lead>
<neck></neck>
<body><p>เมื่อวันที่ 9 มิถุนายน คณะกรรมาธิการ<orgName>การพลังงาน</orgName> วุฒิสภา จัดสัมมนา "นโยบายของรัฐกับการผลิตเอทานอล : ช่วยชาติได้อย่างไร" โดยนายณอคุณ สิทธิพงศ์ รองปลัด<orgName>กระทรวงพลังงาน</orgName> เปิดเผยว่า <orgName>กระทรวงพลังงาน</orgName>ได้มีแผนในส่งเสริมการใช้เอทานอลเพิ่มจาก 1.3 ล้านลิตรต่อวันในขณะนี้ เป็น 9 ล้านลิตรต่อวันตามแผนพัฒนาพลังงานทดแทน 15 ปี (2551-2565) โดยตั้งเป้าหมายว่า จะสามารถลดการนำเข้าน้ำมันได้จาก 9,000 ล้านบาทต่อปี เป็น 6.5 หมื่นล้านบาทต่อปี โดยจะมีมาตรการสนับสนุนในหลายแนวทาง อาทิ การทำให้ราคาแก๊สโซฮอล์ต่ำกว่าราคาน้ำมันเบนซินประมาณ 10 บาทต่อลิตรเพื่อจูงใจผู้บริโภค การพัฒนาให้<orgName>ไทย</orgName>เป็นศูนย์กลางในการส่งออกเอทานอล โดยต้องเพิ่มผลผลิตต่อไร่ทั้งมันสำปะหลังและอ้อยอย่างน้อยร้อยละ 50 รวมทั้งการส่งเสริมให้เกิดการใช้เอทานอลเพิ่มขึ้นอย่างรวดเร็ว โดยอาจจะประกาศยกเลิกจำหน่ายน้ำมันเบนซิน 91 เป็นต้น</p>

<p>นายอนุสรณ์ แสงนิ่มนวล กรรมการผู้จัดการใหญ่ <orgName>บริษัท บางจากปิโตรเลียม จำกัด (มหาชน)</orgName> กล่าวว่า การจะเพิ่มปริมาณการใช้แก๊สโซฮอล์ให้เพิ่มขึ้นดังกล่าว ควรจะมีการยกเลิกการจำหน่ายน้ำมันเบนซิน 91 และ 95 โดยผู้ใช้เบนซิน 91 สามารถใช้แก๊สโซฮอล์ 95 ทดแทนได้ รวมถึงจะต้องเร่งการส่งออกเพิ่มด้วย เพราะหากคำนวณการใช้เอทานอลจะพบว่า ยอดใช้ในประเทศคงสูงสุดที่ 6 ล้านลิตรต่อวันเท่านั้น ไม่ถึง 9 ล้านลิตรต่อวันตามที่กำหนด ดังนั้นส่วนที่เหลือจะต้องเร่งทำการตลาดเพื่อส่งออกอย่างจริงจัง</p></body>
</news>
