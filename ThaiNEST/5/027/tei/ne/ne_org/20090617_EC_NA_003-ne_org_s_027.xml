<teiHeader>
<fileDesc>
<titleStmt>
  <title>ก.ล.ต.กล่าวโทษผู้สอบบัญชีSECCต่อดีเอสไอ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-17 13:26:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090617/52008/%e0%b8%81.%e0%b8%a5.%e0%b8%95.%e0%b8%81%e0%b8%a5%e0%b9%88%e0%b8%b2%e0%b8%a7%e0%b9%82%e0%b8%97%e0%b8%a9%e0%b8%9c%e0%b8%b9%e0%b9%89%e0%b8%aa%e0%b8%ad%e0%b8%9a%e0%b8%9a%e0%b8%b1%e0%b8%8d%e0%b8%8a%e0%b8%b5SECC%e0%b8%95%e0%b9%88%e0%b8%ad%e0%b8%94%e0%b8%b5%e0%b9%80%e0%b8%ad%e0%b8%aa%e0%b9%84%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline><orgName>ก.ล.ต.</orgName>กล่าวโทษผู้สอบบัญชี<orgName>SECC</orgName>ต่อ<orgName>ดีเอสไอ</orgName></headline>
<lead><orgName>ก.ล.ต.</orgName>กล่าวโทษผู้สอบบัญชี <orgName>SECC</orgName> ต่อ<orgName>ดีเอสไอ</orgName> พร้อมสั่งพักการให้ความเห็นชอบ เหตุปฏิบัติงานบกพร่อง-ไม่เป็นไปตามมาตรฐานการสอบบัญชี</lead>
<neck></neck>
<body><p>รายงานข่าวจาก<orgName>สำนักงานคณะกรรมการกำกับหลักทรัพย์และตลาดหลักทรัพย์</orgName> (<orgName>ก.ล.ต.</orgName>) เปิดเผยว่า <orgName>ก.ล.ต.</orgName>ได้กล่าวโทษและสั่งพักการให้ความเห็นชอบนายสมชาย  คุรุจิตโกศล ผู้สอบบัญชีของ <orgName>บริษัท เอส.อี.ซี.ออโต้เซลส์ แอนด์ เซอร์วิส จำกัด (มหาชน)</orgName> (<orgName>SECC</orgName>) เนื่องจากไม่ปฏิบัติงานสอบบัญชีให้เป็นไปตามมาตรฐานการสอบบัญชีและปฏิบัติงานบกพร่องในการตรวจสอบงบการเงินของ <orgName>SECC</orgName> ในช่วงปี 48-50 ซึ่งทำให้ผู้ใช้งบการเงินหลงเข้าใจว่างบการเงินดังกล่าวถูกต้องตามควรและน่าเชื่อถือ</p>

<p>ตามที่ <orgName>ก.ล.ต.</orgName>ได้กล่าวโทษนายสมพงษ์ วิทยารักษ์สรรค์ อดีตประธานกรรมการ <orgName>SECC</orgName> กับพวกรวม 5 ราย ฐานกระทำผิดหน้าที่โดยทุจริต เบียดบังทรัพย์สินของบริษัทเป็นของตนเองหรือบุคคลอื่น โดยการจัดทำเอกสารอันเป็นเท็จเกี่ยวกับการสั่งซื้อสินค้ารถยนต์ที่ไม่มีอยู่จริง เพื่อเป็นเหตุอำพรางให้ <orgName>SECC</orgName> จ่ายเงินค่ารถที่ไม่มีอยู่จริงนั้นออกจากบริษัทเพื่อประโยชน์ของตนเองและผู้อื่น อันทำให้บริษัทเสียหาย และงบการเงินของบริษัทก็แสดงรายการอันเป็นเท็จ เข้าข่ายฝ่าฝืนมาตรา 307 308  311 312 313 และ 315 แห่ง พ.ร.บ.หลักทรัพย์และตลาดหลักทรัพย์ พ.ศ.2535 นั้น</p>

<p>เนื่องจากการทุจริตและการจัดทำบัญชีและงบการเงินอันเป็นเท็จดังกล่าว อยู่ในวิสัยที่ผู้สอบบัญชีของ SECC จะสามารถตรวจพบได้ และรายงานให้ผู้ใช้งบการเงินทราบ หรืออย่างน้อยก็มีข้อบ่งชี้ถึงความผิดปกติในรายงานการสอบบัญชี แต่รายงานของผู้สอบบัญชีสำหรับงบการเงินปี 48-50 ของ <orgName>SECC</orgName> ที่มีนายสมชาย เป็นผู้ลงนาม กลับแสดงความเห็นอย่างไม่มีเงื่อนไข และไม่มีข้อบ่งชี้ถึงความผิดปกติของงบการเงินดังกล่าวแต่อย่างใด ทำให้ผู้ใช้งบการเงินนั้นหลงเข้าใจว่างบการเงินดังกล่าวถูกต้องตามควร และน่าเชื่อถือ</p>

<p>ก.ล.ต. จึงได้ตรวจสอบการปฏิบัติหน้าที่ของนายสมชายในการสอบบัญชีงบการเงินของ <orgName>SECC</orgName> ในช่วงระยะเวลาดังกล่าว พบว่า  เหตุที่รายงานการสอบบัญชีไม่มีเงื่อนไขทั้งที่รายการสินค้าคงเหลือในงบการเงินเป็นเท็จ  เกิดจากการที่นายสมชายไม่ปฏิบัติงานสอบบัญชีให้เป็นไปตามมาตรฐานการสอบบัญชี และปฏิบัติงานบกพร่องในทุกขั้นตอนที่ควรจะสามารถตรวจพบการทุจริตของผู้บริหาร <orgName>SECC</orgName> และแสดงความเห็นไว้ในงบการเงิน ทั้งในขั้นตอนการประเมินและวางแผนการตรวจสอบ  การตรวจสอบ และการแสดงความเห็นในรายงานของผู้สอบบัญชี  </p>

<p><orgName>ก.ล.ต.</orgName> จึงได้ดำเนินการในด้านอาญา เนื่องจากการไม่ปฏิบัติตามมาตรฐานการสอบบัญชีข้างต้น  เข้าข่ายเป็นการกระทำผิดตามมาตรา 287 แห่งพ.ร.บ.หลักทรัพย์ฯ <orgName>ก.ล.ต.</orgName> จึงได้กล่าวโทษต่อกรมสอบสวนคดีพิเศษ เพื่อดำเนินการสอบสวนดำเนินคดีต่อเนื่องไปกับกรณีที่ได้กล่าวโทษอดีตผู้บริหาร <orgName>SECC</orgName> แล้ว ต่อไป</p>

<p>และ ในด้านวินัย การไม่ปฏิบัติตามมาตรฐานการสอบบัญชีข้างต้น เป็นการปฏิบัติงานบกพร่องอย่างร้ายแรง ทำให้นายสมชายขาดคุณสมบัติในการได้รับความเห็นชอบให้เป็นผู้สอบบัญชีของบริษัทที่ออกหลักทรัพย์ ตามประกาศสำนักงานคณะกรรมการ <orgName>ก.ล.ต.</orgName> ที่ สช. 21/2546 เรื่อง การให้ความเห็นชอบผู้สอบบัญชี ลงวันที่ 8 สิงหาคม 2546 ซึ่งออกตามความในมาตรา 61 แห่ง พ.ร.บ.หลักทรัพย์ฯ</p>

<p>และนอกจากกรณี <orgName>SECC</orgName>  นายสมชายยังได้ปฏิบัติงานสอบบัญชีงบการเงินของ<orgName>บมจ.ผลิตภัณฑ์อาหารกว้างไพศาล(POMPUI)</orgName> สำหรับปีสิ้นสุดวันที่ 31 ธันวาคม 2547 บกพร่องในการตรวจสอบความเพียงพอของค่าเผื่อหนี้สงสัยจะสูญสำหรับลูกหนี้เงินให้กู้ยืมระยะยาวแก่บริษัทใหญ่ของ <orgName>POMPUI</orgName> ด้วย  ก.ล.ต. โดยอาศัยอำนาจตามข้อ 15 (2) (ข) แห่งประกาศสำนักงานคณะกรรมการ ก.ล.ต.  เรื่อง การให้ความเห็นชอบผู้สอบบัญชี ที่ สช. 21/2546 ลงวันที่ 8 สิงหาคม 2546 จึงได้สั่งพักการให้ความเห็นชอบนายสมชายจากการเป็นผู้สอบบัญชีของบริษัทที่ออกหลักทรัพย์  เป็นระยะเวลา 2 ปี นับแต่วันที่ 17 มิถุนายน 2552</p></body>
</news>
