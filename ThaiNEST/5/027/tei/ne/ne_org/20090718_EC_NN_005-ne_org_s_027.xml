<teiHeader>
<fileDesc>
<titleStmt>
  <title>พณ.-เอกชนจับมือเร่งปั้นอุตฯบันเทิงเล็งดูดทุนต่างชาติขนกองถ่ายเข้าไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170688  </bibl>
</sourceDesc>
</fileDesc>
</teiHeader>
<news>
<headline><orgName>พณ.</orgName>-เอกชนจับมือเร่งปั้นอุตฯบันเทิงเล็งดูดทุนต่างชาติขนกองถ่ายเข้าไทย</headline>
<lead></lead>
<neck></neck>
<body><p>นายประมุข มนตริวัต ผู้อำนวยการ<orgName>สำนักส่งเสริมธุรกิจบริการการส่งออก กระทรวงพาณิชย์</orgName>(<orgName>พณ.</orgName>)เปิดเผยว่า ได้จับมือกับหน่วยงานภาครัฐและกลุ่มธุรกิจบันเทิงภาคเอกชน จัดงาน Thailand Entertainment Expo 2009 หรือมหกรรมอุตสาหกรรมบันเทิงไทย ครั้งที่ 2 ระหว่างวันที่ 16-20 กันยายน นี้ ที่พารากอน ฮอลล์ ศูนย์การค้าสยามพารากอน เพื่อประชาสัมพันธ์ศักยภาพของอุตสาหกรรมบันเทิงไทยในการเป็นศูนย์กลางของอุตสาหกรรมบันเทิงในเอเชีย กระตุ้นให้ผู้ลงทุนต่างชาติสนใจธุรกิจบันเทิงไทยมากขึ้น และสนับสนุนให้ไทยเป็นแหล่งถ่ายทำภาพยนตร์ระดับโลก </p>

 <p>ทั้งนี้ เมื่อปีที่แล้วถือเป็นปีแรกของการจัดงานดังกล่าว โดยมีผู้เข้าร่วมงาน 74 บริษัท มีเงินหมุนเวียนจากการสั่งซื้อในงานประมาณ 12 ล้านเหรียญ<orgName>สหรัฐ</orgName> และมีมูลค่าการซื้อขายใน 1 ปีที่ 79 ล้านเหรียญ<orgName>สหรัฐ</orgName> ซึ่งปีนี้เชื่อว่า มูลค่าการซื้อขายจะเพิ่มขึ้นอีก </p>

 <p>ด้านนายปราโมทย์ โชคศิริกุลชัย นายก<orgName>สมาคมอุตสาหกรรมบันเทิงไทย</orgName> กล่าวว่า เป้าหมายการจัดงานปีนี้ คือ ต้องการสร้างให้<orgName>ไทย</orgName>เข้าไปเป็นหนึ่งในแผนที่โลกของการจัดงานอุตสาหกรรมบันเทิงให้ประสบความสำเร็จ และผลักดันให้เกิดความร่วมกันระหว่างประเทศเอเชีย อาทิ <orgName>มาเลเซีย</orgName> <orgName>ฮ่องกง</orgName> <orgName>อินโดนีเซีย</orgName> <orgName>เวียดนาม</orgName> เพื่อให้เกิดอำนาจต่อรองเทียบเท่า<orgName>ยุโรป</orgName>และ<orgName>อเมริกา</orgName> </p>

 <p>ขณะที่นายลักษณ์ เตชะวันชัย นายก<orgName>สมาคมแอนิเมชั่นและคอมพิวเตอร์กราฟฟิคแห่งประเทศไทย</orgName>(<orgName>TACGA</orgName>) กล่าวว่า การจัดงานดังกล่าวขึ้นถือเป็นการจุดประกายให้เกิดการพัฒนางานด้านแอนิเมชั่นในไทย โดยในส่วนของสมาคมฯจะพยายามผลักดันให้ตลาดแอนิเมชั่นไทยขยายตัวมากขึ้น จากปัจจุบันที่มีมูลค่าตลาด 5,000-6,000 ล้านบาท เติบโตเฉลี่ยปีละ 10%</p></body>
</news>
