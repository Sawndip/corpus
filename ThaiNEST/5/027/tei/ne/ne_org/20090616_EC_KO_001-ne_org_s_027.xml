<teiHeader>
<fileDesc>
<titleStmt>
  <title>กบข.สวนหมัดหันพึ่งกฤษฎีกาชี้อำนาจ ป.ป.ท.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090616/17181/%e0%b8%81%e0%b8%9a%e0%b8%82.%e0%b8%aa%e0%b8%a7%e0%b8%99%e0%b8%ab%e0%b8%a1%e0%b8%b1%e0%b8%94%e0%b8%ab%e0%b8%b1%e0%b8%99%e0%b8%9e%e0%b8%b6%e0%b9%88%e0%b8%87%e0%b8%81%e0%b8%a4%e0%b8%a9%e0%b8%8e%e0%b8%b5%e0%b8%81%e0%b8%b2%e0%b8%8a%e0%b8%b5%e0%b9%89%e0%b8%ad%e0%b8%b3%e0%b8%99%e0%b8%b2%e0%b8%88%e0%b8%9b.%e0%b8%9b.%e0%b8%97..html  </bibl>
</sourceDesc>
</fileDesc>
</teiHeader>
<news>
<headline><orgName>กบข.</orgName>สวนหมัดหันพึ่งกฤษฎีกาชี้อำนาจ <orgName>ป.ป.ท.</orgName></headline>
<lead><orgName>กบข.</orgName>ส่งผ่านกรมบัญชีกลางยื่นกฤษฎีกาตีความ อำนาจการตรวจสอบของ <orgName>ป.ป.ท.</orgName> เรียกชี้แจงวันที่ 17 มิถุนายนนี้ เผย <orgName>กบข.</orgName>ยังไม่ยอมมาชี้แจง</lead>
<neck></neck>
<body><p>รายงานข่าวจาก<orgName>กระทรวงยุติธรรม</orgName>เปิดเผยถึงความคืบหน้าการตรวจสอบการบริหารงานของ<orgName>กองทุนบำเหน็จบำนาญข้าราชการ</orgName> (<orgName>กบข.</orgName>) ว่าขณะนี้<orgName>คณะกรรมการ กบข.</orgName>และนายวิสิฐ ตันติสุนทร อดีตเลขาธิการ <orgName>กบข.</orgName> ยังไม่ได้ติดต่อขอชี้แจงข้อมูลต่อ<orgName>สำนักงานคณะกรรมการป้องกันและปราบปรามการทุจริตในภาครัฐ</orgName> (<orgName>ป.ป.ท.</orgName>) ตามที่ได้ทำหนังสือร้องขอไปเมื่อวันที่ 8 มิถุนายนที่ผ่านมาหรือไม่</p>

 <p>อย่างไรก็ตาม กลับมีหนังสือจาก<orgName>สำนักงานคณะกรรมการกฤษฎีกา</orgName>ส่งถึงนายธาริต เพ็งดิษฐ์ เลขาธิการ <orgName>ป.ป.ท.</orgName> ขอให้เข้าชี้แจงอำนาจของ <orgName>ป.ป.ท.</orgName>ในวันที่ 17 มิถุนายนนี้ เวลา 14.00 น. ตามที่กรมบัญชีกลางทำหนังสือขอหารือไปยังกฤษฎีกา ว่าเลขาธิการ <orgName>ป.ป.ท.</orgName>มีหน้าที่เพียงการบริหารงานธุรการ และไม่มีกฎหมายใดกำหนดให้เลขาธิการกระทำแทนบอร์ด <orgName>ป.ป.ท.</orgName></p>

<p> รายงานข่าวระบุว่า การส่งหนังสือขอหารือผ่านกรมบัญชีกลาง เป็นประเด็นที่ต้องจับตามอง เนื่องจากผู้บริหารระดับสูงของหน่วยงานรัฐหลายแห่งต่างมีชื่อร่วมเป็นบอร์ด <orgName>กบข.</orgName> ทำให้ข้าราชการที่เป็นสมาชิก <orgName>กบข.</orgName>ต่างวิตกกังวลว่า การตรวจสอบอาจติดขัดในประเด็นอำนาจตามกฎหมาย จนอาจกลายเป็นประเด็นที่เบี่ยงเบนไม่ให้มีการตรวจสอบและหาตัวผู้รับผิดชอบต่อความเสียหายที่เกิดขึ้นจากการบริหารและการตัดสินใจลงทุนที่ไม่โปร่งใส</p>

 <p>ทั้งนี้ เจ้าหน้าที่ฝ่ายกฎหมาย <orgName>ป.ป.ท.</orgName>เตรียมข้อมูลเข้าชี้แจงต่อกฤษฎีกา เพื่อยืนยันว่าการตรวจสอบ <orgName>กบข.</orgName>ที่ผ่านมา ไม่ใช่การสั่งการตามอำนาจสอบสวน แต่เป็นการขอความอนุเคราะห์ให้ <orgName>กบข.</orgName>จัดส่งข้อมูล หรือเข้าให้ข้อมูลต่อ <orgName>ป.ป.ท.</orgName>ถึง 2 ครั้ง แต่ <orgName>กบข.</orgName>ไม่เคยให้ตามที่ได้รับการร้องขอ อย่างไรก็ตาม การตรวจสอบนั้น <orgName>ป.ป.ท.</orgName>ใช้อำนาจตามกฎกระทรวงแบ่งส่วนราชการ<orgName>สำนักงาน ป.ป.ท.</orgName> <orgName>กระทรวงยุติธรรม</orgName> พ.ศ.2551 และตระหนักดีว่าอำนาจการตรวจสอบ <orgName>กบข.</orgName>เป็นของ<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) ดังนั้นหากครบกำหนด <orgName>กบข.</orgName>ไม่เข้าชี้แจงข้อมูลในประเด็นต่างๆ <orgName>ป.ป.ท.</orgName>จะส่งข้อมูลเบื้องต้นทั้งหมดให้ <orgName>ป.ป.ช.</orgName>ดำเนินการตามกฎหมายต่อไป</p></body>
</news>
