<teiHeader>
<fileDesc>
<titleStmt>
  <title>นักลงทุนจับมืออุทธรณ์ภาษี4พันล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/090609/5956  </bibl>
</sourceDesc>
</fileDesc>
</teiHeader>
<news>
<headline>นักลงทุนจับมืออุทธรณ์ภาษี4พันล.</headline>
<lead>นักลงทุน  100  ราย  เตรียมยื่นอุทธรณ์หลังกรรมสรรพากรตีความเรียกเก็บภาษีเงินได้บวกค่าปรับย้อนหลัง  4  พันล้าน  "มาร์ค"  เร่งพิจารณาเสร็จเดือนหน้า  หวั่นกระทบความมั่นใจต่างชาติอีก  ด้าน<orgName>บีโอไอ</orgName>ยันช่วยเต็มที่  เตรียมแผน  2  ร้อง<orgName>ศาลภาษี</orgName></lead>
<neck></neck>
<body><p>นางอรรชกา  สีบุญเรือง  บริมเบิล  เลขาธิการ<orgName>สำนักงานคณะกรรมการส่งเสริมการลงทุน  (บีโอไอ)</orgName>  เปิดเผยว่า  ขณะนี้มีผู้ลงทุนที่ถูกตีความเรียกเก็บภาษีเงินได้นิติบุคคลและค่าปรับย้อนหลังจากการตีความ  เรื่องการนำผลขาดทุนกำไรในช่วงที่ได้รับการยกเว้นภาษีมาหักกำไรสุทธิในช่วงที่ได้รับการยกเว้นภาษี  จำนวน  100  ราย  วงเงิน  4  พันล้านบาท  โดยอยู่ระหว่างการยื่นอุทธรณ์  ซึ่ง<orgName>กรรมสรรพากร</orgName>ชี้แจงว่าจะพิจารณาคำอุทธรณ์ภายใน  6  เดือน  แต่นายอภิสิทธิ์  เวชชาชีวะ  นายกรัฐมนตรี  กำหนดพิจารณาให้เสร็จภายในเดือน  ก.ค.2552 </p>

     <p>ถ้าคณะกรรมการวินิจฉัยภาษีของ<orgName>กรมสรรพากร</orgName>เห็นชอบตามแนวทางของ<orgName>บีโอไอ</orgName>  ก็จะคืนเงินค่าปรับภาษีดังกล่าวให้ผู้ประกอบการ  แต่ถ้า<orgName>กรมสรรพากร</orgName>ยืนยันวิธีพิจารณาภาษีตามประมวลรัษฎากรก็เป็นหน้าที่ของผู้ประกอบการที่จะยื่นเรื่องต่อศาลภาษีวินิจฉัย  โดยที่ผ่านมา<orgName>บีโอไอ</orgName>พยายามช่วยเหลือผู้ประกอบการเต็มที่  ขณะนี้คงต้องรอ<orgName>กรมสรรพากร</orgName>จะสรุปเรื่องนี้อย่างไร</p>

     <p>"<orgName>บีโอไอ</orgName>ได้รายงานปัญหาให้นายกรัฐมนตรีรับทราบตั้งแต่เดือน  พ.ค.ที่ผ่านมา  ซึ่งนายกรัฐมนตรีกำชับให้<orgName>บีโอไอ</orgName>และ<orgName>กรมสรรพากร</orgName>หาข้อสรุปเร็วที่สุด   เพราะเกรงกระทบการลงทุนอีก   เนื่องจากนักลงทุนต่างชาติไม่เข้าใจว่าทำไมไม่ได้รับสิทธิประโยชน์ตามที่<orgName>บีโอไอ</orgName>แจ้งไว้"  นางอรรชการกล่าว</p>

     <p>แหล่งข่าวจาก<orgName>กระทรวงอุตสาหกรรม</orgName>กล่าวว่า   ในการพิจารณาทาง<orgName>บีโอไอ</orgName>มีการชี้แจงว่า   หากผู้ประกอบการที่ยื่นขอรับการส่งเสริมการลงทุนหลายโครงการ  และได้รับการส่งเสริมพร้อมกัน  ไม่จำเป็นต้องนำผลขาดทุนกำไรในช่วงที่ได้รับการยกเว้นภาษีของบริษัทหนึ่งไปหักลบกับผลกำไรสุทธิในช่วงที่ได้รับการยกเว้นภาษีอีกบริษัทหนึ่ง  เนื่องจากผู้ประกอบการสามารถได้รับการหักลบภาษีได้เต็มที่อยู่แล้ว  แต่<orgName>กรมสรรพากร</orgName>เห็นควรให้หักลบด้วย </p>

     <p>อย่างไรก็ตาม  ก่อนหน้านี้  คณะกรรมการกฤษฎีกาตีความว่า  พ.ร.บ.ส่งเสริมการลงทุนเป็นกฎหมายพิเศษที่ต่างจากประมวลกฎหมายรัษฎากร  จึงไม่สามารถนำประมวลกฎหมายรัษฎากรมาใช้ในกรณีนี้ได้.</p></body>
</news>
