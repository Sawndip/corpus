<teiHeader>
<fileDesc>
<titleStmt>
  <title>เล็งควบรวม "อคส.-อ.ต.ก." ปรับบทบาทใหม่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090717/20799/%e0%b9%80%e0%b8%a5%e0%b9%87%e0%b8%87%e0%b8%84%e0%b8%a7%e0%b8%9a%e0%b8%a3%e0%b8%a7%e0%b8%a1%e0%b8%ad%e0%b8%84%e0%b8%aa.%e0%b8%ad.%e0%b8%95.%e0%b8%81.%e0%b8%9b%e0%b8%a3%e0%b8%b1%e0%b8%9a%e0%b8%9a%e0%b8%97%e0%b8%9a%e0%b8%b2%e0%b8%97%e0%b9%83%e0%b8%ab%e0%b8%a1%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>เล็งควบรวม "<orgName>อคส.</orgName>-<orgName>อ.ต.ก.</orgName>" ปรับบทบาทใหม่</headline>
<lead><orgName>กนร.</orgName>เล็งยุบรวม "<orgName>อคส.</orgName>-<orgName>อ.ต.ก.</orgName>" ปรับบทบาทให้สอดคล้องกับนโยบายรัฐ หลังเปลี่ยนระบบรับจำนำเป็นประกันราคาพืชผล ด้านผู้บริหาร <orgName>อสค.</orgName>มองรวมกันองค์กรใหญ่ทำงานยาก "ประดิษฐ์" จี้ฝ่ายบริหารรถไฟเร่งเคลียร์สหภาพฯ เดินหน้าตั้งบริษัทลูกตามแผนฟื้นฟู</lead>
<neck></neck>
<body><p>นายอารีพงศ์ ภู่ชอุ่ม ผู้อำนวยการ<orgName>สำนักงานคณะกรรมการนโยบายรัฐวิสาหกิจ</orgName> (<orgName>สคร.</orgName>) กล่าวว่า ที่ประชุม<orgName>คณะกรรมการกำกับนโยบายรัฐวิสาหกิจ</orgName> (<orgName>กนร.</orgName>) สั่งให้<orgName>องค์การคลังสินค้า</orgName> (<orgName>อคส.</orgName>) และ<orgName>องค์การตลาดเพื่อเกษตรกร</orgName> (<orgName>อ.ต.ก.</orgName>) ไปจัดทำแผนการปรับบทบาทให้สอดคล้องกับนโยบายของรัฐบาลที่จะเปลี่ยนแปลงระบบการรับจำนำสินค้าเกษตร มาเป็นการประกันราคาพืชผล โดยแนวทางที่มีการหารือกันนั้น มีทั้งการยุบรวมกิจการระหว่าง <orgName>อคส.</orgName>และ <orgName>อ.ต.ก.</orgName> และยุบเลิกกิจการ หรือคงสถานะเดิมไว้</p>

 <p>“ต่อไปถ้ารัฐบาลใช้วิธีการประกันราคาสินค้าเกษตรแล้ว หน่วยงานที่เคยทำหน้าที่ในการดูแล ก็อาจไม่จำเป็นต้องทำหน้าที่เดิมอีกแล้ว ฉะนั้นเราก็ให้เขาไปเขียนแผนเพื่อปรับบทบาทตัวเองให้สอดคล้องกับนโยบาย” นายอารีพงศ์กล่าว</p>

 <p>นายยงยศ ปาละนิติเสนา รักษาการผู้อำนวยการ<orgName>องค์การคลังสินค้า</orgName> (<orgName>อคส.</orgName>) กล่าวว่า การยุบรวม<orgName>อคส.</orgName> และ <orgName>อ.ต.ก.</orgName>อาจเป็นการสร้างหน่วยงานที่มีความใหญ่โตจนเกินไป ทำให้ทำงานลำบาก การบริหารจัดการจะยิ่งยุ่งยากและสร้างความสับสน อย่างไรก็ตาม เชื่อว่าการรวมตัวกันเพื่อทำงานในลักษณะคู่ทางธุรกิจหรือพันธมิตรร่วมกันจะทำให้การทำงานสะดวกมากกว่าที่จะยุบรวมกัน</p>

 <p>ด้านนายประดิษฐ์ ภัทรประสิทธิ์ รัฐมนตรีช่วยว่าการ<orgName>กระทรวงการคลัง</orgName> ในฐานะประธานอนุกรรมการจัดทำแผนฟื้นฟูกิจการ<orgName>การรถไฟแห่งประเทศไทย</orgName> (<orgName>ร.ฟ.ท.</orgName>) กล่าวว่า ที่ประชุม <orgName>กนร.</orgName>มอบหมายให้คณะอนุกรรมการเร่งดำเนินการตามมติ<orgName>คณะรัฐมนตรี</orgName> (<orgName>ครม.</orgName>) ที่ได้อนุมัติแผนการฟื้นฟูกิจการของ<orgName>ร.ฟ.ท.</orgName>ในช่วงที่ผ่านมา โดยคณะอนุกรรมการก็จะประชุมในวันที่ 17 กรกฎาคมนี้ เพื่อเร่งหาข้อสรุปในแนวทางดำเนินการ หลังจากที่<orgName>สหภาพแรงงานพนักงาน ร.ฟ.ท.</orgName>คัดค้านการจัดตั้งบริษัทลูกของ <orgName>ร.ฟ.ท.</orgName> 2 แห่ง ตามแผนฟื้นฟูกิจการ</p>

 <p>“จะมอบหมายให้ฝ่ายบริหารของ <orgName>ร.ฟ.ท.</orgName>ชี้แจงกับ<orgName>สหภาพแรงงานฯ</orgName> ในวันที่ 20 กรกฎาคมนี้ และหากว่ามีความจำเป็น ผมก็จะเข้าเจรจากับสหภาพเอง เพื่อให้เข้าใจถึงวัตถุประสงค์ของการปรับปรุงในองค์กร เพื่อให้การใช้งบประมาณเกิดประโยชน์สูงสุด” นายประดิษฐ์ กล่าวและว่า มีเป้าหมายว่าทุกอย่างจะต้องเสร็จสิ้นภายในเดือนกรกฎาคมนี้ เพื่อนำผลหารือต่อที่ประชุม <orgName>กนร.</orgName>พิจารณาต่อไป</p></body>
</news>
