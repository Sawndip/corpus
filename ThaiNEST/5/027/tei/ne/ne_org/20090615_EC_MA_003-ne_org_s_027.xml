<teiHeader>
<fileDesc>
<titleStmt>
  <title>คลังเล็งถอด"วิสิฐ"พ้นบอร์ดรสก. ชี้อินไซด์ส่อขาดคุณสมบัติ  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco07150652&sectionid=0103&day=2009-06-15  </bibl>
</sourceDesc>
</fileDesc>
</teiHeader>
<news>
<headline><orgName>คลัง</orgName>เล็งถอด"วิสิฐ"พ้นบอร์ดรสก. ชี้อินไซด์ส่อขาดคุณสมบัติ</headline>
<lead></lead>
<neck></neck>
<body><p>แหล่งข่าวจาก<orgName>กระทรวงการคลัง</orgName>เปิดเผยว่า คณะกรรมการจัดทำบัญชีรายชื่อกรรมการรัฐวิสาหกิจ (ไดเร็กเตอร์พูล) เตรียมเรียกประชุมเพื่อทบทวนบัญชีรายชื่อกรรมการรัฐวิสาหกิจที่ได้ประกาศไปแล้ว 3 ครั้ง จำนวน 380 คนว่า มีบุคคลใดขาดคุณสมบัติตามหลักเกณฑ์ที่วางไว้หรือไม่ เนื่องจากบุคคลบางคนอาจมีอายุเกิน 65 ปีบริบูรณ์ หรือไปเป็นนักการเมืองทั้งระดับประเทศและระดับท้องถิ่น โดยเฉพาะกรณีของนายศุภรัตน์ ควัฒน์กุล อดีตปลัด<orgName>กระทรวงการคลัง</orgName> ที่มีความผิดวินัยร้ายแรงถูกไล่ออก ตามข้อกล่าวโทษของ<orgName>คณะกรรมการป้องกันและปราบปรามการทุจริตแห่งชาติ</orgName> (<orgName>ป.ป.ช.</orgName>) เนื่องจากการแต่งตั้ง 4 รองอธิบดี<orgName>กรมสรรพากร</orgName>ไม่เป็นไปตามที่กฎหมายกำหนดเมื่อปี 2544</p>

<p>"ตามหลักปฏิบัติที่<orgName>กระทรวงการคลัง</orgName>ได้กำหนดไว้นั้น คณะกรรมการจัดทำไดเร็กเตอร์พูลจะทบทวนบัญชีรายชื่ออย่างน้อยปีละ 1 ครั้ง ซึ่งในเดือนมิถุนายนนี้จะครบ 1 ปี หลังจากที่ประกาศรายชื่อไดเร็กเตอร์พูลครั้งแรก เมื่อวันที่ 13 มิถุนายน 2551 ซึ่งในกรณีของนายศุภรัตน์ต้องตัดออกจากไดเร็กเตอร์พูลแน่นอน เนื่องจากขาดคุณสมบัติตามหลักเกณฑ์และวิธีการจัดทำรายชื่อรัฐวิสาหกิจ ตามข้อ 12 ที่กำหนดไว้ว่าไม่เคยถูกไล่ออก ปลดออกหรือให้ออกจากงานเพราะทุจริตต่อหน้าที่ " แหล่งข่าวกล่าว</p>

<p>ทั้งนี้ หากตำแหน่งใดเป็นการทำหน้าที่ประธานโดยตำแหน่งจะต้องพ้นไป ส่วนตำแหน่งใดเป็นการทำหน้าที่ในฐานะตัวแทนจาก<orgName>กระทรวงการคลัง</orgName> นายสถิตย์ ลิ่มพงศพันธุ์ ปลัด<orgName>กระทรวงการคลัง</orgName> พิจารณาแต่งตั้งบุคคลอื่นเป็นตัวแทนจาก<orgName>กระทรวงการคลัง</orgName>เข้าไปปฏิบัติหน้าที่แทน</p>

<p>ส่วนกรณีของนายวิสิฐ ตันติสุนทร อดีตเลขาธิการ <orgName>กองทุนบำเหน็จบำนาญข้าราชการ</orgName> (<orgName>กบข.</orgName>) ที่ถูกเลิกจ้าง เนื่องจากก่อให้เกิดความเสียหายจากการลงทุนของ <orgName>กบข.</orgName>และมีการกระทำที่ผิดจรรยาบรรณของผู้บริหารระดับสูงสุดขององค์กร โดยนำข้อมูลภายในมาใช้หาประโยชน์ส่วนตัว แม้ว่าการสอบสวนจาก<orgName>คณะกรรมการป้องกันและปราบปรามการทุจริตในภาครัฐ</orgName> (<orgName>ป.ป.ท.</orgName>) จะยังไม่เสร็จสิ้นก็ตาม จะต้องถูกนำมาพิจารณาคุณสมบัติและความเหมาะสมด้วย</p>

<p>สำหรับผลการประชุม คณะกรรมการจัดทำบัญชีรายชื่อเพื่อทบทวนคุณสมบัติของผู้ที่อยู่ในบัญชีรายชื่อเสร็จสิ้นจะเสนอรายชื่อผู้ที่ต้องพ้นจากการเป็นไดเร็กเตอร์พูลให้รัฐมนตรีว่าการ<orgName>กระทรวงการคลัง</orgName>ลงนาม และแจ้งให้เจ้าตัวรับทราบการถูกปลดจากบัญชีรายชื่อ</p></body>
</news>
