<teiHeader>
<fileDesc>
<titleStmt>
  <title>"ศุภชัย"ลุยแก้ปัญหาสินค้าเกษตร  สางปมเร่งด่วนตลาด-ปัจจัยผลิต  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/05/news_28875816.php?news_id=28875816  </bibl>
</sourceDesc>
</fileDesc>
</teiHeader>
<news>
<headline>"ศุภชัย"ลุยแก้ปัญหาสินค้าเกษตร  สางปมเร่งด่วนตลาด-ปัจจัยผลิต</headline>
<lead>"ศุภชัย" ประเดิมงานแรก เล็งแก้ปัญหาตลาดสินค้าเกษตรและปัจจัยการผลิต เตรียมลงพื้นที่รับฟังข้อมูล ปรับสู่นโยบายการทำงาน "ธีระ" มอบหมายงานดูแล<orgName>กรมส่งเสริมการเกษตร</orgName></lead>
<neck></neck>
<body><p>นายศุภชัย โพธิ์สุ รัฐมนตรีช่วยว่าการ<orgName>กระทรวงเกษตรและสหกรณ์</orgName> เดินทางเข้ารับตำแหน่งใน<orgName>กระทรวงเกษตรฯ</orgName> เป็นวันแรก โดยเข้าสักการะสิ่งศักดิ์สิทธิ์ประจำ<orgName>กระทรวงเกษตรฯ</orgName> โดยมีผู้บริหาร<orgName>กระทรวงเกษตรฯ</orgName> ให้การต้อนรับ หลังจากนั้นได้เข้าหารือกับนายธีระ วงศ์สมุทร รัฐมนตรีว่าการ<orgName>กระทรวงเกษตรและสหกรณ์</orgName> ก่อนร่วมประชุมผู้บริหารระดับสูงของ<orgName>กระทรวงเกษตรฯ</orgName> </p>

<p>นายศุภชัย กล่าวว่า <orgName>กระทรวงเกษตรและสหกรณ์</orgName> ถือเป็นหน่วยงานหลักด้านเกษตร ซึ่งเป็นอาชีพหลักของคนไทย ทั้งนี้ในการทำงานจะขอน้อมนำพระราชดำรัสของพระบาทสมเด็จพระเจ้าอยู่หัว ในการทำให้อาชีพเกษตรกรรมมาพัฒนาประเทศ เพื่อให้ประเทศมีความเจริญก้าวหน้า </p>

<p>จากการหารือเบื้องต้นกับรัฐมนตรีว่าการและผู้บริหารระดับสูง มีปัญหาด้านการเกษตรที่เป็นห่วงในขณะนี้สองประเด็นหลัก คือ 1.เรื่องของตลาดสินค้าเกษตรที่ยังมีไม่เพียงพอกับปริมาณผลผลิตที่ออกสู่ตลาด ทำให้เกษตรกรได้รับผลกระทบในด้านราคาสินค้า และ 2.ด้านปัจจัยการผลิตที่ยังมีราคาที่สูงมาก เช่น ปุ๋ย และค่าขนส่ง ซึ่งเป็นเรื่องด่วนที่ต้องเร่งดำเนินการแก้ไข</p>

<p>อย่างไรก็ตาม ในด้านนโยบายของ<orgName>พรรคภูมิใจไทย</orgName> ขณะนี้ยังไม่ได้รับมอบหมายในเรื่องใดเป็นพิเศษ แต่คาดว่าภายหลังจากการลงพื้นที่พบปะเกษตรกร และประชาชน ระหว่างวันที่ 5-7 มิ.ย. นี้ จะสามารถนำข้อมูลต่างๆ ที่ได้รับฟังสภาพปัญหาของประชาชนในพื้นที่ โดยเฉพาะปัญหาด้านการเกษตร น่าจะมีความชัดเจนในด้านนโยบายภาคการเกษตรของ<orgName>พรรคภูมิใจไทย</orgName> ที่จะนำมาเป็นแนวทางการปฏิบัติในการทำงาน</p>

<p>นายธีระ กล่าวในโอกาสต้อนรับ ว่า ภารกิจหลักที่จะมอบหมายให้รัฐมนตรีช่วยว่าการ<orgName>กระทรวงเกษตรฯ</orgName> คนใหม่รับผิดชอบ ประกอบด้วย <orgName>กรมวิชาการเกษตร</orgName> <orgName>กรมส่งเสริมสหกรณ์</orgName> <orgName>กรมตรวจบัญชีสหกรณ์</orgName> <orgName>กรมพัฒนาที่ดิน</orgName> <orgName>องค์การสวนยาง (อสย.)</orgName> <orgName>สำนักงานกองทุนสงเคราะห์การทำสวนยาง (สกย.)</orgName> และ <orgName>องค์การสะพานปลา</orgName></p>

<p>ทั้งนี้ จากการพูดคุยหารือกันเบื้องต้นกับรัฐมนตรีช่วยว่าการ<orgName>กระทรวงเกษตรฯ</orgName> ก็ได้เห็นถึงความมุ่งมั่นและตั้งใจจริงในการทำงาน จึงคาดว่าจะสามารถทำงานร่วมกันในการแก้ไขปัญหาให้แก่เกษตรกร และพัฒนาภาคการเกษตรของประเทศให้มั่นคงมากยิ่งขึ้นได้ แต่อย่างไรก็ตาม ยังคงต้องมีการประชุมหารือกันอย่างใกล้ชิดและต่อเนื่องต่อไป โดยเฉพาะในการประชุมร่วมกับผู้บริหารของ<orgName>กระทรวงเกษตรฯ</orgName> ทุกเช้าวันจันทร์</p></body>
</news>
