<teiHeader>
<fileDesc>
<titleStmt>
  <title>ค่าบาทแข็งเร็วธปท.รับเข้าแทรกแซง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=39415  </bibl>
</sourceDesc>
</fileDesc>
</teiHeader>
<news>
<headline>ค่าบาทแข็งเร็ว<orgName>ธปท.</orgName>รับเข้าแทรกแซง</headline>
<lead></lead>
<neck></neck>
<body><p>นางสุชาดา กิระกุล ผู้ช่วยผู้ว่าการ <orgName>ธนาคารแห่งประเทศไทย(ธปท.)</orgName> กล่าวยอมรับว่า <orgName>ธปท.</orgName>ได้เข้าไปดูแลค่าเงินบาท หลังจากในช่วงที่ผ่านมาค่าเงินบาทแข็งค่าขึ้นมาก เพื่อลดความผันผวน แต่ไม่พบการเก็งกำไรในค่าเงินบาทในระยะนี้  แต่<orgName>ธปท.</orgName>ยังเห็นว่า ค่าเงินบาทยังเคลื่อนไหวสอดคล้องกับค่าเงินในภูมิภาค แม้ว่าบางช่วงค่าเงินบาทจะแข็งค่ากว่าสกุลอื่นบ้างก็ตาม </p>
         <p>สำหรับสาเหตุที่เงินบาทแข็งค่าในระยะนี้เกิดจากมีเงินดอลลาร์ไหลเข้ามาลงทุนในภูมิภาค รวมทั้งไทยด้วย ทั้งในตลาดหุ้นและตลาดตราสารหนี้ ชี้ให้เห็นว่านักลงทุนกล้าที่จะหาผลตอบแทนสูงจากการลงทุนที่มีความเสี่ยงมากขึ้น และแม้ว่าค่าเงินบาทแข็งค่า แต่มูลค่าส่งออกของ<orgName>ไทย</orgName>ก็ยังอยู่ในระดับที่ดี เพราะปัจจัยสำคัญต่อการส่งออกคือกำลังซื้อของประเทศคู่ค้ามากกว่าค่าเงิน ส่วนเรื่องราคาก็ต้องไปสู้กันในตลาด</p>
           <p> ซึ่งการติดตามความเคลื่อนไหวของค่าเงินบาท ไม่ควรดูเทียบกับค่าเงินดอลลาร์สหรัฐแต่เพียงอย่างเดียว แต่จำเป็นต้องพิจารณาเปรียบเทียบกับค่าเงินสกุลอื่นๆ ขอให้ภาคธุรกิจป้องกันความเสี่ยงอัตราแลกเปลี่ยน เท่าที่จำเป็น</p> 
            <p>อนึ่งมีรายงานจากดีลเลอร์ในสิงคโปร์ระบุว่า <orgName>ธปท.</orgName>ได้เข้าซื้อดอลลาร์ที่ระดับ 34.02 บาทต่อดอลลาร์ โดยเงินบาทแข็งค่า สุดแตะระดับ 33.98 ในช่วงสั้นๆ ซึ่งเป็นระดับสูงสุดในรอบ 8 เดือน</p></body>
</news>
