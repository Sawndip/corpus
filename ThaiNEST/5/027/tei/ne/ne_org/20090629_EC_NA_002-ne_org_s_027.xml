<teiHeader>
<fileDesc>
<titleStmt>
  <title>คาดสรรหาเลขาฯกบข.คนใหม่ แล้วเสร็จภายในสิงหานี้  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-29 11:28:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090629/55541/%e0%b8%84%e0%b8%b2%e0%b8%94%e0%b8%aa%e0%b8%a3%e0%b8%a3%e0%b8%ab%e0%b8%b2%e0%b9%80%e0%b8%a5%e0%b8%82%e0%b8%b2%e0%b8%af%e0%b8%81%e0%b8%9a%e0%b8%82.%e0%b8%84%e0%b8%99%e0%b9%83%e0%b8%ab%e0%b8%a1%e0%b9%88-%e0%b9%81%e0%b8%a5%e0%b9%89%e0%b8%a7%e0%b9%80%e0%b8%aa%e0%b8%a3%e0%b9%87%e0%b8%88%e0%b8%a0%e0%b8%b2%e0%b8%a2%e0%b9%83%e0%b8%99%e0%b8%aa%e0%b8%b4%e0%b8%87%e0%b8%ab%e0%b8%b2%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>คาดสรรหาเลขาฯ<orgName>กบข.</orgName>คนใหม่ แล้วเสร็จภายในสิงหานี้</headline>
<lead>"สถิตย์" เผยการสรรหาเลขาธิการ <orgName>กบข.</orgName>คนใหม่ คาดว่าแล้วเสร็จภายในเดือนสิงหาคมนี้</lead>
<neck></neck>
<body><p>นายสถิตย์ ลิ่มพงษ์พันธุ์ ปลัด<orgName>กระทรวงการคลัง</orgName> กล่าวว่า หลักเกณฑ์ในการสรรหา เลขาธิการ<orgName>คณะกรรมการกองทุนบำเหน็จบำนาญข้าราชการ</orgName> (<orgName>กบข.</orgName>) คนใหม่ จะต้องมีความเชี่ยวชาญในด้านการลงทุน ซึ่งเป็นหน้าที่หลักของ เลขาธิการ <orgName>กบข.</orgName> ในการนำเงินออมของสมาชิกไปลงทุนเพื่อให้ได้ผลตอบแทน ภายใต้การป้องกันความเสี่ยง และมีความสามารถในการสื่อสารทำความเข้าใจกับสมาชิกอย่างต่อเนื่อง รวมถึงการให้ความสำคัญกับสมาชิก <orgName>กบข.</orgName>ในฐานะเลขาธิการกบข.</p>

<p>สำหรับกระบวนการในการสรรหา เลขาธิการ <orgName>กบข.</orgName> นั้น ได้แบ่งเป็น 2 ส่วน ได้แก่ <orgName>คณะกรรมการสรรหา</orgName> ซึ่งมีนายปรีชา วัชราภัย เลขาธิการ<orgName>คณะกรรมการข้าราชการพลเรือน</orgName> เป็นประธาน และบริษัทคัดสรรผู้บริหาร มีหน้าที่คัดสรรผู้ที่มีคุณสมบัติเหมาะสมในการเป็นเลขาธิการ <orgName>กบข.</orgName> เพื่อนำชื่อเสนอต่อ<orgName>คณะกรรมการสรรหา</orgName>ภายใน 30 วัน โดยนับตั้งแต่ต้นเดือน ก.ค.เป็นต้นไป อย่างไรก็ตาม ภายใน 30 วัน หาก<orgName>คณะกรรมการสรรหา</orgName> พิจารณาแล้วยังไม่เป็นที่น่าพอใจ ก็จะต้องมีการเสนอชื่อใหม่ภายใน 10 วัน ทั้งนี้คาดว่ากระบวนการทั้งหมดจะแล้วเสร็จภายในเดือนสิงหาคมนี้</p>

<p>ปลัด<orgName>กระทรวงการคลัง</orgName> ยังกล่าวถึงกรณีการเรียกร้องของกลุ่มสมาชิกที่จะให้เปลี่ยนระบบ กบข.ใหม่ว่า เป็นเรื่องของนโยบายที่มีผลไปถึงเรื่องของการเปลี่ยนแปลงกฎหมาย ซึ่งได้มอบให้<orgName>กรมบัญชีกลาง</orgName> และ<orgName>สำนักงานเศรษฐกิจการคลัง</orgName> ร่วมกับ<orgName>มหาวิทยาลัยธรรมศาสตร์</orgName>ไปศึกษาในเรื่องดังกล่าว ถึงข้อบกพร่องที่มีอยู่ และแนวทางการแก้ไข เพื่อให้ระบบของผู้เกษียณอายุที่เป็นสมาชิก <orgName>กบข.</orgName>ในอนาคต ว่าควรจะมีการเปลี่ยนแปลงแก้ไขอย่างไร ทั้งนี้จะต้องใช้ระยะเวลาพอสมควรในการศึกษากรณีดังกล่าว</p></body>
</news>
