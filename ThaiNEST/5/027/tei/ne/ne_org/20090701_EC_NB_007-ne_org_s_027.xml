<teiHeader>
<fileDesc>
<titleStmt>
  <title>อัตราเงินเฟ้อเดือน มิ.ย.ติดลบร้อยละ 4.0 ลดลงต่อเนื่องเป็นเดือนที่ 6  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010077&tb=N255207&return=ok&news_headline="%cd%d1%b5%c3%d2%e0%a7%d4%b9%e0%bf%e9%cd%e0%b4%d7%cd%b9%20%c1%d4.%c2.%b5%d4%b4%c5%ba%c3%e9%cd%c2%c5%d0%204.0%20%c5%b4%c5%a7%b5%e8%cd%e0%b9%d7%e8%cd%a7%e0%bb%e7%b9%e0%b4%d7%cd%b9%b7%d5%e8%206"  </bibl>
</sourceDesc>
</fileDesc>
</teiHeader>
<news>
<headline>อัตราเงินเฟ้อเดือน มิ.ย.ติดลบร้อยละ 4.0 ลดลงต่อเนื่องเป็นเดือนที่ 6</headline>
<lead><orgName>กระทรวงพาณิชย์</orgName> เผยอัตราเงินเฟ้อเดือนมิถุนายน 2552 ติดลบร้อยละ 4.0 ซึ่งเป็นอัตราที่ลดลงต่อเนื่องเป็นเดือนที่ 6 ขณะที่ปลัด<orgName>กระทรวงพาณิชย์</orgName> ยืนยัน ยังไม่เข้าสู่ภาวะเงินฝืด คาดแนวโน้มทั้งปีอยู่ที่ 0 – 0.5</lead>
<neck></neck>
<body><p>นายศิริพล ยอดเมืองเจริญ ปลัด<orgName>กระทรวงพาณิชย์</orgName> เปิดเผยตัวเลขดัชนีราคาผู้บริโภคทั่วไป หรือ อัตราเงินเฟ้อ ของเดือนมิถุนายน 2552 ว่า ลดลงร้อยละ 4.0 ซึ่งเป็นอัตราที่ลดลงต่อเนื่องเป็นเดือนที่ 6 สาเหตุสำคัญมาจากการลดลงของดัชนีราคาหมวดพาหนะ การขนส่ง การสื่อสาร ที่ติดลบร้อยละ 17.5 ส่งผลให้เฉลี่ยอัตราเงินเฟ้อครึ่งปีแรก( มกราคม – มิถุนายน) ติดลบร้อยละ 1.6 ทั้งนี้ ยืนยัน ไทยยังไม่เข้าสู่ภาวะเงินฝืด พร้อมยังคงเป้าอัตราเงินเฟ้อปี 52 จะยังคงอยู่ที่ 0 - 0.5 </p>
<p>สำหรับอัตราเงินเฟ้อเดือนมิถุนายน 2552 เมื่อเทียบกับ 100 เท่ากับ 104.7 แต่เมื่อเทียบกับเดือนพฤษภาคม 2552 เท่ากับร้อยละ 0.4 สาเหตุสำคัญมาจากราคาขายปลีกน้ำมันเชื้อเพลิงเฉลี่ยในประเทศปรับตัวสูงขึ้น ตามภาวะราคาน้ำมันดิบในตลาดโลก รวมทั้งรัฐบาลได้ลดการสนับสนุนมาตรการให้เงินอุดหนุนค่าสาธารณูปโภค (ค่าน้ำประปา)บางจังหวัด ส่วนดัชนีราคาผู้บริโภคพื้นฐานของประเทศเดือนมิถุนายน 2552 เทียบกับเดือนพฤษภาคม 2552 สูงขึ้นร้อยละ 0.2 และหากเทียบกับเดือนมิถุนายน 2551 ลดลงร้อยละ 1.0 ส่วนเฉลี่ยครึ่งปีแรก เมื่อเทียบกับช่วงเดียวกันของปี 2551 สูงขึ้นร้อยละ 0.7</p></body>
</news>
