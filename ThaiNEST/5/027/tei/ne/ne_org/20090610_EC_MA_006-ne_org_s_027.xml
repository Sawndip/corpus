<teiHeader>
<fileDesc>
<titleStmt>
  <title>บสย.ออกตัวค้ำฯกู้แค่245ล้าน โหมจัดตลาดนัดแหล่งทุนSME  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco07100652&sectionid=0103&day=2009-06-10  </bibl>
</sourceDesc>
</fileDesc>
</teiHeader>
<news>
<headline><orgName>บสย.</orgName>ออกตัวค้ำฯกู้แค่245ล้าน โหมจัดตลาดนัดแหล่งทุนSME</headline>
<lead></lead>
<neck></neck>
<body><p>นายสุรชัย ดนัยตั้งตระกูล รักษาการผู้จัดการทั่วไป <orgName>บรรษัทประกันสินเชื่ออุตสาหกรรมขนาดย่อม</orgName> (<orgName>บสย.</orgName>) เปิดเผยว่า หลังจาก<orgName>รัฐบาล</orgName>เพิ่มทุนให้ 3,000 ล้านบาท ทำให้ <orgName>บสย.</orgName>สามารถค้ำประกันสินเชื่อได้ถึง 3 หมื่นล้านบาท อย่างไรก็ตาม ในช่วง 6 เดือนแรกของปี <orgName>บสย.</orgName>ยังสามารถค้ำประกันสินเชื่อให้กับอุตสาหกรรมขนาดย่อม (เอสเอ็มอี) เพียง 245 ล้านบาทเท่านั้น โดยอนุมัติโครงการสูงสุดคือ <orgName>ธนาคารกรุงเทพ</orgName> 147 ล้านบาท <orgName>ธนาคารกรุงไทย</orgName> 48 ล้านบาท และ<orgName>ธนาคารนครหลวงไทย</orgName> 27 ล้านบาท </p>

<p>"เหตุที่โครงการยังดำเนินการล่าช้า เพราะเป็นช่วงเริ่มต้นโครงการ <orgName>ธนาคารพาณิชย์</orgName>ที่จะเป็นผู้ปล่อยกู้โดยตรง ต้องใช้เวลาเตรียมความพร้อม ทั้งด้านเอกสารและเจ้าหน้าที่ ทำให้เกิดความล่าช้า คาดว่าหลังจากนี้กระบวนการจะรวดเร็วขึ้น"</p>

<p>นายสุรชัยกล่าวต่อว่า นอกจากนี้ <orgName>บสย.</orgName>ได้ร่วมมือกับ<orgName>ธนาคารแห่งประเทศไทย</orgName> (<orgName>ธปท.</orgName>) จัดงานตลาดนัดเงินกู้ "กู้อย่างไรให้ได้เงิน" เพื่อทำความเข้าใจกับผู้ประกอบการรายย่อยทั่วประเทศให้สามารถเข้าถึงแหล่งเงินกู้ได้ โดยจะเริ่มที่ 9 จังหวัดภาคอีสานในระหว่างวันที่ 10-26 มิถุนายนนี้ หลังจากนั้นจึงจะกระจายไปทั่วทุกภาคในประเทศ โดยคาดว่าโครงการดังกล่าวจะทำให้ <orgName>บสย.</orgName>ค้ำประกันสินเชื่อได้ถึง 2.7 หมื่นล้านบาทในสิ้นปีนี้</p></body>
</news>
