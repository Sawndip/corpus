<teiHeader>
<fileDesc>
<titleStmt>
  <title>บลจ.ไม่หวั่นรัฐออกบอนด์ออมทรัพย์ดูดลูกค้า  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-14 14:05:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090617/52040/%e0%b8%9a%e0%b8%a5%e0%b8%88.%e0%b9%84%e0%b8%a1%e0%b9%88%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%a3%e0%b8%b1%e0%b8%90%e0%b8%ad%e0%b8%ad%e0%b8%81%e0%b8%9a%e0%b8%ad%e0%b8%99%e0%b8%94%e0%b9%8c%e0%b8%ad%e0%b8%ad%e0%b8%a1%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c%e0%b8%94%e0%b8%b9%e0%b8%94%e0%b8%a5%e0%b8%b9%e0%b8%81%e0%b8%84%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline><orgName>บลจ.</orgName>ไม่หวั่นรัฐออกบอนด์ออมทรัพย์ดูดลูกค้า</headline>
<lead><orgName>บลจ.แอสเซทพลัส</orgName>ไม่หวั่นรัฐบาลออกพันธบัตรออมทรัพย์ ดูดลูกค้าตีจากกองทุน</lead>
<neck></neck>
<body><p>นางลดาวัลย์ เจริญรัชต์ภาคย์ กรรมการผู้จัดการ <orgName>บริษัทหลักทรัพย์จัดการกองทุน แอสเซทพลัส จำกัด</orgName> กล่าวว่า การที่รัฐบาลเตรียมกู้เงินในระบบ 8 แสนล้านบาท โดยเบื้องต้นจะมีการออกพันธบัตร 30,000 ล้านบาท นั้น คงไม่กระทบต่อการออกกองทุนใหม่ที่จำหน่ายต่อประชาชนของกองทุนต่าง ๆ มากนัก แม้ว่า ลูกค้าบางส่วนอาจจะเป็นกลุ่มเดียวกัน คือ ผู้ฝากเงินในธนาคาร</p>

<p>ทั้งนี้ เนื่องจากลงทุนส่วนใหญ่ปัจจุบัน มีการบริหารพอร์ตการลงทุนมากขึ้น โดยเงินลงทุนประมาณ 30-50% จะฝากในธนาคาร</p>

<p>ส่วนที่เหลือกระจายความเสี่ยงไป ดังนั้น จึงเชื่อว่า เมื่อกองทุนรวมมีการออกกองทุนใหม่ที่จูงใจและมีการดูแลเรื่องผลตอบแทนและให้ความเชื่อมั่นเรื่องความมั่นคง จึงเชื่อว่า กองทุนใหม่จะจำหน่ายได้</p>

<p>นางลดาวัลย์ กล่าวว่า <orgName>บลจ.แอสเซทพลัส</orgName> มองว่าเศรษฐกิจโลกผ่านจุดต่ำสุดไปแล้ว ในช่วงไตรมาส 1-2 ที่ผ่านมา และในช่วง 3 ปีนี้ จะเป็นช่วงของการฟื้นตัว โดยสินทรัพย์ที่ฟื้นตัวตามไปคือ ทองคำ น้ำมันและตลาดหุ้น เอสแอนด์พี 500 ของสหรัฐ ที่รวบรวมบริษัทยักษ์ใหญ่ของสหรัฐ ดังนั้นทางบริษัทจึงออกกองทุนลงทุนสำหรับ 3 ผลิตภัณฑ์ดังกล่าว เพราะคาดว่า ผลตอบแทนจะดีตามภาวะเศรษฐกิจที่กำลังขยายตัว</p>

<p>สำหรับแผนการออกกองทุนครึ่งปีแรกของบริษัท ยอมรับว่า ภาวะเศรษฐกิจมีผลต่อการดำเนินการ แต่จากที่บริษัทได้เน้นการลงทุนในกองทุนตราสารหนี้ที่มีความเสี่ยงต่ำ ทำให้ได้รับผลกระทบไม่มากนัก</p>

<p>ส่วนผลการดำเนินการของ 6 เดือนแรกของปี มีสินทรัพย์สุทธิ 23,142 ล้านบาท เพิ่มขึ้น 15.5% โดยเป็นการเติบโตของธุรกิจกองทุนรวม 17.90% และกองทุนส่วนบุคลเพิ่มขึ้น 22.50%</p></body>
</news>
