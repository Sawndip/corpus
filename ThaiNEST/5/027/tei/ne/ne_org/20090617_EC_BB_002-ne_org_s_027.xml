<teiHeader>
<fileDesc>
<titleStmt>
  <title>ครม.อนุมัติพันล้านจัดหาเครื่องจักรเกษตร  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944290.php?news_id=28944290  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>อนุมัติพันล้านจัดหาเครื่องจักรเกษตร</headline>
<lead><orgName>ครม.</orgName>ไฟเขียวกองทุนสงเคราะห์เกษตรกรจัดสรรงบฯ 1 พันล้านบาท ให้กลุ่มเกษตรกรจัดหาเครื่องจักรกลการเกษตรให้แก่ "สมาชิก-บุคคลทั่วไป" เช่าใช้ พร้อมอนุมัติโครงการนำร่องใน 76 กลุ่มเกษตรกร ปล่อยกู้กลุ่มละไม่เกิน 2.5 ล้านบาท</lead>
<neck></neck>
<body><p>นายวัชระ กรรณิการ์ รองโฆษกประจำ<orgName>สำนักนายกรัฐมนตรี</orgName> เปิดเผยว่า <orgName>ที่ประชุม ครม.</orgName>วานนี้ (16 มิ.ย.) มีมติเห็นชอบและอนุมัติให้มีการจัดสรรเงินจาก<orgName>กองทุนกองทุนสงเคราะห์เกษตรกร</orgName> วงเงิน 1 พันล้านบาท ให้กรมส่งเสริมสหกรณ์เพื่อใช้ในการดำเนินการ โครงการส่งเสริมการให้บริการเครื่องจักรกลของกลุ่มเกษตรกร โดยให้กลุ่มเกษตรกรที่มีศักยภาพ สามารถกู้ยืมเงินจากกองทุนฯ เพื่อจัดหาเครื่องจักรกลการเกษตร เช่น เครื่องมือไถกลบตอซังฟางข้าว และเครื่องมือเกี่ยวนวดข้าว เป็นต้น และนำมาให้บริการแก่สมาชิกกลุ่มเกษตรกรหรือบุคคลทั่วไปเช่าใช้ต่อไป </p>

<p>ทั้งนี้ เงินที่กองทุนฯ จัดสรรให้แก่<orgName>กรมส่งเสริมสหกรณ์</orgName> จำนวน 1 พันล้านบาท เพื่อส่งเสริมการให้บริการเครื่องจักรกลของกลุ่มเกษตรกร จะไม่เสียดอกเบี้ย กำหนดระยะเวลาคืนเงินกู้ภายใน 7 ปี ระยะปลอดการชำระหนี้ 2 ปีแรก และเป็นเงินจ่ายขาดตามจริงไม่เกิน 3% ของวงเงินกู้ เพื่อเป็นค่าใช้จ่ายในการบริหารโครงการ </p>

<p>นายวัชระ ระบุว่า <orgName>ครม.</orgName>ยังเห็นชอบให้กองทุนฯจัดสรรเงินให้<orgName>กรมส่งเสริมสหกรณ์</orgName> วงเงิน 190 ล้านบาท เพื่อดำเนินการในโครงการนำร่อง เพื่อให้กลุ่มเกษตรกร 76 กลุ่ม นำไปจัดหาเครื่องจักรกลการเกษตร กลุ่มละไม่เกิน 2.5 ล้านบาท และให้จัดสรรเงินจ่ายขาดตามที่จ่ายจริงไม่เกิน 3% ของวงเงินกู้ เพื่อเป็นค่าใช้จ่ายในการให้ความรู้แก่กลุ่มเกษตรกรที่จะเข้าร่วมโครงการ และเป็นค่าใช้จ่ายในการดำเนินงานของกรมส่งเสริมสหกรณ์ หากการดำเนินการในระยะแรกได้ผลเป็นที่น่าพอใจ ให้<orgName>กรมส่งเสริมสหกรณ์</orgName>ขออนุมัติ<orgName>คณะกรรมการสงเคราะห์เกษตรกร</orgName>ดำเนินงานต่อไป </p>

<p>นอกจากนี้ ให้<orgName>กรมส่งเสริมสหกรณ์</orgName>ไปดำเนินการออกระเบียบ หลักการ เงื่อนไข เพื่อดำเนินการโครงการนี้ให้มีความรัดกุม และเป็นประโยชน์แก่ทางราชการและเกษตรกรต่อไป</p></body>
</news>
