<teiHeader>
<fileDesc>
<titleStmt>
  <title>แจงกองทุนน้ำมันรับภาระนานสุด4เดือน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090601/15261/%e0%b9%81%e0%b8%88%e0%b8%87%e0%b8%81%e0%b8%ad%e0%b8%87%e0%b8%97%e0%b8%b8%e0%b8%99%e0%b8%99%e0%b9%89%e0%b8%b3%e0%b8%a1%e0%b8%b1%e0%b8%99%e0%b8%a3%e0%b8%b1%e0%b8%9a%e0%b8%a0%e0%b8%b2%e0%b8%a3%e0%b8%b0%e0%b8%99%e0%b8%b2%e0%b8%99%e0%b8%aa%e0%b8%b8%e0%b8%944%e0%b9%80%e0%b8%94%e0%b8%b7%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แจง<orgName>กองทุนน้ำมัน</orgName>รับภาระนานสุด4เดือน</headline>
<lead>พลังงานรับต้องติดตามราคาน้ำมันช่วงขาขึ้นอย่างใกล้ชิด พร้อมย้ำยังไม่เก็บเงินเข้ากองทุนเพิ่ม ระบุสามารถรับภาระภาษีได้นานสุด 4 เดือน</lead>
<neck></neck>
<body><p>นพ.วรรณรัตน์ ชาญนุกูล รัฐมนตรีว่าการ<orgName>กระทรวงพลังงาน</orgName> กล่าวถึงราคาน้ำมันที่ขยับสูงขึ้นในช่วงนี้ว่า เป็นไปตามกลไกราคาตลาดโลก ซึ่งเกิดจากที่<orgName>โอเปก</orgName>ลดกำลังการผลิตอย่างต่อเนื่องและการประชุมล่าสุดได้คงกำลังการผลิตไว้ที่เดิม ขณะที่เศรษฐกิจสหรัฐเริ่มฟื้นตัวและเข้าช่วงหน้าร้อนของ<orgName>สหรัฐ</orgName>และ<orgName>ยุโรป</orgName> ซึ่งเป็นฤดูท่องเที่ยวทำให้ความต้องการในกลุ่มเบนซินเริ่มสูงขึ้น โดย<orgName>กระทรวงพลังงาน</orgName>ได้ติดตามบริหารนโยบายให้เหมาะสม โดยจะยังไม่มีการเพิ่มการจัดเก็บเงินกองทุนน้ำมันเชื้อเพลิงที่ก่อนหน้านี้ได้ลดลงไป เพื่อร่วมรับภาระจากกรณีการปรับขึ้นภาษีสรรพสามิต อย่างไรก็ตาม สถานะกองทุนคงไม่สามารถแบกรับภาระไปตลอด เพราะในแต่ละเดือนจะต้องรับภาระประมาณ 4,000 ล้านบาท โดยจะดูแลได้นานสุดเพียง 4 เดือนเท่านั้น ซึ่งในภาวะเช่นนี้คงต้องขอให้ประชาชนประหยัดพลังงานมากขึ้น</p>

 <p>ทั้งนี้ <orgName>กระทรวงพลังงาน</orgName>จะเน้นส่งเสริมการใช้พลังงานทดแทนและการประหยัดพลังงานเพื่อให้เกิดประสิทธิภาพสูงสุด และเป็นผลดีต่อเศรษฐกิจ เพราะปี 2551 มีการนำเข้าพลังงานในสัดส่วนสูงถึง 19.5% ของจีดีพี และมีมูลค่า 1.1 ล้านล้านบาท จากมูลค่านำเข้ารวม 5.9 ล้านล้านบาท ซึ่งเป็นปัจจัยหนึ่งที่ทำให้ไทยขาดดุลการค้า โดยล่าสุดได้เดินทางไปเยือนตะวันออกกลางและเจรจากับกาตาร์แก๊ส ของกาตาร์ ซึ่ง<orgName>ไทย</orgName>จะนำเข้าก๊าซธรรมชาติเหลว (แอลเอ็นจี) 1 ล้านตัน และแสดงเจตจำนงที่กลุ่ม ปตท.จะขอเข้าร่วมลงทุนผลิตแอลเอ็นจีกับกาตาร์ซึ่งปัจจุบันมีกำลังการผลิตมากที่สุดคือ 30 ล้านตันต่อปี และมีแผนจะขยายไปถึง 70 ล้านตันต่อปีในอนาคต และยังมีการเจรจากับรัฐมนตรีพลังงานของโอมาน โดยเสนอว่า ปตท.สผ.จะขอแหล่งสัมปทานผลิตปิโตรเลียมจากการตาร์เพิ่มขึ้น</p></body>
</news>
