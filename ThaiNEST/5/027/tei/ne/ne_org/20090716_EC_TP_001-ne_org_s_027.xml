<teiHeader>
<fileDesc>
<titleStmt>
  <title>กนง.ไม่คิดปรับขึ้นดอกเบี้ย คงอาร์/พี1.25%ปัดฟันธงต่ำสุด พาณิชย์หดเงินเฟ้อ-หุ้นดีด10จุด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160709/7828  </bibl>
</sourceDesc>
</fileDesc>
</teiHeader>
<news>
<headline><orgName>กนง.</orgName>ไม่คิดปรับขึ้นดอกเบี้ย คงอาร์/พี1.25%ปัดฟันธงต่ำสุด พาณิชย์หดเงินเฟ้อ-หุ้นดีด10จุด</headline>
<lead>ตามคาด!  <orgName>กนง.</orgName>คงดอกเบี้ยนโยบายไว้ที่  1.25%  "ไพบูลย์"  ย้ำเป็นอัตราหนุนการฟื้นเศรษฐกิจ  ไม่การันตีจุดต่ำสุด  แต่ยังไม่คดปรับขึ้นในช่วงนี้  ยันสภาพคล่องล้น  "<orgName>พาณิชย์</orgName>"  โอดต่ออายุมาตรการฟรี  จ่อหั่นเป้าเงินเฟ้อลงจากเดิม  0-0.5%  หุ้นได้อานิสงส์  ปิดดีดต่อ  10  จุด  ต่างชาติ-สถาบันช่วยกันซื้อ</lead>
<neck></neck>
<body><p>นายไพบูลย์  กิตติศรีกังวาน  ผู้ช่วยผู้ว่าการ  <orgName>สายนโยบายการเงิน  ธนาคารแห่งประเทศไทย</orgName>  (<orgName>ธปท.</orgName>)  เปิดเผยว่า  <orgName>คณะกรรมการนโนบายการเงิน</orgName>  (<orgName>กนง.</orgName>)  มีมติคงอัตราดอกเบี้ยนโยบาย  (อาร์/พี)  ไว้ที่ระดับ  1.25%  ติดต่อเป็นครั้งที่  2  เนื่องจากเชื่อว่าอัตรานี้ยังคงสนับสนุนการฟื้นตัวทางเศรษฐกิจ  ขณะที่อัตราเงินเฟ้อในระยะข้างหน้ายังไม่เป็นปัจจัยเสี่ยง  แต่  <orgName>กนง.</orgName>พร้อมจะดำเนินนโยบายการเงินที่เหมาะสมที่จะเอื้อต่อการขยายตัวทางเศรษฐกิจต่อไป  แต่ยังไม่คิดที่จะส่งสัญญาณว่าอัตราดอกเบี้ยนโยบายถึงจุดต่ำสุดหรือยัง  แต่มองว่ายังจะไม่ขยับขึ้นในระยะอันใกล้นี้</p>

     <p>ทั้งนี้  <orgName>กนง.</orgName>ประเมินภาวะเศรษฐกิจไทยพบว่าขณะนี้หดตัวน้อยกว่าการประเมินครั้งก่อน  หลังมีมาตรการการคลังออกมาสนับสนุน   แต่ยอมรับว่าการระบาดของไข้หวัดใหญ่  2009  ขณะนี้  เป็นปัจจัยเสี่ยงต่อเศรษฐกิจ  แต่ยังประเมินผลกระทบไม่ได้  เพราะยังไม่สามารถรู้ถึงขอบเขตการระบาดและความรุนแรงต่อเศรษฐกิจ</p>

     <p>"อย่างน้อยก็เห็นสัญญาณว่าเศรษฐกิจ<orgName>โลก</orgName>และ<orgName>ไทย</orgName>ขยับขึ้น   โดยเฉพาะ<orgName>ไทย</orgName>  ในไตรมาส  2  เครื่องชี้ดีกว่าไตรมาสแรกมาก  ซึ่งถ้าแรงส่งเศรษฐกิจโลกยังมีต่อเนื่องจะผลักดันให้เศรษฐกิจ<orgName>ไทย</orgName>ขยายตัวได้  ขณะที่  <orgName>ธปท.</orgName>จะมีการประกาศตัวเลขการประมาณการเศรษฐกิจใหม่ในรายงานแนวโน้มเงินเฟ้อวันที่  24  ก.ค.นี้"  นายไพบูลย์กล่าว</p>

     <p>ส่วนเงินเฟ้อทั่วไปล่าสุดเดือน  มิ.ย.ที่ติดลบ  4%  และเงินเฟ้อพื้นฐานที่ต่ำกว่ากรอบของ  <orgName>กนง.</orgName> ไม่ได้ทำให้  <orgName>กนง.</orgName>ตกใจ  เพราะสาเหตุหนึ่งมาจากมาตรการรัฐในการลดค่าครองชีพแก่ประชาชน  และได้ต่ออายุออกไปอีก  6  เดือน  ดังนั้น  หากลบปัจจัยส่วนนี้ไป  อัตราเงินเฟ้อยังอยู่ในกรอบนโยบายการเงิน  จุดนี้เป็นเหตุผลหนึ่งที่  <orgName>กนง.</orgName>ยังไม่ปรับดอกเบี้ย</p>

     <p>นายไพบูลย์กล่าวว่า  <orgName>ธปท.</orgName>ยังไม่เห็นความจำเป็นต้องอัดฉีดสภาพคล่องเข้าสู่ระบบ  แม้ว่ารัฐบาลจะมีการระดมทุนผ่านการขายพันธบัตรออมทรัพย์ไทยเข้มแข็ง   80,000  ล้านบาท  เพราะรัฐต้องนำเงินจากการออกพันธบัตรไปใช้จ่ายและเกิดการหมุนเวียนภายในประเทศอยู่แล้ว  แต่หากสภาพคล่องเกิดภาวะตึงตัว  <orgName>ธปท.</orgName>ก็พร้อมอัดฉีดเข้าไป</p>

    <p> นายศิริพล  ยอดเมืองเจริญ  ปลัด<orgName>กระทรวงพาณิชย์</orgName>  กล่าวว่า  จากการที่รัฐบาลขยายเวลามาตรการลดค่าครองชีพ  5  มาตรการ  ทั้งค่าน้ำ  ค่าไฟฟ้า  รถเมล์  ต่อไปถึงสิ้นปีนี้  อาจจะส่งผลให้อัตราเงินเฟ้อมีแน้วโน้มปรับตัวลดลงได้อีก  จึงมีความเป็นไปได้ที่<orgName>กระทรวงพาณิชย์</orgName>อาจมีการปรับลดเป้าหมายเงินเฟ้อปี  2552  ลงจากเดิมที่คาดว่าปีนี้จะขยายตัว  0-0.5%</p>

     <p>"เป้าหมายเงินเฟ้อเดิมคาดการณ์ไว้ที่  0-0.5%  ซึ่งยังไม่รวมการต่ออายุมาตรการลดค่าครองชีพ  เมื่อรัฐบาลต่ออายุก็อาจมีผลต่อเงินเฟ้อทั้งปีลดลงได้อีก  แต่ต้องดูปัจจัยเรื่องราคาน้ำมันและค่าเงินบาทประกอบด้วย"  นายศิริพลกล่าว</p>

     <p>ด้านหุ้น<orgName>ไทย</orgName>ได้รับอานิสงส์จากการปรับตัวเพิ่มขึ้นของตลาดหุ้นต่างประเทศ  และการที่  <orgName>กนง.</orgName>คงดอกเบี้ยไว้ที่  1.25%   โดยดัชนีปิดที่  587.86  จุด  เพิ่มขึ้น  10.11  จุด  มูลค่าการซื้อขาย  18,951.98  ล้านบาท  โดยดัชนีสูงสุด  588.56  จุด  และต่ำสุด  579.71  จุด  นักลงทุนต่างชาติกลับมาซื้อ  750.08  ล้านบาท  สถาบันซื้อ  794.31  ล้านบาท  รายย่อยขาย  1,544.38  ล้านบาท.</p></body>
</news>
