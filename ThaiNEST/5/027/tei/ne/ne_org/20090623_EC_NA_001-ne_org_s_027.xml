<teiHeader>
<fileDesc>
<titleStmt>
  <title>กัง เค็กเอียวตกตะลึงกับเหยื่อที่ถูกทรมานสมัยเขมรแดง  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-23 15:11:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/world/20090623/53850/%e0%b8%81%e0%b8%b1%e0%b8%87-%e0%b9%80%e0%b8%84%e0%b9%87%e0%b8%81%e0%b9%80%e0%b8%ad%e0%b8%b5%e0%b8%a2%e0%b8%a7%e0%b8%95%e0%b8%81%e0%b8%95%e0%b8%b0%e0%b8%a5%e0%b8%b6%e0%b8%87%e0%b8%81%e0%b8%b1%e0%b8%9a%e0%b9%80%e0%b8%ab%e0%b8%a2%e0%b8%b7%e0%b9%88%e0%b8%ad%e0%b8%97%e0%b8%b5%e0%b9%88%e0%b8%96%e0%b8%b9%e0%b8%81%e0%b8%97%e0%b8%a3%e0%b8%a1%e0%b8%b2%e0%b8%99%e0%b8%aa%e0%b8%a1%e0%b8%b1%e0%b8%a2%e0%b9%80%e0%b8%82%e0%b8%a1%e0%b8%a3%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>กัง เค็กเอียวตกตะลึงกับเหยื่อที่ถูกทรมานสมัยเขมรแดง</headline>
<lead>พนมเปญ - คัง เค็กเอียว เผย รู้สึกตกตะลึงกับการได้พบกับเหยื่อ 3 คน ที่รอดชีวิตจากการทรมานเมื่อครั้งเขาเป็นผู้คุมเรือนจำตวลเสลง</lead>
<neck></neck>
<body><p>นายคัง เค็กเอียว หรือ"สหายดุช" อดีตผู้คุม<orgName>เรือนจำตวลเสลง</orgName> สมัยเขมรแดงเรืองอำนาจ เผยรู้สึกตกใจเมื่อกลับไปเผชิญกับอดีตเปื้อนเลือดของตนเองที่เรือนจำดังกล่าว และได้ทำบุญให้แก่เหยื่อเป็นประจำทุกปี</p>

<p>สหายดุช วัย 66 ปี ให้การต่อศาลระหว่างถูกไต่สวนในข้อหาบงการการทรมานและสังหารชาวกัมพูชา 15,000 คน ที่เรือนจำตวลเสลง สมัยเขมรแดงเรืองอำนาจ โดยเล่าความรู้สึกเมื่อครั้งกลับไปยังเรือนจำดังกล่าว พร้อมกับเจ้าหน้าที่สอบสวน เมื่อปีที่แล้ว เพื่อทำแผนประกอบคดีว่า รู้สึกตกตะลึงกับสิ่งมากมายที่เกิดขึ้นที่นั่น เขาได้พบกับเหยื่อ 3 คน ที่รอดชีวิตจากการทรมานเมื่อครั้งเขาเป็นผู้คุมเรือนจำ ภาพเหตุการณ์เก่า ๆ ย้อนกลับมาสู่สมองอีกครั้ง</p>

<p>สหายดุช กล่าวว่า รู้สึกสำนึกผิดหลังจากเขมรแดงถูกกองกำลัง<orgName>เวียดนาม</orgName>โค่นในปี 2522 และได้เริ่มทำบุญอุทิศส่วนกุศลให้แก่เหยื่อเป็นประจำทุกปี รวมทั้งขอให้บิดามารดา ครูบาอาจารย์ และเหยื่อความโหดร้าย อโหสิกรรมให้</p>

<p>ทางด้านทนายความของสหายดุช นำวีดิทัศน์บันทึกภาพการกลับไปเรือนจำของเขามาเปิดในศาล เห็นภาพเขาพยายามจะพูด แต่แล้วกลับร่ำไห้ไม่หยุด โดยมีทนายความคอยปลอบใจ สหายดุชยืนกรานปฏิเสธมาโดยตลอดว่า ไม่ได้เป็นแกนนำในระบอบเขมรแดงตามที่<orgName>อัยการ</orgName>ฟ้องร้อง และไม่เคยสังหารใคร แต่เคยทรมานเหยื่อเพียง 2 คนเท่านั้น</p>

<p>ทั้งนี้ ศาลพิจารณาคดีเขมรแดงไม่มีอำนาจสั่งลงโทษประหารชีวิตเขา แต่หากถูกตัดสินว่ามีความผิดในข้อหาก่ออาชญากรรมสงคราม ก่ออาชญากรรมต่อมวลมนุษยชาติ ทรมานและฆ่าโดยไตร่ตรองล่วงหน้า เขาจะถูกจำคุกตลอดชีวิต</p></body>
</news>
