<teiHeader>
<fileDesc>
<titleStmt>
  <title>ททท.จัดแพ็กเกจสั้นจับกลุ่มลูกค้าต่อเครื่อง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/020609/5589  </bibl>
</sourceDesc>
</fileDesc>
</teiHeader>
<news>
<headline><orgName>ททท.</orgName>จัดแพ็กเกจสั้นจับกลุ่มลูกค้าต่อเครื่อง</headline>
<lead><orgName>ททท.</orgName>เพิ่มช่องหารายได้เข้าประเทศ  เปิดโครงการสร้างรายได้จากนักท่องเที่ยวรอเปลี่ยนเครื่อง  ตั้งเป้า  2  ปีมีรายได้กว่า  191  ล้านบาท</lead>
<neck></neck>
<body><p>นายวีระศักดิ์   โควสุรัตน์   ประธานกรรมการ  (บอร์ด)  <orgName>การท่องเที่ยวแห่งประเทศไทย</orgName>  หรือ  <orgName>ททท.</orgName>  กล่าวว่า  ได้ร่วมมือกับภาคอุตสาหกรรมท่องเที่ยวในไทยเพื่อเปิดโครงการสร้างรายได้จากนักท่องเที่ยวเดินทางผ่านระหว่างประเทศ  (Transfer  Passenger)  ที่มีกว่า   3  ล้านคนต่อปี  หรือเฉลี่ยวันละ  4,000  คน  ทั้งนี้  เพื่อเพิ่มรายได้และกระตุ้นเศรษฐกิจของประเทศจากกลุ่มนักท่องเที่ยวที่รอเปลี่ยนเครื่องในไทย   และยังเป็นการสร้างแรงจูงใจให้กลุ่มดังกล่าวเดินทางกลับมาไทยอีกครั้ง  จากสถิติจำนวนนักท่องเที่ยวที่รอเปลี่ยนเครื่องในปี   2549-2551  มีอัตราเฉลี่ยปีละประมาณ  3  ล้านกว่าคน  โดยคาดว่าจะมีผู้เข้าร่วมโครงการในปีนี้จำนวน  1%  หรือ  3  หมื่นกว่าคน</p>

    <p>อย่างไรก็ตาม  ปี  2551  <orgName>ไทย</orgName>มีรายได้จากการซื้อรายการนำเที่ยวเฉลี่ย  1,932  บาทต่อคน  คิดเป็นมูลค่า  61,433,736  บาท  รวมการจับจ่ายใช้สอยสินค้าที่สินค้าที่ระลึก  อาหาร  เครื่องดื่ม  เฉลี่ยคนละ  1,072  บาท  คิดเป็นมูลค่า  34,087,456  บาท  ซึ่งก่อให้เกิดรายได้รวมต่อปีจำนวน   95,521,192   บาท  และคาดว่าโครงการนี้จะสร้างรายได้  191,042,384  บาท  ภายในระยะ  2  ปี</p>

     <p>ทั้งนี้   กลุ่มนักท่องเที่ยวที่รอเปลี่ยนเครื่องซึ่งมีระยะเวลาว่างตั้งแต่    6-12  ชั่วโมง  จะมีการจัดเส้นทางท่องเที่ยว  15  เส้นทาง  อาทิ  ซิตี้ทัวร์ในเขตกรุงเทพมหานคร  วัดไตรมิตรวิทยาราม   เยาวราช   วัดเบญจมบพิตรดุสิตวนาราม   ล่องเรือชมวิถีชีวิตริมคลองธนบุรี   พิพิธภัณฑ์เรือพระราชพิธี  วัดพระศรีรัตนศาสดาราม  งานศิลป์แผ่นดินครั้งที่  5  สยามโอเชี่ยนเวิลด์  สยามนิรมิต  โรงละครอักษรา  รวมถึงการช็อปปิ้ง  เป็นต้น  โดยเส้นทางท่องเที่ยวดังกล่าวจะเป็นเส้นทางที่ใกล้กับสนามบินหรือมีจังหวัดที่ใกล้เคียง   เพื่อความสะดวกสบายของนักท่องเที่ยว.</p></body>
</news>
