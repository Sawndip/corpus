<teiHeader>
<fileDesc>
<titleStmt>
  <title>รฟม. ลุยรถไฟสายสีม่วงต่อ   3รายร่วมชิงดำงานสร้างสะพาน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165190  </bibl>
</sourceDesc>
</fileDesc>
</teiHeader>
<news>
<headline><orgName>รฟม.</orgName> ลุยรถไฟสายสีม่วงต่อ   3รายร่วมชิงดำงานสร้างสะพาน</headline>
<lead></lead>
<neck></neck>
<body><p>นายชูเกียรติ โพธยานุวัตร ว่าที่ผู้ว่าการ <orgName>การรถไฟฟ้าขนส่งมวลชนแห่งประเทศไทย</orgName>(<orgName>รฟม.</orgName>) คนใหม่ เปิดเผยว่า ในวันที่ 11 มิถุนายนนี้ นายชัยสิทธ์ คุรุรัตน์ ผู้ช่วยผู้ว่าการ <orgName>รฟม.</orgName> ในฐานะประธาน<orgName>คณะกรรมการประกวดราคา</orgName> จะนัดเปิดซองข้อเสนอด้านการเงินของงานก่อสร้างงานโยธา สัญญาที่ 2 โครงการรถไฟฟ้าสายสีม่วง ช่วงบางใหญ่-บางซื่อ </p>

 <p>สำหรับสัญญาที่ 2 เป็น โครงสร้างยกระดับส่วนตะวันตก จากสถานีสะพานพระนั่งกล้า-สถานีคลองบางไผ่ และงานก่อสร้างสะพานข้ามแม่น้ำเจ้าพระยา ด้านทิศใต้ของสะพานพระนั่ง เกล้า โดยมีผู้รับเหมา 3 รายผ่านข้อเสนอด้านคุณสมบัติประกอบด้วย </p>

 <p>1.<orgName>กลุ่มไอทีโอเอ็น จอยท์เวนเจอร์</orgName> ประกอบด้วย <orgName>บริษัท อิตาเลียนไทย ดีเวล๊อปเมนต์ จำกัด (มหาชน)</orgName> <orgName>บริษัท โอบายาชิ คอร์ปอเรชั่น</orgName> จากญี่ปุ่น และ<orgName>บริษัท เนาวรัตน์พัฒนาการ จำกัด (มหาชน)</orgName> 2.<orgName>กลุ่มซีเคทีซี จอยท์เวนเจอร์</orgName> ประกอบด้วย <orgName>บริษัท ช.การช่าง จำกัด (มหาชน)</orgName> และ<orgName>บริษัท โตคิว คอนสตรัคชั่น</orgName>จากญี่ปุ่น และ 3.<orgName>บริษัท ซิโน-ไทย เอ็นจีเนียริ่ง แอนด์ คอนสตรัคชั่น จำกัด (มหาชน)</orgName> มีรายงานแจ้งว่าสำหรับงานก่อสร้างงานโยธา สัญญาที่ 2 ตามแผนเดิมตั้งเป้าจะสามารถลงนามสัญญากับผู้รับเหมา และเริ่มงานก่อสร้างในเดือนพฤษภาคม 2552 ส่วนสัญญาที่ 3 คือ งานก่อสร้างศูนย์ซ่อมบำรุง ที่บางใหญ่ และอาคารจอดแล้วจร จำนวน 4 แห่ง ได้แก่ สถานีแยกนนทบุรี 1 สถานีท่าอิฐ สถานีสามแยกบางใหญ่ กับสถานีคลองบางไผ่ ตามแผนเดิมจะลงนาม และเริ่มงานก่อสร้างภายในเดือนมิถุนายน 2552 แต่ทุกอย่างก็ล่าช้ากว่าที่กำหนดไว้ </p>

 <p>ส่วนสัญญาที่ 1 ที่ผ่านมาบอร์ด<orgName>รฟม.</orgName>มีมติเห็นชอบค่าก่อสร้าง ในราคา 14,842 ล้านบาท โดยมี<orgName>กลุ่มCKTC</orgName> (<orgName>บริษัท ช. การช่าง และ บริษัท โตคิว คอนสตรัคชั่น</orgName>) เป็นผู้เสนอราคาต่ำสุด </p></body>
</news>
