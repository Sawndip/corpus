<teiHeader>
<fileDesc>
<titleStmt>
  <title>ฮันนี่เวลล์ยิ้ม หวัดพันธุ์ใหม่ ดันขาขึ้น20%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160609/6295  </bibl>
</sourceDesc>
</fileDesc>
</teiHeader>
<news>
<headline><orgName>ฮันนี่เวลล์</orgName>ยิ้ม หวัดพันธุ์ใหม่ ดันขาขึ้น20%</headline>
<lead></lead>
<neck></neck>
<body><p>นายบุญฤทธิ์  ฉันสุวรรณ  ผู้จัดการทั่วไป  <orgName>บริษัท  เอสคิว</orgName>  ผู้ดำเนินธุรกิจเครื่องฟอกอากาศ  พัดลมแบรนด์  ฮันนี่เวลล์  และสวิตซ์ปลั๊ก  ซีเมนส์  เปิดเผยว่า  ตั้งแต่เดือน   พ.ค.ที่ผ่านมา  ตลาดสินค้าเครื่องใช้ไฟฟ้าภายในบ้าน  (เอชเอ)  หมวดเครื่องฟอกอากาศมีอัตราเติบโตถึง  20%  เป็นผลจากความตื่นตระหนกการแพร่ระบาดไข้หวัดสายพันธุ์ใหม่  2009  ของผู้บริโภคในไทย  และมีแนวโน้มเติบโตต่อเนื่องอีก  1-2  เดือนจากสถานการณ์ที่เริ่มคลี่คลาย   โดยภาพรวมเชิงมูลค่าอยู่ที่ประมาณ  1,000  ล้านบาท  เติบโตสวนทางกับตลาดเครื่องใช้ไฟฟ้าประเภทอื่นๆ  ที่เติบโตลดลงหรือไม่เติบโต  เพราะภาวะเศรษฐกิจชะลอตัวและลดกำลังซื้อผู้บริโภคตั้งแต่ช่วงต้นปีที่ผ่านมา</p>

    <p> ทั้งนี้  บริษัทเห็นเป็นโอกาสในการทำตลาดสินค้าเครื่องฟอกอากาศในช่วงสั้นนี้มากขึ้น  โดยใช้กลยุทธ์การทำตลาด   ณ  จุดขาย  (บีโลว์เดอะไลน์)  โดยเฉพาะจุดจำหน่ายผ่านร้านค้าปลีกสมัยใหม่ทั่วกรุงเทพฯ  กว่า  20  จุด  และเตรียมเปิดตัวสินค้าเครื่องฟอกอากาศแบรนด์ฮันนี่เวลล์  ไม่ต่ำกว่า  4  รุ่น  ระดับราคาหลัก  1-2  หมื่นบาทขึ้นไป  จากปัจจุบันทำตลาด   7  รุ่น  จับกลุ่มเป้าหมายตั้งแต่ระดับกลางถึงบน  ราคาจำหน่ายเบื้องต้น  8,000-3  หมื่นบาท</p>

    <p>ปัจจุบัน  <orgName>ฮันนี่เวลล์</orgName>ครองส่วนแบ่งตลาดเครื่องฟอกอากาศอากาศอันดับ  1  ส่วนแบ่ง  30%   ในช่องทางร้านค้าปลีกสมัยใหม่  ตั้งเป้ารายได้ทั้งปี  100  ล้านบาท  อัตราการเติบโต  20%  จากเดิม  10%  โดยรายได้รวมในปีนี้คาดอยู่ที่  200  ล้านบาท  มาจาก  3  กลุ่มหลัก  1.กลุ่มบ้าน  เช่น  ผลิตภัณฑ์สวิตช์  ปลั๊กไฟ  ยี่ห้อซีเมนส์  2.กลุ่มสุขภาพ  เครื่องฟอกอากาศ  พัดลมฟอกอากาศ  และ  3.กลุ่มด้านความงาม</p></body>
</news>
