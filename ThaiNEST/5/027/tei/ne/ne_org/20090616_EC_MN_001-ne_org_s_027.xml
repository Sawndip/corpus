<teiHeader>
<fileDesc>
<titleStmt>
  <title>"มาร์ค" แจงพันธบัตรล็อตแรก 3 หมื่นล้าน ไม่กระทบสภาพคล่องในระบบ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 15:12:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000067901  </bibl>
</sourceDesc>
</fileDesc>
</teiHeader>
<news>
<headline>"มาร์ค" แจงพันธบัตรล็อตแรก 3 หมื่นล้าน ไม่กระทบสภาพคล่องในระบบ</headline>
<lead>นายกฯ ยืนยัน รัฐบาลเปิดขายพันธบัตรล็อตแรก 3 หมื่นล้าน ไม่กระทบสภาพคล่องในระบบ เพราะยังมีส่วนเกินสูงถึง 9 แสนล้าน แม้จะออกครบ 4 แสนล้าน เต็มวงเงินกู้ ก็ยังเหลือสภาพคล่องส่วนเกินอีก 5 แสนล้านในระบบ</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวถึงความคืบหน้าการออกพัธบัตร (บอนด์) ออมทรัพย์วงเงิน 3 หมื่นล้านบาท หลังพระราชกำหนด (พ.ร.ก.) กู้เงิน 4 แสนล้านบาท ผ่านความเห็นชอบจาก<orgName>สภาผู้แทนราษฎรสมัยวิสามัญ</orgName> วานนี้ โดยเชื่อว่า การออกบอนด์ล็อตแรก 3 หมื่นล้าน ไม่กระทบสภาพคล่องในระบบ เนื่องจากสภาพคล่องส่วนเกินยังมีสูงถึง 9 แสนล้านบาท ถึงแม้ว่า การกู้เงินจะออกบอนด์ครบ 4 แสนล้านบาท ก็ไม่กระทบ เพราะยังไม่ถึงครึ่งหนึ่งของสภาพคล่องส่วนเกินที่มีอยู่</p>
       
       <p>ทั้งนี้ การออกพันธบัตรในรอบแรกนี้ รัฐบาลจะเปิดโอกาสให้ผู้สูงอายุมีสิทธิ์จองซื้อก่อน ส่วนรายละเอียดเรื่องการกำหนดอัตราผลตอบแทน และอัตราดอกเบี้ย คาดว่าจะดำเนินการได้ในระยะต่อจากนี้ไป พร้อมระบุว่า เม็ดเงินที่ได้จากการออกพันธบัตร รัฐบาลจะเร่งรัดการใช้จ่าย และคาดว่าจะลงไปถึงประชาชนได้ไม่เกินเดือนสิงหาคม 2552 นี้</p></body>
</news>
