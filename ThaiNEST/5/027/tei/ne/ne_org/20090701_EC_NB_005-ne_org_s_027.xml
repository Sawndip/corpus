<teiHeader>
<fileDesc>
<titleStmt>
  <title>จ.สุรินทร์ เปิดงานวันรณรงค์การรับขึ้นทะเบียนเกษตรกร พร้อมกัน 17 อำเภอ  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010161&tb=N255207  </bibl>
</sourceDesc>
</fileDesc>
</teiHeader>
<news>
<headline><orgName>จ.สุรินทร์</orgName> เปิดงานวันรณรงค์การรับขึ้นทะเบียนเกษตรกร พร้อมกัน 17 อำเภอ</headline>
<lead><orgName>จังหวัดสุรินทร์</orgName> เปิดงานวันรณรงค์การรับขึ้นทะเบียนเกษตรกร พร้อมกันทั้ง 17 อำเภอ เริ่มตั้งแต่วันนี้เป็นวันแรกจนถึง 30 กันยายน 2552</lead>
<neck></neck>
<body><p>นี้ (1 ก.ค.52) ที่ บริเวณสนามหน้าศาลากลางจังหวัดสุรินทร์ นายวิเชียร ชวลิต ผู้ว่าราชการจังหวัดสุรินทร์ เป็นประธานเปิดงาน และปล่อยขบวนรณรงค์การรับขึ้นทะเบียนเกษตรกร ประจำปี 2552 โดย<orgName>สำนักงานเกษตรจังหวัดสุรินทร์</orgName> ได้จัดขึ้น มีการรณรงค์แห่ป้ายประชาสัมพันธ์ ด้วยขบวนรถ และช้าง ไปตามถนนสายต่างๆ ในเขตเทศบาลเมืองสุรินทร์ ทั้งนี้สืบเนื่องจาก<orgName>กระทรวงการคลัง</orgName> ได้กำหนดเกณฑ์และวิธีดำเนินการให้ความช่วยเหลือผู้ประสบภัยพิบัติกรณีฉุกเฉิน พ.ศ.2551 ซึ่งกำหนดให้เกษตรกรที่จะได้รับการช่วยเหลือ ต้องเป็นเกษตรกรที่ขึ้นทะเบียนด้านพืชไว้กับหน่วยงานของกรมส่งเสริมการเกษตรก่อนเกิดภัยพิบัติเท่านั้น </p>
<p>สำหรับ<orgName>จังหวัดสุรินทร์</orgName> จากข้อมูลพบว่า มีเกษตรกรขึ้นทะเบียนแล้ว 204,947 ครัวเรือน จากทั้งหมด 214,146 ครัวเรือน คงเหลือ 9,199 ครัวเรือน หรือคิดเป็นร้อยละ 4.30 ดังนั้นเพื่อเปิดโอกาสให้กับเกษตรกรที่ยังไม่ได้ขึ้นทะเบียน สามารถขึ้นทะเบียนตามเกณฑ์ที่กำหนดได้ จึงเปิดรับขึ้นทะเบียนเกษตรกร ตั้งแต่บัดนี้ จนถึงวันที่ 30 กันยายน 2552 ณ สำนักงานเกษตรอำเภอทุกอำเภอ หรือ ที่ศูนย์บริการและถ่ายทอดเทคโนโลยีการเกษตรประจำตำบล พร้อมนำหลักฐาน ได้แก่ สำเนาบัตรประจำประชาชน สำเนาทะเบียนบ้าน และเอกสารสิทธิ์ในที่ดิน ไปแสดงต่อเจ้าหน้าที่ด้วย สำหรับเกษตรกรที่ขึ้นทะเบียนไว้แล้ว แต่ต้องการปรับปรุง หรือเปลี่ยนแปลงข้อมูล เช่น เปลี่ยนชื่อ-สกุล หรือแจ้งสิทธิในที่ดินเพิ่มเติม สามารถดำเนินการได้ตามวัน และสถานที่เดียวกัน กับการขึ้นทะเบียนใหม่ ซึ่งการรับขึ้นทะเบียนเกษตรกร เป็นบริการของภาครัฐ ที่ให้บริการเกษตรกร โดยไม่คิดค่าใช้จ่ายใด ๆ ทั้งสิ้น </p></body>
</news>
