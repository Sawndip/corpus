<teiHeader>
<fileDesc>
<titleStmt>
  <title>ภาคเอกชน เรียกร้อง ธปท.  ดูแลค่าเงินบาทของไทยให้มีเสถียรภาพ  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206190218&tb=N255206  </bibl>
</sourceDesc>
</fileDesc>
</teiHeader>
<news>
<headline>ภาคเอกชน เรียกร้อง <orgName>ธปท.</orgName>  ดูแลค่าเงินบาทของไทยให้มีเสถียรภาพ</headline>
<lead>ภาคเอกชน ขอให้<orgName>ธนาคารแห่งประเทศไทย</orgName>ดูแลค่าเงินบาทของไทยให้มีเสถียรภาพ โดยอย่าให้แข็งค่ากว่าประเทศคู่แข่ง</lead>
<neck></neck>
<body><p>นายสันติ วิลาศศักดานนท์ ประธาน<orgName>สภาอุตสาหกรรมแห่งประเทศไทย</orgName> กล่าวถึงการเคลื่อนไหวของค่าเงินบาท ว่า ต้องการให้<orgName>ธนาคารแห่งประเทศไทย</orgName>ดูแลค่าเงินบาทให้มีเสถียรภาพโดยไม่ให้แข็งค่าหรืออ่อนเกินกว่าประเทศคู่แข่ง ซึ่ง <orgName>ธปท.</orgName> ยืนยันว่า จะดูแลให้เหมาะสม แต่ยอมรับว่าการไหลเข้าของเงินทุนต่างชาติที่เข้ามาเก็งกำไรในตลาดหุ้นไทย มีผลทำให้ค่าเงินบาทแข็งค่าขึ้น แม้ในช่วง 1-2 เดือน ที่ผ่านมา เงินบาทยังมีเสถียรภาพพอสมควร แต่เมื่อนำมาเปรียบเทียบกับประเทศคู่แข่งก็ยังแข็งค่ากว่าประมาณร้อยละ 1 </p>
<p>ด้านนายพงษ์ศักดิ์ อัสสกุล รองประธาน<orgName>สภาหอการค้าแห่งประเทศไทย</orgName> กล่าวว่า ตั้งแต่เดือนพฤษภาคมที่ผ่านมา เงินบาทแข็งค่าค่อนข้างเร็ว โดยแข็งค่าขึ้นประมาณร้อยละ 3 แต่เมื่อเทียบกับต้นปี 2552 แข็งค่าขึ้นร้อยละ 1.8 จึงเรียกร้องให้<orgName>ธนาคารแห่งประเทศไทย</orgName>ดูแลไม่ให้มีความผันผวน </p></body>
</news>
