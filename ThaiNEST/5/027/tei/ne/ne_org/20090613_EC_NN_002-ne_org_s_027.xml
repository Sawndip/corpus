<teiHeader>
<fileDesc>
<titleStmt>
  <title>"สเมอร์นอฟ"เร่งเครื่องฮึดสู้บาร์คาร์ดีขอขึ้นแท่นเบอร์2ตลาดอาร์ทีดี  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=165648  </bibl>
</sourceDesc>
</fileDesc>
</teiHeader>
<news>
<headline>"<orgName>สเมอร์นอฟ</orgName>"เร่งเครื่องฮึดสู้<orgName>บาร์คาร์ดี</orgName>ขอขึ้นแท่นเบอร์2ตลาดอาร์ทีดี</headline>
<lead></lead>
<neck></neck>
<body><p>นายกมลาศ พัฒนาไพศาล ผู้จัดการฝ่ายการตลาด ผลิตภัณฑ์ไวท์สปิริตและอาร์ทีดี <orgName>บริษัท ดิอาจิโอ โมเอ็ท เฮนเนสซี่ ประเทศไทย จำกัด</orgName> กล่าวว่า จากการที่ผู้ประกอบการเริ่มหันมารุกตลาดและเปิดตัวสินค้าใหม่เข้าทำตลาดมากขึ้น ส่งผลให้ช่วง 3 ปีที่ผ่านมา ภาพรวมตลาดแอลกอฮอล์พร้อมดื่ม หรืออาร์ทีดี มีการเติบโตขึ้น และแนวโน้มปีนี้คาดว่าตลาดอาร์ทีดีจะเติบโตได้ 2% จากปีก่อนที่เติบโตในระดับทรงตัว </p>

<p>ทั้งนี้จากช่องว่างตลาดที่ขณะนี้ผู้ชายให้ความสนใจดื่มอาร์ทีดีเพิ่มขึ้น จนมีสัดส่วน 50% เท่ากับผู้หญิงแล้ว บริษัทจึงใช้งบประมาณ 22 ล้านบาท เปิดตัว สเมอร์นอฟ มิว อาร์ทีดี เข้าทำตลาดในช่วงโค้งสุดท้ายก่อนปิดปีบัญชีสิ้นเดือนมิถุนายนนี้ เพื่อเจาะกลุ่มเป้าหมายผู้ชายอายุ 20-30 ปี </p>

<p>สำหรับการรุกตลาดครั้งนี้ บริษัทต้องการผลักดันยอดขายอาร์ทีดีให้เติบโตได้ 20% ภายในสิ้นปีนี้ หลังจากที่ผ่านมาเกิดปัจจัยลบหลายเหตุการณ์ที่ส่งผลกระทบต่อยอดขาย โดยเฉพาะยอดขายในแหล่งท่องเที่ยวที่ต้องพึ่งนักท่องเที่ยวสูงถึง 75% เมื่อเกิดปัญหาการเมืองยอดขายลดลง 20% ซึ่งบริษัทตั้งเป้าว่าภายในปี 2553 <orgName>สเมอร์นอฟ</orgName> <orgName>อาร์ดีที</orgName> จะมีส่วนแบ่งการตลาดแซง<orgName>บาร์คาร์ดี</orgName>ขึ้นมาเป็นเบอร์ 2 แทน โดยปัจจุบันตลาด<orgName>อาร์ทีดี</orgName>มีสปาย เป็นผู้นำตลาดครองส่วนแบ่ง 55-60% และบาร์คาร์ดี 23-24% ส่วน<orgName>สเมอร์นอฟ</orgName>เป็นเบอร์ 3 มีส่วนแบ่ง 15% แต่ปีนี้คาดว่าจะเพิ่มเป็น 19% </p>

<p>ทั้งนี้ยอดขายของเครื่องดื่มแอลกอฮอล์ <orgName>กลุ่มไวท์สปิริต</orgName> มีสัดส่วนยอดขายราว 15-20% ของดิอาจิโอ โดยภาพรวมยอดขายของไวท์สปิริต <orgName>แบรนด์สเมอร์นอฟ</orgName>โดยรวมมีการเติบโต 30% ในปี 2551 ที่ผ่านมา และคาดการณ์ว่าเมื่อปิดปีบัญชีจะมียอดขายวอดก้า 50,000 ลัง และอาร์ทีดีที่ 200,000 ลัง</p></body>
</news>
