<teiHeader>
<fileDesc>
<titleStmt>
  <title>บสย.เตรียมปรับค่าฟีตามความเสี่ยงเอสเอ็มอี  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-17 13:33:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090617/52012/%e0%b8%9a%e0%b8%aa%e0%b8%a2.%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%9b%e0%b8%a3%e0%b8%b1%e0%b8%9a%e0%b8%84%e0%b9%88%e0%b8%b2%e0%b8%9f%e0%b8%b5%e0%b8%95%e0%b8%b2%e0%b8%a1%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%aa%e0%b8%b5%e0%b9%88%e0%b8%a2%e0%b8%87%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline><orgName>บสย.</orgName>เตรียมปรับค่าฟีตามความเสี่ยงเอสเอ็มอี</headline>
<lead><orgName>บสย.</orgName>เตรียมปรับค่าธรรมเนียมค้ำประกันสินเชื่อตามความเสี่ยงลูกค้า เผยช่วยคุ้มครองหนี้เสียให้แบงก์ถึง15%</lead>
<neck><orgName>บสย.</orgName>เผยเตรียมปรับค่าฟีตามความเสี่ยง</neck>
<body><p>ดร.พิชิต อัครทิตย์ ประธานคณะกรรมการ <orgName>บรรษัทประกันสิน</orgName>เชื่ออุตสาหกรรมขนาดย่อม (<orgName>บสย.</orgName>) เปิดเผยว่า <orgName>บสย.</orgName>อยู่ระหว่างการพิจารณากฎเกณฑ์คิดค่าธรรมเนียมการขอประกันสินเชื่อจากผู้ประกอบการเอสเอ็มอีจากเดิมคิดอัตราตายตัวที่ 1.75%ของวงเงินค้ำประกันเป็นการคิดตามความเสี่ยงของลูกค้าแต่ละราย</p>
<p>
“ตามที่ภาครัฐ <orgName>บสย.</orgName>และธนาคารพาณิชย์16แห่งทำข้อตกลงร่วมกันมีการพูดถึงประเด็นนี้ด้วย เป็นไปได้ว่าลูกค้าบางรายอาจถูกคิดค่าธรรมเนียมถูกกว่าอัตราปัจจุบันและบางรายอาจสูงกว่าตามระดับความเสี่ยง”</p>

<p>ทั้งนี้เชื่อว่าการสนับสนุนจากภาครัฐจะช่วยให้ธนาคารพาณิชย์กล้าปล่อยสินเชื่อให้กับผู้ประกอบการรายย่อยมากขึ้น เพราะมีผู้ร่วมบริหารความเสี่ยง ทั้งนี้การสนับสนุนเงินค้ำประกันยังไม่มีปัญหา ธนาคารพาณิชย์เริ่มส่งลูกค้ามาที่ บสย.มากขึ้น โดยยังไม่เต็มวงเงิน 2,000ล้านบาท</p>

<p>“อยากให้แบงก์ปล่อยกู้เยอะขึ้น พวกเขาก็น่าจะได้กำไรมากขึ้น เพราะ <orgName>บสย.</orgName>มีส่วนช่วยคุ้มครองหนี้เสียให้ถึง15%”</p>

<p>ส่วนความเห็นเกี่ยวกับ พ.ร.ก.เงินกู้ 4 แสนล้านบาทที่เพิ่งผ่านความเห็นชอบจากสภาฯ มองว่าน่าจะเป็นจุดเริ่มต้นที่ดีให้ภาคเอกชนกล้าที่จะเริ่มลงทุนตามภาครัฐ นอกจากนี้ผลจากการใส่เม็ดเงินลงสู่เศรษฐกิจในระยะสั้นจะช่วยให้จีดีพีปรับตัวสูงขึ้น ส่วนระยะยาวจะเป็นการลงทุนโครงสร้างพื้นฐาน อย่างไรก็ตามเชื่อว่าปีนี้เศรษฐกิจก็ยังคงโตติดลบแม้ว่าจะเริ่มฟื้นตัวขึ้นได้ในไตรมาสที่สี่จากมาตรการไทยเข้มแข็ง</p>

<p>ด้านความคืบหน้าของ<orgName>กองทุนวายุภักษ์สอง</orgName>ซึ่งจะนำเงินไปลงทุนในโครงสร้างพื้นฐาน คาดว่ารัฐบาลยังไม่รีบออกในขณะนี้ เพราะรัฐบาลยังมีความสามารถในการกู้เงิน อย่างไรก็ตาม <orgName>กองทุนวายุภักดิ์</orgName>ยังคงเป็นเครื่องมือที่มีประสิทธิภาพในการระดมทุนของรัฐบาล โดย 6 ปีที่ผ่านมา <orgName>กองทุนวายุภักษ์ 1</orgName> ได้ส่งเงินให้กับรัฐบาลไปแล้วร่วม 40,000 ล้านบาทโดยไม่ก่อให้เกิดหนี้สาธารณะเลย</p></body>
</news>
