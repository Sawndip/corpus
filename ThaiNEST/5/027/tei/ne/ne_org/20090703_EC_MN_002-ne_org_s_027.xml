<teiHeader>
<fileDesc>
<titleStmt>
  <title>ตลาดญี่ปุ่นขานรับอาหารไทย  จับมือห้างจัสโก้เพิ่มยอดสั่งซื้อ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-03 11:49:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000075333  </bibl>
</sourceDesc>
</fileDesc>
</teiHeader>
<news>
<headline>ตลาด<orgName>ญี่ปุ่น</orgName>ขานรับอาหาร<orgName>ไทย</orgName>  จับมือห้างจัสโก้เพิ่มยอดสั่งซื้อ</headline>
<lead>อาหาร<orgName>ไทย</orgName>ได้รับความนิยมอย่างสูงจากตลาดญี่ปุ่น <orgName>สอ.</orgName> ระบุการนำผู้ประกอบการอาหาร โรดโชว์ในห้างดังแดนปลาดิบ ยอดขายในงานกว่า 56 ล้านเยน และต่อเนื่องกว่า 36 ล้านเหรียญ พร้อมจับมือเพิ่มจำนวนรับซื้ออาหาร<orgName>ไทย</orgName>ตลอดทั้งปี</lead>
<neck></neck>
<body><p>นางอัมพวัน พิชาลัย ผู้อำนวยการอาวุโส <orgName>สำนักงานส่งเสริมการค้าในต่างประเทศ</orgName> (<orgName>สอ.</orgName>) ณ กรุงโตเกียว เปิดเผยว่า จากการที่สำนักงานฯ ร่วมกับเอกชนญี่ปุ่น อย่าง<orgName>บริษัท IAC Inc.</orgName> และ<orgName>ห้างสรรพสินค้า Jusco</orgName> ซึ่งมีสาขากว่า 242 สาขาทั่วประเทศญี่ปุ่น จัดงานส่งเสริมการขายผลไม้ไทยและผลิตภัณฑ์อาหาร<orgName>ไทย</orgName> เมื่อเร็วๆ นี้ที่ผ่านมา ซึ่งมีผู้ประกอบการร้านอาหาร<orgName>ไทย</orgName>และผลไม้<orgName>ไทย</orgName>นำสินค้ามาร่วมแสดง ปรากฎว่า ได้การตอบรับด้วยดี สินค้าที่ได้รับความนิยม ทั้งอาหารปรุงสำเร็จรูป เช่น กะเพราไก่ บะหมี่กึ่งสำเร็จรูป แกงเขียวหวาน และแกงกระหรี่ เป็นต้น ได้รับความนิยมเป็นเมนูอาหารกลางวัน ส่วนผักสดและผลไม้ไทยที่ได้รับความนิยม คือ หน่อไม้ฝรั่ง กระเจี๊ยบเขียว มะม่วง และมะพร้าวอ่อน เป็นต้น โดยมียอดจำหน่ายภายในงานกว่า 56 ล้านเยน และคาดว่าจะเกิดการเจรจาธุรกิจต่อเนื่อง มียอดสั่งซื้อสินค้าในปีนี้เพิ่มขึ้นจากเดิมถึง 36 ล้านเหรียญสหรัฐฯ หรือประมาณ 3,420 ล้านเยน</p>
        
       <p>นอกจากนั้น จากที่<orgName>กรมส่งเสริมการส่งออก</orgName> ได้มีการลงนามบันทึกข้อตกลงกับ<orgName>บริษัท AEON JUSCO</orgName> ตกลงจะขยายการนำเข้าผลิตภัณฑ์อาหาร<orgName>ไทย</orgName>เพิ่มมากขึ้น เพื่อเปิดโอกาสให้<orgName>ไทย</orgName>ได้นำสินค้าอาหาร<orgName>ไทย</orgName>มาวางจำหน่ายในซูเปอร์มาร์เก็ตของ<orgName>ห้างสรรพสินค้า Jusco</orgName> ตลอดทั้งปีเพิ่มมากขึ้นด้วย</p></body>
</news>
