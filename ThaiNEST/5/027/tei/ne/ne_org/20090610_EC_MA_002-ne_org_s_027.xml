<teiHeader>
<fileDesc>
<titleStmt>
  <title>ออมสินลดภาระผ่อนบ้าน ปีแรกคิดดอกเบี้ย1.25%  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco08100652&sectionid=0103&day=2009-06-10  </bibl>
</sourceDesc>
</fileDesc>
</teiHeader>
<news>
<headline><orgName>ออมสิน</orgName>ลดภาระผ่อนบ้าน ปีแรกคิดดอกเบี้ย1.25%</headline>
<lead></lead>
<neck></neck>
<body><p>นายเลอศักดิ์ จุลเทศ ผู้อำนวยการ <orgName>ธนาคารออมสิน</orgName> เปิดเผยว่า จากภาวะค่าใช้จ่ายของประชาชนที่เพิ่มสูงขึ้น <orgName>ธนาคาร</orgName>ได้เสนอแนวทางเพื่อแบ่งเบาภาระค่าใช้จ่ายด้านที่อยู่อาศัย ด้วยอัตราดอกเบี้ยสินเชื่อเคหะรูปแบบใหม่ คิดดอกเบี้ยปีแรกเพียง 1.25% ต่อปี ปีที่ 2 คิดอัตราดอกเบี้ยเงินกู้ขั้นต่ำประเภทเงินกู้ที่มีระยะเวลาหรือเอ็มแอลอาร์-2 ซึ่งปัจจุบันเท่ากับ 3.85% และปีที่ 3 เป็นต้นไป จนครบสัญญาเงินกู้คิดอัตราดอกเบี้ย MLR ลบ 0.5 ซึ่งปัจจุบันเท่ากับ 5.35% โดยมีผลตั้งแต่วันนี้เป็นต้นไป</p>

<p>นายเลอศักดิ์กล่าวต่อว่า <orgName>ธนาคาร</orgName>ยังได้เปิดให้บริการสินเชื่อเคหะเพื่อไถ่ถอนจำนอง (รีไฟแนนซ์) จากสถาบันการเงินเดิม โดยผู้กู้จะต้องมีเงินเดือนหรือรายได้ประจำ ไม่มีประวัติผิดนัดชำระหนี้ในช่วง 1 ปีที่ผ่านมา และไม่มีหนี้ค้างชำระ โดยผู้กู้จะได้วงเงินกู้เท่ากับยอดหนี้คงเหลือจากสถาบันการเงินเดิม ระยะเวลาชำระคืนเงินกู้สูงสุดไม่เกิน 30 ปี พร้อมทั้งจะได้รับวงเงินกู้เพิ่มเติมสำหรับนำไปเป็นค่าใช้จ่ายซ่อมแซม ต่อเติม ตกแต่ง หรือซื้ออุปกรณ์เครื่องใช้ภายในบ้าน โดย<orgName>ธนาคาร</orgName>จะคิดอัตราดอกเบี้ยเท่ากับอัตราดอกเบี้ยสินเชื่อเคหะข้างต้น มีระยะเวลาการชำระคืนวงเงินกู้เพิ่มเติมสูงสุดไม่เกิน 15 ปี ทั้งนี้ ผู้สนใจสามารถยื่นกู้พร้อมทั้งรับสิทธิพิเศษนี้ได้ตั้งแต่บัดนี้เป็นต้นไปจนถึงวันที่ 31 สิงหาคมนี้</p></body>
</news>
