<teiHeader>
<fileDesc>
<titleStmt>
  <title>รมว.เกษตรฯ ชี้แจงความคืบหน้าโครงการยุทธศาสตร์ทางการค้าสินค้าเกษตร  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010187&tb=N255207&return=ok&news_headline="%c3%c1%c7.%e0%a1%c9%b5%c3%cf%20%aa%d5%e9%e1%a8%a7%a4%c7%d2%c1%a4%d7%ba%cb%b9%e9%d2%e2%a4%c3%a7%a1%d2%c3%c2%d8%b7%b8%c8%d2%ca%b5%c3%ec%b7%d2%a7%a1%d2%c3%a4%e9%d2%ca%d4%b9%a4%e9%d2%e0%a1%c9%b5%c3%20"  </bibl>
</sourceDesc>
</fileDesc>
</teiHeader>
<news>
<headline>รมว.<orgName>เกษตรฯ</orgName> ชี้แจงความคืบหน้าโครงการยุทธศาสตร์ทางการค้าสินค้าเกษตร</headline>
<lead>รัฐมนตรีว่าการ<orgName>กระทรวงเกษตรและสหกรณ์</orgName> ชี้แจงความคืบหน้าโครงการยุทธศาสตร์ทางการค้าสินค้าเกษตร ระบุ สินค้า 6 ชนิดดำเนินการตามยุทธศาสตร์ได้ทันทีหลัง<orgName>คณะรัฐมนตรี</orgName>อนุมัติแล้ว</lead>
<neck></neck>
<body><p>นายธีระ วงศ์สมุทร รัฐมนตรีว่าการ<orgName>กระทรวงเกษตรและสหกรณ์</orgName> กล่าวถึงความคืบหน้าของโครงการยุทธศาสตร์ทางการค้าสินค้าเกษตร ว่า มีสินค้าเกษตรเข้าร่วมโครงการแล้ว 22 ชนิด โดยมีสินค้า 7 ชนิด ได้แก่ ข้าวโพด ถั่วเหลือง มันสำปะหลัง โคกระบือ ไก่เนื้อ แพะ และปลานิล อยู่ระหว่างเร่งรัดดำเนินการ ส่วนสินค้าอีก 6 ชนิด ได้แก่ กาแฟ ผลไม้ ข้าว ปาล์มน้ำมัน ไก่ไข่ และกล้วยไม้ <orgName>คณะรัฐมนตรี</orgName>ได้อนุมัติให้หน่วยงานที่เกี่ยวข้องดำเนินการตามแผนยุทธศาสตร์ดังกล่าวได้ทันที อย่างไรก็ตามจากการดำเนินงานที่ผ่านมา<orgName>กระทรวงเกษตรฯ</orgName> เคยจัดทำแผนยุทธศาสตร์ทางการค้าสินค้าเกษตรขึ้นแล้ว ขณะที่การดำเนินงานไม่ประสบผลสำเร็จ เนื่องจากอุปสรรคทางด้านงบประมาณ ดังนั้นในการจัดตั้งงบประมาณปี 2554 จะต้องคำนึงถึงงบประมาณที่สอดรับกับยุทธศาสตร์ทางการค้ามากที่สุด เพื่อช่วยผลักดันสินค้าเกษตรให้เป็นไปตามแนวทางที่วางไว้ </p>
<p>สำหรับมาตรการรองรับสินค้าที่ได้รับผลกระทบจากการจัดตั้งเขตการค้าเสรี <orgName>กระทรวงเกษตรฯ</orgName> ได้เร่งรัดให้หน่วยงานที่เกี่ยวข้องศึกษากฎหมายของหน่วยงานตนเอง เพื่อนำข้อกฎหมายที่เอื้อประโยชน์ในด้านมาตรฐานสินค้า สุขอนามัย กฎระเบียบและวิธีป้องกัน มาช่วยเหลือสินค้าเกษตรที่ได้รับผลกระทบทั้งหมด 22 ชนิดด้วย </p></body>
</news>
