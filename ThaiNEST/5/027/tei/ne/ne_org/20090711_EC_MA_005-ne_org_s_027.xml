<teiHeader>
<fileDesc>
<titleStmt>
  <title>"กรณ์"ชงครม.ถกภาษีน้ำมัน  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco01110752&sectionid=0103&day=2009-07-11  </bibl>
</sourceDesc>
</fileDesc>
</teiHeader>
<news>
<headline>"กรณ์"ชง<orgName>ครม.</orgName>ถกภาษีน้ำมัน</headline>
<lead>หาอัตราเหมาะกับสถานการณ์-ย้ำไม่เกินเพดาน10บ./ลิตร</lead>
<neck>"กรณ์"ชง<orgName>ครม.</orgName>นัดหน้า 14 ก.ค. ปรับขึ้นภาษีน้ำมันอีก ย้ำไม่เกินเพดาน 10 บาทต่อลิตร แต่ยังไม่เคาะจะปรับขึ้นอีกกี่บาท จากที่จัดเก็บอยู่ 7 บาทต่อลิตร <orgName>พาณิชย์</orgName>ประกาศกฎกระทรวงใหม่ โอนอำนาจการอนุมัตินำเข้าน้ำมันให้<orgName>กระทรวงพลังงาน</orgName></neck>
<body><p>นายกรณ์ จาติกวณิช รัฐมนตรีว่าการ<orgName>กระทรวงการคลัง</orgName> เปิดเผยว่า <orgName>กระทรวงการคลัง</orgName>ได้นำมาตรการภาษีสรรพสามิตน้ำมันกลับมาทบทวนอีกครั้ง หลังจากสถานการณ์ราคาน้ำมันในตลาดโลกปรับลดลงมาก เพื่อพิจารณาถึงความสมดุลและความเหมาะสมของราคาและอัตราจัดเก็บภาษีกับภาระต่อประชาชนและต้นทุนทางธุรกิจที่มีน้ำมันเป็นปัจจัยสำคัญ โดยจะหารือใน<orgName>ที่ประชุมคณะรัฐมนตรี</orgName> (<orgName>ครม.</orgName>) วันที่ 14 กรกฎาคมนี้ พร้อมกับทบทวนมาตรการลดค่าครองชีพประชาชนที่จะหมดอายุในสิ้นเดือนกรกฎาคมนี้ด้วย</p>

<p>"ยืนยันเพดานภาษีสรรพสามิตน้ำมันจะไม่เปลี่ยนแปลง ยังคงยืนที่ 10 บาทต่อลิตร แต่เพดานกับอัตราการจัดเก็บภาษีแตกต่างกัน <orgName>กระทรวงการคลัง</orgName>จะพิจารณาอัตราจัดเก็บภาษีให้เหมาะสมกับสถานการณ์ และต้องดูให้ยุติธรรม ไม่เป็นภาระกับประชาชนมากไป" นายกรณ์กล่าว และว่า หากเป็นไปได้จะพิจารณาภาษีในส่วนที่เกี่ยวกับสินค้า กิจกรรมที่ไม่มีผลกับเศรษฐกิจ </p>

<p>นายกรณ์กล่าวถึงการระบาดของโรคไข้หวัดใหญ่ 2009 ในไทยว่า ยังไม่ส่งผลกระทบต่อภาพรวมเศรษฐกิจมากนัก เห็นได้จากช่วงวันหยุดยาวที่ผ่านมา ประชาชนยังเดินทางท่องเที่ยวค่อนข้างมาก จึงเชื่อว่าเศรษฐกิจไทยยังมีแนวโน้มดีขึ้น โดยเฉพาะช่วงไตรมาสสุดท้ายของปีนี้น่าจะเห็นตัวเลขที่ดีขึ้น แต่ไม่สามารถยืนยันได้ว่าจีดีพีจะปรับขึ้นเป็นบวกหรือไม่ "ไม่อยากให้ตื่นตระหนก เพราะทุกประเทศก็ประสบปัญหาเช่นเดียวกัน และอยากให้เข้าใจว่าโรคนี้ยังต้องอยู่กับเราไปอีกสักพัก จนกว่าภูมิคุ้มกันโรคจะปรากฏ" นายกรณ์กล่าว</p>

<p>น.ส.ชุติมา บุณยประภัศร อธิบดี<orgName>กรมการค้าต่างประเทศ</orgName> เปิดเผยว่า <orgName>กระทรวงพาณิชย์</orgName>ได้ออกประกาศ<orgName>กระทรวงพาณิชย์</orgName> เรื่อง กำหนดให้น้ำมันเชื้อเพลิงเป็นสินค้าที่มีมาตรการจัดระเบียบในการนำเข้ามาในราชอาณาจักร พ.ศ.2552 ลงวันที่ 22 มิถุนายน 2552 ตามที่<orgName>คณะรัฐมนตรี</orgName> (<orgName>ครม.</orgName>) อนุมัติ เพื่อให้มาตรการจัดระเบียบการนำเข้าน้ำมันเชื้อเพลิงของกระทรวงพาณิชย์สอดคล้องกับข้อเท็จจริงของสถานการณ์การค้าน้ำมันเชื้อเพลิงในปัจจุบัน ได้แก่ 1.เปลี่ยนแปลงพิกัดอัตราศุลกากรน้ำมันเชื้อเพลิงจากเดิมให้เป็นไปตามระบบฮาร์โมไนซ์ 2007 2.กำหนดคุณสมบัติผู้นำเข้าน้ำมันเชื้อเพลิงจะต้องเป็นผู้ได้รับใบอนุญาตตามมาตรา 7 แห่งพระราชบัญญัติการค้าน้ำมันเชื้อเพลิง พ.ศ.2543 3.หน่วยงานรับผิดชอบเปลี่ยนจาก<orgName>กรมทะเบียนการค้า</orgName> <orgName>กระทรวงพาณิชย์</orgName> เป็น<orgName>กรมธุรกิจพลังงาน</orgName> <orgName>กระทรวงพลังงาน</orgName> และ 4.เพิ่มเติมมาตรการจัดระเบียบการนำเข้าสินค้าเอทานอลและไบโอดีเซล ทั้งนี้จะมีผลบังคับใช้ตั้งแต่วันที่ 30 สิงหาคม 2552 สามารถสอบถามรายละเอียดได้ที่สำนักบริหารการค้าสินค้าทั่วไป หรือสายด่วน<orgName>กรมการค้าต่างประเทศ</orgName> 1385 และสามารถดูรายละเอียดประกาศฯ ได้ที่เว็บไซต์ www.dft.go.th</p>

<p>ผู้สื่อข่าวรายงานว่า ภาษีสรรพสามิตน้ำมันได้มีการขยายเพดานจาก 5 บาทต่อลิตร เป็น 10 บาทต่อลิตร โดยรัฐบาลได้ปรับขึ้นอัตราภาษีน้ำมันอีก 2 บาทต่อลิตร ทำให้การจัดเก็บภาษีน้ำมันปัจจุบันอยู่ที่ 7 บาทต่อลิตร หาก <orgName>ครม.</orgName>อนุมัติให้ปรับขึ้นอัตราภาษีน้ำมันอีกก็จะมีการจัดเก็บมากกว่า 7 บาทต่อลิตร </p></body>
</news>
