<teiHeader>
<fileDesc>
<titleStmt>
  <title>‘สถาบันอาหาร’แนะอุตฯ ไทย เร่งศึกษาต้นแบบเกาหลีใต้  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-22 12:24:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000070197  </bibl>
</sourceDesc>
</fileDesc>
</teiHeader>
<news>
<headline>‘<orgName>สถาบันอาหาร</orgName>’แนะอุตฯ ไทย เร่งศึกษาต้นแบบเกาหลีใต้</headline>
<lead>อุตสาหกรรมอาหารเพื่อสุขภาพมาแรง ผู้บริโภคทั่วโลกแห่ตอบรับ ตลาดกลุ่ม “Functional Food” มาแรงในภูมิภาคเอเชีย-แปซิฟิค ทั้ง<orgName>ญี่ปุ่น</orgName> <orgName>จีน</orgName> และ<orgName>เกาหลีใต้</orgName> ผู้อำนวยการ<orgName>สถาบันอาหาร</orgName> แนะผู้ประกอบการอุตสาหกรรมอาหารไทย เร่งศึกษาตลาดจริงจัง ดึง<orgName>เกาหลีใต้</orgName>เป็นต้นแบบ หวังให้ผู้ผลิต<orgName>ไทย</orgName>ใช้ต่อยอดอุตสาหกรรม Functional Food <orgName>ไทย</orgName>ให้เติบโตในอนาคต</lead>
<neck></neck>
<body><p>นายยุทธศักดิ์ สุภสร ผู้อำนวยการ<orgName>สถาบันอาหาร</orgName> เปิดเผยว่า ปัจจุบันอาหารเพื่อสุขภาพได้กลายเป็นผลิตภัณฑ์ที่ผู้บริโภคทั่วโลกให้ความสำคัญ เนื่องจากกระแสรักสุขภาพและแนวคิดในการป้องกันโรคด้วยการบริโภคอาหารแทนยา ส่งผลให้อุตสาหกรรมอาหารเพื่อสุขภาพเติบโตอย่างรวดเร็ว โดยเฉพาะในกลุ่ม “Functional Food” ซึ่งตลาดที่มาแรงในภูมิภาคเอเชีย-แปซิฟิค นอกเหนือจากญี่ปุ่น และจีนแล้วนั้น ตลาดที่สำคัญและกำลังเติบโตไม่แพ้กัน คือ ตลาดเกาหลีใต้”</p>
       
        <p>“ในปี 2550 มูลค่าตลาด Functional Food ในเกาหลีใต้มีมูลค่าสูงถึง 7,235 ร้อยล้านวอน หรือ 20,258 ล้านบาท ผลิตภัณฑ์ที่ขายดี 10 อันดับแรก ได้แก่ โสมแดง, ผลิตภัณฑ์ว่านหางจระเข้, ผลิตภัณฑ์ประเภทสารอาหาร, โสม, ผลิตภัณฑ์กลูโคซามีน, ผลิตภัณฑ์ประเภทเสริมสมรรถภาพทางร่างกาย, ผลิตภัณฑ์จากสาหร่ายคลอเรล่า, ผลิตภัณฑ์อาหารที่มีแลคโตบาซิลัสเป็นส่วนประกอบ, ผลิตภัณฑ์ประเภท EPA/DHA และ ผลิตภัณฑ์ประเภท Gamma Linolenic Acid ซึ่งผลิตภัณฑ์ 3 อันดับแรกมีมูลค่าการขายคิดเป็นร้อยละ 67 ของยอดขายทั้งหมด” ผอ.<orgName>สถาบันอาหาร</orgName> กล่าว</p>
       
        <p>ผอ. <orgName>สถาบันอาหาร</orgName> กล่าวด้วยว่า แนวโน้มอุตสาหกรรม Functional Food ในเกาหลีใต้คาดว่าจะเติบโตต่อไป เพราะผู้บริโภคมีความต้องการมากขึ้นเป็นลำดับ โดยมุ่งไปในผลิตภัณฑ์เพื่อการป้องกันโรคและการควบคุมน้ำหนักเป็นสำคัญ สำหรับประเทศไทยนั้น Functional Food ยังเป็นเรื่องใหม่สำหรับผู้ผลิตและผู้บริโภคและวงจรชีวิตอุตสาหกรรมยังอยู่ในช่วงเริ่มต้น ดังนั้น การศึกษาต้นแบบจากประเทศ ชั้นนำในตลาดโลก เช่น <orgName>เกาหลีใต้</orgName> จึงถือเป็นสิ่งสำคัญ เพื่อนำมาพัฒนาต่อยอดให้กับอุตสาหกรรม Functional Food ของ<orgName>ไทย</orgName>ต่อไป</p></body>
</news>
