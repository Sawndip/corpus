<teiHeader>
<fileDesc>
<titleStmt>
  <title>ทิสโก้ไล่ซื้อลีสซิ่ง ธอท.ลุยฉีดสินเชื่อ รถตู้เอ็นจีวี2พันล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160709/7826  </bibl>
</sourceDesc>
</fileDesc>
</teiHeader>
<news>
<headline><orgName>ทิสโก้</orgName>ไล่ซื้อลีสซิ่ง <orgName>ธอท.</orgName>ลุยฉีดสินเชื่อ รถตู้เอ็นจีวี2พันล.</headline>
<lead></lead>
<neck></neck>
<body><p>นายปลิว  มังกรกนก  ประธานเจ้าหน้าที่บริหาร  <orgName>บมจ.ทิสโก้ไฟแนนเชียลกรุ๊ป</orgName>  เปิดเผยว่า  ธนาคารอยู่ระหว่างเจรจาซื้อพอร์ตสินเชื่อเช่าซื้อขนาดเล็ก  1-2  ราย  หลังจากได้ซื้อพอร์ตสินเชื่อเช่าซื้อรถยนต์จาก<orgName>บริษัท  จีเอ็มเอซี  (ประเทศไทย)</orgName>  หรือ  <orgName>GMAC</orgName>  1,750  ล้านบาท  คาดว่าจะใช้เงินในการซื้อใกล้เคียงกับ  <orgName>GMAC</orgName>  และน่าจะได้ข้อสรุปในครึ่งหลังปีนี้</p>

     <p>นางอรนุช  อภิศักดิ์ศิริกุล  กรรมการอำนวยการ  <orgName>ทิสโก้</orgName>  กล่าวว่า  ผลประกอบการไตรมาส  2/52  กลุ่มทิสโก้มีผลกำไรสุทธิ  502.15  ล้านบาท  ทำให้ครึ่งปีแรกมีกำไรสุทธิ  956.12  ล้านบาท  เพิ่มขึ้น  25.74  ล้านบาท  หรือ  2.8%</p>

    <p> พล.ท.สมชาย  วิรุฬหผล  ประธานคณะกรรมการ<orgName>ธนาคารอิสลามแห่งประเทศไทย</orgName>  (<orgName>ธอท.</orgName>)  หรือ<orgName>ไอแบงก์</orgName>  กล่าวว่า  ธนาคารตั้งเป้าหมายปล่อยสินเชื่อให้แก่ผู้ประกอบการรถตู้โดยสารสาธารณะที่ต้องการซื้อรถตู้เอ็นจีวีด้วยระบบเช่าซื้อ   เพื่อทดแทนรถตู้ที่หมดอายุหรือใช้งานเกิน  10  ปี  ในวงเงินรวม  2,000  ล้านบาท  ตั้งแต่วันที่  16  มิ.ย.ถึง  31  ธ.ค.52  คาดว่าจะปล่อยสินเชื่อได้ประมาณ  1,800  คัน  หากมีความต้องการเพิ่มก็สามารถขยายได้</p>

     <p>นายสถิตย์  ลิ่มพงษ์พันธุ์  ปลัด<orgName>กระทรวงการคลัง</orgName>  กล่าวว่า  วันที่  16 ก.ค.นี้  จะประชุมคณะกรรมการ  (บอร์ด)  ธนาคาร  โดยจะมอบนโยบายให้เร่งดำเนินการในการวางบทบาทให้สอดคล้องกับการเป็นธนาคารแสนสะดวกและให้ทำการประชาสัมพันธ์ผลิตภัณฑ์สินเชื่อให้มากขึ้นกว่าที่เป็นอยู่  ส่วนผู้บริหารจะยังไม่มีการเปลี่ยนแปลงในขณะนี้.</p></body>
</news>
