<teiHeader>
<fileDesc>
<titleStmt>
  <title>ภาคเอกชน มอบเงินสนับสนุนทีมแชมป์โลกหุ่นยนต์กู้ภัย 4 สมัยซ้อนของไทย ต่อยอดองค์ความรู้  </title>
  <author>สุภา เลียวกายะสุวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207140237&tb=N255207  </bibl>
</sourceDesc>
</fileDesc>
</teiHeader>
<news>
<headline>ภาคเอกชน มอบเงินสนับสนุนทีมแชมป์โลกหุ่นยนต์กู้ภัย 4 สมัยซ้อนของไทย ต่อยอดองค์ความรู้</headline>
<lead>ภาคเอกชน มอบเงินสนับสนุนทีมแชมป์โลกหุ่นยนต์กู้ภัย ไอราปโปร (iRAP_PRO) ของ<orgName>ไทย</orgName> ต่อยอดพัฒนาองค์ความรู้และเพิ่มสมรรถนะหุ่นยนต์ในอนาคต</lead>
<neck></neck>
<body><p>นายกานต์ ตระกูลฮุน กรรมการผู้จัดการใหญ่ เครือ<orgName>ซิเมนต์ไทย</orgName> หรือ <orgName>เอสซีจี</orgName> เปิดเผยว่า จากการที่ทีม ไอราปโปร (iRAP_PRO) จาก<orgName>คณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ</orgName> สามารถคว้าแชมป์โลกการแข่งขันหุ่นยนต์ประเภทกู้ภัย ได้ถึง 4 สมัยติดต่อกัน <orgName>เอสซีจี</orgName> จึงมอบเงินสนับสนุน 6 แสนบาทเพื่อเป็นกำลังใจในการสร้างชื่อเสียงให้ประเทศชาติและให้ทีมเยาวชนไทย ตั้งใจฝึกฝนทักษะ พัฒนาองค์ความรู้รวมทั้งเพิ่มสมรรถนะหุ่นยนต์กู้ภัยให้มีความสมบูรณ์แบบมากขึ้นเพื่อใช้งานจริงในอนาคต ทั้งนี้ <orgName>เอสซีจี</orgName> ได้สนับสนุนหุ่นยนต์กู้ภัยเข้าร่วมแข่งขันระดับโลกมาโดยตลอด และสนับสนุนให้ตัวแทนเยาวชน<orgName>ไทย</orgName>สามารถคว้าแชมป์โลกหุ่นยนต์กู้ภัยมาได้ถึง 4 สมัยซ้อนตั้งแต่ ปี 2006</p> 
<p>สำหรับเยาวชน<orgName>ไทย</orgName>ที่มีความสนใจเกี่ยวกับหุ่นยนต์กู้ภัย <orgName>เอสซีจี</orgName> ร่วมกับ<orgName>สมาคมวิชาการหุ่นยนต์แห่งประเทศไทย</orgName> และ<orgName>มหาวิทยาลัยมหิดล</orgName> เปิดเวทีแข่งขันหุ่นยนต์กู้ภัย Thailand Rescue Robot Championship 2010 ชิงทุนการศึกษา 740,000บาท พร้อมถ้วยพระราชทานสมเด็จพระเทพรัตนราชสุดาฯ สยามบรมราชกุมารี โดยทีมชนะเลิศจะได้เป็นตัวแทนประเทศไทยไปแข่งขันในเวทีโลก World Robocup Rescue 2010 ที่ประเทศสิงคโปร์ สามารถสมัครได้ตั้งแต่วันนี้จนถึงวันที่ 15 กันยายน 2552</p></body>
</news>
