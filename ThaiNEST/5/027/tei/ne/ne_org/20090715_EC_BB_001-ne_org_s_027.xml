<teiHeader>
<fileDesc>
<titleStmt>
  <title>ครม.เคาะประกันข้าวโพด 7.10 บาท/กก.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/07/15/news_29107105.php?news_id=29107105  </bibl>
</sourceDesc>
</fileDesc>
</teiHeader>
<news>
<headline><orgName>ครม.</orgName>เคาะประกันข้าวโพด 7.10 บาท/กก.</headline>
<lead><orgName>ครม.</orgName>ไฟเขียวกำหนดราคาประกันข้าวโพดเลี้ยงสัตว์ที่ 7.10 บาทต่อกิโลกรัม พร้อมอนุมัติยกเว้นมติ ครม.3 มิ.ย.52 ไม่ต้องให้มี “เซอร์เวเยอร์” ตรวจสอบ “ข้าวโพด-มันสำปะหลัง” ในสต็อกก่อนระบายออก</lead>
<neck></neck>
<body><p>นายศุภชัย ใจสมุทร รองโฆษกประจำ<orgName>สำนักนายกรัฐมนตรี</orgName> เปิดเผยว่า ที่ประชุม <orgName>ครม.</orgName>วานนี้ (14 ก.ค.) มีมติเห็นชอบแนวทางการประกันราคาข้าวโพดเลี้ยงสัตว์ปี 2552/53 โดยประกาศราคาขั้นต่ำในการรับประกันข้าวโพดเลี้ยงสัตว์ที่อัตรา 7.10 บาทต่อกิโลกรัม โดยใช้เกณฑ์ต้นทุนการผลิตข้าวโพดที่ความชื้นไม่เกิน 14.5% เฉลี่ยทั่วประเทศ หรือเท่ากับ 5.43 บาทต่อกิโลกรัม รวมกับค่าขนส่งสินค้าจากไร่น่าของเกษตรกรไปยังผู้รับซื้อเฉลี่ย 0.25 บาทต่อกิโลกรัม และค่าตอบแทนที่เกษตรกรจะได้รับในอัตราไม่เกิน 25% หรือ หรือ 1.42 บาทต่อกิโลกรัม </p>

<p>แนวทางการดำเนินการรับประกันข้าวโพดนั้น ให้<orgName>ธนาคารเพื่อการเกษตรและสหกรณ์การเกษตร</orgName> (<orgName>ธ.ก.ส.</orgName>) ทำสัญญากับเกษตรกรตั้งแต่เดือ นส.ค.-พ.ย.2552 เมื่อครบกำหนดระยะเวลาประกัน หากราคาขายข้าวโพดในตลาดต่ำกว่าราคาประกัน จะได้รับเงินส่วนต่าง โดยเกษตรกรที่ร่วมโครงการต้องมีพื้นที่ปลูกข้าวโพดไม่เกิน 20 ไร่ หรือผลผลิตไม่เกิน 12 ตัน ซึ่งตัวเลขน่าจะอยู่ที่ 2.9 แสนราย </p>

<p>นายกอร์ปศักดิ์ ระบุว่า <orgName>ครม.</orgName>ยังมีมติเห็นชอบตามที่<orgName>กระทรวงพาณิชย์</orgName>เสนอ โดยยกเว้นการปฏิบัติตามมติ <orgName>ครม.</orgName>วันที่ 3 มิ.ย.2552 ในกรณีการระบายสินค้าข้าวโพดเลี้ยงสัตว์และผลิตภัณฑ์มันสำปะหลัง ไม่ต้องให้ผู้ตรวจสอบหรือเซอร์เวเยอร์ ทำการตรวจสอบสินค้าที่อยู่ในโกดังซ้ำอีกครั้ง ก่อนที่มีการระบายหรือจำหน่ายสินค้าเกษตรทั้ง 2 ชนิดออกจากโกดัง เพราะมีการจัดให้เซอร์เวเยอร์ตรวจสอบสินค้าก่อนรับมอบและเก็บไว้ในโกดังของรัฐบาลเรียบร้อยแล้ว แต่ก่อนจะมีระบายสินค้าเกษตรทั้ง 2 ชนิดออกไป จะให้มีคณะทำงานมาตรวจสอบสินค้าดังกล่าวก่อน</p>

<p>อย่างไรก็ตาม การยกเว้นการปฏิบัติตามมติ<orgName>ครม.</orgName>วันที่ 3 มิ.ย.2552 จะไม่รวมกรณีการระบายข้าวสารในสต็อกของรัฐ ซึ่ง<orgName>องค์การคลังสินค้า</orgName> (<orgName>อคส.</orgName>) ต้องประกาศรับสมัครผู้ตรวจสอบหรือเซอร์เวเยอร์ใหม่อีกครั้ง </p>

<p>อย่างไรก็ตาม <orgName>ครม.</orgName>ยังเห็นชอบให้มีการแต่งตั้งคณะกรรมการ เพื่อทำหน้าที่ตรวจสอบความเสียหายของข้าวโพดในสต็อกของรัฐบาลว่าใครต้องเป็นผู้รับผิดชอบต่อความเสียหายที่เกิดขึ้นจากการเน่าเสียของสินค้า เพราะในการทำสัญญาเช่าโกดังจะระบุความรับผิดชอบของเจ้าของโกดังไว้ชัดเจนว่าต้องดูแลสินค้าอย่างไรบ้าง</p></body>
</news>
