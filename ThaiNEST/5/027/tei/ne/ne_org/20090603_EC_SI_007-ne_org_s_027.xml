<teiHeader>
<fileDesc>
<titleStmt>
  <title>“เจมาร์ท”ไม่กลัวตลาดหุ้นผันผวน ยันเทรดแน่25มิ.ย.มั่นใจความแข็ง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=39414  </bibl>
</sourceDesc>
</fileDesc>
</teiHeader>
<news>
<headline>“<orgName>เจมาร์ท</orgName>”ไม่กลัวตลาดหุ้นผันผวน ยันเทรดแน่25มิ.ย.มั่นใจความแข็ง</headline>
<lead></lead>
<neck></neck>
<body><p>นายอดิศักดิ์ สุขุมวิทยา ประธานเจ้าหน้าที่บริหาร <orgName>บมจ.เจมาร์ท (JMART )</orgName> เปิดเผยว่า บริษัทเตรียมจะเสนอขายหุ้นสามัญเพิ่มทุนต่อประชาชน (IPO) จำนวน 75 ล้านหุ้น มูลค่าพาร์ 1 บาท  แบ่งสัดส่วนการเสนอขายให้ประชาชนทั่วไปจำนวน  60 ล้านหุ้น  เสนอขายให้ผู้มีอุปการะคุณ 7.5 ล้านหุ้น และเสนอขายให้กรรมการผู้บริหารและพนักงานบริษัทฯ 7.5 ล้านหุ้น โดยเงินที่ได้จากการระดมทุนในครั้งนี้ จะนำไปใช้ในการขยายกิจการในธุรกิจต่างๆ ของบริษัท รวมไปถึงการนำไปชำระหนี้ระยะสั้น   </p>
               “แม้สถานการณ์ในตลาดหุ้น หรือบรรยากาศการลงทุนอาจจะเปลี่ยนแปลง แต่บริษัท ยังคงยืนยันและไม่มี<p>การเลื่อนการนำหุ้นเข้าซื้อขายใน<orgName>ตลาดหลักทรัพย์ฯ</orgName> ออกไปอีกแล้ว จะนำหุ้นเข้าตลาดและเทรดวันแรกในวันที่ 25 มิ.ย.นี้อย่างแน่นอน เพราะมั่นใจในความแข็งแกร่งและประสบการณ์ในการทำงานที่มากที่สุด ตลอดจนมีทีมงานที่แข็งแรงและมีธุรกิจบริหารหนี้เข้ามาช่วยเสริมด้วย ด้วยเหตุนี้จึงมั่นใจในพื้นฐานของบริษัทฯ” </p>
           <p> สำหรับเป้าหมายรายได้นั้น นายอดิศักดิ์ กล่าวว่า ในปีนี้บริษัทยังคงเป้าเดิมที่  6,600 ล้านบาท ซึ่งเพิ่มขึ้นจากปี 51 ที่มีรายได้อยู่ที่ 5,515  ล้านบาท ส่วนกำไรสุทธิคาดว่าจะมากกว่า 100 ล้านบาท เพิ่มขึ้นเมื่อเทียบกับปี 51 ที่กำไรสุทธิอยู่ที่  97 ล้านบาท เป็นผลมาจากการที่บริษัทมีการออกผลิตภัณฑ์ใหม่ คือ “เจโฟน”  ซึ่งสินค้าดังกล่าวมีมาร์จิ้นค่อนข้างสูงเมื่อเปรียบเทียบกับสินค้าแบรนด์อื่นๆ โดยมาร์จิ้นปัจจุบันอยู่ที่ร้อยละ 25  ขณะที่ทั้งปีคาดว่ามาร์จิ้นเฉลี่ยจะอยู่ที่ร้อยละ 15 จะเป็นปัจจัยหลักในการสนับสนุนกำไรทั้งปีให้ออกมาดี </p>
           <p> ด้านนางพรพิมล ดำรงศิริ ผู้ช่วยกรรมการผู้อำนวยการ <orgName>บริษัทหลักทรัพย์ เอเซียพลัส จำกัด (มหาชน)</orgName> กล่าวว่า กำหนดวันจองซื้อซื้อหุ้น JMART ไว้ระหว่างวันที่ 17-18 มิ.ย.นี้ ส่วนการกำหนดราคาเสนอขายจะกำหนดในวันที่ 15 มิ.ย.  ส่วนช่วงราคาอยู่ที่ 1.60-1.80 บาท P/E อยู่ที่ 4.9-5.6 เท่า และจะเข้าซื้อขายใน<orgName>ตลาดหลักทรัพย์ฯ</orgName>วันแรก 25 มิ.ย.  ส่วน D/E หลังการเข้าระดมทุนในตลาดแล้วจะลดลงเหลือ 0.7 เท่า จากปัจจุบัน 1.2 เท่า </p></body>
</news>
