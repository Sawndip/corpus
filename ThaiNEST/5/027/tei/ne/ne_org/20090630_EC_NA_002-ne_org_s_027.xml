<teiHeader>
<fileDesc>
<titleStmt>
  <title>วิมเบิลผวาหวัด2009หลังยอดติดเชื้อทะลุ7หมื่นคน  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-30 07:54:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/world/20090630/55851/%e0%b8%a7%e0%b8%b4%e0%b8%a1%e0%b9%80%e0%b8%9a%e0%b8%b4%e0%b8%a5%e0%b8%9c%e0%b8%a7%e0%b8%b2%e0%b8%ab%e0%b8%a7%e0%b8%b1%e0%b8%942009%e0%b8%ab%e0%b8%a5%e0%b8%b1%e0%b8%87%e0%b8%a2%e0%b8%ad%e0%b8%94%e0%b8%95%e0%b8%b4%e0%b8%94%e0%b9%80%e0%b8%8a%e0%b8%b7%e0%b9%89%e0%b8%ad%e0%b8%97%e0%b8%b0%e0%b8%a5%e0%b8%b87%e0%b8%ab%e0%b8%a1%e0%b8%b7%e0%b9%88%e0%b8%99%e0%b8%81%e0%b8%a7%e0%b9%88%e0%b8%b2%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><orgName>วิมเบิล</orgName>ผวาหวัด2009หลังยอดติดเชื้อทะลุ7หมื่นคน</headline>
<lead><orgName>เทนนิสวิมเบิล</orgName>ดันผวาไข้หวัดใหญ่ 2009 ขณะยอดผู้ติดเชื้อทั่วโลกทะลุ 70,000 คนแล้วและพบผู้ดื้อยา"ทามิฟลู"รายแรกที่เดนมาร์ค</lead>
<neck></neck>
<body><p>ความหวาดผวากลัวการระบาดของไข้หวัดใหญ่ 2009 ลามสู่การแข่งขันเทนนิสวิมเบิลดันที่กรุงลอนดอน ซึ่งย่างเข้าสู่สัปดาห์ที่สองเมื่อวันจันทร์  ในขณะที่ยอดผู้ติดเชื้อทั่วโลกของ<orgName>องค์การอนามัยโลก</orgName> หรือ  <orgName>WHO</orgName> ในวันเดียวกัน ทะลุ70,893 คนแล้ว และมีผู้เสียชีวิต 311 คน โดยพบผู้ติดเชื้อเพิ่มจากเมื่อวันศุกร์ 11,079 คน และมีผู้เสียชีวิตเพิ่ม 48 คน ขณะที่สหรัฐฯมียอดเพิ่มมากสุด คือมีผู้ติดเชื้อรวม  27,717 คน ซึ่งรวมทั้งผู้เสียชีวิต 127 คน รองลงมาคือแคนาดา ที่มีผู้ติดเชื้อรวม 7,775 คนและผู้เสียชีวิต 21 คน</p>

<p>ผู้จัดการแข่งขันวิมเบิลดันเปิดเผยว่าเจ้าหน้าที่บางคนมีอาการป่วยคล้ายไข้หวัด แต่ยืนยันว่าจะแข่งขันต่อไปตามปกติ แหล่งข่าวในสโมสรระบุว่ามีเด็กเก็บลูกเทนนิสบางคนมีอาการป่วย แต่ยังไม่มีการยืนยันว่าเป็นเพราะติดไวรัสตัวนี้ ขณะที่วีนัส วิลเลี่ยม นักหวดสาวเจ้าของแชมป์เก่ายืนยันว่าเธอไม่วิตก และแสดงความหวังว่าคงไม่มีผู้เล่นคนใดล้มป่วยเพราะโรคนี้ ขณะที่<orgName>อังกฤษ</orgName>มีรายงานผู้ติดเชื้อเกือบ  6,000 คนแล้ว และเมื่อวันจันทร์มีการยืนยันว่าเด็กหญิงวัย 9 ขวบเป็นผู้ติดเชื้อโรคนี้คนที่สามที่เสียชีวิต แต่เธอป่วยโรคอื่นมาก่อนและยังไม่แน่ชัดว่าเสียชีวิตเพราะโรคนี้หรือไม่</p>

<p>คณะนักวิจัย<orgName>ออสเตรเลีย</orgName>ระบุว่าจะมีวัคซีนพร้อมใช้งานในอีกหลายเดือนข้างหน้า ขณะที่     <orgName>เดนมาร์ค</orgName>รายงานพบผู้ป่วยรายแรกที่ดื้อยาที่ใช้รักษา คือ ยา"ทามิฟลู"ของบริษัท"โรช"ของสวิตเซอร์แลนด์  เป็นสตรีผู้ซึ่งปัจจุบันไม่มีอาการป่วยแล้ว  แต่เธอเป็นผู้สัมผัสโดยตรงกับผู้ป่วยและได้รับยาทามิฟลู แต่ก็ยังติดเชื้อ ทำให้แพทย์ต้องรักษาด้วยยาอีกขนานหนึ่ง คือ "<orgName>เรอเลนซ่า</orgName>"ของบริษัทเวชภัณฑ์ยักษ์ใหญ่ของอังกฤษ "<orgName>กลักโซ่ สมิทธิ์ แอนด์ไคลน์</orgName> " ขณะที่"<orgName>โรช</orgName>" แถลงว่าคาดอยู่แล้วว่าจะมีผู้ดื้อยา และว่าเป็นเฉพาะกรณีเท่านั้น</p></body>
</news>
