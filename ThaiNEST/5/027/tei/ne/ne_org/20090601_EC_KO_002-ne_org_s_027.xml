<teiHeader>
<fileDesc>
<titleStmt>
  <title>รัฐเล็งสร้างสะพานข้ามเจ้าพระยาจ.นนทบุรี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/06/01/news_28846721.php?news_id=28846721  </bibl>
</sourceDesc>
</fileDesc>
</teiHeader>
<news>
<headline><orgName>รัฐ</orgName>เล็งสร้างสะพานข้ามเจ้าพระยาจ.นนทบุรี</headline>
<lead>"<orgName>คมนาคม</orgName>" เสนอ ครม.อนุมัติงบ 3.7 พันล้านบาท สร้างสะพานข้ามแม่น้ำเจ้าพระยา บริเวณถนนนนทบุรี 1 ระยะทาง 4.3 กิโลเมตร แก้ปัญหาจราจรบนสะพานข้ามแม่น้ำเจ้าพระยาเชื่อมฝั่งตะวันตกและตะวันออก ชี้ ระยะคืนทุน 12 ปี</lead>
<neck></neck>
<body><p>แหล่งข่าวจากทำเนียบรัฐบาล เปิดเผยว่า ในการประชุม ครม.วันที่ 3 มิ.ย. นี้ กระทรวงคมนาคมจะเสนอที่ประชุมครม.พิจารณาอนุมัติกรมทางหลวงชนบทดำเนินโครงการก่อสร้างสะพานข้ามแม่น้ำเจ้าพระยา บริเวณถนน นนทบุรี 1 เพื่อบรรเทาปัญหาการจราจรบนสะพานข้ามแม่น้ำเจ้าพระยาเชื่อมระหว่างฝั่งตะวันออกและฝั่งตะวันตก พร้อมเสนอ ครม.อนุมัติวงเงินเพื่อเป็นค่าใช้จ่ายในการก่อสร้างโครงการ จำนวน 3,796 ล้านบาท โดยแหล่งเงินทุนที่ใช้ในการก่อสร้างจะมาจากงบประมาณ 70% และ เงินกู้ต่างประเทศอีก 30%</p>

<p>“แนวเส้นโครงการจะมีจุดเริ่มต้นทาง โครงการอยู่ที่ถนนนนทบุรี 1 ด้านฝั่งตะวันออกของแม่น้ำเจ้าพระยาในตำแหน่งบริเวณทางโค้งใกล้กับโรงเรียนศรีบุญยานนท์ แนวเส้นทางในช่วงต้นอยู่บนพื้นที่ด้านใต้ของท่าน้ำพิบูลย์สงคราม 4 และ ชุมชนตลาดขวัญ ข้ามแม่น้ำเจ้าพระยาไปขึ้นฝั่งด้านตะวันตกบริเวณพื้นที่ฝั่งใต้ของคลองอ้อมนนท์ ระยะทาง 4.3 กิโลเมตร" แหล่งข่าวกล่าว </p>

<p>ทั้งนี้ <orgName>กระทรวงคมนาคม</orgName> รายงานว่า <orgName>คณะกรรมการจัดระบบการจราจรทางบก</orgName>เมื่อวันที่ 23 ก.พ. 2547 มีมติเห็นชอบโครงการก่อสร้างสะพานข้ามแม่น้ำเจ้าพระยา บริเวณนนทบุรี 1 ขณะที่กรมทางหลวงชนบทได้ศึกษาความเหมาะสม สำรวจ ออกแบบรายละเอียด และสำรวจอสังหาริมทรัพย์และเวนคืนอสังหาริมทรัพย์เรียบร้อยแล้ว และมีความพร้อมในการก่อสร้างได้ทันที โดยผลตอบแทนทางเศรษฐศาสตร์เท่ากับ 23.29 และมีระยะเวลาคืนทุน 12 ปี </p>

<p>นอกจากนั้น<orgName>กระทรวงการคลัง</orgName>จะเสนอร่างพ.ร.บ.กองทุนเงินให้กู้ยืมเพื่อการศึกษา (ฉบับที่...) พ.ศ. ....ซึ่งเป็นการแก้ไ ขพ.ร.บ.กองทุนเงินให้กู้ยืมเพื่อการศึกษา พ.ศ. 2541 โดยเพิ่มเติมวัตถุประสงค์การให้กู้เงิน โดยจะปล่อยกู้แก่นิสิต นักศึกษาในสาขาวิชาที่ขาดแคลน และจำเป็นต่อการพัฒนาประเทศ เพิ่มอำนาจ<orgName>กองทุนฯ</orgName> ในการจัดหาผลประโยชน์จากทรัพย์สิน และระดมเงินทุนโดยการกู้ยืมเงิน การออกตราสารหนี้ การแปลงสินทรัพย์เป็นหลักทรัพย์ พร้อมทั้งจัดระบบบัญชีเพื่อรองรับกิจกรรมการเงินที่เพิ่มขึ้น รวมทั้งกำหนดแก้ไของค์ประกอบ และอำนาจหน้าที่ของคณะกรรมการกองทุน อำนาจหน้าที่ผู้จัดการกองทุน</p></body>
</news>
