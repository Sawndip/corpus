<teiHeader>
<fileDesc>
<titleStmt>
  <title>สตาร์บัคส์ครบ11ปีทำเก๋แจกบัตรกำนัล‘เบิร์ธเดย์ วอลเล็ท’  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=41533  </bibl>
</sourceDesc>
</fileDesc>
</teiHeader>
<news>
<headline><orgName>สตาร์บัคส์</orgName>ครบ11ปีทำเก๋แจกบัตรกำนัล‘เบิร์ธเดย์ วอลเล็ท’</headline>
<lead></lead>
<neck></neck>
<body><p>นางสุมนพินทุ์ โชติกะพุกกะณะ ผู้อำนวยการฝ่ายการตลาดและสื่อสารองค์กร และพาร์ทเนอร์ (พนักงาน) เปิดเผยว่า <orgName>สตาร์บัคส์</orgName> คอฟฟี่ฉลองครบรอบปีที่ 11 ของการดำเนินธุรกิจในประเทศไทย ด้วยการมอบ ‘เบิร์ธเดย์ วอลเล็ท’ ชุดบัตรกำนัลสุดพิเศษที่เต็มไปด้วยคูปองส่วนลดนานาชนิด ถึง 8 ใบ ซึ่งจัดทำขึ้นเป็นพิเศษเพื่อแทนคำขอบคุณลูกค้าที่ให้การสนับสนุนด้วยดีตลอดมา  โดยลูกค้าจะได้รับ เบิร์ธเดย์ วอลเล็ท เพื่อนำไปจับจ่ายอย่างสุดคุ้มทันที  เมื่อซื้อสินค้าภายในร้านสตาร์บัคส์ มูลค่าตั้งแต่ 200 บาท ขึ้นไป เริ่มตั้งแต่วันนี้ ถึง 16 ก.ค. 2552 นี้ เท่านั้น</p>

<p>สำหรับ ‘เบิร์ธเดย์ วอลเล็ท’ ประกอบด้วยบัตรกำนัลทั้งหมด 8 ใบ ที่รวมถึง บัตร ‘ซื้อ 3 จ่ายเพียง 2’ จำนวน 5 ใบ บัตรกำนัล 30 เปอร์เซ็นต์ เมื่อซื้อเครื่องดื่มสตาร์บัคส์ขนาดทอล (ขนาด 12 ออนซ์) ขึ้นไป 1 แก้วคู่กับอาหารชนิดใดก็ได้ 1 ชิ้น จำนวน 2 ใบ และบัตรกำนัลส่วนลดราคาอุปกรณ์แก้ว ทัมเบลอร์ เครื่องชงกาแฟ  10 เปอร์เซ็นต์ จำนวน 1 ใบ โดยสามารถใช้บัตรกำนัลชุดพิเศษสุดคุ้มนี้ได้ตั้งแต่วันที่ 1 ก.ค.-30 ก.ย.นี้</p>

<p>นอกจากนี้ลูกค้ายังสามารถร่วมตัดเค้กฉลองวันเกิดปีที่ 11 กับ<orgName>สตาร์บัคส์</orgName>ได้ทุกสาขา ในวันที่ 17 ก.ค.นี้ สามารถสอบถามเวลาที่แน่นอนของแต่ละสาขาได้ที่ร้านสตาร์บัคส์ทุกสาขา</p></body>
</news>
