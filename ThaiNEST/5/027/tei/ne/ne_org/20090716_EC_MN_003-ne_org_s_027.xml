<teiHeader>
<fileDesc>
<titleStmt>
  <title>ธุรกิจอีคอมเมิร์ซ  สวนกระแส โตเพิ่มร้อยละ 50  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-16 12:57:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000080323  </bibl>
</sourceDesc>
</fileDesc>
</teiHeader>
<news>
<headline>ธุรกิจอีคอมเมิร์ซ  สวนกระแส โตเพิ่มร้อยละ 50</headline>
<lead>ธุรกิจขายสินค้าผ่านอินเตอร์เน็ตสุดบูม โตสวนกระแส ปีนี้ขยายตัวกว่าร้อยละ 50 มูลค่าสูงถึง 600,000 ล้านบาท คาดปี 2556 ทะลุ 1.2 ล้านล้านบาท ระบุภาครัฐเร่งเข้าดูแลทั้งกฎหมาย และความรู้ เพื่อความเชื่อมั่น ล่าสุดได้เปิดโครงการ e-Commerce Online รุ่นที่ 3 เพื่อพัฒนาทักษะและเพิ่มขีดความสามารถในการแข่งขันแก่ผู้ประกอบการ</lead>
<neck></neck>
<body><p>นายคณิสสร นาวานุเคราะห์ อธิบดี<orgName>กรมพัฒนาธุรกิจการค้า</orgName> เปิดเผยว่า แม้ว่า เศรษฐกิจโดยรวมของ<orgName>ประเทศไทย</orgName> จะอยู่ในภาวะซบเซา ซึ่งเป็นผลมาจากสภาพเศรษฐกิจ<orgName>โลก</orgName> ทว่า ธุรกิจขายสินค้าผ่านอินเตอร์เน็ต หรืออีคอมเมิร์ซ กลับโตสวนกระแส ได้รับความนิยมสูงขึ้นและที่สำคัญการซื้อขายผ่านระบบนี้ ผู้ซื้อและผู้ขายไม่ต้องเดินทางไปจับจ่ายสินค้าให้สิ้นเปลืองค่าโดยสาร ค่าน้ำมัน โดยคาดว่า มูลค่ารวมปีนี้ (2552) ยังขยายตัวร้อยละ 50 หรือมีมูลค่าสูงถึง 600,000 ล้านบาท อีกทั้ง คาดว่า เมื่อถึงปี พ.ศ. 2556 มูลค่าจะเพิ่มสูงถึง 1.2 ล้านล้านบาท</p>
       
      <p> อย่างไรก็ตาม ภาครัฐได้เข้ามาดูแลการค้าขายสินค้า ไม่ว่าเป็นด้านกฎหมาย การแนะนำการทำธุรกิจ ก็ทำให้เกิดความเชื่อมั่นมากขึ้น โดยปัจจุบันการค้าผ่านระบบอีคอมเมิร์ซ ส่วนใหญ่เป็นธุรกิจขนาดเล็ก เช่น ธุรกิจบริการ เครื่องใช้ไฟฟ้า คอมพิวเตอร์ เป็นต้น กว่าร้อยละ 90 เป็นการค้าระหว่างผู้ผลิตผู้ดำเนินธุรกิจ (BUSINESS) ไปสู่ผู้บริโภค (CONSUMER) หรือ B-C โดยในขณะนี้ กรมฯ ได้ส่งเสริมให้เกิดการค้าระบบ B-B ให้มากขึ้นเพื่อขยายระบบการค้า รวมทั้งการท่องเที่ยวให้เพิ่มขึ้น</p>
       
       <p>ทั้งนี้ กรมพัฒนาธุรกิจ ได้จัดปฐมนิเทศโครงการ e-Commerce Online รุ่นที่ 3 เพื่อพัฒนาทักษะและเพิ่มขีดความสามารถในการแข่งขันแก่ผู้ประกอบการ สร้างมูลค่าเพิ่มและขยายโอกาสทางธุรกิจสู่ตลาดออนไลน์ ตลอดจนมุ่งสร้างผู้ประกอบการพาณิชย์อิเล็กทรอนิกส์รายใหม่ ๆ ด้วยการเปิดอบรมให้ความรู้ด้านพาณิชย์อิเล็กทรอนิกส์แก่ผู้ประกอบการ ผ่าน<orgName>เว็บไซต์ www.dbdacademy.com</orgName> โดยผู้สนใจเข้าอบรม 1,231 คน แบ่งเป็นหลักสูตรต่าง ๆ คือ หลักสูตรความรู้เบื้องต้นด้าน อี-คอมเมิร์ซ หลักสูตรการตลาดอี-คอมเมิร์ซ หลักสูตรการพัฒนาขีดความสามารถผู้ประกอบการอี-คอมเมิร์ซ หลักสูตรธรรมาภิบาลภาคธุรกิจ งบการเงินสำหรับผู้บริหาร และการเขียนจดหมายภาษาอังกฤษเพื่อธุรกิจ</p></body>
</news>
