<teiHeader>
<fileDesc>
<titleStmt>
  <title>การบินไทย  เริ่มเรียกเก็บค่าธรรมเนียมน้ำมันเส้นทางระหว่างประเทศบางเส้นทางเพิ่มขึ้น  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120009&tb=N255206&return=ok&news_headline="%a1%d2%c3%ba%d4%b9%e4%b7%c2%20%20%e0%c3%d4%e8%c1%e0%c3%d5%c2%a1%e0%a1%e7%ba%a4%e8%d2%b8%c3%c3%c1%e0%b9%d5%c2%c1%b9%e9%d3%c1%d1%b9%e0%ca%e9%b9%b7%d2%a7%c3%d0%cb%c7%e8%d2%a7%bb%c3%d0%e0%b7%c8%ba%d2%a7%e0%ca%e9%b9%b7%d2%a7%e0%be%d4%e8%c1%a2%d6%e9%b9%20"  </bibl>
</sourceDesc>
</fileDesc>
</teiHeader>
<news>
<headline><orgName>การบินไทย</orgName>  เริ่มเรียกเก็บค่าธรรมเนียมน้ำมันเส้นทางระหว่างประเทศบางเส้นทางเพิ่มขึ้น</headline>
<lead><orgName>การบินไทย</orgName> เริ่มเรียกเก็บค่าธรรมเนียมน้ำมันเส้นทางระหว่างประเทศบางเส้นทางเพิ่มขึ้น หลังราคาน้ำมันในตลาดโลกเพิ่มขึ้นอย่างต่อเนื่อง</lead>
<neck></neck>
<body><p>นายปานฑิต ชนะภัย รองกรรมการผู้อำนวยการใหญ่ สายการพาณิชย์ <orgName>บริษัท การบินไทย จำกัด (มหาชน)</orgName> กล่าวว่า ตั้งแต่วันที่ 12 มิถุนายน 2552 เป็นต้นไป บริษัทฯ จะทำการปรับค่าธรรมเนียมน้ำมันเชื้อเพลิง (Fuel Surcharge) ตามระยะทางที่ทำการบินจริง สำหรับเส้นทางระหว่างประเทศบางเส้นทาง โดยจะเรียกเก็บจากผู้โดยสารทุกประเภทที่เดินทางด้วยเที่ยวบินของ<orgName>การบินไทย</orgName> และออกบัตรโดยสารเครื่องบินกับสำนักงานขาย และตัวแทนจำหน่ายบัตรโดยสารของ<orgName>การบินไทย</orgName>ทั้งในประเทศไทยและทั่วโลก ได้แก่ เส้นทางไป-กลับ กรุงเทพฯ - ยุโรป (รวมอิสราเอล) ได้แก่ ลอนดอน ปารีส แฟรงก์เฟิร์ต มิวนิค โรม มิลาน เอเธนส์ มอสโก โคเปนเฮเกน สตอกโฮม ออสโล ซูริค มาดริด เทเลวิฟ เรียกเก็บ ในอัตรา 86.50 เหรียญสหรัฐฯ ต่อช่วงบิน (จากเดิมที่เคยเรียกเก็บ ในอัตรา 76.50 เหรียญสหรัฐฯ ต่อช่วงบิน) เส้นทางไป-กลับ กรุงเทพฯ - ออสเตรเลีย ได้แก่ ซิดนีย์ เมลเบิร์น บริสเบน เรียกเก็บในอัตรา 74.50 เหรียญสหรัฐฯ ต่อช่วงบิน (จากเดิมที่เคยเรียกเก็บในอัตรา 64.50 เหรียญสหรัฐฯ ต่อช่วงบิน) เส้นทางไป-กลับ กรุงเทพฯ - เพิร์ธ เรียกเก็บในอัตรา 57 เหรียญสหรัฐฯ ต่อช่วงบิน (จากเดิมที่เคยเรียกเก็บในอัตรา 47 เหรียญสหรัฐฯ ต่อช่วงบิน) เส้นทางไป-กลับ กรุงเทพฯ - นิวซีแลนด์ ได้แก่ โอคแลนด์ เรียกเก็บในอัตรา 86.50 เหรียญสหรัฐฯ ต่อช่วงบิน (จากเดิมที่เคยเรียกเก็บในอัตรา 76.50 เหรียญสหรัฐฯ ต่อช่วงบิน) สำหรับเส้นทางไป-กลับ กรุงเทพฯ - สหรัฐอเมริกา ได้แก่ ลอสแองเจลิส เรียกเก็บในอัตรา 104.50 เหรียญสหรัฐฯ ต่อช่วงบิน (จากเดิมที่เรียกเก็บในอัตรา 89.50 เหรียญสหรัฐฯ ต่อช่วงบิน) ซึ่งได้มีการปรับค่าธรรมเนียมน้ำมันเชื้อเพลิงแล้วตั้งแต่วันที่ 25 พฤษภาคมที่ผ่านมา เพื่อชดเชยส่วนหนึ่งของค่าใช้จ่ายน้ำมันที่สูงขึ้น</p></body>
</news>
