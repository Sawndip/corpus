<teiHeader>
<fileDesc>
<titleStmt>
  <title>ห่วงยอดใช้ไฟร่วงฉุดกำไร"กฟผ."วูบนำเงินส่งรัฐลดลง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=170687  </bibl>
</sourceDesc>
</fileDesc>
</teiHeader>
<news>
<headline>ห่วงยอดใช้ไฟร่วงฉุดกำไร"<orgName>กฟผ.</orgName>"วูบนำเงินส่งรัฐลดลง</headline>
<lead></lead>
<neck></neck>
<body><p>นายสมบัติ ศานติจารี ผู้ว่าการ<orgName>การไฟฟ้าฝ่ายผลิตแห่งประเทศไทย</orgName>(<orgName>กฟผ.</orgName>) กล่าวว่า ในเดือนมิถุนายน ที่ผ่านมา ยอดความต้องการใช้ไฟฟ้าลดลงประมาณ 0.5% ขณะที่ภาพรวมความต้องการใช้ไฟฟ้าครึ่งแรกของปีนี้ลดลง 3.4% เมื่อเทียบกับช่วงเดียวกันของปีก่อน อย่างไรก็ตามจากการที่เศรษฐกิจ<orgName>โลก</orgName>ได้ผ่านจุดต่ำสุดไปแล้ว นับจากนี้คาดว่าจะค่อยๆทยอยดีขึ้น จะส่งผลให้การส่งออกของ<orgName>ไทย</orgName>ดีขึ้น จึงคาดว่าความต้องการใช้ไฟฟ้าครึ่งปีหลังจะขยับดีขึ้นตามไปด้วย โดยตลอดทั้งปีนี้คาดว่า ความต้องการใช้ไฟฟ้าจะลดลงประมาณ2.5% ซึ่งจะส่งผลต่อรายได้และเงินนำส่งรัฐให้ลดลง แต่<orgName>กฟผ.</orgName>จะยังนำส่งรายได้เข้ารัฐในสัดส่วน 40%ของกำไร โดยปีที่ผ่านมานำส่งรายได้เข้ารัฐประมาณ 12,000 ล้านบาท </p>

<p>นายสมบัติ กล่าวอีกว่า ก่อนหน้านี้ <orgName>กฟผ.</orgName>ได้หารือกับ<orgName>กระทรวงการคลัง</orgName> เพื่อขอออกพันธบัตรจำหน่ายประชาชนทั่วไปวงเงิน 30,000 ล้านบาท แต่ล่าสุด<orgName>กระทรวงการคลัง</orgName>ให้คำตอบว่าจากภาวะที่รัฐบาลนำพันธบัตรออมทรัพย์ไทยเข้มแข็งออกจำหน่ายให้ประชาชนวงเงินที่สูง <orgName>กฟผ.</orgName>จึงไม่ควรนำพันธบัตรออกมาจำหน่ายในช่วงนี้ โดยควรใช้รูปแบบเดิม คือ จำหน่ายให้สถาบันการเงินทั่วไป ซึ่ง<orgName>กฟผ.</orgName>จะทยอยออกพันธบัตรตามแผนลงทุนและการเสริมสภาพคล่องต่อไป </p></body>
</news>
