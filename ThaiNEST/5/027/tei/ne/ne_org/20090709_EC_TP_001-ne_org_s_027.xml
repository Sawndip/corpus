<teiHeader>
<fileDesc>
<titleStmt>
  <title>คลังจี้รฟท.ผ่าองค์กรก่อนใส่งบ2แสนล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/090709/7508  </bibl>
</sourceDesc>
</fileDesc>
</teiHeader>
<news>
<headline>คลังจี้<orgName>รฟท.</orgName>ผ่าองค์กรก่อนใส่งบ2แสนล.</headline>
<lead>คลังลุยฝ่า  <orgName>ร.ฟ.ท.</orgName>ก่อนใส่งบ  ยันไม่ขายหุ้นเอกชน  และไม่ปลดพนักงานออก  ฟาก<orgName>คมนาคม</orgName>เร่งสานต่อโครงการเมกะโปรเจ็กต์กับจีน  หวังดึงเข้ามาลงทุนระบบรถไฟความเร็วสูงและรถไฟทางคู่</lead>
<neck></neck>
<body><p>นายประดิษฐ์  ภัทรประสิทธิ์  รัฐมนตรีช่วยว่าการ<orgName>กระทรวงการคลัง</orgName>  กล่าวว่า  จะเร่งหารือกับนายอารีพงศ์  ภู่ชอุ่ม  ผู้อำนวยการ<orgName>สำนักงานคณะกรรมการนโยบายรัฐวิสาหกิจ</orgName>  (<orgName>สคร.</orgName>)  เพื่อให้แผนฟื้นฟู<orgName>การรถไฟแห่งประเทศไทย</orgName>   (<orgName>ร.ฟ.ท.</orgName>)  เดินหน้าต่อไปได้ตามแผนที่วางไว้  โดยเฉพาะการตั้งบริษัทลูก  2  บริษัท  คือ  <orgName>บริษัทบริหารการเดินรถ</orgName>  และ<orgName>บริษัทพัฒนาทรัพย์สิน</orgName>  ควรต้องทำให้ทันตามที่<orgName>คณะรัฐมนตรี</orgName>เห็นชอบภายใน  30  วัน  ซึ่งเวลาก็ได้ผ่านมามากแล้ว  ต้องรีบดำเนินการเนื่องจากมีรายละเอียดที่ต้องดำเนินการอีกมาก  โดยการเปลี่ยนแปลงนี้มีความสำคัญที่จะมารองรับการใส่เงินลงทุนใหม่ตามแผนอีก  2  แสนล้านบาท  หากไม่ปรับเปลี่ยนการใส่เงินเข้าไปก็ไม่มีประโยชน์</p>

     <p>ด้านนายอารีพงศ์  กล่าวว่า  ที่ผ่านมา<orgName>คลัง</orgName>ได้ทำความเข้าใจกับ<orgName>สหภาพ  ร.ฟ.ท.</orgName>  ว่าคลังไม่มีนโยบายที่จะให้เอกชนเข้ามาถือหุ้นใน  <orgName>ร.ฟ.ท.</orgName>  หรือบริษัทลูกที่จะตั้งขึ้น  ซึ่งการปรับโครงสร้างจะทำให้การทำงานเกิดความชัดเจน  คือ  <orgName>ร.ฟ.ท.</orgName>จะรับผิดชอบการสร้างรางสถานี  ระบบไฟสัญญาณ  ทำให้การก่อสร้างทำได้เร็วขึ้น  ขณะที่บริษัทเดินรถที่จะตั้งขึ้นก็จะรับผิดชอบบริหารการจัดหารถและขบวนรถไฟ  บริการการเดินรถโดยสารและรถขนส่งสินค้า  รวมถึงการบริหารรถไฟฟ้าแอร์พอร์ตลิงค์ที่จะเปิดเดินรถปลายปีนี้  และโครงการรถไฟฟ้าใหม่ๆ  ที่จะเกิดขึ้นในอนาคต  นอกจากนี้  <orgName>บริษัทบริหารทรัพย์</orgName>  ก็จะบริการที่เชิงพาณิชย์ของ  <orgName>ร.ฟ.ท.</orgName>  เพื่อให้มีรายได้มากขึ้น</p>

     <p>"แผนฟื้นฟูชัดเจนไม่มีการให้เอกชนเข้ามาซื้อหุ้น   หรือเลิกจ้างพนักงานของ   <orgName>ร.ฟ.ท.</orgName>  ซึ่งบริษัทลูกจะทำสัญญาจ้าง  <orgName>ร.ฟ.ท</orgName>.ที่มีเจ้าหน้าที่เดินรถมาเดินรถผู้โดยสาร  และขนส่งสินค้าให้  ส่วนรถไฟต้องเปิดรับพนักงานใหม่"  นายอารีพงศ์กล่าว</p>

    <p> ด้านแหล่งข่าวจาก<orgName>กระทรวงคมนาคม</orgName>  เปิดเผยว่า  ในปลายเดือน  ก.ค.นี้  นายสุเทพ  เทือกสุบรรณ  รองนายกฯ  และนายโสภณ  ซารัมย์  รมว.<orgName>คมนาคม</orgName>  มีกำหนดเดินทางไปจีน  เพื่อเจรจากับผู้แทนรัฐบาลจีนและบริษัท  China  Railway  Engineering  Corporation  ถึงรายละเอียดและความสนใจที่เข้าจะมาลงทุนโครงการรถไฟความเร็วสูงและรถไฟทางคู่ในไทย  พร้อมทั้งจะนำข้อมูลที่ได้รับมาเป็น  แนวทางในการกำหนดนโยบายและมอบหมายให้กับ<orgName>การรถไฟแห่งประเทศไทย</orgName>  (<orgName>ร.ฟ.ท.</orgName>)  ดำเนินการ.</p></body>
</news>
