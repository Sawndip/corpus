<teiHeader>
<fileDesc>
<titleStmt>
  <title>กสิกรไทยคาดสัญญาณศก.ฟื้นชัดกลางปี53  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-10 17:58:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/home/detail/finance/finance/20090610/50113/%e0%b8%81%e0%b8%aa%e0%b8%b4%e0%b8%81%e0%b8%a3%e0%b9%84%e0%b8%97%e0%b8%a2%e0%b8%84%e0%b8%b2%e0%b8%94%e0%b8%aa%e0%b8%b1%e0%b8%8d%e0%b8%8d%e0%b8%b2%e0%b8%93%e0%b8%a8%e0%b8%81.%e0%b8%9f%e0%b8%b7%e0%b9%89%e0%b8%99%e0%b8%8a%e0%b8%b1%e0%b8%94%e0%b8%81%e0%b8%a5%e0%b8%b2%e0%b8%87%e0%b8%9b%e0%b8%b553.html  </bibl>
</sourceDesc>
</fileDesc>
</teiHeader>
<news>
<headline><orgName>กสิกรไทย</orgName>คาดสัญญาณศก.ฟื้นชัดกลางปี53</headline>
<lead>"ประสาร"คาดเศรษฐกิจ<orgName>ไทย</orgName>เริ่มกระเตื้องในช่วงครึ่งปีหลังของปีนี้ ก่อนภาพการฟื้นตัวชัดเจนในช่วงปลางปีหน้า</lead>
<neck></neck>
<body><p>นายประสาร ไตรรัตน์วรกุล กรรมการผู้จัดการ <orgName>ธนาคารกสิกรไทย จำกัด (มหาชน)</orgName> ให้ความเห็นว่า เศรษฐกิจ<orgName>โลก</orgName>ขณะนี้อยู่ในภาวะชะลอการหดตัว และจะเริ่มเห็นสัญญาณกระเตื้องขึ้นตั้งแต่ปลายไตรมาส 2 ถึงไตรมาส 4 ปีนี้ และจะเห็นสัญญาณฟื้นตัวอย่างชัดเจนกลางปีหน้า</p>

<p>ส่วนปัจจัยที่ส่งผลกระทบต่อเศรษฐกิจไทย และสามารถติดตาม เพื่อประเมินสถานการณ์ว่าจะปรับตัวในทิศทางที่ดีมากน้อยแค่ไหน สามารถติดตามได้จากความเชื่อมั่นต่อภาวะเศรษฐกิจ การลงทุนในตลาดหุ้น และความเชื่อมั่นต่อการอุปโภคบริโภคในประเทศว่าจะปรับตัวไปในทิศทางที่ดีมากน้อยแค่ไหน</p>

<p>สำหรับการปรับขึ้นอัตราดอกเบี้ยของธนาคารพาณิชย์นั้น กรรมการผู้จัดการ <orgName>ธนาคารกสิกรไทย</orgName> เชื่อว่าการพิจารณาขึ้นดอกเบี้ยของธนาคารพาณิชย์แต่ละแห่งจะตั้งอยู่บนพื้นฐานปัจจัยภาวะเศรษฐกิจในภาพรวม ความสามารถในการแข่งขันทางธุรกิจของธนาคารแต่ละแห่ง</p>

<p>ส่วน พ.ร.ก.การให้อำนาจ<orgName>กระทรวงการคลัง</orgName>กู้เงิน เพื่อฟื้นฟูและเสริมสร้างความมั่นคงทางเศรษฐกิจ เชื่อว่าเม็ดเงินที่เกิดขึ้นจากการกู้ยืมเงินของภาครัฐเพื่อนำไปใช้จ่ายกระตุ้นเศรษฐกิจในการลงทุนในระบบสาธารณูปโภคจะเป็นปัจจัยสำคัญที่ช่วยให้เศรษฐกิจ<orgName>ไทย</orgName>กลับมาเติบโตได้หลังจากนี้</p></body>
</news>
