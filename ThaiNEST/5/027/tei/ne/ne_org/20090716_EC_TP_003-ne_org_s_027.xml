<teiHeader>
<fileDesc>
<titleStmt>
  <title>กรอ.ตีตกแผนลดจ่ายเงินกองทุนอ้อย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160709/7823  </bibl>
</sourceDesc>
</fileDesc>
</teiHeader>
<news>
<headline><orgName>กรอ.</orgName>ตีตกแผนลดจ่ายเงินกองทุนอ้อย</headline>
<lead><orgName>กรอ.</orgName>ตีกลับข้อเสนอขอปรับลดเก็บเงินเข้า<orgName>กองทุนอ้อยน้ำตาล</orgName>  "มาร์ค"  หวั่นกระทบสถานะ<orgName>กองทุนอ้อยและน้ำตาล</orgName>  พร้อมตั้ง  "กรณ์"  เป็นหัวหน้าคณะทำงานแก้ไขปัญหาสภาพคล่องและอัตราแลกเปลี่ยน</lead>
<neck></neck>
<body><p>นายพุทธิพงษ์  ปุณณกันต์  ผู้ช่วยรัฐมนตรีประจำ<orgName>สำนักนายกรัฐมนตรี</orgName>  เปิดเผยว่า  ที่ประชุม<orgName>คณะกรรมการร่วมภาครัฐและเอกชนเพื่อแก้ไขปัญหาทางเศรษฐกิจ</orgName>  (<orgName>กรอ.</orgName>)  ยังไม่อนุมัติให้ปรับลดอัตราการนำเงินเข้า<orgName>กองทุนอ้อยและน้ำตาลทราย</orgName>ตามปริมาณน้ำตาลทรายโควตา  ก.  (เพื่อบริโภคภายในประเทศ)  ตามที่<orgName>คณะกรรมการร่วมภาคเอกชน  3  สถาบัน</orgName>  (<orgName>กกร.</orgName>)  เสนอมา  2  บาทต่อกิโลกรัม  เพื่อช่วยลดต้นทุนการผลิตสินค้าที่ใช้น้ำตาลเป็นวัตถุดิบ  เนื่องจาก  <orgName>กรอ.</orgName>เห็นว่า<orgName>กองทุนอ้อยฯ</orgName>  ยังมีภาระหนี้ค้างอยู่กว่า  1.8  หมื่นล้านบาท  โดยมอบหมายให้<orgName>สำนักงานคณะกรรมการอ้อยและน้ำตาลทราย</orgName>  (<orgName>สอน.</orgName>)  กลับไปศึกษาต้นทุนและผลกระทบ  หากมีการปรับลดอัตราการนำเงินเข้า<orgName>กองทุนอ้อยฯ</orgName>  รวมทั้งนำเสนอมาตรการแก้ไขปัญหาดังกล่าวด้วย</p>

    <p> ส่วนการปรับปรุงกฎระเบียบต่างๆ   เกี่ยวกับการใช้สิทธิซื้อน้ำตาลทรายโควตา  ค.  (สำหรับผลิตสินค้าส่งออก)  นั้นที่ประชุมฯ  เห็นชอบในหลักการ  เช่น  ให้ผู้ประกอบการยื่นคำขอรับสิทธิพิเศษได้ปีละ  2  ครั้งจากเดิมปีละครั้ง  ให้ผู้ได้รับสิทธิฯ  สามารถขนย้ายน้ำตาลในแต่ละเดือนได้มากหรือน้อยกว่าโควตาที่ได้รับอนุมัติ </p>

     <p>นายกำธร  กิตติโชติทรัพย์  ประธาน<orgName>สหพันธ์ชาวไร่อ้อยแห่งประเทศไทย</orgName>  กล่าวว่า  ไม่เห็นด้วยกับกรณีที่<orgName>คณะกรรมการร่วมภาคเอกชน  3  สถาบัน</orgName>  (<orgName>กกร.</orgName>)  ขอลดราคาน้ำตาลทรายภายในประเทศลง  1-2  บาทต่อกิโลกรัม  เพื่อช่วยลดภาระผู้ประกอบการอุตสาหกรรมอาหาร  เพราะปัจจุบันราคาขายปลีกน้ำตาลทรายภายในประเทศของไทยที่อยู่ระดับ  22-23  บาทต่อกิโลกรัม  ถือว่าต่ำกว่าประเทศเพื่อนบ้าน  ซึ่งหากลดราคาน้ำตาลทรายลงไปอีกก็จะทำให้เกิดการลักลอบขนส่งน้ำตาลทรายจาก<orgName>ไทย</orgName>ไปขายประเทศเพื่อนบ้านอย่าง  <orgName>ลาว</orgName>  และ<orgName>กัมพูชา</orgName>  โดยหลังจากนี้<orgName>สหพันธ์ฯ</orgName>  ก็จะทำหนังสือชี้แจงถึง  <orgName>กกร.</orgName>ว่าไม่เห็นด้วย</p>

     <p>ด้านนายดุสิต  นนทะนาคร  ประธาน<orgName>สภาหอการค้าแห่งประเทศไทย</orgName>  เปิดเผยว่า  ที่ประชุม  <orgName>กรอ.</orgName>ได้มอบหมายให้นายกรณ์  จาติกวณิช  รมว.<orgName>การคลัง</orgName>  เป็นผู้ดูแลจัดตั้งคณะทำงานขึ้นมาเพื่อแก้ไขปัญหาขาดสภาพคล่อง  และอัตราแลกเปลี่ยนให้กับผู้ประกอบการเอสเอ็มอีที่ประสบปัญหาสภาพคล่องไม่สามารถรับใบคำสั่งซื้อสินค้าที่ไม่มีหนังสือสัญญาค้ำประกัน  หรือ  LC  รองรับได้เนื่องจากกลัวว่าส่งออกสินค้าไปแล้วจะไม่สามารถชำระค่าสินค้าได้  โดยขอให้เอ็กซิมแบงก์เข้ามารับค้ำประกันให้  เพื่อให้เข้ามาให้ทันช่วงปลายปี  ก่อนที่คู้ค้าจะหนีหายไปประเทศอื่นแทน  ซึ่งจะทำให้ผู้ประกอบการเอสเอ็มอีสูญเสียโอกาส  โดยคณะกรรมการชุดนี้จะประกอบด้วยหน่วยงานจากภาครัฐเช่น<orgName>ธนาคารแห่งประเทศไทย</orgName>  <orgName>ธนาคารเพื่อการส่งออกและนำเข้าแห่งประเทศไทย</orgName>  (<orgName>ธสน.</orgName>)  หรือ<orgName>เอ็กซิม  แบงก์</orgName>  และภาคเอกชน  ซึ่งประกอบด้วย  <orgName>สภาหอการค้าแห่งประเทศไทย</orgName>  <orgName>สภาอุตสาหกรรมแห่งประเทศไทย</orgName>  (<orgName>ส.อ.ท.</orgName>)  และ<orgName>สมาคมธนาคารไทย</orgName>.</p></body>
</news>
