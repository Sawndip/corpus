<teiHeader>
<fileDesc>
<titleStmt>
  <title>รัฐบาล จะทำลายลำไยอบแห้งปี 2546 และ2547 ทิ้งทั้งหมดเพื่อสร้างความมั่นใจให้ตลาดลำไย  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120287&tb=N255206  </bibl>
</sourceDesc>
</fileDesc>
</teiHeader>
<news>
<headline>รัฐบาล จะทำลายลำไยอบแห้งปี 2546 และ2547 ทิ้งทั้งหมดเพื่อสร้างความมั่นใจให้ตลาดลำไย</headline>
<lead>รองปลัด<orgName>กระทรวงเกษตรและสหกรณ์</orgName> ตรวจสอบโกดังเก็บลำไยอบแห้งปี 2546-2547 ที่จังหวัดเชียงใหม่ ระบุรัฐบาลจะทำลายทิ้งทั้งหมดหลังฤดูกาลลำไยนี้เพื่อสร้างความมั่นใจให้ตลาดลำไย</lead>
<neck></neck>
<body><p>นายธวัชชัย สำโรงวัฒนา รองปลัด<orgName>กระทรวงเกษตรและสหกรณ์</orgName>และคณะ เข้าตรวจสอบที่โกดัง อินเตอร์ แท่นทอง ตำบลบ้านกลาง อำเภอสันป่าตอง จังหวัดเชียงใหม่ เพื่อซึ่งเป็นโกดังเก็บลำไยปี 2546-2547 ในความดูแลขององค์การตลาดเพื่อเกษตรกร มีลำไยอบแห้งอยู่ในโกดังประมาณ 800 ตัน ซึ่งตามมติ<orgName>คณะรัฐมนตรี</orgName>จะให้นำลำไยอบแห้งปี 2546-2547 ทั้งหมดทุบทำลาย หรือบดอัดแท่ง หลังจากนั้นจะนำไปฝังกลบหรือเผา เนื่องจากลำไยที่เก็บไว้หมดสภาพและเป็นเชื้อรา โดยจะดำเนินการตั้งแต่เดือนกันยายนนี้เป็นต้นไป หลังหมดฤดูกาลของลำไยในฤดู โดยรองปลัด<orgName>กระทรวงเกษตรและสหกรณ์</orgName>กล่าวว่าขอให้มั่นใจในความโปร่งใส และตรวจสอบได้ เพราะจะดำเนินการอย่างรัดกุม โดยโกดังทั้งหมดจะมีผู้ถือกุญแจ 2 ฝ่าย ทั้งเจ้าหน้าที่องค์การตลาดเพื่อเกษตรกรและเจ้าของโกดัง การทำลายลำไยจะมีการติดเครื่อง GPS กับรถทุกคันที่บรรทุกลำไยพร้อมติดตั้งกล้องวงจรปิดที่โกดังทั้งหมดเพื่อไม่ให้มีการนำลำไยเก่าไปปลอมปนในตลาด เพื่อสร้างความมั่นใจให้ลูกค้าจะได้บริโภคลำไยที่มีคุณภาพไม่ปลอมปนด้วยลำไยเก่าอย่างเด็ดขาด</p> 
<p>สำหรับลำไยอบแห้งที่รัฐบาลรับจำนำไว้มีทั้งหมดประมาณ 60,000 ตัน ใน 59 โกดัง อยู่ในจังหวัดเชียงใหม่ ลำพูน ลำปาง และเชียงราย</p></body>
</news>
