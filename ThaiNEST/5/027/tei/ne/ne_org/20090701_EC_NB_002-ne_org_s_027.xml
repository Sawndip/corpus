<teiHeader>
<fileDesc>
<titleStmt>
  <title>ครม.ศก.มอบ ก.คมนาคม และ สนข.ปรับแผนแม่บทการพัฒนาระบบขนส่งทั้งระบบใหม่  </title>
  <author>นพศักดิ์ กุลสุจริต  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207010221&tb=N255207&return=ok&news_headline="%a4%c3%c1.%c8%a1.%c1%cd%ba%20%a1.%a4%c1%b9%d2%a4%c1%20%e1%c5%d0%20%ca%b9%a2.%bb%c3%d1%ba%e1%bc%b9%e1%c1%e8%ba%b7%a1%d2%c3%be%d1%b2%b9%d2%c3%d0%ba%ba%a2%b9%ca%e8%a7%b7%d1%e9%a7%c3%d0%ba%ba%e3%cb%c1%e8%20"  </bibl>
</sourceDesc>
</fileDesc>
</teiHeader>
<news>
<headline><orgName>ครม.ศก.</orgName>มอบ <orgName>ก.คมนาคม</orgName> และ <orgName>สนข.</orgName>ปรับแผนแม่บทการพัฒนาระบบขนส่งทั้งระบบใหม่</headline>
<lead><orgName>ที่ประชุมคณะรัฐมนตรีเศรษฐกิจ</orgName> มอบหมาย<orgName>กระทรวงคมนาคม</orgName>และ<orgName>สำนักนโยบายและแผนขนส่งและจราจร</orgName> หรือ <orgName>สนข.</orgName>ปรับแผนแม่บทการพัฒนาระบบขนส่งมวลชนทั้งระบบใหม่ ให้แล้วเสร็จภายในเดือนสิงหาคม ขณะที่ นายกรัฐมนตรี เร่งให้เปิดใช้แอร์พอร์ตลิงค์ให้ทันสิ้นปีนี้</lead>
<neck></neck>
<body><p>นายพุทธิพงษ์ ปุณณกันต์ กรรมการผู้ช่วยรัฐมนตรี เปิดเผยว่า <orgName>ที่ประชุมคณะรัฐมนตรีเศรษฐกิจ</orgName> ที่มี นายอภิสิทธิ์ เวชชาชีวะ นายกรัฐมนตรี เป็นประธาน มีมติให้<orgName>กระทรวงคมนาคม</orgName>กับ<orgName>สำนักนโยบายและแผนขนส่งและจราจร</orgName> หรือ <orgName>สนข.</orgName>กลับไปศึกษาแผนแม่บทการพัฒนาระบบรถไฟฟ้าขนส่งมวลชนทั้งระบบให้มีการขยายเส้นทางมากขึ้น รวมทั้งดูแลภาพรวมและงบประมาณการใช้จ่ายทั้งที่ได้ดำเนินการไปแล้วและยังไม่ได้ดำเนินการ ก่อนดำเนินการตามขั้นตอนที่เกี่ยวข้องต่อไป คาดว่าจะแล้วเสร็จได้ภายในเดือนสิงหาคมนี้ หลังจากนั้นจะนำเสนอต่อที่ประชุมคณะรัฐมนตรีพิจารณาต่อไป </p>
<p>กรรมการผู้ช่วยรัฐมนตรี กล่าวอีกว่า ในที่ประชุมวันนี้นายกรัฐมนตรียังแสดงความเป็นห่วงการเปิดเดินรถแอร์พอร์ตลิงค์ให้ทันในสิ้นปีนี้ พร้อมยืนยันให้เดินหน้าการตั้งบริษัทลูกเข้ามาบริหารจัดการแอร์พอร์ตลิงค์ ส่วนการพัฒนาระบบรางซึ่งส่วนใหญ่เป็นเรื่องพัฒนาโครงข่ายรถไฟทางคู่ โครงการก่อสร้างทางรถไฟระบบรางมาตรฐานชื่อมโยงกับต่างประเทศและการพัฒนาระบบรถไฟความเร็วสูงเชื่อมโยงระหว่าง 4 เมืองหลัก ได้แก่ นครราชสีมา พิษณุโลก ชลบุรี และเพชรบุรี นั้น ที่ประชุมได้ให้<orgName>กระทรวงคมนาคม</orgName> พิจารณาความเหมาะสมด้านการลงทุนและผลประโยชน์อย่างละเอียดโดยเฉพาะจุดที่จะใช้เชื่อมโยงระหว่างกัน </p></body>
</news>
