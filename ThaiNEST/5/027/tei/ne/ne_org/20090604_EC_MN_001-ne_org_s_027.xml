<teiHeader>
<fileDesc>
<titleStmt>
  <title>"กรณ์" ปัดตั้งธงเลขาฯ กบข.คนใหม่ เน้นหัวใจหลักดูแลสมาชิก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-04 12:35:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000062740  </bibl>
</sourceDesc>
</fileDesc>
</teiHeader>
<news>
<headline>"กรณ์" ปัดตั้งธงเลขาฯ กบข.คนใหม่ เน้นหัวใจหลักดูแลสมาชิก</headline>
<lead>“กรณ์” เผยเลขาฯ กบข.คนใหม่ ต้องมีคุณสมบัติในการประสานงานกับสมาชิก เพราะมีหลากหลายอาชีพ ทั้งทหาร ตำรวจ ครู ที่ต้องการผลตอบแทน-ความเสี่ยงที่แตกต่างกัน ปัดตั้งธง “พนิช-พิสิฐ” เป็นตัวเต็ง</lead>
<neck></neck>
<body><p>นายกรณ์ จาติกวณิช รัฐมนตรีว่าการ<orgName>กระทรวงการคลัง</orgName> กล่าวถึงความคืบหน้าในการการสรรหาเลขาธิการ <orgName>กองทุนบำเหน็จบำนาญข้าราชการ (กบข.)</orgName> แทนนายวิสิฐ ตันติสุนทร ที่ได้ลาออกจากตำแหน่งไปแล้ว โดยล่าสุด ตนเองได้มอบหมายให้คณะกรรมการ (บอร์ด) <orgName>กบข.</orgName>เป็นผู้ดำเนินการเรื่องนี้ โดยเห็นว่าบุคคลที่จะเข้ามารับตำแหน่งดังกล่าวนั้น นอกจากจะเป็นผู้มีความรอบรู้ด้านการลงทุนในตลาดทุนแล้ว จะต้องมีคุณสมบัติในการที่จะประสานงาน สื่อสารทำความเข้าใจกับสมาชิก <orgName>กบข.</orgName>ได้ เพราะมีข้าราชการที่หลากหลายอาชีพ</p>
       
       <p>รมว.<orgName>คลัง</orgName>กล่าวว่า ตอนนี้ตนเองยังไม่ขอให้ความเห็นต่อกระแสข่าวที่ระบุชื่อบุคคลที่เป็นตัวเต็งที่ได้รับการทาบทามเข้ารับตำแหน่ง ทั้งนายพนิช วิกิตเศรษฐ์ ผู้ช่วยรัฐมนตรีว่าการ<orgName>กระทรวงต่างประเทศ</orgName> อดีตรองผู้ว่าราชการ<orgName>กรุงเทพมหานคร</orgName> และนายพิสิฐ ลี้อาธรรม อดีตรัฐมนตรีช่วยว่าการ<orgName>กระทรวงการคลัง</orgName> และอดีตผู้บริหาร<orgName>ธนาคารกรุงเทพ จำกัด (มหาชน)</orgName> พร้อมระบุว่า ขณะนี้ไม่ได้มีการเจาะจงว่าต้องเป็นุบคคลใด และการสรรหาอาจจะต้องใช้เวลาอีกระยะหนึ่ง</p>
       
      <p> สำหรับหน้าที่หลักของเลขาฯ กบข.คนใหม่ รมว.<orgName>คลัง</orgName> กำหนดเสปกว่าต้องไม่ใช่แค่คนที่บริหารกองทุนเท่านั้น แต่ต้องมีความสามารถในแง่การประสานงานกับบุคคลด้วย เนื่องจาก <orgName>กบข.</orgName>มีสมาชิกเป็นล้านคน มีอาชีพหลากหลาย ทั้งครู ทหาร ตำรวจ จึงต้องมีทักษะในการสื่อสารเป็นเรื่องสำคัญ พร้อมยืนยันว่า ตนเองไม่ได้ตั้งธงว่าต้องเป็น 2 คนนี้ และเป็นเรื่องของบอร์ดที่จะพิจารณาเอง</p>
       
     <p>  รมว.<orgName>คลัง</orgName> กล่าวว่า การตรวจสอบพฤติกรรมการซื้อขายหุ้นของนายวิสิฐอดีต เลขาฯ <orgName>กบข.</orgName>นั้น ได้มีการตั้งคณะกรรมการขึ้นมาตรวจสอบแล้ว เพื่อพิจารณาความผิดที่อาจเข้าข่ายความผิด ตาม พ.ร.บ.หลักทรัพย์และ<orgName>ตลาดหลักทรัพย์</orgName> ซึ่งอาจไม่ได้ทำผิดกฎหมาย แต่อาจจะเป็นการผิดวินัย</p>
       
       <p>“พนักงานองค์กรแบบนี้จะมาซื้อขายหุ้น ทำแบบนี้เป็นไปไม่ได้ ดูแล้วแม้ไม่ได้ทำผิดกฎหมาย แต่อาจจะผิดวินัย ตอนนี้ใครจะพูดจะทำอะไรต้องระวัง เพราะเป็นเรื่องละเอียดอ่อน”</p></body>
</news>
