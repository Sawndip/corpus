<teiHeader>
<fileDesc>
<titleStmt>
  <title>BLSยังไม่มีพอร์ตรอแบงก์แม่ตัดสินรับควบรวมไม่ง่าย  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=102&nid=42063  </bibl>
</sourceDesc>
</fileDesc>
</teiHeader>
<news>
<headline><orgName>BLS</orgName>ยังไม่มีพอร์ตรอแบงก์แม่ตัดสินรับควบรวมไม่ง่าย</headline>
<lead></lead>
<neck></neck>
<body><p>นายพิเชษฐ สิทธิอำนวย กรรมการผู้อำนวยการ <orgName>บมจ. หลักทรัพยบัวหลวง</orgName> (<orgName>BLS</orgName>) เปิดเผยว่า ในเวลานี้บริษัทไม่มีนโยบายที่จะตั้งพอร์ตลงทุน เพราะ<orgName>บมจ.ธนาคารกรุงเทพ</orgName> (<orgName>BBL</orgName>) ซึ่งเป็นบริษัทแม่ยังไม่สนับสนุนในเรื่องดังกล่าว แต่หากจำเป็นต้องมีพอร์ตลงทุนอาจต้องระดมทุนเพิ่มภายใน 1-2 ปี จากปัจจุบันที่มีทุนประมาณ 300 ล้านบาท </p>

<p>ทั้งนี้การที่<orgName>บริษัทหลักทรัพย์</orgName>มีพอร์ตลงทุนเอง จะส่งผลให้ปริมาณการซื้อขายเพิ่มสูงขึ้นและส่งผลให้<orgName>บริษัทหลักทรัพย์</orgName>ที่มีพอร์ตลงทุนมีมาร์เก็ตแชร์เพิ่มขึ้น แม้ว่ามาร์เก็ตแชร์จากรายได้ค่านายหน้าหลักทรัพย์จะไม่ใช่เครื่องชี้วัดความสามารถในการทำธุรกิจของ<orgName>บริษัทหลักทรัพย์</orgName>เหมือนในอดีตก็ตาม</p>

<p>ส่วนการควบรวมกิจการกับบริษัทอื่นๆ นั้น ทาง <orgName>BLS</orgName> ไม่ได้ปิดกั้นในการควบรวมกิจการ แต่ทั้งนี้การควบรวมต้องอยู่บนเงื่อนไขที่บริษัทฯต้องเป็นแกนนำในการควบรวม เพราะ<orgName>BBL</orgName> ซึ่งเป็นผู้ถือหุ้นใหญ่ยังต้องการจะถือหุ้นใหญ่ในสัดส่วนร้อยละ 50 ขึ้นไปภายหลังการควบรวม โดยปัจจุบัน <orgName>BBL</orgName> มีสัดส่วนถือหุ้นอยู่ที่ร้อยละ 56 โดยจะจะพิจารณาจากเงื่อนไขในการควบรวม ซึ่งอาจไม่ง่ายเท่ากับ<orgName>บริษัทหลักทรัพย์</orgName>รายอื่น เนื่องจาก <orgName>BBL</orgName> เป็นบริษัทแม่ และพิจารณาจากความเหมาะสมของ<orgName>บริษัทหลักทรัพย์</orgName>รายอื่นที่จะเข้ามาว่ามีความเหมาะสมของธุรกิจ ซึ่งจะต้องช่วยตอบสนองธุรกิจให้ดีขึ้น</p>

          <p>ส่วนผลประกอบการในไตรมาส 2/52 น่าจะปรับตัวดีขึ้นจากไตรมาส 1 ตามทิศทางเดียวกับปริมาณการซื้อขายที่เพิ่มขึ้นจากไตรมาส 1 โดยปริมาณการซื้อขายในไตรมาสที่ 2 เฉลี่ยอยู่ที่ 2.1 หมื่นล้านบาทต่อวัน และหากประเมินผลประกอบการในช่วง 6 เดือนน่าจะอยู่ในเกณฑ์ดี ส่วนทั้งปีคาดว่าผลประกอบการน่าจะไม่ดีเท่ากับปีที่แล้ว แต่หวังว่าสถานการณ์ในช่วงครึ่งปีหลังน่าจะดีขึ้นจากไตรมาส 1 แต่ยังคงกังวลว่าอาจจะดีไม่เท่าไตรมาส 2 ที่ปริมาณการซื้อขายค่อนข้างหนาแน่น</p></body>
</news>
