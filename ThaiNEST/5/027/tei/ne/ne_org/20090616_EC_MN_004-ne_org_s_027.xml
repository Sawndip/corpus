<teiHeader>
<fileDesc>
<titleStmt>
  <title>ซอฟต์แวร์ไทยบุก “เวียดนาม” โชว์โซลูชั่นแก้วิกฤตสถาบันการเงิน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 15:57:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000067941  </bibl>
</sourceDesc>
</fileDesc>
</teiHeader>
<news>
<headline>ซอฟต์แวร์ไทยบุก “เวียดนาม” โชว์โซลูชั่นแก้วิกฤตสถาบันการเงิน</headline>
<lead><orgName>กรมส่งเสริมการส่งออก</orgName> จัดคณะผู้แทนการค้าไทยเข้าทำตลาดเฉพาะ (นิชมาร์เก็ต) ในธุรกิจซอฟท์แวร์เพื่อวางระบบและพัฒนาโปรแกรมคอมพิวเตอร์มูลค่า 400 ล้านบาท หลังเชื่อมั่นศักยภาพตลาดเวียดนามและญี่ปุ่น พร้อมทำการตลาดต่อเนื่อง หวังตอกย้ำความจริงใจผู้ประกอบการไทยรุกตลาดซอฟฟแวร์อย่างจริงจัง</lead>
<neck></neck>
<body><p>น.ต.หญิง จุฑารัตน์ นาคธน นักวิชาการพาณิชย์ ระดับชำนาญการ <orgName>สำนักส่งเสริมธุรกิจบริการ</orgName> <orgName>กรมส่งเสริมการส่งออก</orgName> เปิดเผยในการสัมมนาเรื่อง ”เคล็ด (ไม่) ลับอุตสาหกรรมซอฟท์แวร์ไทยปักธงรบในเวียดนามประลองสนามที่ญี่ปุ่น” ว่า<orgName>กรมส่งเสริมการส่งออก</orgName>ประสบความสำเร็จในการจัดคณะผู้แทนการค้าไทยเข้าทำตลาดเฉพาะ (นิชมาร์เก็ต) ในธุรกิจซอฟท์แวร์เพื่อวางระบบและพัฒนาโปรแกรมคอมพิวเตอร์มีมูลค่าถึง 400 ล้านบาท และปีนี้ยังทำการตลาดต่อเนื่อง เพื่อให้เวียดนามเห็นถึงศักยภาพและความจริงจังในการเจาะตลาดเฉพาะ ซึ่งถือว่ามีแนวโน้มที่ดีมาก</p>
       
       <p>“กรมส่งเสริมให้ผู้ประกอบการไทยไปลงทุนทำตลาดต่างประเทศ เพราะเชื่อในแนวคิดที่ว่าการทำตลาดได้อย่างถาวรจะดีกว่าการกดดันด้วยเป้าหมายเป็นตัวเลขสูงแล้วทำไม่ได้ตามเป้า ประกอบกับหน่วยงานภาครัฐ-เอกชนทำงานกันเป็นทีมเวิร์ค มีการประสานงาน-วิเคราะห์ข้อมูลในเชิงลึก จนเชื่อว่าแนวทางการทำตลาดในอุตสาหกรรมนี้จะประสบความสำเร็จได้เป็นอย่างดี”</p>
       
       <p>นายเฉลิมพล ปุณณทก นายก<orgName>สมาคมการส่งออกอุตสาหกรรมซอฟแวร์ไทย</orgName> กล่าวว่า ในปีนี้จะเข้าทำตลาดซ้ำในเวียดนามและญี่ปุ่นเช่นเดิม เพื่อตอกย้ำถึงการทำตลาดอย่างจริงจัง ซึ่งถือเป็นจุดสำคัญมากในการสร้างความจริงใจในการทำตลาด และปีนี้จะทำตลาดเพื่อนบ้านอาเซียนมากขึ้น โดยเน้นฟิลิปปินส์และอินโดนีเซีย ซึ่งมีการศึกษาตลาดมากระยะหนึ่งแล้ว</p>
       
       <p>“ตลาดในแต่ละประเทศมีความแตกต่างกัน เมื่อศึกษาข้อมูลพื้นฐานจนเข้าใจถ่องแท้แล้ว ต้องวางตำแหน่งสินค้าบริการของไทยให้เหมาะสมกับตลาดที่สำคัญการหาผู้ร่วมทุน (พาทเนอร์) รายแรกสำคัญมาก เพราะจะหมายถึงการได้เพื่อนร่วมธุรกิจที่จะต้องทำงานกันในระยะยาว ซึ่งเมื่อเข้าทำตลาดได้อย่างเป็นระบบแล้ว จะเห็นถึงคุณภาพของคน<orgName>ไทย</orgName>และประสิทธิภาพของการวางระบบโซลูชั่นในซอฟแวร์ไทย”</p>
       
       <p>นอกจากนี้เทคนิคในการทำตลาดอีกด้านหนึ่ง คือการประชาสัมพันธ์ความสำเร็จ เพราะเมื่อรู้ว่าสินค้าของไทยอยู่ในระดับช่องทางใดแล้ว ต้องทำตัวเป็นผู้นำตลาดในช่องทางนั้นอย่างชัดเจน รวมถึงการสร้างลูกเล่นทางการตลาดเพื่อทำตัวให้เป็นข่าว จะได้การประชาสัมพันธ์ที่ดีและน่าเชื่อถือ เช่นการวางตัวให้ซอฟแวร์จากประเทศไทยเป็นผู้แก้วิกฤตสถาบันการเงินในระบบธนาคารของเวียดนาม เป็นต้น</p></body>
</news>
