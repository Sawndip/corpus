<teiHeader>
<fileDesc>
<titleStmt>
  <title>รองนายกฯ ชี้ มาตรการระบายสินค้าเกษตรในระบบการประกันราคา รัฐจะกำหนดราคาที่ต่ำกว่าราคาตลาด  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207170110&tb=N255207&return=ok&news_headline="%c3%cd%a7%b9%d2%c2%a1%cf%20%aa%d5%e9%20%c1%d2%b5%c3%a1%d2%c3%c3%d0%ba%d2%c2%ca%d4%b9%a4%e9%d2%e0%a1%c9%b5%c3%e3%b9%c3%d0%ba%ba%a1%d2%c3%bb%c3%d0%a1%d1%b9%c3%d2%a4%d2%20%c3%d1%b0%a8%d0%a1%d3%cb%b9%b4%c3%d2%a4%d2%b7%d5%e8%b5%e8%d3%a1%c7%e8%d2%c3%d2%a4%d2%b5%c5%d2%b4%20%20"  </bibl>
</sourceDesc>
</fileDesc>
</teiHeader>
<news>
<headline>รองนายกฯ ชี้ มาตรการระบายสินค้าเกษตรในระบบการประกันราคา รัฐจะกำหนดราคาที่ต่ำกว่าราคาตลาด</headline>
<lead>รองนายกรัฐมนตรี ระบุ มาตรการการระบายสินค้าเกษตรในระบบการประกันราคา รัฐจะกำหนดราคาที่ต่ำกว่าราคาตลาด และเป็นราคาเดียวกับราคาส่งออก พร้อมกับใช้ระบบการรับจำนำในราคาที่ต่ำกว่าตลาด เป็นมาตรการเสริมควบคู่ไปด้วย</lead>
<neck></neck>
<body><p>นายกอร์ปศักดิ์ สภาวสุ รองนายกรัฐมนตรี กล่าวภายหลังเป็นประธานเปิดการเสวนาเชิงวิชาการ เรื่อง จำนำ ประกันราคาแก้ปัญหาสินค้าเกษตรไทย ณ มหาวิทยาลัยเกษตรศาสตร์ ว่า ในระบบประกันราคาสินค้าเกษตรขณะนี้ ในส่วนของการประกันราคามันสำปะหลังและข้าวโพด มีความพร้อมในการดำเนินการแล้ว คาดว่าภายใน 2 สัปดาห์นี้จะสามารถดำเนินการประกาศราคาประกันของพืชทั้งสองชนิดได้ ซึ่งรัฐบาลได้สรุปราคาประกันข้าวโพดไว้ที่ 7 บาท 10 สตางค์ และมันสำปะหลัง 1 บาท 70 สตางค์ ทั้งนี้มาตรการการระบายสินค้าเกษตรดังกล่าว คาดว่าราคาจำหน่ายจะต่ำกว่าราคาตลาด เนื่องจากจะต้องมีการนำไปจำหน่ายต่ออีกทอด อย่างไรก็ตามการประกาศราคาประกันสินค้าเกษตรในส่วนของข้าวโพดและมันสำปะหลัง จะมีการประกาศาคาอ้างอิงในทุก 15 วัน โดยหากพ่อค้าไม่รับซื้อในราคาดังกล่าว รัฐก็จะเข้าไปแทรกแซง โดยการรับจำนำในราคาที่ต่ำกว่าตลาดเป็นมาตรการเสริม ควบคู่ไปกับการประกันราคา ซึ่งมาตรการดังกล่าวจะไม่ส่งผลต่อการขาดทุน เพราะเป็นราคาที่รัฐบาลสามารถส่งออกได้ </p>
<p>สำหรับมาตรการการประกันราคาข้าว ขณะนี้ยังไม่ได้ข้อสรุปของราคาประกัน คาดว่าภายหลังจากการประชุมหารือของ<orgName>คณะกรรมการนโยบายข้าวแห่งชาติ</orgName>ในวันนี้ จะมีการสรุปราคาประกันราคาข้าวที่ชัดเจน และจะมีการแถลงข่าวให้ประชาชนได้รับทราบต่อไป </p></body>
</news>
