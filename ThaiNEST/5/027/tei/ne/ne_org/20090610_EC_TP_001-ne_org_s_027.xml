<teiHeader>
<fileDesc>
<titleStmt>
  <title>ออมสินเขย่าสินเชื่อบ้าน ท้าชนคู่แข่งชูดอก1.25%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/100609/6010  </bibl>
</sourceDesc>
</fileDesc>
</teiHeader>
<news>
<headline><orgName>ออมสิน</orgName>เขย่าสินเชื่อบ้าน ท้าชนคู่แข่งชูดอก1.25%</headline>
<lead></lead>
<neck></neck>
<body><p>นายเลอศักดิ์  จุลเทศ  ผู้อำนวยการ<orgName>ธนาคารออมสิน</orgName>  เปิดเผยว่า  <orgName>ออมสิน</orgName>มีแนวคิดจะช่วยแบ่งเบาภาระค่าใช้จ่ายด้านที่อยู่อาศัยให้กับลูกค้าในภาวะเศรษฐกิจตกต่ำด้วยการเสนออัตราดอกเบี้ยสินเชื่อเคหะรูปแบบใหม่   โดยคิดดอกเบี้ยคงที่ปีแรกเพียง   1.25%  ต่อปี  ปีที่   2  คิดอัตราดอกเบี้ยเงินกู้ขั้นต่ำประเภทเงินกู้ที่มีระยะเวลา  หรือ  MLR  (ปัจจุบันอยู่ที่  5.85%  ต่อปี)  ลบ  2  หรือเท่ากับ  3.85%  ต่อปี  และปีที่  3  เป็นต้นไปจนครบสัญญาเงินกู้คิดอัตราดอกเบี้ย  MLR  ลบ  0.5  หรือเท่ากับ  5.35%  ต่อปี  ทั้งนี้  มีผลตั้งแต่บัดนี้เป็นต้นไป </p>

    <p> ทั้งนี้  ผู้สนใจและลูกค้าเดิมของ<orgName>ธนาคารออมสิน</orgName>  สามารถยื่นกู้สินเชื่อเคหะและใช้บริการอัตราดอกเบี้ยใหม่นี้ได้ทันที</p>

     <p>นอกจากนี้  <orgName>ธนาคารออมสิน</orgName>ได้เปิดให้บริการสินเชื่อเคหะเพื่อไถ่ถอนจำนอง  (รีไฟแนนซ์)  ทั้งที่ดินพร้อมอาคารและห้องชุดจากสถาบันการเงินเดิม  เพียงผู้กู้มีเงินเดือนหรือรายได้ประจำ  ไม่มีประวัติผิดนัดชำระหนี้ช่วง  1  ปีที่ผ่านมา  และไม่มีหนี้ค้างชำระ  โดยผู้กู้จะได้วงเงินกู้เท่ากับยอดหนี้คงเหลือจากสถาบันการเงินเดิม   พร้อมทั้งได้รับวงเงินกู้เพิ่มเติมสำหรับนำไปเป็นค่าใช้จ่าย  ซ่อมแซม  ต่อเติม  ตกแต่ง  หรือซื้ออุปกรณ์เครื่องใช้ภายในบ้าน  ในวงเงินสูงสุด  95%  ของราคาประเมินหลักทรัพย์ใหม่  ระยะเวลาชำระคืนเงินกู้สูงสุดไม่เกิน  30  ปี  ส่วนการชำระคืนวงเงินกู้เพิ่มเติมสูงสุดไม่เกิน   15  ปี  ทั้งนี้  <orgName>ธนาคาร</orgName>จะคิดอัตราดอกเบี้ยเท่ากับอัตราดอกเบี้ยสินเชื่อเคหะ.</p></body>
</news>
