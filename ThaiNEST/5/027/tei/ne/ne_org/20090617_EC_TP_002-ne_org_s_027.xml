<teiHeader>
<fileDesc>
<titleStmt>
  <title>สอท.-บสย.ตั้งทีมดิ้นสินเชื่อSME  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/170609/6356  </bibl>
</sourceDesc>
</fileDesc>
</teiHeader>
<news>
<headline><orgName>สอท.</orgName>-<orgName>บสย.</orgName>ตั้งทีมดิ้นสินเชื่อSME</headline>
<lead></lead>
<neck></neck>
<body><p>นายธนิต  โสรัตน์  รองประธาน<orgName>สภาอุตสาหกรรมแห่งประเทศไทย</orgName>  (<orgName>ส.อ.ท.</orgName>)   เปิดเผยภายหลังหารือกับนายพิชิต  อัคราทิตย์  ประธานคณะกรรมการ<orgName>บรรษัทประกันสินเชื่ออุตสาหกรรมขนาดย่อม</orgName>  (<orgName>บสย.</orgName>)  ว่า  <orgName>ส.อ.ท.</orgName>และ  <orgName>บสย.</orgName>ทำบันทึกข้อตกลง  (เอ็มโอยู)   ในการค้ำประกันสินเชื่อให้สมาชิก  <orgName>ส.อ.ท.</orgName>  และตั้งคณะทำงานเพื่อกำหนดรายละเอียดข้อตกลง  ซึ่งจะเร่งให้มีการลงนามภายในเดือน  ก.ค.นี้  เพื่อแก้ปัญหาผู้ประกอบการเอสเอ็มอีขาดสภาพคล่อง  เพราะไม่สามารถขอสินเชื่อจากธนาคาร  เนื่องจากมีหลักทรัพย์ค้ำประกันไม่เพียงพอ  และเอสเอ็มอีบางรายมีปัญหาหนี้เสีย  (เอ็นพีแอล)</p>

     <p>ทั้งนี้  เดิม  <orgName>ส.อ.ท.</orgName>ต้องการให้  <orgName>บสย.</orgName>ค้ำประกันสินเชื่อเป็นกลุ่ม  และถ้าเอสเอ็มอีรายใดเป็นเอ็นพีแอลจะร่วมกันหาวิธีขอสินเชื่อ </p>

     <p>ปัจจุบัน  <orgName>บสย.</orgName>ค้ำประกันให้เอสเอ็มอี  20%  ของวงเงินสินเชื่อ  และส่วนที่เหลือผู้กู้ต้องค้ำประกันเอง  โดยวงเงินที่  <orgName>บสย.</orgName>เข้าไปค้ำประกันไม่เกิน  20  ล้านบาท  และ  <orgName>ส.อ.ท.</orgName>จะขอให้วงเงินกู้ที่ไม่เกิน   20  ล้านบาท  ไม่ต้องใช้หลักทรัพย์ค้ำประกัน  คิดอัตราดอกเบี้ย   1.75%  ต่อปี  เป็นเวลา  5  ปี  โดยให้  <orgName>บสย.</orgName>ค้ำประกันสินเชื่อทั้งหมด  ซึ่ง  <orgName>ส.อ.ท.</orgName>กำลังหารือกับธนาคารของรัฐ  เช่น  <orgName>ธนาคารออมสิน</orgName>  เพื่อขอความร่วมมือในการปล่อยสินเชื่อที่มี  <orgName>บสย.</orgName>ค้ำประกันให้เอสเอ็มอี</p>

     <p>นายสมมาต  ขุนเศรษ  รองเลขาธิการ  <orgName>ส.อ.ท.</orgName>  กล่าวว่า  นายสันติ  วิลาสศักดานนท์  ประธาน  <orgName>ส.อ.ท.</orgName>  จะเข้าพบนางธาริษา  วัฒนเกษ  ผู้ว่าการ<orgName>ธนาคารแห่งประเทศไทย</orgName>   (<orgName>ธปท.</orgName>)   ในวันที่  19  มิ.ย.  เพื่อรับฟังนโยบายด้านการเงินในการฟื้นฟูเศรษฐกิจ  และขอหารือเรื่องการปล่อยสินเชื่อของธนาคารพาณิชย์   รวมทั้งอัตราแลกเปลี่ยน  เพราะเงินบาทมีแนวโน้มแข็งค่าอย่างต่อเนื่อง  ถ้า  <orgName>ธปท.</orgName>เห็นว่าการส่งออกมีความสำคัญในการฟื้นตัวของเศรษฐกิจไทย  ก็ควรเข้ามาดูอัตราแลกเปลี่ยนให้เหมาะสม.</p></body>
</news>
