<teiHeader>
<fileDesc>
<titleStmt>
  <title>นายกฯย้ำคมนาคมเร่งดำเนินการ'แอร์พอร์ตลิงค์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-01 14:24:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=310&contentID=6030  </bibl>
</sourceDesc>
</fileDesc>
</teiHeader>
<news>
<headline>นายกฯย้ำ<orgName>คมนาคม</orgName>เร่งดำเนินการ'แอร์พอร์ตลิงค์'</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (1 ก.ค.) นายพุฒิพงศ์ ปุณณกัณฑ์ ผู้ช่วยรัฐมนตรีประจำ<orgName>สำนักนายกรัฐมนตรี</orgName> เปิดเผยว่า <orgName>ที่ประชุมคณะกรรมการรัฐมนตรีเศรษฐกิจ</orgName>ในวันนี้ ได้สั่งการให้<orgName>กระทรวงคมนาคม</orgName>กลับไปจัดทำแผนแม่บทเกี่ยวกับการพัฒนาระบบขนส่งทางรางใหม่ทั้งหมด ทั้งระบบขนส่งทางรถไฟ ระบบขนส่งมวลชนทางราง ระบบขนส่งมวลชนในเขต กทม.และปริมณฑล เนื่องจากโครงการต่าง ๆ ที่นำมาเสนอให้คณะรัฐมนตรีเศรษฐกิจพิจารณาวันนี้ ยังไม่ครอบคลุมและเชื่อมโยงกัน รวมทั้งบางเส้นทางยังไม่ปรากฎอยู่ในแผนแม่บททั้งฉบับใหม่และฉบับเก่า จึงเห็นว่า ควรให้<orgName>สำนักงานนโยบายและแผนการขนส่งและจราจร</orgName> (<orgName>สนข.</orgName>) และ<orgName>กระทรวงคมนาคม</orgName> ไปทำแผนแม่บทฉบับใหม่ที่อยู่ระหว่างดำเนินการให้แล้วเสร็จภายในเดือน ส.ค.ให้เรียบร้อยก่อน แล้วนำเสนอให้ <orgName>ครม.</orgName>พิจารณาต่อไป</p>

<p>นอกจากนี้ นายพุฒิพงศ์ กล่าวว่า นายกรัฐมนตรียังย้ำให้<orgName>กระทรวงคมนาคม</orgName>เร่งดำเนินการเรื่องโครงการแอร์พอร์ตลิงค์ โดยต้องพยายามทำให้แล้วเสร็จภายในปีนี้ ไม่ให้ผิดพลาดไปจากแผนเดินที่กำหนดไว้ เพื่อไม่ให้มีผลต่ออุตสาหกรรมการท่องเที่ยวและการลงทุนในประเทศ เนื่องจากที่ผ่านมาการโรดโชว์ประเทศได้เสนอให้ทุกประเทศทราบว่า โครงการนี้จะแล้วเสร็จภายในสิ้นปี 2552 ขณะเดียวกันนายกรัฐมนตรียังย้ำเรื่องการจัดตั้งบริษัทเดินรถตามมติ <orgName>ครม.</orgName>เหมือนดิม แต่ให้หาเจ้าภาพไปทำความเข้าใจกับ<orgName>สหภาพรถไฟ</orgName>ให้เรียบร้อย เพื่อชี้แจงเรื่องสิทธิต่าง ๆ ที่ควรจะได้.</p></body>
</news>
