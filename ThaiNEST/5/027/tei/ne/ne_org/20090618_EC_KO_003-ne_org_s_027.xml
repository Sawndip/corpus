<teiHeader>
<fileDesc>
<titleStmt>
  <title>ททท.ร่วมเอกชนโรดโชว์เกาหลี-จีน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090618/17441/%e0%b8%97%e0%b8%97%e0%b8%97.%e0%b8%a3%e0%b9%88%e0%b8%a7%e0%b8%a1%e0%b9%80%e0%b8%ad%e0%b8%81%e0%b8%8a%e0%b8%99%e0%b9%82%e0%b8%a3%e0%b8%94%e0%b9%82%e0%b8%8a%e0%b8%a7%e0%b9%8c%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b8%88%e0%b8%b5%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><orgName>ททท.</orgName>ร่วมเอกชนโรดโชว์เกาหลี-จีน</headline>
<lead><orgName>ททท.</orgName>ผนึกเอกชนโรดโชว์กระตุ้นท่องเที่ยว จับมือกลุ่มวิชาชีพแพทย์ ส่งเสริมท่องเที่ยวเพื่อสุขภาพ เจาะกลุ่มคนเกาหลีใต้นิยมทำศัลยกรรม ขณะที่จัดงานแต่งงานแบบไทยในจีน</lead>
<neck></neck>
<body><p>นายวีระศักดิ์ โควสุรัตน์ ประธานกรรมการ<orgName>การท่องเที่ยวแห่งประเทศไทย</orgName> (<orgName>ททท.</orgName>) เปิดเผยว่า ตัวเลขนักท่องเที่ยวช่วง 3 เดือนแรกของปี 2552 มีจำนวนนักท่องเที่ยวของ 3 ประเทศหลักลดลงอย่างมาก ได้แก่ เกาหลี ลดลง 49% ฮ่องกง ลดลง 56% และแอฟริกาใต้ ลดลง 48% ส่วนนักท่องเที่ยวผ่านสนามบินสุวรรณภูมิมากสุด 3 อันดับแรก ได้แก่ <orgName>ญี่ปุ่น</orgName> <orgName>อังกฤษ</orgName> และ<orgName>จีน</orgName>กับ<orgName>สหรัฐ</orgName> ก็มีจำนวนลดลงทั้งสิ้น โดยเฉพาะ<orgName>ญี่ป่น</orgName>ลดลง 20-30% <orgName>จีน</orgName>ลดลง 35-49%</p>

 <p>ทั้งนี้ เพื่อกระตุ้นนักท่องเที่ยวให้เข้ามาต่อเนื่อง <orgName>ททท.</orgName> มีกลยุทธ์ระยะสั้น ในการดึงกลุ่มนักท่องเที่ยวกลับมาในตลาดประเทศไทยแล้ว โดย<orgName>ตลาดเกาหลี</orgName> จะร่วมกับกลุ่มวิชาชีพแพทย์ เตรียมส่งเสริมการท่องเที่ยวเพื่อสุขภาพและบุคลิกภาพ โดยจัดงานโรดโชว์ ไทยแลนด์ เมดิคัล ทัวริสม์ เทรด โชว์ 2009 ที่กรุงโซล ประเทศเกาหลีใต้ ในวันที่ 22 มิถุนายนนี้ กลุ่มเป้าหมายหลักเป็นคนเกาหลีใต้ซึ่งสนใจการทำศัลยกรรมสูง โดยจะเน้นการนำเสนอเทคโนโลยีและความคุ้มค่า ที่ค่าบริการของไทยต่ำกว่าประเทศอื่นตั้งแต่ 50% ขึ้นไป อีกทั้งยังมีจุดเด่นด้านการบริการ</p>

 <p>นอกจากนี้ ยังเตรียมเดินทางไปสร้างความมั่นใจใน<orgName>ตลาดจีน</orgName>ร่วมกับนายกรัฐมนตรี วันที่ 24-27 มิถุนายนนี้ ซึ่ง <orgName>ททท.</orgName>จะใช้ประเพณีงานแต่งงานของ<orgName>ไทย</orgName>ไปจูงใจนักท่องเที่ยวคน<orgName>จีน</orgName> โดยร่วมกับ<orgName>บริษัท หนานหู จำกัด</orgName> เอเย่นต์ทัวร์รายใหญ่ของ<orgName>จีน</orgName> จำลองงานแต่งงานแบบ<orgName>ไทย</orgName>ในงานโรดโชว์ครั้งนี้ และยังเตรียมสนับสนุนการจัดพิธีแต่งงานแบบ<orgName>ไทย</orgName>ให้แก่คู่รักคนจีนกว่า 60 คู่ที่ประเทศไทย เพื่อเป็นการต่อยอดการทำตลาดอีกด้วย</p>

 <p>ส่วนแผนกระตุ้นท่องเที่ยวระยะยาว เมื่อวันที่ 17 มิถุนายน ที่ผ่านมา <orgName>ททท.</orgName>ยังได้เชิญหน่วยงานภาครัฐและเอกชนมาหารือกลุ่มย่อย เพื่อรับฟังความคิดเห็นก่อนที่ <orgName>ททท.</orgName>จะจัดทำแผนการตลาดในปี 2553 ในสัปดาห์หน้าด้วย</p></body>
</news>
