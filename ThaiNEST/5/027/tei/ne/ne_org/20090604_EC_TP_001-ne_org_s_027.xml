<teiHeader>
<fileDesc>
<titleStmt>
  <title>บี้ระนองรักษ์ เคลียร์พิพาท ทีโอที-กสทฯ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/040609/5702  </bibl>
</sourceDesc>
</fileDesc>
</teiHeader>
<news>
<headline>บี้ระนองรักษ์ เคลียร์พิพาท <orgName>ทีโอที</orgName>-<orgName>กสทฯ</orgName></headline>
<lead></lead>
<neck></neck>
<body><p>นายกอร์ปศักดิ์  สภาวสุ  รองนายกรัฐมนตรี  ในฐานะประธาน<orgName>คณะกรรมการกำกับนโยบายรัฐวิสาหกิจ  (กนร.)</orgName>  กล่าวว่า  ที่ประชุม  ครม.มีมติเห็นชอบการเริ่มแผนธุรกิจเพื่อพลิกฟื้นฐานะทางการเงินของ  <orgName>บมจ.ทีโอที</orgName>  และ  <orgName>บมจ.กสท  โทรคมนาคม</orgName>  โดยมอบหมายให้รัฐมนตรีต้นสังกัดไปเร่งดำเนินการในเรื่องต่างๆ  ได้แก่  1.การแก้ปัญหาข้อพิพาทระหว่างรัฐวิสาหกิจ  2  แห่งนี้กับเอกชน  2.การแก้ไขสัญญาระหว่างรัฐวิสาหกิจ  2  แห่งนี้กับบริษัทเอกชน  ตามที่<orgName>สำนักงานคณะกรรมการกฤษฎีกา</orgName>ได้เคยตีความไว้ว่า  ต้องแก้ไขให้เป็นไปพระราชบัญญัติว่าด้วยการให้เอกชนเข้าร่วมงานหรือดำเนินการในกิจการของรัฐ  พ.ศ.2535 </p>

     <p>"ได้ชี้แจง  <orgName>ครม.</orgName>ว่าในกรณีแรกถ้าแพ้คดีรัฐอาจต้องเสียเงินถึง  5  หมื่นล้านบาท  ดังนั้นทั้ง  2  หน่วยงาน  ต้องเตรียมรับมือ  ขณะที่การแก้ไขสัญญาพบว่าผ่านมา  2  ปีแล้วยังไม่มีการทำอะไร  ดังนั้น  หลัง  <orgName>ครม.</orgName>เห็นชอบแล้วรัฐมนตรีที่รับผิดชอบดูแล  2  หน่วยงานนี้ก็ต้องไปเร่งดำเนินการ  ทั้งนี้  ต้องยอมรับว่าเมื่อเป็นคดีกันแล้ว  เอกชนจะไม่จ่ายพวกค่าแอคเซจชาร์จต่างๆ  แต่<orgName>กรมสรรพากร</orgName>ยังเก็บภาษีอยู่  ตรงนี้<orgName>กระทรวงการคลัง</orgName>และรัฐมนตรีผู้ดูแลรัฐวิสาหกิจก็ต้องเร่งไปเจรจา"  นายกอร์ปศักดิ์กล่าว</p>

    <p> นายกอร์ปศักดิ์  กล่าวอีกว่า  สำหรับการลงทุนโครงการ  3  จีนั้น  ทาง  <orgName>กนร.</orgName>ยืนยันต่อ  <orgName>ครม.</orgName>ว่าไม่ว่าจะลงทุนอย่างไร  ต้องดำเนินการให้สอดคล้องกับแนวทางของ<orgName>คณะกรรมการกำกับกิจการโทรคมนาคมแห่งชาติ  (กทช.)</orgName>  ด้วย  และต้องพิจารณาให้สามารถแข่งขันกับเอกชนให้ได้ด้วย  ซึ่งตรงนี้รัฐมนตรีที่กำกับดูแลต้องไปดูแลเช่นเดียวกัน.</p></body>
</news>
