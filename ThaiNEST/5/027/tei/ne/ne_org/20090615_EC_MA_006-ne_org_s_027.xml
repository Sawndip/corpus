<teiHeader>
<fileDesc>
<titleStmt>
  <title>สหรัฐประชุมเลียน"ดาวอส"ค้นทิศศก.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ecb01150652&sectionid=0141&day=2009-06-15  </bibl>
</sourceDesc>
</fileDesc>
</teiHeader>
<news>
<headline><orgName>สหรัฐ</orgName>ประชุมเลียน"ดาวอส"ค้นทิศศก.</headline>
<lead></lead>
<neck></neck>
<body><p><orgName>เอเอฟพี</orgName>รายงานว่า ในวันจันทร์ที่ 15 มิถุนายน สโมสรเศรษฐกิจดีทรอยต์ ซึ่งเป็นเมืองศูนย์กลางอุตสาหกรรมรถยนต์ในรัฐมิชิแกน สหรัฐอเมริกา จะจัดประชุมระดับผู้นำของทุกภาคส่วน ทั้งภาคธุรกิจ วิชาการ แรงงานและการเมือง ซึ่งมีลักษณะคล้ายกับการประชุมเศรษฐกิจโลก (เวิลด์อีโคโนมิก ฟอรั่ม) ซึ่งจัดขึ้นทุกปีที่เมืองดาวอส ของสวิตเซอร์แลนด์ เพื่อหาฉันทานุมัติเกี่ยวกับทิศทางในอนาคตของสหรัฐอเมริกาในเศรษฐกิจโลก เพื่อให้<orgName>สหรัฐอเมริกา</orgName>ยังคงรักษาความสามารถในการแข่งขัน เพราะที่ผ่านมาในดินแดนของ<orgName>สหรัฐ</orgName>เองไม่เคยมีการประชุมลักษณะนี้มาก่อนเกี่ยวกับเรื่องสำคัญที่สุดทางเศรษฐกิจ และต่อไปคาดว่าการประชุมดังกล่าวจะมีขึ้นทุกปี</p>

<p>รายงานข่าวเปิดเผยว่า แม้การประชุมจะจัดขึ้นที่เมืองดีทรอยต์ ซึ่งเป็นศูนย์กลางรถยนต์ของสหรัฐ แต่หัวข้อการประชุมไม่ได้มีเฉพาะเรื่องรถยนต์เท่านั้น แต่จะเป็นการประชุมระดับชาติเกี่ยวกับวิสัยทัศน์และนโยบายเศรษฐกิจสหรัฐ โดยบรรดาภาคเอกชนเห็นว่า ต่อไปนี้<orgName>สหรัฐ</orgName>จำเป็นต้องสร้างนโยบายอุตสาหกรรมที่คล้ายคลึงกับนโยบายของเอเชียและอีกหลายประเทศเพื่อช่วยให้เศรษฐกิจเติบโตได้ในสภาพแวดล้อมที่ยากลำบาก อีกทั้งรัฐบาลต้องประเมินบทบาททางเศรษฐกิจใหม่ด้วยเช่นกัน เพราะสภาพปัจจุบัน<orgName>สหรัฐ</orgName>ไม่สามารถเป็นผู้นำโลกในทุกด้าน</p></body>
</news>
