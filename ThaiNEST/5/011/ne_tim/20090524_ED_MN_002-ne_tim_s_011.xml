<teiHeader>
<fileDesc>
<titleStmt>
  <title>"วินเนอร์" จัดปาร์ตี้ให้เกมเมอร์ร่วมสนุกกับกิจกรรมหลากหลาย  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-24 00:28:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000057855  </bibl>
</sourceDesc>
</fileDesc>
</teiHeader>
<news>
<headline>"วินเนอร์" จัดปาร์ตี้ให้เกมเมอร์ร่วมสนุกกับกิจกรรมหลากหลาย</headline>
<lead>"วินเนอร์" จัดปาร์ตี้ต้อนรับเปิดเทอม รวมพลคนเล่นเกมออนไลน์ในเครือฯบริษัทร่วมกิจกรรมหลากหลาย เปิดให้ทดลองเล่นเกมออนไลน์ตัวใหม่ X-Shot เป็นครั้งแรกในไทย พร้อมเผยเตรียมเปิดให้บริการ Rising Force Online และเกม Seal Online ภายในปีนี้</lead>
<neck></neck>
<body><p>วานนี้ (23 พ.ค.) ที่เซ็นเตอร์พ็อยท์ ศูนย์การค้าเซ็นทรัลเวิลด์ บริษัทวินเนอร์ออนไลน์ได้จัดกิจกรรม "วินเนอร์ปาร์ตี้" เพื่อให้ผู้เล่นเกมออนไลน์ในเครือฯบริษัทได้มีโอกาสมาพบปะสังสรรค์และร่วมทำกิจกรรมหลากหลายชนิด อีกทั้งยังเปิดเผยข้อมูลเกมใหม่และให้ผู้เข้าร่วมงานได้ทดลองเล่น</p>
<p>สำหรับกิจกรรมภายในงานมีความหลากหลายและเป็นกันเอง อาทิ การแสดงโชว์ร้องเพลงญี่ปุ่น - เกาหลี , การประกวดแต่งชุดคอสเพลย์ , การประมูลไอเท็มเกมออนไลน์ในเครือฯบริษัท , การแข่งขัน SDO International Competition , การแข่งขัน ACE Arena Season League รอบพิเศษชิงรางวัล Blue Diamond , การแข่งขันเกม Zero Online , การแข่งขัน CSO รวมแชมป์ 3 กษัตริย์</p>
<p>นอกจากนี้ ภายในงานยังมีการเปิดให้ผู้เข้าร่วมงานได้ทดลองเล่นเกม X-Shot ซึ่งเป็นเกมชู้ตติ้งออนไลน์ตัวใหม่ พร้อมทั้งยืนยันว่าภายในปีนี้บริษัทวินเนอร์จะเปิดให้บริการเกมออนไลน์ใหม่อีก 2 เกม ประกอบด้วย Rising Force Online และเกม Seal Online ซึ่งในส่วนของเกมหลังนั้นจะมีการรีเซ็ตข้อมูลเก่าทั้งหมด </p></body>
</news>
