<teiHeader>
<fileDesc>
<titleStmt>
  <title>ดีแทค ซื้อหนังสือให้โรงเรียนที่ขาดแคลน  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 07:35:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8735  </bibl>
</sourceDesc>
</fileDesc>
</teiHeader>
<news>
<headline>ดีแทค ซื้อหนังสือให้โรงเรียนที่ขาดแคลน</headline>
<lead>ภายใต้โครงการทำดีทุกวันจากดีแทคขยายกิจกรรมทำดีด้วยความรู้สู่สังคม ซื้อสารานุกรมเยาวชน บริแทนนิกาฉบับภาษาไทย จ่ายเพียงครึ่งจากราคาเต็ม เพื่อมอบให้แก่ห้องสมุด โรงเรียนหรือที่คุณต้องการทำกุศลพร้อจัดส่งฟรี...</lead>
<neck></neck>
<body><p>ผู้สื่อข่าวรายงานว่า เมื่อเร็วๆ นี้ โครงการทำดีทุกวันจากดีแทคขยายกิจกรรมทำดีด้วยความรู้สู่สังคม มอบกุศลให้แก่ผู้สนใจที่สามารถสนับสนุนความรู้สู่เยาวชนและสาธารณชนได้ ด้วยการซื้อหนังสือสารานุกรม บริแทนนิกาฉบับภาษาไทย มอบให้แก่ห้องสมุด โรงเรียนที่ขาดแคลน หรือบุคคลและสถานที่ต้องการจะมอบให้ทั่วประเทศ เป็นความร่วมมือระหว่างโครงการทำดีทุกวันจากดีแทค สถานีวิทยุร่วมด้วยช่วยกันแฮปปี้สเตชั่นและผู้จัดพิมพ์หนังสือสารานุกรมเยาวชน บริแทนนิกา ส่งเสริมความรู้สู่ความสุขที่ยั่งยืน จากราคาปกติชุดละ 9,800 บาท สำหรับท่านที่ต้องการจะร่วมทำดีด้วยความรู้ สามารถสั่งซื้อในราคาเพียงครึ่งหนึ่ง หรือ 4,900 บาท พร้อมแจ้งความประสงค์ที่จะบริจาคให้โรงเรียนหรือห้องสมุดที่ท่านต้องการที่ใดก็ได้ทั่วประเทศ จัดส่งให้โดยไม่เสียค่าดำเนินการ</p>
<p>รายงานข่าวแจ้งว่า หนังสือสารานุกรมเยาวชน บริแทนนิกา ได้รับความเชื่อถือและยอมรับในฐานะที่เป็นแหล่งความรู้ได้มาตรฐานที่สุดเล่มหนึ่งในโลกมานานกว่า 230 ปี ได้รับการตีพิมพ์ครั้งแรก ค.ศ. 1768 ที่เมืองเอดินบะระ สกอตแลนด์ มีความรู้ในสาขาต่างๆ ถึง 51 สาขาวิชา เป็นแหล่งความความสำหรับศึกษา ค้นคว้าข้อมูลเฉพาะ อาทิ ประวัติศาสตร์และประวัติบุคคลสำคัญ การแพทย์ สถาปัตยกรรม จิตวิทยา ละคร ภาพยนตร์ กฏหมาย การเมืองการปกครอง ซึ่งได้มีการจัดแปลฉบับภาษาไทยอย่างถูกต้องตามลิขสิทธิ์</p>
<p>รายงานข่าวแจ้งต่อว่า สำหรับฉบับที่จะร่วมใจกันบริจาคให้ห้องสมุดโรงเรียนนี้ ยังนับว่าเป็นสารานุกรมฉบับเฉลิมพระเกียรติ ที่จัดพิมพ์ขึ้นเป็นพิเศษเพื่อเทิดพระเกียรติสมเด็จพระเจ้าอยู่หัวภูมิพลอดุลยเดชในช่วงปีแห่งการเฉลิมฉลองครองราชย์ครบรอบ 60 ปี ซึ่งพระองค์ท่านได้ให้ความสำคัญในการส่งเสริมการศึกษาสู่ประชาชนมาตลอดรัชสมัย ทั้งนี้ข้อมูลในหนังสือสารานุกรมดังกล่าวยังครอบคลุมถึงพระราชประวัติและพระราชกรณียกิจของในหลวง ปรัชญาเศรษฐกิจพอเพียงและแนวพระราชดำริด้านฝนหลวงของพระองค์อีกด้วย เป็นครั้งแรกของโลกที่บันทึกอยู่ในสารานุกรมภาษาไทย </p>
<p>นายพีระพงษ์ กลิ่นละออ ผู้อำนวยการสำนักงานสำนึกรักบ้านเกิดดีแทค กล่าวถึงความสำคัญของกิจกรรมว่า เพราะเยาวชนคือกำลังสำคัญของการพัฒนาประเทศ ดังนั้น มอบความรู้แก่เยาวชน เปรียบได้กับการวางรากฐานที่แข็งแรงมั่นคงพร้อมจะนำไปสู่ความก้าวหน้าอย่างต่อเนื่อง ทั้งนี้ก็เพราะ ความรู้เป็นกุญแจสำหรับไขทุกคำตอบให้กับชีวิต สามารถประยุกต์ใช้สำหรับการประกอบอาชีพรวมไปถึงพัฒนาการด้านต่างๆ ให้แก่ตนเอง และผู้อื่น รวมตลอดไปจนกระทั่งการพัฒนาประเทศชาติหรือในระดับโลกสู่ความยั่งยืนต่อไป </p>
<p>รายงานข่าวแจ้งด้วยว่า ผู้สนใจเข้าร่วมทำกุศลกับโครงการทำดีทุกวันจากดีแทค แจ้งความจำนงได้ตั้งแต่วันนี้ ถึงสิ้นเดือน ก.ค.2552 สอบถามรายละเอียดเพิ่มเติมได้ที่ คุณอนุรักษ์  จตุรงค์ล้ำเลิศ  โทรศัพท์ 0-2391-8069 มือถือ 080-4505766 โดยโอนเงินผ่านธนาคาร ชื่อบัญชี   บริษัท  มีเดีย  เอกซ์เพอร์ทีส  อินเตอร์เนชั่นแนล  จำกัด ธ. กรุงเทพ จำกัด  สาขาสำนักงานใหญ่สีลม บัญชีออมทรัพย์  101 � 7 � 85714 � 3 ธ. กรุงไทย จำกัด สาขานานาเหนือ บัญชีออมทรัพย์  000 � 0 � 03377 � 4 ธ. กสิกรไทย จำกัด  สาขาซีคอนสแควร์ บัญชีออมทรัพย์  095 � 2 � 81736 � 1 ธ. ไทยพาณิชย์ จำกัด สาขาชิดลม บัญชีออมทรัพย์  001 � 5 � 60525 � 1 หมายเหตุ 1  ชุด  มีจำนวน 3 เล่ม  ราคา 4,900.- บาท ( สี่พันเก้าร้อยบาทถ้วน ) ทั้งนี้กรุณาแฟกซ์แบบตอบรับและใบโอนเงินเพื่อยืนยันการชำระเงินมาที่หมายเลข  0-2391-8070</p></body>
</news>
