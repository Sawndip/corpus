<teiHeader>
<fileDesc>
<titleStmt>
  <title>ก.ไอซีที เตรียมเสนอร่างกฎหมายจัดตั้งสภาไอซีทีแห่งชาติ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204210064&tb=N255204&return=ok&news_headline='%a1.%e4%cd%ab%d5%b7%d5  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เตรียมเสนอร่างกฎหมายจัดตั้งสภาไอซีทีแห่งชาติ</headline>
<lead>กระทรวงเทคโนโลยีสารสนเทศและการสื่อสาร เตรียมพร้อมเสนอร่างกฎหมายเพื่อจัดตั้งสภาเทคโนโลยีสารสนเทศและการสื่อสารแห่งชาติ</lead>
<neck></neck>
<body><p>    นายสือ ล้ออุทัย ปลัดกระทรวงเทคโนโลยีสารสนเทศและการสื่อสาร หรือ ไอซีที เปิดเผยถึงการจัดตั้งสภาเทคโนโลยีสารสนเทศและการสื่อสารแห่งประเทศไทย ว่า โครงการดังกล่าวจัดทำขึ้นโดยศึกษา สำรวจ และเก็บข้อมูลแนวทางการจัดตั้งสภาไอซีทีในต่างประเทศ แล้วนำมาวิเคราะห์วางกรอบแนวทางจัดตั้งสภาเทคโนโลยีสารสนเทศและการสื่อสาร แห่งประเทศไทย และเตรียมผลักดันกฎหมายสภาเทคโนโลยีสารสนเทศและการสื่อสารแห่งประเทศไทย เข้าสู่การประกาศในราชกิจจานุเบกษา ซึ่งขณะนี้ได้พิจารณาร่างพระราชบัญญัติสภาเทคโนโลยีสารสนเทศและการสื่อสาร แห่งประเทศไทยในเบื้องต้นแล้ว โดยเนื้อหาแบ่งเป็น 7 หมวดประกอบด้วย หมวด 1 ข้อกำหนดเกี่ยวกับบทบาทหน้าที่ และวัตถุประสงค์ในการจัดตั้งสภาไอซีที, หมวด 2 ข้อกำหนดเกี่ยวกับคุณสมบัติของสมาชิก, หมวด 3 ข้อกำหนดเกี่ยวกับการแต่งตั้ง บทบาท หน้าที่ของคณะกรรมการบริหารสภาไอซีที, หมวด 4 เข้อกำหนดเกี่ยวกับพนักงานประจำสำนักงานสภาไอซีที, หมวด 5 การดำเนินกิจการของสภาเทคโนโลยีสารสนเทศและการสื่อสารแห่งประเทศไทย, หมวด 6 ข้อกำหนดเกี่ยวกับการกำกับดูแลสภาไอซีทีของกระทรวงไอซีที และรัฐมนตรีว่าการฯ, และหมวด 7 บทกำหนดโทษ </p>
<p>ทั้งนี้ ร่างกฎหมายสภาเทคโนโลยีสารสนเทศและการสื่อสารแห่งประเทศไทยฉบับนี้ จะนำไปผ่านกระบวนการ ประชาพิจารณ์ เพื่อรับฟังความคิดเห็นจากภาครัฐ ภาคเอกชนที่เกี่ยวข้อง และประชาชนทั่วไป จากนั้นจึงนำเข้าสู่กระบวนการตราพระราชบัญญัติ เพื่อผลักดันเข้าสู่การประกาศในราชกิจจานุเบกษา และจัดตั้งเป็นสภาไอซีทีต่อไป</p></body>
</news>
