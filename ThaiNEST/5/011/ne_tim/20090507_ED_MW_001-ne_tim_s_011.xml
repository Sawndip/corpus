<teiHeader>
<fileDesc>
<titleStmt>
  <title>โอกาสทองตลาดคอมพ์ อินเทลรุกตลาดครบวงจร  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-05-07 12:57:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000051092  </bibl>
</sourceDesc>
</fileDesc>
</teiHeader>
<news>
<headline>โอกาสทองตลาดคอมพ์ อินเทลรุกตลาดครบวงจร</headline>
<lead>อินเทล ประกาศแผนธุรกิจรุกตลาดเอเชียแปซิฟิก โดยมีเทคโนโลยี45 nm ซีพียู 'ควอด คอร์' และคอร์ ไอเซเว่นเป็นหัวหอกรุกตลาด มั่นใจดีไซน์พีซีตั้งโต๊ะที่เล็กลงตลาดยังไปได้สวย ตามด้วยโปรแกรมการตลาดแนวใหม่ มั่นใจตลาดอนาคตสดใส</lead>
<neck></neck>
<body><p>สตีฟ ดาลแมน รองประธานฝ่ายขายและการตลาดและผู้จัดการทั่วไป กลุ่ม รีเซลเลอร์ แชนแนล ออกาไนเซชั่น บริษัท อินเทล คอร์ปอเรชั่น จำกัด เป็นหนึ่งในผู้บริหารที่ขึ้นกล่าวในงานประชุมตัวแทนจำหน่าย อินเทล โซลูชั่น ซัมมิท ประจำภูมิภาคเอเชีย แปซิฟิก เพื่ออัพเดทข้อมูลล่าสุดเกี่ยวกับความล้ำสมัยทางเทคโนโลยี และการริเริ่มใหม่ๆ รวมทั้งการฝึกอบรบระดับโลกเพื่อนำไปใช้ในการขับเคลื่อนการเติบโตทางธุรกิจ ว่า คู่ค้าของเราได้เป็นผู้นำด้านการเปลี่ยนแปลงไปสู่เทคโนโลยีใหม่ๆ อาทิ ผลิตภัณฑ์ที่ใช้เทคโนโลยีการประมวลผล 45 nm ผลิตภัณฑ์โปรเซสเซอร์แบบควอด-คอร์ และอินเทล คอร์ ไอเซเว่น และมั่นใจว่าแนวโน้มดังกล่าวจะยังอยู่ต่อไปสู่เทคโนโลยี 32 nm ที่จะมีวางจำหน่ายในปีนี้</p>
<p>'ในปัจจุบัน ผลิตภัณฑ์โน้ตบุ๊ก 37% และคอมพิวเตอร์ตั้งโต้ะ 60% มีอายุการใช้งานมากกว่า 3 ปี นับเป็นโอกาสที่เหมาะสมอย่างยิ่งที่คู่ค้าของอินเทลจะเข้าไปช่วยอัปเกรดทาง เทคโนโลยี ซึ่งข้อมูลจากสถิติยังได้แสดงให้เห็นว่าค่าใช้จ่ายในการให้ความช่วยเหลือ อุปกรณ์คอมพิวเตอร์ที่มีอายุการใช้งานมากกว่า 3 ปีจะเพิ่มขึ้นสูงสุดถึง 50% นอกจากนี้ อุปกรณ์คอมพิวเตอร์เครื่องใหม่ๆ สามารถประมวลผลและมีประสิทธิภาพที่ดีเพิ่มมากขึ้นกว่า 2 เท่าเมื่อเทียบกับเครื่องคอมพิวเตอร์ที่มีอายุการใช้งานมาเป็นระยะเวลา 3 ปี'</p>
<p>โดยเวลานี้ทางอินเทลกำลังดำเนินการลงทุนในเทคโนโลยีด้านการผลิตชิประดับ 32nm รวมทั้งการวิจัยและพัฒนาผลิตภัณฑ์ เพื่อเสริมประสิทธิภาพให้มีความแข็งแกร่งและล้ำหน้ามากยิ่งขึ้น</p>
<p>เนวิน เชนอย รองประธานฝ่ายขายและการตลาดและผู้จัดการทั่วไปประจำภูมิภาคเอเชีย แปซิฟิกบริษัท อินเทล คอร์ปอเรชั่น จำกัด ได้ยกตัวอย่างคู่ค้าที่เข้าร่วมโปรแกรมกระตุ้นเศรษฐกิจของภาครัฐในภูมิภาค เอเชียแปซิฟิกว่า รัฐบาลของประเทศต่างๆ เล็งเห็นความสำคัญของข้อมูลและเทคโนโลยีการสื่อสารเพื่อนำไปใช้ในการดำเนิน การเร่งด่วนต่างๆ ในด้านเศรษฐกิจและสังคม รวมทั้งในการขับเคลื่อนความสามารถในการแข่งขันของชาติในยุคศตวรรษที่ 21 พร้อมเน้นย้ำถึงความมุ่งมั่นของอินเทลในการนำเสนอโซลูชั่นสำหรับคู่ค้าใหม่ๆ รวมทั้งโปรแกรมต่างๆ</p>
<p>'ตัวแทนจำหน่ายขออินเทลมีความสำคัญมากกว่าที่เคยมีมา ท่ามกลางสถานการณ์ที่ไม่แน่นอนอย่างในปัจจุบัน ความชำนาญการและความสามารถในการตอบสนองอย่างรวดเร็วจะสร้างความได้เปรียบให้ กับตัวแทนจำหน่ายของอินเทล พร้อมแสดงความเชื่อมั่นว่าตัวแทนจำหน่ายของอินเทลจะได้รับโอกาสอันดีเยี่ยม ในการร่วมงานกับหน่วยงานภาครัฐในโครงการกระตุ้นเศรษฐกิจและวางระบบโครงสร้าง พื้นฐานทางเทคโนโลยี'</p>
<p>จากข้อมูลของบริษัทวิจัยไอดีซี พบว่า รูปแบบและการดีไซน์ตัวเครื่องให้มีขนาดเล็กลง ครองตลาดคอมพิวเตอร์ตั้งโต๊ะถึง 35% และคาดว่าจะเติบโตเพิ่มเป็น 44% ภายในปี 2554 จากการที่คอมพิวเตอร์ตั้งโต๊ะที่มีฟอร์มแฟกเตอร์ขนาดเล็กจะเข้ามาสร้างโอกาส ทางธุรกิจสำคัญให้กับตัวแทนจำหน่าย อินเทลจึงประกาศเปิดตัวผลิตภัณฑ์เมนบอร์ดที่ได้รับการออกแบบมาเพื่อช่วยขับ เคลื่อนการเติบโตของผลิตภัณฑ์เน็ตทอป และคอมพิวเตอร์ที่มีฟอร์มแฟกเตอร์ขนาดเล็กในราคาที่สมเหตุผล</p>
<p>โดยมีเดสก์ท้อป บอร์ด D945GSEJT ที่ใช้ร่วมกับซีพียู อะตอม ที่ได้รับการออกแบบมาสำหรับการสร้างนวัตกรรม</p>
<p>ดาลแมนกล่าวว่า นับเป็นโอกาสอันดีที่คู่ค้าบริษัทผู้ผลิตเครื่องโออีเอ็มสามารถสร้างความแตก ต่างให้กับผลิตภัณฑ์ของตนเองได้โดยโซลูชั่น อินเทล โมบายล์ เทคโนโลยี ที่จะวางตลาดในปี 2552 และ 2553 โดยมาพร้อมกับโน้ตบุ๊กดีไซน์บางเฉียบล่าสุด</p>
<p>นอกจากนี้ ดาลแมนยังได้มีการกล่าวถึงโมบายล์แพลตฟอร์มที่มีชื่อรหัส 'Calpella' ว่า ด้วยสถาปัตยกรรมย่อย 'เนฮาเล็ม' เทคโนโลยีโปรเซสเซอร์ 32 nm และยังมีเทคโนโลยีเทอร์โบ บูสต์ เมื่อรวมกับผลิตภัณฑ์เอสเคยูกว่า 30 แบบที่เปิดโอกาสให้คู่ค้าของอินเทลได้เลือกนำไปประกอบเป็นสินค้าโออีเอม็ใน ประเทศ น่าจะสามารถสร้างโอกาสทางการตลาดให้กับคู่ค้าในประเทศต่างๆ ได้เป็นอย่างดี</p>
<p>สำหรับผลิตภัณฑ์ทางด้านเซิร์ฟเวอร์นั้น ดาลแมนเน้นย้ำถึงวิธีการที่ผลิตภัณฑ์เซิร์ฟเวอร์ของอินเทลสามารถสร้างโอกาส ทางธุรกิจ และตลาดใหม่ๆ ด้วยประสิทธิภาพการใช้งาน เทคโนโลเวอร์ช่วลไลเซชั่น และประสิทธิภาพที่ดีของแพลตฟอร์ อย่าง เนฮาเล็มที่ใช้เทคโนโลยีประมวลผล 45 nm ที่มาพร้อมกับระยะเวลาการจ่ายเงินคืนที่ยาวนานถึง 8 เดือน นอกจากนี้ ยังมีอินเทล ซีออน โปรเซสเซอร์ แบบควอด-คอร์ เทคโนโลยี 45 ใหม่ล่าสุดที่มีมากกว่าเซิร์ฟเวอร์แบบซิงเกิ้ล คอร์แบบเดิม โดยมีประสิทธิภาพมากกว่าถึง 9 เท่า ที่ช่วยลดค่าใช้จ่ายในแต่ละปีได้มากถึง 90% และโมดูล่าร์ เซิร์ฟเวอร์ใหม่นี้ยังได้รับการรับรองมาตรฐาน ESAA จะช่วยให้การนำโซลูชั่นไปใช้งานได้อย่างรวดเร็ว ในขณะที่ผลิตภัณฑ์จัดเก็บข้อมูลโซลิด สเตทไดรฟ์หรือเอสเอสดีจะมอบอีกระดับด้านความสามารถในการทำงาน และการประสิทธิภาพประหยัดพลังงาน</p>
<p>นอกเหนือจากประสิทธิภาพที่ดีขึ้นของผลิตภัณฑ์ในการสร้างโอกาสทางการตลาดแล้ว ทางอินเทลยังได้สร้างโปรแกรม 'อินเทล รีเซลเลอร์ เซนเตอร์' หรือไออาร์ซีขึ้นมาที่ช่วยเพิ่มสิทธิประโยชน์ของงานขายเพิ่มขึ้น นอกจากนี้ยังมีโปรแกรม อินเทล เทคโนโลยี โพรวายเดอร์เข้ามาเป็นส่วนหนึ่งของโปรแกรมไออาร์ซีอีกด้วย</p>
<p>ดาลแมน กล่าวว่า บทบาทเบื้องต้นของโปรแกรมดังกล่าวคือการช่วยให้คู่ค้าสามารถสร้าง ทำตลาดและจัดจำหน่ายระบบต่างๆ ที่ใช้ผลิตภัณฑ์จากอินเทล โดยการเสริมสิทธิประโยชน์นี้ประกอบด้วยข้อมูลสำหรับสมาชิกโดยเฉพาะ ซึ่งรวมไปถึงการอัปเดทสิทธิประโยชน์ ข้อมูลผลิตภัณฑ์ เครื่องมือในการขายและการตลาด โปรโมชั่น และแคมเปญต่างๆ การฝึกอบรม รวมทั้งมอบเครื่องมือในการให้ความช่วยเหลือผ่านการสนทนาโต้ตอบแบบทันที หรือ 'live chat tool'</p>
<p>นอกจากนี้ ยังได้มีการประกาศเปิดตัวสิทธิประโยชน์เฉพาะสำหรับสมาชิกของอินเทล แชนแนล พรีเมียร เมมเบอร์ที่ใช้ชื่อว่า Intel Premier Locator Tool เพื่อช่วยในการส่งเสริมการขายโซลูชั่น ผลิตภัณฑ์ และสถานที่จัดจำหน่ายของอินเทล ลูกค้าหรือองค์กรธุรกิจที่กำลังมองหาเทคโนโลยีล่าสุดของอินเทล สามารถรับข้อมูลเกี่ยวกับสิทธิประโยชน์พิเศษสำหรับสมาชิก หรือ Premier Member โดยเข้าไปที่ http://PremierLocator.intel.com</p></body>
</news>
