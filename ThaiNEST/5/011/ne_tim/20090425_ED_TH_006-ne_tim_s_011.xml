<teiHeader>
<fileDesc>
<titleStmt>
  <title>ไอบีเอ็ม เสริมทัพรุกธุรกิจเอสเอ็มอีฝ่าวิกฤตศก.  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-25 07:48:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1814  </bibl>
</sourceDesc>
</fileDesc>
</teiHeader>
<news>
<headline>ไอบีเอ็ม เสริมทัพรุกธุรกิจเอสเอ็มอีฝ่าวิกฤตศก.</headline>
<lead>ส่งเทคโนโลยีเซิร์ฟเวอร์รุ่นใหม่ ภายใต้ชื่อเซิร์ฟเวอร์ ซิสเต็ม เอ็กซ์ และเบลดเซ็นเตอร์ หวังช่วยลดค่าใช้จ่ายองค์กร มุ่งเสริมประสิทธิภาพการทำงานจากการแข่งขันรอบด้าน ขณะที่วิกฤตเศรษฐกิจที่เกิดขึ้นกระทบต่อธุรกิจทั่วโลก...</lead>
<neck></neck>
<body><p>นายธนพงษ์ อิทธิสกุลชัย รองกรรมการผู้จัดการใหญ่ ธุรกิจคอมพิวเตอร์ บริษัท ไอบีเอ็ม ประเทศไทย จำกัด กล่าวว่า จากสภาวะวิกฤติเศรษฐกิจที่เกิดขึ้นทั่วโลก ส่งผลกระทบต่อธุรกิจต่างๆ ทั้งรายใหญ่และเล็กอย่างหลีกเลี่ยงไม่ได้ โดยเฉพาะธุรกิจขนาดกลางและขนาดย่อมหรือเอสเอ็มอี ทั้งนี้ ทุกธุรกิจจึงตระหนักถึงจำเป็นที่ต้องหาวิธีการจัดการธุรกิจอย่างมีประสิทธิภาพทุกรูปแบบ เพื่อให้องค์กรประสบความสำเร็จได้ในสภาวะวิกฤติและความท้าทายรอบด้าน ธุรกิจเอสเอ็มอีจำเป็นต้องหาวิธีการดำเนินธุรกิจอย่างมีประสิทธิภาพทุกรูปแบบ โดยเฉพาะความจำเป็นที่ต้องลดค่าใช้จ่าย รวมทั้งการเพิ่มผลผลิตและประสิทธิภาพการทำงานขององค์กร เพื่อฟันฝ่าวิกฤติเศรษฐกิจที่เกิดขึ้นทั่วโลก</p>
<p>นายธนพงษ์ กล่าวต่อว่า ไอบีเอ็มเข้าใจปัญหาและความท้าทายดังกล่าว จึงมุ่งมั่นพัฒนาโซลูชั่นทางด้านไอทีเพื่อตอบสนองความต้องการของธุรกิจเอสเอ็มอี ทั้งนี้ การเลือกใช้โซลูชั่นทางด้านไอทีที่มีความคุ้มค่า ราคาย่อมเยาว์ จึงช่วยองค์กรลดค่าใช้จ่าย และเพิ่มประสิทธิภาพการทำงาน รวมทั้งเพิ่มศักยภาพการแข่งขัน ในสภาวะที่องค์กรต้องเผชิญกับความท้าทายและแรงกดดันรอบด้านด้วย </p>
<p>รอง กก.ผจก.ใหญ่ ธุรกิจคอมพิวเตอร์ บ.ไอบีเอ็ม กล่าวด้วยว่า จากความต้องการโซลูชั่นทางด้านไอทีที่คุ้มค่าสำหรับธุรกิจเอสเอ็มอี จึงได้ออกแบบเซิร์ฟเวอร์รุ่นใหม่โดยนำนวัตกรรมขั้นสูง และออกแบบเซิร์ฟเวอร์และระบบดาต้าเซ็นเตอร์สำหรับองค์กรขนาดใหญ่ มาใช้ออกแบบเซิร์ฟเวอร์ให้กับธุรกิจเอสเอ็มอี ไม่ว่าจะเป็นเทคโนโลยีเอ็กซ์ อาคิเทคเชอร์ เพื่อช่วยเพิ่มศักยภาพและความเสถียรให้กับการทำงานของเซิร์ฟเวอร์ เทคโนโลยีเสมือนเวอร์ช่วลไลเซชั่น เทคโนโลยีที่สนับสนุนการทำงานของหลายระบบให้สามารถทำงานได้ในเซิร์ฟเวอร์เครื่องเดียว</p></body>
</news>
