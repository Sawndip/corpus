<teiHeader>
<fileDesc>
<titleStmt>
  <title>สดร.เร่งพิสูจน์หินดำคล้ายอุกกาบาตที่ตกใส่หลังคาบ้านที่พิษณุโลก  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260244&tb=N255205&return=ok&news_headline=%ca%b4%c3.%e0%c3%e8%a7%be%d4%ca%d9%a8%b9%ec%cb%d4%b9%b4%d3%a4%c5%e9%d2%c2%cd%d8%a1%a1%d2%ba%d2%b5%b7%d5%e8%b5%a1%e3%ca%e8%cb%c5%d1%a7%a4%d2%ba%e9%d2%b9%b7%d5%e8%be%d4%c9%b3%d8%e2%c5%a1  </bibl>
</sourceDesc>
</fileDesc>
</teiHeader>
<news>
<headline>สดร.เร่งพิสูจน์หินดำคล้ายอุกกาบาตที่ตกใส่หลังคาบ้านที่พิษณุโลก</headline>
<lead>สถาบันวิจัยดาราศาสตร์แห่งชาติ เร่งพิสูจน์หินดำคล้ายอุกกาบาตที่ตกใส่หลังคาบ้านของชาวบ้านในจังหวัด พิษณุโลก เบื้องต้นพบแร่ธาตุที่มักพบในก้อนอุกกาบาต</lead>
<neck></neck>
<body><p>รศ.บุญรักษา สุนทรธรรม ผู้อำนวยการสถาบันวิจัยดาราศาสตร์แห่งชาติ (องค์การมหาชน) หรือ สดร. กระทรวงวิทยาศาสตร์และเทคโนโลยี กล่าวว่า ขณะนี้ได้ร่วมกับคณะวิทยาศาสตร์ มหาวิทยาลัยนเรศวร ประสานชาวบ้าน จังหวัดพิษณุโลกที่พบวัตถุประหลาดที่ตกใส่หลังคาบ้านมาตรวจสอบว่าเป็นหิน อุกกาบาตจริงหรือไม่ เบื้องต้นพบว่า มีขนาด 2 นิ้ว ไม่กลม ไม่เหลี่ยม ลักษณะมนๆ มีสีดำไม่สม่ำเสมอ มีผิวขรุขระ รวมทั้งยังมีกลิ่น น้ำหนัก 200 กรัม และมีค่าความถ่วงจำเพาะ 3 กว่า ซึ่งเป็นค่าที่ดูว่าวัตถุดังกล่าวเป็นโลหะ หรือเป็นหิน เบื้องต้นพบว่า วัตถุดังกล่าวเป็นหิน แต่ยังไม่สามารถสรุปได้ว่าเป็นอุกกาบาตหรือไม่ อย่างไรก็ตาม หลังจากนี้ได้ประสานกับชาวบ้านที่พบวัตถุดังกล่าว และห้องปฏิบัติการจากภาควิชาฟิสิกซ์ และภาคธรณีวิทยา มหาวิทยาลัยเชียงใหม่ เพื่อทดสอบว่าวัตถุนี้เป็นอุกกาบาตหรือไม่ ซึ่งก็มีความเป็นไปได้ เนื่องจากพบสารคอนไดรท์ ( Chondrite) ในวัตถุนี้ ซึ่งเป็นแร่ธาตุชนิดหนึ่งที่มักพบในก้อนอุกกาบาตต่างๆ ทั้งนี้ คาดว่าจะทราบผลอย่างเป็นรูปธรรมภายใน 1 วัน</p></body>
</news>
