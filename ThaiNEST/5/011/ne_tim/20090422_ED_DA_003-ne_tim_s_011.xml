<teiHeader>
<fileDesc>
<titleStmt>
  <title>เว็บหน่วยราชการเสี่ยงถูกเจาะระบบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196921&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เว็บหน่วยราชการเสี่ยงถูกเจาะระบบ</headline>
<lead>สราญเผยเว็บของหน่วยราชการ มีความเสี่ยงสูงถูกแฮกเกอร์เจาะระบบ  เปลี่ยนหน้าเว็บและฝังโค้ด ตามด้วยเว็บของธุรกิจเอกชน เหตุมีช่องโหว่มากมายบนระบบที่ยังไม่ได้แก้ไข</lead>
<neck></neck>
<body><p>บริษัท โกลบอลเทคโนโลยี อินทิเกร เทด จำกัด ผู้พัฒนาเทคโนโลยีจัดเก็บล็อกไฟล์หรือข้อมูลจราจรคอมพิวเตอร์ “สราญ” แจ้งว่า ข้อมูลจากสราญ ดาต้า เซฟเฮ้าส์ ซึ่งเป็นระบบเก็บล็อกไฟล์สำหรับเว็บไซต์ เก็บสถิติการใช้งานเว็บไซต์แบบเวลาปัจจุบัน และปกป้องเว็บไซต์จากภัยคุกคามออนไลน์ ตรวจพบข้อมูลเว็บไซต์ที่มีช่องโหว่ เสี่ยงต่อการถูกโจมตี โดยเก็บรวบรวมข้อมูลเว็บไซต์ที่มีช่องโหว่จากทั่วโลก คัดเฉพาะเว็บไซต์ในประเทศไทย พร้อมจัดทำระบบตรวจสอบอัตโนมัติเพื่อเก็บข้อมูลสถิติรายวัน ข้อมูลล่าสุด ณ วันที่ 31 มีนาคม 2552 พบว่า มีเว็บไซต์ในประเทศไทยที่พบช่องโหว่ชนิด XSS (Cross Site Scripting) มีโอกาส ถูกฝังโค้ดจากนักโจมตีระบบ หรือแฮกเกอร์ถึง 41 เว็บไซต์ </p>
<p>เว็บไซต์เหล่านี้มีโอกาสถูกเปลี่ยนหน้าเว็บเพจ หรือแก้ไขข้อมูลเว็บไซต์โดยมิชอบ กระทบต่อภาพลักษณ์องค์กร และสร้างความสูญเสียที่ไม่อาจตีมูลค่าได้ อีกทั้งผลการประเมินช่องโหว่ชนิด XSS พบว่าเว็บไซต์ที่เสี่ยงต่อการ  ถูกโจมตีมากที่สุด เรียงตามการจัดหมวดหมู่  โดเมน คือ หน่วยงานราชการ (.go.th) พบเว็บไซต์ที่มีความเสี่ยงมากที่สุดจำนวน 20 โดเมน คิดเป็น 48.78% องค์กรเอกชน (.co.th) จำนวน 9 โดเมน (21.95%) สถาบันการศึกษา (.ac.th) จำนวน 6 โดเมน (14.63%) องค์กรไม่แสวงกำไร (.or.th) จำนวน 3 โดเมน (7.32%) องค์กรอื่น ๆ หรือเว็บส่วนบุคคล (.in.th) จำนวน 2 โดเมน (4.88%) และหน่วยงานด้านการทหาร (.mi.th) จำนวน 1  โดเมน (2.44%) ซึ่งช่องโหว่ที่ตรวจพบส่วนใหญ่ยังไม่ได้รับการแก้ไข.</p></body>
</news>
