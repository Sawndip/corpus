<teiHeader>
<fileDesc>
<titleStmt>
  <title>ยุติการรอคอย �แอนดรอยด์� ขายในไทยแล้ว  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 09:50:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8996  </bibl>
</sourceDesc>
</fileDesc>
</teiHeader>
<news>
<headline>ยุติการรอคอย �แอนดรอยด์� ขายในไทยแล้ว</headline>
<lead>อไอเอส เปิดตัว HTC Magic มือถือแพลตฟอร์ม �กูเกิ้ล Android� ที่ทุกคนรอคอยเป็นรายแรก โดยเตรียมมุ่งสร้างนักพัฒนาแอพลิเคชันใหม่ๆ ผ่านไอคอน AIS Market Place เป็นทางเลือกให้ผู้บริโภคหวังกระตุ้นการใช้โมบาย อินเทอร์เน็ต...</lead>
<neck></neck>
<body><p>นายฮุย เว็ง ช็อง รองกรรมการผู้อำนวยการอาวุโส บริษัท แอดวานซ์ อินโฟร์ เซอร์วิส จำกัด (มหาชน) หรือ เอไอเอส กล่าวว่า ขณะนี้ เทรนด์การใช้อินเทอร์เน็ตไร้สาย หรือ โมบายอินเทอร์เน็ต เติบโตขึ้นเป็นอย่างมาก โดยเอไอเอสมีผู้ใช้งาน GPRS ถึงราว 4.5 ล้านคน และมีอัตราเติบโตจากปีที่ผ่านมาถึงกว่า 60% ดังนั้น เพื่อตอบสนองความต้องการใช้งานดังกล่าว รวมถึงให้ลูกค้าได้สัมผัสนวัตกรรมล้ำสมัยก่อนใครเอไอเอสจึงนำ กูเกิ้ล แอนดรอยด์ (Google Android) แพล็ตฟอร์มระดับโลกที่ทุกคนรอคอย มาเปิดตัวเป็นครั้งแรกในประเทศไทย บนโทรศัพท์มือถือ HTC Magic ที่ให้พร้อมตอบโจทย์ไลฟ์สไตล์คนรุ่นใหม่ ที่ชอบเทคโนโลยีทันสมัย</p>
<p>ด้าน นายสมชัย  เลิศสุทธิวงศ์ รองกรรมการผู้อำนวยการ สายงานการตลาด เอไอเอส กล่าวว่า Android ถือเป็นนวัตกรรมใหม่ในโลกมือถือ เนื่องจากเป็นแพล็ฟอร์มเปิดที่ถูกพัฒนาขึ้นเพื่อสนองความต้องการใช้โมบาย อินเทอร์เน็ตที่ไม่มีข้อจำกัดในการพัฒนาแอพลิเคชันใหม่ๆ เช่นระบบปฏบัติการแบบปิดอื่นๆ ที่นักพัฒนาต้องจ่ายค่าลิขสิทธิ์ซอฟต์แวร์ จึงสอดคล้องกับแนวคิดของเอไอเอส ที่เน้นการสร้างทางเลือกที่หลากหลายในการใช้บริการให้แก่ลูกค้า จึงเชื่อว่าการร่วมมือกับ HTC เปิดตัวโทรศัพท์เคลื่อนที่รุ่น HTC Magic ที่มีระบบปฏิบัติการ Android เครื่องแรกในประเทศไทยครั้งนี้ จะเป็นเสมือนหนึ่งการพลิกโฉมและเปิดปรากฏการณ์หน้าใหม่ ให้กับวงการโทรศัพท์เคลื่อนที่ของไทยให้เข้าสู่ยุคโมบายอินเทอร์เน็ตได้สมบูรณ์แบบ</p>
<p>รอง กก.ผอ.สายงานการตลาด เอไอเอส กล่าวต่อว่า เท่ากับเป็นการเปิดโอกาสให้นักพัฒนาแอพลิเคชันของไทย ได้มีตลาดเพิ่มเติมในการขายแอพลิเคชันด้วย โดยจากนี้ไปเชื่อว่าจะมีแบรนด์มือถือหลายค่ายทะยอยส่งแอนดรอยด์แพลตฟอร์มของตัวเองสู่ตลาด อย่างไรก็ตามผู้บริโภคในตลาดจะตอบรับกับมือถือที่เป็นแอนดรอยด์ได้มากเพียงใด อยู่ที่แบรนด์มือถือว่าจะทำได้ดีแค่ไหน แต่อนาคตค่อนข้างดี เพราะตัวระบบแอนดรอยด์ไม่ต้องจ่ายค่าลิขสิทธิ์ และจะเห็นคนใช้งานบริการต่างๆ ของกูเกิ้ลมากขึ้น ส่งผลให้ปริมาณการใช้โมบายอินเทอร์เน็ตสูงขึ้น </p>
<p>นายสมชัย กล่าวอีกว่า จากประสบการณ์ใหม่ๆ ในการใช้มือถือเชื่อมต่อเข้าสู่โลกอินเทอร์เน็ตที่เป็นไปอย่างง่ายดาย สะดวกด้วยความสมบูรณ์แบบ และลงตัวของฟังก์ชั่นตัวเครื่อง ความเรียบโก้ มีระดับ ของเอชทีซี แมจิก (HTC Magic) ที่ถูกออกแบบมา เพื่อตอบสนองไลฟ์สไตล์ของคนรุ่นใหม่อย่างครบเครื่อง ทั้งรูปแบบการใช้ชีวิตและการทำงาน ยิ่งเมื่อมาผสมผสานเข้ากับศักยภาพของเครือข่ายของเอไอเอสไม่ว่าจะเป็นระบบ GPRS/EDGE หรือ 3G HSPA (900 MHz) ที่มีประสิทธิภาพ รวมถึงการพัฒนาไอคอนบน AIS Market Place ของแว๊พพอทัล และ 3G เพื่ออำนวยความสะดวก ในการเข้าไปพบกับโลกของแอพลิเคชันที่หลากหลาย ทั้งความบันเทิง เพลง ข่าว Social Networking หุ้นและการเงิน รวมถึงที่พัฒนาขึ้นใหม่ๆ อย่างไม่มีที่สิ้นสุด </p>
<p>ส่วน นายณัฐวัชร์ วรนพกุล ผู้จัดการประจำประเทศไทย บริษัทเอชทีซี (ไทยแลนด์) จำกัด กล่าวว่า การร่วมมือกับเอไอเอสเปิดตัว HTC Magic ที่เป็นสมาร์ทโฟนแอนดรอยด์แพลตฟอร์ม เป็นเครื่องแรกในครั้งนี้ ถือเป็นก้าวย่างสำคัญของเราในการส่งมอบนวัตกรรมระดับโลกให้แก่ผู้ใช้โทรศัพท์เคลื่อนที่ในเมืองไทย นอกจากนี้ด้วยศักยภาพจากผู้ให้บริการชั้นนำอย่างเอไอเอส ที่มีเครือข่ายพร้อมตอบสนองลูกค้าในทุกกลุ่ม ไม่ว่าจะเป็น GPRS/EDGE หรือ 3G HSPA ย่อมทำให้ชีวิตของคนไทย และโมบายอินเทอร์เน็ตกลมกลืนกันได้ยิ่งขึ้นผ่าน HTC Magic ได้แน่นอน</p>
<p>ผจก.ประจำประเทศไทย บ.เอชทีซีฯ กล่าวต่อว่า ครั้งนี้เอชทีซีได้แถมการ์ดความจำเพิ่มขนาด 8 Gb ให้ทันทีเมื่อซื้อในโปรโมชันของเอไอเอส สำหรับความพิเศาของแอนดรอยด์รุ่นนี้น่าจะอยู่ที่ ความก้าวหน้าที่ล้ำกว่ามือถือรุ่นใดๆ เรียกว่าเป็นโมบายบราวเซอร์ ที่มีระบบการทำงานค่อนข้างเสถียรกว่า สมาร์ทโฟนที่ใช้ระบบปฏิบัติการแบบปิด และยังอัจฉริยะพอที่จะแจ้งเตือนทุกครั้งที่มีการดาวน์โหลดไฟล และเลือกจัดเก็บภาพถ่าย ไฟล์วิดีโอ ลงหน่อยการ์ดความจำอัตโนมัติ </p>
<p>นายณัฐวัชร์ กล่าวด้วยว่า ในอนาคตเอชทีซีมีแผนจะนำเสนอมือถือแอนดรอยด์แพลตฟอร์มอีก 6-7 รุ่น รวมทั้งรุ่นที่มีราคาต่ำกว่า 20,000 บาท ที่จะทำลายข้อจำกัดด้านราคา และผู้ผลิตทุกรายต้องมาแข่งที่คุณภาพสินค้าว่า ใครจะทำได้ดีกว่ากัน โดยอนาคตของแอนดรอยด์จะสดในหรือไม่นั้น ขึ้นอยู่กับปัจจัยหลายด้าน ทั้งกระแสความนิยมในตลาดโลก จำนวนผู้ให้บริการและการขยายโครงข่าย 3G เพราะแอนดรอยด์ถูกออกแบบมาให้ใช้กับระบบ 3G เป็นหลัก</p>
<p>รายงานข่าวแจ้งว่า ลูกค้า AIS  สนใจสัมผัสและเป็นเจ้าของ HTC magic ความจุ 8 GB ที่มีแพลตฟอร์ม แอนดรอยด์รุ่นแรกของไทยได้ตั้งแต่เดือน มิ.ย.2552 ที่ร้านเทเลวิซ ทุกสาขาทั่วประเทศ และตัวแทนจำหน่าย HTC ในราคา 25,900 บาท พร้อมรับ Cash Back ค่าโทรเดือนละ  250 บาท นาน 12 เดือน มูลค่าถึง 3,000 บาทและโปรโมชั่นพิเศษฟรีแพ็คเกจ GPRS  หรือ 3G HSPA นาน 6 เดือน พิเศษ!สำหรับลูกค้าเซเรเนดลดเพิ่มอีก 1,000 บาท สอบถามรายละเอียดเพิ่มเติมได้ที่ เอไอเอส คอลล์เซ็นเตอร์ 1175  หรือที่เว็บไซต์ www.ais.co.th</p></body>
</news>
