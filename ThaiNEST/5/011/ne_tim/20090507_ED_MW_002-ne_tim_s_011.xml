<teiHeader>
<fileDesc>
<titleStmt>
  <title>อีเอ็มซีเสริมพันธมิตร ตั้งเมโทรฯ รุกโซลูชั่นอีซีเอ็ม  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-05-07 13:10:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000051093  </bibl>
</sourceDesc>
</fileDesc>
</teiHeader>
<news>
<headline>อีเอ็มซีเสริมพันธมิตร ตั้งเมโทรฯ รุกโซลูชั่นอีซีเอ็ม</headline>
<lead>อีเอ็มซีดึงเมโทรซิสเต็มส์ฯ พันธมิตรเก่าแก่ไอบีเอ็ม ช่วยขยายฐานตลาดโซลูชั่น 'อีซีเอ็ม' ใช้เป็นหัวหอกในการเจาะทำตลาดอีซีเอ็มกลุ่มองค์กรระดับกลางกว่า 8,000 ราย ด้านเมโทรซิสเต็มส์ยอมรับทำตลาดเฉพาะซอฟต์แวร์ยังไม่เลิกขายฮาร์แวร์ไอบี เอ็ม ตั้งเป้าปีนี้งานเข้า 10 โครงการ</lead>
<neck></neck>
<body><p>ธาดา เศวตศิลา ผู้จัดการประจำประเทศไทย บริษัท อีเอ็มซี อินฟอร์เมชั่น ซิสเต็มส์ (ประเทศไทย) จำกัด กล่าวว่า จากผลการศึกษาของไอดีซี ระบุชัดเจนว่าปี 2553 ปริมาณการจัดเก็บข้อมูลจะเพิ่มขึ้นอีกหลายเท่าตัว เพราะผู้บริโภคเรียนรู้และจัดเก็บข้อมูลส่วนตัวกันอย่างแพร่หลาย ดังนั้น การจัดเก็บข้อมูลซึ่งเป็นหน้าที่ขององค์กร จึงจำเป็นต้องใช้โซลูชั่นมาช่วยจัดการ ถือเป็นโอกาสเติบโตของเรา</p>
<p>และเพื่อเป็นการบุกตลาดผู้ใช้องค์กรระดับกลางขึ้นไปที่ทางอีเอ็มซียังไม่มี พันธมิตรที่มีความแข็งแกร่งทั้งด้านความรู้และฐานลูกค้า จึงทำให้ อีเอ็มซีจำเป็นต้องมองหาพันธมิตรรายใหม่ที่มีความชำนาญเข้ามาเสริม เนื่องจาก่อนหน้านี้ อีเอ็มซีมีพันธมิตรที่ทำตลาดอีซีเอ็มในประเทศไทยก่อนหน้านี้มีอยู่ 3 รายที่มีฐานลูกค้าเฉพาะตัวของตัวเองอยู่แล้ว</p>
<p>'บริษัท ฟูจิซีร็อกซ์ที่เน้นกลุ่มลูกค้าเครื่องถ่ายเอกสาร บริษัท ซีดีจีเอ็ม มุ่งลูกค้าภาคราชการ และบริษัท เนส เจาะกลุ่มธนาคารขนาดใหญ่' ธาดา กล่าวถึงกลุ่มธุรกิจที่พันธมิตรเดิมมีความชำนาญอยู่แล้ว'</p>
<p>ธาดา กล่าวว่า ทางอีเอ็มซีจึงได้แต่งตั้งให้บริษัท เมโทรซิสเต็มส์ คอร์ปอเรชั่น จำกัด (มหาชน) เป็นพันธมิตรธุรกิจในประเทศไทย สำหรับจัดจำหน่าย และทำตลาดโซลูชั่น ซอฟต์แวร์ด้านการจัดการคอนเทนต์ภายในองค์กรหรืออีซีเอ็มเพิ่มอีกราย</p>
<p>เมโทรซิสเต็มส์มีชื่อเสียงเป็นที่รู้จักอย่างกว้างขวางในเรื่องบริการที่มี มาตรฐานสูง ทีมเวิร์ก ความเชี่ยวชาญด้านผลิตภัณฑ์ และความมุ่งมั่นที่จะช่วยให้ลูกค้าประสบความสำเร็จ ผมเชื่อมั่นว่าความร่วมมือระหว่างอีเอ็มซีและเมโทรซิสเต็มส์ในครั้งนี้จะนำ เราไปสู่ความสำเร็จ และก่อให้เกิดประโยชน์แก่ลูกค้าอย่างเป็นรูปธรรม</p>
<p>'เมโทรฯ เป็นพันธมิตรรายที่ 4 ของอีเอ็มซีที่ให้บริการโซลูชั่นนี้'</p>
<p>ธาดา กล่าวว่า ความร่วมมือดังกล่าวจะทำให้โซลูชั่นอีซีเอ็มเจาะกลุ่มตลาดลูกค้าได้กว้างขวางขึ้น โดยเฉพาะตลาดองค์กรขนาดกลางขึ้นไป</p>
<p>ขณะที่ยงยุทธ ศรีวันทนียกุล ผู้ช่วยผู้อำนวยการ กลุ่มผลิตภัณฑ์ซอฟต์แวร์โซลูชั่น บริษัท เมโทรซิสเต็มส์ คอร์ปอเรชั่น จำกัด (มหาชน) กล่าวว่า โซลูชั่นด็อกควิเมนตัมของอีเอ็มซีเป็นชุดโซลูชั่นซอฟต์แวร์อีซีเอ็มชั้นนำ ที่จะช่วยให้ลูกค้าในการประสานข้อมูลต่าง ๆ ที่สัมพันธ์กับกระบวนการทำงานภายในองค์กร อันจะเป็นเครื่องมือเชิงกลยุทธ์สำหรับการสร้างอินฟราสตรัคเจอร์ขององค์กร เพื่อใช้วบรวม บริหาร จัดเก็บ และเผยแพร่ข้อมูลที่จะนำไปสู่การตัดสินใจที่ดีขึ้นท่ามกลางสภาพแวดล้อมที่ เปลี่ยนแปลงอย่างรวดเร็วในปัจจุบัน</p>
<p>ตลาดอีซีเอ็มมีโอกาสเติบโตมากแน่นอน ทั้งนี้ ฐานลูกค้าของเมโทรฯ ที่มีการใช้จ่ายต่อเนื่องทุกปีกว่า 8,000 ราย มีเพียง 5% ซึ่งเป็นองค์กรขนาดใหญ่ เช่น สถาบันการเงิน ธนาคารและบริษัทประกันภัยต่างๆ ที่รู้จักโซลูชั่นอีซีเอ็มซึ่งจะเป็นเป้าหมายหลักในการเข้าไปนำเสนอในปีนี้</p>
<p>"เราต้องรีบจับรถไฟขบวนนี้ เพราะฐานลูกค่าของเรากว่า 95% ยังไม่รู้ว่าอีซีเอ็มคืออะไร"</p>
<p>ยงยุทธ์ กล่าวว่า ดังนั้น บริษัทจะเข้าไปสร้างการรับรู้ถึงประโยชน์ที่จะได้รับ เช่น การลดกระบวนการทำงาน เพิ่มประสิทธิภาพและลดค่าใช้จ่าย ยิ่งนำไปใช้เร็วเท่าไรก็ได้เปรียบคู่แข่ง และการทำตลาดของเมโทรฯ จะไม่ทับซ้อนกับพันธมิตรรายอื่นๆ เพราะแต่ละรายจะมุ่งเน้นฐานลูกค้าของตัวเองเป็นหลัก</p>
<p>ยงยุทธ์ กล่าวอีกว่า เมโทรฯ ได้ติดตามการทำตลาดของอีเอ็มซีมาประมาณ 4-5 ปี ขณะนั้นยังแยกขายเป็นผลิตภัณฑ์ แต่พออีเอ็มซีพลิกบทบาทมาทำตลาดแบบโซลูชั่น จึงเป็นโอกาสทางธุรกิจเนื่องจากตรงกับทิศทางของเมโทรฯ ที่มุ่งเน้นการทำตลาดแบบโซลูชั่นจึงได้มีการเจรจาและได้รับการแต่งตั้งจากอี เอ็มซีให้เป็นพันธมิตรธุรกิจในประเทศไทยสำหรับการจัดจำหน่ายและทำตลาดโซลู ชันอีซีเอ็ม</p>
<p>กลุ่มเป้าหมายของโซลูชั่นนี้นี้ที่ทางเมโทรฯ เตรียมที่จะนำเสนอนั้น ยงยุทธ์กล่าว อุตสาหกรรมการเงินการธนาคารและประกันภัยในระดับกลาง เช่น ทิสโก้ ธนาคารธนชาต ธนาคารยูโอบี ไทยธนาคตาร เป็นต้น และขณะนี้เมโทรฯ มีลูกค้าที่ติดตั้งระบบเฟสแรกไปแล้วคือ กรุงเทพประกันภัย และคาดว่าภายในปีนี้จะได้ลูกค้าประมาณ 10 โครงการ</p>
<p>'ผลิตภัณฑ์นี้จะทำให้เราสามารถขยายการให้บริการได้หลากหลายยิ่งขึ้น และช่วยให้เราพัฒนาสู่การเป็นผู้จัดหาโซลูชั่นระดับโลกในประเทศไทย'</p>
<p>ยงยุทธ์กล่าวว่า ความร่วมมือกับอีเอ็มซีในครั้งนี้ เป็นความร่วมมือในการทำตลาดเฉพาะซอฟท์แวร์โซลูชั่นเท่านั้น ไม่ได้รวมถึงการขายฮาร์ดแวร์ที่เป็นสตอเรจของอีเอ็มซีแต่ประการใด เรายังคงขายสตอเรจของไอบีเอ็มอยู่ในตอนนี้</p>
<p>'โซลูชั่นทางด้านคอนเทนต์ของไอบีเอ็มยังไม่นิ่งเท่าไรนัก ขณะที่โซลูชั่นของอีเอ็มซีเป็นที่ยอมรับในตลาดเป็นอย่างดี ทำให้เราจึงเลือกทำตลาดเฉพาะซอฟต์แวร์ของอีเอ็มซีเท่านั้นในเวลานี้'</p>
<p>ล่าสุด เมโทรฯ ได้ติดตั้งระบบโซลูชั่นอีซีเอ็มให้กับบริษัท กรุงเทพประกันภัย ซึ่งต้องการโซลูชั่นแบบเต็มระบบ โดยเฟสแรกจะเน้นด้านการจัดการข้อมูลให้เป็นหมวดหมู่เรียบร้อยง่ายต่อการใช้ งาน หลังจากนั้นจะขยายผลต่อไปจนเสร็จภายในไตรมาส 4 ปีนี้</p>
<p>สำหรับโซลูชั่นของด็อกคิวเมนตัมนั้น ประกอบไปด้วย หนึ่ง สถาปัตยกรรมแพลตฟอร์ม ที่รองรับการบริหารจัดการข้อมูลคคอนเทนต์ ประกอบด้วยฟีเจอร์ที่หลากหลายสำหรับการจัดการคอนเทนต์ภายในองค์กรพร้อมด้วย กรอบงานด้านเทคนิคสำหรับการขยายฟีเจอร์เหล่านี้ โดยอาศัยแอปพลิเคชั่นของผู้ผลิตรายอื่น หรือการปรับแต่งภายในองค์กร สอง โครงสร้างพื้นฐานเซิร์ฟเวอร์ที่ได้รับการออกแบบเป็นพิเศษเพื่อตอบสนองความ ต้องการขององค์กรระดับโลก โดยด็อกคิวเมนตัมใช้เทคโนโลยีที่มุ่งเน้นการบริการ จึงมีเสถียรภาพสูงสุดและปรับขนาดได้อย่างยืดหยุ่นช่วยให้สามารถผนวกรวมการ จัดการคอนเทนต์เข้ากับโครงสร้างพื้นฐานสารสนเทศได้อย่าสงกลมกลืน</p>
<p>สาม ผลิตภัณฑ์ส่วนขยายแพลตฟอร์ม ประกอบด้วยส่วนปรับปรุงต่างๆ ที่จะช่วยเพิ่มประสิทธิภาพการทำงานให้แก่ผู้ใช้ที่เชื่อมต่อระยะไกลรองรับ การจัดการสตอเรจแบฟิสิคัลกำหนดนโบบายคัดแยกประเภทของคอนเทนต์โดยอัตโนมัติ และปรับปรุงความสามารถในการค้นหา สี่ คอมโพเนนต์สำหรับนักพัฒนา ประกอบด้วยคอมโพเนนต์ที่กำหนดค่าล่วงหน้ารวมถึงอินเตอร์เฟซการเขียนโปรแกรม ที่เกี่ยวข้อง ซึ่งจะรองรับการปรับแต่ง การผนวกรวม และการพัฒนาแอปพลิเคชัน ความสามารถเหล่านี้เป็นรากฐานสำหรับโซลูชันในอนาคต</p>
<p>ห้า แอปพลิเคชั่นและไคลเอนต์ ประกอบด้วย การงานอินเตอร์เฟซผู้ใช้แบบคอมโพเนนต์ ซึ่งอีเอ็มซีใช้ในการจัดหาชุดแอปพลิเคชันแบบครบวงจรที่จะช่วยให้ผู้ใช้ สามารถเข้าใช้คลังข้อมูล ซึ่งประกอบด้วยอินเตอร์เฟซผู้ใช้ เครื่องมือสำหรับผู้ดูแลระบบและการผนวกรวมกับเครื่องมือการเขียนแก้และแอ ปพลิเคชั่นองค์กรที่ได้รับการใช้งานอย่างแพร่หลาย</p></body>
</news>
