<teiHeader>
<fileDesc>
<titleStmt>
  <title>ปส.-เยอรมนี จัดสัมมนาคุมเข้มการส่งออกทางนิวเคลียร์ภายใต้ NSG  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-25 15:23:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000046490  </bibl>
</sourceDesc>
</fileDesc>
</teiHeader>
<news>
<headline>ปส.-เยอรมนี จัดสัมมนาคุมเข้มการส่งออกทางนิวเคลียร์ภายใต้ NSG</headline>
<lead>ปส. - รัฐบาลไทย โดยสำนักงานปรมาณูเพื่อสันติ กระทรวงวิทยาศาสตร์และเทคโนโลยี ร่วมกับ รัฐบาลสหพันธ์สาธารณรัฐเยอรมนี จัดการประชุมสัมมนาเชิงปฏิบัติการ เรื่อง การควบคุมการส่งออกทางนิวเคลียร์ภายใต้ Nuclear Supplier Group (NSG) เป็นการรวมกลุ่มประเทศที่มีบทบาทสำคัญในการจัดหาวัสดุอุปกรณ์ทางนิวเคลียร์ เพื่อประสานความร่วมมือในการควบคุมการส่งออกวัสดุอุปกรณ์เหล่านี้ มิให้มีการนำไปใช้ในการแพร่ขยายอาวุธนิวเคลียร์</lead>
<neck></neck>
<body><p>นายศิริชัย เขียนมีสุข เลขาธิการสำนักงานปรมาณูเพื่อสันติ กระทรวงวิทยาศาสตร์และเทคโนโลยี แถลงว่า ระหว่างวันที่ 27-29 เมษายน 2552 รัฐบาลไทย โดยสำนักงานปรมาณูเพื่อสันติ ร่วมกับรัฐบาลสหพันธ์สาธารณรัฐเยอรมนี จะจัดการประชุมสัมมนาเชิงปฏิบัติการเรื่อง �การควบคุมการส่งออกทางนิวเคลียร์ภายใต้ Nuclear Supplier Group (NSG)� ขึ้น ณ ห้องประชุมใหญ่ สำนักงานปรมาณูเพื่อสันติ</p>
<p>เนื่องจากการใช้เทคโนโลยีและพลังงานนิวเคลียร์มีแนวโน้มที่จะเพิ่มมากขึ้นโดยเฉพาะอย่างยิ่งในภูมิภาคเอเชียตะวันออกเฉียงใต้ ประเทศไทยเป็นประเทศหนึ่งที่มีบทบาทด้านพลังงานในกรอบอาเซียน รวมทั้งมีแผนสร้างโรงไฟฟ้านิวเคลียร์ในอนาคต อีกทั้งความก้าวหน้าและพัฒนาการใช้ประโยชน์จากพลังงานปรมาณูในทางสันติ รวมถึงการถ่ายทอดเทคโนโลยีด้านนี้ จำเป็นต้องคำนึงถึงการควบคุมการแพร่ขยายอาวุธนิวเคลียร์ และพันธกรณีที่เกี่ยวข้อง รัฐบาลไทย โดยสำนักงานปรมาณูเพื่อสันติ จึงได้ร่วมกับรัฐบาลสหพันธ์สาธารณรัฐเยอรมนี จัดการประชุมสัมมนาเชิงปฏิบัติการครั้งนี้ขึ้น</p>
<p>นายศิริชัย กล่าวต่อไปว่า การประชุมดังกล่าว จัดขึ้นเพื่อเป็นเวทีให้ผู้เข้าร่วมประชุมสัมมนาได้แลกเปลี่ยนความคิดเห็น ข้อมูลข่าวสาร ความรู้ ในเรื่องกฏระเบียบ รวมทั้งแนวปฏิบัติในการควบคุมการส่งออกวัสดุอุปกรณ์ทางนิวเคลียร์ โดยมีเจ้าหน้าที่ภาครัฐที่เกี่ยวข้องกับระบบการควบคุมการส่งออกของประเทศในภูมิภาคเอเชียตะวันออกเฉียงใต้ ได้แก่ ประเทศไทย มาเลเซีย สิงคโปร์ อินโดนีเซีย เวียตนาม ลาว กัมพูชา เมียนมาร์ บรูไน ฟิลิปปินส์ และประเทศในระบอบ NSG Troika เช่น ประเทศเยอรมนี แอฟริกาใต้ ฮังการี ออสเตรเลีย ญี่ปุ่น ฯลฯ</p></body>
</news>
