<teiHeader>
<fileDesc>
<titleStmt>
  <title>ไปรษณีย์ไทย เปิดตัวแสตมป์ที่ระลึกวันอนุรักษ์มรดกไทย ปี 2552  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020132&tb=N255204&return=ok&news_headline='%e4%bb%c3%c9%b3%d5%c2%ec%e4%b7%c2  </bibl>
</sourceDesc>
</fileDesc>
</teiHeader>
<news>
<headline>ไปรษณีย์ไทย เปิดตัวแสตมป์ที่ระลึกวันอนุรักษ์มรดกไทย ปี 2552</headline>
<lead>ไปรษณีย์ไทย ร่วมส่งเสริมให้คนไทยเห็นคุณค่าและหวงแหนศิลปะของชาติ พร้อมเปิดตัวแสตมป์ที่ระลึกวันอนุรักษ์มรดกไทย ปี 2552</lead>
<neck></neck>
<body><p>    ไปรษณีย์ไทย ร่วมส่งเสริมให้คนไทยเห็นคุณค่าและหวงแหนศิลปะของชาติ ด้วยการเปิดตัวแสตมป์ที่ระลึกวันอนุรักษ์มรดกไทย ปี 2552 ได้นำภาพปราสาทประธาน จาก 4 ปราสาทหิน มรดกอารยธรรมไทยอันทรงคุณค่าจากอดีตจนถึงปัจจุบัน ประกอบด้วย ภาพปราสาทตาเมือน ปราสาทตาเมือนธม ปราสาทตาเมือนโต๊ด จังหวัดสุรินทร์ ติดแนวชายแดนไทย-กัมพูชา และภาพปราสาทสด๊กก๊อกธม โบราณสถานสำคัญใน จังหวัดสระแก้ว มาจัดทำเป็นแสตมป์สีสันงามสง่าสมค่าอารยธรรมไทย โดยปราสาทประธาน ทั้ง 4 ปราสาทหิน ที่ไปรษณีย์ไทยนำมาพิมพ์บนแสตมป์นั้น ถือเป็นองค์ประกอบสำคัญและมีความสวยงามที่สุดของปราสาท เนื่องจากเป็นที่ประดิษฐานรูปเคารพสูงสุด โดยปราสาทประธานตั้งอยู่ในส่วนที่เป็นศูนย์กลางของผังปราสาทและยกพื้นสูง ตระหง่านโดดเด่น อันหมายถึงการเป็นแกนกลางจักรวาลนั่นเอง ผู้ที่สนใจสอบถามรายละเอียดเพิ่มเติมได้ที่ ฝ่ายตลาดตราไปรษณียากร โทร 0-2831-3856 </p></body>
</news>
