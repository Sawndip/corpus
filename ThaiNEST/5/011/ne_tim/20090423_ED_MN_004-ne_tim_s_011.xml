<teiHeader>
<fileDesc>
<titleStmt>
  <title>เตรียมซิ่งรถหรู Volvo - The Game เปิดโหลดเล่นฟรี พ.ค.นี้  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-23 17:01:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000045724  </bibl>
</sourceDesc>
</fileDesc>
</teiHeader>
<news>
<headline>เตรียมซิ่งรถหรู Volvo - The Game เปิดโหลดเล่นฟรี พ.ค.นี้</headline>
<lead>บริษัท วอลโว่ คาร์ คอร์ปอเรชั่น ร่วมกับสตูดิโอ ซิมบิน เปิดตัว Volvo - The Game สำหรับเล่นบนเครื่องคอมพิวเตอร์พีซี ที่จะให้โหลดเล่นฟรีตั้งแต่ช่วงปลายเดือนพฤษภาคมนี้ เพื่อโปรโมตรถยนต์ Volvo S60 คอนเซ็ปต์คาร์ โดยผู้เล่นจะได้เลือกใช้รถยนต์วอลโว่ซิ่งไปบนสนามแข่งขันที่หลากหลายและมีอยู่จริง</lead>
<neck></neck>
<body><p>ไมเคิล เพอร์สัน ผู้อำนวยการฝ่ายสื่อสารการตลาดของวอลโว่ ระบุว่า Volvo - The Game ทำให้บริษัทได้มีโอกาสนำเสนอ Volvo S60 คอนเซ็ปต์คาร์ไปสู่กลุ่มเป้าหมายในวงกว้าง ในรูปแบบที่ร้อนแรงบนสภาพแวดล้อมที่ไม่ธรรมดา ทำให้บริษัทได้มีโอกาสเผยให้เห็นการออกแบบทั้งภายในและภายนอกของรถยนต์วอลโว่ อีกอย่างที่เป็นเหมือนโบนัสพิเศษก็คือบริษัทได้มีโอกาสแสดงให้ผู้เล่นได้เห็นวิธีการทำงานที่มุ่งพัฒนาและออกแบบในสไตล์สแกนดิเนเวีย</p>
<p>เฮนริค รูส ประธานผู้บริหารสตูดิโอซิมบิน ระบุว่า ในตอนที่ทางวอลโว่ยื่นข้อเสนอให้พัฒนาเกมแข่งรถวอลโว่สำหรับเครื่องคอมพิวเตอร์พีซี เพื่อกลุ่มเป้าหมายวงกว้างและโปรโมต Volvo S60 ทางเราก็ตัดสินใจรับข้อเสนอแสนท้าทายนี้ทันที โดยเฉพาะอย่างยิ่งเมื่อวอลโว่ในสวีเดนเป็นผู้ยื่นข้อเสนอ เรารู้สึกว่าสองแบรนด์สวีเดนรวมพลังกันเนี่ยมันช่างเป็นการจับคู่ที่สมบูรณ์แบบจริงๆ</p>
<p>"เช่นเดียวกับเกมอื่นๆที่พัฒนาโดยสตูดิโอซิมบิน Volvo - The Game จะมอบประสบการณ์ที่ยอดเยี่ยมทั้งเสียงและรายละเอียดต่างๆ เปี่ยมด้วยความสนุกและท้าทาย ตัวเกมจะมี 3 ระดับความยากให้ผู้เล่นได้เลือกเพื่อกลุ่มเป้าหมายวงกว้าง ตั้งแต่มือใหม่ไปจนถึงระดับผู้เล่นที่เก่งกาจ" เฮนริค รูส กล่าว</p>
<p>เว็บไซต์ที่จะเปิดให้โหลด Volvo - The Game ช่วงปลายเดือนพฤษภาคมนี้</p></body>
</news>
