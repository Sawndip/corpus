<teiHeader>
<fileDesc>
<titleStmt>
  <title>ไมโครซอฟต์เปิดตัว "Zune HD" มีฟีเจอร์ลิงค์เชื่อมต่อวิดีโอกับ Xbox360  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 17:48:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000059544  </bibl>
</sourceDesc>
</fileDesc>
</teiHeader>
<news>
<headline>ไมโครซอฟต์เปิดตัว "Zune HD" มีฟีเจอร์ลิงค์เชื่อมต่อวิดีโอกับ Xbox360</headline>
<lead>ในงานเปิดตัวอุปกรณ์มัลติมีเดียตัวใหม่ "Zune HD" นอกจากไมโครซอฟต์จะเปิดเผยฟีเจอร์ความสามารถอุปกรณ์ตัวนี้ว่าสามารถ ใช้งานอินเทอร์เน็ต , เล่นภาพยนตร์แบบ 16:9 ด้วยความละเอียด 480x272 และปรับคลื่นวิทยุในระบบดิจิตอล อุปกรณ์ตัวนี้ยังสาสามารถทำงานในส่วนไฟล์วิดีโอร่วมกับระบบออนไลน์ Xbox live บนเครื่องเกม Xbox360 ได้อีกด้วย ซึ่งจะเริ่มทำงานควบคู่กันในช่วงปลายปีนี้</lead>
<neck></neck>
<body><p>"เอนริเก้ โรดิเกวซ" รองประธานร่วมไมโครซอฟต์ฝ่ายธุรกิจโทรทัศน์ , วิดีโอ และเพลง กล่าวว่า "ฟังก์ชั่นเครื่องเล่นเพลงของ Zune เป็นเพียงส่วนหนึ่งของประสบการณ์ที่ผู้ใช้จะได้รับจาก Zune และเราก็ภูมิใจที่จะทำให้อุปกรณ์ตัวนี้เติบโตขึ้นและเป็นมากกว่าอุปกรณ์มัลติมิเดีย จากวิสัยทัศน์การเชื่อมต่อความบันเทิงของไมโครซอฟต์ จะทำให้ Zune นำเสนอสิ่งใหม่เกี่ยวกับการประสบการณ์เชื่อมต่อกับแพลตฟอร์มตัวอื่น และนำเสนอคอนเทนต์วิดีโอแบบพรีเมี่ยมสู่ทั่วทุกมุมโลก"</p>
<p>อย่างไรก็ตาม ในขณะนี้ไมโครซอฟต์เปิดเผยเพียงแต่ว่าภาพยนตร์และรายการโทรทัศน์สำหรับ Zune จะสามารถใช้ได้บนระบบออนไลน์ Xbox live ในช่วงปลายปีนี้ รายละเอียดอื่นๆ ยังไม่มีการเปิดเผยออกมา ซึ่งไมโครซอฟต์ยืนยันว่ารายละเอียดบริการทั้งหมดจะเปิดเผยในงานแถลงข่าวของไมโครซอฟต์ในงาน E3 2009</p></body>
</news>
