<teiHeader>
<fileDesc>
<titleStmt>
  <title>เรื่อง 1 ใน 1,000,000 ลูกแฝดสองเกิดมาจากพ่อคนละคนกัน  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 05:40:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8647  </bibl>
</sourceDesc>
</fileDesc>
</teiHeader>
<news>
<headline>เรื่อง 1 ใน 1,000,000 ลูกแฝดสองเกิดมาจากพ่อคนละคนกัน</headline>
<lead>หญิงแม่ลูกอ่อนชาวอเมริกัน ต้องตะลึงจนพูดอะไรไม่ออก เมื่อเพิ่งรู้ว่าลูกแฝดชายสอง ซึ่งอายุเพิ่งจะได้หนึ่งขวบนั้น เกิดขึ้นมาจากพ่อกันคนละคน  ซึ่งมีโอกาสเกิดขึ้นได้เพียงร้อยละ 99.999 เท่านั้น...</lead>
<neck></neck>
<body><p>หญิงแม่ลูกอ่อนชาวอเมริกัน ต้องตะลึงจนพูดอะไรไม่ออก เมื่อเพิ่งรู้ว่าลูกแฝดชายสอง ซึ่งอายุเพิ่งจะได้หนึ่งขวบนั้น เกิดขึ้นมาจากพ่อกันคนละคน เหตุ แบบนี้ นับเป็นปรากฏการณ์ทางการแพทย์ ซึ่งมีโอกาสเกิดขึ้นได้เพียงร้อยละ 99.999 เท่านั้น</p>
<p>ผู้เป็นมารดาวัย 20 ปี ได้คลอดลูกแฝดชาย ซึ่งมีชื่อว่า "จัสติน" กับ "จอร์แดน" เกิดห่างกัน 7 นาที โดยที่หน้าตาไม่ค่อยเหมือนกันเท่าใดนัก และเพิ่งจะมาได้ทราบว่าลูกแฝดของตนต่างเกิดจากพ่อคนละคน จากการตรวจสอบของแพทย์ภายหลัง  </p>
<p>นางได้ยอมสารภาพว่าเคยนอกใจนายเจมส์ แฮร์ริสัน ผู้เป็นสามี หลังจากที่ลูกคนแรกเพิ่งปฏิสนธิ  คณะสูติแพทย์ได้ช่วยชี้แจงว่า ลูกแฝดคนละพ่อของนาง เกิดจากไข่คนละใบต่างผสมกับเชื้อของพ่อคนละคน อันเป็นสิ่งซึ่งเกิดขึ้นได้เพียง 1 ใน 1,000,000 นั้น จึงทำให้ พี่น้องฝาแฝดคู่นี้ที่แท้กลับเป็นลูกพี่ลูกน้องกัน  </p>
<p>อย่างไรก็ดี เรื่องนี้ลงเอยอย่างแฮปปี้เอนดิ้ง เมื่อนายเจมส์ผู้สามี ตกลงจะรับเด็กแฝดเป็นลูกของตนเองทั้งคู่ โดยไม่คิดรังเกียจเดียดฉันท์ แถมขณะนี้ภริยาไข่ดกของเขายังตั้งท้องใหม่ลูกอีกคนด้วย โดยรับประกันหนักแน่นว่า คราวนี้ เป็นลูกของนายเจมส์เดี่ยวมือหนึ่งเพียงคนเดียว.</p></body>
</news>
