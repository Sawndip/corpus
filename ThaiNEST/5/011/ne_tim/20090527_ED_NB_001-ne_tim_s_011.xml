<teiHeader>
<fileDesc>
<titleStmt>
  <title>สสช. เตรียมวางเครื่องแปลงข้อมูลแบบสำรวจ อิเล็กทรอนิกส์ทั่วประเทศ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270153&tb=N255205&return=ok&news_headline=%ca%ca%aa.%20%e0%b5%c3%d5%c2%c1%c7%d2%a7%e0%a4%c3%d7%e8%cd%a7%e1%bb%c5%a7%a2%e9%cd%c1%d9%c5%e1%ba%ba%ca%d3%c3%c7%a8%20%cd%d4%e0%c5%e7%a1%b7%c3%cd%b9%d4%a1%ca%ec%b7%d1%e8%c7%bb%c3%d0%e0%b7%c8%20%20  </bibl>
</sourceDesc>
</fileDesc>
</teiHeader>
<news>
<headline>สสช. เตรียมวางเครื่องแปลงข้อมูลแบบสำรวจ อิเล็กทรอนิกส์ทั่วประเทศ</headline>
<lead>สำนักงานสถิติแห่งชาติ เตรียมวางระบบรวบรวมและแปลงข้อมูลจากการสำรวจในแต่ละจังหวัดทั่วประเทศเป็น รูปแบบข้อมูลอิเล็กทรอนิกส์ หวังช่วยลดเวลาในการประมวลผลการสำรวจลงกว่าครึ่ง</lead>
<neck></neck>
<body><p>นางธนนุช ตรีทิพยบุตร เลขาธิการสถิติแห่งชาติ เปิดเผยว่า ขณะนี้สำนักงานสถิติแห่งชาติ หรือ สสช.ได้วางแผนโครงการจัดตั้งศูนย์รวบรวมและประมวลผลการสำรวจของ สสช. ใน 75 จังหวัดทั่วประเทศ เพื่อลดขั้นตอนการสำรวจ รวบรวมข้อมูล และประมวลผลที่สามารถทำได้เพียงส่วนกลางเพียงแห่งเดียว โดยจะติดตั้งเครื่องรวมรวมข้อมูลจากการสำรวจข้อมูลต่างๆ อาทิ การสำรวจสำมะโนประชากรในแต่ละจังหวัด ให้รวบรวมและจัดทำเป็นข้อมูลในรูปแบบอิเล็กทรอนิกส์ แล้วส่งเข้าส่วนกลางเพื่อประมวลผล ซึ่งหากใช้วิธีนี้ก็จะช่วยลดเวลาในการทำงานโดยส่วนกลางเพียงส่วนเดียวลงได้ จากเดิม 5 เดือนเหลือเพียง 3 เดือนเท่านั้น ทำให้ได้ข้อมูลจากการสำรวจอย่างรวดเร็วและตรงกับความต้องการ สามารถนำไปปรับใช้ในการพัฒนาประเทศหรือเป็นตัวบ่งชี้ศักยภาพในด้านต่างๆของ ประเทศได้เป็นอย่างดี</p>
<p>    โดยการติดตั้งเครื่องสแกนเพื่อใช้ในการ รวบรวมข้อมูลจากการสำรวจดังกล่าว เป็นเครื่องคอมพิวเตอร์ระบบ e_flow ที่สามารถสแกนข้อมูลแบบสำรวจได้ถึง 45 แผ่นต่อ 1 นาที และกว่า 15,000 แผ่นต่อวัน ซึ่งจะมีความรวดเร็วกว่าการดำเนินการด้วยเจ้าหน้าที่ ทั้งนี้ การดำเนินโครงการดังกล่าวยังอยู่ระหว่างเตรียมยื่นขออนุมัติงบประมาณจากคณะ รัฐมนตรีจำนวนประมาณ 30 ล้านบาท โดยคาดว่าจะเริ่มโครงการด้วยวิธีการทำอีอ๊อกชั่นได้ราวต้นปี 2553 หรือหลังมีการอนุมัติงบประมาณจากคณะรัฐมนตรี </p></body>
</news>
