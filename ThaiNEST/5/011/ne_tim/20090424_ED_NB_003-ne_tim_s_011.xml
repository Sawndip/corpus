<teiHeader>
<fileDesc>
<titleStmt>
  <title>ซอฟต์แวร์พาร์ค เสริมศักยภาพ ผู้ประกอบการSMEs ไทย จัดโครงการอบรมด้านไอทีฟรี  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204240109&tb=N255204&return=ok&news_headline='%ab%cd%bf%b5%ec%e1%c7%c3%ec%be%d2%c3%ec%a4  </bibl>
</sourceDesc>
</fileDesc>
</teiHeader>
<news>
<headline>ซอฟต์แวร์พาร์ค เสริมศักยภาพ ผู้ประกอบการSMEs ไทย จัดโครงการอบรมด้านไอทีฟรี</headline>
<lead>เขตอุตสาหกรรมซอฟต์แวร์ประเทศไทย เสริมศักยภาพ ผู้ประกอบการ SMEs ไทย จัดโครงการอบรมด้านไอทีฟรี</lead>
<neck></neck>
<body><p>    เขตอุตสาหกรรมซอฟต์แวร์ประเทศไทย ภายใต้ศูนย์บริหารจัดการเทคโนโลยี (TMC) จัดอบรมหลักสูตรด้านไอที ตั้งแต่เดือนพฤษภาคม-มิถุนายน 2552 เพื่อเสริมศักยภาพและส่งเสริม SMEs ให้มีขีดความสามารถทางเทคโนโลยีสูงขึ้น และสนับสนุนการถ่ายทอดเทคโนโลยี โดยการนำเทคโนโลยีจากทั้งในและต่างประเทศมาก่อให้เกิดกระบวนการใหม่ หรือศักยภาพของผู้ประกอบการ โดยมีหลักสูตรที่เปิดอบรม ดังนี้ หลักสูตรการตลาดแบบออนไลน์ (e-Marketing) สำหรับ SMEs และผู้ค้ารายย่อย เพื่อเพิ่มประสิทธิภาพด้านการตลาดและเพิ่มยอดขายผ่านทาง e-Marketing จำนวน 5 รุ่น หลักสูตรอบรมบุคลากรด้านไอทีเชิงลึก สำหรับผู้ประกอบการ SMEs อาทิ Project Management , การสร้างเว็บไซต์ด้วยตนเอง และการใช้โปรแกรม Joomla, Microsoft Excel 2007 และ Microsofte Access 2007 ผู้สนใจสามารถสมัครเข้ารับการอบรมโดยไม่เสียค่าใช้จ่าย หรือสอบถามรายละเอียดเพิ่มเติมได้ที่ โทร.0-2583-9992 ต่อ 1432 หรือ www.swpark.or.th </p></body>
</news>
