<teiHeader>
<fileDesc>
<titleStmt>
  <title>โฟนวันอึ้ง! ยอดขายมือถือตกฮวบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196396&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>โฟนวันอึ้ง! ยอดขายมือถือตกฮวบ</headline>
<lead>การเมือง-เศรษฐกิจขายของไม่ได้</lead>
<neck></neck>
<body><p>โฟนวัน เผยยอดขายมือถือเฮ้าส์แบรนด์ 3 เดือนแรก ลดฮวบ 30% ชี้ขอดูเหตุการณ์บ้านเมืองก่อนปรับแผนใหม่</p>
<p>นายกุลดิษฐ์ สมุทรโครจร ผู้จัดการทั่วไป บริษัท ไวร์เลส ดีไวซ์ ซัพพลาย จำกัด (WDS) บริษัทในเครือ บริษัท แอดวานซ์ อินโฟ เซอร์วิส จำกัด (มหาชน) หรือ เอไอเอส เปิดเผยว่า ช่วง 3 เดือนที่ผ่านมาโทรศัพท์มือถือแบรนด์ต่างประเทศ และแบรนด์ตัวเอง (เฮ้าส์แบรนด์) ปรับราคาลดลงประมาณ 10% เพราะผลกระทบจากปัจจัยเศรษฐกิจและการเมืองปัจจุบัน ประกอบกับ โนเกีย เปลี่ยนแปลงการแบ่งเขตจำหน่ายใหม่ ให้ MFA (เอ็ม เอฟเอ) ดูแลพื้นที่จำหน่ายใน กทม.และปริมณฑลเท่านั้น จากที่เคยดูแลพื้นที่จำหน่ายทั่วประเทศ</p>
<p>“ตลอด 3 เดือนที่ผ่านมา ยอดขายโทรศัพท์มือถือแต่ละเดือนอยู่ที่ 2,000 ล้านบาท หรือคิดเป็น 6 แสนเครื่อง/เดือน ซึ่งคาดว่ารายได้จะปรับลดลงประมาณ 20-30% หรือราว 8,000 ล้านบาท จากปีที่แล้วที่มีรายได้อยู่ที่ 11,000 ล้านบาท ทำให้บริษัทฯ ต้องปรับแผนธุรกิจและปรับเป้าหมายใหม่ ขณะนี้อยู่ระหว่างการพิจารณาโดยดูสภาพเศรษฐกิจและสถานการณ์การเมืองควบคู่ไปด้วย” นายกุลดิษฐ์ กล่าว</p>
<p>นายศักดิ์ชัย เลิศเวชกุล ผู้จัดการฝ่ายการตลาดและผลิตภัณฑ์“โฟนวัน” บริษัท ไวร์เลส ดีไวซ์ฯ กล่าวว่า ยอดจำหน่ายโทรศัพท์มือถือโฟนวันช่วง 3 เดือนที่ผ่านมา ตกลงประมาณ 30% หรือราว 15,000 เครื่อง/เดือน จากเดิมที่ตั้งไว้ 50,000 เครื่อง/เดือน โดยมีสาเหตุมาจากภาวะเศรษฐกิจและการเมืองปัจจุบัน  นายศักดิ์ชัย กล่าวต่อว่า สถานการณ์ขณะนี้ผู้ประกอบการไม่กล้าลดราคาเพื่อแข่งขัน เพราะต้องประคองธุรกิจให้อยู่รอด ดังนั้นปีนี้คงไม่เห็น การทำตลาดที่หวือหวา ตั้งแต่ต้นปีโฟนวันเปิดตัวโทรศัพท์มือถือใหม่แล้ว 4 รุ่น หากสถานการณ์ทุกอย่างเรียบร้อย คาดว่าจะเปิดตัวโทรศัพท์มือถือรุ่น   ใหม่ออกมาอีก ซึ่งก่อนหน้านี้โฟนวันประกาศจะเปิดตัวโทรศัพท์มือถือรุ่นใหม่ในปีนี้ถึง 20 รุ่นโดยตั้งเป้ารายได้ทั้งปี 900 ล้านบาท คิดเป็นยอดจำหน่าย 6 แสนเครื่อง.</p></body>
</news>
