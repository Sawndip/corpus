<teiHeader>
<fileDesc>
<titleStmt>
  <title>สสช. ฉลองครบ 46 ปีของการติดตั้งคอมพิวเตอร์เครื่องแรกของประเทศไทย  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270167&tb=N255205  </bibl>
</sourceDesc>
</fileDesc>
</teiHeader>
<news>
<headline>สสช. ฉลองครบ 46 ปีของการติดตั้งคอมพิวเตอร์เครื่องแรกของประเทศไทย</headline>
<lead>สำนักงานสถิติแห่งชาติ ฉลองครบ 46 ปี ของการติดตั้งคอมพิวเตอร์เครื่องแรกของประเทศไทย</lead>
<neck></neck>
<body><p>นางธนนุช ตรีทิพยบุตร เลขาธิการสถิติแห่งชาติ กล่าวว่า สำนักงานสถิติแห่งชาติ หรือ สสช. เป็นหน่วยงานที่ติดตั้งคอมพิเตอร์เครื่องแรกของประเทศไทย เมื่อวันที่ 26 มิถุนายน 2506 เพื่อใช้ประมวลผลการทำสำมะโนการเกษตร พ.ศ. 2506 เป็นงานแรก ซึ่งประสบความสำเร็จด้วยดี และได้บุกเบิกระบบคอมพิวเตอร์เพื่อส่งเสริม พัฒนางานด้าน ICT ในภารกิจต่างๆของหน่วยงานภาครัฐและเอกชนอย่างต่อเนื่องตลอด 46 ปี นอกจากนี้ สสช. ยังเป็นองค์กรที่ทำให้เกิดระบบ e-Government ในปัจจุบันอีกด้วย อาทิ การจัดทำระบบเลขประจำตัวบัตรประชาชน 13 หลัก, งานทะเบียนราษฏร์, ระบบฐานข้อมูลผู้ถือหนังสือเดินทางต่างประเทศ, ระบบการรายงานผลการแข่งขันเอเซียนเกมส์ ครั้งที่ 8 ด้วยระบบออนไลน์, รวมถึงระบบฐานข้อมูลที่ดินและเจ้าของที่ดินในเขตปฏิรูปเกษตรกรรม </p>
<p>    และสำหรับการให้ความสำคัญในการบุกเบิก ด้าน ICT ของสำนักงานสถิติในปัจจุบันและอนาคต ได้วางแนวทางไว้ 3 ด้าน เพื่อนำประเทศไทยไปสู่ระบบสากลด้าน ICT ประกอบด้วย สสช.กับการเป็นแหล่งข้อมูลสถิติและตัวชี้วัดด้าน ICT ที่สมบูรณ์ที่สุดของประเทศ, สสช.กับการเป็นศูนย์สารสนเทศแห่งชาติ ด้วยการเชื่อมโยงข้อมูลทุกส่วนของภาครัฐไว้เป็นศูนย์กลางเพียงแห่งเดียว, และสสช.กับการเป็นศูนย์หลักในการพัฒนาบุคลากรระดับชาติด้าน IT </p></body>
</news>
