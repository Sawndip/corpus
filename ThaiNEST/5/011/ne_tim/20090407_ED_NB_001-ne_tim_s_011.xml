<teiHeader>
<fileDesc>
<titleStmt>
  <title>สนช.จับมือ 7 ประเทศ จัดประชุมใหญ่พลาสติกชีวภาพ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-07 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204070236&tb=N255204&return=ok&news_headline='%ca%b9%aa.%a8%d1%ba%c1%d7%cd  </bibl>
</sourceDesc>
</fileDesc>
</teiHeader>
<news>
<headline>สนช.จับมือ 7 ประเทศ จัดประชุมใหญ่พลาสติกชีวภาพ</headline>
<lead>สำนักงานนวัตกรรมแห่งชาติ ร่วมกับ ประเทศชั้นนำ 7 ประเทศ จัดประชุมใหญ่พลาสติกชีวภาพ หวังสร้างโรงงานผลิตเม็ดพลาสติกชีวภาพแห่งที่ 2 ของโลก</lead>
<neck></neck>
<body><p>ดร.ศุภชัย หล่อโลหการ ผู้อำนวยการสำนักงานนวัตกรรมแห่งชาติ (สนช.) กระทรวงวิทยาศาสตร์และเทคโนโลยี กล่าวว่า ในวันที่ 24 เมษายนนี้ สนช.ได้ร่วมกับสมาคมอุตสาหกรรมพลาสติกชีวภาพไทย และอีก 7 ประเทศชั้นนำด้านการผลิตพลาสติกชีวภาพ อาทิ สหรัฐอเมริกา ญี่ปุ่น เยอรมัน เกาหลีใต้ เตรียมจัดการประชุมเรื่อง “โอกาสของประเทศไทยสู่การเป็นผู้นำด้านพลาสติก” ที่โรงแรมคอนราด เพื่อศึกษาความก้าวหน้าพลาสติกชีวภาพ สร้างโอกาสการลงทุนในประเทศไทย รวมทั้งสร้างความตื่นตัวพลาสติกชีวภาพระดับภูมิภาค โดยการประชุมครั้งนี้ได้รับเกียรติจาก ดร.มาร์ค เวอร์บลัคเก้น ประธานกรรมการบริหารของ บริษัท เนเจอร์เวิร์ค จำกัด สหรัฐอเมริกา ซึ่งเป็นประเทศเดียวที่ผลิตเม็ดพลาสติกชีวภาพจากข้าวโพด โดยมีมูลค่าการผลิตปีละ 100,000 ตันต่อปี ทั้งนี้ ดร.มาร์ค เห็นว่าประเทศไทยมีศักยภาพเพียงพอในการสร้างโรงงานผลิตพลาสติกชีวภาพแห่งที่ 2 ของโลกได้ เนื่องจากประเทศไทยจัดทำแผนที่นำทางการพัฒนาอุตสาหกรรมพลาสติกชีวภาพ ที่แสดงถึงการใส่ใจของปัญหาสิ่งแวดล้อม และยังมีแหล่งวัตถุดิบชีวมวลที่ใหญ่ที่สุดในโลก โดยเฉพาะมันสำปะหลัง ซึ่งมีศักยภาพด้านอุตสาหกรรมอย่างเพียงพอ</p>
<p>    อย่างไรก็ตาม การก่อสร้างโรงงานผลิตเม็ดพลาสติกชีวภาพอยู่ระหว่างประสานกับภาคเอกชนต่างๆ อาทิ บริษัท ปตท. จำกัด (มหาชน) บริษัท ปูนซิเมนต์ไทย จำกัด (มหาชน) บริษัท น้ำตาลมิตรผล จำกัด ซึ่งคาดว่าจะสามารถดำเนินการให้แล้วเสร็จประมาณ 3-5 ปี ภายใต้งบประมาณ 1,000 ล้านบาท </p></body>
</news>
