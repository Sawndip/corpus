<teiHeader>
<fileDesc>
<titleStmt>
  <title>"เอเชียซอฟท์"ชูกลยุทธ์ซีอาร์เอ็ม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/21/news_28593740.php?news_id=28593740  </bibl>
</sourceDesc>
</fileDesc>
</teiHeader>
<news>
<headline>"เอเชียซอฟท์"ชูกลยุทธ์ซีอาร์เอ็ม</headline>
<lead>เอเชียซอฟท์ ชูโมเดลใหม่เดินหน้าจับคู่พันธมิตรสินค้า กระตุ้นตลาดรายเซ็กเมนท์ ล่าสุดผนึกแบรนด์เครื่องสำอางดัง "ออริจินส์" ตั้งเป้ารักษาฐานคนเล่นเกมออนไลน์ระดับบน เปิดช่องคู่ค้าใช้ "เกม" เป็นสื่อใหม่เข้าถึงผู้บริโภค</lead>
<neck></neck>
<body><p>นายอินทเดช พิทักษ์สรยุทธ ผู้จัดการฝ่ายการตลาด บมจ. เอเชียซอฟท์ คอร์ปอเรชั่น กล่าวว่า ..ิษัท่วมกัน หวังหาจุดยืนธุรกิจบันเทิง พร้อมก "บริษัทเริ่มใช้นโยบายทำการตลาดใหม่ โดยอาศัยการทำกิจกรรมร่วมกับพันธมิตรในอุตสาหกรรมต่างๆ ที่มีกลุ่มเป้าหมายทางการตลาดระดับเดียวกัน </p>
<p>ทั้งนี้ ช่วงสงกรานต์ที่ผ่านมา บริษัทได้จับมือ "ออริจินส์" แบรนด์เครื่องสำอางชั้นนำ จัดกิจกรรมการตลาดให้สมาชิกเกม "เกรนาโด เอสปาดา (จีอี)" ร่วมสนุกตอบคำถามผ่านหน้าเว็บเกม www.ge.in.th ชิงรางวัลใหญ่จากออริจินส์ </p>
<p>แผนดังกล่าวคาดว่าจะช่วยสร้างสีสันให้กับสมาชิก เกมของเอเชียซอฟท์ รวมทั้งยังเปิดช่องให้เกมเป็นที่รู้จักผ่านฐานลูกค้าของสินค้าต่างๆ เกิดความสนใจเข้ามาทดลองเล่นเกม </p>
<p>นายอินทเดช เผยว่า ก่อนหน้านี้ บริษัทเริ่มทดลองทำโปรโมชั่นใหม่ๆ ร่วมกับเจ้าของสินค้าบางราย เช่น คลื่นวิทยุเวอร์จิ้น เรดิโอ และไอสตูดิโอ ซึ่งส่วนใหญ่ได้รับการตอบรับดี มีผู้ร่วมสนุกในระดับพอสมควร </p>
<p>ส่วนความร่วมมือล่าสุดนี้ เชื่อว่าจะสามารถดึงดูดผู้เล่นเกมระดับบนได้มาก เนื่องจากผู้เล่นเกมจีอีส่วนใหญ่เป็นกลุ่มคนอายุตั้งแต่วัยเริ่มทำงานขึ้นไป (First Jobbers) และมีกำลังซื้อ โดยนับตั้งแต่เปิดให้บริการเกมมาประมาณ 3 ปี มีสมาชิกแล้วกว่า 5 แสนไอดี ซึ่งส่วนใหญ่ยังคงพฤติกรรมในการเล่นเกมอย่างต่อเนื่อง</p>
<p>"เราจะดูว่าดีเอ็นเอของเกมแต่ละตัวเป็นอย่างไร แล้วจากนั้นก็จะดูว่าเหมาะกับคาแรคเตอร์ หรือพาร์ทเนอร์กลุ่มไหน ซึ่งเราจะเน้นกลุ่มที่มีเป้าหมายคล้ายๆ กัน เพื่อให้ง่ายต่อการตลาดทำตลาดร่วมกัน" นายอินทเดชกล่าว </p>
<p>พร้อมกันนี้ เขาระบุว่า บริษัทกำลังเจรจาความร่วมมือกับพันธมิตรรายอื่นๆ อย่างต่อเนื่อง ทั้งยังมีแผนจะสร้างบทบาทใหม่ให้กับเกมออนไลน์ เพื่อเป็นช่องทางหนึ่งให้แบรนด์สินค้าต่างๆ ใช้เป็นสื่อใหม่สำหรับการเข้าถึงผู้บริโภค</p></body>
</news>
