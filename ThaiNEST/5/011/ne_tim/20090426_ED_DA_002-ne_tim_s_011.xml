<teiHeader>
<fileDesc>
<titleStmt>
  <title>นิเทศฯ ม.ศรีปทุม เปิด สาขาใหม่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-26 11:34:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197355&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>นิเทศฯ ม.ศรีปทุม เปิด สาขาใหม่</headline>
<lead>ปั้นนักสื่อสาร สู่ตลาดยุคดิจิทัล</lead>
<neck></neck>
<body><p>ม.ศรีปทุม เปิดหลักสูตรใหม่ “วาร สารสนเทศ” เน้นสร้างนักข่าวยุคใหม่ เก่งเทคโนโลยีรองรับสื่อยุคดิจิทัล</p>
<p>ผู้ช่วยศาสตราจารย์ ดร.กาญจนา มีศิลปะวิกกัย คณบดีคณะนิเทศศาสตร์ มหาวิทยาลัยศรีปทุม กล่าวว่า ปัจจุบันวิชาชีพสื่อมวลชนมีความต้องการบุคลากรที่มีคุณสมบัติหลากหลายเพิ่มขึ้น ซึ่งในวิชาชีพสื่อมวลชนนั้นนอกจากจะสื่อสารด้านภาษาที่ทันสมัย ทันเหตุการณ์แล้ว ยังต้องมีประสิทธิภาพในเรื่องเทคนิคและวิธีการแบบใหม่ ๆ มานำเสนอเพื่อให้เหมาะกับการสื่อสารในยุคดิจิทัล ดังนั้น ม.ศรีปทุม จึงเปิดหลักสูตรวารสารสนเทศขึ้น เพื่อรองรับความต้องการของสังคมข่าวยุคใหม่ ที่ไม่เพียงแต่เขียนและเรียบเรียงเท่านั้นแต่ต้องเก่งในเรื่องเทคโนโลยีด้วยโดยเฉพาะ อินเทอร์เน็ตที่มีบทบาทสำคัญในการสื่อสาร</p>
<p>ด้าน นายอาทิตย์ สุริยะวงศ์กุล ผู้เชี่ยวชาญด้านการสื่อสารบนสื่อออนไลน์ กล่าวว่า นักข่าวหรือบัณฑิตที่กำลังจะจบต้องปรับตัวให้ทันกับเทคโนโลยีการสื่อสารใหม่อย่างสื่อดิจิทัล ซึ่งยุคนี้เป็นยุคของโลกออนไลน์ อินเทอร์เน็ตเป็นสิ่งสำคัญในการเข้าถึงสื่อดิจิทัล จุดเปลี่ยนของนักนิเทศศาสตร์ยุคใหม่กับแบบเดิมต่างกันในเรื่องของเทคโนโลยีที่เดิมไม่มีสื่อออนไลน์ จึงอาจทำให้เกิดความล่าช้าในการสื่อสาร ดังนั้นการเปิดหลักสูตรใหม่ของมหาวิทยาลัยศรีปทุม ถือเป็นการสร้างจุดเปลี่ยนให้กับวิชาชีพและเปิดโอกาสให้บัณฑิตจบใหม่ให้ทำงานในสายวิชาชีพสื่อมวลชนอย่างมีประสิทธิภาพ</p>
<p>ผู้ที่สนใจในหลักสูตรสามารถเข้าร่วมโครงการอบรมการเขียนเชิงปฏิบัติการ “จากหน้ากระดาษ สู่โลกดิจิทัล” ได้ฟรี ในวันที่ 25-26 เมษายน 2552 นี้ ณ อาคารอเนกประสงค์ มหาวิทยาลัยศรีปทุมดูรายละเอียดที่ http:// commarts.spu.ac.th/JRI</p></body>
</news>
