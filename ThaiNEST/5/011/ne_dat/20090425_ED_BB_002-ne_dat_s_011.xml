<teiHeader>
<fileDesc>
<titleStmt>
  <title>ไอดีซีชี้ศก.ซบไทยพ่วงกฎหมายยอดพีซีหด5%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/25/news_28623782.php?news_id=28623782  </bibl>
</sourceDesc>
</fileDesc>
</teiHeader>
<news>
<headline>ไอดีซีชี้ศก.ซบไทยพ่วงกฎหมายยอดพีซีหด5%</headline>
<lead></lead>
<neck></neck>
<body><p>ไอดีซี เผยรายงานสำรวจข้อมูลเบื้องต้นพบยอดจำหน่ายพีซี ภูมิภาคเอเชียแปซิฟิก ยกเว้นญี่ปุ่น <date from="25520101" to="25520331">ไตรมาส 1 ปี 2552</date> หดตัวลง 5% จาก<date from="25511001" to="25511231">ไตรมาส 4 ปี 2551</date> และลดลง 5% เมื่อเปรียบเทียบกับ<date from="25510101" to="25510331">ไตรมาส 1 ปี 2551</date></p>
<p>อย่างไรก็ตาม เมื่อนับจำนวนเครื่องที่จำหน่ายแล้วใกล้เคียงกับการคาดการณ์ก่อนหน้านี้ โดยได้อานิสงส์คอมพิวเตอร์พกพาที่ตลาดเติบโตอย่างมากช่วย โดยเฉพาะจีน ฮ่องกง และไต้หวัน มีอัตราการเติบโตถึง 12% เมื่อเทียบกับ<date from="25510101" to="25510331">ไตรมาส 1 ปี 2551</date> มีเลอโนโวยังครองผู้นำตลาด แม้การสั่งซื้อจะชะลอตัวช่วงวันหยุดยาวของเทศกาลตรุษจีน และ เอชพี เป็นหนึ่งในผู้ค้าไม่กี่รายที่รายงานยอดขายเพิ่มขึ้นภายใต้ภาวะเศรษฐกิจฝืด เคือง</p>
<p>นายไบรอัน มาร์ ผู้อำนวยการฝ่ายวิจัยระบบส่วนบุคคลประจำ ไอดีซี เอเชียแปซิฟิก กล่าวว่า แม้ไตรมาสนี้ดูจะแผ่วลงๆ แต่ค่อนข้างเห็นเด่นชัดขึ้นกับภาพตลาดในภูมิภาคนี้ที่สามารถขยับตัวเลขไป ใกล้กับที่คาดการณ์ไว้ โดยเฉพาะเมื่อเปรียบเทียบกับ<date from="25511001" to="25511231">ไตรมาส 4 ปี 2551</date> ซึ่งเป็นไตรมาสที่ดูหมดหวัง</p>
<p>หากเขาเห็นว่า นี่ไม่ได้หมายความว่า ได้หลุดพ้นจากวิกฤตการณ์แล้ว สถานการณ์ทางเศรษฐกิจยังมีสัญญาณที่ยังไม่ชัดเจนและจากปัญหาด้านการเมืองที่ ไม่มั่นคงในบางประเทศ ได้แก่ ไทยเมื่อเร็วๆ นี้ได้ก่อให้เกิดความไม่แน่นอนอีกต่อไป และการใช้จ่ายของภาคธุรกิจก็ยังเป็นสิ่งที่ค้นหาตอบต่อไป แต่ก็หวังว่าตลาดคอมพิวเตอร์พกพาสำหรับผู้บริโภค จะชดเชยสิ่งเหล่านี้ได้</p>
<p>นายรูเบ็น แทน ผู้จัดการอาวุโสฝ่ายวิจัยด้านคอมพิวเตอร์ส่วนบุคคล ประจำไอดีซี เอเชียแปซิฟิก กล่าวว่า ที่สิงคโปร์ตลาดพีซีภาคธุรกิจยังคงดูเงียบเหงา โดยเฉพาะอย่างยิ่งบรรดาห้างร้านต่างๆ แต่ยอดการซื้อคอมพิวเตอร์พกพาเติบโตอย่างน่าแปลกใจจากกลุ่มนักศึกษาโพลี เทคนิค เช่นเดียวกับในงานแสดงสินค้าด้านไอทีเมื่อ<date when="255203--">เดือนมี.ค.</date> ซึ่งส่งผลให้ตลาดคอมพิวเตอร์พกพาเติบโตอย่างต่อเนื่องถึง 20%</p></body>
</news>
