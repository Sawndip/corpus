<teiHeader>
<fileDesc>
<titleStmt>
  <title>ดาวเทียมธีออส พร้อมให้บริการข้อมูลภาพถ่ายดาวเทียมแบบครบวงจร 1 มิ.ย.นี้  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270157&tb=N255205&return=ok&news_headline=%b4%d2%c7%e0%b7%d5%c2%c1%b8%d5%cd%cd%ca%20%be%c3%e9%cd%c1%e3%cb%e9%ba%c3%d4%a1%d2%c3%a2%e9%cd%c1%d9%c5%c0%d2%be%b6%e8%d2%c2%b4%d2%c7%e0%b7%d5%c2%c1%e1%ba%ba%a4%c3%ba%c7%a7%a8%c3%201%20%c1%d4.%c2.%b9%d5%e9  </bibl>
</sourceDesc>
</fileDesc>
</teiHeader>
<news>
<headline>ดาวเทียมธีออส พร้อมให้บริการข้อมูลภาพถ่ายดาวเทียมแบบครบวงจร <date when="25520601">1 มิ.ย.</date>นี้</headline>
<lead>ดาวเทียมธีออส ดาวเทียมสำรวจทรัพยากรดวงแรกของไทยพร้อมให้บริการข้อมูลภาพถ่ายดาวเทียมแบบ ครบวงจร <date when="25520601">1 มิถุนายน</date>นี้ นำร่องสำรวจพื้นที่ 3 จังหวัดชายแดนภาคใต้</lead>
<neck></neck>
<body><p>    คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี กล่าวว่า สำนักงานพัฒนาเทคโนโลยีอวกาศและภูมิสารสนเทศ (องค์การมหาชน) หรือ สทอภ. กระทรวงวิทยาศาสตร์และเทคโนโลยี เตรียมเปิดให้บริการข้อมูลดาวเทียม THEOS ดาวเทียมสำรวจทรัพยากรดวงแรกของไทยใน<date when="25520601">วันที่ 1 มิถุนายน</date>นี้ โดยจะเป็นหน่วยงานกลางให้บริการข้อมูลภาพถ่ายจากดาวเทียมธีออสแบบครบวงจรให้ กับหน่วยงานทั้งภาครัฐและเอกชน เพื่อใช้ประโยชน์ในด้านต่างๆ ทั้งสำรวจพื้นที่เสี่ยงภัยธรรมชาติ พื้นที่เพาะปลูกเศรษฐกิจของประเทศ ป่าไม้ ทรัพยากรน้ำ ความมั่นคง ซึ่งขณะนี้ได้ลงนามบันทึกความร่วมมือกับกระทรวงทรัพยากรธรรมชาติและสิ่งแวด ล้อม กระทรวงมหาดไทย กรมแผนที่ทหาร กองบัญชาการทหารสูงสุด ทั้งนี้ เบื้องต้นยังได้สั่งการให้ สทอภ.นำร่องถ่ายภาพความหนาแน่นของประชากรในพื้นที่ 3 จังหวัดชายแดนภาคใต้ เพื่อช่วยป้องกันปัญหาความไม่สงบในพื้นที่ โดยจะเก็บภาพความเคลื่อนไหวทุกๆ 26 วัน ซึ่งประชาชนที่ต้องการใช้บริการภาพถ่ายดาวเทียมสามารถเข้าไปดูรายละเอียด เพิ่มเติมได้ที่ www.gistda.or.th </p>
<p>    ด้าน ดร.ธงชัย จารุพพัฒน์ ผู้อำนวยการ สทอภ.กล่าวว่า สทอภ.ยังจัดทำโครงการให้บริการข้อมูลดาวเทียมธีออสให้กับทั่วโลก เพื่อให้บริการข้อมูลดาวเทียมธีออสและรองรับการใช้งาน โดยจัดตั้งสถานีรับสัญญานดาวเทียมธีออสในต่างประเทศ พร้อมทั้งมีโครงการ THEOS Global Online ที่ให้บริการข้อมูลภาพถ่ายกับต่างประเทศผ่านระบบออนไลน์ เบื้องต้นมี 10 ประเทศที่ติดต่อขอใช้บริการแล้ว อาทิ จีน สวีเดน นอร์เวย์ ฝรั่งเศส ญี่ปุ่น โดยคิดราคาภาพละ 114,510 บาท ซึ่งถือว่ามีราคาถูกกว่าประเทศคู่แข่งอย่างฝรั่งเศส </p></body>
</news>
