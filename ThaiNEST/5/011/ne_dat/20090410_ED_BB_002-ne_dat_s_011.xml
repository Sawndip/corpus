<teiHeader>
<fileDesc>
<titleStmt>
  <title>มมส.ดึงสมุนไพรไทยเข้าแล็บ รับรองฤทธิ์บนฐานวิจัยวิทย์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/10/news_28539005.php?news_id=28539005  </bibl>
</sourceDesc>
</fileDesc>
</teiHeader>
<news>
<headline>มมส.ดึงสมุนไพรไทยเข้าแล็บ รับรองฤทธิ์บนฐานวิจัยวิทย์</headline>
<lead>คณะเภสัชฯ มหาวิทยาลัยมหาสารคาม ดึงสมุนไพรไทยต้านกระดูกพรุนเข้าสู่การวิจัยทางวิทยาศาสตร์ หวังสร้างฐานข้อมูลทางเภสัทวิทยารับรองตำรายาพื้นบ้าน และประโยชน์อ้างอิงรักษาผู้ป่วย</lead>
<neck></neck>
<body><p>ดร.วนิดา ไทรชมภู หน่วยปฏิบัติการวิจัยเภสัชเคมีและผลิตภัณฑ์ธรรมชาติ คณะเภสัชศาสตร์ มหาวิทยาลัยมหาสารคาม (มมส.) อยู่ระหว่างรวบรวมสมุนไพร 9 ชนิดที่มีฤทธิ์ต้านกระดูกพรุน โดยอาศัยข้อมูลความรู้จากหมอพื้นบ้านและตำรายาอีสาน เพื่อนำมาวิจัยกับเซลล์กระดูกในหลอดทดลอง และจัดทำเป็นรายงานฤทธิ์ทางเภสัชวิทยา สำหรับประโยชน์ทางการแพทย์ด้านการอ้างอิงรักษาผู้ป่วย </p>
<p>สมุนไพร 9 ชนิด ได้แก่ ไส้ไก่ (กระดูกงู) มะดูก หญ้าพันงูขาว มะเดื่อปล้อง ขวากไก่ (เขี้ยวงู) ยอบ้าน สะบ้าลิง สารพัดพิษและสะพ้านก๊น ซึ่งพบใน จ.แม่ฮ่องสอน โดยชาวเขานิยมนำมาพอกรักษากระดูกหักหรือกระดูกซ้น งานวิจัยนี้ได้รับทุนจากสำนักงานกองทุนสนับสนุนการวิจัย (สกว.) <date from="2551----" to="2553----"><offset>ระหว่าง</offset>ปี 2551-2553</date></p>
<p>โครงงานวิจัยนี้เป้าหมาย เพื่อศึกษารับรองสมุนไพรตามตำราพื้นบ้าน ตามกระบวนการวิจัยวิทยาศาสตร์ โดยสามารถระบุว่าสารสกัดหยาบที่มีฤทธิ์ลดหรือต้านกระดูกพรุนในหลอดทดลองเป็น สารกลุ่มใด ใช้ในปริมาณเท่าไหร่ ตลอดจนศึกษาฤทธิ์ดังกล่าวในสัตว์ทดลอง เพื่อเป็นแนวทางอ้างอิงในการป้องกันหรือรักษาผู้ป่วยกระดูกพรุนในอนาคต</p>
<p>ทั้งนี้ กระดูกพรุนเป็นปัญหาทางสาธารณสุขที่สำคัญ ตลอดระยะเวลา 10 ปีที่ผ่านมาได้ศึกษาระบาดวิทยาและพยาธิสรีรวิทยาของโรคพบว่า โรคกระดูกพรุนส่วนใหญ่เกิดจากขบวนการดูดซึมหรือเมตาบอลิซึมของกระดูกผิดปกติ </p>
<p>จากข้อมูลการตีพิมพ์โรคกระดูกพรุนของ Lancet และ The Spine Journal <date when="2549----">ปี 2549</date> พบประชากรทั่วโลกประมาณ 100 ล้านคนเป็นโรคนี้ โดยพบในหญิงมากกว่าชาย ทั้งยังมีแนวโน้มที่จะเกิดภาวะโรคกระดูกเสื่อม หรือกระดูกพรุนเพิ่มมาก โดยเฉพาะกลุ่มผู้หญิงวัยหลังหมดประจำเดือนและกลุ่มคนผู้สูงอายุ อีกทั้งโรคกระดูกพรุนยังทำให้มวลกระดูกลดลง อาจเป็นผลจากยาบางชนิดด้วย</p></body>
</news>
