<teiHeader>
<fileDesc>
<titleStmt>
  <title>เยอรมันใช้ดวงตามนุษย์นำทางดวงตาหุ่นยนต์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-23 20:05:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000045842  </bibl>
</sourceDesc>
</fileDesc>
</teiHeader>
<news>
<headline>เยอรมันใช้ดวงตามนุษย์นำทางดวงตาหุ่นยนต์</headline>
<lead></lead>
<neck></neck>
<body><p>"EyeSeeCam" ผลงานทางการแพทย์ถูกนำมาสาธิตการทำงานร่วมกับหุ่นยนต์ในงานแสดงเทคโนโลยีเพื่ออุตสาหกรรม Hannover Messe ที่เมืองฮานโนเวอร์ ประเทศเยอรมนี การสาธิตพบว่า ดวงตาของผู้ที่สวมอุปกรณ์ EyeSeeCam นี้สามารถช่วยนำทางเว็๋บแคมในดวงตาของหุ่นยนต์ให้เก็บภาพที่ต้องการได้อย่างเรียลไทม์</p>
<p>ลักษณะของ EyeSeeCam คือเว็บแคมสวมศรีษะที่มีเซ็นเซอร์ติดตั้งไว้ภายในสำหรับตรวจจับการเคลื่อนไหวของดวงตาผู้สวม โดยเซ็นเซอร์จะตรวจจับตำแหน่งของรูม่านตาผู้สวม ทำให้ระบบทราบความต้องการของผู้สวมก่อนจะสั่งการไปยังอุปกรณ์ต่อพวง ให้เคลื่อนที่ไปตามทิศทางที่สอดคล้องกัน</p>
<p>รายงานระบุว่าแม้ EyeSeeCam ถูกนำมาสาธิตความสามารถในการควบคุมการทำงานของหุ่นยนต์เคลื่อนที่ภายในงานนี้ แต่ EyeSeeCam ก็ถูกนำไปใช้เพื่อการศึกษาพฤติกรรมขั้นตอนการสื่อสารได้ด้วย ขณะเดียวกันก็สามารถนำไปใช้กับเทคโนโลยีกล้องดิจิตอลในเครื่องมือแพทย์ได้อย่างเหมาะสม</p>
<p>งาน Hannover Messe มีกำหนดจัดขึ้นถึง<date when="25520424">วันที่ 24 เมษายน</date>นี้ ท่ามกลางบริษัทกว่า 6,150 รายจาก 61 ประเทศที่ร่วมกันแสดงเทคโนโลยีและความชำนาญด้านอุตสาหกรรมอย่างคึกคัก</p>
<p>ขอบคุณภาพประกอบข่าวจากเอเอฟพี</p></body>
</news>
