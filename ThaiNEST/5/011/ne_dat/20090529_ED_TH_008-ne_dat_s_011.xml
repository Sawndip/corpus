<teiHeader>
<fileDesc>
<titleStmt>
  <title>ฟอร์จูนทาวน์ จัดงานโชว์เครื่องเสียง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-29 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/9235  </bibl>
</sourceDesc>
</fileDesc>
</teiHeader>
<news>
<headline>ฟอร์จูนทาวน์ จัดงานโชว์เครื่องเสียง</headline>
<lead>ร่วมกับนิตยสาร audiophile/Videophile   เอาใจคนรักเครื่องเสียง จัดงาน BAV Show <date when="2552----">2009</date> รวมโชว์สุดยอดเครื่องเสียงไฮไฟ โฮมเธียเตอร์ และเอวีมัลติมีเดียพร้อมโปรโมชั่นจากแบรนด์ชั้นนำ เริ่ม <date from="25520618" to="25520621">18 -21 มิ.ย. 2552</date> ณ ศูนย์การค้าฟอร์จูนทาวน์ และ รร.แกรนด์เมอร์เคียวฟอร์จูน กรุงเทพฯ...</lead>
<neck></neck>
<body><p>รายงานข่าวแจ้งว่า นายชัยวัฒน์ เอมวงศ์ จับมือนาวี อินทรสังขนาวิน ผู้บริหารนิตยสาร audiophile/Videophile จัดงาน Bangkok Audio & Video Show 2009 (BAV Show <date when="2552----">2009</date>) เปิดโลกความมหัศจรรย์ของเสียงระดับเวิลด์คลาส โดยเครื่องเสียงที่นำมาโชว์รวมถึงกิจกรรมที่ในงาน จะโฟกัสไปที่ระบบภาพและเสียงที่มีรายละเอียดและความคมชัดสูงสุด สำหรับระบบภาพนั้นจะเน้นให้ความสำคัญกับฟอร์แมตดิจิทัลอย่าง Blu-ray หรือ ไฟล์ดิจิทัลความละเอียดสูงที่ดาวน์โหลดจากทางอินเทอร์เน็ต ส่วนระบบเสียงจะแยกเป็น 2 ฟอร์แมต คือ Analog และ Digital Content และงานนำเสนอเรื่องราวของ Digital Content Player ทั้งที่เป็น Stand Alone Player และ PC Base Player  ตั้งแต่อดีตถึงปัจจุบัน และอนาคตของรูปแบบการฟังเพลงประเภทนี้   </p>
<p>ภายในงานจะจัดเตรียมทั้งส่วนที่เป็นดิสเพลย์ และการบรรยายจากทีมวิทยากรที่มีความรู้ทางด้านนี้อย่างถ่องแท้ให้แก่ผู้ที่สนใจ นอกเหนือจากนี้ ยังมีกิจกรรมที่น่าสนใจอีกมากมาย ไม่ว่าจะเป็นการโชว์ชุดเครื่องเสียงและโฮมเธียเตอร์ราคาตั้งแต่ระดับหลักหมื่นถึงหลักล้านบาท การโชว์เครื่องเล่นมัลติมีเดียอันทันสมัย รุ่นล่าสุดจากผู้ผลิตชั้นนำ การจำหน่ายสินค้าราคาพิเศษ ทั้งอุปกรณ์เครื่องเสียง โฮมเธียเตอร์ มัลติมีเดีย รวมถึงแผ่นซีดี แผ่น SACD แผ่นเสียง แผ่นดีวีดี แผ่น Blu-ray การบรรยายจากวิทยากรที่มีชื่อเสียงทั้งจากวงการเครื่องเสียง และวงการดนตรี</p>
<p>โดยรูปแบบการจัดงาน BAV SHOW <date when="2552----">2009</date> แบ่งออกเป็น 2 พื้นที่ ได้แก่  ส่วนแรก  แบ่งเป็น 3  โซน ได้แก่  ชั้น 3 และชั้น 15 (ชมฟรี)  ชั้น 14 (ค่าบัตรเข้าชม 50 บาท)  และ ส่วนที่ 2  ศูนย์การค้าฟอร์จูนทาวน์ แบ่ง 2 โซน ได้แก่ ลานกิจกรรม ชั้น 3  โซนไอทีมอลล์ ฟอร์จูน และ Fortune Street (ถนนหน้าอาคาร) จุดโชว์เครื่องเสียงรถยนต์  <date from="25520618" to="25520621">ตั้งแต่วันที่ 18 - 21 มิ.ย.2552</date> นี้  โรงแรมแกรนด์เมอร์เคียวฟอร์จูน กรุงเทพฯ และศูนย์การค้าฟอร์จูนทาวน์ โทร. 0 2641 1884-6 หรือ  www.itmall.co.th</p></body>
</news>
