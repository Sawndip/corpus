<teiHeader>
<fileDesc>
<titleStmt>
  <title>ระนองรักษ์สั่งทีโอที-กสททำแผนการลงทุนใหม่  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-15 13:14:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000054388  </bibl>
</sourceDesc>
</fileDesc>
</teiHeader>
<news>
<headline>ระนองรักษ์สั่งทีโอที-กสททำแผนการลงทุนใหม่</headline>
<lead>ระนองรักษ์ สั่ง ทีโอที กสท ทำแผนธุรกิจการลงทุนใหม่ให้ชัดเจน รวมถึงแผนชดเชยรายได้รองรับสัมปทานมือถือหมดในอีก 3 ปีข้างหน้า เตรียมเสนอเข้า กนร.<date notAfter="25520531" notBefore="25520521">ปลายเดือน</date>น</lead>
<neck></neck>
<body><p>ร.ต.หญิง ระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร หรือ ไอซีที เปิดเผยว่าได้มอบหมายให้ บริษัท ทีโอที จำกัด (มหาชน) และ บริษัท กสท โทรคมนาคม จำกัด (มหาชน) รัฐวิสาหกิจในสังกัดไปทำแผนการลงทุน และการทำธุรกิจของแต่ละบริษัทใหม่ให้ชัดเจน เสนอมาให้พิจารณา และระหว่างนี้ได้สั่งการให้ ทีโอที และกสท ชะลอโครงการประมูลทั้งหมดออกไปก่อนจนกว่าจะได้ข้อสรุปเรื่องแผนการลงทุนและการทำธุรกิจที่ชัดเจน</p>
<p>สำหรับแผนธุรกิจที่ปรับปรุงแล้วเสร็จของทั้ง 2 หน่วยงานนั้นจะต้องนำเสนอต่อคณะกรรมการกำกับนโยบายด้านรัฐวิสาหกิจ (กนร.) <date notAfter="25520531"><offset>ภายใน</offset>สิ้นเดือน พ.ค.</date>  นอกจากการปรับปรุงแผนธุรกิจแล้ว ทีโอที และ กสท จะต้องมีการจัดแผนชดเชยรายได้โดยเบื้องต้นได้แนะนำให้ทีโอทีจัดทำโปรโมชัน โทรศัพท์บ้านให้มีราคาถูกเหมือนโปรโมชันโทรศัพท์มือถือเพื่อกระตุ้นผู้ บริโภคหันมาใช้โทรศัพท์บ้าน</p>
<p>อย่างไรก็ดี ทีโอที และ กสท ยังได้จ้างที่ปรึกษาต่างประเทศ เข้ามาดูแลแผนการแข่งขันในระดับสากล รวมถึงการวางแผนพัฒนาคลื่นความถี่ อย่าง 1900 เมกะเฮิรตซ์ เพื่อให้เกิดประโยชน์สูงสุด เพื่อรองรับในอีก 3 ปีข้างหน้าที่สัมปทานมือถือจะหมดอายุ ฉะนั้นทั้ง 2 หน่วยงาน จำเป็นต้องสร้างรายได้ด้วยตัวเองและเตรียมพร้อมการแข่งขันที่แท้จริง ส่วนการลงทุน 3G ของทีโอทีนั้นมองว่ามีความจำเป็นอย่างยิ่งที่จะต้องดำเนินการแม้จะช้าไปบ้างแต่ก็ดีกว่าไม่ดำเนินการใดๆเลย</p>
<p>นอกจากนี้ กระทรวงไอซีทีได้ส่งรายชื่อบอร์ด กสทใหม่ 3 ราย ประกอบด้วย นพ.ปราชญ์ บุณยวงศ์วิโรจน์ ปลัดกระทรวงสาธารณสุข นายนายนัที เปรมรัศมี ปลัดสำนักนายกรัฐมนตรี  และนายกฤษดา กวีญาณ  ซึ่งเป็นตัวแทนภาครัฐมีความเชี่ยวชาญด้านการลงทุน ให้แก่กระทรวงการคลังในฐานะผู้ถือหุ้น 100 % ได้พิจารณา เพื่อเข้ามาทำหน้าที่แทนบอร์ดบางท่านที่จับฉลากออก</p>
<p>�บอร์ด กสท ต้องรอให้กระทรวงการคลังเป็นผู้ประกาศ โดยรายชื่อบอร์ดส่วนใหญ่ยังเป็นรายชื่อเดิม มีบอร์ดใหม่มาแทนบอร์ดที่จับฉลากออก 3 ท่านซึ่งไอซีทีได้ส่งรายชื่อให้กระทรวงการคลังพิจารณาร่วมเดือนแล้ว และเกรงว่าหากมีการแต่งตั้งบอร์ด กสทช้าจะมีผลต่อการประชุมผู้ถือหุ้นล่าช้าไปด้วย� รมว.ไอซีทีกล่าว</p>
<p>ล่าสุดกระทรวงไอซีทีได้ร่วมมือสถาบันเทคโนโลยีพระจอมเกล้าเจ้าคุณทหารลาดกระบัง เพื่อจัดตั้งศูนย์ไอซีทีชุมชนให้ครบ 266  ศูนย์ มีวัตถุประสงค์มุ่งกระจายความรู้ทางด้านเทคโนโลยีสารสนเทศและการสื่อสารไปสู่ชุมชนทั่วประเทศ ลดช่องว่างการเข้าถึงอินเทอร์เน็ต ใช้เป็นแหล่งสืบค้นข้อมูลความรู้ประกอบอาชีพ และเป็นช่องทางหาตลาดเพื่อจำหน่ายสินค้า  คาด<date when="2553----">ปี 2553</date>จะกระจายให้ครอบคลุม 847 อำเภอทั่วประเทศ</p></body>
</news>
