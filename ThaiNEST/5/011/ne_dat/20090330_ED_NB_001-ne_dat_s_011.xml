<teiHeader>
<fileDesc>
<titleStmt>
  <title>ก.ไอซีที เตรียมฟ้องศาลสั่งปิดเว็บการ์ตูนอนาจาร นารูโตะภาคพิศดาร  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203300162&tb=N255203&return=ok&news_headline='%a1.%e4%cd%ab%d5%b7%d5  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เตรียมฟ้องศาลสั่งปิดเว็บการ์ตูนอนาจาร นารูโตะภาคพิศดาร</headline>
<lead>กระทรวงเทคโนโลยีสารสนเทศและการสื่อสาร รับเรื่องร้องเรียนการ์ตูนลามก นารูโตะภาคพิศดาร ในอินเทอร์เน็ตแล้ว เตรียมฟ้องศาลสั่งปิดเว็บไซต์โดยด่วน</lead>
<neck></neck>
<body><p>จากกรณีที่มีผู้ปกครองร้องเรียนต่อกระทรวง วัฒนธรรม ว่ามีลูกหลานอายุไม่เกิน 10 ขวบ เล่นอินเทอร์เน็ตและได้ค้นหาข้อมูลผ่านทางเว็บไซต์ค้นหาข้อมูลชื่อดัง ปรากฏว่า พบการ์ตูนภาพเคลื่อนไหวนารูโตะภาคพิศดาร ที่มีการแสดงถึงการร่วมเพศชายหญิงอย่างโจ่งแจ้งและจะทำการส่งเรื่องให้ กระทรวงเทคโนโลยีสารสนเทศและการสื่อสารนั้น นายสือ ล้ออุทัย ปลัดกระทรวงเทคโนโลยีสารสนเทศและการสื่อสาร หรือกระทรวงไอซีที เปิดเผยว่า ขณะนี้ทางกระทรวงไอซีที ได้รับเรื่องร้องเรียนดังกล่าวจากกระทรวงวัฒนธรรมแล้ว และกำลังเร่งดำเนินการตามขั้นตอนเพื่อปิดเว็บไซต์ไม่เหมาะสมต่างๆ ผ่านทางศูนย์ปฏิบัติการ อินเทอร์เน็ต ซีเคียวริตี้ โอเปอร์เรชั่น เซ็นเตอร์ หรือ ISOC ซึ่งขณะนี้ได้เตรียมหลักฐานเพื่อส่งฟ้องศาล ให้มีอำนาจสั่งปิดเว็บไซต์ดังกล่าวโดยทันที </p>
<p>    ด้าน นายอังสุมาล ศุนาลัย รองปลัดกระทรวงไอซีที กล่าวถึงการแก้ปัญหาดังกล่าวว่า การแก้ปัญหาด้านการเผยแพร่หรือการเข้าถึงข้อมูลต่างๆ ที่เข้าข่ายไม่เหมาะสมหรือลามกอนาจาร ผ่านทางเครือข่ายอินเทอร์เน็ตนั้น สามารถทำได้ง่ายกว่าการปิดกั้นหรือกำจัดสิ่งเหล่านั้นออกไป ซึ่งแนวทางและวิธีการแก้ปัญหา ให้สิ่งไม่ดีไม่เหมาะสมที่แฝงตัวมาทางเทคโนโลยีอันก้าวหน้าในปัจจุบัน ให้หมดไปจากสังคมนั้น คือการสร้างจิตสำนึกที่ดีและมีคุณธรรมแก่ผู้ผลิตสิ่งไม่ดีไม่ควรเหล่านั้น ให้เลิกการกระทำดังกล่าว รวมถึงผู้ปกครองต้องดูแลบุตรหลานอย่างใกล้ชิด แนะนำสิ่งที่ดีและไม่ดีในสังคมปัจจุบัน ขณะที่เด็กและเยาวชนก็ต้องตระหนักและมีจิตสำนึกที่ดีในการเลือกรับข้อมูล ข่าวสารในด้านดีผ่านทางระบบอินเทอร์เน็ต </p></body>
</news>
