<teiHeader>
<fileDesc>
<titleStmt>
  <title>กทช.อนุมัติแล้ว ร่างหลักเกณฑ์วิทยุชุมชน  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 11:50:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8998  </bibl>
</sourceDesc>
</fileDesc>
</teiHeader>
<news>
<headline>กทช.อนุมัติแล้ว ร่างหลักเกณฑ์วิทยุชุมชน</headline>
<lead>หลังจัดสัมมนา ร่างหลักเกณฑ์ และวิธีการอนุญาตประกอบกิจการบริการชุมชนชั่วคราว หรือวิทยุกระจายเสียง <date when="25520511">เมื่อ 11 พ.ค.</date> ที่ผ่านมา คาด<date notAfter="25520710" notBefore="25520701">ต้นเดือนก.ค.2552</date> ประกาศร่างเพื่อบังคับใช้�</lead>
<neck></neck>
<body><p>นายสุรนันท์ วงศ์วิทยกำจร เลขาธิการคณะกรรมการกิจโทรคมนาคมแห่งชาติ  หรือกทช. กล่าวภายหลังการประชุมคณะกรรมการ (บอร์ด) กทช. <date>วานนี้</date> (<date when="25520527">27 พ.ค.</date>)ว่า คณะกรรมการกทช.ได้อนุมัติร่างหลักเกณฑ์ และวิธีการอนุญาตประกอบกิจการบริการชุมชนชั่วคราว หรือวิทยุกระจายเสียงเรียบร้อยแล้ว หลังจัดสัมมนา เรื่องร่างหลักเกณฑ์และวิธีการอนุญาตประกอบกิจการบริการชุมชนชั่วคราว (วิทยุกระจายเสียง) ขึ้นเมื่อ<date when="25520511">วันที่ 11 พ.ค.2552</date> ผ่านมา</p>
<p>เลขาธิการ กทช. กล่าวต่อว่า จากการรับฟังความคิดเห็นของคณะอนุกรรมการ จึงสรุปความคิดเห็นให้กทช.พิจารณา ขณะเดียวกัน กทช.ได้แก้ไขในบางส่วน อาทิ มาตรฐานทางเทคนิคการติดตั้งวิทยุชุมชน และการทดลองออกอากาศ อย่างไรก็ตาม จากการรับฟังความคิดเห็นจากประชาชนให้ความสำคัญในเรื่องนี้พอสมควร ดังนั้น กทช.จึงได้พิจารณาจากเดิม 90 วัน เป็น 300 วันในการทดลองออกอากาศ</p>
<p>นายสุรนันท์ กล่าวด้วยว่า เบื้องต้นผู้มีสิทธิ์สามารถขอลงทะเบียนได้ที่ กทช.ส่วนภูมิภาค สำหรับรายละเอียดเรื่องการลงทะเบียนจะชี้แจงอีกครั้ง นอกจากนี้ กทช.จะนำร่างหลักเกณฑ์วิทยุชุมชนที่อนุมัติ นำขึ้นเว็บไซต์กทช.ใน<date when="25520528">วันที่28 พ.ค.2552</date>  เป็นเวลา 15 วัน เพื่อให้ประชาชนทั่วไปรับทราบถึงร่างดังกล่าว ทั้งนี้ กทช.สามารถประกาศร่างหลักเกณฑ์วิทยุชุมชนเพื่อบังคับใช้ได้<date notAfter="25520710"><offset>ภายใน</offset>ต้นเดือนก.ค.2552</date></p></body>
</news>
