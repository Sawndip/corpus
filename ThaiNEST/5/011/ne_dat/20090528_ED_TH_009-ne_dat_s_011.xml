<teiHeader>
<fileDesc>
<titleStmt>
  <title>สำรวจความรู้สึกของคนยุคนี้ 140 ประเทศ ชาวโลกยังคงขวัญดี  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8898  </bibl>
</sourceDesc>
</fileDesc>
</teiHeader>
<news>
<headline>สำรวจความรู้สึกของคนยุคนี้ 140 ประเทศ ชาวโลกยังคงขวัญดี</headline>
<lead>แม้ว่าโลกเราจะต้องเผชิญกับสงครามครั้งต่างๆ เศรษฐกิจตกต่ำ ข้าวยากหมากแพงและล่าสุดโรคหวัดระบาด แต่จากการสำรวจของมหาวิทยาลัยแคนซัส และสำนักสำรวจความเห็นกอลลัปชื่อดังของสหรัฐฯ ทำให้ ได้รู้ว่าชาวโลกส่วนใหญ่ยังคงมีขวัญดีอยู่</lead>
<neck></neck>
<body><p>รายงานผลการสำรวจซึ่งจะออกเปิดเผยในที่ประชุมวิทยาศาสตร์ทางจิตวิทยา ที่นครซานฟรานซิสโก ตอน<date notAfter="25520531" notBefore="25520521">ปลายเดือน</date>นี้พบว่า ชาติที่มีประชาชนขวัญดีที่สุด 4 อันดับแรกมี ไอร์แลนด์ บราซิล เดนมาร์ก และนิวซีแลนด์ โดยมีอเมริกาอยู่อันดับ 10 ในขณะที่ชาวซิมบับเว อียิปต์ เฮติและบัลแกเรีย มีกำลังขวัญต่ำที่สุด</p>
<p>การสำรวจได้ทำกับประชากรที่เป็นผู้ใหญ่ ของประเทศต่างๆ 140 กว่าประเทศ ไม่ต่ำกว่า 150,000 คน เทียบเท่ากับเป็นตัวแทนของประชากรโลกถึงร้อยละ 95 </p>
<p>คนทั่วโลกเกือบร้อยละ 90 ยังมั่นใจว่าในอีก 5 ปีข้างหน้านี้ โลกก็ไม่มีวันจะตกต่ำเลวร้ายมากไปกว่านี้ ซ้ำอาจจะดีกว่านี้ด้วยซ้ำ และมากเกือบร้อยละ 95 เชื่อว่า ชีวิตของพวกเขาก็ไม่มีวันถดถอยลงมากกว่านี้เช่นกัน และมนุษย์มีธรรมชาติเป็นผู้มองโลกในแง่ดีอยู่แล้ว นายแมทธิว กอลลาเกอร์ หัวหน้าคณะนักวิจัยเปิดเผยให้ทราบว่า "ผลการสำรวจนับเป็นหลักฐานที่น่าเชื่อเป็นอย่างยิ่งว่า การมองโลกในแง่ดีของพลโลกส่วนใหญ่ เป็นปรากฏการณ์อันเป็นสากล".</p></body>
</news>
