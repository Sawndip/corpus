<teiHeader>
<fileDesc>
<titleStmt>
  <title>ซอฟต์แวร์วัดอุณหภูมิไข้หวัดสายพันธุ์ใหม่ 2009  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-26 16:54:34  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTk1NTIzJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ซอฟต์แวร์วัดอุณหภูมิไข้หวัดสายพันธุ์ใหม่ <date when="2552----">2009</date></headline>
<lead>กรุงเทพฯ <date when="25520526">26 พ.ค.</date>- กระทรวงวิทยาศาสตร์และเทคโนโลยีเปิดตัวซอฟต์แวร์ช่วยวัดอุณหภูมิร่วมกับอินฟาเรด หรือเครื่องเทอมสกรีนโดยนำมาติดตั้งที่ท่าอากาศยานสุวรรณภูมิ ซึ่งมีประสิทธิภาพช่วยวัดอุณหภูมิคัดกรองผู้ที่มีอาการป่วยเพื่อป้องกันโรคไข้หวัดใหญ่สายพันธุ์ใหม่ <date when="2552----">2009</date></lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี พร้อมด้วย พล.ต.สนั่น  ขจรประศาสน์ รองนายกรัฐมนตรี และ นายวิทยา แก้วภราดัย รัฐมนตรีว่าการกระทรวงสาธารณสุข นำคณะสื่อมวลชนตรวจเยี่ยมการติดตั้งซอฟต์แวร์ช่วยวัดอุณหภูมิ ร่วมกับอินฟาเรด เครื่องเทอมสกรีน ซึ่งเป็นระบบตรวจวัดอุณหภูมิแบบไม่สัมผัสที่นำมาติดตั้งที่ท่าอากาศยานสุวรรณภูมิขาเข้า โดยซอฟต์แวร์ที่นำมาติดตั้งร่วมกับเครื่องเทอมสกรีนนี้มีประสิทธิภาพ สามารถตรวจวัดอุณหภูมิบนใบหน้าของคนได้หลายๆ คนพร้อมๆ กัน โดยแสดงค่าอุณหภูมิของแต่ละบุคคลซึ่งถ้าคนมีอุณหภูมิปกติเครื่องจะแสดงสีเขียวแต่ถ้าคนมีอุณหภูมิสูงกว่าปกติเครื่องก็จะแสดงสีแดงและมีเสียงเตือน ชดเชยความผิดพลาดจากความแปรปรวนของสภาพแวดล้อมโดยอัตโนมัติ และสามารถเชื่อมต่อกับกล้องเว็บแคม เพื่อบันทึกภาพบุคคลที่มีอุณหภูมิสูงลงในฐานข้อมูลพร้อมๆ กับถ่ายรังสีความร้อนของบุคคลนั้น ที่สำคัญสามารถตรวจคัดกรองผู้ที่มีอาการป่วยโดยทราบผลภายใน 0.03 วินาที ซึ่งจะช่วยให้การทำงานของกรมควบคุมโรคสะดวกรวดเร็วขึ้นมาก</p>
<p>ผลงานนักวิจัยของเนคเนค สวทช. คือ ดร.ศรันย์ สัมฤทธิ์เดชขจร ที่ได้รับการสนับสนุนทุนวิจัยจาก สวทช. เพื่อไปเสริมการทำงานของกระทรวงสาธารณสุขตามมาตรการเฝ้าระวังการแพร่ระบาดของโรคไข้หวัดสายพันธุ์ใหม่ <date when="2552----">2009</date> โดยเครื่องเทอมสกรีนช่วยวัดอุณหภูมิจะใช้สลับกับเครื่องเทอร์โมสแกนของกระทรวงสาธารณสุขเพื่อให้สามารถปฏิบัติงานได้อย่างต่อเนื่องลดปัญหาเครื่องชำรุด อย่างไรก็ตาม เครื่องดังกล่าวเตรียมที่จะนำไปติดตั้งตามท่าอากาศยานทั่วประเทศแล้ว.</p></body>
</news>
