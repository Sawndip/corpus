<teiHeader>
<fileDesc>
<titleStmt>
  <title>วิดีโอเกมส์รัวยิงช่วยฝึกให้ผู้เล่นตาไวเพิ่ม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-03-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090329/7341/%e0%b8%a7%e0%b8%b4%e0%b8%94%e0%b8%b5%e0%b9%82%e0%b8%ad%e0%b9%80%e0%b8%81%e0%b8%a1%e0%b8%aa%e0%b9%8c%e0%b8%a3%e0%b8%b1%e0%b8%a7%e0%b8%a2%e0%b8%b4%e0%b8%87%e0%b8%8a%e0%b9%88%e0%b8%a7%e0%b8%a2%e0%b8%9d%e0%b8%b6%e0%b8%81%e0%b9%83%e0%b8%ab%e0%b9%89%e0%b8%9c%e0%b8%b9%e0%b9%89%e0%b9%80%e0%b8%a5%e0%b9%88%e0%b8%99%e0%b8%95%e0%b8%b2%e0%b9%84%e0%b8%a7%e0%b9%80%e0%b8%9e%e0%b8%b4%e0%b9%88%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>วิดีโอเกมส์รัวยิงช่วยฝึกให้ผู้เล่นตาไวเพิ่ม</headline>
<lead>ผลศึกษาระบุ วิดีโอเกมส์ประเภทรัวยิงไม่ได้ทำให้สายตาเสีย แต่กลับช่วยลับความ คมของสายตา</lead>
<neck></neck>
<body><p>ผลศึกษาของคณะนักวิจัย ภายใต้การนำของ"แดฟนี่ บาเวลิเยอร์" อาจารย์มหาวิทยาลัยโรเชสเตอร์ ในรัฐนิวยอร์คของสหรัฐฯ  ที่นำออกเผยแพร่เมื่อ<date>วันอาทิตย์</date> แสดงให้เห็นเป็นครั้งแรกว่า วิดีโอเกมส์ ประเภทที่ต้องใช้ความไวในการไล่ยิงอย่างเช่นเกมส์ชื่อ" เคาเตอร์ สไตรค์"( Counter-Strike),"คอล ออฟ ดิวตี้" (Call of Duty) หรือ "เลฟท์ ฟอร์ เดท" (Left 4 Dead) ไม่ได้เป็นอันตรายต่อสายตาอย่างที่หลายคนกลัว แต่กลับช่วยลับความเฉียบคมในการมองเห็น</p>
<p>จักษุแพทย์มองว่าเกมส์เหล่านี้สามารถใช้ฝึกฝนได้เป็นอย่างดีมาก ในเรื่องช่วยการแยกแยะรายละเอียดของวัตถุขนาดจิ๋วในเฉดสีเทา ต่อพื้นหลัง(contrast sensitivity) ซึ่งมีความจำเป็นสำหรับชีวิตประจำวัน เช่นการขับรถในเวลากลางคืน และในการอ่านหนังสือ ซึ่งมักเสื่อมลงเมื่ออายุมากขึ้น  นักวิจัยพบด้วยว่า เซียนเกมส์ประเภทนี้มักมีความสามารถในการแยกแยะเพิ่มขึ้นกว่าเดิมร้อยละ 50</p>
<p>ผลการค้นพบนี้ตีพิมพ์ในวารสาร"เนเจอร์ นูโรไซแอนซ์" ( Nature Neuroscience) เปิดเผยสิ่งที่ไม่เคยคาดฝันกันมาก่อน นั่นคือขีดความสามารถที่จะปรับตัวของสมอง และอาจปูทางสู่การบำบัดรูปแบบใหม่ๆ แต่ก็มีข้อกังขาในสไตล์ไก่กับไข่อะไรเกิดก่อนกัน  กล่าวคือ ผู้เล่นมีสายตาเฉียบคมจากการฝึกฝนเล่นเกมส์ประเภทนี้ หรือ ผู้เล่นชอบเล่นเกมส์ประเภทนี้เพราะตัวเองมีสายตาเฉียบคมมาแต่แรกแล้ว</p></body>
</news>
