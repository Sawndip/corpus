<teiHeader>
<fileDesc>
<titleStmt>
  <title>ก.วิทย์ฯ ร่วมกับ มท. นำวิทยาศาสตร์ แก้ปัญหาทุกพื้นที่ทั่วประเทศ (07.30 น.)  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204200141&tb=N255204&return=ok&news_headline='%a1.%c7%d4%b7%c2%ec%cf  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ ร่วมกับ มท. นำวิทยาศาสตร์ แก้ปัญหาทุกพื้นที่ทั่วประเทศ (07.30 น.)</headline>
<lead>กระทรวงวิทยาศาสตร์และเทคโนโลยี ร่วมกับ กระทรวงมหาดไทย นำวิทยาศาสตร์และเทคโนโลยีแก้ปัญหาทุกพื้นที่ทั่วประเทศให้ตรงจุด หวังกระตุ้นเศรษฐกิจ สร้างงาน สร้างรายได้ พร้อมแต่งตั้งรองผู้ว่าราชการจังหวัดทั่วประเทศดูแลงานวิทยาศาสตร์จังหวัด</lead>
<neck></neck>
<body><p><date>วันนี้</date> (<date when="25520420">20 เม.ย.52</date>) กระทรวงวิทยาศาสตร์และเทคโนโลยี ร่วมลงนามความร่วมมือกับกระทรวงมหาดไทย ในการดำเนินการ “การพัฒนาจังหวัดด้วยวิทยาศาสตร์และเทคโนโลยี” โดย คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี กล่าวว่า ความร่วมมือครั้งนี้จะมีการตั้งคณะกรรมการร่วมกันนำความรู้ด้านวิทยาศาสตร์ และเทคโนโลยีไปช่วยแก้ปัญหาที่เกิดขึ้นในแต่ละจังหวัดได้ตรงจุดเป็นครั้งแรก โดยทางกระทรวงได้มอบหมายสถาบันการศึกษาที่เป็นเครือข่ายคลินิกเทคโนโลยี 119 แห่ง รวมทั้งหน่วยงานในสังกัดกระทรวงวิทย์ฯ ประสานการทำงานกับรองผู้ว่าราชการจังหวัดระดับสูงทุกจังหวัดที่รับหน้าที่ บริหารวิทยาศาสตร์จังหวัดระดับสูง หรือ CSO เพื่อดูแลงานด้านวิทยาศาสตร์เป็นการเฉพาะ ทั้งนี้ กระทรวงพร้อมที่จะให้การสนับสนุนเรื่องการสร้างมูลค่าเพิ่มของผลิตภัณฑ์ การพัฒนากระบวนการผลิต การดูแลรักษาทรัพยากรธรรมชาติและสิ่งแวดล้อม การฝึกอาชีพให้กับประชาชน และการพัฒนาแหล่งเรียนรู้ในชุมชนต่างๆ อย่างไรก็ตาม มั่นใจว่าการดำเนินงานครั้งนี้จะนำไปสู่การสร้างงาน สร้างรายได้ พัฒนาคุณภาพชีวิตให้กับประชาชนในพื้นที่ และโดยเฉพาะแก้วิกฤตเศรษฐกิจที่ประเทศกำลังประสบในขณะนี้</p>
<p>    ด้าน นายชวรัตน์ ชาญวีระกูล รัฐมนตรีว่าการกระทรวงมหาดไทย กล่าวว่า ที่ผ่านมาปัญหาที่เกิดขึ้นในแต่ละจังหวัดได้รับการแก้ไขล่าช้า อาทิ ไข้หวัดนก โรคพืช น้ำท่วม ภัยแล้ง หมอกควัน ดังนั้น มั่นใจว่าความร่วมมือนี้จะสามารถนำวิทยาศาสตร์และเทคโนโลยีที่มีอยู่มาสู่ การปฏิบัติงานอย่างมีประสิทธิภาพมากขึ้น เบื้องต้นได้แต่งตั้งรองผู้ว่าราชการจังหวัดด้านการจัดการรับหน้าที่เป็นผู้ บริหารวิทยาศาสตร์จังหวัดระดับสูง หรือ CSO ทุกจังหวัดแล้ว และคาดว่าจะเริ่มดำเนินการความร่วมมือทุกจังหวัดพร้อมกันได้ทันที </p></body>
</news>
