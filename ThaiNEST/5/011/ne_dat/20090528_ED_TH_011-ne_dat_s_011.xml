<teiHeader>
<fileDesc>
<titleStmt>
  <title>ลิงป่าก็กลัวอ้วน คอยระมัดระวังควบคุมปริมาณโปรตีนที่กิน  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:20:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8899  </bibl>
</sourceDesc>
</fileDesc>
</teiHeader>
<news>
<headline>ลิงป่าก็กลัวอ้วน คอยระมัดระวังควบคุมปริมาณโปรตีนที่กิน</headline>
<lead>นักนิเวศวิทยาพฤติกรรมได้พบจากการศึกษาฝูงลิงชนิดหนึ่งในป่าดงดิบโบลิเวียว่า ลิงก็กลัวอ้วน คอยระมัดระวังในการกินเหมือนกับคนเรา</lead>
<neck></neck>
<body><p>นักวิจัยพบว่า แทนที่มันจะกินไม่เลือกเพื่อให้ ได้พลังงานให้มากที่สุด มันกลับเลือกกินเพื่อควบคุมปริมาณโปรตีน ดังเหตุนั้นมันจะคุมระดับปริมาณของโปรตีนให้ คงที่ ไม่ว่าจะเป็นในฤดูไหน ซึ่งจะมีอาหารแตกต่างกันไป </p>
<p>เป็นที่รู้กันดีว่า การควบคุมปริมาณโปรตีนในอาหารประจำวันเอาไว้ เป็นหัวใจในการป้องกันคนเราไม่ให้อ้วน การค้นพบในการศึกษาครั้งนี้ ส่อให้รู้ว่าแบบอย่างการกิน ของมนุษย์แบบนี้ อาจจะสืบประวัติย้อนไปได้เก่าแก่นมนานในอดีต</p>
<p>ดร.แอนนิตา เฟลตัน แห่งมหาวิทยาลัยแห่งชาติออสเตรเลีย ผู้ติดตามศึกษานิสัยการกินของลิงป่ามา 1 ปี เต็มๆ กล่าวแจ้งว่า "เราพบว่าแบบอย่างของสารอาหารที่ ลิงพวกนั้น ซึ่งส่วนใหญ่เป็นสัตว์กินผลไม้ เกือบจะเป็นแบบเดียวกันกับมนุษย์ ซึ่งกินทั้งพืชและสัตว์ ต่างคอยควบคุมปริมาณโปรตีนที่กินเข้าไปประจำวันไว้เหมือนกัน".</p></body>
</news>
