<teiHeader>
<fileDesc>
<titleStmt>
  <title>ก.วิทย์ฯ นำระบบตรวจสอบการจราจรอัจฉริยะมาใช้รับสงกรานต์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204090325&tb=N255204&return=ok&news_headline='%a1.%c7%d4%b7%c2%ec%cf  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ นำระบบตรวจสอบการจราจรอัจฉริยะมาใช้รับ<date from="25520413" to="25520415">สงกรานต์</date></headline>
<lead>กระทรวงวิทยาศาสตร์และเทคโนโลยี นำระบบตรวจสอบการจราจรอัจฉริยะ พร้อมเครื่องตรวจวัดแอลกอฮอล์ ช่วยลดปัญหาอุบัติเหตุบนท้องถนน<date from="25520413" to="25520415">ช่วงเทศกาลสงกรานต์</date></lead>
<neck></neck>
<body><p>    ดร.วสันต์ ภัทรอธิคม นักวิจัยหน่วยปฎิบัติการวิจัยเทคโนโลยีเครือข่าย ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.) กระทรวงวิทยาศาสตร์และเทคโนโลยี กล่าวว่า <date from="25520413" to="25520415">ช่วงเทศกาลวันหยุดสงกรานต์</date><date>ปีนี้</date> กระทรวงได้ร่วมรณรงค์เที่ยวสงกรานต์ให้ปลอดภัย โดยนำระบบประเมินและรายงานสภาพการจราจรแบบ Real Time ที่เรียกว่า Traffy เพื่อช่วยวางแผนในการเดินทางลดอุบัติเหตุ ทั้งนี้ ระบบดังกล่าวจะสามารถให้ผู้ที่เดินทางตรวจสอบเส้นทางการจราจรล่วงหน้าได้ 30 นาที ผ่านทางเว็บไซต์ และโทรศัพท์มือถือที่รองรับ Java Symbian พร้อมใช้ได้กับ i-phone ทุกรุ่น โดยสามารถเข้าไปดาวน์โหลดโปรมแกรมผ่านทางเว็บไซต์ www.traffy.in.th ทั้งนี้ ระบบดังกล่าวจะแสดงในรูปแบบของแผนที่ถนน 2 ทิศทาง ทั้งขาเข้าและขาออก ซึ่งจะมีการดึงข้อมูลป้ายจราจรอัจริยะของกรุงเทพมหานครทั้ง 40 จุด อาทิ สีลม วิภาวดี เพชรเกษม รวมถึงข้อมูลจากกล้องรายงานสภาพจราจร 11 จุด อาทิ หมวดการทางบางปะอินขาเข้าและออก หน่วยบริการทับกวาง ทางด่วนดินแดง นอกจากนี้ ระบบ traffy ยังเปิดให้ผู้เดินทางเข้ามาเป็นอาสาสมัครรายงานสภาพการจราจรผ่านโทรศัพท์มือ ถือ เพื่อแบ่งปันข้อมูลให้เพื่อนร่วมทางได้ทราบ </p>
<p>    ด้าน ดร.อดิสร เตือนตรานนท์ นักวิจัยศูนย์เทคโนโลยีอิเล็กทรอนิกส์และคอมพิวเตอร์แห่งชาติ หรือเนคเทค ในผลงานเครื่องตรวจวัดแอลกอฮอล์จากลมหายใจแบบพกพา กล่าวว่า กระทรวงยังได้มอบเครื่องตรวจวัดแอลกอฮอล์ดังกล่าวรุ่น SAM-05 ให้กับกรมทางหลวง และสำนักงานตำรวจแห่งชาติ จำนวน 190 เครื่อง เพื่อให้เจ้าหน้าที่ได้ตรวจวัดแอลกอฮอล์ของลมหายใจผู้ขับขี่บนท้องถนนได้รวด เร็วและแม่นยำมากขึ้นความผิดพลาดไม่เกินร้อยละ 5 ทั้งนี้ เครื่องดังกล่าวได้ใช้ระบบหัววัดสร้างจากเทคโนโลยีเซ็นเซอร์แบบเซมิคอนดัก เตอร์ ซึ่งมีราคาไม่แพงเพียง 8,000 บาทต่อเครื่อง ทดแทนการใช้เครื่องตรวจวัดแบบเป่าที่นำเข้าจากต่างประเทศที่มีราคาสูงถึง 30,000 บาท </p></body>
</news>
