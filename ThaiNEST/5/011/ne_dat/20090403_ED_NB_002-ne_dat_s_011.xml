<teiHeader>
<fileDesc>
<titleStmt>
  <title>กสท แนะภาครัฐเร่งสร้าง อี-เซอร์วิส ที่ตรงใจประชาชน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204030254&tb=N255204&return=ok&news_headline='%a1%ca%b7  </bibl>
</sourceDesc>
</fileDesc>
</teiHeader>
<news>
<headline>กสท แนะภาครัฐเร่งสร้าง อี-เซอร์วิส ที่ตรงใจประชาชน</headline>
<lead>กสท โทรคมนาคม แนะภาครัฐเร่งสร้างบริการอิเล็กทรอนิกส์ภาครัฐ หรือ อี-เซอร์วิส ที่ตรงใจและให้ความสะดวกแก่ประชาชนอย่างแท้จริง</lead>
<neck></neck>
<body><p>นายสมเกียรติ กุลธรรมโยธิน ผู้ช่วยกรรมการผู้จัดการใหญ่ (กลุ่มธุรกิจอิเล็กทรอนิกส์) สายงานธุรกิจบรอดแบนด์ บริษัท กสท โทรคมนาคม จำกัด (มหาชน) เปิดเผยภายหลังร่วมงานสัมมนา Empowering GIN with e-Government Services ว่า เน็ตเวิร์ค GIN (Government Information Network) หรือ โครงข่ายเชื่อมโยงการทำงานข้อมูลภาครัฐ หรือ อี-เซอร์วิส พร้อมแล้วที่จะให้หน่วยงานต่างๆ ของภาครัฐเข้ามาใช้งานได้ โดย กสท.ได้ทำการวางระบบเชื่อมโยงไปยังหน่วยงานต่างๆ เรียบร้อยแล้ว ทำให้สามารถขยายความเร็วในการเชื่อมต่อได้ง่ายขึ้น ส่วนการจะผลักดันให้ประชาชนมาใช้บริการอิเล็กทรอนิกส์ภาครัฐ เพื่อสร้างรัฐบาลอิเล็กทรอนิกส์แบบ 100 เปอร์เซ็นต์นั้น รัฐบาลต้องคิดหาบริการที่สามารถตอบสนองความต้องการและใช้งานง่าย สะดวก แก่ประชาชนได้อย่างแท้จริง เช่นเดียวกับกรมสรรพากร ที่เปิดบริการชำระภาษีออนไลน์และประสบความสำเร็จประชาชนสามารถใช้บริการได้ จริง ซึ่งช่วยประหยัดเวลาและค่าใช้จ่ายได้มาก ด้านกสท. มีแผนที่จะสนับสนุนรัฐบาลอิเล็กทรอนิกส์ ด้วยการพัฒนาแอพพลิเคชั่นการใช้งานออนไลน์ เพื่อรองรับการให้บริการของหน่วยงานภาครัฐ เช่น แคท คอนเฟอเร้นท์ พร้อมทั้งหาพันธมิตรผู้พัฒนาซอฟต์แวร์ มาเตรียมให้บริการซอฟต์แวร์แก่ภาครัฐในอนาคต</p></body>
</news>
