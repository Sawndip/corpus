<teiHeader>
<fileDesc>
<titleStmt>
  <title>หารือกรรมการพิจารณาดาวเทียม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200349&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>หารือกรรมการพิจารณาดาวเทียม</headline>
<lead>รองรับไทยคม1-2หมดอายุ<date when="2553----">ปีหน้า</date></lead>
<neck></neck>
<body><p>รมว.ไอซีที พบ กทช. หารือตั้งกรรมการพิจารณาเรื่องดาวเทียม รองรับดาวเทียมไทยคม 1 และดาวเทียมไทยคม 2 หมดอายุในปี <date when="2553----">2553</date></p>
<p>ร.ต.หญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร (ไอซีที) กล่าวภายหลังหารือร่วมกับคณะกรรมการกิจการโทรคมนาคมแห่งชาติ (กทช.) ว่า กระทรวงไอซีที และ กทช.  มีแนวคิดตั้งคณะกรรมการร่วมเพื่อหาแนว    ทางจัดหาดาวเทียมทดแทนดาวเทียมไทยคม 1 และดาวเทียมไทยคม 2 ที่กำลังจะหมดอายุ   ใน<date when="2553----">ปี 2553</date> จึงต้องเร่งพิจารณาว่า จะให้ต่าง   ชาติเข้ามาร่วมทำดาวเทียม หรือจะใช้วิธีเช่า    ดาวเทียมต่างประเทศ และวงโคจรดาวเทียมของไทยที่มีอยู่ถ้าบริษัทต่างประเทศขอเช่าใช้จะได้หรือไม่</p>
<p>“กระทรวงไอซีทีรับผิดชอบเรื่องของดาวเทียมที่ยิงขึ้นฟ้า ขณะที่ กทช.รับผิดชอบเรื่องการเช่าช่องคลื่นสัญญาณ จึงต้องทำงานร่วมกัน ซึ่งการตั้งคณะกรรมการพิจารณาเรื่องดาวเทียมต้องดูประโยชน์ของประเทศและประโยชน์ของประชาชนเป็นหลัก โดยเบื้องต้นไอซีทีคงทำดาวเทียมคนเดียวไม่ได้ต้องมีผู้มาร่วมลงทุนด้วย   แต่จะเป็นใครขึ้นอยู่กับนโยบายของรัฐบาล”   รมว.ไอซีที กล่าว</p>
<p>นายสุรนันท์ วงศ์วิทยกำจร เลขาธิการ กทช. กล่าวว่า ดาวเทียมเป็นเรื่องที่เกี่ยวข้อง กับหน่วยงานระหว่างประเทศ ซึ่งไอซีทีต้องเป็น  เจ้าภาพ และเป็นการเตรียมพร้อมสำหรับอนาคตก่อนที่ดาวเทียมไทยคม 1 และดาวเทียมไทยคม 2 จะหมดอายุ</p>
<p>สำหรับดาวเทียมไทยคม 1 และดาวเทียมไทยคม 2 เป็นดาวเทียมรุ่นแรกของโครงการดาวเทียมไทยคม มีอายุการใช้งาน 15 ปี โดยเป็นดาวเทียมรุ่น HS-376 ผลิตโดยบริษัท ฮิวจ์ แอร์คราฟท์ ประเทศสหรัฐอเมริกาหรือบริษัทโบอิ้งในปัจจุบัน พื้นที่การให้บริการครอบคลุมประเทศไทย ลาว กัมพูชา เมียนมาร์ เวียดนาม มาเลเซีย ฟิลิปปินส์ เกาหลี ญี่ปุ่น และชายฝั่งตะวันออกของประเทศจีน ใช้เป็นดาวเทียมเพื่อการแพร่ภาพและกระจายเสียง.</p></body>
</news>
