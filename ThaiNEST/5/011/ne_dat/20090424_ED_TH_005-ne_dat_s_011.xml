<teiHeader>
<fileDesc>
<titleStmt>
  <title>เอชพี ชูนิยามออมเงินด้านเซิร์ฟเวอร์รับพิษศก.  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-24 08:17:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1594  </bibl>
</sourceDesc>
</fileDesc>
</teiHeader>
<news>
<headline>เอชพี ชูนิยามออมเงินด้านเซิร์ฟเวอร์รับพิษศก.</headline>
<lead>ส่งพอร์ทโฟลิโอผลิตภัณฑ์ HP ProLiant G6 ใหม่ล่าสุด กว่า 11 รุ่น ลดรายจ่ายด้านไอที ควบคุมการเงินเซิร์ฟเวอร์ด้วยผลิตภัณฑ์ใหม่รับกระแสเศรษฐกิจซบ หวังเปลี่ยนนิยามใหม่ให้กับข้อพิจารณาด้านการเงินของผลิตภัณฑ์เซิร์ฟเวอร์...</lead>
<neck></neck>
<body><p>นายธนาวัฒน์ กีรสิทธ์เสริฐ ผู้จัดการผลิตภัณฑ์ Industry Standard Servers (ISS) กลุ่มธุรกิจ เทคโนโลยี โซลูชั่นส์ กรุ๊ป บริษัท ฮิวเลตต์-แพคการ์ด (ประเทศไทย) จำกัด หรือเอชพี กล่าวว่า จากวิกฤตเศรษฐกิจที่เกิดขึ้นทั่วโลก ทำให้บริษัทหลายแห่ง และลูกค้าต้องการลดต้นทุนและพลังงานลง เพื่อตอบสนองความต้องการของลูกค้าของเอชพี</p>
<p>ผจก.ผลิตภัณฑ์ ISS กลุ่มธุรกิจ เทคโนโลยี โซลูชั่นส์ กรุ๊ป เอชพี กล่าวต่อว่า ผลิตภัณฑ์ใหม่ที่เอชพีนำเสนอให้กับลูกค้า จะช่วยลดค่าใช้จ่ายไอที? รวมถึง มีความคุ้มค่าด้านการบริการแบบครบวงจร บนแพลทฟอร์มมาตรฐานทั้งแบบทาวเวอร์ ตู้แร็คขณะเดียวกัน จะเห็นว่าผลิตภัณฑ์จะเป็นส่วนหนึ่งที่ช่วยให้ลูกค้าได้รับผลตอบแทน ทางด้านไอทีที่มีความคุ้มค่าในการใช้งาน</p>
<p>นายธนาวัฒน์ กล่าวอีกว่า การเปิดตัวครั้งนี้เป็นการออกสินค้าใหม่ เพื่อดึงกลุ่มลูกค้า และตอบสนองลูกค้าที่ต้องการฟังก์ชั่นที่มีความหลากหลาย โดยเน้นไปในส่วนในการช่วยลดค่าใช้จ่ายเป็นหลัก ทั้งนี้ เอชพีจึงเปิดตัวผลิตภัณฑ์เซิร์ฟเวอร์? Hp Proliant G6 กว่า 11 รุ่น</p>
<p>ผจก.ผลิตภัณฑ์ ISS กลุ่มธุรกิจ เทคโนโลยี โซลูชั่นส์ กรุ๊ป เอชพี กล่าวด้วยว่า ผลิตภัณฑ์เซิร์ฟเวอร์ HP ProLiant G6 เป็นเซิร์ฟเวอร์ในตระกูล x86 ที่มีการประหยัดพลังงานสูงในวงการไอที ประกอบไปด้วยคุณสมบัติด้านการประหยัดพลังงานที่หลากหลาย เช่น The HP Sea of Sensors ระบบระบายความร้อนทั่วเซิร์ฟเวอร์อัตโนมัติ The Common Power Slot design จัดสรรพลังงานและทรัพยากรการทำความเย็นภายในศูนย์ข้อมูล เป็นต้น</p></body>
</news>
