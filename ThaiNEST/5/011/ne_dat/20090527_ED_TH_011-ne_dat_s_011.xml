<teiHeader>
<fileDesc>
<titleStmt>
  <title>'นัที'นั่งบอร์ด กสท- 'เสกสรรค์'กลับยื่นใบลาออก  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 02:45:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8711  </bibl>
</sourceDesc>
</fileDesc>
</teiHeader>
<news>
<headline>'นัที'นั่งบอร์ด กสท- 'เสกสรรค์'กลับยื่นใบลาออก</headline>
<lead>โดยให้เหตุผลว่าอายุจะครอบ65ปีไม่ต้องการให้ รมว.ไอซีทีเสียเวลาสรรหา ขณที่ กสท ทุ่ม 1,400 ล้านบาท ลงทุนสร้างโครงข่ายซีดีเอ็มเอ รองรับจำนวนผู้ใช้บริการ ... </lead>
<neck></neck>
<body><p>ผู้สื่อข่าวรายงานว่า เมื่อ<date when="25520526">วันที่ 26 พ.ค.</date> ที่ประชุมคณะรัฐมนตรี (ครม.) ได้เห็นชอบตามที่กระทรวงเทคโนโลยีสารสนเทศ และการสื่อสาร (ไอซีที) เสนอการแต่งตั้งคณะกรรมการ(บอร์ด)กสท. จำนวน 15 คน โดยมีนายนัที เปรมรัศมี ปลัดสำนักนายกรัฐมนตรี เป็นประธาน ส่วนกรรมการ ประกอบด้วย นพ.ปราชญ์ บุณยวงศ์วิโรจน์ ปลัดกระทรวงสาธารณสุข, นายเสกสรรค์ รอยลาภเจริญ, พล.อ.ทนงศักดิ์ ตุวินันทน์ ผู้ทรงคุณวุฒิบก.สส., พล.ต.ท.พงศ์พัศ พงษ์เจริญ ผู้ช่วยผบ.ตร., นายพรศักดิ์ ศรีณรงค์ รองอธิบดีอัยการแผนกคดีอาญา นายธานีรัตน์ ศิริปะชะนะ รองปลัดกระทรวงไอซีที, นายอาคม เติมพิทยาไพศิษฐ์ รองเลขาธิการสภาพัฒน์ฯ, นายศุภชัย จงศิริ ผู้แทนกระทรวงการคลัง และนายกฤษดา กวีญาณ  ขณะเดียวกันนายเสกสรรค์ ได้ยื่นหนังสือลาออกจากการเป็นบอร์ดต่อ ร้อยตรีหญิงระนองรักษ์ สุวรรณฉวี รมว.ไอซีทีแล้ว เนื่องจากอายุใกล้จะ 65 ปี ซึ่งจะหมดวาระการเป็นบอร์ดรัฐวิสากิจ จึงไม่ต้องการให้ รมว.ไอซีที ต้องเสียเวลาในการสรรหาคนมาดำรงตำแหน่งแทน และเพื่อให้เกิดความต่อเนื่องการทำงาน  </p>
<p>วันเดียวกัน นายวิโรจน์ โตเจริญวาณิช ผู้ช่วยกรรมการผู้จัดการใหญ่ สายงานธุรกิจสื่อสารไร้สายกล่าวกรุงเทพ บริษัท กสท โทรคมนาคม จำกัด (มหาชน) เปิดเผยว่า กสท เตรียมที่จะขยายโครงข่ายการให้บริการโทรศัพท์มือถือระบบซีดีเอ็มเอ เพิ่ม โดยจะใช้เงินลงทุนอีก 1,400 ล้านบาท ในอีก 2 ปีข้างหน้า เพื่อพัฒนาคุณภาพการให้บริการสื่อสารข้อมูลไร้สายความเร็วสูง 3G CDMA และรองรับจำนวนผู้ใช้บริการที่เพิ่มเป็น 500,000 รายในอีก 2 ปีข้างหน้า จากปัจจุบันมีลูกค้า 200,000 ราย อีกทั้งยังจะเป็นอีกทางเลือกหนึ่งสำหรับผู้ที่ต้องการใช้อินเตอร์เน็ต</p></body>
</news>
