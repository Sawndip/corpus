<teiHeader>
<fileDesc>
<titleStmt>
  <title>ปลัด ก.ไอซีที เผย สายด่วนแจ้งเว็บไซต์ไม่เหมาะสม 1212 ยังไม่ประสบความสำเร็จตามเป้า  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260216&tb=N255205  </bibl>
</sourceDesc>
</fileDesc>
</teiHeader>
<news>
<headline>ปลัด ก.ไอซีที เผย สายด่วนแจ้งเว็บไซต์ไม่เหมาะสม 1212 ยังไม่ประสบความสำเร็จตามเป้า</headline>
<lead>ปลัดกระทรวงเทคโนโลยีสารสนเทศและการสื่อสาร เผย สายด่วน 1212 รับแจ้งเหตุพบเว็บไซต์ไม่เหมาะสม ยังไม่ประสบความสำเร็จตามเป้าหมาย ชี้ ยังขาดการประชาสัมพันธ์ให้ประชาชนทราบ</lead>
<neck></neck>
<body><p>    นายสือ ล้ออุทัย ปลัดกระทรวงเทคโนโลยีสารสนเทศและการสื่อสาร หรือ ไอซีที กล่าวถึงความคืบหน้าและผลการดำเนินงานกับเว็บไซต์ที่มีเนื้อหาไม่เหมาะสม หรือเข้าข่ายหมิ่นพระบรมเดชานุภาพ หลังจากที่มีการเปิดสายด่วน 1212 แจ้งเหตุพบเว็บไซต์ที่มีเนื้อหาไม่เหมาะสม เพื่อมาเสริมการทำงานของศูนย์ปฏิบัติการรักษาความปลอดภัยทางอินเทอร์เน็ต หรือศูนย์ ISOC ว่า ขณะนี้ได้มีการรับแจ้งเหตุเว็บไซต์ไม่เหมาะสมจากประชาชนทั่วไปทางสายด่วน 1212 เข้ามาต่อเนื่องแต่ยังไม่มากนักและไม่ประสบความสำเร็จตามเป้าหมายที่วางไว้ โดยมองว่าอาจเป็นผลมาจากการที่กระทรวงไอซีที ยังขาดการประชาสัมพันธ์ถึงความสำคัญ ความจำเป็นของการร่วมเป็นหูเป็นตาและเฝ้าระวังถึงปัญหาที่เกิดจากอินเทอร์ เน็ตแก่ประชาชนอย่างทั่วถึงและต่อเนื่อง รวมถึงความจำเป็นในการแจ้งการพบเหตุเว็บไซต์ไม่เหมาะสมแก่หน่วยงานราชการที่ รับผิดชอบ หลังจากนี้ กระทรวงไอซีทีและส่วนที่เกี่ยวข้องในการรับผิดชอบงานด้านการเฝ้าระวัง เว็บไซต์ที่ไม่เหมาะสมในประเทศไทย จะเร่งทำการประชาสัมพันธ์พร้อมกระตุ้นให้ประชาชน หันมาร่วมกันตระหนักในการร่วมมือกับหน่วยงานราชการ เพื่อรับมือปัญหาและภัยจากอินเทอร์เน็ตอย่างจริงจัง</p>
<p>    ปลัดกระทรวงไอซีที กล่าวด้วยว่า ในการทำงานของศูนย์ ISOC และหน่วยงานเครือข่าย จะมีการสรุปผลการปฏิบัติงานในการดำเนินการปิดเว็บไซต์ไม่เหมาะสม พร้อมกับรายงานไปยังสำนักงานตำรวจแห่งชาติ และ กรมสอบสวนคดีพิเศษ หรือ ดีเอสไอ เพื่อประเมินผลการปฏิบัติงานและวางแนวทางร่วมกัน ในการเฝ้าระวังปราบปรามภัยจากอินเทอร์เน็ตทุกรูปแบบอย่างต่อเนื่อง ซึ่งจากการประเมินพบว่า มีการกระทำผิดและการเปิดเว็บไซต์ไม่เหมาะสมลดลงอย่างต่อเนื่อง ซึ่งเป็นผลจากการปราบปรามของหน่วยงานราชการอย่างเข้มงวด ประกอบกับการออกพระราชบัญญัติว่าด้วยการกระทำความผิดเกี่ยวกับคอมพิวเตอร์ ทำให้ผู้ที่จะกระทำผิดเกรงกลัวความผิดและบทลงโทษของกฎหมาย </p></body>
</news>
