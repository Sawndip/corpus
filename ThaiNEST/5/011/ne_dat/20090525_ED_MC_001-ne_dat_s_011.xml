<teiHeader>
<fileDesc>
<titleStmt>
  <title>รมว.ไอซีที หารือ กทช.ให้สัมปทานดาวเทียมดวงใหม่  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-25 16:16:28  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTk1Mjk0Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>รมว.ไอซีที หารือ กทช.ให้สัมปทานดาวเทียมดวงใหม่</headline>
<lead></lead>
<neck></neck>
<body><p>กรุงเทพฯ  <date when="25520525">25 พ.ค.</date>- ร.ต.หญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร หรือ ไอซีที แถลงร่วมกับ พล.อ.ชูชาติ พรหมพระสิทธิ์ ประธานคณะกรรมการกิจการโทรคมนาคมแห่งชาติ หรือ กทช. ภายหลังเข้าพบเพื่อหารือเกี่ยวกับทิศทางการพัฒนาไอซีที โดยมีความเห็นร่วมกันว่า ให้ตั้งคณะกรรมการขึ้นเพื่อพิจารณาสัญญาสัมปทานดาวเทียมที่จะต้องสร้างทดแทนดาวเทียมไทยคม 1 และ 2 ที่กำลังจะหมดสัญญาใน<date when="2553----">ปี 2553</date>  เพื่อไม่ให้กระทบต่อการใช้บริการ เนื่องจากการสร้างดาวเทียมต้องใช้เวลาถึง 2 ปี  ส่วนจะนำไปสู่การเปิดเสรีดาวเทียมหรือไม่ ต้องขึ้นอยู่กับนโยบายของรัฐบาลว่า ต้องการให้ต่างชาติเข้ามาลงทุนในวงโคจรดาวเทียมของประเทศไทยหรือไม่</p>
<p>ขณะที่ความคืบหน้าโครงการลงทุนโทรศัพท์สามจี (3G) ของ บมจ.ทีโอที นั้น คาดว่าจะเข้าสู่การพิจารณาของคณะรัฐมนตรีใน<date when="25520526">วันที่ 26 พ.ค.</date>นี้ เพื่อขออนุมัติงบลงทุน 24,000 ล้านบาท เบื้องต้นคาดว่าจะเป็นการกู้เงินในประเทศเนื่องจากสภาพคล่องในระบบยังมีอยู่ มาก โดยกระทรวงการคลังจะเป็นผู้ค้ำประกันเงินกู้ ใช้เวลาคืนทุนภายใน 5 ปี คาดว่าใน<date when="255212--">เดือนธันวาคม</date>นี้คนกรุงเทพฯ และปริมณฑล จะได้ทดลองใช้งานเป็นกลุ่มแรก.</p></body>
</news>
