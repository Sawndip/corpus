<teiHeader>
<fileDesc>
<titleStmt>
  <title>"กสท"ทุ่ม58ล้านจ้างโอกิลวี่ ล้างภาพแบรนด์รัฐวิสาหกิจ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/10/news_28538955.php?news_id=28538955  </bibl>
</sourceDesc>
</fileDesc>
</teiHeader>
<news>
<headline>"กสท"ทุ่ม58ล้านจ้างโอกิลวี่ ล้างภาพแบรนด์รัฐวิสาหกิจ</headline>
<lead></lead>
<neck></neck>
<body><p>นายสมพล จันทร์ประเสริฐ รองกรรมการผู้จัดการใหญ่ สายงานธุรกิจบรอดแบนด์ บมจ.กสท โทรคมนาคม กล่าวว่า กสท ได้ว่าจ้างบริษัท โอกิลวี่ แอนด์ เมเธอร์ แอ็ดเวอร์ไทซิ่ง ด้วยงบประมาณ 58 ล้านบาทใน<date when="2552----">ปี 2552</date> ดำเนินงานโฆษณาประชาสัมพันธ์เพื่อสร้างแบรนด์และภาพลักษณ์องค์กรใหม่ หลังจาก<date when="2551----">ปีที่ผ่านมา</date> กสท ได้เปลี่ยนแบรนด์ใหม่ทั้งหมด เพื่อให้เป็นที่รู้จักในนามผู้ให้บริการโทรคมนาคม ไม่ใช่รัฐวิสาหกิจเหมือนในอดีต</p>
<p>ด้านการทำงานจะแบ่งเป็น 3 ระยะ ได้แก่ ระยะแรก เน้นสร้างการรับรู้ในแบรนด์ภาพลักษณ์ใหม่ พร้อมทั้งยืนยันจุดยืนใหม่คือ ทุกการสื่อสารสัมผัสได้ด้วย "CAT (แคท)" ให้เป็นที่รู้จักโดยทั่วไป ใช้เวลาประมาณ 4 เดือน จากนั้นระยะที่ 2 จะสร้างการมีส่วนร่วมกับกลุ่มเป้าหมาย สร้างความเข้าใจในบริการ ประมาณ 4 เดือน และระยะที่ 3 การจัดกิจกรรมเพื่อตอกย้ำความเป็นผู้นำประมาณ<date from="25520901" to="25521231">ปลายปี</date>นี้</p>
<p>เขายอมรับว่า ก่อนหน้านี้แบรนด์ กสท มีความอ่อนแอ ลูกค้ามองว่า กสท เป็นหน่วยงานราชการ ติดต่อสื่อสารยาก ไม่น่าใช้บริการ ดังนั้นต้องบอกให้รับรู้ว่ามีการเปลี่ยนแปลงแล้ว ที่ผ่านมา พนักงานโดยเฉพาะส่วนที่ติดต่อกับประชาชนมีการปรับเปลี่ยนทัศนคติและการทำงาน ให้เข้าถึงการให้บริการมากขึ้นอย่างต่อเนื่อง</p>
<p>ส่วนการประเมินผล กสท จะทำการสำรวจการรับรู้เอง<date notAfter="25520630" notBefore="25520601"><offset>ประมาณ</offset>เดือนมิถุนายน</date>นี้ เพื่อดูการตอบรับ จากนั้นจะจ้างผู้เชี่ยวชาญภายนอกทำการสำรวจอีกครั้ง<date notAfter="25521231" notBefore="25520901">ช่วงปลายปี</date> เพื่อวัดผลที่ได้จากการสร้างแบรนด์</p>
<p>นายสมพล กล่าวต่อว่า ผลประกอบการช่วง<date when="" from="25520101" to="25520430">ไตรมาสแรกของปีนี้</date> ปรับลดลงประมาณ 10% จากปัญหาเศรษฐกิจทั่วโลกที่ชะลอตัวอย่างต่อเนื่อง ส่งผลต่ออุตสาหกรรมการนำเข้า การส่งออก การท่องเที่ยว ซึ่งที่ผ่านมา มีการใช้บริการด้านโทรคมนาคมของ กสท ยังต้องรอดูว่าจะมีนโยบายผลักดันอุตสาหกรรมต่างๆ จากภาครัฐหรือไม่ เพื่อแก้ปัญหา</p>
<p>ส่วน กสท เอง มีการปรับแผนไปมุ่งเน้นลูกค้าภาครัฐมากขึ้น เพราะช่วงที่การบริโภคไม่ดี การลงทุนไม่มี เหลือเพียงงบประมาณภาครัฐที่เป็นหลักในการผลักดันเศรษฐกิจ</p></body>
</news>
