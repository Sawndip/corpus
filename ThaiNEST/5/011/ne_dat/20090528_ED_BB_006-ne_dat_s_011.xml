<teiHeader>
<fileDesc>
<titleStmt>
  <title>เอกชนลุยผลิต'น้ำผึ้งอินทรีย์'ลดไข้ นวัตกรรมหนุน 1.1 ล้านบาท วางระบบปลอดเคมี 100%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824457.php?news_id=28824457  </bibl>
</sourceDesc>
</fileDesc>
</teiHeader>
<news>
<headline>เอกชนลุยผลิต'น้ำผึ้งอินทรีย์'ลดไข้ นวัตกรรมหนุน 1.1 ล้านบาท วางระบบปลอดเคมี 100%</headline>
<lead>สำนักงานนวัตกรรมเดินหน้าสร้างนวัตกรรมเกษตร อินทรีย์ เทงบให้ผู้ผลิตน้ำผึ้งรายใหญ่ในภาคเหนือ 1.1 ล้านบาท ผลิตน้ำผึ้งอินทรีย์จากดอกสาบเสือ  ชูสรรพคุณช่วยสมานแผล หวังดันราคาน้ำผึ้งไทยให้สูงขึ้น คาดผลผลิตล็อตแรก 3 ตัน มูลค่ารวมกว่า 9 ล้านบาท</lead>
<neck></neck>
<body><p>นายวสวัต อินเทพ กรรมการผู้จัดการบริษัท สยามเมียลอินเตอร์เนชั่นแนล จำกัด ผู้ผลิตและส่งออกน้ำผึ้งรายใหญ่ในภาคเหนือ กล่าวว่า บริษัทได้รับการสนับสนุนทางวิชาการในวงเงินให้เปล่า 1.10 ล้านบาท ระยะเวลา 1 ปี จากมูลค่าโครงการรวม 5.79 ล้านบาท จากสำนักงานนวัตกรรมแห่งชาติ ดำเนินโครงการ "น้ำผึ้งอินทรีย์ทางการแพทย์" เป็นการผลิตน้ำผึ้งอินทรีย์จากดอกสาบเสือ ที่ปลอดการปนเปื้อน 100% ตลอดขั้นตอนการผลิต </p>
<p>ตามโครงการดังกล่าว บริษัทจะทำวิจัยร่วมกับมหาวิทยาลัยแม่ฟ้าหลวง จ.เชียงราย พร้อมทั้งเตรียมสร้างรังผึ้ง 100 ลัง เพาะขยายพันธุ์ผึ้งและนางพญาผึ้ง โดยพื้นที่เป้าหมายทดลองผลิตน้ำผึ้งอินทรีย์จากต้นดอกสาบเสือ อยู่ในเขตป่ารอยต่อระหว่างเชียงใหม่ - เชียงราย อ.ดอยสะเก็ด จ.เชียงใหม่ รัศมีการเลี้ยงและปล่อยให้ผึ้งออกหากินราว 1 - 2 ตร.กม.ไม่มีการปลูกพืชที่ใช้สารเคมี จึงเชื่อว่าจะได้ผลผลิตน้ำผึ้งอินทรีย์ปลอดสารเคมี</p>
<p>ต้นสาบเสือ เป็นพืชที่ขึ้นได้ดีตามธรรมชาติ ออกดอกนาน 2 - 3 เดือน ผึ้งจะออกหากินและพร้อมให้ผลผลิตเป็นน้ำผึ้ง<date when="255211--"><offset>ประมาณ</offset>เดือน พ.ย.</date> คาดว่าใน<date from="25521201" to="25521231">ช่วงเดือน ธ.ค.</date>จะได้น้ำผึ้งประมาณ 3 ตัน ทั้งนี้ น้ำผึ้งอินทรีย์ที่ตลาดส่งออกให้การยอมรับว่ามีคุณภาพสูงคือ น้ำผึ้งจากดอกมานูก้าของนิวซีแลนด์ ในยุโรปราคาสูงถึง 800 - 1,300 บาทต่อก.ก. ขณะที่บริษัทส่งออกน้ำผึ้งปีละ 24 ตัน หรือกว่า 75% ของผลผลิต ตลาดหลักคือ สิงคโปร์ ไต้หวัน </p>
<p>"น้ำหวานจากดอกสาบเสือมีคุณสมบัติเป็นยาแก้ร้อน ใน กระหายน้ำ ชูกำลัง แก้อ่อนเพลีย บำรุงหัวใจ และแก้ไข้ น้ำผึ้งที่ได้จากดอกสาบเสือจึงมีคุณสมบัติเป็นสมุนไพร และยิ่งเมื่อสามารถทำให้เป็นน้ำผึ้งอินทรีย์ได้ด้วยแล้วจะสามารถพัฒนาวิจัย น้ำผึ้งดังกล่าวให้เป็นน้ำผึ้งอินทรีย์ทางการแพทย์ใช้สำหรับรักษาโรคบาง ประเภทได้ด้วย เช่น ใช้เป็นยาสมานแผล บำรุงร่างกาย แก้ไข้ และอื่นๆ อีกมากมาย" นายศุภชัย หล่อโลหการ ผู้อำนวยการสำนักงานนวัตกรรมแห่งชาติ (สนช.) กล่าว</p>
<p>สนช.ริเริ่มโครงการนวัตกรรมเชิงยุทธศาสตร์ด้าน เกษตรอินทรีย์มา<date from="2548----">ตั้งแต่ปี 2548</date> และคณะรัฐมนตรีมีมติเห็นชอบแผนปฏิบัติการพัฒนาเกษตรอินทรีย์แห่งชาติ<date from="2551----" to="2554----">ปี 2551 - 2554</date> ในกรอบงบประมาณ 4,326.80 ล้านบาท แบ่งเป้าหมายเป็น 4 ด้าน ได้แก่ การเสริมสร้างและจัดการองค์ความรู้และนวัตกรรม การพัฒนาเกษตรอินทรีย์ตามวิถีพื้นบ้าน การเสริมสร้างศักยภาพการเกษตรอินทรีย์เชิงพาณิชย์สู่สากล และ การบริหารจัดการเพื่อขับเคลื่อนยุทธศาสตร์การพัฒนาเกษตรอินทรีย์ </p>
<p>สนช.ได้สร้างเครือข่ายวิสาหกิจ นักวิชาการ และผู้ประกอบการด้านเกษตรอินทรีย์ รวมทั้งผลักดันให้เกิดการลงทุนในธุรกิจนวัตกรรมรวมทั้งหมด 20 โครงการ วงเงินสนับสนุน 19.27 ล้านบาท คิดเป็นมูลค่าการลงทุน 174 ล้านบาท ส่วน<date when="2552----">ปี 2552</date> ให้การสนับสนุนโครงการนวัตกรรมไปแล้ว 6 โครงการ มูลค่าการสนับสนุน 6.60 ล้านบาท ก่อให้เกิดมูลค่าการลงทุน 105.04 ล้านบาท</p></body>
</news>
