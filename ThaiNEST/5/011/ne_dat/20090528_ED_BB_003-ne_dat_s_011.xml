<teiHeader>
<fileDesc>
<titleStmt>
  <title>"สนุก" เจอพิษศก.รายได้โฆษณาร่วง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824615.php?news_id=28824615  </bibl>
</sourceDesc>
</fileDesc>
</teiHeader>
<news>
<headline>"สนุก" เจอพิษศก.รายได้โฆษณาร่วง</headline>
<lead>เว็บบันเทิงยักษ์ใหญ่รับวิกฤติเศรษฐกิจยังแผลง ฤทธิ์ กระทบรายได้โฆษณา ล่าสุดปรับลดเป้าเติบโตเหลือไม่เกิน 30% พร้อมเร่งผนึกพาร์ทเนอร์-ขยายช่องทางเข้าถึงคอนเทนท์ เผยสัปดาห์หน้าเตรียมเปิดตัวพันธมิตรใหม่ "จ็อบส์สตรีท" รุกตลาดหางานออนไลน์เต็มตัว</lead>
<neck></neck>
<body><p>นายต่อบุญ พ่วงมหา ประธานบริหารเว็บไซต์สนุกดอทคอม กล่าวว่า ใน<date>ปีนี้</date>บริษัทปรับลดเป้าอัตราเติบโตลงเหลือไม่เกิน 30% จาก<date when="2551----">ปีที่ผ่านมา</date>เติบโต 30-40% ซึ่งเป็นผลจากสถานการณ์ทางเศรษฐกิจในขณะนี้ที่ส่งผลกระทบต่อการขยายตัวของ ตลาดโฆษณาออนไลน์ คาดว่าในภาพรวมจะมีอัตราการเติบโตลดลงเหลือเพียง 20-30% จากปกติสามารถขยายตัวได้ปีละกว่า 80-100% ซึ่งคาดว่ามูลค่าตลาดโฆษณาออนไลน์ในปีนี้ยังคงมีสัดส่วนรายได้เพียง 1% ของตลาดโฆษณาโดยรวมมูลค่ากว่า 9 หมื่นล้านบาท</p>
<p>ขณะที่ผู้เข้าใช้งานยังเติบโตต่อเนื่องราว 50-60% ล่าสุดมีจำนวนผู้ใช้บริการที่ไม่ซ้ำกัน (ยูไอพี) ราว 2 ล้านคนต่อวัน หรือ ส่วนคอนเทนท์ที่ได้รับความนิยมสูงสุด 3 อันดับแรกคือ คอนเทนท์ด้านการติดต่อสื่อสาร, การหาข้อมูล-คอมมูนิตี้ และการใช้บริการอี-คอมเมิร์ซรวมทั้งเกม </p>
<p>นายต่อบุญ ระบุว่า บริษัทได้เริ่มปรับแผนงาน โดยมุ่งเน้นการขยายช่องทางการนำเสนอคอนเทนท์ที่นอกเหนือจากบนพีซี ซึ่งก่อนหน้านี้ได้เริ่มเปิดให้บริการเว็บไซต์บนมือถือไปแล้ว (http://m.sanook.com) โดยสามารถใช้งานได้จากมือถือทุกระบบที่สามารถเชื่อมต่ออินเทอร์เน็ตได้ ซึ่งได้รับความนิยมในระดับหนึ่ง และสามารถสร้างรายได้จากการเข้าใช้คอนเทนท์ต่างๆ ราว 30% ของรายได้ทั้งหมดของสนุก ส่วนโฆษณาบนมือถือยังมีรายได้ต่ำมาก</p>
<p>อย่างไรก็ตามใน<date>ปีนี้</date>สนุกจะเน้นการสร้างความร่วม มือกับพันธมิตรมากขึ้น โดยเน้นใน 3 คอนเทนท์หลักที่ได้รับความนิยมคือ กลุ่มโมบาย อีคอมเมิร์ซ และเกม ซึ่งก่อนหน้านี้ได้เริ่มจับมือกับพันธมิตรระดับโลกในการผลักดันตลาดแล้วคือ "ฟอสโม" ผู้ให้บริการเกมออนไลน์รายใหญ่ ให้บริการเกมบนเว็บและ"อีเบย์" ร่วมกันขยายตลาดพาณิชย์อิเล็กทรอนิกส์บนเว็บ shopping.co.th</p>
<p>ล่าสุดบริษัทวางแผนเปิดตัวพาร์ทเนอร์ใหม่ "จ็อบส์สตรีท" เว็บหางานออนไลน์รายใหญ่จากมาเลเซีย ซึ่งได้เริ่มเปิดทดสอบเว็บไซต์แล้ว และกำลังจะเปิดตัวอย่างเป็นทางการใน<date>สัปดาห์หน้า</date></p>
<p>"ตลาดคลาสซิฟายด์ใหญ่มาก ซึ่งรายได้หลักจากเซคชั่นหางาน ขณะที่เทรนด์การโฆษณาหางานออนไลน์ก็เริ่มโตขึ้นเรื่อยๆ คาดว่ามีรายได้หมุนเวียนไม่ต่ำกว่า 100-200 ล้านบาท ซึ่งนโยบายเราจะร่วมมือกับพาร์ทเนอร์ที่แข็งแกร่ง เพื่อโฟกัสให้ประสบความสำเร็จ แต่ยอมรับว่าเศรษฐกิจมีผลกระทบกับเราเช่นกัน เพราะทำให้ลูกค้าตัดสินใจช้าขึ้น " นายต่อบุญกล่าว</p>
<p>ทั้งนี้บริษัทจะเริ่มนำเสนอโซลูชั่นการทำโฆษณา ออนไลน์แบบที่ใช้ความคิดสร้างสรรค์มากขึ้น (Engage Advertizing) ใน<date>ปีนี้</date> เพื่อเพิ่มมูลค่าให้กับการทำโฆษณาออนไลน์ โดยจะเน้นการดึงเครื่องมือประเภทริช มีเดีย และคลิป วีดิโอ รวมทั้งโปรแกรมแฟลชเข้ามาสร้างสีสันให้กับแบนเนอร์ เพื่อดึงความสนใจจากผู้เข้าชมเว็บ และกระตุ้นการลงทุนในตลาดโฆษณาออนไลน์มากขึ้น</p>
<p>ปัจจุบันสนุกมีรายได้จากโฆษณาออนไลน์ ราว 70% ของรายได้รวม ที่ได้จากบริษัทโฆษณาท็อปสเปซ และเว็บ shopping.co.th และราว 30% เป็นรายได้จากการขายคอนเทนท์</p></body>
</news>
