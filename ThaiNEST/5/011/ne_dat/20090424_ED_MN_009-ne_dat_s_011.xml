<teiHeader>
<fileDesc>
<titleStmt>
  <title>�ดำรง�ทิ้งเก้าอี้ซีอีโอไทยคมยันไม่เกี่ยวการเมือง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 10:03:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000045958  </bibl>
</sourceDesc>
</fileDesc>
</teiHeader>
<news>
<headline>�ดำรง�ทิ้งเก้าอี้ซีอีโอไทยคมยันไม่เกี่ยวการเมือง</headline>
<lead>"ดำรง�ทิ้งไทยคม ประกาศลาออกจากตำแหน่ง ซีอีโอ หลังคุมธุรกิจมาเกือบ 18 ปี เผยเป็นเพราะหมดความท้าทายต้องการแสวงหาสิ่งแปลกใหม่ ยันไม่เกี่ยวข้องกับแรงกดดันทางการเมือง เป็นความสมัครใจ</lead>
<neck></neck>
<body><p>นายดำรง เกษมเศรษฐ์ ประธานกรรมการบริหาร บริษัท ไทยคม จำกัด (มหาชน) เปิดเผยว่า ได้ลาออกจากการเป็นประธานกรรมการบริหาร ไทยคม หลังจากได้รับการอนุมัติจากคณะกรรมการ (บอร์ด) เมื่อ<date when="25520422">วันที่ 22 เม.ย.</date> ที่ผ่านมา ซึ่งการลาออกจะมีผลใน<date when="25520513">วันที่ 13 พ.ค.</date>นี้ โดยที่ผ่านมา ตนได้ร่วมงานเป็นระยะเวลา 17 ปี 9 เดือน ตั้งแต่ที่ บริษัท ชิน คอร์ปอเรชั่น จำกัด (มหาชน)</p>
<p>เหตุผลที่ลาออกจากตำแหน่งเป็นเพราะหมดความท้ายทายในการทำงาน เนื่องจากทำงานกับไทยคมมาเป็นเวลา 17 ปี 9 เดือน ปัจจุบัน 3 ธุรกิจหลัก ได้แก่ ธุรกิจดาวเทียม ธุรกิจโทรศัพท์ในต่างประเทศ และธุรกิจอินเทอร์เน็ต ดำเนินกิจการไปได้เป็นอย่างดีแล้ว ดังนั้นจึงเห็นว่าเป็นเวลาที่เหมาะสมที่จะพิจารณาเปลี่ยนบทบาทของตนเอง แต่ยังไม่สามารถเปิดเผยได้ว่าจะไปร่วมงานกับบริษัทไหนและตั้งใจว่าจะหยุดพักสักระยะ</p>
<p>อย่างไรก็ดี การลาออกครั้งนี้ได้มีการหารือกับบอร์ด บริษัทมาระยะหนึ่งแล้ว โดยยืนยันว่าไม่ได้รับการต่อสายตรงจากใคร รวมถึงไม่เกี่ยวข้องกับแรงกดดันทางการเมือง เพราะบริษัทไม่เคยเกี่ยวข้องอยู่แล้ว ไม่ว่าจะเป็นในรัฐบาลยุคใด และยืนยันว่าไม่เกี่ยวกับแรงกดดันด้านการเมืองใดๆ และการปิดกั้นสถานีวิทยุผ่านดาวเทียมดีสเตชั่นเป็นเรื่องปกติรัฐบาลเคยมีการสั่งการลักษณะดังกล่าวหลายครั้ง เช่น เมื่อ<date when="2535----">ปี 2535</date> และ<date when="2540----">ปี 2540</date></p>
<p>�ยืนยันการลาออกครั้งนี้ไม่เกี่ยวกับแรงกดดันทางการเมือง 100% บริษัทต้องปฏิบัติตามรัฐบาลอยู่แล้วไม่ว่าจะยุคไหน <date from="2535----">นับตั้งแต่ปี 2535</date> และใน<date when="2549----">ปี 2549</date> ขณะที่ปัญหาทางการเมืองขณะนี้ โดยเฉพาะกรณีปิดช่องสัญญาณดี สเตชั่น ซึ่งเป็นหนึ่งในลูกค้าเราและมีสัญญาถูกต้อง เมื่อรัฐบาลมีคำสั่งให้ปิด เราก็ปฏิบัติตาม เพราะเราไม่สามารถให้ความเห็นได้ว่าช่องไหนควรออกหรือไม่ควรออก แต่ในภาวะฉุกเฉินเช่นนี้ ถือว่ารัฐบาลมีอำนาจที่จะจำกัดสิทธิเสรีภาพ�</p>
<p>นอกจากนี้ ยืนยันว่า ไทยคมไม่เกี่ยวข้องกับกรณีที่พ.ต.ท.ทักษิณ ชินวัตร อดีตนายกรัฐมนตรี โฟนอินผ่านวิดีโอ ลิงก์มายังกลุ่มคนเสื้อแดงด้วย เพราะการดำเนินการดังกล่าวไม่ได้ผ่านช่องสัญญาณของไทยคมแต่อย่างใด แต่ยิงสัญญาณขึ้นในต่างประเทศ ซึ่งตนรู้ว่าประเทศอะไร แต่ไม่ขอเปิดเผยดีกว่า ตลอดจนการลาออกครั้งนี้ ไม่ได้มาจากความขัดแย้งกับบอร์ดบริษัทด้วย</p>
<p>อย่างไรก็ตาม ยอมรับว่าสิ่งที่ยากที่สุดในการบริหารงานที่ไทยคม คือ การรักษาผลประโยชน์ของผู้มีส่วนได้เสียทุกกลุ่มให้มีความสมดุลกันให้มากที่สุด</p>
<p>สำหรับแนวโน้มผลการดำเนินงานของไทยคมใน<date>ปีนี้</date>เชื่อว่า จะพลิกกลับมามีกำไรสุทธิได้ หลังจากที่ปีก่อนขาดทุนสุทธิ 713 ล้านบาท โดยปัจจัยที่มีส่วนช่วยเพิ่มรายได้ให้แก่ ไทยคมคือ ธุรกิจดาวเทียมไทยคม 4 (ไอพีสตาร์) ซึ่งมีอัตราการขยายตัวเฉลี่ยปีละ 30% โดยขณะนี้ได้ ติดตั้งสถานีควบคุมเครือข่ายภาคพื้นดิน (เกตเวย์) แล้ว 14 ประเทศ และมีการทำตลาดแล้ว 12 ประเทศ ซึ่งไอพีสตาร์น่าจะถึงจุดคุ้มทุนใน<date when="2552----">ปี 2552</date> นี้แน่นอน</p>
<p>ปัจจุบัน รายได้หลักไอพีสตาร์ มาจากลูกค้าออสเตรเลีย ไทย นิวซีแลนด์ และญี่ปุ่น ส่วนลูกค้าในอินโดนีเซีย ที่เพิ่งเข้าทำตลาดเมื่อสัปดาห์ที่ผ่านมา เชื่อว่าจะสามารถทำรายได้เข้าบริษัทในเดือนถัดไปทันที ส่วนตลาดลูกค้ารายใหญ่ จีน และอินเดีย จะเร่งเจรจาให้จบโดยเร็วที่สุด ขณะที่ลูกค้าหลักในประเทศ ได้แก่ บริษัท ทีโอที จำกัด (มหาชน) ได้มีคำสั่งซื้ออุปกรณ์บอกรับสัญญาณปลายทาง (ยูที) อย่างต่อเนื่องซึ่งคาดว่าคำสั่งซื้อล็อตใหญ่ต้องรอบอร์ดทีโอทีอนุมัติอีกครั้ง สำหรับภาพรวมธุรกิจไทยคม ที่ผ่านมาบริษัทใช้เงินลงทุนสร้างดาวเทียม 5 ดวงรวมกว่า 29,000 ล้านบาท</p></body>
</news>
