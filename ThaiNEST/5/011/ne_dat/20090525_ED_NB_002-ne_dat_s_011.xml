<teiHeader>
<fileDesc>
<titleStmt>
  <title>ก.ไอซีที ประกาศราวัลผู้ชนะเลิศจากโครงการ Mascot แนวคิด เยาวชนยุคใหม่ใช้ ICT อย่างสร้างสรรค์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205250180&tb=N255205  </bibl>
</sourceDesc>
</fileDesc>
</teiHeader>
<news>
<headline>ก.ไอซีที ประกาศราวัลผู้ชนะเลิศจากโครงการ Mascot แนวคิด เยาวชนยุคใหม่ใช้ ICT อย่างสร้างสรรค์</headline>
<lead>กระทรวงเทคโนโลยีสารสนเทศและการสื่อสาร ประกาศรางวัลผู้ชนะเลิศจากโครงการประกวดออกแบบ Mascot แนวคิด เยาวชนยุคใหม่ใช้ ICT อย่างสร้างสรรค์</lead>
<neck></neck>
<body><p>    ตามที่กระทรวงเทคโนโลยีสารสนเทศและการ สื่อสาร หรือ ไอซีที จัดประกวดออกแบบ Mascot ภายใต้แนวคิด เยาวชนยุคใหม่ใช้ ICT อย่างมีคุณธรรม จริยธรรม ซึ่งมีเยาวชนทั้งระดับมัธยมศึกษา อุดมศึกษา และบุคคลทั่วไป ให้ความสนใจส่งผลงานการออกแบบ Mascot เข้าประกวดจำนวนมาก และคณะกรรมการตัดสินการประกวดได้พิจารณาตัดสินผลงานการประกวด และประกาศผลรางวัลผู้ชนะการประกวดเรียบร้อยแล้ว โดยผู้ที่ได้รับรางวัลชนะเลิศระดับมัธยมศึกษา ได้แก่ นางสาวกมลพรรณ ลิ้วประเสริฐ ในชื่อผลงาน เทพบุตร ICT ส่วนผู้ชนะเลิศระดับอุดมศึกษา ได้แก่ นายวรพรต ก่อเจริญวัฒน์ ในผลงาน WIFi-BOY และรางวัลชนะเลิศระดับบุคคลทั่วไป ได้แก่ นายอนิรุทธ์ เอมอิ่ม ในผลงานกามเทพ ICT ทั้งนี้ ผลงานที่ได้รับรางวัลและผลงานที่ส่งประกวดทุกชิ้น สามารถชมผลงานได้ที่ www.youngICT.net</p>
<p>    นอกจากนี้ กระทรวงไอซีที ยังมีการประกวดจัดทำภาพยนตร์สั้น ภายใต้หัวข้อการประกวดเกี่ยวกับ แม่ ซึ่งอยู่ระหว่างการเปิดรับสมัครผลงาน ผู้ที่สนใจสามารถส่งผลงานเข้าประกวดเพิ่มเติมพร้อมดูรายละเอียดได้ที่ www.YoungICT.net <date to="25520619"><offset>จนถึง</offset>วันที่ 19 มิถุนายน 2552</date> </p></body>
</news>
