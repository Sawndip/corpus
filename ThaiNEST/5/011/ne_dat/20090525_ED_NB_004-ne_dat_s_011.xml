<teiHeader>
<fileDesc>
<titleStmt>
  <title>รมว.ไอซีที เผยคนไทยได้ใช้เครือข่ายโทรศัพท์ระบบ 3 จี ธ.ค.52 แน่นอน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205250160&tb=N255205  </bibl>
</sourceDesc>
</fileDesc>
</teiHeader>
<news>
<headline>รมว.ไอซีที เผยคนไทยได้ใช้เครือข่ายโทรศัพท์ระบบ 3 จี <date when="255212--">ธ.ค.52</date> แน่นอน</headline>
<lead>รัฐมนตรีว่าการกระทรวงเทคโนโลยีสารสนเทศและการสื่อสาร เผยคนไทยได้ใช้เครือข่ายโทรศัพท์ระบบ 3 จี ในเดือนธันวาคม 2552 อย่างแน่นอน</lead>
<neck></neck>
<body><p>    ร้อยตรีหญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร หรือ ไอซีที เปิดเผยภายหลังเข้าพบพลเอกชูชาติ พรหมพระสิทธิ์ ประธานคณะกรรมการกิจการโทรคมนาคมแห่งชาติ หรือ กทช. ถึงความคืบหน้าการดำเนินการแผนการร่วมดำเนินการกับบริษัท ทีโอที จำกัด (มหาชน)ในการเปิดให้บริการเครือข่ายโทรศัพท์ 3 จี ว่า ขณะนี้ทางทีโอทีกำลังดำเนินการวางแผนธุรกิจการให้บริการเพื่อให้เกิดความ มั่นคงและเกิดความคุ้มค่ามากที่สุดในการลงทุน พร้อมกันนี้ได้เร่งดำเนินการหาแหล่งเงินทุนด้วยการกู้ยืม ซึ่งกรณีการหาแหล่งเงินทุนนั้น ทั้งคณะรัฐมนตรี กระทรวงไอซีที กทช. และทีโอที เห็นตรงกันว่าควรหาแหล่งเงินกู้ภายในประเทศ เพื่อให้เกิดการหมุนเวียนของเงินและเศรษฐกิจในประเทศ โดยคาดว่าจะใช้งบประมาณในการเปิดให้บริการเครือข่ายโทรศัพท์ระบบ 3 จีประมาณ 24,000 ล้านบาท และมั่นใจว่การลงทุน 3 จี จะสามารถคืนทุนให้แก่ประเทศได้ภายใน 3 ปี </p>
<p>    รัฐมนตรีว่าการกระทรวงไอซีที กล่าวด้วยว่า ก่อนที่ประเทศไทยจะเปิดให้บริการ 3 จีนั้น ควรประชาสัมพันธ์ ถึง ระบบโทรศัพท์ 3 จี ว่าคืออะไร หากเปิดให้บริการในประเทศไทยแล้วประชาชนสามารถนำไปใช้และเกิดประโยชน์ เกิดความสะดวกอย่างไรบ้าง อาทิ ช่วยส่งเสริมภาพลักษณ์ของประเทศในด้านการลงทุน ธุรกิจ การท่องเที่ยวด้วยความทันสมัยทัดเทียมนานาประเทศในด้านการให้บริการอินเทอร์ เน็ตความเร็วสูงไร้สาย ซึ่งเป็นมาตรฐานสากลระดับโลก อีกทั้งยังช่วยส่งเสริมในด้านการเรียน การศึกษา ทั้งในและนอกสถานศึกษาเกิดเป็นสังคมแห่งการเรียนรู้ที่สามารถหาความรู้ได้ ตลอดเวลาไม่เฉพาะในห้องเรียนเท่านั้น ส่วนการเปิดให้บริการโทรศัพท์ระบบ 3 จีในประเทศไทยนั้น คาดว่าสามารถเปิดให้บริการได้<date when="25521231"><offset>ประมาณ</offset>สิ้นปี 2552</date> เบื้องต้นในเขตพื้นที่กรุงเทพมหานครและปริมณฑล และภายใน 3 เดือนก็จะสามารถเปิดให้บริการครบทุกพื้นที่ทั่วประเทศ </p></body>
</news>
