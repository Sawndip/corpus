<teiHeader>
<fileDesc>
<titleStmt>
  <title>กระทรวงการท่องเที่ยวฯ ร่วมกับจังหวัดสตูล และสำนักงานการท่องเที่ยวและกีฬา จังหวัดสตูล จัดทำโครงการหลีเป๊ะสะอาด ปราศจากขยะ ตามโครงการอันเนื่องมาจากพระราฃดำริในสมเด็จพระเทพรัตนราชสุดาฯ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020348&tb=N255204  </bibl>
</sourceDesc>
</fileDesc>
</teiHeader>
<news>
<headline>กระทรวงการท่องเที่ยวฯ ร่วมกับจังหวัดสตูล และสำนักงานการท่องเที่ยวและกีฬา จังหวัดสตูล จัดทำโครงการหลีเป๊ะสะอาด ปราศจากขยะ ตามโครงการอันเนื่องมาจากพระราฃดำริในสมเด็จพระเทพรัตนราชสุดาฯ</headline>
<lead>กระทรวงการท่องเที่ยวและกีฬาร่วมกับ จังหวัดสตูล และสำนักงานการท่องเที่ยวและกีฬาจังหวัดสตูล จัดทำโครงการหลีเป๊ะสะอาด ปราศจากขยะ ตามโครงการอันเนื่องมาจากพระราชดำริในสมเด็จพระเทพรัตนราชสุดาฯ สยามบรมราชกุมารี เนื่องในวันคล้ายวันพระราชสมภพ เพื่อเป็นโครงการนำร่องในการพัฒนาแหล่งท่องเที่ยวทางทะเล</lead>
<neck></neck>
<body><p>    ดร.ศศิธารา พิชัยชาญณรงค์ ปลัดกระทรวงการท่องเที่ยวและกีฬา เปิดเผยว่า เนื่องจาก<date when="----0402">วันที่ 2 เมษายน ของทุกปี</date> เป็น<date when="----0402">วันคล้ายวันพระราชสมภพของสมเด็จพระเทพรัตนราชสุดาฯ สยามบรมราชกุมารี</date> ซึ่งพระองค์ทรงมีพระราชดำรัสให้กระทรวงการท่องเที่ยวและกีฬา ร่วมกับสำนักงานการท่องเที่ยวและกีฬาจังหวัดสตูล พัฒนาโครงการหลีเป๊ะสะอาด ปราศจากขยะ ซึ่งเป็นโครงการนำร่องด้านแหล่งท่องเที่ยวทางทะเล เพราะเกาะหลีเป๊ะ จังหวัดสตูล เป็นแหล่งท่องเที่ยวที่สำคัญ ที่นักท่องเที่ยวทั้งชาวไทยและชาวต่างชาติให้ความสนใจ ในการเดินทางเข้ามาท่องเที่ยวเป็นจำนวนมาก ทั้งนี้ปัจจุบันพบว่า จากจำนวนนักท่องเที่ยวที่เพิ่มขึ้น ส่งผลให้เกิดปัญหาในการกำจัดขยะ แมลงวัน และสิ่งปฏิกูล เนื่องจากขาดระบบและกรรมวิธีในการจัดการที่ดี ดังนั้น กระทรวงการท่องเที่ยวและกีฬา จึงร่วมกับ จังหวัดสตูล กองบัญชาการกองทัพเรือภาคที่ 3และกองทัพภาคที่ 4 ในการร่วมมือจัดเก็บขยะ ทั้งนี้ คาดว่าภายในระยะเวลา 1 เดือนจะสามารถขนย้ายขยะออกจากเกาะหลีเป๊ะได้หมด และหากโครงการดังกล่าวประสบความสำเร็จ ทางกระทรวงการท่องเที่ยวและกีฬา จะมีการพัฒนาไปยังหมู่เกาะต่าง ๆ ต่อไป </p>
<p>    ปลัดกระทรวงการท่องเที่ยวและกีฬา กล่าวอีกว่า เพื่อเป็นการพัฒนาการจัดเก็บขยะและสิ่งปฎิกูลในระยะยาว ทางกระทรวงการท่องเที่ยวและกีฬาได้หารือร่วมกับผู้ว่าราชการจังหวัดสตูล และองค์กรปกครองส่วนท้องถิ่นในการจัดหาสถานที่ในการจัดเก็บขยะ นอกจากนี้จะต้องสร้างจิตสำนึกให้กับประชาชนในพื้นที่ ในการคัดแยกขยะ โดยการรจัดตั้งธนาคารขยะ และการนำขยะเปียกมาจัดทำเป็นปุ๋ยชีวภาพ เพื่อเป็นการพัฒนาโครงการนำร่องด้านแหล่งท่องเที่ยวทางทะเลที่ยั่งยืน ตามแนวพระราชดำรัสต่อไป </p></body>
</news>
