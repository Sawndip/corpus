<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>รมว.วิทย์ฯ แลกเปลี่ยนประสบการณ์ด้านเทคโนโลยีชีวภาพกับเกาหลี</headline>
<lead>รัฐมนตรีว่าการกระทรวงวิทยาศาสตร์ และเทคโนโลยี แลกเปลี่ยนประสบการณ์ด้านเทคโนโลยีชีวภาพกับเกาหลี หวังร่วมมืองานวิจัยเป็นประโยชน์กับประเทศชาติ</lead>
<neck></neck>
<body><p>    คุณหญิงกัลยา โสภณพาณิชย์ รัฐมนตรีว่าการกระทรวงวิทยาศาสตร์ และเทคโนโลยี นำคณะศึกษาดูงานที่กวงจี ไบโอเทค เซนเตอร์ ที่ประเทศเกาหลี โดยศูนย์ไบโอเทค หรือเทคโนโลยีชีวภาพแห่งนี้ นอกจากทำงานวิจัยเพื่อแสวงหาความร่วมมือกับภาคเอกชนในประเทศแล้ว ยังเสนอขายผลงานการวิจัยกับประเทศต่างๆ ทั่วโลกด้วย ซึ่งศูนย์วิจัยไบโอเทคแห่งนี้ มุ่งวิจัยงานทางด้านผลิตภัณฑ์ยาเพื่อประโยชน์กับมนุษย์ และมีองค์ความรู้ด้านนี้อย่างหลากหลาย ขณะที่ศูนย์พันธุวิศวกรรม และเทคโนโลยีชีวภาพแห่งชาติ หรือไบโอเทค ภายใต้สังกัด สำนักงานพัฒนาวิทยาศาสตร์และเทคโนโลยีแห่งชาติ กระทรวงวิทยาศาสตร์และเทคโนโลยี มีธนาคารจุลินทรีย์ที่มีประโยชน์ต่องานวิจัยด้านยา จึงเป็นไปได้ที่จะแลกเปลี่ยนประสบการณ์ เพื่อต่อยอดงานวิจัยให้เกิดประโยชน์สูงสุดร่วมกัน </p>
<p>    รัฐมนตรีว่าการกระทรวงวิทยาศาสตร์และ เทคโนโลยี ยังได้ศึกษาดูงานวิจัยด้านอาหาร ที่ Korea Food Research Institute (KFRI) ซึ่งเกาหลียินดีสนับสนุนไทยในงานวิจัยด้านอาหารในอนาคต เนื่องจากไทยค่อนข้างมีศักยภาพในเรื่องอาหาร และการเกษตรอยู่แล้ว </p></body>
</news>
