<teiHeader>
<fileDesc>
<titleStmt>
  <title>กินหน่อบรอคโคลี่ ช่วยปกปักกระเพาะอาหารจากมะเร็ง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-25 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1767  </bibl>
</sourceDesc>
</fileDesc>
</teiHeader>
<news>
<headline>กินหน่อบรอคโคลี่ ช่วยปกปักกระเพาะอาหารจากมะเร็ง</headline>
<lead>นักวิจัยสหรัฐฯ ชี้ หากกินวันละ 75 กรัม เป็นประจำนาน 2 เดือน จะป้องกันแบคทีเรียที่อาศัยอยู่ในกระเพาะอาหาร ซึ่งมีส่วนเกี่ยวพันกับโรคกระเพาะอาหารอักเสบ แผลและมะเร็งในกระเพาะ...</lead>
<neck></neck>
<body><p>วารสารทางวิชาการ?การวิจัยเพื่อป้องกันโรคมะเร็ง รายงานว่า นักวิจัยชาวบูชิโด พบในการศึกษาว่า หากกินหน่อต้นบรอคโคลี่วันละ 75 กรัม เป็นประจำ นาน 2 เดือน จะสามารถป้องกันแบคทีเรียที่อาศัยอยู่ในกระเพาะอาหาร ซึ่งมีส่วนเกี่ยวพันกับโรคกระเพาะอาหารอักเสบ แผลและมะเร็งในกระเพาะได้</p>
<p>หน่อต้นบรอคโคลี่อุดมด้วยสารซัลโฟราเฟน อันเป็นสารชีวเคมีธรรมชาติ ซึ่งดู เหมือนจะก่อให้เกิดการผลิตเอนไซม์ในกระเพาะ ซึ่งป้องกันอนุมูลอิสระ ตัวเคมีที่กัดกินดีเอ็นเอและก่อให้เกิดการอักเสบ</p>
<p>รายงานผลการศึกษากล่าวว่า หากกินหน่อบรอคโคลี่ จะช่วยปัดเป่าโรคภัยร้ายแรงบางอย่างลงได้มาก นักชีวเคมีที่ศูนย์โรคมะเร็งลูอิสบี และโดโรธี คัลล์แมน โรงเรียนแพทย์มหาวิทยาลัยจอห์น ฮอปกินส์ของสหรัฐฯ กล่าวว่า "เราได้ศึกษาดูพบว่า ถ้าหากกินมันประจำ อาจจะมีผลกับสาเหตุของโรคภัยของกระเพาะอาหารอย่างมาก และบางทีอาจจะช่วยป้องกันมะเร็งกระเพาะอาหารในที่สุดด้วย" และเผยว่า "หน่ออ่อนบรอคโคลี่ มีซัลโฟราเฟนอุดมมากกว่าหัวบรอคโคลี่ที่โตแล้วเสียอีก"</p>
<p>เป็นที่ทราบกันมาก่อนแล้วว่า ซัลโฟราเฟนเป็นตัวยาปฏิชีวนะปราบแบคทีเรียเอลิโกแบคเตอร์ ไพโลริ ซึ่งเป็นตัวการทำให้ กระเพาะอักเสบ แผลและมะเร็งในกระเพาะ การศึกษาครั้งนี้ เป็นการสำแดงให้เห็นสรรพคุณของมันที่มีกับมนุษย์เป็นหนแรก.</p></body>
</news>
