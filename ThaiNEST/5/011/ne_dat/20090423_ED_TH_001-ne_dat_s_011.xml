<teiHeader>
<fileDesc>
<titleStmt>
  <title>เปิดLG ARENAเทคโนโลยีมือถือจอสัมผัสล้ำยุค  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-23 09:59:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1406  </bibl>
</sourceDesc>
</fileDesc>
</teiHeader>
<news>
<headline>เปิดLG ARENAเทคโนโลยีมือถือจอสัมผัสล้ำยุค</headline>
<lead>หลังยอดจองทะลุล้านเครื่องในยุโรปในรุ่น S-Class UI มือถือรุ่นไฮไลท์ของ<date when="2552----">ปี 2552</date> ที่จะพลิกประสบการณ์มัลติมีเดียอัจฉริยะให้ง่ายขึ้นแบบคาดไม่ถึง พร้อมเปิดสั่งจองล่วงหน้า ก่อนเปิดตัวอย่างเป็นทางการ<date notAfter="25520430" notBefore="25520421">ปลาย เม.ย.52</date> นี้...</lead>
<neck></neck>
<body><p>นายฮาเวิร์ด ลี กรรมการผู้จัดการ บริษัท แอลจี อีเลคทรอนิคส์ (ประเทศไทย) จำกัด กล่าวว่า ที่ผ่านมามือถือของแอลจีได้รับการตอบรับจากผู้บริโภคทั่วโลกเป็นอย่างดี ในฐานะที่เป็นหนึ่งในผู้นำด้านการออกแบบ และการนำเทคโนโลยีใหม่ๆ มาประยุกต์ใช้บนโทรศัพท์มือถือเพื่อตอบสนองความต้องการที่แท้จริง ในการใช้งานของผู้บริโภค อันเป็นนโยบายของแอลจี ที่มุ่งวิจัยและศึกษาถึงความต้องการของลูกค้า และนำมาพัฒนาผลิตภัณฑ์ตอบสนอง ความต้องการผู้บริโภคได้สมบูรณ์แบบมากที่สุด คือ เทคโนโลยีหน้าจอสัมผัส S-Class User Interface (S: Superior) ที่นำมาใช้เป็นครั้งแรกบนมือถือแบบหน้าจอสัมผัส แอลจี อารีนา (LG ARENA)</p>
<p>กก.ผจก.บริษัทแอลจีฯ กล่าวต่อว่า ที่ โดยถือเป็นผลิตภัณฑ์ไฮไลท์ของ<date when="2552----">ปี 2552</date> เพื่อนำเสนอประสบการณ์ใหม่ๆ ของการใช้งานด้านมัลติมีเดียบนโทรศัพท์มือถือที่มีสีสัน และลูกเล่นที่ล้ำสมัยมากขึ้น แต่ในขณะเดียวกันยังคงให้ความสำคัญกับการใช้งานที่ง่าย และตอบความต้องการของลูกค้า ภายใต้โครงสร้างแบบ 3 มิติ และการตอบสนองที่รวดเร็วต่อการสัมผัส รวมทั้งยังโดดเด่นด้วยการออกแบบเมนูทรงลูกบาศก์ และใช้ปลายนิ้วสัมผัสเพื่อหมุนเลือกใช้งาน และจัดการเมนูต่างๆ ได้อิสระจากทั้ง 4 ด้าน ขณะที่การทำงานของทุกฟังก์ชันถูกออกแบบให้มีสีสัน และการตอบสนองที่รวดเร็ว</p>
<p>นายฮาเวิร์ด กล่าวถึงฟังก์ชันการทำงานใหม่ว่า มือถือแอลจี รุ่น S-Class UI รองรับระบบสัมผัส Multi-touch ต่างจากระบบสัมผัสทั่วๆ เพราะเพิ่มคล่องตัวในการควบคุมผ่านการสัมผัสแบบ 2 จุด เพื่อสั่งงานในอีกรูปแบบหนึ่งได้ง่ายดายมากขึ้น อาทิ การใช้ 2 นิ้วในการขยาย หรือย่อรูปภาพควบคุมการเลื่อนหน้าจอ นอกจากนี้การทำงานในแต่ละฟังก์ชันยังออกแบบให้มีเอกลักษณ์เฉพาะ สนองการใช้งานที่สะดวกแก่ผู้บริโภค อาทิ ระบบเสียงแบบดอลบีเซอราวด์รอบทิศทาง ที่เหมาะกับการชมวิดีโอผ่านมือถือ หรือกล้องดิจิตอล ที่หน้าจอจะได้ออกแบบให้มีปุ่มควบคุมเหมือนกล้องดิจิตอล SLR หรือเครื่องเล่น MP3 ที่ถูกออกแบบมาให้เหมือนหน้าจอตู้เพลง (Juke Box)</p>
<p>กก.ผจก.บริษัทแอลจีฯ กล่าวอีกว่า มือถือ S-Class UI ยังมอบประสบการณ์ความสนุกมากขึ้น ด้วยลูกเล่นกราฟฟิคสีสันสดใส ที่มอบความรู้สึกการตอบสนองต่อการเคลื่อนไหวจริง อาทิ ภาพใน Floating Image Gallery จะเลื่อนออกไปนอกจอเมื่อโทรศัพท์ถูกวางในแนวนอน สะดวกในการค้นหาภาพด้วยการลากนิ้วจากบนลงล่าง และข้ามไปสู่แฟ้มอื่น เพียงแค่การลากนิ้วจากซ้ายไปขวา ที่สำคัญ LG ARENA ยังได้รับการพัฒนาระบบเสียง เทคโนโลยีหน้าจอ และฟังชันการใช้งานมัลติมีเดียให้มีมาตรฐานใหม่ ที่ใช้ร่วมกับระบบ S-Class UI ได้สมบูรณ์แบบ และจะกลายเป็นมาตรฐานการใช้งานมือถือระดับไฮเอนด์ของแอลจีฯ ในรุ่นต่อๆ ไปอีกด้วย</p>
<p>รายงานข่าวแจ้งว่า <date notBefore="25520201">ตั้งแต่ต้นเดือน ก.พ.2552</date> ที่ผ่านมาแอลจี อีเลคทรอนิคส์ ได้เปิดตัวโทรศัพท์มือถือรุ่น LG ARENA และเทคโนโลยีหน้าจอสัมผัสล่าสุดของแอลจี คือ S-Class UI เป็นครั้งแรกในงาน Mobile World Congress <date when="2552----">2009</date> ที่ประเทศสเปน และหลังจากการเปิดตัวอย่างเป็นทางการในยุโรป LG ARENA ได้สร้างกระแสการตอบรับได้ดี ด้วยยอดสั่งจองล่วงหน้าถึง 1 ล้านเครื่องจากทั่วโลก สำหรับผู้บริโภคคนไทย ทางแอลจีฯจะเปิดโอกาสให้ผู้ที่สนใจสั่งจองล่วงหน้าก่อนใคร ได้ที่ร้านเจมาร์ททุกสาขาทั่วกรุงเทพฯ <date from="25520417" to="25520430">ตั้งแต่วันที่ 17-30 เม.ย.</date>นี้ พร้อมรับชุดอุปกรณ์เสริมพิเศษ อาทิ speaker stand มูลค่ารวมกว่า 4,000 บาท ก่อนจะมีการเปิดตัวอย่างเป็นทางการเป็นประเทศแรกในภูมิภาคเอเชีย<date notAfter="25520430" notBefore="25520421">ปลายเดือน เม.ย.</date></p></body>
</news>
