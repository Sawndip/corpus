<teiHeader>
<fileDesc>
<titleStmt>
  <title>คนศรีราชาได้ท่องเน็ตไร้สายฟรี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197023&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>คนศรีราชาได้ท่องเน็ตไร้สายฟรี</headline>
<lead>เทศบาลใจป้ำเช่าโครงข่ายทีโอที</lead>
<neck></neck>
<body><p>ทีโอทีต่อยอด “ไว-ไฟ ออน เดอะ บีช พัทยา” จับมือเทศบาลเมืองศรีราชา ทำไว-ไฟให้ประชาชนใช้ฟรี ความเร็ว 512 กิโลบิต</p>
<p>นายวิเชียร นาคสีนวล รองกรรมการผู้จัดการใหญ่ บริษัท ทีโอที จำกัด (มหาชน) เปิดเผยว่า หลังจากทีโอทีเปิดให้บริการ “ไว-ไฟ ออน เดอะ บีช พัทยา” หรือการให้บริการไว-ไฟ ที่ชายหาดพัทยาเมื่อ<date notAfter="25520430" notBefore="25520101">ต้นปี</date>ที่ผ่านมา ซึ่งมีผู้ใช้งานจำนวนมาก ล่าสุดร่วมกับเทศบาลเมืองศรีราชาให้บริการไว-ไฟ หรือ ศรีราชา ไว-ไฟ ซิตี้ ครอบคลุมพื้นที่ 2 ตารางกิโลเมตร หรือคิดเป็น 50% ของพื้นที่เขตเทศบาลทั้งหมดในความเร็ว 512 กิโลบิต จากการติดตั้งจุดส่งสัญญาณ 10 จุด ภายใต้เงินลงทุน 4.5 ล้านบาท รองรับการใช้งาน 500 คนในเวลาเดียวกัน</p>
<p>นายวิเชียร กล่าวว่า สำหรับการเข้าใช้งานประชาชนในเขตเทศบาล นักเรียน นักศึกษา และนักท่องเที่ยวที่อยู่ในเขตพื้นที่เทศบาลศรีราชา สามารถขอยูสเซอร์เนมและรหัสผ่านเพื่อเข้าใช้งาน ทางเว็บไซต์ http://totwifi.com (หรือเปิดสัญญาณไว-ไฟในอุปกรณ์อิเล็กทรอ นิกส์เพื่อค้นหาจุดให้บริการไว-ไฟ) โดย 1 ยูส   เซอร์เนม สามารถใช้อินเทอร์เน็ตได้นานต่อเนื่อง 2 ชั่วโมงโดยระบบจะตัดการเชื่อมต่ออัตโนมัติ หากต้องการใช้งานต่อสามารถเชื่อมต่อใหม่ได้ทันที โดย 1 รหัสสามารถใช้งานได้ 30 วันหลังจากสมัคร และสามารถขอยูสเซอร์เนมและรหัสผ่านตามขั้นตอนดังกล่าวได้เรื่อย ๆ โดยไม่เสียค่าใช้จ่าย โดยทีโอทีจะเก็บล็อกไฟล์ตาม พ.ร.บ.  ว่าด้วยการกระทำผิดเกี่ยวกับคอมพิวเตอร์ <date when="2550----">พ.ศ. 2550</date> ทั้งนี้โครงการดังกล่าวทีโอทีและเทศบาลศรีราชาทำสัญญาร่วมกัน 3 ปี นอกจากนี้ ทีโอทียังมีแผนขยายพื้นที่ให้บริการไว-ไฟไปยังบางแสน ชลบุรี และระยอง ด้วย</p>
<p>นายฉัตรชัย ทิมกระจ่าง นายกเทศบาลเมืองศรีราชา กล่าวว่า เทศบาลเมืองศรีราชาเช่าใช้โครงข่ายจากทีโอทีเพื่อให้บริการไว-ไฟฟรีแก่ประชาชนปีละ 8.2 แสนบาท ซึ่งเป็นการให้บริการอินเทอร์เน็ตเหมือนเป็นโครงสร้างพื้นฐาน ปัจจุบันเมืองศรีราชามีประชากรอาศัยอยู่ราว 6 หมื่นคน และมีนักท่องเที่ยวแวะเวียนเข้ามาปีละกว่า 1 ล้านคน ซึ่งการให้บริการอินเทอร์เน็ตฟรีจะกระตุ้นการสร้างงานให้กับคนในพื้นที่ และอำนวยความสะดวกให้นักท่องเที่ยว.</p></body>
</news>
