<teiHeader>
<fileDesc>
<titleStmt>
  <title>ทรูมูฟปลื้มลูกค้าทะลุ15ล.รายแถมกำไรพุ่ง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 09:20:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8739  </bibl>
</sourceDesc>
</fileDesc>
</teiHeader>
<news>
<headline>ทรูมูฟปลื้มลูกค้าทะลุ15ล.รายแถมกำไรพุ่ง</headline>
<lead>ประเดิมรายได้<date from="25520101" to="25520331">ไตรมาสแรก</date>มีกำไร 38% เหตุจ่ายค่าไอซีลดลง จาก<date from="25511001" to="25511231">ไตรมาส 4/51</date> ที่ต้องจ่ายจำนวน 130 ล้านบาท คาดอีก 3 ปี นอนวอยซ์โต 20% ก่อนงัดกลยุทธ์มิวสิคมาร์เก็ตติ้ง พร้อมเอาใจวัยรุ่นจัดคอนเสิร์ต True Music Party ...</lead>
<neck></neck>
<body><p>นายสุภกิจ วรรธนะดิษฐ์ หัวหน้าคณะผู้บริหาร ด้านการพาณิชย์ บริษัท ทรู มูฟ จำกัด กล่าวว่าขณะนี้ทรูมูฟมีฐานลูกค้า 15 ล้านราย แบ่งเป็นลูกค้าใหม่ที่เข้ามาในระบบ 2.5 แสนราย ผู้ใช้ระบบแบบเติมเงิน หรือพรีเพดจำนวน 14 ล้านราย และแบบจดทะเบียน หรือโพสต์เพด จำนวน 1 ล้านราย ส่วนรายได้<date from="25520101" to="25520331">ช่วงไตรมาส 1 ปี2552</date> เติบโตขึ้น 3% ทำให้มีผลกำไรโตขึ้น 38% เนื่องจากจ่ายค่าเชื่อมต่อโครงข่ายหรืออินเทอร์เนชั่นแนล ชาร์จ หรือไอซี ไม่ถึง 30 ล้านบาท จาก<date from="25511001" to="25511231">ไตรมาส 4 ปี 2551</date> ที่ผ่านมา ที่ต้องจ่ายจำนวน 130 ล้านบาท ทั้งนี้ หากเป็นรายได้ต่อเลขหมายต่อเดือนแบบรายเดือนประมาณ 400 บาท ส่วนเติมเงินประมาณ 100 กว่าบาท ขณะที่รายได้จากบริการนอนวอยซ์เติบโต 13% แต่ถ้าเทียบปีต่อปีเมื่อจบ<date from="25520101" to="25520331">ไตรมาสแรก</date>เติบโตขึ้น 17% นอกจากนี้ ยังคาดว่า<date when="2555----">ปี 2555</date> หรืออีกไม่เกิน 3 ปี บริการนอนวอยซ์จะเติบโตสูงถึง 20%</p>
<p>หน.คณะผู้บริหาร ด้านการพาณิชย์ บริษัท ทรู มูฟ กล่าวต่อว่า ล่าสุดทรูมูฟฉลองลูกค้า 15 ล้านราย และขอบคุณลูกค้าทั่วประเทศด้วยการจับมือทรูมิวสิค ประกาศจัดคาราวานคอนเสิร์ต TrueMusic Party ตอน ทรูมูฟดูฟรียกก๊วน 45 แห่งทั่วไทย ทั้งนี้ เป็นกลยุทธ์มิวสิคมาร์เก็ตติ้ง เข้าถึงไลฟ์สไตล์คนรุ่นใหม่ทั่วประเทศผ่านดนตรีกับศิลปินจากหลากค่าย อาทิ RS Sony Music Entertainment LOVEiS Sony (Thailand) Warner Music (Thailand) และ True Fantasia  </p>
<p>นายสุภกิจ กล่าวด้วยว่า มิวสิคมาร์เก็ตติ้งเป็นอีกกลยุทธ์ ที่ทำให้ฐานลูกค้าเพิ่มขึ้นโดยเฉพาะวัยรุ่น และหนึ่งในสามของลูกค้าเราเป็นกลุ่มนี้ ทั้งนี้ คอนเสิร์ตดังกล่าวจะจัดขึ้น<date from="255206--" to="255211--">ตั้งแต่เดือนมิ.ย.�พ.ย.2552</date> โดยแบ่งเป็น 2 ช่วงคือ <date from="255206--" to="255208--">เดือนมิ.ย.�ส.ค.2552</date> เหล่ากระโปรงบานขาสั้น และนิสิต นักศึกษา เตรียมพบกับความมันส์ก่อนใคร ทรูมูฟยกขบวนไปสร้างความมันส์ถึงรั้วโรงเรียนและมหาวิทยาลัยชั้นนำ และ<date from="255209--" to="255211--">เดือนก.ย.�พ.ย.2552</date> ณ ห้างสรรพสินค้าชั้นนำ ลูกค้าทรูมูฟทั่วไทยเตรียมดูฟรียกก๊วนกันถึงถิ่น 45 แห่งทั่วไทย</p></body>
</news>
