<teiHeader>
<fileDesc>
<titleStmt>
  <title>ซีเมนส์เผยไทยยังแข็งแกร่ง แผนปรับองค์กรไม่กระทบ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28824613.php?news_id=28824613  </bibl>
</sourceDesc>
</fileDesc>
</teiHeader>
<news>
<headline>ซีเมนส์เผยไทยยังแข็งแกร่ง แผนปรับองค์กรไม่กระทบ</headline>
<lead>ซีเมนส์เผยบริษัทยังสุขภาพดี ไม่มีแผนปรับองค์กร หรือลดเป้าการเติบโตในไทย เหตุยังเป็นตลาดเป้าหมายในภูมิภาค ล่าสุดเปิดเกมรุก "ยูนิไฟด์ คอมมูนิเคชั่น" แบบแพลตฟอร์มเปิดเจาะองค์กรใหญ่ แก้เกมลูกค้าเน้นหั่นงบ</lead>
<neck></neck>
<body><p>นายปีเตอร์ การ์เทนเบิร์ก ประธานบริหาร กลุ่มธุรกิจสื่อสารระดับองค์กรของซีเมนส์ ภูมิภาคเอเชีย แปซิฟิก กล่าวว่า แผนปรับลดพนักงานของบริษัทซีเมนส์ เอจี ซึ่งเป็นผู้ถือหุ้น 49% ในบริษัทซีเมนส์ เอ็นเตอร์ไพร์ซ เมื่อปีที่ผ่านมาส่งผลกระทบกับเอเชียแปซิฟิกเพียงเล็กน้อย และไม่มีผลกับบริษัทซีเมนส์ เอ็นเตอร์ไพร์ซ ซึ่งถือเป็นบริษัทใหม่หลังจากซีเมนส์ควบรวมธุรกิจเน็ตเวิร์กเข้ากับบริษัทโน เกีย เมื่อราว 4 ปีที่ผ่านมา</p>
<p>ขณะที่ ไทยยังถือเป็นตลาดเป้าหมายสำหรับซีเมนส์ ในเอเชียตะวันออกเฉียงใต้ เนื่องจากมีแนวโน้มเปิดรับเทคโนโลยีใหม่ได้เร็วกว่าประเทศอื่นในภูมิภาค เดียวกัน </p>
<p>ส่วนแนวทางการธุรกิจ<date>ปีนี้</date>จะเน้นทำงานร่วมกับ พันธมิตรมากขึ้น พร้อมกับนำเสนอเทคโนโลยีที่อยู่บนพื้นฐานของแพลตฟอร์มเปิด โดยล่าสุดได้เปิดตัวโซลูชั่นระบบสื่อสารแบบยูนิไฟด์ คอมมิวนิเคชั่น "โอเพ่น สเคป (OpenScape)" ซึ่งจะช่วยให้ลูกค้าสามารถใช้ระบบสื่อสารที่มีอยู่ในองค์กรทุกช่องทางได้ อย่างมีประสิทธิภาพ โดยไม่อิงกับแพลตฟอร์มใด เหมาะกับองค์กรที่อยู่ในภาวะลดต้นทุนการสื่อสาร</p>
<p>ด้านนางสุวรรณี สิงห์ฤาเดช กรรมการผู้จัดการ บริษัท ซีเมนส์ บิซิเนส คอมมิวนิเคชั่น ซิสเต็มส์ (ประเทศไทย) จำกัด และหัวหน้าฝ่ายการตลาดและการสื่อสาร ประจำภาคพื้นเอเชีย แปซิฟิก บริษัท ซีเมนส์ เอ็นเตอร์ไพร์ซ คอมมิวนิเคชั่น กรุ๊ป กล่าวเสริมว่า ในส่วนของนโยบายองค์กรก็ยังคงไม่มีการเปลี่ยนแปลง แต่จะเริ่มดึงศักยภาพของบุคลากรที่มีอยู่มาใช้ให้ได้มากที่สุด ซึ่งล่าสุดยังได้รับแต่งตั้งให้ดูแลงานด้านการสื่อสารการตลาดระดับภูมิภาค เพิ่มอีก 1 ตำแหน่ง โดยมีผล<date from="255203--">ตั้งแต่เดือนมีนาคม ที่ผ่านมา</date></p>
<p>ส่วนการทำตลาดในไทย<date>ปีนี้</date> บริษัทจะให้น้ำหนักกับการนำเสนอโซลูชั่นโอเพ่น สเคปมากขึ้น โดยจะเป็นการขยายฐานตลาดจากเดิมที่แข็งแกร่งในโซลูชั่นด้านวอยซ์ สู่ระบบการสื่อสารที่รวมทุกช่องทาง เพื่อช่วยลดค่าใช้จ่ายด้านการลงทุนให้กับลูกค้าให้ได้มากที่สุด</p></body>
</news>
