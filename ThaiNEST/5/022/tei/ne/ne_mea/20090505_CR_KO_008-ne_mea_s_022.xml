<teiHeader>
<fileDesc>
<titleStmt>
  <title>หมายจับกับบรรจง:บทเรียนจากการโกง400ล้านบาท  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090505/11669/%e0%b8%ab%e0%b8%a1%e0%b8%b2%e0%b8%a2%e0%b8%88%e0%b8%b1%e0%b8%9a%e0%b8%81%e0%b8%b1%e0%b8%9a%e0%b8%9a%e0%b8%a3%e0%b8%a3%e0%b8%88%e0%b8%87:%e0%b8%9a%e0%b8%97%e0%b9%80%e0%b8%a3%e0%b8%b5%e0%b8%a2%e0%b8%99%e0%b8%88%e0%b8%b2%e0%b8%81%e0%b8%81%e0%b8%b2%e0%b8%a3%e0%b9%82%e0%b8%81%e0%b8%87400%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>หมายจับกับบรรจง:บทเรียนจากการโกง<measure commodity="การโกง" type="มูลค่า"><quantity>400ล้าน</quantity><unit>บาท</unit></measure></headline>
<lead>ข่าวครึกโครมกรณีนายสมเกียรติ ปัญญาวรคุณเดช อายุ <measure commodity="อายุ" type="ปริมาณ"><quantity>33</quantity> <unit>ปี</unit></measure> ผู้ช่วยผู้จัดการธนาคารอาคารสงเคราะห์ สาขาเซนต์หลุยส์ 3 ก่อเหตุลักโอนเงินของธนาคารจากบัญชีดอกเบี้ยพร้อมจ่ายให้ลูกค้า เข้าบัญชีตัวเอง<measure commodity="เงินโกง" type="มูลค่า"><offset>รวม</offset> <quantity>400 ล้าน</quantity><unit>บาท</unit></measure></lead>
<neck></neck>
<body><p>เป็นสิ่งที่หลายคนคงตกใจกับความสามารถของชายคนนี้ และมาตรการตรวจสอบของทางธนาคารเป็นอย่างยิ่ง แม้ว่าเงินที่ถูกขโมยไปจะไม่เกี่ยวข้องกับบัญชีเงินฝากของลูกค้า แต่ในฐานะที่เป็นธนาคารของรัฐก็ทำให้อดคิดไม่ได้ว่าเรื่องนี้ประชาชนก็เสียหายด้วย</p>
<p> พฤติการณ์ของนายสมเกียรติได้แอบทำการในลักษณะนี้มา<measure commodity="ระยะเวลาโกง" type="ปริมาณ"><offset>เกือบ</offset> <quantity>2</quantity> <unit>ปี</unit></measure>แล้ว โดยเหตุผลที่ต้องทำน่าจะมาจากการใช้จ่ายที่เกินตัวกับเรื่องของการพนัน เพราะแม้แต่การซื้อลอตเตอรี่ ผู้ขายลอตเตอรี่ที่แยกคอกวัวยังบอกว่า เขาเคยมาซื้อทีละนับ<measure commodity="การซื้อลอ็ตเตอรี่" type="มูลค่า"><quantity>สิบล้าน</quantity><unit>บาท</unit></measure> ขณะที่การใช้ชีวิตของเขาจัดอยู่ในขั้นหรูหรา !</p>
<p>นายสมเกียรติอาศัยช่วงที่เลิกงานและมีการปิดบัญชีดอกเบี้ยพร้อมจ่ายให้ลูกค้า แอบโอนเข้าบัญชีธนาคารตัวเองที่เปิดไว้ถึง<measure commodity="การโอนเงิน" type="จำนวน"><offset>วันละ</offset> <quantity>30</quantity> <unit>รายการ</unit></measure> <measure commodity="การโอนเงิน" type="มูลค่า"><offset>รายการละ</offset> <quantity>3 หมื่น</quantity><unit>บาท</unit></measure> รวมแล้วมีเงินเข้าบัญชีเขาถึง<measure commodity="เงินโอน" type="มูลค่า"><offset>วันละ</offset> <quantity>9 แสน</quantity><unit>บาท</unit></measure> ทำอยู่อย่างนี้นานนับปี ไม่มีใครระแคะระคาย ส่วนตัวเขาเองก็ตบตาเพื่อนร่วมงานโดยทำทีเป็นนั่งรถเมล์มาทำงานตามปกติ ไม่ให้รู้ว่าจริงๆ แล้วแอบซื้อรถยนต์บีเอ็มดับบลิว ซีรีส์ 5 คันหรูมาใช้ </p>
<p>หลังถูกจับตำรวจ มีการตรวจสอบทรัพย์สิน ปรากฏว่า มีเงินสดในกระเป๋าที่เตรียมหลบหนีไปกัมพูชา <measure commodity="เงิน" type="มูลค่า"><quantity>12 ล้าน</quantity><unit>บาท</unit></measure> รถยนต์หรูหราป้ายแดง <measure commodity="รถยนต์หรูหราป้ายแดง" type="จำนวน"><quantity>2</quantity> <unit>คัน</unit></measure> <measure commodity="รถยนต์หรูหราป้ายแดง" type="มูลค่า"><offset>มูลค่า</offset> <quantity>10 ล้าน</quantity><unit>บาท</unit></measure> ซื้อบ้านในโครงการเดอะแลนด์มาร์ค เรสซิเด้นท์ ทาวน์โฮม ระดับไฮเอนด์ มูลค่าพร้อมตกแต่งแล้ว <measure commodity="บ้าน" type="มูลค่า"><quantity>31 ล้าน</quantity><unit>บาท</unit></measure> ซื้อเครื่องประดับ ข้าวของเครื่องใช้ต่างๆ นับ<measure commodity="ข้าวของ" type="มูลค่า"><quantity>สิบล้าน</quantity><unit>บาท</unit></measure> และลงทุนในกองทุนรวม<measure commodity="กองทุน" type="จำนวน"><offset>อีก</offset><offset>จำนวนหนึ่ง</offset></measure> และใช้จ่ายเกี่ยวกับการพนันบอลไปนับ<measure commodity="พนันบอล" type="มูลค่า"><quantity>ร้อยล้าน</quantity><unit>บาท</unit></measure> แต่คาดว่ายังมีทรัพย์สิน<measure commodity="ทรัพย์สิน" type="จำนวน"><offset>อีก</offset><offset>จำนวนมาก</offset></measure>ที่ยังตรวจสอบไม่พบ</p>
<p>ตำรวจตั้งข้อหาลักทรัพย์นายจ้าง ส่งฟ้องฝากขังต่อศาล โดยศาลไม่ให้ประกันตัวเพราะกลัวจะหลบหนี หรือไปถ่ายเททรัพย์สินให้ผู้อื่น โดยคดีนี้ตำรวจบอกว่าบทลงโทษตามกฎหมายไม่สูง จำคุกแค่ <measure commodity="จำคุก" type="ปริมาณ"><quantity>5</quantity> <unit>ปี</unit></measure> ดังนั้นจะต้องฟ้องแบบต่างกรรมต่างวาระ คือ โอนเงิน <measure commodity="การโอน" type="จำนวน"><quantity>1</quantity> <unit>ครั้ง</unit></measure> ก็ทำกับทำผิด <measure commodity="ทำผิด" type="จำนวน"><quantity>1</quantity> <unit>ครั้ง</unit></measure> ถ้าโอนเงิน<measure commodity="โอนเงิน" type="จำนวน"><quantity>ร้อย</quantity><unit>ครั้ง</unit></measure> ก็คูณจำนวนโทษไป ซึ่งจะทำให้เขาต้องรับโทษสูงมากขึ้น</p>
<p>นี่เป็นบทเรียนของธนาคารที่สำคัญ กับมาตรการตรวจสอบผู้ที่ต้องทำงานดูแลบัญชีและการเงิน เพราะการปล่อยให้เสียหายนานนับปี เป็น<measure commodity="ค่าเสียหาย" type="มูลค่า"><offset>จำนวน</offset><offset>หลาย</offset><quantity>ร้อยล้าน</quantity><unit>บาท</unit></measure> เป็นสิ่งที่สร้างข้อกังขาให้แก่สังคม เพราะสมมติว่า ที่ผ่านมามีคนทำแบบนายสมเกียรติ แต่ไม่โลภมากแบบเขา ทำสัก <measure commodity="การโกง" type="จำนวน"><quantity>2-3</quantity> <unit>ครั้ง</unit></measure> ได้เงินไปสัก <measure commodity="เงินโกง" type="มูลค่า"><quantity>2-3 ล้าน</quantity><unit>บาท</unit></measure> ก็คงไม่สามารถรู้เลยใช่ไหมว่าเงินหายไป</p>
<p>อย่าให้ข่าวนายสมเกียรติ เกิดกรณีสมเกียรติ<measure commodity="คนโกง" type="ลำดับที่">รายต่อไป</measure> ที่อาศัยความผิดพลาดจากความโลภไม่รู้จักพอของเขา มาเป็นข้อแก้ไขสู่การโกงที่สมบูรณ์แบบมากยิ่งขึ้น</p>
<p>แจ้งเบาะแสทีมงานหมายจับกับบรรจง 02-338-3342 อีเมล์ jong_ntv@hotmail.com</p></body>
</news>
