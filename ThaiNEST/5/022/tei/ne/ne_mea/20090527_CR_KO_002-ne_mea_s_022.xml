<teiHeader>
<fileDesc>
<titleStmt>
  <title>นักร้องดัง"เดวิด อินธี"รถคว่ำหวิดดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090527/14539/%e0%b8%99%e0%b8%b1%e0%b8%81%e0%b8%a3%e0%b9%89%e0%b8%ad%e0%b8%87%e0%b8%94%e0%b8%b1%e0%b8%87%e0%b9%80%e0%b8%94%e0%b8%a7%e0%b8%b4%e0%b8%94%e0%b8%ad%e0%b8%b4%e0%b8%99%e0%b8%98%e0%b8%b5%e0%b8%a3%e0%b8%96%e0%b8%84%e0%b8%a7%e0%b9%88%e0%b8%b3%e0%b8%ab%e0%b8%a7%e0%b8%b4%e0%b8%94%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>นักร้องดัง"เดวิด อินธี"รถคว่ำหวิดดับ</headline>
<lead>ลูกทุ่งเพื่อชีวิต ?เดวิด อินธี? ซิ่งเก๋งคัมรี่ฝ่าสายฝนไปเยี่ยมแม่ที่ จ.นครพนม <measure commodity="ระยะห่างจากจุดเกิดเหตุ" type="ปริมาณ"><offset>อีก</offset> <quantity>2</quantity> <unit>กม.</unit></measure>ถึงบ้าน เกิดอาการวูบกะทันทัน รถเสียหลักแหกโค้งพุ่งลงทุ่งนาพลิกคว่ำ หวิดสิ้นชื่อ แค่เจ็บต้นคอ ปวดท้อง ฉี่สีเลือด แพทย์ไม่วางใจสั่งนอน รพ. รอผลตรวจอาการอย่างละเอียด</lead>
<neck></neck>
<body><p>อุบัติเหตุทางรถยนต์หวิดคร่าชีวิตนักร้องเพลงลูกทุ่งเพื่อชีวิตชื่อดังรายนี้ เปิดเผยเมื่อเวลา 04.30 น. วันที่ 27 พฤษภาคม ร.ต.ท.พนม พิลา ร้อยเวร สภ.เมืองนครพนม รับแจ้งอุบัติเหตุทางรถยนต์มีผู้ได้รับบาดเจ็บ <measure commodity="ผู้ได้รับบาดเจ็บ" type="จำนวน"><quantity>2</quantity> <unit>คน</unit></measure> ที่ถนนสายนครพนม-ธาตุพนม บริเวณปากทางเข้าบ้านนาหลวง ต.ท่าค้อ อ.เมือง จ.นครพนม รุดไปตรวจสอบพบรถยนต์ยี่ห้อโตโยต้า คัมรี่ สีดำ ทะเบียน สส 3607 กรุงเทพมหานคร พลิกคว่ำอยู่ในนาข้าว สภาพหลังคาและตัวรถได้รับความเสียหาย ส่วนคนเจ็บถูกนำส่งโรงพยาบาลนครพนมก่อนหน้านี้ ทราบชื่อต่อมาคือ นายเดวิด อินธี อายุ <measure commodity="อายุ" type="ปริมาณ"><quantity>34</quantity> <unit>ปี</unit></measure> นักร้องเพลงลูกทุ่งเพื่อชีวิตชื่อดัง ลูกครึ่งไทย-อเมริกัน สังกัดค่ายรถไฟดนตรี และนายโสภณ ส่องทอง อายุ <measure commodity="อายุ" type="ปริมาณ"><quantity>30</quantity> <unit>ปี</unit></measure> ญาติสนิทที่นั่งรถมาด้วย <measure commodity="ผู้บาดเจ็บ" type="จำนวน"><offset>ทั้ง</offset><unit>สอง</unit></measure>อาการปลอดภัยแล้ว โดยมีนางสมดี อินธี อายุ <measure commodity="อายุ" type="ปริมาณ"><quantity>64</quantity> <unit>ปี</unit></measure> ผู้เป็นแม่ ญาติ และแฟนเพลงที่ทราบข่าวทยอยเข้าเยี่ยมอย่างต่อเนื่อง</p>
<p> นายเดวิดเล่าว่า ปกติช่วงสงกรานต์ทุกปีจะกลับมาเยี่ยมแม่ที่บ้านเกิด เลขที่ 207 บ้านนาหลวง ต.ท่าค้อ อ.เมือง จ.นครพนม แต่ปีนี้ติดคิวร้องเพลงและเตรียมออกผลงานเพลงชุดใหม่จึงไม่มีเวลาว่าง กระทั่งเมื่อวานนี้ (26 พ.ค.) หลังเคลียร์งานลงตัวตั้งใจจะไปหาแม่ โดยขับรถยนต์ส่วนตัวออกจากกรุงเทพฯ พร้อมกับนายโสภณ เมื่อเวลา 19.00 น.</p>
<p>"เมื่อขับรถมาถึงถนนหลวงสายนครพนม-ธาตุพนม กม.<measure commodity="กม." type="ลำดับที่">4</measure> ประมาณตีสี่ รถเลี้ยวขวาเข้าปากทางบ้านนาหลวงซึ่งเป็นบ้านของแม่ พอแล่นมาได้ <measure commodity="ระยะทางจากปากทาง" type="ปริมาณ"><quantity>2-3</quantity> <unit>กิโลเมตร</unit></measure> เกิดฝนตกปรอยๆ แต่ผมขับไม่เร็ว<measure commodity="ความเร็ว" type="ปริมาณ"><offset>ประมาณ</offset> <quantity>100</quantity> <unit>กิโลเมตรต่อชั่วโมง</unit></measure> พอถึงโค้งบ้านม่วงก่อนจะถึงบ้านนาหลวง ผมรู้สึกวูบกะทันหัน รู้สึกตัวอีกทีรถก็เสียหลักเลยโค้งพุ่งลงทุ่งนาที่มีน้ำขัง และรถพลิกคว่ำทันที โชคดีที่เรา<measure commodity="ผู้บาดเจ็บ" type="จำนวน"><quantity>สอง</quantity><unit>คน</unit></measure>คาดเข็มขัดนิรภัย จึงไม่กระเด็นออกนอกรถ" นายเดวิดเล่าถึงนาทีชีวิต</p>
<p>นักร้องเพลงลูกทุ่งเพื่อชีวิตชื่อดังเล่าอีกว่า อุบัติเหตุดังกล่าวทำให้เจ็บต้นคอและท้อง เมื่อตั้งสติได้จึงปลดเข็มขัดนิรภัยแล้วพยายามออกมาจากตัวรถ ซึ่งช่วงนั้นฝนตกและรู้สึกปวดมาก ต่อมามีชาวบ้านที่กำลังจะไปตลาดในตัวเมืองนครพนมผ่านมาพบ จึงช่วยเรียกรถกู้ภัยให้ช่วยนำส่งที่โรงพยาบาลในสภาพเปียกปอน</p>
<p>ด้าน นพ.ธีรพล โตพันธานนท์ ผู้อำนวยการโรงพยาบาลนครพนม กล่าวถึงอาการบาดเจ็บของนายเดวิดว่า พ้นขีดอันตรายแล้ว มีแค่อาการปวดที่หัวไหล่ หน้าอก และช่องท้อง รวมทั้งปัสสาวะออกเป็นสีเลือดและยังไม่สามารถปัสสาวะได้ตามปกติ ต้องสอดสายยางช่วย ซึ่งแพทย์จะได้เร่งตรวจอาการอย่างละเอียดเพื่อรักษาต่อไป</p>
<p>ผู้สื่อข่าวรายงานว่า การเดินทางมาที่ จ.นครพนม ของนายเดวิด นอกจากมาเยี่ยมแม่แล้ว ในเวลา 09.00-11.00 น. วันเดียวกัน นายเดวิดมีนัดสัมภาษณ์กับ "ดีเจเขยหล้า” ทางสถานีวิทยุชุมชนเพื่อคนนคร คลื่นเอฟเอ็ม 105.50 และเวลา 16.00 น. ที่สถานนีวิทยุ สทร.7 ในรายการ "ม่วนบ่เซาเว้ากับน้องหญิง" เพื่อแนะนำเพลงชุดใหม่ ชุดฝรั่งหัวใจไทย</p></body>
</news>
