<teiHeader>
<fileDesc>
<titleStmt>
  <title>ตร.สเก็ตภาพคนร้าย-ส่งหินมรณะพิสูจน์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090529/14870/%e0%b8%95%e0%b8%a3.%e0%b8%aa%e0%b9%80%e0%b8%81%e0%b9%87%e0%b8%95%e0%b8%a0%e0%b8%b2%e0%b8%9e%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%aa%e0%b9%88%e0%b8%87%e0%b8%ab%e0%b8%b4%e0%b8%99%e0%b8%a1%e0%b8%a3%e0%b8%93%e0%b8%b0%e0%b8%9e%e0%b8%b4%e0%b8%aa%e0%b8%b9%e0%b8%88%e0%b8%99%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ตร.สเก็ตภาพคนร้าย-ส่งหินมรณะพิสูจน์</headline>
<lead>ตำรวจสเก็ตภาพมือปาหินให้พยานตรวจสอบแล้ว ระบุเหยื่อสามารถจำใบหน้าคนร้ายได้ พร้อมส่งหินมรณะให้วิทยาการตรวจสอบ</lead>
<neck></neck>
<body><p>(29พ.ค.) ผู้สื่อข่าวรายงานว่า ความคืบหน้ากรณีนายสุรชัย สวัสดี พนักงานส่งเสริมการขายห้างคาร์ฟูร์ สาขาเพชรเกษม ถูกคนร้ายปา ก้อนหินใส่กระจกหน้ารถเก๋ง ขณะกลับจากเยี่ยมลูกชายคนโตที่ จ.อ่างทอง เป็นเหตุให้รถตกถนน ทำให้นางภาพิมล เอี่ยมยัง แม่ยายคอหักเสียชีวิตคาที่ ส่วนนางสุรารักษ์ ภรรยาพร้อมลูก<measure commodity="ภรรยาพร้อมลูก" type="จำนวน">รวม <quantity>4</quantity> <unit>คน</unit></measure> บาดเจ็บเหตุเกิดบนถนนสายสุพรรณบุรี-อ่างทอง หมู่ 2 ต.โพธิ์พระยา อ.เมือง จ.สุพรรณบุรี </p>
<p>ล่าสุดพ.ต.อ.วีระ บุตรโพธิ์ รอง ผบก.ภ.จว.สุพรรณบุรี พ.ต.ท.สุมนตรี กรรณเลขา รอง ผกก.สส. พร้อม พ.ต.ท.มงคล สุนทรวิภาต สว.วิทยาการ พร้อมเจ้าหน้าที่ชุดสืบสวน ได้เดินทางไปตรวจสอบที่เกิดเหตุ<measure commodity="การตรวจสอบ" type="จำนวน"><offset>อีก</offset><unit>ครั้ง</unit></measure> พร้อมทั้งมีการจำลองเหตุการณ์จริงยังจุดเกิดเหตุ ตามคำให้การของนางสุรารักษ์ ผู้เสียหายด้วย พร้อมทั้งส่งก้อนหินไปตรวจที่กองวิทยาการตำรวจภูธรภาค 7 เพื่อเก็บลายนิ้วมือแฝงไว้เป็นหลักฐาน</p>
<p>นางสุรารักษ์ เปิดเผยว่า ยังตกใจกับเหตุที่เกิดขึ้นไม่หาย และยังประมวลเหตุการณ์ให้ฟังว่าช่วงเกิดเหตุ ช่วงระยะ <measure commodity="ระยะ" type="ปริมาณ"><quantity>100</quantity> <unit>เมตร</unit></measure> มี จยย.วิ่งสวนทางมาโดยไม่เปิดไฟหน้ารถ กระทั้งระยะ <measure commodity="ระยะ" type="ปริมาณ"><quantity>50</quantity> <unit>เมตร</unit></measure> จึงเปิดไฟ และพบว่าคนขับใส่เสื้อสีดำ ส่วนคนซ้อนท้ายใส่เสื้อสีแดง จากนั้นคนซ้อนท้ายได้เดาะก้อนหินขึ้นลง <measure commodity="เดาะ" type="จำนวน"><quantity>2-3</quantity> <unit>ครั้ง</unit></measure> แล้วโยนใส่รถตนทันที จากนั้นรถก็เสียหลักตกลงข้างทาง เหตุการณ์นี้ไม่น่าเกิดขึ้น เพราะที่ผ่านมา ตนและสามีวิ่งเส้นทางนี้เป็นประจำ <measure commodity="การเดินทาง" type="จำนวน"><offset>เดือนละ</offset><offset>ไม่ต่ำกว่า</offset> <quantity>2</quantity> <unit>ครั้ง</unit></measure> เพื่อไปหาลูกชาย</p>
<p>แต่ครั้งนี้โชคร้ายมีแม่มาด้วย และต้องมาเสียชีวิต จึงขอให้ตำรวจเร่งติดตามจับกุมตัวคนร้ายมาลงโทษให้ได้ และอยากถามคนร้ายว่า ทำไปเพื่ออะไร รู้มั้ยว่าคนอื่นเขาเดือดร้อน ถ้าเห็นหน้าคนร้าย<measure commodity="การเห็นหน้า" type="จำนวน"><offset>อีก</offset><unit>ครั้ง</unit></measure>คิดว่าจำหน้าได้</p>
<p>ด้านนายครรชิต เคนผาพงษ์ อยู่บ้านเลขที่ 75/2 ม.2 ต.โพธิ์พระยา อ.เมือง จ.สุพรรณบุรี ซึ่งมีบ้านอยู่ใกล้ที่เกิดเหตุ เปิดเผยว่า ขณะกำลังให้อาหารสุนัขในบ้าน ได้ยินเสียงเหมือนรถยนต์ตกถนน บริเวณริมถนนหน้าบ้าน เพราะบริเวณนี้มักจะเกิดอุบัติเหตุ<measure commodity="อุบัติเหตุ" type="จำนวน"><offset>บ่อย</offset><unit>ครั้ง</unit></measure> เนื่องจากเป็นทางโค้ง และไม่มีไฟส่องสว่าง ตนจึงเดินออกมาได้ยินเสียงผู้หญิงร้องขอความช่วยเหลือ และมีเสียงเด็กร้องครวญคราง และพบรถเก๋งตกอยู่ข้างทางจึงรีบเข้าไปช่วยนำร่างออกมา และแจ้งหน่วยกู้ภัยมาช่วยเหลือนำส่ง รพ.</p>
<p>พ.ต.อ.วีระ บุตรโพธิ์ รอง ผบก.ภ.จว.สุพรรณบุรี เปิดเผยว่า ได้สั่งการให้ พ.ต.อ.เกรียงไกร วุฒิพานิช ผกก. พ.ต.ท.สุมนตรี กรรณเลขา รอง ผกก.สส. พ.ต.ท.ศุภเกียรติ เทิดตระกูล รอง ผกก.ป. นำทีมตำรวจชุดสืบสวนของ สภ.เมืองฯ และ ภ.จว. ออกสืบสวนในพื้นใกล้เคียงที่เกิดเหตุ เพื่อหาเบาะแสคนร้าย จากการสืบสวนขณะนี้พอทราบกลุ่มของคนร้ายแล้ว ซึ่งเป็นกลุ่มวัยรุ่นที่อยู่ไม่ห่างจากจุดเกิดเหตุมากนัก และกำลังเร่งสอบสวนรวบรวมพยานหลักฐาน เพื่อที่จะได้สาวไปถึงตัวคนร้ายที่ก่อเหตุให้เร็วที่สุด อย่างไรก็ตาม มีรายละเอียดเกี่ยวกับคนร้ายมากกว่านี้ แต่ยังไม่สามารถเปิดเผยได้ รอให้รวบรวมพยานหลักฐานให้มากกว่านี้ก่อน</p>
<p>ผู้สื่อข่าวรายงานว่า ขณะนี้เจ้าหน้าที่ตำรวจ ได้มีการสเก็ตภาพผู้ต้องสงสัย ให้พยานดู และยังไม่เป็นที่เปิดเผย</p></body>
</news>
