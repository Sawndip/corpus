<teiHeader>
<fileDesc>
<titleStmt>
  <title>หนุ่มวิศว.ป.โทนิด้าดิ่งเสาสัญญาณNBTดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090503/11442/%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%a7%e0%b8%b4%e0%b8%a8%e0%b8%a7.%e0%b8%9b.%e0%b9%82%e0%b8%97%e0%b8%99%e0%b8%b4%e0%b8%94%e0%b9%89%e0%b8%b2%e0%b8%94%e0%b8%b4%e0%b9%88%e0%b8%87%e0%b9%80%e0%b8%aa%e0%b8%b2%e0%b8%aa%e0%b8%b1%e0%b8%8d%e0%b8%8d%e0%b8%b2%e0%b8%93NBT%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>หนุ่มวิศว.ป.โทนิด้าดิ่งเสาสัญญาณNBTดับ</headline>
<lead></lead>
<neck></neck>
<body><p>เมื่อเวลา 07.00 น. วันที่ 3 พฤษภาคม  ร.ต.ท.คมสัน คุ้มครอง พงส.(สบ 1) สน.สุทธิสาร รับแจ้งเหตุคนพลัดตกจากที่สูงเสียชีวิต ภายในบริเวณสถานีวิทยุโทรทัศน์กระจายเสียงกรมประชาสัมพันธ์(NBT) ถนนวิภาวดีรังสิต แขวง-เขตดินแดง กรุงเทพฯ จึงรุดไปตรวจสอบที่เกิดเหตุพร้อมเจ้าหน้าที่ พฐ. และมูลนิธิปอเต็กตึ๊ง</p>
<p>ที่เกิดเหตุอยู่บริเวณใต้เสาส่งสัญญาณวิทยุกระจายเสียง ด้านหลังอาคาร 1 ซึ่งเป็นอาคารส่วนเทคนิคของกรมประชาสัมพันธ์ บริเวณพื้นหญ้าด้านล่างพบศพนายเกริกพันธุ์ ไพรรัชเวทย์ อายุ <measure commodity="อายุ" type="ปริมาณ"><quantity>27</quantity> <unit>ปี</unit></measure> อยู่บ้านเลขที่ 68 ซอยอินทมะระ 40 แขวง-เขตดินแดง กรุงเทพฯ วิศวกรเคมี ปริญญาโท MBA นิด้า และเป็นเจ้าของโรงงานอุตสาหกรรมพลาสติกที่อำเภอปากช่อง จังหวัดนครราชสีมา สภาพศพนอนตะแคงเสียชีวิต สวมเสื้อยืดสีแดง กางเกงขาสั้นสีเทาดำ รองเท้าแตะ มีเลือดออกบริเวณกกหูด้านซ้าย หน้าแข้งด้านซ้ายหักผิดรูป เล็บและปากดำคล้ำ เสียชีวิตมาแล้ว<measure commodity="ระยะเวลาที่เสียชีวิตมาแล้ว" type="ปริมาณ"><offset>ไม่ต่ำกว่า</offset> <quantity>3</quantity> <unit>ชั่วโมง</unit></measure></p>
<p>ต่อมานายวีระชัย ไพรรัชเวทย์ อายุ <measure commodity="อายุ" type="ปริมาณ"><quantity>57</quantity> <unit>ปี</unit></measure> แพทย์ผ่าตัด โรงพยาบาลเอกชนแห่งหนึ่ง ซึ่งเป็นพ่อผู้ตายได้รุดมาดูศพลูกชาย พร้อมกับกล่าวว่า ครอบครัวตนเองมีลูกชาย <measure commodity="ลูกชาย" type="จำนวน"><quantity>2</quantity> <unit>คน</unit></measure> ผู้ตายเป็นลูกชายคนโต จบการศึกษาปริญญาตรีด้านวิศวกรรมเคมี ได้เปิดโรงงานอุตสาหกรรมพลาสติกที่ปากช่อง โดยเพิ่งเปิดได้<measure commodity="ระยะเวลาเปิดที่เปิดโรงงานมา" type="ปริมาณ"><offset>ประมาณ</offset> <quantity>3</quantity> <unit>เดือน</unit></measure> ซึ่งปกติลูกชายตนเองคนนี้เป็นคนที่ค่อนข้างจะจริงจังเรื่องการทำงาน จนทำให้เกิดอาการเครียดอยู่เสมอ แต่ก็ไม่เคยพร่ำบ่นให้ครอบครัวฟังเลย</p>
<p>"ก่อนเกิดเหตุทราบว่าลูกชายได้เดินทางกลับจากโรงงานที่ปากช่อง มาที่บ้านพักที่กรุงเทพฯตั้งแต่ช่วงหกโมงเย็นเมื่อวานนี้ และได้ออกจากบ้านตั้งแต่สามทุ่มโดยไม่กลับมาบ้านอีก เมื่อผมกลับมาถึงบ้านพักรู้สึกเป็นห่วง จึงได้ออกตามหาแต่ก็ไม่พบ จนเช้าก็ได้แวะมาดูตรงจุดที่เกิดเหตุแล้วแต่ไม่พบ กระทั่งสังเกตเห็นรถมูลนิธิ และคนมุงดูจึงกลับมาดู จนพบว่าลูกชายได้กลายเป็นศพไปแล้ว " นายวีระชัยกล่าว</p>
<p>นายวีระชัย กล่าวต่อว่า สำหรับสาเหตุการตายตนเองไม่ติดใจแต่อย่างใด ไม่เชื่อว่าจะเป็นการฆาตรกรรม เนื่องจากลูกชายตนเองไม่มีเรื่องทะเลาะกับใคร แต่เชื่อว่าน่าจะมาจากอาการเครียดเรื่องงาน จึงทำให้ตัดสินใจฆ่าตัวตายในที่สุด</p>
<p>เบื้องต้นเจ้าหน้าที่ตำรวจ ได้ให้มูลนิธิปอเต๊กตึ๊งทำการเคลื่อนย้ายศพไปที่สถาบันนิติเวช โรงพยาบาลตำรวจ เพื่อทำการชันสูตร เพื่อหาสาเหตุการเสียชีวิตของนายเกริกพันธุ์อย่างละเอียด ก่อนให้ครอบครัวนำศพไปบำเพ็ญกุศลตามพิธีทางศาสนาต่อไป</p></body>
</news>
