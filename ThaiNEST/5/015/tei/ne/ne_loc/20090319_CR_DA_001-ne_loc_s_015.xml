<teiHeader>
<fileDesc>
<titleStmt>
  <title>จับผ่าศพหากุมารทองเร่ขายหลักล้าน แก๊งหมอลำซิ่งสะกิดวิญญาณซื้อขายทางเน็ต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193864&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับผ่าศพหากุมารทองเร่ขายหลักล้าน แก๊งหมอลำซิ่งสะกิดวิญญาณซื้อขายทางเน็ต</headline>
<lead>ตะลึง"หมอลำซิ่ง"บ้าไสยศาสตร์ยกพวกบุกป่าช้าพังโลงศพสาวตายทั้งกลม ทำพิธีสะกดวิญญาณใช้เทียนลนคางผู้ตายเพื่อเอาน้ำมันพราย และผ่าท้องศพนำกุมารทองออกมา คาดว่าต้องการนำไปเป็นเครื่องรางของขลัง ให้มีโชคลาภเมตตามหานิยม หรืออาจนำไปขายในตลาดมืดซึ่งมีการรับซื้อทางอินเทอร์เน็ตในราคาหลักล้าน เผยลูกค้าส่วนใหญ่เป็นคน<placeName>สิงคโปร์</placeName>และ<placeName>มาเลย์</placeName>  ที่มีความเชื่อว่ากุมารทองทำให้การค้าขายรุ่ง เรือง ตำรวจตะครุบตัวได้ 1 คน ส่วนหัวโจก  ยังหลบหนี</lead>
<neck></neck>
<body><p>เมื่อเวลา 15.45 น. วันที่  18 มี.ค. พ.ต.อ.ไผ่พนา เพ็ชรเย็น ผกก.สภ.<placeName><component>น้ำพอง</component> <component><prefix>จ.</prefix>ขอนแก่น</component></placeName> เปิดเผยว่า ได้รับการประสานงาน ขอให้ทำการสืบสวนคดีศพถูกผ่าท้องขโมยลูก กรอกหายไป จึงสั่งการให้ชุดสืบสวนของ สภ.<placeName>น้ำพอง</placeName> ประกอบด้วย พ.ต.ต.สมใจ รักษ์ศิลป์ สว.สป. และ พ.ต.ต.ประสิทธิ์ ปลื้มสุด สว.สส. นำกำลังออกหาข่าวจนสามารถรู้เบาะแสแน่ชัดว่าผู้ก่อเหตุเป็นใคร</p>
<p>พ.ต.อ.ไผ่พนา กล่าวต่อไปว่า เมื่อเวลา 22.30 น. วันที่ 19 ก.พ. 52 ได้มีกลุ่มคนร้าย 5 คน ประกอบด้วย นายฉลามพล ชาภูวงษ์ อายุ 20 ปี นายสุรจิตร วงษ์ชัยยา อายุ 22 ปี นายอ๊อด ไม่ทราบนามสกุล อายุ 17 ปี นายมิว ไม่ทราบนามสกุล อายุ 20 ปี และนายพัทยา ตาแสง อายุ 22 ปี ขี่รถ จยย. 2 คัน เข้าไปจอดหน้าบ้าน นางบันดี ไกรเลิศ <placeName><component><prefix>เลขที่</prefix> 29/1</component> <component><prefix>หมู่</prefix> 6</component> <component><prefix>ต.</prefix>หนองกุง</component> <component><prefix>อ.</prefix>น้ำพอง</component></placeName> จากนั้นนายฉลามพล ซึ่งคุ้นเคยกับเจ้าของบ้าน ได้เดินเข้าไปขอยืมเคียวเกี่ยวข้าวและข้าวสารจาก นางบันดี แล้วนางบันดีได้สอบถามว่าจะเอาไปทำอะไร แต่ได้รับคำตอบจากผู้ยืม ว่าเอามาเลยไม่ต้องถาม </p>
<p>เมื่อนายฉลามพล ได้สิ่งของตามประสงค์แล้ว ก็เดินทางเข้าไปในบริเวณ<placeName><component><prefix>วัด</prefix>อิสาณ</component> <component><prefix>ต.</prefix>ท่ากระเสริม</component></placeName> ตรงเข้าไปยังสถานที่บรรจุศพของนางสวย (นามสมมุติ) อายุ 20 ปี ซึ่งเสียชีวิตด้วยโรคลมชัก ขณะตั้งท้องได้ 4 เดือน จากนั้นนายสุรจิต ได้ทุบซีเมนต์ที่ทำบล็อกสำหรับเก็บโลงศพ และนายฉลามพลได้ทำพิธีเรียกสะกดวิญญาณศพ โดยใช้เทียนไขลนไปที่ปลายคางผู้ตาย เพื่อทำน้ำมันพราย หลังเสร็จจากการทำน้ำมันพราย ก็ได้นำเคียวผ่าท้องศพ นำทารกที่ตายในครรภ์ของนางสวย หรือ “กุมารทอง” ออกมาไว้ในย่าม แล้วใช้ใบมะพร้าวและใบกล้วยมาปิดสถานที่เก็บศพ ก่อนแยกย้ายหลบหนี</p>
<p>ต่อมาเจ้าหน้าที่ได้ควบคุมตัวนายสุรจิตร ไว้ได้ และแจ้งดำเนินคดีข้อหาลักทรัพย์และทำให้เสียทรัพย์ ส่วนพรรคพวกที่เหลือยังอยู่ระหว่างการหลบหนี จากการสอบสวนนายสุรจิตรให้การรับสารภาพว่า ก่อนเกิดเหตุพวกตนนั่งดื่มเหล้ากันอยู่ที่<placeName><prefix>บ้าน</prefix>หนองนกเขียน</placeName> จากนั้น นายฉลามพลซึ่งเป็นอาจารย์ทางไสยศาสตร์ได้ชักชวนให้ไปหาของดีที่<placeName><prefix>วัด</prefix>อิสาณ</placeName> ก่อนแยกย้ายกันหลบหนี</p>
<p>ผู้สื่อข่าวรายงานเพิ่มเติมว่า นายฉลามพลมีอาชีพเป็นหมอลำซิ่งออกแสดงตามงานต่าง ๆ ส่วนการลนน้ำมันพรายและผ่าท้องศพนำกุมารทอง ออกไปนั้น คาดว่าคงต้องการนำมาเป็นเครื่องรางของขลังในการประกอบพิธียกครูของคณะหมอลำ เพื่อเรียกให้คนดูมาดูเยอะ ๆ และให้มีโชคลาภเมตตามหานิยม หรืออาจนำไปขายในตลาดมืดซึ่งมีการรับซื้อทางอินเทอร์เน็ต ในราคาหลักล้านบาท โดยลูกค้าส่วนใหญ่เป็นพ่อค้าชาว<placeName>สิงคโปร์</placeName> และ<placeName>มาเลเซีย</placeName> ซึ่งมีความเชื่อว่าถ้ามีกุมารทองจะทำให้การค้าขายเจริญรุ่งเรือง</p>
<p>ทางด้านนายหนุ่ม (นามสมมุติ) อายุ 25 ปี สามีของนางสวย ผู้ตาย กล่าวว่า หลังจากคนร้ายย่องมาผ่าท้องภรรยา วันแรกก็เข้ามาเข้าฝันว่า ลูกของเราเป็นผู้ชายหน้าตาน่ารัก ตอนนี้ตนคิดถึงลูก อยากได้ลูกกลับคืนมา ขอให้ติดตามลูกกลับคืนมาให้ด้วย และในฝันภรรยายังบ่นว่าร้อนที่คาง ทรมานมาก จึงได้แจ้งให้แม่ยายทราบ จากนั้นจึงได้ประสานให้ตำรวจดำเนินคดีและได้เผาศพภรรยาไปเมื่อวันที่ 20 ก.พ. ที่ผ่านมา หลังจากนี้ไปตนจะบวชเพื่ออุทิศส่วนกุศลให้กับภรรยาและลูก ส่วนเรื่องการติดตามจับกุมผู้ก่อเหตุขอให้เป็นหน้าที่ของตำรวจ.</p></body>
</news>
