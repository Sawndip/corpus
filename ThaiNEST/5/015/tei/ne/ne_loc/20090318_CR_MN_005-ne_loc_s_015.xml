<teiHeader>
<fileDesc>
<titleStmt>
  <title>รถบรรทุกแก๊สคว่ำ 164 ถังเกลื่อนทางด่วน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 15:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031031  </bibl>
</sourceDesc>
</fileDesc>
</teiHeader>
<news>
<headline>รถบรรทุกแก๊สคว่ำ 164 ถังเกลื่อนทางด่วน!</headline>
<lead>คน<placeName><prefix>เมือง</prefix>หลวง</placeName>ยังคงต้องระทึกต่อความปลอดภัยในชีวิตและทรัพย์สินต่อไป เมื่อรถบรรทุก 4 ล้อขนาดใหญ่ บรรทุกถังแก๊งทุกขนาดรวม 164 ถัง เกิดยางแตก พลิกคว่ำบนทางด่วน โชคดีไม่ระเบิด และมีแก๊สรั่วเพียง 1 ถัง แต่เจ้าหน้าที่ต้องระดมเก็บถังที่กระจายเกลื่อนถนน และคอยฉีดน้ำเลี้ยงป้องกันไม่ให้เกิดความร้อน</lead>
<neck></neck>
<body><p>วันนี้ (18 มี.ค.) เมื่อเวลา 12.15 น. ร.ต.ต.ถาวร มะเสนา หัวหน้าสายตรวจ สน.ทางด่วน 1 ได้รับแจ้งเหตุรถบรรทุกแก๊สพลิกคว่ำ บริเวณทางลง<placeName><prefix>สะพาน</prefix>พระราม 9</placeName> มุ่งหน้า<placeName>แจ้งวัฒนะ</placeName> <placeName><component><prefix>แขวง</prefix>บางโพงพาง</component> <component><prefix>เขต</prefix>ยานาวา</component></placeName> จึงรุดไปตรวจสอบพร้อม เจ้าหน้าที่กู้ภัยทางด่วน และหน่วยบรรเทาสาธารณภัย <placeName>กทม.</placeName></p>
<p>ที่เกิดเหตุเจ้าหน้าที่พบรถบรรทุก 4 ล้อขนาดใหญ่ ยี่ห้ออีซูซุ สีขาว หมายเลขทะเบียน บท-7358 <placeName>นนทบุรี</placeName> ซึ่งเป็นของบริษัท รุ่งเรืองพัฒนาแก๊ส จำกัด พลิกตะแคงซ้ายอยู่ในสภาพกระจกหน้าแตกละเอียด ยางหลังด้านซ้ายแตก ทำให้ถังแก๊สหุงต้มที่บรรทุกมาหล่นกระจายบนพื้นถนนจำนวนมาก และมีแก๊สรั่วไหลจำนวน 1 ถัง เจ้าหน้าที่จึงรีบปิดวาล์วแก๊ส ก่อนช่วยกันลำเลียงถังแก๊สมาวางไว้ข้างถนนเพื่อเปิดให้การจารจรเคลื่อนตัวไปได้ ก่อนที่เจ้าหน้าที่หน่วยบรรเทาสาธารณภัย จะระดมฉีดน้ำเพื่อไม่ให้ถังเกิดความร้อน</p>
<p> จากการสอบสวน นายสงวน คชาแก้ว อายุ 44 ปี โชเฟอรที่ขับรถบรรทุกคันดังกล่าว ทราบว่า ก่อนเกิดเหตุ ได้ขับรถบรรทุกถังแก๊ส โดยเป็นถังใหญ่ 4 ถัง ถังขนาดกลาง 52 ถัง และถังเล็ก 108 ถัง ออกมาจากบริษัทที่ย่าน<placeName>บางบอน</placeName> เพื่อจะนำถังแก๊สไปส่งให้กับลูกค้าย่าน<placeName>คลองตัน</placeName> กระทั่งขับมาถึงบริเวณทางลง<placeName><prefix>สะพาน</prefix>พระราม 9</placeName> ยางหลังด้านซ้ายเกิดแตก ทำให้รถเสียหลักพลิกคว่ำจนถังแก๊สหล่นลงมาดังกล่าว</p>
<p>เบื้องต้นเจ้าหน้าที่ได้นำรถบรรทุกที่เกิดอุบัติเหตุไปจอดไว้ที่ <placeName><prefix>สน.</prefix>ทางด่วน 1</placeName> เพื่อทำการตรวจสอบ จากนั้นจะแจ้งให้ทางบริษัท รุ่งเรืองพัฒนาแก๊ส จำกัด มาทำการขนถ่ายถังแก๊สออกจากที่เกิดเหตุ เพื่อให้การจารจรเคลื่อนตัวต่อไปได้สะดวก</p></body>
</news>
