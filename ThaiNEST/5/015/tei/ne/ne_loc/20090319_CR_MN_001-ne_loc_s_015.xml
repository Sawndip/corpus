<teiHeader>
<fileDesc>
<titleStmt>
  <title>ฝรั่งเครียดเมียขอเลิก หอบลูกปีนดาดฟ้าประชดรัก  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-19 07:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000031286  </bibl>
</sourceDesc>
</fileDesc>
</teiHeader>
<news>
<headline>ฝรั่งเครียดเมียขอเลิก หอบลูกปีนดาดฟ้าประชดรัก</headline>
<lead>ฝรั่ง<placeName>ไอร์แลนด์</placeName> มีลูกกับเมียชาว<placeName>ไทย</placeName> ถูกเมียขอเลิกและไม่ยอมกลับบ้าน หอบลูกออกตามหา จนรู้ว่ามาเช่าแมนชั่นอยู่ แต่ไม่เจอเกิดอาการเครียด อุ้มลูกขึ้นดาดฟ้าร้องหาภรรยา ตำรวจเจรจาอยู่นาน จนที่สุดภรรยามาช่วยเจรจาจึงยอมลงมาแต่โดยดี</lead>
<neck></neck>
<body><p>วานนี้ (18 มี.ค.) เมื่อเวลา 23.40 น. พ.ต.ท.อาทิตย์ ซิ้มเจริญ สวป.สน.<placeName>ทองหล่อ</placeName> เข้าตรวจสอบเหตุชายชาวต่างชาติปีนอยู่บนดาดฟ้าของ<placeName><component><prefix>กรีน</prefix>แมนชั่น</component> ใน<component><prefix>ซอย</prefix>สายน้ำทิพย์ 1</component> <component>สุขุมวิท 22</component> <component><prefix>เขต</prefix>พระโขนง</component> <component>กรุงเทพ</component></placeName> พร้อมรายงานผู้บังคับบัญชา และหน่วยงานสำหรับเจรจาเพื่อเข้าเกลี้ยกล่อมชายดังกล่าว</p>
<p>ที่เกิดเหตุอยู่บริเวณชั้นดาดฟ้าของอาคาร พบชายชาวต่างชาติอยู่ในอาการเครียด ทราบชื่อต่อมาคือ นายโรมิโอ ชาว<placeName>ไอร์แลนด์</placeName> สวมกางเกงขาสั้นตัวเดียว ตามตัวมีรอยสักทั่วตัว ในมืออุ้มลูกสาววัย 6 เดือน เจ้าหน้าที่พยายามเจรจาเกลี้ยกล่อมแต่ก็ยังไม่เป็นผล กระทั่งภรรยาของนายโรมิโอเดินทางมายังจุดเกิดเหตุและเจรจา ร่วมกับ พ.ต.อ.สุทิน ทรัพย์พ่วง ผกก.สน.<placeName>ทองหล่อ</placeName> ใช้เวลาประมาณ 1 ชั่วโมงจนในที่สุดนายโรมิโอยอมลงมาจากดาดฟ้าได้อย่างปลอดภัย</p>
<p> จากการสอบสวนเบื้องต้นทราบว่า นายโรมิโอและภรรยาชาว<placeName>ไทย</placeName>อยู่กินด้วยกันจนมีลูกสาว 1 คน และอาศัยอยุ่กับภรรยาย่าน<placeName><component>บางปู</component> <component>สมุทรปราการ</component></placeName> โดยนายโรมิโอไม่ได้ทำงาน ส่วนภรรยาทำงานบาร์เบียร์ย่าน<placeName>สุขุมวิท</placeName> โดยก่อนเกิดเหตุทราบว่านายโรมิโอเกิดความเครียดเนื่องจากภรรยาจะขอเลิก และไม่ได้กลับบ้านหลายวัน นายโรมิโอจึงอุ้มลุกสาวออกตามหา กระทั่งทราบว่าภรรยามาอาศัยอยู่ที่แมนชั่นดังกล่าวชั่วคราวจึงได้มาตามหา แต่ไม่เจอจึงปีนขึ้นดาดฟ้าเรียกร้องตามหาภรรยา จนภรรยากลับมาและเจรจาจนยอมลงมาในที่สุด</p></body>
</news>
