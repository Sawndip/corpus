<teiHeader>
<fileDesc>
<titleStmt>
  <title>สังเวยเรือผีสิง ร.อ.ครูสอนดำน้ำช็อกใต้ทะเล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-19 08:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193860&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สังเวยเรือผีสิง ร.อ.ครูสอนดำน้ำช็อกใต้ทะเล</headline>
<lead>สลด"ทัพเรือ"สูญเสียปรมาจารย์สอนดำน้ำลึกสังเวยชีวิตที่<placeName><prefix>เรือ</prefix>แก๊สผีสิง"แพ็ควัน"</placeName>ขณะสอนนักประดาน้ำรุ่นที่ 24 เผยนำกล้องลงถ่ายภาพลูกศิษย์แล้วเกิดแน่นิ่งหมดสติ นักเรียนต้องช่วยกันนำขึ้นเรือ พร้อมประสานเฮลิคอปเตอร์ มารับแต่ไม่ทันการ  </lead>
<neck></neck>
<body><p>สลด “ทัพเรือ” สูญเสีย ปรมาจารย์สอนดำน้ำลึกรายนี้เปิดเผยขึ้น เมื่อเวลา 05.30 น. วันที่ 18 มี.ค. ผู้สื่อข่าวได้รับแจ้งจากเจ้าหน้าที่เรือหลวงมันกลาง ว่าได้นำศพของ ร.อ.มงคล โป๊ะ แดง อายุ 43 ปี ประจำหมวดประดาน้ำ แผนกปฏิบัติการใต้น้ำ ถอดทำลายอมภัณฑ์ กองทดสอบ สรรพาวุธ กรมสรรพาวุธทหารเรือ (พื้นที่สัตหีบ) <placeName><component><prefix>อ.</prefix>สัตหีบ</component> <component><prefix>จ.</prefix>ชลบุรี</component></placeName> มาส่งที่<placeName><component><prefix>ท่าเทียบเรือ</prefix>แหลมเทียน</component> <component><prefix>ฐานทัพเรือ</prefix>สัตหีบ</component></placeName> ที่เสียชีวิตในขณะปฏิบัติหน้าที่ฝึกนักเรียนประดาน้ำ และถ่ายภาพเรือแพ็ควัน จึงเดินทางไปตรวจสอบ พบภรรยา บุตร และญาติของ ร.อ.มงคล และข้าราชการสังกัดกรม สรรพาวุธทหารเรือ นักประดาน้ำ มารอรับศพ ท่ามกลางบรรยากาศที่โศกเศร้า สำหรับศพเจ้าหน้าที่ได้นำส่งชันสูตรที่ <placeName><prefix>รพ.</prefix>สมเด็จพระนางเจ้าสิริกิติ์</placeName> กรมแพทย์ทหารเรือ ต่อไป</p>
<p>ร.ท.มงคล บุญทัน หัวหน้าชุดฝึกที่ร่วมเดินทางไปด้วย เปิดเผยว่า เมื่อช่วงเย็นวันที่ 17 มี.ค. ที่ผ่านมาขณะนำนักเรียนฝึกดำน้ำบริเวณเรือแพ็ควัน ร.อ.มงคล ได้หยิบกล้องวิดีโอลงไปถ่ายภาพการฝึกของนักเรียน และถ่ายภาพเรือแพ็ควัน ใต้น้ำ แต่ปรากฏว่ามีอาการแน่นิ่งและหมดสติไปนักเรียนจึงช่วยกันพยุง รักษาระดับน้ำ  จนขึ้นบนเรือ ถอดอุปกรณ์ออกจนหมด พร้อมประสานขอเฮลิคอปเตอร์จาก ทัพเรือภาคที่ 1 รับขึ้นบกเพื่อรักษาในห้องปรับแรงดันอากาศสูง แต่ไม่ทันการ ร.อ.มงคล ได้หมดลมหายใจไปอย่างรวดเร็ว โดยยังไม่ทราบสาเหตุแน่ชัด ต้องรอผลการผ่าพิสูจน์ของแพทย์ แต่เบื้องต้นสันนิษ ฐานว่าน่าจะเกิดจากดำน้ำนานเกินไป ทำให้ร่างกายอ่อนเพลีย ส่วนเรื่องอุปกรณ์ดำน้ำ ไม่น่าจะมีปัญหาอะไร เพราะมีสภาพใหม่ และระบบทันสมัย ที่เรียกว่า สกรูบาร์</p>
<p> สำหรับ ร.อ.มงคล ได้รับการยกย่อง  ให้เป็นปรมาจารย์ด้านการดำน้ำลึก และเป็นครู  ต้นแบบที่ดีของกองทัพเรือ มีภูมิลำเนาเดิมอยู่ <placeName><prefix>จ.</prefix>นนทบุรี</placeName> เป็นนักเรียนจ่าทหารเรือ โรงเรียนชุมพลทหารเรือรุ่นที่ 26 นักเรียนประดาน้ำ รุ่นที่ 12 มีผลงานมากมายในการปฏิบัติงานใต้น้ำ และถอดทำลายวัตถุระเบิด ตำแหน่งปัจจุบัน ประจำหมวดประดาน้ำ แผนกปฏิบัติการใต้น้ำ ถอดทำลายอมภัณฑ์ กองทดสอบสรรพาวุธ กรมสรรพาวุธทหารเรือ ได้รับมอบหมายให้เป็นผู้อำนวยการฝึก นักเรียนประดาน้ำรุ่นที่ 24 จำนวน 41 คน โดยได้พานักเรียนลง<placeName><prefix>เรือหลวง</prefix>มันกลาง</placeName> ไปฝึกดำน้ำที่<placeName><prefix>เรือ</prefix>แพ็ควัน</placeName> (ซึ่งถูกขนานนามว่าเป็นเรือแก๊สผีสิง ที่ กองเรือภาคที่ 1 ลากมาจมไว้ที่อ่าว <placeName><prefix>จ.</prefix>ระยอง</placeName>) ระหว่างวันที่ 5-30 มี.ค. แต่ต้องมาเสียชีวิตขณะฝึกนักเรียน</p>
<p>ส่วน <placeName><prefix>เรือ</prefix>แพ็ควัน</placeName> ในปัจจุบันใช้เป็นสถานที่ท่องเที่ยว และสอนนักดำน้ำระดับสูง อดีตเป็นเรือบรรทุกแก๊สแอลพีจี มีความยาว 61.80 เมตร กว้าง 10 เมตร กินน้ำลึก 4.50 เมตร ได้จมลงสู่ก้นทะเล บริเวณปลาย<placeName><component><prefix>แหลม</prefix>ใบลาน</component> <component><prefix>เกาะ</prefix>ช้าง</component> <component><prefix>จ.</prefix>ตราด</component></placeName> เมื่อวันที่ 29 ส.ค. 2539 และถูกขนานนามว่าเป็น “เรือแก๊สผีสิง” เพราะลูกเรือเสียชีวิตติดอยู่ในระวางเรือทั้งหมด 11 คน สูญหาย 9 คน และเมื่อวันที่ 4 ก.พ. 2545  หัวเรือแพ็ควันได้ลอยโผล่เหนือน้ำสูงจากผิวน้ำประมาณ 5 เมตร กองเรือภาคที่ 1 กองเรือยุทธการ ได้ทำการสำรวจ และระเบิดแก๊สออกจนหมด ก่อนลากเรือมาจมไว้ที่ อ่าว <placeName><prefix>จ.</prefix>ระยอง</placeName> พิกัด ละติจูด 12 องศา 10 ลิปดาเหนือ ลองจิจูด 101 องคา 45 ลิปดาตะวันออก ใต้น้ำลึก 40 เมตร ขณะนี้เป็นแหล่งท่องเที่ยวดำน้ำที่สมบูรณ์ เป็นที่นิยมของนักดำน้ำ และเป็นโรงเรียนสอนดำน้ำระดับสูงอีกด้วย.</p></body>
</news>
