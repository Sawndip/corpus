<teiHeader>
<fileDesc>
<titleStmt>
  <title>มือปืนบุกยิงพ่อค้าตายคาตลาดคลองเตย2ศพ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-18 20:44:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=162800  </bibl>
</sourceDesc>
</fileDesc>
</teiHeader>
<news>
<headline>มือปืนบุกยิงพ่อค้าตายคา<placeName><prefix>ตลาด</prefix>คลองเตย</placeName>2ศพ</headline>
<lead>มือปืนอุกอาจ บุก<placeName><prefix>ตลาด</prefix>คลองเตย</placeName> กระหน่ำยิงพ่อค้า เสียชีวิต 2 ศพ เจ้าหน้าที่ตำรวจ คาด ปมขัดแย้งอิทธิพลเก่าในตลาด กลุ่มผู้ค้า<placeName><prefix>ตลาด</prefix>คลองเตย</placeName> ยินยอมเจ้าหน้าที่นำศพ พ่อค้าไก่ออกจากพื้นที่ หลังไม่พอใจเจ้าหน้าที่ตำรวจตามจับคนร้ายบุกยิงกลางตลาดไม่ได้</lead>
<neck></neck>
<body><p>เมื่อสักครู่ที่ผ่านมา ได้รับการเปิดเผยจาก พ.ต.ท.ยรรยง สุวรรณสะอาด สารวัตรเวร สน.<placeName>ท่าเรือ</placeName> ว่า ได้รับแจ้งมีเหตุยิงกันภายใน<placeName><prefix>ตลาด</prefix>คลองเตย</placeName> ทำให้มีผู้เสียชีวิต 2 คน โดยในที่เกิดเหตุ บริเวณหน้าโรงน้ำแข็งท้ายตลาดติดกับคลอง <placeName><prefix>ถนน</prefix>พระราม 4</placeName> พบผู้ตายเป็น ชาย 2 คน ยังไม่ทราบชื่อ และมีผู้บาดเจ็บ 1 ราย ทราบชื่อ คือ น.ส.รสรินทร์ รมย์จิตร อายุ 26 ปี ถูกยิงที่แขนขวา</p>
<p>จากการสอบสวนผู้เห็นเหตุการณ์ เบื้องต้นทราบว่า คนร้ายกลุ่มหนึ่งบุกเข้ามาในตลาด และเมื่อถึงจุดเกิดเหตุ จึงชักปืนไม่ทราบขนาดออกมากระหน่ำยิงใส่กลุ่มพ่อค้า จนมีผู้เสียชีวิตดังกล่าว เบื้องต้น เจ้าหน้าที่ตำรวจ คาด อาจมีสาเหตุจากความขัดแย้งในตลาดที่มีมานานแล้ว</p>
<p>ด้าน พ.ต.อ.วราวุธ ทวีชัยการ รอง ผบก.น.5 เปิดเผย ความคืบหน้ากรณีเกิดเหตุ คนร้ายอุกอาจ กระหน่ำยิงผู้ค้า ภายใน<placeName><prefix>ตลาด</prefix>คลองเตย</placeName> เมื่อช่วงค่ำที่ผ่านมา ว่า ในที่เกิดเหตุพบผู้เสียชีวิตคาที่ 2 รายเป็นผู้ค้าในตลาด นอกจากนี้ ยังมีผู้ได้รับบาดเจ็บอีก 2 ราย โดยคนร้ายได้เข้ามาในตลาด ก่อนโต้เถียงกับผู้ตาย และชักอาวุธปืนไม่ทราบขนาด กระหน่ำยิงใส่ผู้ตาย อย่างไม่เกรงกลัว ท่ามกลางประชาชนที่เดินจับจ่ายซื้อของ ส่วนสาเหตุการเกิดเหตุนั้น เบื้องต้น เจ้าหน้าที่ สันนิษฐานอาจเกี่ยวข้องกับข้อพิพาท ระหว่างบริษัทเอกชน กับกลุ่มผู้ค้าที่มีปัญหามานาน หรือ อาจเป็นความ ขัดแย้งส่วนตัว ซึ่งเจ้าหน้าที่จะสืบสวนต่อไป พร้อมทั้งนำตัว เจ้าหน้าที่รักษาความปลอดภัยมาสอบปากคำ หารูปพรรณ สัณฐานคนร้าย ทั้งนี้หลังเกิดเหตุ กลุ่มผู้ค้า ได้ขัดขวางเจ้าหน้าที่ไม่ยินยอมให้เคลื่อนย้ายศพ จนกว่าจะนำตัวผู้ก่อเหตุ มารับโทษจนเกิดข้อโต้เถียงกันเป็นเวลานาน แต่สุดท้ายเจ้าหน้าที่ก็อธิบายขั้นตอนการทำงานของเจ้าหน้าที่ จนกระทั่งกลุ่มผู้ค้าเข้าใจ และยินยอมให้นำศพ ผู้ตายเคลื่อนย้ายไปสถาบันนิติเวช ทำการชันสูตรหาวิถีกระสุน ส่วนคนร้ายหลังก่อเหตุก็หลบหนีไปอย่างรวดเร็ว เจ้าหน้าที่สกัดจับแต่ก็ไร้วี่แวว</p></body>
</news>
