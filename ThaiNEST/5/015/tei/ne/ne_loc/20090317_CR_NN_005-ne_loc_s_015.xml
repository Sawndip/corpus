<teiHeader>
<fileDesc>
<titleStmt>
  <title>ญาติร้องเรียนนายกสมาคมผู้สื่อข่าวช่างภาพอาชญากรรม คนร้ายจอมโหดพยายามฆ่าเศรษฐีนีเงินกู้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=153198  </bibl>
</sourceDesc>
</fileDesc>
</teiHeader>
<news>
<headline>ญาติร้องเรียนนายกสมาคมผู้สื่อข่าวช่างภาพอาชญากรรม คนร้ายจอมโหดพยายามฆ่าเศรษฐีนีเงินกู้</headline>
<lead>น.ส.จารุณี เรืองโรจน์ อายุ 31 ปี พา น.ส.กัญญาณัฐ วุฒิลาภ อายุ 28 ปี และ ด.ญ.มุกดามาศ วุฒิลาภ อายุ 8 ปี เข้าร้องเรียนนายไพโรจน์ เทศนิยม นายกสมาคมผู้สื่อข่าวช่างภาพอาชญากรรมแห่ง<placeName><prefix>ประเทศ</prefix>ไทย</placeName> เพื่อขอให้ช่วยเป็นสื่อกลางประชาสัมพันธ์ให้ตำรวจช่วยติดตามจับกุมคนร้ายที่ก่อคดีพยายามฆ่า นางมาลี วุฒิลาภ อายุ 52 ปี เศรษฐีนีปล่อยเงินกู้และห้องเช่า จนได้รับบาดเจ็บอาการปางตาย</lead>
<neck></neck>
<body><p>น.ส.จารุณี เผยว่า นางมาลี เป็นป้าของตนและเป็นแม่ของ น.ส.กัญญาณัฐ กับ ด.ญ.มุกดามาศ ซึ่งมีอาชีพปล่อยเงินกู้และเปิดห้องให้เช่ากว่า 40 ห้องใน<placeName><component><prefix>ซอย</prefix>สาธุประดิษฐ์ 34</component> <component><prefix>แขวง</prefix>บางโพงพาง</component> <component><prefix>เขต</prefix>ยานาวา</component> <component>กทม.</component></placeName>โดยเมื่อประมาณ 2 ปีก่อน นางมาลี ได้ปล่อยเงินกู้จำนวน 200,000 บาท ให้นายสังเวียน หรือจ่อย นันทะพันธ์ อายุ 43 ปี อยู่<placeName><component><prefix>บ้านเลขที่</prefix> 48</component> <component><prefix>หมู่</prefix> 8</component> <component><prefix>ต.</prefix>อ้อมกอ</component> <component><prefix>อ.</prefix>บ้านดุง</component> <component><prefix>จ.</prefix>อุดรธานี</component></placeName> โชเฟอร์แท็กซี่ที่รู้จักกันมานาน 8 ปี เพราะเจ้าตัวได้เช่าห้องของป้าตนอาศัยอยู่กับภรรยา โดยนายสังเวียน อ้างว่าต้องการนำเงินดังกล่าวไปดาวน์รถแท็กซี่ แต่นายสังเวียน กลับไม่ทำตามคำพูดและนำเงินไปเที่ยวเตร่ เมื่อป้าตนไปตามทวงเงินที่ติดค้างก็ถูกบ่ายเบี่ยง</p>
<p>น.ส.จารุณี เผยด้วยว่า กระทั่งเมื่อวันที่ 1 มีนาคมที่ผ่านมา ช่วงประมาณ 22.00 น.นายสังเวียน ขับรถจักรยานยนต์มาตามหาป้าตนที่บ้านพักเพื่อให้ไปร่วมอวยพรวันเกิดให้ลูกสาวนายสังเวียน เมื่อป้าตนหลงเชื่อตามไป ระหว่างทางนายสังเวียน ได้ใช้ขวานจามศีรษะป้าตนหลายครั้งอย่างโหดเหี้ยม จนมีชาวบ้านมาเห็นเขาจึงยอมหยุดแล้วหนีไป จากนั้นก็มีผู้นำป้าไปรักษาตัวที่ <placeName><prefix>รพ.</prefix>เจริญกรุงประชารักษ์</placeName> ซึ่งแพทย์ระบุว่ามีอาการกระโหลกศีรษะแตก เยื่อหุ้มสมองช้ำ สมองบวม ตาซ้ายบอด กรามร้าวและม่านตาแตกมีน้ำตาไหลตลอดเวลา ถึงขณะนี้ก็ยังไม่รู้สึกตัว</p>
<p>�ดิฉันได้ไปแจ้งความตำรวจเพื่อให้ออกหมายจับนายสังเวียน แต่ทางตำรวจก็ยังจับตัวมาดำเนินคดีไม่ได้ นอกจากนี้ก็เคยขอกำลังตำรวจมาคุ้มครองดิฉันและพยานเพราะนายสังเวียน เคยขู่ฆ่าพวกชาวบ้านในซอยหากใครไปแจ้งความ แต่ตำรวจก็นิ่งเฉย จึงต้องมาร้องเรียนกับสื่อมวลชน� นางจารุณี กล่าว</p>
<p>ขณะที่ ด.ญ.มุกดามาศ ได้ยกมือไว้สื่อมวลชน พร้อมกล่าวด้วยสีหน้าโศกเศร้า ว่า ช่วยแม่หนูด้วย แม่หนูนอนอยู่ในโรงพยาบาล หนูอยากให้จับคนร้ายได้เร็ว ๆ หนูมีรางวัลนำจับให้ 50,000 บาท หนูจะทุบกระปุกเอามาให้</p>
<p>ด้าน นายไพโรจน์ กล่าวว่า หลังเกิดเหตุผู้เสียหายได้แจ้งความไว้ที่ <placeName><prefix>สน.</prefix>บางโพงพาง</placeName> จนตำรวจรวบรวมหลักฐานขออนุมัติศาลอาญากรุงเทพใต้ ออกหมายจับนายสังเวียน ในข้อหาพยายามฆ่าผู้อื่น แต่ขณะนี้ยังจับกุมผู้ต้องหาไม่ได้ ซึ่งในวันที่ 18 มีนาคมนี้ ตนจะพาญาติผู้เสียหายเข้าพบ พล.ต.ท.วรพงษ์ ชิวปรีชา ผบช.น.เพื่อร้องเรียนให้ตำรวจเร่งติดตามจับกุมคนร้ายให้ได้โดยเร็ว พร้อมทั้งขอให้ตำรวจส่งกำลังมาคุ้มครองกลุ่มผู้เสียหายด้วย เนื่องจากเกรงว่าผู้ต้องหาจะย้อนกลับมาทำร้ายลูกสาวของผู้เสียหายและวางเพลิงเผาซอยตามที่ได้ขู่ไว้</p></body>
</news>
