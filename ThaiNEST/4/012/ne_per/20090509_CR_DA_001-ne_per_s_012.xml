<teiHeader>
<fileDesc>
<titleStmt>
  <title>ริเป็นโจรโดนวิสามัญ ตกงานหันลัก จยย.ยิงสู้ถูก ตร.สวนดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-09 08:47:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198566&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ริเป็นโจรโดนวิสามัญ ตกงานหันลัก จยย.ยิงสู้ถูก ตร.สวนดับ</headline>
<lead>ตำรวจแหลมฉบัง เป่าโจรลักรถตาย 1 ศพ จับได้ 1 คน ส่วนตำรวจอาสาถูกกระสุนบาดเจ็บด้วย เหตุเกิดหลังคนร้ายไปฉกรถแล้วหลบหนี จึงถูกตำรวจไล่ล่าติดตาม แล้วเกิดการยิงต่อสู่กันสนั่น ผู้ต้องหาเผยตกงานไปสมัครที่ไหนไม่มีใครรับ เนื่องจากเศรษฐกิจตกต่ำ จึงหันมาโจรกรรมรถขายในตลาดมืด โดยก่อเหตุมาแล้วหลายครั้ง</lead>
<neck></neck>
<body><p>เมื่อเวลา 11.30 น. วันที่ 8 พ.ค. <persName><roleName>ร.ต.ท.</roleName><forename>ชำนาญ</forename> <surname>ก่อเกิด</surname></persName> ร้อยเวร สภ.แหลมฉบัง อ.ศรีราชา จ.ชลบุรี ได้รับแจ้งเหตุลักรถจยย. บริเวณลานจอดรถห้างฯฮาเบอร์มอลล์ แหลมฉบัง จึงนำกำลังตำรวจ และตำรวจอาสา ไปสกัดจับพบผู้ต้องสงสัยกำลังขี่รถจยย.ฮอนด้า คลิก สีดำ ไม่ติดแผ่นป้ายทะเบียน วิ่งมาตามถนนสายหลังเครือสหพัฒน์ เชื่อมกับวัดหนองคล้า และกำลังจะเลี้ยวเข้าไปในหมู่บ้านหนองคล้าใหม่ เจ้าหน้าที่จึงขี่รถไล่ตาม เมื่อคนร้ายเห็นจวนตัวจึงใช้อาวุธปืนขนาด 9 มม. ยิงสกัดหลายนัด กระสุนถูกไหล่ซ้ายของ<persName><roleName>นาย</roleName><forename>ไสว</forename> <surname>ดอกยางแย้ม</surname></persName> ตำรวจอาสาได้รับบาดเจ็บ</p>
<p>เจ้าหน้าที่จึงยิงตอบโต้ไปบ้าง กระสุนถูกคนร้ายจนรถพลิกคว่ำ ทั้ง<persName><roleName>นาย</roleName><forename>ไสว</forename></persName>และชาวบ้านที่ประสบเหตุได้ช่วยกันจับกุมคนร้ายไว้ได้ 2 คน ทราบชื่อคือ<persName><roleName>นาย</roleName><forename>วินัย</forename> <surname>สังข์ประไพ</surname></persName> อายุ 31 ปี คนขับขี่ และ<persName><roleName>นาย</roleName><forename>สวรรค์</forename> <surname>เหล่าวงศ์</surname></persName> คนซ้อนท้ายอายุประมาณ 25 ปี ถูกยิงอาการสาหัส เจ้าหน้าที่ต้องช่วยนำร่างส่ง รพ.แหลมฉบังอินเตอร์ แต่<persName><roleName>นาย</roleName><forename>สวรรค์</forename></persName>ทนพิษบาดแผลไม่ไหว จึงเสียชีวิตในเวลาต่อมา  </p>
<p>สอบสวน<persName><roleName>นาย</roleName><forename>วินัย</forename></persName>ให้การรับสารภาพว่า ตนกับผู้ตายตกงานไปสมัครงานที่ไหนก็ไม่มีใครรับ เนื่องจากสภาวะเศรษฐกิจตกต่ำ จึงหันมาโจรกรรมรถจยย.ปล่อยขายในตลาดมืด ราคาคันละ 5,000-10,000 บาท โดยก่อเหตุมาแล้วหลายครั้งหลายพื้นที่ ก่อนเกิดเหตุตนกับผู้ตายได้ลงมือก่อเหตุลักรถ จยย. บริเวณลานจอดรถของห้างฮาเบอร์มอลล์ แต่เจ้าของรถลงมาพบเสียก่อนจึงร้องให้คนช่วย จึงขี่รถหลบหนี และถูกตำรวจตามล่าจับกุมไว้ได้.
</p></body>
</news>
