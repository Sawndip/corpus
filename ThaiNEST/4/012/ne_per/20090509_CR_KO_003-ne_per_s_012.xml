<teiHeader>
<fileDesc>
<titleStmt>
  <title>แท็กซี่ฮึดสู้โจรจี้ชิงเงินถูกยิงคอปางตาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12249/%e0%b9%81%e0%b8%97%e0%b9%87%e0%b8%81%e0%b8%8b%e0%b8%b5%e0%b9%88%e0%b8%ae%e0%b8%b6%e0%b8%94%e0%b8%aa%e0%b8%b9%e0%b9%89%e0%b9%82%e0%b8%88%e0%b8%a3%e0%b8%88%e0%b8%b5%e0%b9%89%e0%b8%8a%e0%b8%b4%e0%b8%87%e0%b9%80%e0%b8%87%e0%b8%b4%e0%b8%99%e0%b8%96%e0%b8%b9%e0%b8%81%e0%b8%a2%e0%b8%b4%e0%b8%87%e0%b8%84%e0%b8%ad%e0%b8%9b%e0%b8%b2%e0%b8%87%e0%b8%95%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>แท็กซี่ฮึดสู้โจรจี้ชิงเงินถูกยิงคอปางตาย</headline>
<lead>สองรปภ.เมาชักปืนลูกซองจี้ชิงเงินแท็กซี่ โชเฟอร์ฮึดสู้ถูกยิงเจาะคอปางตาย ตำรวจ-ชาวบ้านล้อมจับได้ขณะว่ายน้ำข้ามคลองหนี อีกคนหนีรอดหวุดหวิด ตำรวจแจ้ง 5 ข้อหาหนัก</lead>
<neck></neck>
<body><p>(9พ.ค.) บ่ายวันนี้ <persName><roleName>พ.ต.ท.</roleName><forename>กำจัด</forename> <surname>ชัยนอก</surname></persName> พนักงานสอบสวน (สบ 3) สน.ฉลองกรุง รับแจ้งคนขับรถแท็กซี่ถูกคนร้ายใช้อาวุธปืนยิงได้รับบาดเจ็บสาหัส บริเวณด้านหน้า หจก.อ.สแตนเลส ถ.ซอยท่าเรือ (คุ้มเกล้า 16) แขวงลำปลาทิว เขตลาดกระบัง กทม.หลังรับแจ้งจึงเดินทางไปตรวจสอบพร้อม <persName><roleName>พ.ต.อ.</roleName><forename>ศราวุธ</forename> <surname>จิตต์ระเบียบ</surname></persName> ผกก.สน.ฉลองกรุง <persName><roleName>พ.ต.ท.</roleName><forename>ชวิน</forename> <surname>เกิดสวัสดิ์</surname></persName> รอง ผกก.สส.สน.ฉลองกรุง กำลังตำรวจสายตรวจ และฝ่ายสืบสวน</p>
<p>ที่เกิดเหตุเป็นถนนเปลี่ยวสองข้างทางเป็นป่าหญ้ารก ห่างจากสะพานคลองสี่ประมาณ 500 เมตร พบรถแท็กซี่โตโยต้า รุ่นอัสติส สีส้ม ของสหกรณ์บวรแท็กซี่ ทะเบียน ทว 305 กทม.จอดดับเครื่องยนต์ กระจกรถฝั่งคนขับถูกเปิดทิ้งไว้ ภายในห้องโดยสารมีคราบเลือดติดอยู่ที่เบาะคนขับจำนวนมาก นอกจากนี้ยังพบหัวกระสุนปืนลูกซองตกอยู่ 5 เม็ด จึงรวบรวมไว้เป็นหลักฐาน ส่วนคนขับรถแท็กซี่ทราบชื่อต่อมาคือ <persName><roleName>นาย</roleName><forename>จำปี</forename> <surname>การพันธ์</surname></persName> อายุ 44 ปี อยู่บ้านเลขที่ 92 หมู่ 9 ต.ชุมตาบุง กิ่ง อ.แม่วงศ์ จ.นครสวรรค์ มีบาดแผลถูกยิงด้วยปืนลูกซองสั้นเข้าลำคอฝั่งขวา กระสุนลูกปรายเฉียดไปถูกแขนซ้าย 1 นัด อาการสาหัส เบื้องต้นหน่วยกู้ภัยนำส่งโรงพยาบาลลาดกระบัง</p>
<p>จากการสอบปากคำ <persName><roleName>นาย</roleName><forename>บุญงาม</forename> <surname>ดีจริง</surname></persName> อายุ 36 ปี ช่างเชื่อมของ หจก.อ.สแตนเลส ให้การว่า ขณะทำงานในร้านสังเกตเห็นรถแท็กซี่คันดังกล่าวขับแบบช้าๆมาจอดหยุดรถที่หน้าร้าน ก่อนที่โชเฟอร์จะลดกระจกโผล่หน้าออกมาร้องขอความช่วยเหลือในสภาพเลือดโทรมกาย โดยโชเฟอร์บอกว่า ถูกคนร้ายเป็นชายวัยรุ่น 2 คน ใช้ปืนยิงแล้วชิงทรัพย์เป็นเงินสด 3,100 บาท และโทรศัพท์มือถืออีก 1 เครื่อง หลบหนีไป ตนจึงรีบแจ้งเจ้าหน้าที่ตำรวจให้มาตรวจสอบ</p>
<p> ต่อมา <persName><roleName>พ.ต.อ.</roleName><forename>ศราวุธ</forename></persName> ได้สั่งระดมกำลังตำรวจสายตรวจ ชุดสืบสวน และอาสาสมัครตำรวจบ้าน สน.ฉลองกรุง ช่วยกันปิดล้อมสถานที่ใกล้เคียงที่เกิดเหตุเอาไว้ กระทั่งพบหนึ่งในคนร้ายกำลังว่ายน้ำหลบหนีอยู่ในคลองใกล้สุเหร่าบึงขวาง คลอง 3 ห่างจากจุดเกิดเหตุประมาณ 3 กิโลเมตร ฝ่ายสืบสวนร่วมกับอาสาสมัครตำรวจบ้านจึงช่วยกันติดตามจับกุมตัวมาได้ ทราบชื่อ<persName><roleName>นาย</roleName><forename>บรรเจิด</forename> <surname>อินหาดกรวด</surname></persName> อายุ 23 ปี อยู่บ้านเลขที่ 9 หมู่ 4 ต.สะพานคลี่ อ.บางกระทุ่ม จ.พิษณุโลก พร้อมของกลางปืนลูกซองสั้นไทยประดิษฐ์ เบอร์ 20 กระสุน 2 นัด โทรศัพท์มือถือ และเงินสดทั้งหมดของผู้เสียหาย จากนั้นได้นำตัวมาสอบสวนที่ สน.ฉลองกรุง</p>
<p>จากการสอบสวน <persName><roleName>นาย</roleName><forename>บรรเจิด</forename></persName> ซึ่งอยู่ในสภาพเมาสุรา ให้การรับสารภาพว่า เป็น รปภ.บริษัท พีทเมคเกอร์ จำกัด เข้าเวรอยู่ในหมู่บ้านเทอเรส ซ.ลาดพร้าว 71 ก่อนเกิดเหตุตนและ<persName><roleName>นาย</roleName><forename>สุธรรม</forename></persName> (ไม่ทราบนามสกุล) เพื่อน รปภ.ที่เพิ่งรู้จักกัน 3 วัน ได้นั่งดื่มสุราด้วยกันภายในห้องพักย่านลาดพร้าว เมื่อเมาได้ที่ก็ชักชวนกันไปหาเพื่อนย่านสุวินทวงศ์โดยเรียกแท็กซี่คันดังกล่าวจากหน้าห้องพัก โดยตนเป็นคนบอกเส้นทาง แต่สุดท้ายก็ขับหลงเข้าไปในซอยดังกล่าว ด้วยความมึนเมาและไม่รู้จะทำอย่างไร จึงตัดสินใจชักปืนที่พกมาจี้ชิงทรัพย์คนขับรถ แต่คนขับขัดขืนจึงยิงใส่ 1 นัด ก่อนล้วงเอาเงินสดในกระเป๋าสะพายไป 3,100 บาท และโทรศัพท์มือถือ 1 เครื่อง หนีลงจากรถ ส่วน<persName><roleName>นาย</roleName><forename>สุธรรม</forename></persName>ได้แยกกันหนี ไม่ทราบว่าหนีไปทางไหน</p>
<p>เมื่อถามว่าเหตุใดจึงก่อเหตุรุนแรงขนาดนี้และต้องการนำเงินไปทำอะไร <persName><roleName>นาย</roleName><forename>บรรเจิด</forename></persName> เอาแต่ก้มหน้าก้มตาไม่ยอมตอบคำถามใดๆ</p>
<p><persName><roleName>พ.ต.อ.</roleName><forename>ศราวุธ</forename></persName> กล่าวว่า การจับกุมครั้งนี้ต้องขอขอบคุณประชาชนที่เป็นอาสาสมัครตำรวจบ้านที่เข้ามาช่วยเหลือตำรวจ สน.ฉลองกรุง จับกุมคนร้ายมาได้อย่างทันท่วงที ส่วนตัวผู้ต้องหานั้นได้แจ้งข้อหา พยายามฆ่าผู้อื่น, ร่วมกันชิงทรัพย์, มีอาวุธปืนและเครื่องกระสุนปืนโดยไม่ได้รับอนุญาต, พกพาอาวุธปืนและเครื่องกระสุนปืนไปในทางสาธารณะโดยไม่ได้รับอนุญาต, ยิงปืนในที่สาธารณะโดยไม่มีเหตุอันควร ส่วนคนร้ายที่หลบหนีไปจะรวบรวมพยานหลักฐานขออนุมัติหมายจับและติดตามจับกุมตัวมาดำเนินคดีต่อไป</p></body>
</news>
