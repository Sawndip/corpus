<teiHeader>
<fileDesc>
<titleStmt>
  <title>รวบ18มงกุฎหลอกพักรร.หรูชักดาบ8หมื่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 17:36:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170441  </bibl>
</sourceDesc>
</fileDesc>
</teiHeader>
<news>
<headline>รวบ18มงกุฎหลอกพักรร.หรูชักดาบ8หมื่น</headline>
<lead>เจ้าหน้าที่ตำรวจ สน.ห้วยขวาง จับกุมหนุ่มตระเวนเข้าพักโรงแรมหรูทั่วกรุง แต่ไม่จ่ายเงิน มูลค่าความเสียหายกว่า 8 หมื่นบาท ขณะที่เจ้าหน้าที่พบประวัติเป็น 18 มงกุฎหลอกผู้ปกครองฝากเด็กเข้าโรงเรียนด้วย</lead>
<neck></neck>
<body><p><persName><roleName>นาย</roleName><forename>รัฐศาสตร์</forename> <surname>อรุณกวินชัย</surname></persName> ถูกตำรวจ สน.ห้วยขวาง จับกุมตัวได้บริเวณหน้าโรงแรม สวิสต์โฮเตล เลอร์คองอคอร์ด ย่านรัชดา หลังเจ้าหน้าที่สืบทราบว่า มีพฤติการณ์ เข้าพักในโรงแรมหรูต่างๆ ในพื้นที่กรุงเทพมหานครและต่างจังหวัด แต่ไม่ยอมจ่ายค่าที่พัก โดยล่าสุด <persName><roleName>นาย</roleName><forename>รัฐศาสตร์</forename></persName> ได้เข้าพักที่ โรงแรม เชอราตัน ชะอำ และโกงค่าที่พักไปจำนวน 80,000 บาท เจ้าหน้าที่ได้เข้าค้นห้องพักของผู้ต้องหาพบว่า มีนามบัตรของ <persName><roleName>นาย</roleName><forename>รัฐศาสตร์</forename></persName> อ้างตัวเป็นนักบินของการบินไทย โดย <persName><roleName>นาย</roleName><forename>รัฐศาสตร์</forename></persName> ให้การปฏิเสธอ้างว่าไม่ได้โกงค่าที่พักของโรงแรมต่างๆ โดยทางบ้านมีกิจการขายวัสดุก่อสร้างที่จังหวัดสมุทรปราการและญาติจะให้เงินใช้อยู่เป็นประจำ โดยเจ้าหน้าที่มีหลักฐานว่า<persName><roleName>นาย</roleName><forename>รัฐศาสตร์</forename></persName>โกงค่าที่พักจริงและหมายจับในคดีฉ้อโกงค่าอาหารและค่าที่พักของโรงแรมในหลายท้องที่</p>
<p>อย่างไรก็ตามจากการตรวจสอบประวัติของ <persName><roleName>นาย</roleName><forename>รัฐศาสตร์</forename></persName> เจ้าหน้าที่ยังพบอีกว่า เมื่อปี 2551 เคยมีพฤติการณ์หลอกลวงผู้ปกครองนักเรียนว่า สามารถฝากบุตรหลานให้เข้าเรียนชั้นม. 4 ที่โรงเรียนเตรียมอุดมศึกษาพัฒนาการได้ โดยเรียกรับเงินจำนวนถึง 500,000 บาท ซึ่งได้หลอกลวงเหยื่อมาแล้วรวม 3 ราย</p></body>
</news>
