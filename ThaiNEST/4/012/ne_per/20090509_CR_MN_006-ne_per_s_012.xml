<teiHeader>
<fileDesc>
<titleStmt>
  <title>ตร.บางรัก ชี้ 2 วันสรุปสำนวนชุด ฉก.ปะทะผู้ค้าพัฒนพงษ์  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 15:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051803  </bibl>
</sourceDesc>
</fileDesc>
</teiHeader>
<news>
<headline>ตร.บางรัก ชี้ 2 วันสรุปสำนวนชุด ฉก.ปะทะผู้ค้าพัฒนพงษ์</headline>
<lead>พนักงานสอบสวน สน.บางรัก คาดภายใน 2 วันจะสรุปสำนวนคดีผูค้าย่านพัฒนพงษ์ ปะทะชุดเฉพาะกิจจับสินค้าละเมิดลิขสิทธิ์ กระทรวงพาณิชย์ ได้ ด้านพ่อค้าแม่ค้าที่ถูกทำร้ายร่างกายทยอยเข้าแจ้งความแล้ว 13 ราย ส่วนคนขับรถตู้ที่ได้รับว่าจ้างจากกระทรวงพาณิชย์มาขนสินค้าแล้วถูกทำร้ายเข้าแจ้งความแล้วเช่นกัน</lead>
<neck></neck>
<body><p> วันนี้ (9 พ.ค.) <persName><roleName>พ.ต.ท.</roleName><forename>ชลิก</forename> <surname>สุขวรรณ์</surname></persName> พนักงานสอบสวน (สบ 3) สน.บางรัก เจ้าของคดีพ่อค้าแม่ค้าขายของสินค้าย่านพัฒนพงษ์ ปะทะกับกำลังชุดเฉพาะกิจจับสินค้าละเมิดลิขสิทธิ์ กระทรวงพาณิชย์ เมื่อช่วงหัวค่ำวันที่ 6 พ.ค.ที่ผ่านมา บริเวณซอยพัฒนพงษ์ซอย 1 ถนนสุริยวงศ์ จนทำให้มีผู้ได้รับบาดเจ็บทั้ง 2 ฝ่าย เปิดเผยถึงความคืบหน้าคดีนี้ว่า ขณะนี้ฝ่ายพ่อค้าแม่ค้าขายของย่านพัฒนพงษ์ได้ทยอยเดินทางเข้าแจ้งความร้องทุกข์ พร้อมเข้าให้ปากคำกับพนักงานสอบสวนแล้ว 13 ราย</p>
<p>โดยทั้งหมดได้แจ้งความให้ดำเนินคดีต่อกลุ่มชุดเฉพาะกิจจับสินค้าละเมิดลิขสิทธิ์ กระทรวงพาณิชย์ ในข้อหาร่วมกันลักทรัพย์ ทำให้เสียทรัพย์ และร่วมกันทำร้ายร่างกาย ส่วนฝ่ายชุดเฉพาะกิจที่เข้าไปจับกุมนั้นจนถึงขณะนี้ก็ยังไม่มีการติดต่อประสานเพื่อเข้าให้ปากคำ หรือแจ้งความร้องทุกข์ต่อพนักงานสอบสวนแต่อย่างใด มีเพียง<persName><roleName>นาย</roleName><forename>สิริศักดิ์</forename> <surname>บัวงาม</surname></persName> อายุ 42 ปี คนขับรถตู้ ซึ่งได้รับการว่าจ้างจากเจ้าหน้าที่กระทรวงพาณิชย์ ให้มาขนสินค้าที่ถูกจับกุม แล้วถูกรุมทำร้ายร่างกาย และรถตู้ของตัวเองได้รับความเสียหายได้มาแจ้งให้ดำเนินคดีกับทางกลุ่มพ่อค้าแม่ค้าในข้อหาร่วมกันทำร้ายร่างกาย และทำให้เสียทรัพย์ เพียงคนเดียว</p>
<p> <persName><roleName>พ.ต.ท.</roleName><forename>ชลิก</forename></persName> กล่าวต่อว่า ตนได้ประชาสัมพันธ์ให้บรรดาพ่อค้าแม่ค้าที่ได้รับความเสียหายทราบแล้วว่า สามารถเดินทางเข้าแจ้งความเพื่อขอความเป็นธรรมได้ โดยยืนยันจะให้ความเป็นธรรมกับทั้ง 2 ฝ่าย ตามขั้นตอนของกฎหมาย โดยคาดว่าจะสามารถสรุปสำนวนเสร็จได้ภายใน 2 วัน</p></body>
</news>
