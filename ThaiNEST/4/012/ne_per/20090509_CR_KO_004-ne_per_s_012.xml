<teiHeader>
<fileDesc>
<titleStmt>
  <title>คนร้ายซุกบึ้มหวังสังหารเจ้าหน้าที่ของรัฐ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12248/%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%8b%e0%b8%b8%e0%b8%81%e0%b8%9a%e0%b8%b6%e0%b9%89%e0%b8%a1%e0%b8%ab%e0%b8%a7%e0%b8%b1%e0%b8%87%e0%b8%aa%e0%b8%b1%e0%b8%87%e0%b8%ab%e0%b8%b2%e0%b8%a3%e0%b9%80%e0%b8%88%e0%b9%89%e0%b8%b2%e0%b8%ab%e0%b8%99%e0%b9%89%e0%b8%b2%e0%b8%97%e0%b8%b5%e0%b9%88%e0%b8%82%e0%b8%ad%e0%b8%87%e0%b8%a3%e0%b8%b1%e0%b8%90.html  </bibl>
</sourceDesc>
</fileDesc>
</teiHeader>
<news>
<headline>คนร้ายซุกบึ้มหวังสังหารเจ้าหน้าที่ของรัฐ</headline>
<lead>โจรใต้เหิมหนักลอบวางระเบิดริมถนน ขณะผวจ.นราธิวาส เข้าพื้นที่รณรงค์ชาวบ้านต่อต้านโจรก่อการร้าย โชคดีหน่วยลาดตระเวนตรวจพบก่อนร่วมกู้ระทึกพบเป็นระเบิดแบบเหยียบ</lead>
<neck></neck>
<body><p>(9พ.ค.) เวลา 15.00 น. <persName><roleName>พ.ต.อ.</roleName><forename>นิตินัย</forename> <surname>หลังยาหน่าย</surname></persName> ผกก.สภ.ระแงะ <persName>พ.ท.<forename>ธนิต</forename> <surname>แสงจันทร์</surname></persName> รอง.ผบ.ฉก. 38 นำกำลังตำรวจภูธร ระแงะ พร้อมเจ้าหน้าที่ทหารชุดเฉพาะกิจนราธิวาสที่ 38 และชุดเก็บกู้ทำลายวัตถุระเบิดของหน่วยปฏิบัติการพิเศษ จ.นราธิวาส เข้าตรวจวัตถุต้องสงสัย ถูกฝังไว้ที่ริมถนนบ้านบาโงกูโบ หมู่ 6 ต.บองอ อ.ระแงะ จ.นราธิวาส</p>
<p>หลังรับแจ้งจากชุดลาดตระเวนเดินเท้าทหาร สังกัด ร้อย.ร.15123 หน่วยเฉพาะกิจนราธิวาส 38 ที่นำกำลังทหาร 8 นาย ออกลาดตระ เวนเดินเท้า พบวัตถุต้องสงสัยฝังอยู่ โดยมีสายไฟฟ้ายื่นออกมา เจ้าหน้าที่จึงใช้จอบขุดขึ้นมาตรวจสอบ พบว่าเป็นระเบิดแสวงเครื่องแบบกับเหยียบ บรรจุใส่ไว้ในกล่องเหล็กทรงกลมกว้าง 5 นิ้วยาว 6 นิ้ว น้ำหนักประมาณ 5 กิโลกรัม อยู่สภาพพร้อมใช้งานข้างในประกอบด้วยเศษเหล็กตัดเป็นท่อนยาว 2 นิ้วจำนวนมาก</p>
<p>จึงยึดไว้ตรวจสอบหาลายนิ้วมือแฝงของคนร้าย ซึ่งระเบิดดังกล่าวคนร้ายได้นำมาฝังไว้เพื่อต้องการดักสังหารเจ้าหน้าที่ทหาร ชุดลาดตระเวนเดินเท้า สังกัดร้อย.ร. 15123 ที่นำกำลังเดินเท้าออกลาดตระเวนเป็นประจำทุกวัน เพื่อรักษาความปลอดภัยให้ประชาชนในพื้นที่ แต่เจ้าหน้าที่สังเกตุเห็นเสียก่อน</p>
<p>ผู้สื่อข่าวรายงานว่าก่อนหน้านี้ เมื่อเวลา 14.30 น.วันเดียวกัน <persName><roleName>นาย</roleName><forename>วินัย</forename> <surname>ครุวรรณพัฒน์</surname></persName> ผวจ.นราธิวาส, <persName>นาย<forename>นิพนธ์</forename> <surname>นราพิทักษ์กุล</surname></persName> รอง ผวจ .นราธิวาส และ<persName>นาย<forename>ประคอง</forename> <surname>คงแก้ว</surname></persName> นอภ.ระแงะ และผู้นำศาสนาจากสำนักงานคณะกรรมการอิสลามประจำจังหวัด (กอจ.) นราธิวาส ภายใต้การนำของ<persName>นาย<forename>อับดุลอาซิซ</forename> <surname>เจ๊ะมามะ</surname></persName> รองประธานกอจ.นราธิวาส มาพบปะชาวบ้านผู้นับถือศาสนาอิสลาม ที่มัสยิดเราะห์มานียะห์ บ้านบือนังกือเปาะ หมู่ 5 ต.ตันหยงมัส อ.ระแงะ</p>
<p>ตามโครงการสัจธรรมสัญจร(ดาวะห์สัญจร)เพื่อแนะนำให้ชาวบ้านในหมู่บ้านบือนังกือเปาะ ประมาณ 200 คน เกิดความเข้าใจหลักคำสอนของศาสนาอิสลามที่ถูกต้อง ทั้งนี้เพื่อป้องกันไม่ให้คนร้ายนำหลักศาสนามาบิดเบือนชักจูงและปลุกระดมให้ชาวบ้าน ร่วมเป็นแนวร่วมของขบวนการโจรแบ่งแยกดินแดนเหมือนในอดีตที่ผ่านมา</p>
<p>ทั้งนี้ขณะที่<persName><roleName>นาย</roleName><forename>วินัย</forename></persName> กำลังพบปะเพื่อทำความเข้าใจกับชาวบ้านที่บ้านบือนังกือ เปาะอยู่นั้น <persName><roleName>นาย</roleName><forename>ประคอง</forename></persName> นอภ.ระแงะ ได้รายงานให้<persName><roleName>นาย</roleName><forename>วินัย</forename></persName> ผวจ.นราธิวาส ทราบว่า เมื่อเวลา 15.00 น. ขณะที่ทหาร ร้อย ร.15123 ฉก.นราธิวาส 38 ชุดช่วยราชการ อ.ระแงะ เดินลาดตระเวนบนถนนในหมู่บ้านบาโงกูโบ หมู่ 6 ต.บองอ อ.ระแงะ ได้พบระเบิดแสวงเครื่องชนิดกับเหยียบ บรรจุในท่อเหล็กทรงกลม ยาว 6 นิ้ว เส้นผ่าศูนย์กลาง 5 นิ้ว น้ำหนัก 5 กิโลกรัม จุดชนวนด้วยสลักชนิดเหยียบ ฝังดินอยู่ริมถนน ซึ่งชุดเก็บกู้และทำลายวัตถุระเบิด หน่วยปฏิบัติการพิเศษ (นปพ.) ตำรวจภูธร นราธิวาส เข้าเก็บกู้ไว้ได้อย่างปลอดภัยแล้ว</p></body>
</news>
