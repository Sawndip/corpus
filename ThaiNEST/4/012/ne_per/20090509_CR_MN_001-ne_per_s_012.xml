<teiHeader>
<fileDesc>
<titleStmt>
  <title>จับหนุ่มแสบแต่งชุดนักบินการบินไทยตุ๋นโรงแรมหรู ชักดาบค่าห้อง-อาหาร  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 19:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051827  </bibl>
</sourceDesc>
</fileDesc>
</teiHeader>
<news>
<headline>จับหนุ่มแสบแต่งชุดนักบินการบินไทยตุ๋นโรงแรมหรู ชักดาบค่าห้อง-อาหาร</headline>
<lead>ตำรวจห้วยขวางจับหนุ่มแสบแอบอ้างเป็นนักบินการบินไทยขอเข้าพักตามโรงแรมหรูต่างๆ ก่อนจะชักดาบไม่จ่ายค่าห้อง เผยใช้วิธีหาซื้อชุดนักบินมาใส่ เตรียมนามบัตรไว้พร้อมเพื่อใช้ลดหย่อนค่าห้องพัก ระบุถูกออกหมายจับหลังเข้าพักเชอราตัน ชะอำ แล้วชิ่งหนีค่าห้อง-อาหาร ถึง 80,000 บาท แถมยังมีประวัติเคยหลอกผู้ปกครองเด็กนักเรียนว่าสามารถช่วยฝากลูกหลานเข้าโรงเรียนเตรียมอุดมพัฒนาการได้ แต่ต้องจ่ายมา 5 หมื่น จนมีเหยื่อถูกหลอกไแล้ว 3 ราย</lead>
<neck></neck>
<body><p>เมื่อเวลา 14.00 น.วันนี้ (9 พ.ค.) <persName><roleName>พ.ต.ต.</roleName><forename>ภูเมศ</forename> <surname>อั้งสุวรรณกูล</surname></persName> สว.สส.สน.ห้วยขวาง <persName><roleName>ร.ต.ท.</roleName><forename>เจษฎา</forename> <surname>เจตพร</surname></persName> รอง สว.สส.สน.ห้วยขวาง นำกำลังเจ้าหน้าที่ฝ่ายสืบสวน สน.ห้วยขวาง เข้าจับกุมตัว<persName><roleName>นาย</roleName><forename>รัฐศาสตร์</forename> <surname>อรุณกวินชัย</surname></persName> อายุ 28 ปี อยู่บ้านเลขที่ 246 หมู่ 15 ต.บางเสาธง อ.บางเสาธง จ.สมุทรปราการ ผู้ต้องหาตามหมายจับศาลจังหวัดเพชรบุรี ที่ จ.133/2552 ลงวันที่ 30 เม.ย.52 ในข้อหาฉ้อโกงค่าอาหารและค่าที่พักโรงแรม โดยสามารถจับกุมตัวได้ที่ บริเวณหน้าโรงแรมสวิสโฮเตล เลอ คอนคอร์ท ถนนรัชดาภิเษก แขวงและเขตห้วยขวาง ก่อนจะคุมตัวไปตรวจค้นห้องพักเลขที่ 1931 ชั้นที่ 19 ของโรงแรมดังกล่าว ก็พบนามบัตรของนักบินการบินไทย ระบุชื่อ <persName><roleName>นาย</roleName><forename>รัฐศาสตร์</forename> <surname>แจ่มเจริญชัยนนท์</surname></persName> ชุดสูทเจ้าหน้าที่ของบริษัท การบินไทย และรองเท้าหนัง จึงยึดไว้เป็นหลักฐาน ก่อนควบคุมตัวมาสอบปากคำที่ สน.ห้วยขวาง</p>
<p><persName><roleName>พ.ต.ต.</roleName><forename>ภูเมศ</forename></persName> เปิดเผยว่า การจับกุมครั้งนี้สืบเนื่องจาก <persName><roleName>นาย</roleName><forename>รัฐศาสตร์</forename></persName>ถูกศาลจังหวัดเพชรบุรี ออกหมายจับในข้อหาฉ้อโกง เนื่องได้เข้าไปพักที่โรงแรมเชอร์ราตัน อ.ชะอำ จ.เพชรบุรี แล้วไม่ยอมจ่ายค่าอาหารกับค่าที่พัก รวมเป็นจำนวนเงินทั้งสิ้นจำนวน 80,000 บาท โดยในวันนี้เจ้าหน้าที่ได้รับแจ้งจากเจ้าของโรงแรมสวิส โฮเตล เลอ คอนคอร์ท ว่าพบตัวผู้ต้องหาตามหมายจับมาพักอยู่ภายในโรงแรมจึงนำกำลังไปควบคุมตัวเอาไว้ได้ที่หน้าโรงแรมดังกล่าว</p>
<p><persName><roleName>พ.ต.ต.</roleName><forename>ภูเมศ</forename></persName> กล่าวต่อว่า ผู้ต้องหาได้ก่อเหตุลักษณะนี้ตามโรงแรมชั้นนำหลายแห่ง โดยทุกครั้งจะอ้างตัวเป็นนักบินของบริษัท การบินไทย พร้อมทั้งแต่งตัวคล้ายกับนักบิน นอกจากนี้ยังเคยหลอกลวงผู้ปกครองของเด็กนักเรียนหลายคนว่าสามารถฝากเข้าเรียนโรงเรียนเตรียมอุดมพัฒนาการได้ แต่ต้องเสียค่าใช้จ่ายรายละเกือบ 50,000 บาท ทำให้มีผู้ปกครองหลงเชื่อตกเป็นเหยื่อไปแล้ว 3 ราย ในท้องที่ สน.ประเวศ และจากการตรวจสอบประวัติก็พบว่า ยังถูกออกหมายจับในข้อหาปลอมแปลงเอกสารทางราชการ ในท้องที่ สภ.บางเสาธง จ.สมุทรปราการ อีกด้วย</p>
<p>จากการสอบสวน <persName><roleName>นาย</roleName><forename>รัฐศาสตร์</forename></persName>ให้การรับสารภาพว่าบ้านของตนมีอาชีพค้าวัสดุก่อสร้าง โดยก่อนหน้านี้ตนทะเลาะกับแม่จึงได้หนีออกจากบ้านมาพักตามโรงแรมต่างๆ เมื่อเข้าไปพักได้ซักระยะก็จะหลบหนีออกมาโดยที่ไม่ได้จ่ายเงินแม้แต่บาทเดียว โดยทำมาแล้วหลายครั้ง ส่วนเงินค่าใช้จ่ายรายวันตนจะขอจากยาย ระหว่างนั้นก็ไม่ได้ทำงานอะไร เที่ยวเตร่ไปวันๆ ส่วนชุดนักบินที่ตนใส่อยู่นั้น เป็นชุดที่ใส่ไว้สำหรับเล่นบีบีกัน ไม่ได้ใส่ไปหลอกใคร และนามบัตรที่พบตนทำไว้เล่นๆ</p>
<p>�เรื่องหลอกลวงผู้ปกครองของเด็กนักเรียน 3 คน ว่าสามารถฝากเข้าโรงเรียนเตรียมอุดมพัฒนาการได้นั้น ผมยอมรับว่าทำจริง เนื่องจากต้องการหาเงินใช้จ่ายและเที่ยวเตร่ โดยอาศัยว่าตัวผมเคยเป็นศิษย์เก่าของโรงเรียนเตรียมอุดมพัฒนาการก็เลยนำมาลองแอบอ้างดู� <persName><roleName>นาย</roleName><forename>รัฐศาสตร์</forename></persName> ให้การว่า</p>
<p>ผู้สื่อข่าวรายงานว่า ระหว่างที่เจ้าหน้าที่ฝ่ายสืบสวนเข้าจับกุม<persName><roleName>นาย</roleName><forename>รัฐศาสตร์</forename></persName>นั้น เจ้าตัวยังแต่งกายด้วยชุดของนักบิน มีเข็มกลัดการบินไทยอยู่ที่ปกเสื้อเชิ้ต และที่ไหล่มีบั้งของนักบินติดอยู่ โดยเจ้าตัวไปหาซื้อชุดนักบินและเข็มกลัดมาใช้หลอกลวงโรงแรมต่างๆ ว่าเป็นนักบินของการบินไทย เพื่อเข้าไปพักตามโรงแรมชั้นนำ แล้วจะได้ลดหย่อนค่าที่พัก</p>
<p>อย่างไรก็ตาม จากการตรวจสอบพบว่า <persName><roleName>นาย</roleName><forename>รัฐศาสตร์</forename></persName>เคยเปลี่ยนชื่อมาแล้วถึง 5 ครั้ง โดยชื่อแรกที่ใช้คือ <persName>นาย<forename>ชกาณ</forename> <surname>อรุณกวินชัย</surname></persName> นอกจากนี้ จากการตรวจสอบบัญชีของ<persName><roleName>นาย</roleName><forename>รัฐศาสตร์</forename></persName>ก็พบว่ามีเงินโอนเข้าบัญชีมาเป็นระยะครั้งละหลายแสนบาท จนถึงเกือบ 2,000,000 บาท โดยที่เจ้าตัวยังไม่ยอมรับว่าได้เงินจำนวนดังกล่าวมาอย่างไร ซึ่งเจ้าหน้าจะสอบสวนขยายผลหาที่มาของเงินจำนวนดังกล่าวอีกครั้ง </p></body>
</news>
