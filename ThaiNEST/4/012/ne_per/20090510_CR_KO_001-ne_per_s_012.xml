<teiHeader>
<fileDesc>
<titleStmt>
  <title>พลิกแฟ้มคดีดัง :107 ปี กบฏเงี้ยวเมืองแพร่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090510/12288/%e0%b8%9e%e0%b8%a5%e0%b8%b4%e0%b8%81%e0%b9%81%e0%b8%9f%e0%b9%89%e0%b8%a1%e0%b8%84%e0%b8%94%e0%b8%b5%e0%b8%94%e0%b8%b1%e0%b8%87:107%e0%b8%9b%e0%b8%b5%e0%b8%81%e0%b8%9a%e0%b8%8f%e0%b9%80%e0%b8%87%e0%b8%b5%e0%b9%89%e0%b8%a2%e0%b8%a7%e0%b9%80%e0%b8%a1%e0%b8%b7%e0%b8%ad%e0%b8%87%e0%b9%81%e0%b8%9e%e0%b8%a3%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>พลิกแฟ้มคดีดัง :107 ปี กบฏเงี้ยวเมืองแพร่</headline>
<lead>ทุกวันที่ 25 กรกฎาคมของทุกปี จะมีพิธีวางพวงมาลาสดุดีวีรกรรม<persName><roleName>พระยา</roleName><addName>ไชยบูรณ์</addName></persName> (<persName><forename>ทองอยู่</forename> <surname>สุวรรณบาตร</surname></persName>) ที่อนุสาวรีย์บนถนนยันตรกิจโกศล ต.นาจักร อ.เมือง จ.แพร่ ข้าหลวงเมืองแพร่ที่ถูก "กบฏเงี้ยวเมืองแพร่" ประหารชีวิตเมื่อ 107 ปีก่อน</lead>
<neck></neck>
<body><p>ปฐมบทของเรื่องนี้เกิดเมื่อวันที่ 24 กรกฎาคม 2445 เวลา 7 โมงเช้า เงี้ยวซึ่งมี<persName><forename>พะกาหม่อง</forename></persName>และ<persName><forename>สะลาโปไชย</forename></persName>เป็นหัวหน้าโจร ได้นำสมุนราว 50 คนบุกเมืองแพร่ด้านประตูชัย จู่โจมสถานีตำรวจซึ่งมีกำลังพลอยู่แค่ 12 คน จึงไม่สามารถต้านทานได้ กองโจรเงี้ยวปลดอาวุธตำรวจแล้วพากันโจมตีที่ทำการไปรษณีย์โทรเลข ตัดสายโทรเลข และทำลายอุปกรณ์สื่อสาร ก่อนจะมุ่งหน้าไปบ้านพักข้าหลวงเมืองแพร่ "<persName><roleName>พระยา</roleName><addName>ไชยบูรณ์</addName></persName>" แต่ท่านข้าหลวงได้พาครอบครัวพร้อม<persName><roleName>คุณหญิง</roleName><forename>เยื้อน</forename></persName>ภริยาหลบหนีออกจากบ้านไปก่อนหน้าแล้ว</p>
<p>โจรเงี้ยวจึงบุกปล้นทรัพย์สินและสังหารคนใช้ ทำลายคลังหลวงและกวาดเงินสดไป ปล่อยนักโทษในเรือนจำและติดอาวุธให้บรรดานักโทษ จนมีกำลังสนับสนุนเพิ่มขึ้นเป็น 300 คน ราษฎรเมืองแพร่ต่างตื่นตกใจพากันอพยพไปอยู่นอกเมือง แต่กองโจรประกาศให้อยู่ในความสงบ และยืนยันจะไม่ทำร้ายชาวบ้าน ยกเว้นคนไทยภาคกลางที่มาปกครองเมืองแพร่ ราษฎรบางส่วนจึงเข้าร่วมกับกองโจรเงี้ยว จนมีกำลังเข้มแข็งยิ่งขึ้น</p>
<p><persName><roleName>พระยา</roleName><addName>ไชยบูรณ์</addName></persName>ตรงไปยังคุ้มเจ้าหลวงเมืองแพร่ "<persName><roleName>พระยา</roleName><addName>พิริยวิไชย</addName></persName>" หวังพึ่งกำลังเข้าตีโต้ แต่ได้รับการปฏิเสธเนื่องจากไม่มีทั้งกำลังคนและอาวุธ <persName><roleName>พระยา</roleName><addName>ไชยบูรณ์</addName></persName>จึงหนีออกจากเมืองแพร่ไปทางบ้านมหาโพธิ์ หวังไปขอกำลังจากเมืองอื่นมาปราบปรามในภายหลัง</p>
<p> พอตกสายวันที่ 25 กรกฎาคม กองโจรเงี้ยวก็สามารถยึดเมืองแพร่ได้เบ็ดเสร็จ <persName><forename>พะกาหม่อง</forename></persName>และ<persName><forename>สะลาโปโชย</forename></persName>ตรงไปคุ้มเจ้าหลวง เชิญเจ้าเมืองแพร่ปกครองบ้านเมืองตามเดิม โดยให้เจ้าเมืองแพร่และบุตรหลานทำพิธีถือน้ำสาบาน มี<persName><roleName>พระยา</roleName><addName>พิริยวิไชย</addName></persName>เป็นประธาน ร่วมด้วย<persName><roleName>เจ้า</roleName><addName>ราชบุตร</addName></persName> <persName><roleName>เจ้า</roleName><addName>ไชยสงคราม</addName></persName> และเจ้านายบุตรหลานคนอื่นๆ รวม 9 คน ตกลงว่าจะร่วมกันต่อต้านกองทัพรัฐบาล โดยกองโจรเงี้ยวเป็นกองหน้า ส่วนเจ้าเมืองเป็นกองหลังคอยส่งกำลังสนับสนุน</p>
<p>วันรุ่งขึ้นกองโจรเงี้ยวออกตามล่าข้าราชการฝ่ายไทยและคนไทยภาคกลาง พร้อมประกาศตั้งรางวัลนำจับ<persName><roleName>พระยา</roleName><addName>ไชยบูรณ์</addName></persName>และ<persName><roleName>พระเสนามาตย์</roleName></persName> ยกกระบัตรเมืองแพร่ คนละ 5 ชั่ง วันที่ 27 กรกฎาคม <persName><roleName>พระยา</roleName><addName>ไชยบูรณ์</addName></persName>ซึ่งอดอาหารมา 3 วัน 2 คืน ซ่อนตัวอยู่บนต้นข่อยกลางทุ่งนาใกล้หมู่บ้านร่องอากาศได้ออกจากที่ซ่อนมาขออาหารชาวบ้าน หนานวงศ์ราษฎรบ้านร่องอากาศจึงนำความไปแจ้ง<persName><forename>พะกาหม่อง</forename></persName>เอาเงินรางวัล <persName>พ<forename>ะกาหม่อง</forename></persName>นำกำลังไปล้อมจับและนำตัวกลับเมืองแพร่</p>
<p>ตลอดการเดินทางมีการบังคับขู่เข็ญต่างๆ นานา ขณะที่<persName><roleName>พระยา</roleName><addName>ไชยบูรณ์</addName></persName>ก็ท้าทายให้โจรเงี้ยวฆ่า เมื่อมาถึงร่องกวางเคาโจรเงี้ยวจึงลงมือฆ่า<persName><roleName>พระยา</roleName><addName>ไชยบูรณ์</addName></persName> พร้อมด้วย<persName><roleName>พระเสนามาตย์</roleName></persName> ยกกระบัตรศาล <persName><roleName>หลวง</roleName><addName>วิมล</addName></persName> ข้าหลวงผู้ช่วย <persName><roleName>ขุน</roleName><addName>พิพิธ</addName></persName> ข้าหลวงคลัง และ<persName><roleName>นาย</roleName><forename>เฟื่อง</forename></persName> ผู้พิพากษา <persName><roleName>นาย</roleName><forename>แม้น</forename></persName> อัยการ นายอำเภอ ปลัดอำเภอ และสมุห์บัญชีอำเภอต่างๆ อีกเป็นจำนวนมาก นับเป็นการเข่นฆ่าข้าราชการไทยครั้งใหญ่ในภาคเหนือ ปัจจุบันที่แห่งนี้เป็นที่ตั้งอนุสาวรีย์<persName><roleName>พระยา</roleName><addName>ไชยบูรณ์</addName></persName>ด้วย</p>
<p>ความรุนแรงที่เกิดขึ้นรัฐบาลจึงส่งกองทัพจากเมืองใกล้เคียง ทั้งพิชัย สวรรคโลก สุโขทัย ตาก น่าน และเชียงใหม่เข้าปราบปรามโจรเงี้ยวเมืองแพร่ และมอบหมายให้<persName><roleName>พระยา</roleName><addName>สุรศักดิ์มนตรี</addName></persName> (<persName><forename>เจิม</forename> <surname>แสงชูโต</surname></persName>) ยกทัพหลวงขึ้นไปปราบปรามและสอบสวน โดยให้ถือว่าผู้ปฏิบัติการทั้งหมดเป็นกบฏเรียกว่า "กบฏเงี้ยวเมืองแพร่"</p>
<p>ส่วนกองโจรเงี้ยวเมื่อก่อกบฏสำเร็จก็ไม่ได้ตระเตรียมกำลังป้องกัน กระทั่งวันที่ 1 สิงหาคม 2445 เมื่อทราบข่าวกองทัพรัฐบาลจะยกมาปราบปราม จึงแบ่งกำลังออกเป็น 2 กอง กองหนึ่งนำโดย<persName><forename>สะลาโปไชย</forename></persName>ยกไปขัดตาทัพที่ด้านใต้ ส่วนอีกกองนำโดย<persName><forename>พะกาหม่อง</forename></persName>ยกไปด้านตะวันตกตีนครลำปาง เพื่อใช้เป็นฐานที่มั่น แต่นครลำปางที่รู้ตัวล่วงหน้าได้เตรียมกำลังไว้ป้องกัน เป็นเหตุให้<persName><forename>พะกาหม่อง</forename></persName>พลาดท่าถูกยิงเสียชีวิต ส่วนกองโจรแตกพลัดพรายหายไป</p>
<p>การประหัตประหารของกองทัพฝ่ายรัฐบาลกับเงี้ยวดำเนินไปจนถึงวันที่ 11 สิงหาคม สุดท้ายกองโจรเงี้ยวก็ต้านทานต่อไปไม่ไหว แตกกระจัดกระจายไม่อาจรวมกันได้ติด อีก 3 วันถัดมา<persName><roleName>พระยา</roleName><addName>ศรีสุริยราชวรานุวัตร</addName></persName> (<persName><forename>โพ</forename> <surname>เนติโพธิ์</surname></persName>) ผู้ว่าราชการเมืองพิชัย พร้อมกำลังก็ยึดเมืองแพร่ได้สำเร็จ</p>
<p>ต่อมาเมื่อ<persName><roleName>เจ้าพระยา</roleName><addName>สุรศักดิ์มนตรี</addName></persName>นำทัพหลวงถึงเมืองแพร่ ลงมือไต่สวนความผิด โดยขั้นแรกสั่งจับตัว<persName><forename>หนานวงศ์</forename></persName>มาประหารชีวิต ตามด้วยจับ<persName><addName>พญายอด</addName></persName> ผู้นำกำลังจับ<persName><roleName>หลวง</roleName><addName>วิมล</addName></persName>มาประหารชีวิตตามติดไปอีกหนึ่ง การไต่สวนดำเนินไปตามนโยบายของ<persName><roleName>กรมหลวง</roleName><addName>ดำรงราชานุภาพ</addName></persName> ที่ทรงกำชับไม่ให้ตั้งข้อสงสัยหรือกล่าวหาเจ้าเมืองแพร่และเจ้านายบุตรหลานล่วงหน้า</p>
<p>ทว่าเมื่อการสอบสวนดำเนินไปก็พบหลักฐานต่างๆ ผูกมัดเจ้าเมืองแพร่และเจ้านายบางคน เช่น <persName><roleName>เจ้า</roleName><addName>ราชบุตร</addName></persName> <persName><roleName>เจ้า</roleName><addName>ไชยสงคราม</addName></persName> แต่ก่อนจะชำระความผิด <persName><roleName>เจ้า</roleName><addName>ราชวงศ์</addName></persName>และภริยาเกรงความผิดจึงดื่มยาพิษฆ่าตัวตายเสียก่อน</p>
<p>การกระทำอัตวินิบาตกรรมข้างต้น ส่งผลให้<persName><roleName>เจ้าพระยา</roleName><addName>สุรศักดิ์มนตรี</addName></persName>เกรงว่าจะเป็นการสร้างความเข้าใจผิดว่า รัฐบาลกระทำการรุนแรงต่อเจ้านายเมืองแพร่ ครั้นจะสืบหาพยานต่อไปหลักฐานก็จะผูกมัดเจ้าเมืองแพร่และบุตรหลาน ในที่สุดก็ต้องถูกประหารชีวิตในข้อหากบฏ หากเป็นเช่นนี้ย่อมกระทบกระเทือนใจเจ้านายเมืองเหนือทุกเมือง ด้วยต่างเกี่ยวพันฉันญาติผู้สืบสายราชวงศ์เจ้าเจ็ดตนด้วยกัน ทั้งยังสร้างความสะเทือนใจแก่ราษฎรทั้งหลายในล้านนา</p>
<p>ดังนั้น <persName><roleName>เจ้าพระยา</roleName><addName>สุรศักดิ์มนตรี</addName></persName>จึงหาทางออกอย่างละมุนละม่อม ด้วยการปล่อยข่าวว่าจะมีการจับกุมเจ้าเมืองแพร่และเจ้านาย พอตกดึกเจ้าเมืองแพร่พร้อมคนสนิทก็หลบหนีออกจากเมืองแพร่ โดย<persName><roleName>เจ้าพระยา</roleName><addName>สุรศักดิ์มนตรี</addName></persName>มีคำสั่งลับ มิให้กองทหารที่ตั้งสกัดรอบเมืองขัดขวาง ทำให้การหลบหนีครั้งนี้เป็นไปอย่างสะดวก จนถึงหลวงพระบางอย่างปลอดภัย</p>
<p>เมื่อเจ้าเมืองแพร่หนีไปได้ 15 วัน ถือเป็นการละทิ้งหน้าที่ราชการ เปิดโอกาสให้<persName><roleName>เจ้าพระยา</roleName><addName>สุรศักดิ์มนตรี</addName></persName>ออกคำสั่งถอด<persName><roleName>เจ้า</roleName><addName>พิริยวิไชย</addName></persName>ออกจากตำแหน่งเจ้าเมืองแพร่ อายัดทรัพย์ชดใช้หนี้หลวง ส่วนความผิดฐานร่วมกันก่อกบฏให้ระงับไป ไม่มีการรื้อฟื้นขึ้นอีก สำหรับ<persName><roleName>เจ้า</roleName><addName>พิริยวิไชย</addName></persName>เจ้าเมืองแพร่คนสุดท้าย ได้ใช้ชีวิตบั้นปลายที่หลวงพระบางจนถึงแก่พิราลัย</p>
<p>นับแต่นั้นเป็นต้นมา ทุกวันที่ 25 กรกฎาคมของทุกปีจึงมีพิธีวางพวงมาลาสดุดีวีรกรรม<persName><roleName>พระยา</roleName><addName>ไชยบูรณ์</addName></persName>ตลอดมาจนถึงปัจจุบัน</p>
<p>ปูม 'เงี้ยว'</p>
<p>"เงี้ยว" เป็นชนเผ่าไทชนเผ่าหนึ่งอาศัยอยู่ตามพื้นที่สูงบนเขา บางส่วนย้ายรกรากมาตั้งถิ่นฐานทางภาคตะวันออกของพม่า ดินแดนทางใต้มีพื้นที่ติดต่อกับล้านนาของไทย ปี 2428 อังกฤษเข้ายึดพม่าและรวมเอาดินแดนเงี้ยวไว้กับอินเดีย ตามประวัติศาสตร์เงี้ยวจึงถูกควบคุมโดยชาติใหญ่ๆ ไม่ว่าจะเป็น จีน พม่า หรืออังกฤษ</p>
<p>ตลอดระยะเวลากว่าศตวรรษเงี้ยวจึงต้องกรำศึกสงครามไม่ว่างเว้น ทั้งศึกน้อยศึกใหญ่ ทั้งคะฉิ่น กะเหรี่ยง ตลอดจนรบแย่งชิงอำนาจกันเอง สถานการณ์เริ่มสงบหลังอังกฤษเข้ายึดครอง ขณะเดียวกันก็เริ่มเข้ามาค้าขายกับไทยผ่านพม่าเข้ามาทางภาคเหนือออกหลวงพระบางและยูนนาน กระทั่งมีเงี้ยวบางส่วนตกค้างทำมาหากินอยู่ในประเทศไทย</p>
<p> เวลานั้นภาคเหนือของไทยยังสมบูรณ์ไปด้วยพันธุ์ไม้ บริษัทต่างชาติจากอังกฤษเข้ามาทำธุรกิจค้าไม้ โดยจ้างเงี้ยวเป็นผู้แผ้วถางป่า ต่อมาผู้ครองแคว้นต่างๅ ได้ยุยงให้เงี้ยวแข็งข้อขึ้นเรื่อยๆ</p></body>
</news>
