<teiHeader>
<fileDesc>
<titleStmt>
  <title>กล่องข้าวน้อยฆ่าเพื่อน!! หม่องโมโหหิวฟันกันเองดับสยอง 2 ปากแหว่งอีก 1  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-10 00:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051852  </bibl>
</sourceDesc>
</fileDesc>
</teiHeader>
<news>
<headline>กล่องข้าวน้อยฆ่าเพื่อน!! หม่องโมโหหิวฟันกันเองดับสยอง 2 ปากแหว่งอีก 1</headline>
<lead>คนงานพม่ารับจ้างขนเบียร์ล้อมวงนั่งกินข้าวกัน ขณะที่อีกคนด้วยความหิวจัดมาถึงไม่พูดพร่ำทำเพลงซัดไปหลายจานจนกับข้าวเกือบหมด คนที่กินอยู่ก่อนออกอาการโมโหหิว เข้ามาต่อว่าก่อนคว้าอีโต้ฟันปากจนแหว่ง ต้องวิ่งหนีตายให้เพื่อนบ้านช่วยกันหามส่งโรงพยาบาล ขณะที่เพื่อนคนงานอีกคนสุดซวยพยายามเข้ามาห้ามกลับถูกมือมีดใช้อีโต้ปาดคอหลอดลมขาดดับสยอง ส่วนมือมีดเกิดอาการคลุ้มคลั่งก่อนตัดสินใจปาดคอตัวเองปลิดชีพตายตาม</lead>
<neck></neck>
<body><p>วันนี้ (9 พ.ค.) เมื่อเวลา 13.00 น. <persName><roleName>ร.ต.ท.</roleName><forename>มนตรี</forename> <surname>แก้วรัตน์</surname></persName> ร้อยเวร สภ.บางบัวทอง จ.นนทบุรี รับแจ้งเหตุฆ่ากันตายภายในบ้านเลขที่ 127/124 หมู่ 5 ต.โสนลอย จึงพร้อมด้วย <persName><roleName>พ.ต.อ.</roleName><forename>วิชัย</forename> <surname>เตี๊ยเพชร</surname></persName> ผกก.สภ.บางบัวทอง <persName><roleName>พ.ต.ท.</roleName><forename>ณัฎฐพัฒน์</forename> <surname>ทนงศักดิ์</surname></persName> รอง ผกก.สส. <persName>พ.ต.ท.<forename>ดนัย</forename> <surname>นิยมเดชา</surname></persName> สว.สส. เจ้าหน้าที่มูลนิธิร่วมกตัญญู แพทย์จากสถาบันนิติวิทยาศาสตร์ รีบรุดไปตรวจสอบ</p>
<p>ที่เกิดเหตุเป็นตึกแถว 4 ชั้น 2 คูหา บริเวณชั้นที่ 4 หน้าห้องนอนพบศพ<persName><roleName>นาย</roleName><forename>เวง</forename></persName> อายุ 30 ปี นอนเสียชีวิตในสภาพมีบาดแผลถูกอาวุธมีดปาดที่ลำคอจนเกือบขาด ห่างกันเล็กน้อยมีศพ<persName><roleName>นาย</roleName><forename>ไนย์</forename></persName> อายุ 35 ปี นอนเสียชีวิตโดยที่หน้าอกมีบาดแผลถูกแทงด้วยมีดทำครัวและที่ลำคอยังถูกมีดปาดจนลึกเห็นกระดูก ในมือยังกำมีดไว้แน่น ส่วนที่ปลายเท้ายังพบมีดอีโต้ตกอยู่ 1 เล่ม ส่วนภายในห้องนอนพบชามข้าว สำรับกับข้าวแตกกระจายเกลื่อนห้อง นอกจากนี้ยังมีคนเจ็บนอนพักรักษาตัวอยู่ที่ รพ.บางบัวทอง ทราบชื่อคือ<persName><roleName>นาย</roleName><forename>โท</forename></persName> ไม่ทราบนามสกุล มีบาดแผลถูกฟันที่ปากจนแหว่ง</p>
<p>จากการสอบสวนพยานทราบว่า ตึกแถวดังกล่าวนายจ้างเจ้าของธุรกิจส่งเหล้าเบียร์ได้เช่าไว้ให้ลูกน้องชาวพม่าได้อยู่อาศัยกัน ก่อนเกิดเหตุทั้งหมดได้ตั้งวงกินข้าวกัน ระหว่างนั้น<persName><roleName>นาย</roleName><forename>โท</forename></persName> คนเจ็บได้กินข้าวด้วยความหิวไปหลายชามจนกับข้าวเกือบหมด สร้างความไม่พอใจให้กับ<persName><roleName>นาย</roleName><forename>ไนย์</forename></persName>มือมีดเป็นอย่างมากจึงเกิดการต่อว่าต่อขานโต้เถียงกันอย่างรุนแรง ด้วยความโมโหหิว<persName><roleName>นาย</roleName><forename>ไนย์</forename></persName>จึงใช้มีดอีโต้ฟันเข้าที่ปาก<persName><roleName>นาย</roleName><forename>โท</forename></persName>จนเลือดอาบ ระหว่างนั้นเอง<persName><roleName>นาย</roleName><forename>เวง</forename></persName>เห็นเพื่อนร่วมงานทะเลาะกันจึงเข้าห้ามปรามเลยถูก<persName><roleName>นาย</roleName><forename>ไนย์</forename></persName>ใช้มีดอีโต้ปาดเข้าที่ลำคอจนเกือบขาดเสียชีวิตอย่างน่าอนาถ</p>
<p>ขณะที่<persName><roleName>นาย</roleName><forename>โท</forename></persName>เองก็ตกใจสุดขีดรีบวิ่งหนีลงมาข้างล่างโดยมีชาวบ้านช่วยพาตัวส่ง รพ.บางบัวทอง เป็นเวลาเดียวกันกับที่ทางเจ้าหน้าที่ตำรวจเดินทางมาถึง<persName><roleName>นาย</roleName><forename>ไนย์</forename></persName>มือมีดจึงเกิดอาการคลั่งอย่างหนักตะโกนส่งเสียงอ้อแอ้เป็นภาษาไทยแบบฟังไม่ชัดว่าไม่ให้เจ้าหน้าที่ตำรวจขึ้นมาโดยที่ในมือยังถือมีดทำครัวอีกเล่ม หลังจากเสียงเงียบไปราว 10 นาที เจ้าหน้าที่จึงกรูกันขึ้นไปยังชั้นบนก็พบว่า<persName><roleName>นาย</roleName><forename>ไนย์</forename></persName>มือมีดที่ฆ่าเพื่อนและทำร้ายเพื่อนชาวพม่าได้ใช้อาวุธมีดสังหารตัวเองตายตามไปอีกเป็นศพที่ 2 เบื้องต้นได้มอบศพให้มูลนิธินำส่งสถาบันนิติวิทยาศาสตร์เพื่อดำเนินการต่อไป </p></body>
</news>
