<teiHeader>
<fileDesc>
<titleStmt>
  <title>รวบคู่ขาทอม-ดี้ยัดยาบ้าใส่ถุงพริกแกงซุกกล่องพัสดุฝากรถทัวร์จากเชียงใหม่  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 18:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051818  </bibl>
</sourceDesc>
</fileDesc>
</teiHeader>
<news>
<headline>รวบคู่ขาทอม-ดี้ยัดยาบ้าใส่ถุงพริกแกงซุกกล่องพัสดุฝากรถทัวร์จากเชียงใหม่</headline>
<lead>ตำรวจประชาชื่นตามรวบสองสาวคู่ขาทอมดี้ รอรับยาบ้าจากเอเยนต์เชียงใหม่ ใช้วิธียัดใส่ถุงพริกแกงเผ็ดแล้วซ่อนไว้ในกล่องพัสดุฝากรถทัวร์ลงมาแล้วรอส่งต่อให้ลูกค้ารายย่อยอีกทอดหนึ่ง สารภาพได้ค่าจ้างครั้งละหมื่น แถมขณะจับกุมมีลูกค้าขี่ จยย.มารอรับยา เลยโดนรวบได้อีกสองคน</lead>
<neck></neck>
<body><p>เมื่อเวลา 10.00 น.วันนี้ (9 พ.ค.) <persName><roleName>พ.ต.ท.</roleName><forename>พัฒน์พงศ์</forename> <surname>ทองสาริ</surname></persName> สว.สป.สน.ประชาชื่น ได้รับแจ้งจากสายว่าจะมีกล่องไปรษณีย์ต้องสงสัยว่าภายในจะมียาบ้าซุกซ่อนอยู่ถูกส่งมาจากเชียงใหม่ด้วยวิธีฝากรถทัวร์มาโดยมีปลายทางที่บริษัททัวร์แห่งหนึ่งย่านประชาชื่น โดยระบุชื่อผู้รับ คือ <persName><roleName>น.ส.</roleName><forename>ศิริวรรณ</forename> <surname>นาคำนิน</surname></persName> และผู้ส่ง คือ <persName><roleName>นาย</roleName><forename>อณุชิต</forename> <surname>สงวนชัย</surname></persName> จากนั้นก็ให้ส่งกล่องพัสดุดังกล่าวต่อไปที่ทำการย่อยของบริษัทรถทัวร์ดังกล่าง ซึ่งตั้งอยู่ถนนพระราม 4 แขวงมหาพฤฒาราม เขตบางรัก จึงนำกำลังไปดักซุ่มจับกุมที่ที่ทำการย่อยบริษัทรถทัวร์ดังกล่าว</p>
<p>        ขณะที่เจ้าหน้าที่กำลังดักซุ่มอยู่นั้น พบ <persName>น.ส.<forename>นรินทร์ทิพย์</forename> <surname>โอสถสัมพันธ์สุข</surname></persName> อายุ 25 ปี อยู่บ้านเลขที่ 496/10-11 ถนนพระราม 4 แขวงมหาพฤฒาราม เขตบางรัก ออกมาทางมารับกล่องพัสดุแทน <persName><roleName>น.ส.</roleName><forename>ศิริวรรณ</forename></persName> เจ้าหน้าที่จึงแสดงตัวเข้าทำการตรวจค้น พบยาบ้าจำนวน 385 เม็ด ถูกบรรจุไว้ในถุงสุญญากาศสีฟ้า 2 ถุง และห่อหุ้มด้วยพลาสติกสีดำ โดยมีถุงยาอนามัยสวมทับอีกชั้น ซุกซ่อนไว้ในถึงพริกแกงเผ็ดอีกชั้นหนึ่งจึงยึดไว้เป็นของกลาง จากนั้นเจ้าหน้าที่ได้ขยายผล ก่อนขยายผลเข้าจับกุม <persName><roleName>น.ส.</roleName><forename>ศิริวรรณ</forename> <surname>นาคำนิน</surname></persName> อายุ 18 ปี อยู่บ้านเลขที่ 100 ม.1 ต.กุดน้ำใส อ.พนมไพร จ.ร้อยเอ็ด ได้ในเวลาต่อมา</p>
<p>        จากการสอบสวนเบื้องต้นผู้ต้องหาทั้งสองคนให้การรับสารภาพ โดย <persName><roleName>น.ส.</roleName><forename>ศิริวรรณ</forename></persName> ให้การว่า เคยทำแบบนี้มาแล้วครั้งหนึ่ง ครั้งนี้เป็นครั้งที่สอง ได้ค่าจ้างครั้งละ 10,000 บาท โดยจะมีเอเย่นต์นำยาบ้าใส่กล่องพัสดุฝากมากับรถทัวร์จาก จ.เชียงใหม่ จากนั้นก็จะให้บริษัทรถทัวร์ส่งกล่องพัสดุส่งต่อไปที่ทำการย่อยของบริษัทที่ถนนพระราม 4 ก่อนที่ตนจะบอกให้ <persName><roleName>น.ส.</roleName><forename>นรินทร์ทิพย์</forename></persName> สาวทอมคู่ขา ไปรอรับกล่องพัสดุที่ที่ทำการย่อยดังกล่าว เพื่อรอส่งต่อให้กับลูกค้ารายย่อยอีกทอดหนึ่ง</p>
<p> ต่อมาได้มี<persName>นาย<forename>อิทธิพล</forename> <surname>มั่งษา</surname></persName> อายุ 29 ปี และ<persName>นาย<forename>เอกชัย</forename> <surname>นาชิต</surname></persName> อายุ 23ปี ขี่รถจักรยานยนต์มารอติดต่อขอรับยาบ้าจาก <persName><roleName>น.ส.</roleName><forename>นรินทร์ทิพย์</forename></persName> เจ้าหนี่จึงเข้าจับกุมตัวทั้งสองคนเอาไว้ได้ แต่เบื้องต้นทั้งคู่ให้การว่าจะมาขอซื้อยาบ้าต่อแค่ 10 เม็ด แต่โดนจับเสียก่อน เจ้าหน้าที่จึงแจ้งข้อหามียาบ้าไว้ในความครอบครองเพื่อจำหน่ายโดยผิดกฎหมาย ก่อนนำตัวไปดำเนินคดีต่อไป</p></body>
</news>
