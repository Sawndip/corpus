<teiHeader>
<fileDesc>
<titleStmt>
  <title>จับซุกยาบ้าในพริกแกงฝากรถทัวร์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-10 08:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198622&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับซุกยาบ้าในพริกแกงฝากรถทัวร์</headline>
<lead>เอเย่นต์ซุกซ่อนยาบ้าอย่างดี ห่อหุ้มด้วยน้ำพริกแกง ใส่ถุงสุญญากาศ 2 ชั้น ใใส่ในถุงดำ และยังมีถุงยางอนามัยหุ้มอีกชั้น ใส่กล่องไปรษณีย์ฝากรถทัวร์มาจากเชียงใหม่ ให้มาส่งที่บริษัทรถทัวร์ที่พระราม 4 ตำรวจประชาชื่นสืบทราบ ติดตามมาจนพบหญิงสาวมารับ ตามไปจับขยายผลได้ตัวเอเย่นต์ และลูกค้าที่มารอซื้อยาบ้าอีก 2 คน รับสารภาพว่าทำสำเร็จมาแล้วครั้งหนึ่งติดใจทำเป็นรอบที่สองจึงถูกจับ</lead>
<neck></neck>
<body><p>เมื่อเวลา 10.00 น. วันที่ 9 พ.ค. <persName><roleName>พ.ต.ท.</roleName><forename>พัฒน์พงศ์</forename> <surname>ทองสาริ</surname></persName> สว.สป.สน.ประชาชื่น พร้อมกำลังสืบทราบว่า จะมีกล่องไปรษณีย์บรรจุยาบ้า ถูกส่งมาจาก จ.เชียงใหม่ โดยฝากรถทัวร์มา มีปลายทางที่บริษัททัวร์ในย่านประชาชื่น ระบุชื่อ <persName><roleName>น.ส.</roleName><forename>ศิริวรรณ</forename> <surname>นาคำนิน</surname></persName> เป็นคนรับและผู้ส่งชื่อ <persName><roleName>นาย</roleName><forename>อณุชิต</forename> <surname>สงวนชัย</surname></persName> โดยให้ส่งต่อไปที่ทำการย่อยของบริษัท ที่ถนนพระราม 4 แขวงมหาพฤฒาราม เขตบางรัก จึงนำกำลังไปเฝ้าติดตาม </p>
<p>ต่อมามี <persName><roleName>น.ส.</roleName><forename>นรินทร์ทิพย์</forename> <surname>โอสถสัมพันธ์สุข</surname></persName> อายุ 25 ปี อยู่บ้านเลขที่ 496/10-11 ถนนพระราม 4 แขวงมหาพฤฒาราม มารับของแทน <persName><roleName>น.ส.</roleName><forename>ศิริวรรณ</forename></persName> จึงแสดงตัวขอตรวจค้นกล่องพัสดุดังกล่าว พบยาบ้า 385 เม็ด ซุกซ่อนไว้ในพริกแกง ห่อหุ้มด้วยถุงสุญญากาศสีฟ้า 2 ถุง และห่อหุ้มด้วยพลาสติกสีดำ โดยมีถุงยาง   อนามัยหุ้มเพื่อป้องกั้นการตรวจสอบไว้เป็นชั้นที่ 3 จึงยึดไว้ และขยายผลเข้าจับกุม <persName><roleName>น.ส.</roleName><forename>ศิริวรรณ</forename></persName> ชาว อ.พนมไพร จ.ร้อยเอ็ด ได้ในเวลาต่อมา</p>
<p>จากการสอบปากคำ <persName><roleName>น.ส.</roleName><forename>ศิริวรรณ</forename></persName> ให้การรับสารภาพว่า เคยทำสำเร็จมาแล้วครั้งหนึ่ง ครั้งนี้เป็นครั้งที่สอง ได้ค่าจ้างครั้งละ 10,000 บาท โดยจะมีเอเย่นต์นำยาบ้าใส่กล่องพัสดุฝากมากับรถทัวร์จากเชียงใหม่ ตนก็จะบอกให้ <persName><roleName>น.ส.</roleName> <forename>นรินทร์ทิพย์</forename></persName> ไปรอรับ เพื่อรอส่งต่อให้กับลูกค้ารายย่อย</p>
<p>ต่อมาได้มี <persName><roleName>นาย</roleName><forename>อิทธิพล</forename> <surname>มั่งษา</surname></persName> อายุ 29 ปี และ<persName><roleName>นาย</roleName><forename>เอกชัย</forename> <surname>นาชิต</surname></persName> อายุ 23 ปี ขี่รถจักรยานยนต์มารอติดต่อขอรับยาบ้าจาก <persName><roleName>น.ส.</roleName> <forename>นรินทร์ทิพย์</forename></persName> เจ้าหน้าที่จึงเข้าจับกุมตัวทั้งสองคนเอาไว้ได้ แต่เบื้องต้นทั้งคู่ให้การว่า จะมาขอซื้อยาบ้าต่อแค่ 10 เม็ด แต่โดนจับเสียก่อน เจ้าหน้าที่จึงแจ้งข้อหามียาบ้าไว้ในความครอบครองเพื่อจำหน่ายโดยผิดกฎหมาย ก่อนนำตัวไปดำเนินคดีต่อไป.
</p></body>
</news>
