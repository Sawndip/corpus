<teiHeader>
<fileDesc>
<titleStmt>
  <title>โจรห้องน้ำ! โผล่อีก แอบขโมยกางเกงเหยื่อขณะปลดทุกข์ในห้างดัง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 18:42:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051582  </bibl>
</sourceDesc>
</fileDesc>
</teiHeader>
<news>
<headline>โจรห้องน้ำ! โผล่อีก แอบขโมยกางเกงเหยื่อขณะปลดทุกข์ในห้างดัง</headline>
<lead>หนุ่มปวดท้องไปปลดทุกข์ในห้องน้ำ ห้างดังย่านพระราม 4 โดยถอดกางเกงวางไว้ด้านหลัง กลับถูกคนร้ายขโมยกางเกงโดยไม่รู้ตัว ได้เงินสด 800 บาท โทรศัพท์อีก 1 เครื่อง ตำรวจคาดคนร้ายดักซุ่มอยู่ห้องน้ำข้างเคียง ก่อนปีนและใช้อุปกรณ์เกี่ยวกางเกงไป</lead>
<neck></neck>
<body><p>วันนี้ (8 พ.ค.) เมื่อเวลา 12.30 น.<persName><roleName>นาย</roleName><forename>กสิณ</forename> <surname>คีรีวิชิต</surname></persName> อายุ 24 ปี อยู่บ้านเลขที่ 29 หมู่5 ต.พบพระ อ.พบพระ จ.ตาก ได้เดินทางเข้าแจ้งความต่อ <persName><roleName>ร.ต.อ.</roleName><forename>นิพล</forename> <surname>แท่นรัตน์</surname></persName> พนักงานสอบสวน (สบ 1) สน.ทองหล่อ ว่า ถูกคนร้ายขโมยกางเกงขณะปลดทุกข์ภายในห้องน้ำห้างสรรพสินค้าคาร์ฟูร์ สาขาพระราม 4 แขวงและเขตคลองเตย กทม. โดยทรัพย์สินที่คนร้ายได้เงินไปจำนวน 800 บาท โทรศัพท์มือถือ 1 เครื่อง กุญแจรถกระบะ และเอกสารสำคัญต่างๆ ที่อยู่ภายในกระเป๋าสตางค์</p>
<p><persName><roleName>นาย</roleName><forename>กสิณ</forename></persName>เปิดเผยว่า ตนมีอาชีพเป็นคนขับรถให้กับเจ้านายย่านบางนา เมื่อไม่กี่วันที่ผ่านมาเพื่อนตนที่อยู่ต่างจังหวัดได้เดินทางมาที่กรุงเทพฯ ตนจึงอาสาพาเพื่อนตระเวนขับรถเที่ยว ซึ่งรถยนต์ที่ขับไปนั้นเป็นรถของเพื่อน ก่อนเกิดเหตุตนกับเพื่อนมาเดินซื้อของใช้ภายในห้างคาร์ฟูร์ เพื่อเตรียมตัวก่อนจะเดินทางไปเที่ยวที่ จ.ชุมพร หลังจากที่ซื้อของเสร็จเรียบร้อย ตนและเพื่อนได้นำของไปเก็บไว้ในรถ แต่ตนเกิดปวดท้อง จึงบอกเพื่อนว่าจะไปเข้าห้องน้ำที่บริเวณชั้น 1 ของห้าง เพื่อนๆ จึงพากันข้ามถนนไปเดินที่ห้างโลตัสก่อน</p>
<p><persName><roleName>นาย</roleName><forename>กสิณ</forename></persName>กล่าวต่อว่า ระหว่างที่ตนเข้าไปปลดทุกข์ก็นึกถึงข่าวที่เคยเกิดขึ้นก่อนหน้านี้ว่ามีคนร้ายฉกกางเกงไปจากที่แขวนตรงประตูห้องน้ำจึงไม่แขวนกางเกงไว้บริเวณนั้น โดยนำไปวางกองไว้ที่ด้านหลัง ซึ่งเป็นที่สำหรับวางของ จังหวะที่คนร้ายขโมยกางเกงไปนั้น ตนไม่ได้ยินเสียงอะไรเลย ขณะที่ตนกำลังหันไปกดชักโครกก็พบว่ากางเกงหายไปแล้ว ตนจึงเปิดประตูห้องน้ำออกมาบอกชายที่ทำธุระอยู่ด้านนอกว่าให้เรียก รปภ.ให้หน่อย เนื่องจากถูกขโมยกางเกง รปภ.จึงได้นำกางเกงขาสั้นของห้างมาให้ตนใส่ จากนั้นตนจึงขอยืมโทรศัพท์ รปภ.โทร.หาเพื่อนและเดินทางมาแจ้งความกับตำรวจที่ สน.ทองหล่อ        </p>
<p>�ผมเคยดูข่าวจึงคิดว่าวางกางเกงไว้ด้านหลังคงจะปลอดภัยคนร้ายไม่น่าจะหยิบไปได้ แต่ก็ไม่คิดว่ายังจะถูกขโมยไปอีก โชคดีที่ตนไม่พกเงินสดติดตัวมากนัก ซึ่งผมไม่ได้คาดหวังว่าจะได้ทรัพย์สินคืน แต่เดินทางมาแจ้งความไว้เป็นหลักฐานเท่านั้น� <persName><roleName>นาย</roleName><forename>กสิณ</forename></persName> กล่าว</p>
<p> ด้าน <persName><roleName>ร.ต.อ.</roleName><forename>นิพล</forename></persName> กล่าวว่า หลังจากรับแจ้งความแล้วได้ทำการสอบปากคำผู้เสียหาย และส่งเจ้าหน้าที่ฝ่ายสืบสวนไปตรวจสอบจุดเกิดเหตุพร้อมกับขอดูภาพกล้องวงจรปิดของห้าง แต่เบื้องต้นพบว่าบริเวณห้องน้ำ และจุดใกล้เคียงไม่มีการติดกล้องวงจรปิดไว้ มีเพียงบริเวณทางเข้า-ออกของห้างคาร์ฟูร์เท่านั้น ซึ่งอยู่ไกลจากจุดเกิดเหตุมาก ทั้งนี้ คาดว่าคนร้ายน่าจะปีนบริเวณที่วางของ และใช้บางอย่างเอื้อมไปหยิบเอากางเกงขึ้นมา เนื่องจากผนังที่กั้นระหว่างห้องน้ำแต่ละห้องมีความสูงพอสมควรไม่สามารถใช้มือหยิบได้ อย่างไรก็ตาม จะต้องตรวจสอบภาพจากกล้องวงจรปิดของห้างอย่างละเอียดอีกครั้ง และเรียกพยานแวดล้อมมาสอบปากคำ เพื่อติดตามตัวคนร้ายรายนี้มาดำเนินคดีตามกฎหมายต่อไป </p></body>
</news>
