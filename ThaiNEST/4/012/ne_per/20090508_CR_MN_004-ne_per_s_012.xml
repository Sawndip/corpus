<teiHeader>
<fileDesc>
<titleStmt>
  <title>ปดส.บุกจับนายหน้าหลอกแรงงานลงเรือประมง บังคับไม่ให้ขึ้นฝั่งนานนับปี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 13:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051551  </bibl>
</sourceDesc>
</fileDesc>
</teiHeader>
<news>
<headline>ปดส.บุกจับนายหน้าหลอกแรงงานลงเรือประมง บังคับไม่ให้ขึ้นฝั่งนานนับปี</headline>
<lead>ตำรวจ ปดส.จับกุมนายหน้าค้าแรงงานเถื่อน ตระเวนหลอกเหยื่อย่านหัวลำโพง ขนส่งหมอชิต สายใต้ใหม่ ไปลงเรือประมงเป็นจับกัง โดยไม่ให้ค่าตอบแทนและบังคับไม่ให้ขึ้นฝั่งนานนับปี        </lead>
<neck></neck>
<body><p> วันนี้ (8 พ.ค.) เมื่อเวลา 10.30 น.ที่ บก.ปดส. <persName><roleName>พ.ต.อ.</roleName><forename>สุวิชญ์พล</forename> <surname>อิ่มใจรัชต์</surname></persName> รองผบก.ปดส.พร้อมด้วย <persName><roleName>พ.ต.อ.</roleName><forename>ทินกร</forename> <surname>มั่งคั่ง</surname></persName> ผกก.3 บก.ปดส.เปิดเผยผลการจับกุมตัว <persName><roleName>น.ส.</roleName><forename>สุมาลี</forename> หรือ<addName>แตน</addName> <surname>พุ่มทอง</surname></persName> อายุ 53 ปี อยู่บ้านเลขที่ 926/58 ซอยสี่มิตร ถ.เศรษฐกิจ ต.มหาชัย อ.เมือง จ.สมุทรสาคร ตามหมายจับศาลอาญาที่ 1176/2552 ลงวันที่ 30 เม.ย. 2552 ในความผิดฐานค้ามนุษย์ โดยจับกุมได้เมื่อช่วงเย็นวันที่ 7 พ.ค.ที่ผ่านมา ภายหลังจากที่ก่อนหน้านี้ทางบก.ปดส.ได้ทำการจับกุมผู้ต้องหาที่ตระเวนหลอกลวงแรงงานจากย่านสถานีรถไฟหัวลำโพง สถานีขนส่งหมอชิต สนามหลวง และสถานีขนส่งสายใต้ใหม่ ให้ไปทำงานบนเรือประมงทะเลน้ำลึก โดยไม่ได้รับผลตอบแทนและถูกทำร้ายทุบตีให้ทำงานหนักและบังคับไม่ให้ขึ้นฝั่งนานหลายเดือนหรือนานนับปี</p>
<p>ก่อนสอบปากคำผู้ต้องหาเพื่อขยายผลการจับกุมแก๊งดังกล่าว จนทราบว่า<persName><roleName>นาง</roleName><forename>สุมาลี</forename></persName>มีพฤติการณ์ร่วมกับผู้ต้องหาที่ถูกจับกุมก่อนหน้า ใช้บ้านอีกหลังหนึ่งของ <persName><roleName>น.ส.</roleName><forename>สุมาลี</forename></persName> (บ้านเลขที่926/84) ใน ต.มหาชัย อ.เมือง จ.สมุทรสาครเป็นสถานที่กักขังเหยื่อชั่วคราว ก่อนจะส่งตัวขึ้นเรือประมงหากเหยื่อรายใดขัดขืนก็จะถูกทำร้ายร่างกาย ทั้งนี้ <persName><roleName>น.ส.</roleName><forename>สุมาลี</forename></persName>จะให้ค่าตอบแทนแก่นายหน้าที่สามารถล่อหลวงเหยื่อมาส่ง รายละ 2,000 บาทต่อคน ก่อนจะนำเหยื่อไปขายต่อให้กับผู้ประกอบการหรือเจ้าของเรือประมงที่ท่าเรือใน จ.สมุทรสาคร ราคา 4,000 บาทต่อคน เบื้องต้นจึงควบคุมตัว <persName><roleName>น.ส.</roleName><forename>สุมาลี</forename></persName> ส่งพนักงานสอบสวน บก.ปดส.ดำเนินคดีตามกฎหมายต่อไป</p></body>
</news>
