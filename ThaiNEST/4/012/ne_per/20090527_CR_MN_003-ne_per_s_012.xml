<teiHeader>
<fileDesc>
<titleStmt>
  <title>ชาวสัตหีบร้องถูกญาติ กกต.ขู่หมายหัว หลังแฉเรื่องวิ่งล้มใบแดง!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 18:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059575  </bibl>
</sourceDesc>
</fileDesc>
</teiHeader>
<news>
<headline>ชาวสัตหีบร้องถูกญาติ กกต.ขู่หมายหัว หลังแฉเรื่องวิ่งล้มใบแดง!</headline>
<lead>ชาวบ้านเข้าร้องเรียนสื่อ หลังแฉผู้สมัครนายก อบต.จ่ายเงิน กกต.ล้มคดีใบแดง ต้องถูกข่มขู่เอาชีวิต หนีหัวซุกหัวซุน จำต้องร้องขอความเป็นธรรมให้ผู้หลักผู้ใหญ่ในบ้านเมืองช่วย</lead>
<neck></neck>
<body><p>วันนี้ (27 พ.ค.) เมื่อเวลา 15.30 น.<persName><roleName>นาย</roleName><forename>สาญัณย์</forename> <surname>วัฒนสุข</surname></persName> อายุ 54 ปี ชาวบ้าน ต.สัตหีบ อ.สัตหีบ จ.ชลบุรี ได้เข้าร้องเรียนกับสื่อมวลชน หลังถูกเจ้าหน้าที่ระดับสูงใน กกต.พร้อมพวกข่มขู่ หลังจากที่ได้ทำหนังสือร้องเรียนไปยังสำนักงาน กกต.กรณีเรียกรับเงิน ล้มคดีใบแดงกับผู้สมัครนายก อบต.สัตหีบ อ.สัตหีบ จ.ชลบุรี</p>
<p><persName><roleName>นาย</roleName><forename>สาญัณย์</forename></persName> เปิดเผยว่า เมื่อวันที่ 20 มี.ค.ที่ผ่านมา ได้ทำหนังสือร้องเรียนส่งไปยังสำนักงาน กกต.ว่า มีผู้สมัครนายก อบต.รายหนึ่งใน ต.สัตหีบ วิ่งเต้นล้มคดีหลังถูกให้ใบแดง หมดสิทธิ์ลงสมัครรับเลือกตั้ง โดยภายหลัง ทาง กกต.ก็ได้เชิญตนไปให้ปากคำ ที่สำนักงานผู้ตรวจราชการที่ กทม.โดยสัญญาว่า จะมีการปกปิดเป็นความลับ ซึ่งตนก็ได้ให้การไปตามความเป็นจริงที่ทราบ แต่หลังจากนั้น ก็มีชายคนหนึ่ง ซึ่งเป็นญาติกับเจ้าหน้าที่ กกต.ระดับสูงที่ตนได้ยื่นเรื่องร้องเรียนไปว่า เป็นผู้รับเงินวิ่งเต้นล้มคดีดังกล่าวมาที่บ้านตน พร้อมข่มขู่บังคับให้ตนเปลี่ยนคำให้การเป็นลายลักษณ์อักษร ด้วยความกลัว ตนจึงเขียนตามที่ชายคนดังกล่าวบังคับ</p>
<p> <persName><roleName>นาย</roleName><forename>สาญัณย์</forename></persName> กล่าวต่อว่า หลังจากนั้น ตนได้ไปปรึกษาผู้เชี่ยวชาญด้านกฎหมาย จึงทราบว่า การเปลี่ยนคำให้การนั้นเป็นความผิด จึงได้ทำหนังสือส่งไปยัง กกต.อีกครั้ง ว่า เอกสารดังกล่าวตนถูกขู่บังคับให้เขียน ซึ่งหลังจากนั้นชายคนเดิมก็กลับมาหาตนอีก พร้อมข่มขู่ในเรื่องที่ตนทำหนังสือไปยัง กกต.อีกครั้ง แต่ตนได้ปฏิเสธไป โดยชายคนดังกล่าวก็ข่มขู่อีกว่า ถ้ารู้ว่าตนเป็นคนทำหนังสือจริง หัวตนขึ้นเขียงแน่ ทำให้ตนต้องหลบหนี พร้อมทั้งมาขอความเป็นธรรมดังกล่าว และขอให้หน่วยงานระดับสูงที่เกี่ยวข้องให้เข้ามาตรวจสอบ ซึ่งตนก็ยินดีให้ข้อมูล</p></body>
</news>
