<teiHeader>
<fileDesc>
<titleStmt>
  <title>สยอง!!ผัวหึงโหดฆ่าตัดนม-เฉือนจิ๋มเมีย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12205/%e0%b8%aa%e0%b8%a2%e0%b8%ad%e0%b8%87!!%e0%b8%9c%e0%b8%b1%e0%b8%a7%e0%b8%ab%e0%b8%b6%e0%b8%87%e0%b9%82%e0%b8%ab%e0%b8%94%e0%b8%86%e0%b9%88%e0%b8%b2%e0%b8%95%e0%b8%b1%e0%b8%94%e0%b8%99%e0%b8%a1%e0%b9%80%e0%b8%89%e0%b8%b7%e0%b8%ad%e0%b8%99%e0%b8%88%e0%b8%b4%e0%b9%8b%e0%b8%a1%e0%b9%80%e0%b8%a1%e0%b8%b5%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>สยอง!!ผัวหึงโหดฆ่าตัดนม-เฉือนจิ๋มเมีย</headline>
<lead>ผัวหึงโหดไม่เว้นวันวิสาขะฆ่าเมียรักสุดสยองกรีดหน้า-ตัดนม-แทงเฉือนจิ๋มเหวอะ ก่อนนั่งแต่งศพทั้งคืนอาบน้ำสวมเสื้อให้เรียบร้อยเตรียมเผ่น ชาวบ้านเห็นแจ้งตำรวจรวบทันควัน</lead>
<neck></neck>
<body><p>เหตุการณ์ดังกล่าวถูกเปิดเผยเมื่อเวลา 07.00 น.ของวันที่ 9 พ.ค.<persName><roleName>พ.ต.ท.</roleName> <forename>สันติรักษ์</forename> <surname>ศรีพิบูลย์</surname></persName> สว.เวรสอบสวน สภ.พระพรหม นครศรีธรรมราช รับแจ้งเหตุฆ่ากันตายในบ้านพักหลังร้าน"น้องเมย์ คาราโอเกะ" ไม่มีเลขที่ฝั่งตรงข้ามมหาวิทยาลัยรามคำแหง สาขาวิทยบริการเฉลิมพระเกียรตินครศรีธรรมราช ม.1 ต.ท้ายสำเภา อ.พระพรหม</p>
<p>โดยคนร้ายที่ก่อเหตุนั้นได้พยายามหลบหนีไปขึ้นรถโดยสาร ที่ท่ารถหน้ามหาวิทยาลัยรามคำแหง หลังจากนั้นจึงพร้อมด้วย <persName><roleName>พ.ต.อ.</roleName> <forename>คมศักดิ์</forename> <surname>ตันธนกุล</surname></persName> ผกก. <persName><roleName>พ.ต.ท.</roleName> <forename>วุฒิพงศ์</forename> <surname>ฐิติสโรช</surname></persName> รอง ผกก.สส. <persName><roleName>พ.ต.ท.</roleName> <forename>สมโภชน์</forename> <surname>แก้วนิรมิต</surname></persName> รอง ผกก.ป.กำลังสายตรวจ ชุดสืบสวนแพทย์เวรเข้าทำการตรวจสอบที่เกิดเหตุทันที</p>
<p>เมื่อไปถึงพบชาวบ้านในละแวกใกล้เคียงกับที่เกิดเหตุแจ้งว่า ผู้ที่ก่อเหตุคือ<persName><roleName>นาย</roleName><forename>อำนวย</forename> <surname>บัวฝรั่ง</surname></persName> อายุ 57 ปี ได้เดินหลบหนีไปยังท่ารถหน้ามหาวิทยาลัยรามคำแหง เจ้าหน้าที่จึงติดตามไปพบว่า<persName><roleName>นาย</roleName><forename>อำนวย</forename></persName> กำลังรอรถโดยสาร จึงควบคุมตัวไว้ได้ในสภาพที่ไม่สะทกสะท้าน และยังมีกลิ่นเหล้าโชยฟุ้งมาจากตัว<persName><roleName>นาย</roleName><forename>อำนวย</forename></persName> และสารภาพว่าเป็นผู้ก่อเหตุจริง</p>
<p>ส่วนในที่เกิดเหตุนั้นพบว่า เป็นขนำที่ถูกตกแต่งเป็นที่พักบนที่นอนพบศพ <persName><roleName>นาง</roleName><forename>งามทิพย์</forename> <surname>พีระพงศ์</surname></persName> อายุ 36 ปี อยู่บ้านเลขที่ 1 ม.1 ต.บึงกาญจน์ อ.บึงกาญจน์ จ.หนองคาย สภาพศพมีบาดแผลถูกแทงด้วยอาวุธมีดปลายแหลม เข้าทรวงอก 2 แผล และยังพบว่า เต้านมทั้งสองข้าง ถูกเชือดหัวนมด้านซ้ายขาดหายไป 1 ข้าง ใบหน้าถูกกรีด อวัยวะเพศถูกแทงและถูกปาดเฉือนหายไปส่วนหนึ่ง แต่ทุกบาดแผลนั้นมีร่องรอยการเย็บตกแต่งอย่างหยาบๆ มีกระดาษทิชชู่ ผ้าห่มเปื้อนเลือด ตกอยู่เป็นจำนวนมาก</p>
<p>หลังจากนั้นเจ้าหน้าที่คุมตัว <persName><roleName>นาย</roleName><forename>อำนวย</forename> <surname>บัวฝรั่ง</surname></persName> สามี<persName><roleName>นาง</roleName><forename>งามทิพย์</forename></persName> ซึ่งถูกจับตัวได้ที่ท่ารถสองแถวสายพระพรหม-นคร กลับมาที่เกิดเหตุ และค้นในกระเป๋าของ<persName><roleName>นาย</roleName><forename>อำนวย</forename></persName>พบว่ามีอาวุธมีดปลายแหลมเปื้อนเลือดยาว 8 นิ้ว เจ้าหน้าที่จึงยึดเป็นหลักฐานเบื้องต้น<persName><roleName>นาย</roleName><forename>อำนวย</forename></persName>ได้ให้การรับสารภาพพร้อมทั้งนำชี้ที่เกิดเหตุว่าเป็นผู้ที่ก่อเหตุฆ่า<persName><roleName>นาง</roleName><forename>งามทิพย์</forename></persName> แต่ที่ทำไปเพราะรักมาก เนื่องจาก<persName><roleName>นาง</roleName><forename>งามทิพย์</forename></persName>ภรรยาทำงาน อยู่ร้านคาราโอเกะ และมีชายมาติดพันหลายคน ทำให้ระแวงว่าจะปันใจให้ชายอื่นจึงมีปากเสียงทะเลาะกันเป็นประจำ</p>
<p>“เมื่อคืนที่ผ่านมาร้านคาราโอเกะปิด เนื่องในวันวิสาขบูชา แต่ตนพร้อม<persName><roleName>นาง</roleName><forename>งามทิพย์</forename></persName> ได้ไปซื้อเหล้ามาดื่มกันจนเมา ก่อนจะทะเลาะกันอย่างรุนแรงเรื่องหึงหวง ตนจึงฆ่า<persName><roleName>นาง</roleName><forename>งามทิพย์</forename></persName> จนเสียชีวิตคามือ หลังจากนั้นก็ได้ตกแต่งศพจนสว่าง ก่อนจะหอบเสื้อผ้าเพื่อจะหลบหนี แต่ถูกเจ้าหน้าที่จับกุมตัวไว้ได้ ”</p>
<p><persName><roleName>พ.ต.ท.</roleName><forename>วุฒิพงศ์</forename> <surname>ฐิติสโรจน์</surname></persName> รอง ผกก.สส. เปิดเผยว่า หลังจากที่ทำแผนประกอบคำรับสารภาพเรียบร้อยแล้วพนักงานสอบสวนได้สอบ<persName><roleName>นาย</roleName><forename>อำนาย</forename></persName>อย่างละเอียด โดยผู้ต้องหาให้การรับสารภาพทั้งหมด</p>
<p>ทั้งจากการสอบสวน<persName><roleName>นาย</roleName><forename>อำนวย</forename></persName> ระบุว่า เหตุเกิดตั้งแต่เวลา 17.00 น.ของวันที่8พ.ค.ที่ผ่านมา ทั้งนี้ทราบว่ามีผู้คุมรายหนึ่งมาติดพันภรรยาของเขา อีกทั้งภรรยาเริ่มตีตัวออกห่าง จึงมีปากเสียงทะเลาะวิวาทกัน ซึ่งหลังจากซื้อเหล้ามากินหมดไปหลายขวด จากนั้นได้ลงมือสังหาร<persName><roleName>นาง</roleName><forename>งามทิพย์</forename></persName>ทั้งกรีดท้อง ตัดเต้านม และกรีดเฉือนอวัยวะเพศ</p>
<p>“ หลังจากนั้นเขาเล่าว่า ได้เอาเสื้อผ้าของภรรยาที่เปื้อนเลือดไปซักตากไว้เรียบร้อย ส่วนศพนั้นได้เย็บตกแต่งอย่างดี อาบน้ำศพสวมเสื้อผ้าให้ ก่อนที่เขาจะนอนกอดศพภรรยาเขาตลอดทั้งคืนจนกระทั่งช่วงเช้าจึงจะหลบหนี "</p>
<p>อย่างไรก็ตามหลังเกิดเหตุปรากฎว่าเพื่อน<persName><roleName>นาง</roleName><forename>งามทิพย์</forename></persName>ไปพบขณะที่<persName><roleName>นาย</roleName><forename>อำนวย</forename></persName>เดินออกไปจึงพบว่า<persName><roleName>นาง</roleName><forename>งามทิพย์</forename></persName>เสียชีวิตแล้ว จึงแจ้งตำรวจ ก่อนจะตามไปทันที่ท่ารถจึงจับกุมตัวไว้ได้</p>
<p><persName><roleName>พ.ต.ท.</roleName> <forename>วุฒิพงศ์</forename></persName> กล่าวว่า ตลอดเวลาที่ถูกคุมตัว <persName><roleName>นาย</roleName><forename>อำนวย</forename></persName> บอกว่า ที่เขาทำไปเพราะรักภรรยามาก แต่อย่างไรก็ตามในส่วนของเจ้าหน้าที่ตำรวจต้องคุมตัว และดำเนินคดีไปตามขั้นตอนต่อไป ส่วนศพนั้นได้ติดต่อญาติของ<persName><roleName>นาง</roleName><forename>งามทิพย์</forename></persName>มารับศพไปดำเนินการต่อไปแล้ว</p></body>
</news>
