<teiHeader>
<fileDesc>
<titleStmt>
  <title>ฮึ่มล้างบางพัฒน์พงศ์'อลงกรณ์'อุ้มจนท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-08 09:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198533&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ฮึ่มล้างบางพัฒน์พงศ์'<persName><forename>อลงกรณ์</forename></persName>'อุ้มจนท.</headline>
<lead>ยันทำถูกฏฎหมายตำรวจโบ้ยไม่เกี่ยว</lead>
<neck></neck>
<body><p>ประกาศล้างบางให้สิ้นซาก"<persName><forename>อลงกรณ์</forename></persName>"เดินหน้าลุยสินค้าละเมิดลิขสิทธิ์เผยเตรียมลงพื้นที่พัฒน์พงศ์ด้วยตัวเองยันเหตุปะทะเจ้าหน้าที่ทำถูกต้องตามกฎหมาย ระบุผู้ค้ามีมาเฟียชักใยอยู่เบื้องหลัง เล็งลากคอมาลงโทษ เสนอใช้ ก.ม.ปปง. จับฟอกเงินดัดหลังให้เข็ดหลาบ สั่งเดินหน้าพื้นที่ต่อทุก 2 วัน จ่อคิวบุก “คลองถม-มาบุญครอง-บ้านหม้อ-สะพานเหล็ก” ระลอกหน้า “<persName><addName>มาร์ค</addName></persName>” ไฟเขียว ชี้หากเกินกว่าเหตุก็ต้องมีผู้รับผิดชอบ “<persName><forename>อนุพงษ์</forename></persName>” ยัน “พาณิชย์” ไม่ได้ขอกำลังทหารร่วมจับผู้ค้า “รอง ผบช.น.” สอน มวย “ชุดเฉพาะกิจอลงกรณ์” แจงจับลิขสิทธิ์ต้องแจ้งท้องที่ก่อน ยันชุดเฉพาะกิจไม่มีตำรวจนครบาล แต่มีคนของ กอ.รมน.ร่วมอำนวยการ จับด้วย พร้อมขันนอตเรียกประชุมชุดลิขสิทธิ์ บช.น. เปรย ผกก.บางรัก หากไม่ไหวก็ต้องให้คนอื่นไปช่วยเหลือ</p>
<p>จากกรณีพ่อค้า-แม่ค้าย่านพัฒน์พงศ์ปะทะกลุ่มชายฉกรรจ์กว่า 100 คน ที่อ้างเป็นเจ้าหน้าที่กระทรวงพาณิชย์ ชุดเฉพาะกิจบุกจับกุมสินค้าละเมิดลิขสิทธิ์ ช่วงค่ำวันที่ 6 พ.ค.ที่ผ่านมา บริเวณพัฒน์พงศ์ซอย 1 ถนนสุริยวงศ์ แขวงสุริยวงศ์ เขตบางรัก จนมีผู้บาดเจ็บหัวแตกไปหลายราย โดยชนวนที่เกิดขึ้นเนื่องจากกลุ่มพ่อค้า-แม่ค้าไม่พอใจคู่กรณีไม่ยอมแสดงตัวก่อนปฏิบัติหน้าที่ตามที่ได้เสนอข่าวไปแล้วนั้น</p>
<p>ความคืบหน้า เมื่อเวลา 06.00 น. วันที่ 7 พ.ค. เจ้าหน้าที่ชุดจับกุมและปราบปรามสินค้าละเมิดลิขสิทธิ์ นำตัวผู้ค้าขายสินค้าละเมิดลิขสิทธิ์ส่ง <persName><roleName>พ.ต.ท.</roleName><forename>ชลิก</forename> <surname>สุขวรรณ์</surname></persName> สวส.สน. บางรัก ดำเนินคดีในข้อหาลักลอบจำหน่ายสินค้าละเมิดลิขสิทธิ์ ประกอบด้วย 1.<persName><roleName>นาง</roleName><forename>พรประวี </forename> <surname>การุณ</surname></persName> อายุ 34 ปี 2.<persName><roleName>นาย</roleName><forename>อิทธิพล</forename> <surname>พรหมจรรย์</surname></persName> อายุ 30 ปี 3.<persName><roleName>นาย</roleName><forename>ศุภชัย</forename> <surname>ทองดอนสินธิ์</surname></persName> และ 4.<persName><roleName>นาย</roleName><forename>สุวรรณ</forename> <surname>นันทรัตน์</surname></persName> เบื้องต้นทั้งหมดใช้เงินสดจำนวนคนละ 10,000 บาทประกันตัวไป </p>
<p>ทั้งนี้หลังกลุ่มผู้ค้าทราบว่าอีกฝ่ายได้นำตัวผู้ค้ามาส่งมอบให้กับเจ้าหน้าที่ก็รวมตัวกันเดินทางมาที่โรงพักเพื่อสังเกตการณ์ โดยมีพ่อค้า-แม่ค้า 11 ราย เข้าแจ้งความดำเนินคดีกับเจ้าหน้าที่กระทรวงพาณิชย์</p>
<p>สายวันเดียวกัน <persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี กล่าวถึงเหตุปะทะกันระหว่าง เจ้าหน้าที่ของรัฐและกลุ่มผู้ค้าว่า ตนได้คุยกับ<persName>นาย<forename>อลงกรณ์</forename> <surname>พลบุตร</surname></persName> รมช.พาณิชย์ แล้ว คงต้องมาทบทวนดูว่าวิธีการทำอย่างไรที่จะเข้าไปแล้วไม่ให้เกิดการปะทะกัน แต่ความจำเป็นใน การที่จะต้องเดินหน้าทำตามนโยบายในเรื่องของการปราบปรามสิ่งที่ผิดกฎหมายต้องเดินหน้าต่อไป แต่ถ้ามีการกระทำที่เกินกว่าเหตุ ก็ต้องมีผู้ที่ต้องรับผิดชอบ</p>
<p>ขณะที่ <persName><roleName>พล.อ.</roleName><forename>อนุพงษ์</forename> <surname>เผ่าจินดา</surname></persName> ผบ.ทบ. ให้สัมภาษณ์ถึงที่มีข่าวว่ามีเจ้าหน้าที่ของกองอำนวยการรักษาความมั่นคงภายใน (กอ.รมน.) ร่วมกับเจ้าหน้าที่กระทรวงพาณิชย์ จับผู้ค้าย่านพัฒน์พงศ์  ที่ค้าขายของละเมิดลิขสิทธิ์ว่า ตนไม่ได้รับการร้องขอมาจากเจ้าหน้าที่กระทรวงพาณิชย์ และไม่ได้มีการจัดกำลังเข้าไปร่วม ถ้าหากจะมีก็ไม่แน่ใจว่าจะไปสามารถทำในลักษณะใด ๆ ได้ เพราะต้องให้เจ้าหน้าที่ที่ดูแลด้านกฎหมายเป็นคนดู</p>
<p>ด้าน <persName><roleName>พล.ต.ต.</roleName><forename>วิบูลย์</forename> <surname>บางท่าไม้</surname></persName> รอง ผบช.น. (ฝ่ายป้องกันปราบปราม) กล่าวว่า ได้รับรายงานว่ามี <persName><roleName>พ.อ.</roleName><forename>นรินทร์</forename> <surname>พรรณราย</surname></persName> รอง ผอ.รักษาความมั่นคงภายในกรุงเทพมหานคร ตำแหน่งรองประธานคณะทำงาน ป้องกันและปราบปรามการละเมิดทรัพย์สินทางปัญญา เมื่อถามว่าขั้นตอนการดำเนินการของชุดเฉพาะกิจ<persName><roleName>นาย</roleName><forename>อลงกรณ์</forename></persName>มีตำรวจเข้าไปร่วมจับกุมด้วยหรือไม่ รอง ผบช.น. กล่าวว่า เท่าที่ดูจากรายงานที่เสนอขึ้นมาพบว่ามี <persName><roleName>พ.อ.</roleName><forename>นรินทร์</forename></persName> <persName><roleName>พ.อ.</roleName><forename>รุจน์</forename></persName> <persName><roleName>พ.ท.</roleName><forename>ภูวดิษฐ์</forename></persName> (ไม่ทราบนามสกุล) จาก กอ.รมน.มาร่วมอำนวยการจับ โดยไม่ได้แจ้งท้องที่ หรือ ปศท.ร่วมดำเนินการด้วย</p>
<p>“ในหลักการหากผมจะไปจับในท้องที่ หรือปศท. ผู้เสียหายต้องไปที่ สน.ก่อน เพื่อลงบันทึกประจำวันว่าร้านค้าที่นี่ละเมิดลิขสิทธิ์อะไร จำหน่ายที่ใด เมื่อลงบันทึกประจำวันเสร็จ ก็จะพาตำรวจไปจับกุม และยึดสินค้า โดยจะดูว่ามีสินค้าที่ละเมิดจำนวนเท่าใด หากมีการประสานตำรวจพื้นที่ก่อนเข้าจับกุมก็คงจะไม่มีเหตุการณ์รุนแรงเกิดขึ้น หากผิดก็ยึด ไม่ผิดก็คืนเขาไป รวบไปทั้งหมดแบบนี้เขาก็ต้องต่อต้าน”</p>
<p>ผู้สื่อข่าวถามว่ามีการคาดโทษ <persName><roleName>พ.ต.อ.</roleName> <forename>เอกชัย</forename> <surname>บุญวิสุทธิ์</surname></persName> ผกก.สน.บางรัก หรือไม่ <persName><roleName>พล.ต.ต.</roleName><forename>วิบูลย์</forename></persName> กล่าวว่า ตนได้กำชับให้ดำเนินการให้ปราบปรามสินค้าละเมิดทรัพย์สินทางปัญญา ให้หมดไป หรือให้มีน้อยที่สุด อย่างน้อยต้องควบคุมให้ได้ หากไม่ไหวก็ต้องให้คนอื่นไปช่วยเหลือ</p>
<p>ขณะที่<persName><roleName>นาย</roleName><forename>อลงกรณ์</forename> <surname>พลบุตร</surname></persName> รมช. พาณิชย์ กล่าวว่า เหตุปะทะมีเจ้าหน้าที่ได้รับบาดเจ็บสาหัส 1 คน เจ็บอีก 10 คน เบื้องต้นรับรายงานว่าเจ้าหน้าที่ทำตามกรอบกฎหมาย อย่างไร ก็ตามเพื่อความเป็นธรรมของทุกฝ่ายได้มอบหมายให้ <persName><roleName>พล.ต.ท.</roleName><forename>อัมรินทร์</forename> <surname>เนียมสกุล</surname></persName> ซึ่งเป็นคณะ ทำงานปราบปรามการละเมิดทรัพย์สินทางปัญญาดำเนินการตรวจสอบข้อเท็จจริง หากพบเจ้าหน้าที่ผิดก็พร้อมลงโทษทั้งทางวินัยและอาญา ต้องบอกว่าสินค้าเหล่านี้ทำลายการค้าเสียหายไม่น้อยกว่าปีละ 2-3 แสนล้านบาท</p>
<p>รมช.พาณิชย์  กล่าวต่อว่า หลังจากนี้จะเดินหน้าปราบปรามสินค้าละเมิดลิขสิทธิ์อย่างต่อเนื่อง อีก 2 วันตนจะนำเจ้าหน้าที่ลงพื้นที่ที่พัฒน์พงศ์อีกครั้ง และจะดำเนินการกับพื้นที่  อื่น ๆ เป็นประจำทุก 2 วัน ไม่ว่าจะเป็นมาบุญครอง คลองถม บ้านหม้อ หรือสะพานเหล็ก ซึ่งในการลงพื้นที่เจ้าหน้าที่จะแสดงบัตรก่อนเข้าจับกุมทุกครั้ง ต้องบอกว่าพื้นที่พัฒน์พงศ์เป็นพื้นที่สีแดง มีผู้มีอิทธิพลบงการอยู่เบื้องหลัง ทำให้   มีการขายสินค้าผิดกฎหมายมาก ซึ่งตนจะปราบปรามและสาวลึกให้ถึงตัวการ เพราะการปราบปราม การละเมิดลิขสิทธิ์เป็นวาระแห่งชาติ ไม่ว่าจะเป็นผู้มีอิทธิพลกลุ่มใด เป็นมาเฟีย ผู้รับส่วย มีสีหรือไม่มีสีก็ไม่ละเว้น นอกจากนี้กระทรวงฯ อยู่ระหว่างการแก้ไขกฎหมายลิขสิทธิ์ โดยกำหนดให้ผู้ซื้อสินค้าละเมิดจะต้องมีความผิด ส่วนเจ้าของสถานที่ที่ให้เช่าขายสินค้าละเมิดก็จะต้องมี ความผิดด้วย</p>
<p>ที่รัฐสภา บ่ายวันเดียวกัน <persName><roleName>นาย</roleName><forename>สมศักดิ์</forename> <surname>เตชะรัตนประเสริฐ</surname></persName> “<persName><addName>เสี่ยเจียง</addName></persName>” ผู้บริหารบริษัทสหมงคลฟิล์ม อดีตนายกสมาพันธ์ภาพยนตร์ ไทย พร้อมดาราในสังกัดเดินทางนำช่อดอกไม้มาให้กำลังใจกับนายกรัฐมนตรี ที่รับปัญหาการละเมิดทรัพย์สินทางปัญญาเป็นวาระแห่งชาติ โดยได้มอบผ่าน<persName><roleName>นาย</roleName><forename>อลงกรณ์</forename></persName> ในฐานะประธานคณะกรรมการป้องกันและปราบปรามการละเมิดทรัพย์สินทางปัญหาภาคเอกชน.</p></body>
</news>
