<teiHeader>
<fileDesc>
<titleStmt>
  <title>เผาพระพุทธบาท ชุมชนเกือบร้อยปีราบเป็นหน้ากลอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-09 08:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198564&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เผาพระพุทธบาท ชุมชนเกือบร้อยปีราบเป็นหน้ากลอง</headline>
<lead>เพลิงพิโรธเผาชุมชนร้านค้าเก่าแก่กว่า 80 ปี กลางเมืองพระพุทธบาทนานกว่า 2 ชั่วโมงวอดวาย 30 ห้อง เสียหายหลายล้าน เผยมีคนเห็นประกายไฟเกิดขึ้นในร้านค้าห้องหนึ่ง แล้วโหมลุกลามอย่างรวดเร็ว เนื่องจากสภาพร้านค้าและบ้านพักทั้งหมดเป็นเรือนไม้เก่า ๆ จึงกลายเป็นเชื้อเพลิงอย่างดี คาดสาเหตุมาจากไฟฟ้าลัดวงจร</lead>
<neck></neck>
<body><p>เมื่อเวลา 11.30 น. วันที่ 8 พ.ค. <persName><roleName>พ.ต.ท.</roleName><forename>สมเกียรติ</forename> <surname>เพ็ญศิริสมบูรณ์</surname></persName> สารวัตรเวร สภ.พระพุทธบาท จ.สระบุรี ได้รับแจ้งเหตุเพลิง ไหม้ชุมชนร้านค้าที่สร้างด้วยไม้ 2 ชั้นปลูกติดกันหลายสิบห้อง อายุเก่าแก่กว่า 80 ปี ตั้งอยู่ตรงข้ามหน้าสถานีดับเพลิงพุทธบูชา เขตเทศบาล เมืองพระพุทธบาท จึงรีบไปตรวจสอบพร้อมด้วย<persName><roleName>นาง</roleName><forename>นฤมล</forename> <surname>ปาลวัฒน์</surname></persName> รอง ผวจ.สระบุรี <persName><roleName>พล.ต.ต.</roleName> <forename>อุฬาร</forename> <surname>อเนกบุณญ์</surname></persName> ผบก.ภ.จว.สระบุรี <persName><roleName>พ.ต.อ.</roleName><forename>เชิดชัย</forename> <surname>ศรศิลป์</surname></persName> ผกก. และรถดับเพลิง 20 คัน </p>
<p>ในที่เกิดเหตุพบเพลิงกำลังโหมลุกไหม้ร้านค้าและบ้านพักเรือนไม้ 2 ชั้นอย่างรุนแรง ท่ามกลางชาวบ้านต่างช่วยกันขนข้าวของมีค่า ออกมาวางกองไว้ริมถนนอย่างสับสนอลหม่าน เจ้าหน้าที่จึงระดมฉีดน้ำสกัดเพลิงนานกว่า 2 ชั่วโมง จึงสามารถควบคุมเพลิงให้อยู่ในวงจำกัด จากการตรวจสอบพบเพลิงได้เผาทำลายบ้านเรือนร้านค้าพังเสียหายไปกว่า 30 ห้อง นอกจากนี้ยังมีผู้ได้รับบาดเจ็บ 3 ราย คือ <persName><roleName>นาย</roleName><forename>พรชัย</forename> <surname>วงษ์สังข์</surname></persName> อายุ 36 ปี บาดเจ็บขณะขึ้นไปช่วยดับเพลิง แล้วพลัดตกลงมาจากหลังคาบ้านจนขาขวาหัก <persName><roleName>ด.ญ.</roleName><forename>วราภรณ์</forename> <surname>วงศ์ทอง</surname></persName> อายุ 13 ปี บาดเจ็บถูก ถังแก๊สกระแทกเท้าขณะช่วยขนสิ่งของ และ<persName><roleName>นาง</roleName><forename>จงจิตต์</forename> <surname>สุกทอง</surname></persName> อายุ 59 ปี เป็นลมล้มพับไป ขณะขนของหนีไฟ เจ้าหน้าที่จึงนำตัวส่ง รพ.พระพุทธบาท   </p>
<p>สอบสวนเบื้องต้นทราบว่า ก่อนเกิดเหตุมีคนเห็นประกายไฟเกิดขึ้นที่ร้านค้าห้องหนึ่ง แล้วโหมลุกไหม้ขึ้นมาอย่างรวดเร็ว เนื่องจากสภาพร้านค้าและบ้านพักทั้งหมดเป็นเรือนไม้   เก่า ๆ จึงกลายเป็นเชื้อเพลิงอย่างดี คาดสาเหตุเพลิงไหม้ครั้งนี้มาจากไฟฟ้าลัดวงจร คิดเป็นมูลค่าความเสียหายหลายล้านบาท หลังเกิดเหตุแล้ว<persName><roleName>นาง</roleName><forename>นฤมล</forename></persName> และ<persName><roleName>นาย</roleName><forename>ขจรศักดิ์</forename> <surname>นันทปัญญา</surname></persName> นายกเทศมนตรีเทศบาลเมืองพระพุทธบาท ได้ นำถุงยังชีพทั้งข้าวสาร อาหารแห้ง มามอบให้ผู้ประสบภัย พร้อมทั้งนำเต็นท์มากางสำหรับพักผ่อน รวมทั้งหาอาหารมาบริการเพื่อบรรเทาความเดือดร้อนไปก่อน.</p></body>
</news>
