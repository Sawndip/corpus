<teiHeader>
<fileDesc>
<titleStmt>
  <title>เข้าห้องนํ้าในห้างดังปลดทุกข์โจรย่องฉกกางเกง!  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-09 08:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198567&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เข้าห้องนํ้าในห้างดังปลดทุกข์โจรย่องฉกกางเกง!</headline>
<lead>วางไว้ด้านหลัง-หายไม่รู้ตัวเชิดเงิน-มือถือ-กุญแจรถ"เหยื่อ"ยันระวังแต่ยังพลาด</lead>
<neck></neck>
<body><p>หนุ่มตาก วัย 24 ปี ดวงไม่ดี เข้าห้องน้ำปลดทุกข์ในห้างดัง ย่านพระราม 4 ถูกคนร้ายขโมยกางเกงไปไม่รู้ตัว เชิดเงินสด-มือถือ-กุญแจรถเก๋ง หนีหาย เจ้าตัวเผย ระวังตัวแล้วช่วงถอดกางเกงในห้องน้ำ วางไว้ด้านหลังแต่ยังถูกขโมย ไม่คิดได้ของคืนแต่มาแจ้งไว้เป็นหลักฐาน ตำรวจเร่งสอบปากคำพยานหาตัวคนร้ายแล้ว
เมื่อเวลา 12.30 น. วันที่ 8 พ.ค. <persName><roleName>นาย</roleName><forename>กสิณ</forename> <surname>คีรีวิชิต</surname></persName> อายุ 24 ปี ชาวจ.ตาก ได้เดินทางเข้าแจ้งความต่อ <persName><roleName>ร.ต.อ.</roleName><forename>นิพล</forename> <surname>แท่นรัตน์</surname></persName> พงส.    (สบ1) สน.ทองหล่อ ว่า ถูกคนร้ายขโมยกางเกงขณะเข้าห้องน้ำห้างคาร์ฟูร์ สาขาพระราม 4 แขวงและเขตคลองเตย โดยทรัพย์สินที่คนร้ายได้ไปมีเงินสด 800 บาท โทรศัพท์มือถือ 1 เครื่อง กุญแจรถเก๋งยี่ห้อนิสสัน ทีด้า และเอกสารสำคัญต่าง ๆ ที่อยู่ภายในกระเป๋าสตางค์ โดย<persName><roleName>นาย</roleName><forename>กสิณ</forename></persName> เปิดเผยว่า ตนมีอาชีพเป็นคนขับรถให้กับเจ้านายย่านบางนา เมื่อไม่กี่วันที่ผ่านมาเพื่อนตนที่อยู่ต่างจังหวัดได้เดินทางมาที่กรุงเทพฯ ตนจึงอาสาพาเพื่อนตระเวนขับรถเที่ยวซึ่งเป็นรถของเพื่อน</p>
<p><persName><roleName>นาย</roleName><forename>กสิณ</forename></persName> กล่าวอีกว่า ก่อนเกิดเหตุตนกับเพื่อนมาเดินซื้อของใช้ภายในห้างคาร์ฟูร์ เพื่อ  เตรียมตัวก่อนจะเดินทางไปเที่ยวที่ จ.ชุมพร หลังจากที่ซื้อของเสร็จเรียบร้อย ตนเกิดปวดท้อง จึงบอกเพื่อนว่าจะไปเข้าห้องน้ำที่บริเวณชั้น 1 ของห้าง เพื่อน ๆ จึงพากันข้ามถนนไปเดินที่ห้าง  โลตัสก่อน ระหว่างที่ตนเข้าไปห้องน้ำก็นึกถึงข่าวที่เคยเกิดขึ้นก่อนหน้านี้ว่ามีคนร้ายฉกกางเกงไปจากที่แขวนตรงประตูห้องน้ำ จึงไม่แขวนกางเกงไว้ โดยนำไปวางกองไว้ที่ด้านหลัง ซึ่งเป็นที่สำหรับวางของ จังหวะที่คนร้ายขโมยกางเกงไปนั้น ตนไม่ได้ยินเสียงอะไรเลย ขณะที่ตนกำลังหันไปกดชักโครกก็พบว่ากางเกงหายไปแล้ว</p>
<p>“ผมจึงเปิดประตูห้องน้ำออกมาบอกชายที่ทำธุระอยู่ด้านนอกว่าให้เรียก รปภ.ให้หน่อยเนื่องจากถูกขโมยกางเกง รปภ.จึงได้นำกางเกง  ขาสั้นของห้างมาให้ผมใส่ จากนั้นผมจึงขอยืม  โทรศัพท์ รปภ.โทรฯหาเพื่อนและเดินทางมา แจ้งความกับตำรวจที่ สน.ทองหล่อ ผมเคยดูข่าวจึงคิดว่าวางกางเกงไว้ด้านหลังคงจะปลอดภัยคนร้ายไม่น่าจะหยิบไปได้ แต่ก็ไม่คิดว่ายังจะ ถูกขโมยไปอีก โชคดีที่ผมไม่พกเงินสดติดตัวมากนัก ซึ่งผมไม่ได้คาดหวังว่าจะได้ทรัพย์สิน  คืน แต่เดินทางมาแจ้งความไว้เป็นหลักฐานเท่านั้น” <persName><roleName>นาย</roleName><forename>กสิณ</forename></persName> กล่าว เบื้องต้นตำรวจได้ตรวจสอบกล้องวงจรปิดเพื่อหาภาพคนร้ายแต่จุดที่เกิดเหตุไม่มีกล้องวงจรปิดติดตั้งอยู่ ซึ่งเจ้าหน้าที่จะได้เร่งสอบปากคำพยานบุคคลอื่น ๆ เพื่อหาตัวคนร้ายต่อไป.</p></body>
</news>
