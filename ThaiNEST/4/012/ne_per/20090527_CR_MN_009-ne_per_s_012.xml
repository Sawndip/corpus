<teiHeader>
<fileDesc>
<titleStmt>
  <title>บช.น.โชว์จับสถานบริการเปิดไม่ได้รับอนุญาต 46 ราย  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 15:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059424  </bibl>
</sourceDesc>
</fileDesc>
</teiHeader>
<news>
<headline>บช.น.โชว์จับสถานบริการเปิดไม่ได้รับอนุญาต 46 ราย</headline>
<lead>นครบาลเผยผลการจับกุมกวาดขันสถานบริการระหว่าง ม.ค.-เม.ย. มีตรวจปัสสาวะเพื่อหาสารเสพติด 19,963 ราย จับแหล่งบันเทิงสถานบริการเปิดไม่ได้รับอนุญาต 46 ราย นำเสนอ �ธานี� ทราบต่อไป</lead>
<neck></neck>
<body><p>วันนี้ (27 พ.ค.) ที่กองบัญชาการตำรวจนครบาล <persName><roleName>พล.ต.ต.</roleName><forename>สุพร</forename> <surname>พันธุ์เสือ</surname></persName> รอง ผบช.น.เปิดเผยถึงผลรายงานการจับกุมสถานบริการที่เปิดโดยไม่ได้รับอนุญาต และการกวดขันสถานบริการตามนโยบายจัดระเบียบสังคมให้ <persName><roleName>พล.ต.ท.</roleName><forename>วรพงษ์</forename> <surname>ชิวปรีชา</surname></persName> ผบช.น.ทราบ ตามที่ บช.น. มีคำสั่งให้แต่ละหน่วยปฏิบัติการกวดขันจับกุมสถานบริการที่เปิดดำเนินกิจการเป็นสถานบริการโดยไม่ได้รับอนุญาต และกวดขันตรวจตราสถานบริการตามนโยบายจัดระเบียบสังคม โดยให้หน่วยปฏิบัติรายงานผลการปฏิบัติทุกเดือนตั้งแต่ เม.ย.2550 ว่า ผลการกวดขันตรวจตราสถานบริการตามนโยบายสังคม ภาพรวม ของ บช.น. ระหว่างเดือน ม.ค.-เม.ย.52 มีตรวจปัสสาวะ เพื่อหาสารเสพติด จำนวน 19,963 ราย พบปัสสาวะเป็นสีม่วงรับสารภาพว่าเสพสารเสพติดและดำเนินคดี 22 ราย ปฏิเสธว่าไม่ได้เสพสารเสพติดส่งตรวจพิสูจน์ 1 ราย</p>
<p>ตรวจพบการกระทำความผิดและจับกุมดำเนินคดีข้อหาเปิดสถานบริการโดยไม่ได้รับอนุญาต 36 ราย ข้อหาจำหน่ายสุราเกินเวลาที่กฎหมายกำหนด และไม่ได้รับอนุญาต 536 ราย ข้อหาไม่ตรวจบัตร ไม่พกบัตรที่ใช้ในการเข้าใช้สถานบริการ 1,377 ราย ข้อหาเกี่ยวกับการค้ามนุษย์ การค้าประเวณี 111 ราย ยอดกำลังเจ้าหน้าที่ตำรวจที่ใช้ในการตรวจสถานบริการ รวมทั้งสิ้น 2,040 นาย การจับกุมสถานบริการเปิดโดยไม่ได้รับอนุญาตของ บช.น. ประจำปี 2552 เดือน ม.ค. 11 ราย ก.พ. 9 ราย มี.ค. 23 ราย เม.ย. 3 ราย รวม 46 ราย</p>
<p>อย่างไรก็ตาม <persName><roleName>พล.ต.ต.</roleName><forename>สุพร</forename></persName> กล่าวว่า ผลการจับกุมและกวดขันสถานบริการ บช.น.จะนำเสนอให้ <persName><roleName>พล.ต.อ.</roleName><forename>ธานี</forename> <surname>สมบูรณ์ทรัพย์</surname></persName> รอง ผบ.ตร.จะเดินทางมาตรวจเยี่ยมและให้นโยบายการทำงานหลังจากได้รับมอบหมายให้รับผิดชอบควบคุมการปฏิบัติงานของ บช.น.ในวันที่ 28 พ.ค. เวลา 09.30 น. ณ ห้องประชุมใหญ่ บช.น. โดย บช.น.เรียกนายตำรวจตั้งแต่ระดับ ผกก.ทุก สน.ขึ้นไปมาร่วมประชุมบริหาร รับทราบนโยบายผู้บังคับบัญชา โดยเฉพาะในเรื่องอบายมุข หลังจากที่<persName><roleName>นาย</roleName><forename>ชูวิทย์</forename> <surname>กมลวิศิษฎ์</surname></persName> อดีตรองหัวหน้าพรรคชาติไทย บุกมายื่นหนังสือให้ บช.น.ตรวจสอบสถานบริการที่เปิดผิดประเภทกว่า 200 ร้านทั่ว กทม. เมื่อ 20 พ.ค.ที่ผ่านมา</p></body>
</news>
