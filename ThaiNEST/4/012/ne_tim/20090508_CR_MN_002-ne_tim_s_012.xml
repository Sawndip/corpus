<teiHeader>
<fileDesc>
<titleStmt>
  <title>ที่ปรึกษา ผบ.ตร.จวกชุด ฉก.�อลงกรณ์� ป่าเถื่อน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 16:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051606  </bibl>
</sourceDesc>
</fileDesc>
</teiHeader>
<news>
<headline>ที่ปรึกษา ผบ.ตร.จวกชุด ฉก.�อลงกรณ์� ป่าเถื่อน!</headline>
<lead>ที่ปรึกษา ผบ.ตร.จวก กระทรวงพาณิชย์ แก้ไขปัญหาไม่ถูกที่ จับแต่พวกปลาซิวปลาสร้อย ไม่ยอมจับตัวผู้ผลิต กรณีปราบผู้ค้าละเมิดลิขสิทธิ์ที่ย่านพัฒนพงษ์ ชี้ เป็นการกระทำที่ป่าเถื่อน หวังเพียงสร้างผลงานเป็นรายวัน ระบุ การแก้ปัญหาให้ได้ผลทุกฝ่ายต้องอยู่ได้        </lead>
<neck></neck>
<body><p>วันนี้ (8 พ.ค.) นายเสรี สุวรรณภานนท์ อดีต ส.ว.กทม.ในฐานะที่ปรึกษาผู้บัญชาการตำรวจแห่งชาติ (ผบ.ตร.) เปิดเผยถึงเหตุการณ์ที่ชุดเฉพาะกิจ กระทรวงพาณิชย์ เข้าจับผู้ขายสินค้าละเมิดลิขสิทธิ์ย่านพัฒนพงษ์ จนเกิดความขัดแย้งกับกลุ่มพ่อค้าแม่ค้า ว่า เป็นการแก้ปัญหาที่ปลายเหตุ เพราะคนที่กระทำผิดจริงๆ คือ คนที่ผลิต แต่กลับไม่เห็นกระทรวงพาณิชย์เอาจริงเอาจังปราบปรามกลุ่มผู้ผลิตเหล่านี้ เอาแต่จับพวกปลาซิวปลาสร้อย ที่เป็นพ่อค้าแม่ค้า เพื่อสร้างผลงานรายวันมากกว่าจะแก้ปัญหาที่แท้จริง เรื่องการขายสินค้าละเมิดลิขสิทธิ์เจ้าหน้าที่บ้านเมืองก็รู้ แต่ก็ปล่อยให้ทำกันมานาน เพราะมีผลประโยชน์อยู่เบื้องหลัง และยิ่งช่วงนี้เป็นยุคข้าวยากหมากแพง ประชาชนต้องเดือดร้อนกับภาวะวิกฤตเศรษฐกิจอยู่แล้ว การแก้ปัญหายิ่งต้องค่อยเป็นค่อยไป ไม่ใช่พอมามีอำนาจแล้วก็ลืมคำโฆษณาหาเสียงที่ว่า ประชาชนต้องมาก่อน</p>
<p> ที่ปรึกษา ผบ.ตร.กล่าวต่อว่า การดำเนินการกับผู้กระทำผิดเป็นเรื่องที่ควรอยู่แล้ว แต่การปราบปรามที่ถึงกับเลือดตกยางออกมันไม่ป่าเถื่อนไปหน่อยหรือ ผู้รับผิดชอบอย่าแก้ปัญหาในลักษณะที่ว่า แก้เพื่อให้ได้แก้ แต่ต้องแก้แล้วให้ได้ผล และทุกฝ่ายอยู่ได้ รวมถึงการยึดสินค้าของกลาง ก็ควรแยกแยะว่าสินค้าได้ละเมิดลิขสิทธิ์ และสินค้าใดที่ไม่ผิดกฎหมาย ไม่ใช่เหมารวมรวบไปหมด ซึ่งตรงนี้ชาวบ้านเขามีสิทธิ์ต่อสู้ทางกฎหมายเพื่อปกป้องสิทธิ์ของเขาได้</p></body>
</news>
