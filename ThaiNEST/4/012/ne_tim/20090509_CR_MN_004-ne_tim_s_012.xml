<teiHeader>
<fileDesc>
<titleStmt>
  <title>ตร.ตั้งจุดตรวจเข้ม เส้นทางชุมนุมเสื้อแดงพรุ่งนี้  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-09 13:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051793  </bibl>
</sourceDesc>
</fileDesc>
</teiHeader>
<news>
<headline>ตร.ตั้งจุดตรวจเข้ม เส้นทางชุมนุมเสื้อแดงพรุ่งนี้</headline>
<lead>ผบช.น.เผยได้เตรียมความพร้อมมาตรการรักษาความปลอดภัย ตั้งด่านตรวจค้นอาวุธเข้มงวด 3 จุด �แจ้งวัฒนะ-งามวงศ์วาน-ดอนเมือง� ซึ่งเป็นเส้นทางผ่านไปยังวัดไผ่เขียว สถานที่ชุมนุม นปช.พรุ่งนี้อย่างเต็มที่ จับตาด้านการข่าวขณะนี้ยังไม่พบมือที่สามจะฉวยโอกาสป่วน</lead>
<neck></neck>
<body><p> วันนี้ (9 พ.ค.) พล.ต.ท.วรพงษ์ ชิวปรีชา ผู้บัญชาการตำรวจนครบาล กล่าวว่า กองบัญชาการตำรวจนครบาลได้เตรียมความพร้อมในการวางแผนรักษาความปลอดภัยการจัดชุมนุมของกลุ่มแนวร่วมประชาธิปไตยต่อต้านเผด็จการแห่งชาติ (นปช.) ที่ลานใกล้วัดไผ่เขียว ย่านดอนเมืองแล้ว ซึ่งเชื่อว่าจะเป็นการชุมนุมที่สงบและไม่มีการเคลื่อนขบวน โดยตำรวจจะเน้นการรักษาความปลอดภัย การอำนวยความสะดวกด้านการจราจร และการเฝ้าติดตามด้านการข่าว โดยช่วงบ่ายวันนี้ จะลงพื้นที่เพื่อตรวจสอบความพร้อมอีกครั้ง</p>
<p>  พล.ต.ท.วรพงษ์ กล่าวต่อไปว่า สำหรับมาตรการรักษาความปลอดภัย ทางกองบังคับการตำรวจนครบาล 2 ในฐานะเจ้าของพื้นที่รับผิดชอบได้สั่งเตรียมกำลังตำรวจ 3 กองร้อย ประมาณ 450 นาย เพื่อดูแลรักษาความปลอดภัย พร้อมสั่งตั้งด่านตรวจค้นอาวุธอย่างเข้มงวด 3 จุด ในบริเวณถนนแจ้งวัฒนะ ถนนงามวงศ์วาน และหน้าสำนักงานเขตดอนเมือง</p>
<p>ทั้งนี้ เบื้องต้นจากการประเมินคาดว่าจะมีกลุ่ม นปช.เข้าร่วมประมาณ 20,000 คน ส่วนการติดตามเฝ้าระวังด้านการข่าวยังไม่พบการเคลื่อนไหวของมือที่ 3 ที่จะฉวยโอกาสสร้างสถานการณ์แต่อย่างใด</p></body>
</news>
