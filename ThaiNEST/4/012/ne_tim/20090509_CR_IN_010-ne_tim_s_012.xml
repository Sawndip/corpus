<teiHeader>
<fileDesc>
<titleStmt>
  <title>รวบ2ไกด์ค้ายาไอซ์ย่านรัชดายึดยากว่าลบ.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 07:31:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170415  </bibl>
</sourceDesc>
</fileDesc>
</teiHeader>
<news>
<headline>รวบ2ไกด์ค้ายาไอซ์ย่านรัชดายึดยากว่าลบ.</headline>
<lead>ตำรวจรวบ 2 เครือข่ายยาเสพติดสารภาพทำงานเป็นไกด์ พร้อมยาไอซ์ 400 กรัม มูลค่ากว่า 1 ล้านบาท ขณะเตรียมส่งยาให้วัยรุ่นย่านรัชดา โดยยัดยาใส่ไว้ในลูกโป่ง</lead>
<neck></neck>
<body><p>ที่ศูนย์สืบสวนนครบาล พ.ต.อ.ธัมรงค์ วงศ์แป้น ผกก.ศส.บช.น. พ.ต.ท.อรรถพร สุริยเลิศ รอง ผกก.ศส.บช.น. แถลงผลการจับกุม นายเชาวเลิศ หรือ ตี๋ ธิเนตร อายุ 31 ปี อยู่บ้านเลขที่ 338/358 ซ.ลาดพร้าว 87 แขวงและเขตวังทองหลาง กรุงเทพมหานคร และ นายชาญชัย สันต์ธนะวานิช อายุ 32 ปี อยู่บ้านเลขที่ 212/144 ถงเพชรเกษม แขวงวัดท่าพระ เขตบางกอกใหญ่ กรุงเทพมหานคร พร้อมของกลาง ยาไอซ์ น้ำหนัก 400 กรัม มูลค่าประมาณ 1.2 ล้านบาท รถยนต์โตโยต้า วีออส สีดำ ทะเบียน ษย 4046 กทม. 1 คัน โดยสามารถจับกุมผู้ต้องหาทั้ง 2 ได้ที่ หน้า บารอนแมนชั่น เลขที่ 544/1 ซอยอยู่เจริญ แยก 9 รชดาภิเษกซอย 3 แขวงและเขตดินแดง กทม.</p>
<p>พ.ต.อ.ธัมรงค์ กล่าวว่า เจ้าหน้าที่ฝ่ายสืบสวนสืบทราบว่าทั้ง 2 มีพฤติกรรมค้ายาไอซ์ โดยขนยาเข้ามาจากประเทศเพื่อนบ้าน มาขายแก่นักท่องเที่ยวตามสถานบันเทิงย่านรัชดา และทราบว่าจะมีการนัดส่งยาเสพติดกัน จึงวางแผนจับกุม โดยจัดกำลังซุ่มโป่งอยู่บริเวณจุดเกิดเหตุ กระทั่งเวลา<time when="13:00:00"><offset>ประมาณ</offset> 13.00 น.</time> เจ้าหน้าที่พบนายชาญชัย ขับรถเก๋งคันดังกล่าวมาจอดหน้าบารอนแมนชั่น ต่อมานายเชาวเลิศ ได้ถือถุงกระดาษสีดำเดินมาขึ้นรถ เจ้าหน้าที่จึงแสดงตัวเข้าขอตรวจค้น พบยาไอซ์บรรจุในถุงพลาสติกไสสี หุ้มทับด้วยลูกโป่ง จำนวน 3 ลูกน้ำหนัก 300 กรัม และเมื่อควบคุมตัว นายเชาวเลิศ ไปค้นที่ห้องพักเลขที่ 506 ชุณหวัฒน์อพาร์ทเม้น ซึ่งอยู่ใกล้กัน เจ้าหน้าที่พบยาไอซ์อีก 100 กรัมซุกอยู่ในลิ้นชักโต๊ะ จึงคุมตัวผู้ต้องหาทั้ง 2 พร้อมของกลางส่งเจ้าหน้าที่ ปส. เพื่อขยายผลถึงขบวนการค้ายารายนี้ต่อไป</p>
<p>นายเชาวเลิศ ให้การรับสารภาพ ว่าทำงานเป็นไกด์ พูดได้ 3 ภาษาคือภาษาไทย ภาษาจีนกลาง และภาษาจีนยูนนาน ได้ค่าแรงวันละ 800 บาท และยังได้เปอร์เซ็นต์จากร้านค้าที่พานักท่องเที่ยวไปซื้อของอีก แต่เนื่องจากติดเฮโรอีนอย่างหนัก เงินจึงไม่พอใช้ และรู้จักกับเพื่อนที่ค้ายาไอซ์ จึงคิดจะขายยา ไอซ์ให้นักเที่ยวย่านสถานบันเทิงรัชดา ซึ่งราคาจะอยู่ที่ประมาณกรัมละ 2.5 - 3 พันบาท ส่วนยาไอซ์นั้นจะมีผู้หญิงมาส่งให้อีกทอดหนึ่ง และที่ต้องใส่ในลูกโป่งเพื่อกันน้ำเข้า เพราะในการขนยามานั้นจะมีการยัดมาในทวารหนัก หรือหากเป็นผู้หญิงก็จะยัดมาในอวัยวะเพศ 
</p></body>
</news>
