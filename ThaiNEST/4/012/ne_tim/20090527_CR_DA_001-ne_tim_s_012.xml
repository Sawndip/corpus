<teiHeader>
<fileDesc>
<titleStmt>
  <title>รถคว่ำ 'เดวิธ อินธี' หวิดดับ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 12:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200339&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>รถคว่ำ 'เดวิธ อินธี' หวิดดับ</headline>
<lead></lead>
<neck></neck>
<body><p>วันนี้(27 พ.ค.) ผู้สื่อข่าวรายงานว่า เมื่อเวลา <time when="05:00:00">05.00 น.</time> ที่ผ่านมา ร.ต.ท.พนม พิลา ร้อยเวรสภ.เมือง นครพนม รับแจ้งมีรถยนต์เกิดอุบัติเหตุพลิกคว่ำ บริเวณถนนทางเข้าหมู่บ้านดอนม่วง ต.ท่าค้อ อ.เมือง จ.นครพนม จึงรุดไปตรวจสอบพร้อมหน่วยกู้ชีพโรงพยาบาลนครพนม</p>
<p>ที่เกิดเหตุพบรถเก๋งยี่ห้อโตโยต้า คัมรี สีดำ หมายเลขทะเบียน สส- 3607 กทม. ในสภาพหงายท้อง หลังคายุบ พบผู้บาดเจ็บคือ นายเดวิด อินธี อายุ 34 ปี นักร้องชื่อดังลูกครึ่ง สังกัดค่ายรถไฟดนตรี และนายโสภณ ส่องทอง อายุ 30 ปี ญาติที่นั่งรถมาด้วย ซึ่งทั้งสองได้รับบาดเจ็บเล็กน้อย เจ้าหน้าที่จึงนำตัวส่งโรงพยาบาลนครพนม</p>
<p>โดนนายเดวิธ เล่าว่า ขับรถมาจากกรุงเทพฯ เพื่อเยี่ยมมารดาที่บ้านนาหลวง ต.ท่าค้อ อ.เมือง จ.นครพนม ซึ่งก่อนเกิดเหตุได้มีฝนตกหนัก เมื่อมาถึงทางโค้ง รถเกิดเสียหลักพลิกคว่ำลงข้างทาง แต่ตอนนั้นยังมีสติ จึงได้พากันออกมาจากรถ ก่อนจะมีคนมาช่วยนำตัวส่งโรงพยาบาล</p>
<p>ด้าน นพ.ธีรพล โตพันธานนท์ ผอ.โรงพยาบาลนครพนม กล่าวถึงอาการโดยรวมของนายเดวิด ว่า พบมีอาการปวดตรงหัวไหล่ หน้าอก และช่องท้อง พร้อมมีปัสสาวะออกเป็นเลือด ทำให้ยังไม่สามารถปัสสาวะได้ตามธรรมธรรม ชาติ ต้องสอดสายยางช่วย ซึ่งทางแพทย์จะได้เร่งตรวจร่างกายอย่างละเอียด แต่เชื่อว่าคงไม่สาหัส และขณะนี้ถือว่าพ้นขีดอันตรายแล้ว.</p></body>
</news>
