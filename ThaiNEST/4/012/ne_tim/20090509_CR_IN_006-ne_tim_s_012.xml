<teiHeader>
<fileDesc>
<titleStmt>
  <title>นครบาลสั่งจับตา3แกนนปช.ทำผิดกม.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 17:32:35  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170439  </bibl>
</sourceDesc>
</fileDesc>
</teiHeader>
<news>
<headline>นครบาลสั่งจับตา3แกนนปช.ทำผิดกม.</headline>
<lead>ผู้บัญชาการตำรวจนครบาล ตรวจพื้นที่กลุ่มเสื้อแดงเตรียมชุมนุม พรุ่งนี้ พร้อมเฝ้าจับตาแกนนำที่ถูกได้รับการประกันตัวทำผิดเงื่อนไขหรือไม่</lead>
<neck></neck>
<body><p>พล.ต.ท.วรพงษ์ ชิวปรีชา ผู้บัญชาการตำรวจนครบาล กล่าวภายหลังรับฟังรายงานการเตรียมความพร้อม รับมือกลุ่มผู้ชุมนุมเสื้อแดง ที่วัดไผ่เขียวย่านดอนเมืองในวันพรุ่งนี้ว่า มีการวางกำลังตำรวจ ซึ่งเป็นชุดกองร้อยควบคุมฝูงชนจากกองบังคับการตำรวจนครบาล 2 จำนวน 1 กองร้อย และมีกำลังตำรวจจากกองบัญชาการตำรวจนครบาลอีก 2 กองร้อย ซึ่งทางแกนนำกลุ่มคนเสื้อแดงได้ประสานมายังพื้นที่ สน.ดอนเมือง ให้ช่วยอำนวยความสะดวกด้านการจราจรและดูแลความปลอดภัยของกลุ่มผู้ชุมนุม อย่างไรก็ตาม ผู้บัญชาการตำรวจนครบาล ได้สั่งการให้ตำรวจจับตาแกนนำกลุ่มคนเสื้อแดงที่ศาลให้ประกันตัว หากกระทำผิดเงื่อนไขของศาลก็จะดำเนินการไปตามกฎหมาย พร้อมรายงานไปที่ศาลว่าแกนนำมีการกระทำความผิด</p>
<p>ทั้งนี้ ผู้บัญชาการตำรวจนครบาล ยังกล่าวถึงกรณีการดำเนินคดีกับกลุ่มคนเสื้อแดงที่บุกทุบรถนายกรัฐมนตรีที่กระทรวงมหาดไทยว่า ขณะนี้ตำรวจได้ออกหมายจับแล้ว 1 คน </p>
<p>พล.ต.ท.วรพงษ์ ชิวปรีชา ผู้บัญชาการตำรวจนครบาล เดินทางตรวจเยี่ยมพื้นที่การจัดการชุมนุมของกลุ่มคนเสื้อแดง บริเวณลานด้านข้างวัดไผ่เขียว ย่านดอนเมือง เพื่อตรวจความพร้อมในเรื่องของการจัดสรรด้วยการชุมนุม ซึ่งบรรยากาศบริเวณจัดการชุมนุมในขณะนี้ เจ้าหน้าที่ได้มีการเตรียมจัดสถานที่ โดยตั้งเป็นเวทีขนาดใหญ่ และจัดเตรียมอุปกรณ์เครื่องเสียง ส่วนบริเวณด้านข้างทางเข้างาน มีการตั้งเต็นท์ขายอาหารและเต็นท์ สำหรับเจ้าหน้าที่จัดงานที่เตรียมไว้ขายของที่ระลึก ซึ่งมีกลุ่มประชาชนบริเวณละแวกใกล้เคียงให้ความสนใจแวะเวียนมาดูการจัดเตรียมสถานที่อยู่เป็นระยะ</p>
<p>โดย ผู้บัญชาการตำรวจนครบาลได้กล่าวถึงงานชุมนุมของกลุ่มคนเสื้อแดงในวันพรุ่งนี้ว่า ยังไม่มีรายงานด้านการข่าวเกี่ยวกับบุคคลที่ 3 ที่จะเข้ามาป่วนการชุมนุมแต่อย่างใด</p></body>
</news>
