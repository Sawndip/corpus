<teiHeader>
<fileDesc>
<titleStmt>
  <title>ผบ.ตร.ลั่นไม่เลี้ยงลูกน้องเพิกเฉยจับสินค้าปลอม  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 13:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051112  </bibl>
</sourceDesc>
</fileDesc>
</teiHeader>
<news>
<headline>ผบ.ตร.ลั่นไม่เลี้ยงลูกน้องเพิกเฉยจับสินค้าปลอม</headline>
<lead>�พัชรวาท� ชี้ถ้าตรวจสอบเจอตำรวจท้องที่ละเลยปล่อยให้พ่อค้าแม่ค้าแถวพัฒนพงศ์ขายสินค้าละเมิดลิขสิทธิ์ต้องถูกลงโทษ ส่วนเหตุการณ์ตำรวจเข้าจับกุมเมื่อคืนนี้ต้องรอฟังรายงานอย่างละเอียดก่อน เบื้องต้นได้รับรายงานทางวาจาจาก ผบช.น.ว่ามีตำรวจสอบสวนกลางเข้าร่วมจับด้วย</lead>
<neck></neck>
<body><p> วันนี้ (7 พ.ค.) ที่สำนักงานตำรวจแห่งชาติ (ตร.) พล.ต.อ.พัชรวาท วงษ์สุวรรณ ผบ.ตร. กล่าวถึงกรณีเจ้าหน้าที่ชุดเฉพะกิจกระทรวงพาณิชย์ระดมกวาดล้างผู้ค้าสินค้าละเมิดลิขสิทธิ์ที่ย่านพัฒนพงศ์ว่า ได้รับรายงานด้วยวาจาจาก พล.ต.ท.วรพงษ์ ชิวปรีชา ผบช.น. ว่าในการจับสินค้าละเมิดลิขสิทธิ์ดังกล่าวได้มีเจ้าหน้าที่ตำรวจสอบสวนกลางเข้าไปร่วมจับกุมด้วย แต่ในรายละเอียดที่เป็นลายลักษณ์อักษรยังมาไม่ถึงมือ</p>
<p> ส่วนกรณีที่เคยมีชื่อของตำรวจเข้าไปมีส่วนเกี่ยวข้องกับสินค้าละเมิดลิขสิทธิ์นั้น พล.ต.อ.พัชรวาท กล่าวว่า ได้มอบหมายให้จเรตำรวจแห่งชาติเข้าไปตรวจสอบแล้ว แต่ยังไม่แล้วเสร็จเนื่องจากมีพยานหลักฐานเป็นจำนวนมาก</p>
<p> ผู้สื่อข่าวถามว่า รัฐมนตรีว่าการกระทรวงพาณิชย์ระบุว่ามีตำรวจท้องที่เข้าไปมีส่วนร่วมหรือละเลยในการปฏิบัติหน้าที่ด้วย สำนักงานตำรวจแห่งชาติจะดำเนินการอย่างไร พล.ต.อ.พัชรวาท กล่าวว่า ก็คงต้องดำเนินการตรวจสอบไปตามขั้นตอน หากพบว่ามีตำรวจกระทำการเช่นที่ถูกกล่าวหาจริง ต้องจัดการลงโทษ</p>
<p> พล.ต.อ.พัชรวาท กล่าวด้วยว่า ได้กำชับให้กองบัญชาการตำรวจนครบาลกวดขันจับกุมแหล่งค้าสินค้าละเมิดลิขสิทธิ์ไปแล้ว แต่เหตุการณ์จับกุมเมื่อคืนวานที่ผ่านมาต้องรอฟังรายงานที่ชัดเจนก่อน</p></body>
</news>
