<teiHeader>
<fileDesc>
<titleStmt>
  <title>น.1สั่งตรวจเข้มเสื้อแดง หวั่นมือที่3ป่วน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-10 11:18:02  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170540  </bibl>
</sourceDesc>
</fileDesc>
</teiHeader>
<news>
<headline>น.1สั่งตรวจเข้มเสื้อแดง หวั่นมือที่3ป่วน</headline>
<lead>ตำรวจนครบาล เตรียมกำลังพร้อมดูแลกลุ่มเสื้อแดงชุมนุม พร้อมส่งสายสืบนอกเครื่องแบบตรวจเข้ม หวั่นมือที่ 3 ป่วน</lead>
<neck></neck>
<body><p>พล.ต.ท.วรพงษ์ ชิวปรีชา ผู้บัญชาการตำรวจนครบาล (ผบช.น.) กล่าวถึงการดูแลรักษาความปลอดภัย การชุมนุมของ กลุ่มแนวร่วมประชาธิปไตยต่อต้านเผด็จการแห่งชาติ หรือ นปช. ที่วัดไผ่เขียว ย่านดอนเมือง ช่วงเย็นวันนี้ ว่า ทางนครบาลได้มีการจัดกำลังเจ้าหน้าที่ตำรวจ 3 กองร้อย จำนวน 450 นาย ดูแลความปลอดภัยบริเวณจัดงาน โดยมีการตั้งด่านตรวจ 3 จุด เพื่อตรวจค้นอาวุธ ไม่ให้พกพาเข้ามาในพื้นที่การชุมนุม รวมถึงการจัดระบบการจราจร เพื่อไม่ให้เกิดความเดือดร้อนกับผู้ใช้รถใช้ถนนบริเวณดังกล่าว ซึ่งจากการประเมิน คาดว่า ผู้ที่มาชุมนุมน่าจะมีกว่า 10,000 คน</p>
<p>นอกจากนี้ จะมีการส่งเจ้าหน้าที่ตำรวจนอกเครื่องแบบ เข้าไปปะปนร่วมกับผู้ชุมนุม ในการสืบหาข่าวเพื่อป้องกันมือที่ 3 เข้ามาก่อกวน และดูแลความปลอดภัยของผู้ชุมนุม อย่างไรก็ตาม การปราศรัยของแกนนำ หากมีการพูดจายั่วยุ ปลุกปั่น เจ้าหน้าที่ก็มีการบันทึกเทปไว้ตลอดอยู่แล้ว ก็จะนำมาพิจารณาว่า ผิดกฎหมายหรือไม่ หากผิด ก็จะดำเนินการตามกฎหมาย
</p></body>
</news>
