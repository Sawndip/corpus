<teiHeader>
<fileDesc>
<titleStmt>
  <title>บก.น.2จัด450ตร.รับสีแดงชุมนุมวัดไผ่เขียว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 07:58:38  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170433  </bibl>
</sourceDesc>
</fileDesc>
</teiHeader>
<news>
<headline>บก.น.2จัด450ตร.รับสีแดงชุมนุมวัดไผ่เขียว</headline>
<lead>ตำรวจนครบาล 2 เตรียมกำลัง 450 นาย พร้อมตั้งจุดตรวจค้น 3 จุด รักษาความปลอดภัยเสื้อแดงชุมนุมวัดไผ่เขียวพรุ่งนี้ คาดมวลชนเข้าร่วม 2 หมื่นคน</lead>
<neck></neck>
<body><p>พล.ต.ต.สาโรจน์ พรหมเจริญ ผู้บังคับการตำรวจนครบาล 2 สั่งเตรียมกำลังเจ้าหน้าที่ตำรวจ ไว้ 3 กองร้อย หรือ 450 นาย ในการดูแล รักษาความปลอดภัยการชุมนุมของกลุ่มคนเสื้อแดง ที่จะมีขึ้นในช่วงเย็นวันพรุ่งนี้ ที่วัดไผ่เขียวเขตดอนเมือง พร้อมกันนี้ ยังจะมีการตั้งด่านตรวจค้นอาวุธ อย่างเข้มงวด 3 จุด คือ ถนนนาวงค์ ถนนแจ้งวัฒนะ และหน้าสำนักงานเขตดอนเมือง เบื้องต้นจากการประเมิน คาดว่า จะมีกลุ่มแนวร่วมคนเสื้อแดง เข้าร่วมชุมนุมในครั้งนี้ ประมาณ 2 หมื่นคน ขณะที่จากการติดตาม และ เฝ้าระวังด้านการข่าว ล่าสุดจนถึงขณะนี้ ยังไม่พบความเคลื่อนไหวกลุ่มบุคคลมือที่ 3 ที่อาจฉกฉวยโอกาสสร้างสถานการณ์แต่อย่างใด</p>
<p>ทั้งนี้ สำหรับกิจกรรมของคนเสื้อแดง จะเริ่มขึ้นใน เวลา <time when="16:00:00">16.00</time> - <time when="00:00:00">24.00 น.</time> โดยรูปแบบการชุมนุม จะเป็นการปราศรัยสลับกับการแสดงดนตรี และกิจกรรมต่างๆ ขณะที่ หัวข้อของการปราศรัย จะเน้นตีแผ่ ความจริงวันนี้ใครทำร้ายประเทศไทย ซึ่งแกนนำฯ ยืนยัน ว่า จะไม่มีการเคลื่อนขบวนผู้ชุมนุมอย่างแน่นอน</p></body>
</news>
