<teiHeader>
<fileDesc>
<titleStmt>
  <title>ปตท.วูบ!กำไรQ1แค่7.4พันล้าน หุ้นรูดหนักก่อนดีด6จุด-ลุ้นดอกเบี้ยลง1สลึง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4875  </bibl>
</sourceDesc>
</fileDesc>
</teiHeader>
<news>
<headline>ปตท.วูบ!กำไรQ1แค่7.4พันล้าน หุ้นรูดหนักก่อนดีด6จุด-ลุ้นดอกเบี้ยลง1สลึง</headline>
<lead>ปตท.ยังไม่ฟื้น  กำไร<date from="25520101" to="25520331">ไตรมาสแรก</date>แค่  7.4  พันล้านบาท  ทรุดกว่า  71%   เทียบ<date when="2551----">ปีก่อน</date>  แจงผลตอบแทนลงทุนบริษัทร่วมวูบสนิท  แถมขาดทุนค่าเงินบาทผสมโรง  ดัชนีหุ้นเปิดดิ่ง   ก่อนวิ่งม้วนเดียวจบบวก  6.30  จุด  โบรกฯ  มั่นใจไปต่อ  คาด  กนง.ถก  <date when="25520520">20   พ.ค.</date>  ลดดอกเบี้ยลงอีก  0.25%</lead>
<neck></neck>
<body><p> นายประเสริฐ  บุญสัมพันธ์  ประธานเจ้าหน้าที่บริหารและกรรมการผู้จัดการใหญ่  บมจ.ปตท.  (PTT)  แจ้งต่อตลาดหลักทรัพย์แห่งประเทศไทย  (ตลท.)  ว่า  ผลประกอบการประจำ<date from="25520101" to="25520331">ไตรมาส  1/2552</date>  ของ  ปตท.มีกำไรสุทธิ  7,448.71  ล้านบาท  มีกำไรต่อหุ้น  2.64  บาท  ลดลงจากช่วงเดียวกัน<date when="2551----">ปีก่อน</date>ที่กำไรสุทธิ  26,132.55  ล้านบาท  กำไรต่อหุ้น  9.27  บาท  หรือกำไรลดลงประมาณ  71.5%  จากรายได้จากการขาย  303,509  ล้านบาท  ลดลงจากไตรมาส  1/2551  จำนวน  189,600  ล้านบาท  หรือลดลง  38.4%</p>
<p>ทั้งนี้  ใน<date notAfter="25520331" notBefore="25520101">ไตรมาส  1/2552</date>  ปตท.และบริษัทย่อยมีส่วนแบ่งกำไรจากเงินลงทุนในบริษัทร่วมจำนวน  2,407  ล้านบาท  ลดลงจากช่วงเดียวกัน<date when="2551----">ปีก่อน</date>ที่มี  7,738  ล้านบาท  ซึ่งส่วนใหญ่เป็นผลจากบริษัทในเครือกลุ่มธุรกิจการกลั่นที่มีค่าการกลั่นลดลง  นอกจากนี้  ขาดทุนจากอัตราแลกเปลี่ยนจำนวน   615  ล้านบาท  จากที่กำไรใน<date notAfter="25510331" notBefore="25510101">ไตรมาส  1/2551</date>  จำนวน  4,188   ล้านบาท</p>
<p>ผู้สื่อข่าวรายงานว่า  ดัชนีตลาดหุ้นไทยเปิดตลาดช่วงเช้า<date when="25520518">วันที่  18  พ.ค.</date>ลดลงกว่า  10  จุด  โดยแตะระดับต่ำสุด  523.15  จุด  ก่อนจะมีแรงซื้อเข้ามาไล่ราคา  จนกระทั่งปิดตลาดช่วงบ่ายที่ระดับสูงสุด  540.22  จุด  เพิ่มขึ้น  6.30  จุด  มูลค่าการซื้อขาย  18,648.73  ล้านบาท  นักลงทุนต่างชาติซื้อสุทธิ  199.94  ล้านบาท  นักลงทุนสถาบันขายสุทธิ  32.34  ล้านบาท  นักลงทุนรายย่อยขายสุทธิ  167.60  ล้านบาท</p>
<p>  นายพงศ์พันธุ์  อภิญญากุล  ผู้อำนวยการอาวุโสฝ่ายวิเคราะห์หลักทรัพย์  บริษัท  หลักทรัพย์  (บล.)  กิมเอ็ง  (ประเทศไทย)  กล่าวว่า  ดัชนีช่วงเปิดการซื้อขายปรับตัวลดลง  เป็นผลจากแรงขายในหุ้นกลุ่มพลังงานปิโตรเคมี  และกลุ่มคอมมูนิตี้  ที่ผลประกอบการของ  ปตท.ออกมาต่ำกว่าที่ตลาดคาดการณ์ไว้ </p>
<p>อย่างไรก็ตาม  เชื่อว่าตลาดหุ้นไทยยังมีปัจจัยบวกหลายอย่างเข้ามากระตุ้นการลงทุน  เช่น  ตลาดอยู่ในช่วงปรับฐาน  แต่เป็นเพียงช่วงสั้นๆ  และพร้อมที่จะฟื้นตัวขึ้น  นอกจากนี้  ยังมีแรงซื้อเข้ามาในหุ้นธนาคารกสิกรไทย  และ  บมจ.ปูนซีเมนต์ไทย  ที่ถือว่าช่วงที่ผ่านมาราคายังไม่ขยับขึ้นแรงตามภาวะ  ส่งผลให้ดัชนีช่วงบ่ายปรับตัวเพิ่มขึ้น</p>
<p>ขณะเดียวกัน  ลักษณะการฟื้นตัวเริ่มบ่งชี้เพิ่มขึ้นในทิศทางบวกมากขึ้น  ภายหลังตลาดหุ้นอินเดียปรับตัวเพิ่มขึ้นเกิน  10%  หลังพรรคคองเกรสของนายกรัฐมนตรีมาโมฮัน  ซิงห์  และพรรคร่วมรัฐบาลชนะการเลือกตั้ง  ทำให้นักลงทุนกลับมามีความเชื่อมั่น  ส่งผลบวกต่อสัญญาณทางด้านเศรษฐกิจของภูมิภาคเอเชีย  รวมถึงประเทศไทยด้วย</p>
<p>     สำหรับแนวโน้ม<date when="25520519">วันที่  19  พ.ค.</date>มีโอกาสที่ดัชนีจะเคลื่อนไหวในแดนบวก  เพราะพบว่ากระแสเงินทุนจากสถาบันไหลเข้าน่าจะยังคงมีอยู่ต่อเนื่อง</p>
<p>บริษัท  ศูนย์วิจัยกสิกรไทย  ระบุว่า  นักวิเคราะห์ส่วนใหญ่คาดการณ์ที่ประชุมคณะกรรมการนโยบายการเงิน   (กนง.)   <date when="25520520">วันที่  20  พ.ค.</date>นี้  จะปรับลดอัตราดอกเบี้ยนโยบายลงอีก   0.25%  มาอยู่ที่  1.00%  ซึ่งมองว่ามีเหตุผลมากพอให้สามารถดำเนินการได้  เพราะนอกจากจะดูแลเสถียรภาพของเศรษฐกิจไทยโดยรวมแล้ว  ยังส่งสัญญาณไปยังธนาคารพาณิชย์ให้ปรับลดอัตราดอกเบี้ยลงอีก.</p></body>
</news>
