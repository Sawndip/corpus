<teiHeader>
<fileDesc>
<titleStmt>
  <title>ลงทุนวูบ 6.9 หมื่นล้าน  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:25:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8979  </bibl>
</sourceDesc>
</fileDesc>
</teiHeader>
<news>
<headline>ลงทุนวูบ 6.9 หมื่นล้าน</headline>
<lead>ผู้สื่อข่าวรายงานจากสำนักงานคณะกรรมการส่งเสริมการลงทุน (บีโอไอ) ว่า ในรอบ <date from="255201--" to="255204--">4 เดือนแรกของปีนี้</date> (<date from="255201--" to="255204--">ม.ค.-เม.ย.</date>) มีการยื่นขอรับส่งเสริมการลงทุนจากนักลงทุนต่างชาติ (FDI) รวม 186 โครงการ มูลค่าเงินลงทุน 21,672 ล้านบาท ถือเป็นตัวเลขที่ลดลงทั้งจำนวนโครงการ และเงินลงทุนเมื่อเทียบกับช่วงเดียวกันของ<date when="2551----">ปีที่ผ่านมา</date> โดยจำนวนโครงการลดลง 123 โครงการ ลดลง 39.8% ขณะที่เงินลงทุนลดลง 69,837 ล้านบาท หรือคิดเป็น 76.3%</lead>
<neck></neck>
<body><p>ผู้สื่อข่าวรายงานว่า จำนวนโครงการการลงทุนจากต่างชาติที่ยื่นขอส่งเสริมการลงทุนคิดเป็น 63.3% ของจำนวนโครงการที่ยื่นขอส่งเสริมรวม 294 โครงการ ปริมาณเงินลงทุนคิดเป็น 15.8% ของปริมาณเงินลงทุนที่ยื่นขอส่งเสริม 137,072 ล้านบาท โดยกลุ่มอุตสาหกรรมที่นักลงทุนต่างชาติยื่นขอส่งเสริมและมีปริมาณเงินลงทุนสูงสุด คือ กิจการบริการและสาธารณูปโภค ในภาคอุตสาหกรรม รองลงมาคือ กิจการผลิตชิ้นส่วนโลหะ เครื่องจักรและอุปกรณ์ขนส่ง </p>
<p>สำหรับประเทศที่ยื่นขอส่งเสริมการลงทุนพบว่า ญี่ปุ่นยังคงเป็นประเทศที่ยื่นขอรับส่งเสริมสูงสุดโดยยื่นขอ 71 โครงการ ลดลง 41.3% เมื่อเทียบกับช่วงเดียวกันของ<date when="2551----">ปีก่อน</date> มูลค่าลงทุน 10,148 ล้านบาท ลดลง 47.8% เมื่อเทียบกับช่วงเดียวกันของ<date when="2551----">ปีก่อน</date> รองลงมาเป็นการลงทุนจากสหภาพยุโรป มี 46 โครงการ มูลค่า 5,660 ล้านบาท มูลค่าลดลงคิดเป็น 77.3% เมื่อเทียบกับช่วงเดียวกันของ<date when="2551----">ปีก่อน</date>.</p></body>
</news>
