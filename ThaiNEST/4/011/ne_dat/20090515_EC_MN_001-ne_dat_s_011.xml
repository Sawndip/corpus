<teiHeader>
<fileDesc>
<titleStmt>
  <title>ถังแตกจริง! สศค.ยอมรับรายได้ 7 เดือนแรก ยังต่  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-15 16:17:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000054528  </bibl>
</sourceDesc>
</fileDesc>
</teiHeader>
<news>
<headline>ถังแตกจริง! สศค.ยอมรับรายได้ 7 เดือนแรก ยังต่</headline>
<lead>สศค.เผยการจัดเก็บรายได้ของรัฐบาล 7 เดือนแรก <date from="25511001" to="25520930">ปีงบประมาณ 52</date> ยังต่ำเป้ากว่าเป้าหมาย 1.2 แสนล้านบาท เผยรายได้หลักจากภาษี หดตัวลงทุนรายการ ขณะที่การจัดส่งรายได้ รสก.ไม่เป็นไปตามเป้า</lead>
<neck></neck>
<body><p>นายสมชัย สัจจพงษ์ ผู้อำนวยการสำนักงานเศรษฐกิจการคลัง ในฐานะโฆษกกระทรวงการคลัง เปิดเผยถึงผลการจัดเก็บรายได้รัฐบาล<date when="255204--">เดือนเมษายน 2552</date> โดยระบุว่า รัฐบาลจัดเก็บรายได้ 81,681 ล้านบาท ส่งผลให้รายได้รัฐบาลในช่วง 7 เดือนแรกของ<date from="25511001" to="25520930">ปีงบประมาณ 2552</date> มีทั้งสิ้น 644,651 ล้านบาท ต่ำกว่าประมาณการตามเอกสาร งบประมาณ 128,933 ล้านบาท</p>
<p>ทั้งนี้ <date when="255204--">เดือนเมษายน 2552</date> รัฐบาลจัดเก็บรายได้สุทธิ 81,681 ล้านบาท ต่ำกว่าประมาณการ ตามเอกสารงบประมาณ 34,389 ล้านบาท หรือร้อยละ 29.6 เนื่องจากการนำส่งรายได้ของรัฐวิสาหกิจต่ำกว่าประมาณการ 14,014 ล้านบาท หรือร้อยละ 54.2 การจัดเก็บภาษีของ 3 กรมต่ำกว่าประมาณการที่สำคัญ ได้แก่ ภาษีมูลค่าเพิ่ม จัดเก็บได้ต่ำกว่า ประมาณการ 11,120 ล้านบาท หรือร้อยละ 23.7 เนื่องจากภาษีมูลค่าเพิ่มที่จัดเก็บจากการนำเข้าสินค้าต่ำกว่าประมาณการถึงร้อยละ 39.9 เป็นไปในทิศทางเดียวกับอากรขาเข้าที่จัดเก็บได้ต่ำกว่าประมาณการ 1,785 ล้านบาท หรือร้อยละ 23.4 ภาษีเงินได้บุคคลธรรมดา จัดเก็บได้ต่ำกว่าประมาณการ 2,270 ล้านบาท หรือร้อยละ 11.9 และภาษีรถยนต์จัดเก็บได้ต่ำกว่าประมาณการ 1,809 ล้านบาท หรือร้อยละ 36.3 อย่างไรก็ตาม การจัดเก็บภาษียาสูบสูงกว่าประมาณการ 1,198 ล้านบาท หรือร้อยละ 31.4 เนื่องจากข่าวการปรับเพิ่มอัตราภาษียาสูบ</p>
<p>ส่วนในช่วง 7 เดือนแรกของ<date from="25511001" to="25520930">ปีงบประมาณ 2552</date> รัฐบาลจัดเก็บรายได้สุทธิ 644,651 ล้านบาท ต่ำกว่าประมาณการตามเอกสารงบประมาณ 128,933 ล้านบาท หรือร้อยละ 16.7 เนื่องจากการจัดเก็บภาษีของ 3 กรมหลัก และการนำส่งรายได้ของรัฐวิสาหกิจที่ต่ำกว่าประมาณการ ประกอบกับการคืนภาษีของกรมสรรพากรสูงใน<date from="25511001" to="25511231">ช่วงไตรมาสแรกของปีงบประมาณ</date> โดยกรมสรรพากรจัดเก็บได้รวม 518,693 ล้านบาท ต่ำกว่าประมาณการตามเอกสาร งบประมาณ 61,934 ล้านบาท คิดเป็นร้อยละ 10.7 ภาษีที่จัดเก็บได้ต่ำกว่าประมาณการที่สำคัญ ได้แก่ ภาษีมูลค่าเพิ่มจัดเก็บได้ต่ำกว่าประมาณการ 57,042 ล้านบาท หรือร้อยละ 18.6 เพราะการเก็บภาษีมูลค่าเพิ่มจากการนำเข้าและการบริโภคในประเทศที่ต่ำกว่าประมาณการร้อยละ 31.1 และ 7.5 ตามลำดับ</p>
<p>นอกจากนี้ การจัดเก็บภาษีเงินได้บุคคลธรรมดายังต่ำกว่าประมาณการจำนวน 10,263 ล้านบาท หรือร้อยละ 7.6 เป็นผลจากภาษีที่จัดเก็บจากฐานเงินเดือน ค่าจ้าง ดอกเบี้ย และการขายอสังหาริมทรัพย์ที่ต่ำกว่าประมาณการ ซึ่ง มีสาเหตุจากภาวะเศรษฐกิจที่หดตัวและมาตรการลดหย่อนภาษีต่าง ๆ อย่างไรก็ตาม ภาษีเงินได้ปิโตรเลียมจัดเก็บได้สูงกว่าประมาณการ 4,608 ล้านบาท ขณะที่กรมสรรพสามิตจัดเก็บได้รวม 153,037 ล้านบาท ต่ำกว่าประมาณ การตามเอกสารงบประมาณ 31,563 ล้านบาท หรือร้อยละ 17.1 โดยสาเหตุสำคัญมาจากการจัดเก็บภาษีน้ำมันที่ต่ำกว่าประมาณการถึง 21,551 ล้านบาท หรือร้อยละ 40.3 เนื่องจากได้รับผลกระทบจากมาตรการลดอัตราภาษีน้ำมันดีเซล และแก๊สโซฮอล์ ในช่วง 4 เดือนแรกของ<date from="25511001" to="25520930">ปีงบประมาณ</date> รวมทั้งปริมาณการใช้น้ำมันที่ชะลอตัวลงตาม ภาวะเศรษฐกิจ และภาษีรถยนต์ที่จัดเก็บได้ต่ำกว่าประมาณการ 11,417 ล้านบาท หรือร้อยละ 30.4 เนื่องจากประชาชนชะลอการซื้อสินค้าคงทน ประกอบกับสถาบันการเงินระมัดระวังในการให้สินเชื่อมากขึ้น</p>
<p> ส่วนกรมศุลกากรจัดเก็บได้รวม 47,426 ล้านบาท ต่ำกว่าประมาณการตามเอกสารงบประมาณ 10,504 ล้านบาท คิดเป็นร้อยละ 18.1 เนื่องจากอากรขาเข้าจัดเก็บได้ต่ำกว่าประมาณการ 10,536 ล้านบาท หรือร้อยละ 18.6 เป็นผลจากการหดตัวของมูลค่าการนำเข้าสินค้าเป็นสำคัญ โดยในช่วง 6 เดือนแรกของ<date from="25511001" to="25520930">ปีงบประมาณ 2552</date> มูลค่าการนำเข้าในรูปเงินดอลลาร์สหรัฐและเงินบาทต่ำกว่าช่วงเดียวกัน<date from="25501001" to="25510930">ปีงบประมาณ 2551</date> ร้อยละ 17.2 และ 14.6 ตามลำดับ</p>
<p>  ด้านรัฐวิสาหกิจนำส่งรายได้ 41,814 ล้านบาท ต่ำกว่าประมาณการ 19,340 ล้านบาท หรือร้อยละ 31.6 โดยมีสาเหตุสำคัญมาจากการที่การไฟฟ้าฝ่ายผลิตแห่งประเทศไทย (กฟผ.) เปลี่ยนแปลงการนำส่งรายได้ จากเดิมที่จะนำส่ง 2 งวด คือ <date when="255110--">เดือนตุลาคม 2551</date> และ<date when="255204--">เดือนเมษายน 2552</date> เป็นการนำส่ง 4 งวด โดยเริ่มนำส่งใน<date when="255204--">เดือนเมษายน</date>เป็นงวดแรก บริษัท ปตท. จำกัด (มหาชน) จ่ายเงินปันผลต่ำกว่าประมาณการเนื่องจากผลประกอบการใน<date from="25510701" to="25511231">ช่วงครึ่งหลังของปี 2551</date> ลดลง</p>
<p>รวมทั้ง บริษัม ทีโอที จำกัด (มหาชน) ยังไม่สามารถนำส่งเงินปันผลได้ ทั้งนี้ บมจ.ทีโอที จะจ่ายเงินปันผลได้<date notAfter="255205--"><offset>ภายใน</offset>เดือนพฤษภาคม 2552</date> นี้ อย่างไรก็ตาม บริษัท ท่าอากาศยานไทย จำกัด (มหาชน) และโรงงานยาสูบ สามารถนำส่งรายได้ได้สูงกว่าประมาณการที่ตั้งไว้</p>
<p> ส่วนหน่วยงานอื่นนำส่งรายได้รวม 48,018 ล้านบาท สูงกว่าประมาณการตามเอกสารงบประมาณ 4,332 ล้านบาท หรือร้อยละ 9.9 เนื่องจากในช่วงต้น<date from="25511001" to="25520930">ปีงบประมาณ</date> การจัดเก็บค่าภาคหลวงปิโตรเลียมยังได้รับประโยชน์จากราคาน้ำมันดิบที่ยังอยู่ในระดับสูง รวมทั้งมีรายได้เบ็ดเตล็ดอื่น ๆ ที่จัดเก็บได้สูงกว่าเป้าหมายที่ตั้งไว้ อย่างไรก็ตาม การคืนภาษีของกรมสรรพากร 136,857 ล้านบาท สูงกว่าประมาณการตามเอกสารงบประมาณ 11,918 ล้านบาท หรือร้อยละ 9.5 ประกอบด้วยการคืนภาษีมูลค่าเพิ่มที่สูงกว่าประมาณการ 4,702 ล้านบาท หรือร้อยละ 4.6 และการคืนภาษีอื่น ๆ สูงกว่าประมาณการ 7,216 ล้านบาท หรือร้อยละ 30.5</p>
<p>นายสมชัย กล่าวว่า จากผลการจัดเก็บรายได้รัฐบาลในช่วง 7 เดือนแรกของ<date from="25511001" to="25520930">ปีงบประมาณ 2552</date> ซึ่งต่ำกว่าประมาณการ 128,933 ล้านบาท แม้ว่าคณะรัฐมนตรี (ครม.) จะมีมติเมื่อ<date when="25520506">วันที่ 6 พฤษภาคม 2552</date> ให้ปรับเพิ่มอัตราภาษีเบียร์ สุราขาว สุราผสม และบรั่นดี ซึ่งจะช่วยเพิ่มรายได้ของรัฐบาลได้อีกทางหนึ่งก็ตาม แต่กระทรวงการคลังคาดว่า การจัดเก็บรายได้ตลอดทั้ง<date from="25511001" to="25520930">ปีงบประมาณ 2552</date> จะต่ำกว่าประมาณการตามเอกสารงบประมาณ (1,604,640 ล้านบาท) ค่อนข้างสูง </p></body>
</news>
