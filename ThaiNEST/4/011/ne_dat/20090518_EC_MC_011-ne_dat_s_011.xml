<teiHeader>
<fileDesc>
<titleStmt>
  <title>กทท.ยอมรับการส่งสินค้าทางเรือชะลอตัวตามเศรษฐกิจ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 15:30:02  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTkzOTMxJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>กทท.ยอมรับการส่งสินค้าทางเรือชะลอตัวตามเศรษฐกิจ</headline>
<lead>นางสุนิดา สกุลรัตนะ รักษาการผู้อำนวยการการท่าเรือแห่งประเทศไทย (กทท.) เปิดเผยถึงตัวเลขอัตราการใช้บริการท่าเรือในช่วงภาวะเศรษฐกิจชะลอตัว ว่า ยอมรับว่าตัวเลขการใช้บริการการส่งออก และนำเข้าสินค้า <date from="25511001" to="25520330">ตั้งแต่วันที่ 1 ต.ค. 2551 - 30 มี.ค. 2552</date> (6 เดือนแรก) ผ่านท่าเรือกรุงเทพ (คลองเตย) มีอัตราการใช้บริการลดลงจากช่วงเดียวกันของปีที่แล้วถึงร้อยละ 8 ในส่วนของท่าเรือกรุงเทพ และลดลงร้อยละ 12 ในส่วนของท่าเรือแหลมฉบัง</lead>
<neck></neck>
<body><p>ทั้งนี้ จากข้อมูลพบว่ายอดการใช้บริการขนส่งสินค้าผ่านท่าเรือทั้งนำเข้าและส่งออก ในส่วนของท่าเรือกรุงเทพในช่วงดังกล่าวของ<date when="2551----">ปีที่แล้ว</date>อยู่ที่ 1.3 ล้านตู้คอนเทนเนอร์ ขณะที่ท่าเรือแหลมฉบังอยู่ที่ 5.3 ล้านตู้คอนเทนเนอร์ โดยคาดการณ์ว่าใน<date notAfter="25521231" notBefore="25520701">ช่วงครึ่งปีหลัง</date> อัตราการใช้บริการน่าจะยังทรงตัวอยู่ในระดับนี้ต่อไป แต่จะไม่ติดลบเพิ่มขึ้น เนื่องจากสถานการณ์ทางเศรษฐกิจในต่างประเทศเริ่มดีขึ้น และเริ่มมีคำสั่งซื้อสินค้าในหลายอุตสาหกรรมเข้ามาแล้ว ก็น่าจะทำให้<date notAfter="25521231" notBefore="25520101">ทั้งปี 2552</date> ตัวเลขการใช้บริการจะติดลบอยู่ที่ร้อยละ 10 เท่านั้น</p>
<p>ส่วนความคืบหน้าการจัดทำแผนการลดต้นทุนค่าใช้จ่ายในการส่งออกและนำเข้าสินค้า เพื่อบรรเทาภาระให้กับผู้ประกอบการตามมาตรการระยะสั้นในช่วง 6 เดือน - 1 ปีนั้น กทท.อยู่ระหว่างการจัดทำแผนลดต้นทุนค่าใช้จ่ายให้กับผู้ประกอบการ โดยแนวทางเป็นการจัดแพกเกจสำหรับผู้ประกอบการที่มีการใช้บริการท่าเรือในการขนส่งสินค้าเข้า-ออก เป็นจำนวนมากและต่อเนื่อง เช่น หากผู้ประกอบการที่มีการขนส่งตู้คอนเทนเนอร์อย่างน้อย 100 ตู้ และมีการใช้บริการท่าเรือต่อเนื่อง ก็จะได้รับการลดค่าธรรมเนียมให้ ทั้งนี้ ความชัดเจนในเรื่องการปรับลดค่าธรรมเนียมการใช้บริการต่าง ๆ กำลังอยู่ระหว่างการพิจารณาของคณะทำงาน และคาดว่าจะได้ข้อสรุปและสามารถเสนอต่อกระทรวงคมนาคม และนำเข้าสู่การพิจารณาของคณะรัฐมนตรีได้ภายใน 3 เดือนนี้.</p></body>
</news>
