<teiHeader>
<fileDesc>
<titleStmt>
  <title>'หวยออนไลน์'ยังนิ่ง รอ'กรณ์'อนุมัติ-ตั้งปลัดก.คลังคนใหม่  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 16:51:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200389&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'หวยออนไลน์'ยังนิ่ง รอ'กรณ์'อนุมัติ-ตั้งปลัดก.คลังคนใหม่</headline>
<lead></lead>
<neck></neck>
<body><p>ที่สำนักงานสลากกินแบ่งรัฐบาล <date>วันนี้</date>(<date when="25520527">27 พ.ค.</date>) นายวันชัย สุระกุล ผู้อำนวยการสำนักงานสลากกินแบ่งรัฐบาล เปิดเผยว่า สำนักงานสลากฯ พร้อมดำเนินโครงการออกสลากเลขท้าย 2 ตัว 3 ตัว ผ่านเครื่องขายสลากอัตโนมัติ (หวยออนไลน์) แต่ขณะนี้กำลังรอหนังสือคำสั่งอนุมัติจากนายกรณ์ จาติกวณิช รมว.คลัง อย่างเป็นทางการ นอกจากนั้นยังต้องรอการแต่งตั้งปลัดกระทรวงการคลังคนใหม่แทนนายศุภรัตน์ ควัฒน์กุล ที่ถูกไล่ออกจากราชการ เนื่องจากปลัดกระทรวงการคลังจะดำรงตำแหน่งประธานกรรมการสำนักงานสลากฯ ขณะที่ข้อกฎหมายไม่ได้ระบุว่ารักษาการปลัดกระทรวงการคลังจะสามารถทำหน้าที่แทนได้หรือไม่ </p>
<p>'ขณะนี้ยังตอบไม่ได้ว่าจะเดินหน้าหวยออนไลน์ได้เมื่อไหร่ ต้องรอหนังสืออนุมัติจากรมว.คลังและรอตั้งปลัดคนใหม่ ก่อน เรื่องระยะเวลาอยู่ที่เบื้องบน สำนักงานสลากฯ ไม่มีสิทธิ์ตัดสินใจ' นายวันชัย กล่าว
</p></body>
</news>
