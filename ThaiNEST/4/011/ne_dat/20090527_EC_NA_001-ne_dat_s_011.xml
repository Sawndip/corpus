<teiHeader>
<fileDesc>
<titleStmt>
  <title>จ.เชียงใหม่ เตรียมจัดเทศกาลม่วนก๋าย ม่วนใจ๋ แอ่วเชียงใหม่แกรนด์เซลล์  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270277&tb=N255205&return=ok&news_headline=%a8.%e0%aa%d5%c2%a7%e3%cb%c1%e8%20%e0%b5%c3%d5%c2%c1%a8%d1%b4%e0%b7%c8%a1%d2%c5%c1%e8%c7%b9%a1%eb%d2%c2%20%c1%e8%c7%b9%e3%a8%eb%20%e1%cd%e8%c7%e0%aa%d5%c2%a7%e3%cb%c1%e8%e1%a1%c3%b9%b4%ec%e0%ab%c5%c5%ec%20  </bibl>
</sourceDesc>
</fileDesc>
</teiHeader>
<news>
<headline>จ.เชียงใหม่ เตรียมจัดเทศกาลม่วนก๋าย ม่วนใจ๋ แอ่วเชียงใหม่แกรนด์เซลล์</headline>
<lead></lead>
<neck></neck>
<body><p>จังหวัดเชียงใหม่ เตรียมจัดเทศกาลม่วนก๋าย ม่วนใจ๋ แอ่วเชียงใหม่แกรนด์เซลล์ เที่ยวเชียงใหม่ ลดทั้งเมือง ติดต่อกันสองเดือน คาด สร้างรายได้สะพัดนับพันล้านบาท นางธารทิพย์ ทองงามขำ ประชาสัมพันธ์จังหวัดเชียงใหม่ พร้อมด้วย นายวัยรักษ์ วลัยรัตน์ พาณิชย์จังหวัดเชียงใหม่ ร่วมเป็นประธานในการแถลงข่าวการจัดเทศกาล ม่วนก๋าย ม่วนใจ๋ แอ่วเชียงใหม่แกรนด์เซลล์ ซึ่งจะจัด<date from="25520531" to="25520802">ระหว่างวันที่ 31 พฤษภาคม � 2 สิงหาคม 2552</date> เพื่อประชาสัมพันธ์สินค้า บริการและแหล่งท่องเที่ยวของจังหวัดเชียงใหม่ให้เป็นที่รู้จักอย่างแพร่หลาย กิจกรรมดังกล่าวจะเป็นการลด แลก แจก แถม ภายใต้หลักการ มาเชียงใหม่ ได้ซื้อถูก พักอาศัยถูก ท่องเที่ยวและรับบริการในราคาถูกตลอด 2 เดือน พร้อมทั้งรับส่วนลดจากราคาสินค้าและบริการระดับแบรนด์เนมของประเทศ อีกทั้งสินค้าที่มีตราเชียงใหม่แบรนด์กว่า 100 ชนิด สินค้าและบริการในเชียงใหม่กว่า 300 กิจการลดราคาตั้งแต่ร้อยละ 10-70 นอกจากนี้จังหวัดเชียงใหม่ยังได้ประชาสัมพันธ์ผ่านสื่อมวลชนอย่างแพร่หลาย โดยได้สอดแทรกภาพลักษณ์เชียงใหม่ภูมิใจล้านนา และได้จัดทำเพลงโอ้ละหนอเชียงใหม่ ขับร้องโดยศิลปินวงนกแล เนื้อเพลงบรรยายถึงความงดงามของเชียงใหม่ ทั้งสถานที่ท่องเที่ยว ผู้คนที่มีอัธยาศัยไมตรี และวัฒนธรรมล้านนาที่งดงาม ตั้งเป้าจะมีรายได้สะพัดไม่ต่ำกว่าพันล้านบาทตลอดระยะเวลา 2 เดือนของการจัดกิจกรรม </p></body>
</news>
