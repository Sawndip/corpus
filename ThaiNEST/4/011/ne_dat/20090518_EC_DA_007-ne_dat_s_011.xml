<teiHeader>
<fileDesc>
<titleStmt>
  <title>ดันงานอาเซียนบวก 3 ขายทัวร์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199287&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ดันงานอาเซียนบวก 3 ขายทัวร์</headline>
<lead></lead>
<neck></neck>
<body><p>นายเจริญ วังอนานนท์ นายกสมาคมไทยบริการท่องเที่ยว (ทีทีเอเอ) เปิดเผยว่า ทีทีเอเอได้จับมือกับบริษัท บัตรเครดิตกรุงไทย หรือ   เคทีซี และบริษัท ไทย-อะมาดิอุส เซาท์อีสเอเชีย จัดงาน อาเซียน+3 ทราเวล แฟร์ ที่ศูนย์การประชุมแห่งชาติสิริกิติ์ <date from="25520528" to="25520531">วันที่ 28-31 พ.ค.</date>นี้    เพื่อส่งเสริมการขายแพ็กเกจท่องเที่ยวประเทศ  ในอาเซียน รวมจีน ญี่ปุ่น และเกาหลี เพื่อเพิ่มโอกาสการขายให้สมาชิกสมาคมฯ ในภาวะการท่องเที่ยวกำลังเผชิญวิกฤติมาก และส่งเสริมการท่องเที่ยวประเทศในอาเซียน+3 สอดคล้องนโยบายภาครัฐที่ต้องการให้เกิดการท่องเที่ยว   แลกเปลี่ยนระหว่างไทยกับประเทศในอาเซียน  </p>
<p>สำหรับการจัดงานครั้งนี้ใช้งบ 8 ล้านบาท มีผู้ประกอบการเข้าร่วม 140 ราย คาดมีผู้เข้าร่วมงาน 50,000 คน เงินหมุนเวียนในงานไม่ต่ำกว่า 200 ล้านบาท สาเหตุที่คาดว่ามีคนร่วมงานไม่มาก เพราะมีผู้ประกอบการออกบูธน้อย เพราะเป็นการจัดงานส่งเสริมการขายแพ็กเกจท่องเที่ยวกลุ่มย่อย เฉพาะเจาะจงตลาด ผู้ที่มาชมงานจะเป็นกลุ่มที่สนใจการท่องเที่ยวในภูมิภาคอาเซียนโดยตรง ทั้งนี้ผู้ประกอบการจะจัดโปรโมชั่นลดราคาแพ็กเกจท่องเที่ยวเกือบ 50% ซึ่งเป็นการลดมากที่สุดเท่าที่เคยทำมาจึงเชื่อว่าจะช่วยให้ผู้เข้าชมงานตัดสินใจซื้อแพ็กเกจได้ง่ายขึ้น</p>
<p>นายวีระศักดิ์ โควสุรัตน์ ประธานกรรม การการท่องเที่ยวแห่งประเทศไทย (ททท.) กล่าวว่า เตรียมหาแผนรับมือผลกระทบราคา น้ำมัน แพงในระยะสั้น เบื้องต้นจะเร่งผลักดันโครงการ  “พลังงานหารร้อย” ที่ฝ่ายตลาดในประเทศทำ  อยู่ โดยส่งเสริมให้คนไทยใช้รถสาธารณะท่องเที่ยวมากขึ้น เช่นการเดินทางด้วยรถไฟ การเดินทางเป็นหมู่คณะโดยใช้รถตู้ หรือ รถบัสแทนการใช้รถส่วนตัว เพื่อไม่ให้การท่องเที่ยวในประเทศหยุดชะงักเพราะราคาน้ำมันเป็นสาเหตุให้คนลดการท่องเที่ยวลง.</p></body>
</news>
