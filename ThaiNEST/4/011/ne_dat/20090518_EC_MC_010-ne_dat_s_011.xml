<teiHeader>
<fileDesc>
<titleStmt>
  <title>เศรษฐกิจทรุดเอสเอ็มอีพึ่งโรงรับจำนำมากขึ้น  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 15:30:46  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTkzOTMyJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>เศรษฐกิจทรุดเอสเอ็มอีพึ่งโรงรับจำนำมากขึ้น</headline>
<lead>นายสิทธิวิชญ์ ตั้งธนาเกียรติ กรรมการผู้จัดการ บริษัท ตั้งธนสิน จำกัด กล่าวว่า ในช่วงเศรษฐกิจชะลอตัวและปัญหาความไม่สงบทางการเมือง ประชาชนมีกำลังซื้อน้อยลง ทำให้ประชาชนหันมาพึ่งโรงรับจำนำ เพราะผู้ปกครองมีความจำเป็นในการใช้เงิน โดยเฉพาะผู้ประกอบการธุรกิจขนาดกลางและขนาดย่อม (เอสเอ็มอี) ได้หันมาพึ่งโรงจำนำเพิ่มขึ้นร้อยละ 20 เนื่องจากธนาคารเข้มงวดการปล่อยสินเชื่อ</lead>
<neck></neck>
<body><p>ทั้งนี้ ในช่วงก่อนการเปิดเทอมใน<date when="255205--">เดือนพฤษภาคม</date>นี้ มียอดการเข้ามารับจำนำสูงกว่าการรับจำนำในช่วงปกติถึงเท่าตัว และเพิ่มขึ้นจากเดือนเดียวกันของ<date when="2551----">ปีก่อน</date>ประมาณร้อยละ 30-40 จากปัญหาเศรษฐกิจซบเซา ทำให้การพึ่งพาโรงรับจำนำยังมีอยู่มาก ซึ่งหลังจากได้ตั้งบริษัทมาแล้วใน<date when="2551----">ปี 2551</date> สามารถเปิดรับจำนำให้ลูกค้าประมาณ 380,000 ราย เป็นเงินมาจำนำกว่า 4,600 ล้านบาท</p>
<p>นายสิทธิวิชญ์ กล่าวว่า บริษัท ตั้งธนสิน ได้ตั้งโรงรับจำนำรูปแบบใหม่สไตล์โมเดิร์น “อีซีมันนี่” มีเคาน์เตอร์ให้บริการเหมือนกับสถาบันการเงิน มีอุปกรณ์บริการทันสมัยด้วยการใช้เครื่องสแกนนิ้วมือแทนการปั๊มลายนิ้วมือ คิดอัตราดอกเบี้ยจากการจำนำทรัพย์สิน ร้อยละ 1.25 ต่อเดือน หรือร้อยละ 15 ต่อปี และมองว่าแนวโน้มธุรกิจโรงรับจำนำยังเติบโตได้ดี จึงได้กู้เงินจากธนาคารกสิกรไทย วงเงิน 800 ล้านบาท มาดำเนินธุรกิจ เพราะในช่วงเศรษฐกิจไม่ดี ผู้ประกอบการรายย่อยที่มีความต้องการใช้เงินยังมีอีกจำนวนมาก</p></body>
</news>
