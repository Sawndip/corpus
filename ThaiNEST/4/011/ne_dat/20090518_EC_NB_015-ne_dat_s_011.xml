<teiHeader>
<fileDesc>
<titleStmt>
  <title>ผู้ประกอบการโรงรับจำนำ ระบุภาพรวมยอดรับจำนำเพิ่มมากขึ้นจากปีที่ผ่านมา  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180188&tb=N255205&return=ok&news_headline='%bc%d9%e9%bb%c3%d0%a1%cd%ba%a1%d2%c3%e2%c3%a7%c3%d1%ba%a8%d3%b9%d3  </bibl>
</sourceDesc>
</fileDesc>
</teiHeader>
<news>
<headline>ผู้ประกอบการโรงรับจำนำ ระบุภาพรวมยอดรับจำนำเพิ่มมากขึ้นจาก<date when="2551----">ปีที่ผ่านมา</date></headline>
<lead></lead>
<neck></neck>
<body><p>ผู้ประกอบการโรงรับจำนำ ยอมรับ นโยบายรัฐด้านการจ่ายเงินช่วยค่าครองชีพและโครงการเรียนฟรี 15 ปี ส่งผลให้กลุ่มลูกค้ารายย่อยลดลงไปบ้าง แต่ภาพรวมยอดรับจำนำเพิ่มมากขึ้นจาก<date when="2551----">ปีที่ผ่านมา</date> เป็นผลจากภาวะวิกฤตเศรษฐกิจที่ชะลอตัวลง นายสิทธิวิชญ์ ตั้งธนาเกียรติ กรรมการผู้จัดการ บริษัทตั้งธนสิน จำกัด ผู้ให้บริการโรงรับจำนำรูปแบบใหม่ "อีซี่มันนี่" กล่าวว่า จากภาวะวิกฤตเศรษฐกิจที่ชะลอตัว ส่งผลให้ยอดรับจำนำเพิ่มมากขึ้นถึงร้อยละ 60-70 โดยเฉพาะกลุ่มผู้ประกอบการธุรกิจ SMEs มาใช้บริการโรงรับจำนำเพิ่มขึ้นถึงร้อยละ 70-80 ทรัพย์สินส่วนใหญ่ร้อยละ 90 เป็นทองคำ ทางบริษัทจึงได้ขยายตลาดสู่กลุ่มลูกค้าที่เป็นเจ้าของธุรกิจเอสเอ็มอีเพิ่มมากขึ้น เพื่อเสริมสภาพคล่องให้กับผู้ประกอบการ โดยได้รับการสนับสนุนวงเงินสินเชื่อจากธนาคารกสิกรไทย จำนวน 800 ล้านบาท เพื่อใช้เป็นเงินทุนหมุนเวียนในการดำเนินธรุกิจ อย่างไรก็ตามในช่วงเปิดเทอม ยังคงมีผู้ปกครองนำทรัพย์สินมาจำนำเพิ่มขึ้นถึงร้อยละ 30 เมื่อเปรียบเทียบกับช่วงเดียวกันของ<date when="2551----">ปีที่ผ่านมา</date> แต่ยอมรับว่า จากนโยบายของรัฐบาลด้านการจ่ายเงินช่วยค่าครองชีพผ่านเช็คช่วยชาติ และโครงการเรียนฟรี 15 ปี ส่งผลให้กลุ่มลูกค้ารายย่อยลดลงไปบ้าง นายสิทธิวิชญ์ เชื่อมั่นว่า การให้บริการโรงรับจำนำรูปแบบใหม่ จะมีผู้มาใช้บริการเพิ่มขึ้น เนื่องจากมีความสะดวกสบาย การให้บริการรวดเร็วด้วยการนำระบบเทคโนโลยีเข้ามาใช้ ที่สำคัญให้ราคารับจำนำสูงกว่าโรงรับจำนำทั่วไป โดยให้ราคาทรัพย์สูงสุดที่รับจำนำต่อชิ้นไม่เกิน 100,000 บาทต่อ 1 ใบรับจำนำ คิดอัตราดอกเบี้ยร้อยละ 1.25 ต่อปี ซึ่งปัจจุบันมีลูกค้ามาใช้บริการแล้วกว่า 380,000 ราย เป็นเงินทุนหมุนเวียนที่ให้บริการแล้วกว่า 4,600 ล้านบาท จากทั้งหมด 6 สาขา </p></body>
</news>
