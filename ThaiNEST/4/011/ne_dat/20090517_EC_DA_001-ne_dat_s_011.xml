<teiHeader>
<fileDesc>
<titleStmt>
  <title>ลือให้แซดหวยล็อก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-17 09:25:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199278&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ลือให้แซดหวยล็อก</headline>
<lead>ลือกันแซด! หวยล็อก หลังรางวัลที่1งวด<date when="25520516">วันที่16พ.ค.</date> ออกเลข 111411 ทำเอาเจ้ามือใหญ่ทั่วประเทศกระเป๋าฉีกไปตามๆกัน ถึงกับขยาด เลขเบิ้ลประกาศลั่นงวดหน้าไม่รับแทง เผยสถิติในรอบ 2 ปี ออกเลขเบิ้ลถึง 18 ครั้ง เลขตอง 5 ครั้ง ขณะที่รางวัลที่ 1 ที่ลงท้ายด้วย 11 ออกไปถึง 5 งวด ด้านเซียนหวยตะลึงรางวัลที่ 1 มีเลข 1 ถึง 5 ตัว ระบุถือเป็นครั้งแรกที่รางวัลที่ 1 มีเลขซ้ำกันมากขนาดนี้ แถมเลขท้าย 2 ตัว 11 ออกเบิ้ล 2 งวดติด ผอ.กองสลากฯ ยอมรับหากเป็นเลข 1 หมดทั้ง 6 ตัวมีหวังถูกชาวบ้านด่าเละแน่ แต่ยืนยันออกเลขไหนก็ไม่หวั่น มั่นใจกระบวนการออกรางวัลที่โปร่งใส-ยุติธรรม ส่วนกรณีหวยออนไลน์ยังค้างเติ่ง รอความเห็นชอบของ รมว.คลัง หากไฟเขียวคาด<date when="25520616">กลางเดือน มิ.ย.</date> เปิดขายได้</lead>
<neck></neck>
<body><p>ที่สำนักงานสลากกินแบ่งรัฐบาล เมื่อเวลา 14.30 น. <date when="25520516">วันที่ 16 พ.ค.</date> ผู้สื่อข่าวรายงานว่า บรรยากาศการออกรางวัลสลากกินแบ่งรัฐบาลของสำนักงานสลากฯ ไม่ค่อยคึกคักเท่าที่ควร เนื่องจากเป็นวันหยุดและมีฝนตกตลอดทั้งวัน ทำให้มีเซียนหวยมาร่วมชมการออกรางวัลในงวดที่ 34 นี้บางตา โดยมีนางสุภาภรณ์ บูรพกุลศรี รองกรรมการผู้จัดการใหญ่ บริษัท ท่าอากาศยานไทย จำกัด (มหาชน) เป็นประธานในการออกรางวัล </p>
<p>สำหรับผลการออกรางวัลเลขท้าย 3 ตัว ได้แก่ หมายเลข 368 838 362 และ 892 ส่วนรางวัลเลขท้าย 2 ตัว ได้แก่ 54 และรางวัลที่ 1 ได้แก่ เลข 111411 โดยมีรางวัลที่ 1 พิเศษ ชุดที่ 1 เลขชุดที่ 27 หมายเลข 111411 และรางวัลที่ 1 พิเศษ ชุดที่ 2 ได้แก่ ชุดที่ 56 หมายเลข 111411 ทั้งนี้ ในการออกรางวัลที่ 1 นั้น เรียกเสียงฮือฮาจากทั้งบรรดาเซียนหวยที่มาชมการออกรางวัล และผู้ที่เกี่ยวข้องทั้งหมดเป็นอย่างมาก เนื่องจากในงวดนี้บรรดาเซียนหวยต่างเก็งกันว่า เลขที่ออกรางวัลนั้นจะต้องมีเลขเบิ้ล ตามความเชื่อว่าการออกรางวัลครั้งนี้ตรงกับวันเสาร์และวันพระด้วย และเมื่อเลขดังกล่าวออกมาจึงได้รับเสียงฮือฮาเป็นอย่างมาก เนื่องจากเมื่องวดก่อนหน้าที่ผ่านมา เพิ่งจะออกรางวัลเลขท้าย 2 ตัว เป็นเลข 11</p>
<p>นายวันชัย สุระกุล ผู้อำนวยการ สำนักงานสลากกินแบ่งรัฐบาล กล่าวว่า รางวัลที่ 1 ที่ออกมานั้น นับว่าเป็นเลขที่น่าตกตะลึง เนื่องจากที่ผ่านมาไม่ค่อยปรากฏว่ามีเลขเดียวกันออกจำนวนมากขนาดนี้ โดยเคยมีการออกเลขเดียวกันถึง 6 ครั้ง ในรางวัลใหญ่เช่นกัน แต่ไม่ใช่รางวัลที่ 1 เป็นรางวัลที่ 5 เท่านั้น และยอมรับว่านาน ๆ จึงจะมีเลขซ้ำกันจำนวนมากขนาดนี้ และคาดว่าหากครั้งนี้ออกเป็นเลข 1 ซ้ำกันถึง 6 ตัว สำนักงานสลากฯ คงจะถูกต่อว่าแน่นอน แต่ทั้งนี้ไม่ว่าออกเลขอะไรมา สำนักงานสลากฯ ก็ไม่กลัวและไม่หวั่นไหว เนื่องจากมั่นใจในระบบและกระบวนการออกรางวัลที่ยุติธรรม ชัดเจนตามขั้นตอนและตรวจสอบได้</p>
<p>“เป็นธรรมชาติของตัวเลข ไม่ใช่ไม่เคยเกิดขึ้น ที่เลขในงวดก่อนหน้าจะมาออกซ้ำกับเลขในงวดล่าสุด ซึ่งกรรมการแต่ละคนก็มีจังหวะในการยกเครื่องมือตักรางวัลแตกต่างกันไป ไม่มีใครสามารถบังคับได้ว่า จะเอาตัวเลขไหน ดังนั้นจึงไม่จำเป็นว่าเลขที่เคยออกไปแล้ว จะออกซ้ำอีกไม่ได้ แต่ครั้งนี้ก็ถือว่าตลกดีเหมือนกัน เพราะหากเซียนหวยเชื่อว่าคราวนี้จะมีเลขเบิ้ลออก หากซื้อครบทุกเลข โดยเฉพาะหวยใต้ดินก็คงจะถูกรางวัลแน่นอน”</p>
<p>รายงานข่าวจากสำนักงานสลากฯ กล่าวว่า จากสถิติการออกรางวัลสลากฯ ในรอบ 2 ปีที่ผ่านมา ตั้งแต่งวด<date from="25500616" to="25520516">วันที่ 16 มิ.ย. 50-16 พ.ค. 52</date> พบว่าเคยมีการออกเลขเบิ้ลติดต่อกันหลายงวด หรืองวดเว้นงวด ถี่พอสมควร โดยเฉพาะเลขรางวัลที่ 1 ที่ลงท้ายด้วย 11 นั้นในรอบ 2 ปีที่ผ่านมาได้ออกไปถึง 5 งวด แต่ไปออกเป็นเลขท้าย 2 ตัวเพียง 2 ครั้งเท่านั้น อย่างไรก็ตามยอมรับว่าเลขเบิ้ลต่าง ๆ นั้นออกค่อนข้างถี่ โดยพบว่ามีการออกเลขเบิ้ลถึง 18 ครั้ง ขณะที่เลขตองออก 5 ครั้ง</p>
<p>ทั้งนี้ หลังจากที่ล่าสุดในงวด <date when="25520516">16 พ.ค.</date> ได้ออกเลขเบิ้ลในรางวัลที่ 1 คือ 411 ขณะที่งวด<date when="25520501">วันที่ 1 พ.ค.</date> เลข 11 เพิ่งออกเป็นรางวัล 2 ตัวท้ายแล้ว นอกจากนั้นยังมีเบิ้ล 3 งวดติด โดยมีเลข 11 ร่วมออกด้วย คือในงวด<date when="25510816">วันที่ 16 ส.ค. 51</date> รางวัลที่ 1 ได้ออกเลข 380377 ครั้นมางวด<date when="25510916">วันที่ 16 ก.ย.</date> ก็ออกเลข 012377 ถัดมางวด <date when="25511001">1 ต.ค. 51</date> ออกรางวัล 882911 และงวด <date when="25511016">16 ต.ค. 51</date> ออก 431277 เช่นเดียวกับงวด <date when="25510801">1 ส.ค. 51</date> ที่ออกรางวัลเลขท้าย 2 ตัว เป็น 11 อีกครั้ง ขณะที่ย้อนหลังไปอีกไม่กี่เดือน ก็มีการออกเลขตอง 1 อีกครั้งในงวด<date when="25510616">วันที่ 16 มิ.ย. 51</date> คือ 729111 และงวด<date when="25510502">วันที่ 2 พ.ค. 51</date> ที่ออก 953011 และในงวด <date when="----0416">16 เม.ย.</date> ออก 982800</p>
<p>นอกจากนี้ในงวดประจำ<date when="25501230">วันที่ 30 ธ.ค. 50</date> ก็ออกรางวัลที่ 1 เป็น 595411 และมีอีก 2 งวดที่มีลักษณะคล้ายกับงวด<date when="255205--">เดือน พ.ค. 52</date> นี้คือ งวดประจำ<date when="25501016">วันที่ 16 ต.ค. 50</date> รางวัลที่ 1 ออก 032988 ไปแล้ว ต่อมาในงวด<date when="25501101">วันที่ 1 พ.ย. 50</date> เลขท้าย 2 ตัวก็ออก 88 อีกครั้ง หรือในงวดที่ออกรางวัลเลขท้ายซ้ำติดต่อกันคือ งวด<date when="25501230">วันที่ 30 ธ.ค. 50</date> ที่รางวัลเลขท้าย 2 ตัวคือ 81 ถัดมาในงวด<date when="25510116">วันที่ 16 ม.ค. 51</date> เลข 2 ตัวท้ายก็ยังคงออกเลข 81 เช่นเดิม</p>
<p>นายวันชัยยังกล่าวถึงความคืบหน้ากรณีการเปิดขายหวยออนไลน์ว่า หลังจากที่สำนักงานสลากฯ ได้ส่งเรื่องไปยังกระทรวงการคลังเมื่อ 2 สัปดาห์ที่ผ่านมา โดยให้ความเห็นไปว่า หวย ออนไลน์ถือเป็นสลากกินแบ่งประเภทหนึ่ง โดยหากนายกรณ์ จาติกวณิช รมว.คลัง เห็นด้วยว่าหวยออนไลน์เป็นสลากกินแบ่งประเภทหนึ่ง ที่ถูกต้องตามมาตรา 13 แห่ง พ.ร.บ.สำนักงานสลากกินแบ่ง <date when="2517----">พ.ศ. 2517</date> ก็สามารถส่งเรื่องกลับมายังสำนักงานสลากฯ เพื่อให้คณะกรรมการสำนักงานสลากฯดำเนินการต่อไปได้ เนื่องจากหากเป็นไปตาม พ.ร.บ.สลากฯ แล้ว คณะกรรมการสำนักงานสลากฯ มีอำนาจตัดสินใจได้เอง ไม่ต้องส่งเรื่องเข้า ครม.เพื่อขออนุมัติ</p>
<p>“เท่าที่ได้รับฟังนโยบายจาก รมว.คลัง ทราบว่า รมว.คลังเห็นว่าเป็นอำนาจตาม พ.ร.บ. สำนักงานสลากฯ ซึ่งจะต้องส่งเรื่องกลับมาให้ สำนักงานสลากฯ ให้ดำเนินการต่อไป จากนั้นสำนักงานสลากฯ จะนำเรื่องดังกล่าวเข้าที่ประชุมสลากฯ ช่วงปลายเดือน พ.ค.นี้ หากว่ามีมติให้ดำเนินการเรื่องหวยออนไลน์ คาดว่าจะใช้เวลาอีก 45 วันในการดำเนินการตามขั้นตอนต่าง ๆ ก็สามารถเปิดขายได้ เนื่องจากขณะนี้เครื่องจำหน่าย หวยออนไลน์กว่า 5,000 ตู้ ได้ติดตั้งเสร็จหมดแล้ว” ผอ.สำนักงานสลากฯ กล่าว</p>
<p>รายงานข่าวแจ้งว่า ภายหลังการออกรางวัลงวด<date when="25520516">วันที่ 16 พ.ค.</date>นี้ ซึ่งรางวัลที่ 1 ได้แก่หมายเลข 111411 มีการลือกันสะพัดว่าเป็นเลขล็อก ทำเอาบรรดาเจ้ามือรายใหญ่ ๆ กระเป๋าฉีกไปตาม ๆ กัน เนื่องจากเลขเต็ง 11 และ 411 มาแรงเอาในช่วงเช้า ก่อนหน้าที่จะออกรางวัลไม่นาน มีการทุ่มแทงเลขดังกล่าวกันเป็นจำนวนมาก โดยที่เจ้ามือบางรายไม่ได้เอะใจ เพราะเลขเบิ้ล 11 เพิ่งจะออกไปเมื่องวดที่แล้ว ทำเอาขณะนี้บรรดาเจ้ามือต่างหวาดผวาเลขเบิ้ล บางรายถึงกับประกาศว่าในงวดต่อไปจะไม่รับแทงเลขเบิ้ล</p>
<p>ทั้งนี้ กรณีหวยล็อกเคยเกิดมาแล้วครั้งหนึ่ง เมื่อ<date when="2544----">ปี 2544</date> คืองวดประจำ<date when="25440601">วันที่ 1 มิ.ย. 44</date> ออกรางวัลที่ 1 ได้แก่ 113311.</p></body>
</news>
