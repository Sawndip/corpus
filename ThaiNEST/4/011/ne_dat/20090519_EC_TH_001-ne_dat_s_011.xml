<teiHeader>
<fileDesc>
<titleStmt>
  <title>ลุ้นบอร์ดรฟม.รับราคา สายสีม่วง สัญญา1กว่า1.4หมื่นล.  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 04:05:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6898  </bibl>
</sourceDesc>
</fileDesc>
</teiHeader>
<news>
<headline>ลุ้นบอร์ดรฟม.รับราคา สายสีม่วง สัญญา1กว่า1.4หมื่นล.</headline>
<lead>โดยสัปดาห์หน้าบอร์ดจะประชุมเพื่อพิจารณา พร้อมพิจารณาว่าจะรับหรือไม่รับ "ชูเกียรติ โพธยานุวัตร" นั่งเก้าอี้ผู้ว่าการ รฟม.คนใหม่หลังมีการปรับลดคุณสมบัติผู้บริหารสูงสุด.. </lead>
<neck></neck>
<body><p><date>วานนี้</date> (<date when="25520518">18 พ.ค.</date>) นายสุพจน์ ทรัพย์ล้อม อธิบดีกรมทางหลวง ในฐานะประธานคณะกรรมการ การรถไฟฟ้าขนส่งมวลชนแห่งประเทศไทย (รฟม.) เปิดเผยว่า ในสัปดาห์หน้าคณะกรรมการ รฟม.จะประชุมเพื่อพิจารณาวาระสำคัญเกี่ยวกับการดำเนินโครงการรถไฟฟ้าสายสีม่วง ช่วงบางใหญ่-บางซื่อ สัญญาที่ 1 หรือโครงสร้างยกระดับตะวันออกจากเตาปูน-สะพานพระนั่งเกล้า ระยะทาง 12 กม. ซึ่งได้ข้อสรุปราคาก่อสร้างที่ 14,965 ล้านบาท แต่เนื่องจากมีการตั้งข้อสังเกตเกี่ยวกับความเหมาะสมของราคาค่าก่อสร้าง จึงได้มอบหมายให้ผู้บริหาร รฟม.จัดทำรายละเอียดโดยการแจกแจงค่าก่อสร้างในแต่ละรายการ เพื่อให้คณะกรรมการพิจารณาอีกครั้ง   </p>
<p>นายสุพจน์ กล่าวต่อว่า สำหรับรายการค่าก่อสร้างที่ต้องพิจารณาเป็นพิเศษ เช่น ค่าเค ค่ารื้อย้ายสาธารณูปโภค ซึ่งที่ผ่านมาได้เจรจากับผู้รับเหมาให้ปรับลดราคาค่าก่อสร้าง เนื่องจากราคาวัสดุก่อสร้าง และราคาน้ำมันในปัจจุบันลดลงจากช่วงที่ประกวดราคา ซึ่งในขณะนั้นผู้รับเหมาก่อสร้าง คือ กลุ่มซีเคทีซี จอยท์เวนเจอร์ ที่มีบริษัท ช.การช่าง จำกัด (มหาชน) เป็นแกนนำ ได้เสนอราคาครั้งแรกที่ 16,724.50 ล้านบาท </p>
<p>"ส่วนตัวต้องการให้โครงการรถไฟฟ้าสายสีม่วงเดินหน้าโดยเร็ว เพราะที่ผ่านมามีปัญหาล่าช้ามาก และยังต้องเปิดซองราคาสัญญาก่อสร้างอีก 2 สัญญา หรือหากต้องประกวดราคาใหม่ก็จะยิ่งทำให้การดำเนินโครงการล่าช้า และยังไม่ชัดเจนว่าราคาค่าก่อสร้างจะปรับเพิ่มขึ้นอีกหรือไม่" อธิบดีกรมทางหลวงกล่าว  </p>
<p>ผู้สื่อข่าวรายงานว่า นอกจากนั้น ที่ประชุมยังจะมีการพิจารณาวาระการคัดเลือกบุคคลเพื่อดำรงตำแหน่งผู้ว่าการ รฟม. ซึ่งคณะกรรมการสรรหาฯ จะเสนอรายชื่อบุคคลที่ผ่านการคัดเลือกให้คณะกรรมการพิจารณา หากคณะกรรมการเห็นชอบตามที่คณะกรรมการสรรหาฯ เสนอก็จะได้เจรจาเรื่องเงินเดือนและสวัสดิการต่างๆ และลงนามว่าจ้างต่อไป </p>
<p>อย่างไรก็ตาม ในการพิจารณาความเหมาะสมนั้น คงต้องพิจารณารายละเอียดของขั้นตอนการสรรหาด้วย เนื่องจากมีการตั้งข้อสังเกตเกี่ยวกับการกำหนดเงื่อนไขคุณสมบัติของผู้สมัคร และกังวลว่าจะเป็นการเอื้อประโยชน์ให้กับบุคคลใดบุคคลหนึ่ง ซึ่งยืนยันว่าคณะกรรมการจะพิจารณาด้วยความรอบคอบ และมีเหตุผล สามารถชี้แจงต่อสาธารณะชนได้  </p>
<p>ทั้งนี้ ผู้สมัครที่ได้คะแนนสูงสุดในการสรรหาผู้ดำรงตำแหน่งผู้ว่าการ รฟม. คือ นายชูเกียรติ โพธยานุวัตร รองผู้ว่าการ รฟม. ซึ่งเป็นบุคคลที่สมัครรอบ 2 ซึ่งมีการปรับลดคุณสมบัติกรณีที่ดำรงตำแหน่งผู้บริหารสูงสุด หรือรองผู้บริหารสูงสุดไม่น้อยกว่า 1 ปี เป็นไม่กำหนดการดำรงตำแหน่ง
</p></body>
</news>
