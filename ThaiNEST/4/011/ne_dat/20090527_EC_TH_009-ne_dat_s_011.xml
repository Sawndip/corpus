<teiHeader>
<fileDesc>
<titleStmt>
  <title>นายกฯสั่งเร่งเคลียร์ปัญหาลงทุนมาบตาพุด  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:45:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8863  </bibl>
</sourceDesc>
</fileDesc>
</teiHeader>
<news>
<headline>นายกฯสั่งเร่งเคลียร์ปัญหาลงทุนมาบตาพุด</headline>
<lead>นายกฯ ร่วมประชุม กรอ. สั่งหน่วยงานที่เกี่ยวข้องเร่งสร้างความชัดเจนแนวทางการลงทุนในมาบตาพุด ด้านเอกชนเสนอโล๊ะระบบอี-อ๊อคชั่น...</lead>
<neck></neck>
<body><p>นายพุฒิพงษ์ ปุณณกันต์ ผู้ช่วยรัฐมนตรีประจำสำนักนายกรัฐมนตรี กล่าว<date>วันนี้</date> (<date when="25520527">27 พ.ค.</date>)ว่าที่ประชุมคณะกรรม การร่วมภาครัฐบาล และเอกชน (กรอ.) ที่มีนายอภิสิทธิ์ เวชชาชีวะ นายกรัฐมนตรี เป็นประธาน ได้พิจารณาข้อ เสนอของภาคเอกชนที่เสนอให้รัฐบาลทบทวนวิธีการจัดซื้อจัดจ้างด้วยระบบการประมูลด้วยระบบอิเล็คทรอ นิคส์ (อี-อ๊อคชั่น) ที่เริ่มดำเนินการมา<date from="2549----">ตั้งแต่ปี 2549</date> สำหรับการจัดซื้อจัดจ้างงานของส่วนราชการวงเงิน 2 ล้านบาทขึ้นไป เนื่องจากไม่สามารถป้องกันการฮั้วราคาได้จริง และทำให้เอกชนทำงานได้ลำบาก อีกทั้งมีปัญหามากมายหลายรูปแบบ ไม่ว่าจะเป็นสถานที่จัดการประมูล คุณภาพของเนื้องาน ผู้รับเหมาทิ้งงานทั้งๆที่เบิกจ่ายเงินงวดแรกไปแล้ว จนทำให้ภาครัฐบาลต้องได้รับความเสียหาย อย่างไรก็ตาม นายวิสุทธิ์ ศรีสุพรรณ รักษาการปลัดกระทรวงการคลัง ชี้แจงว่าระบบอี-อ๊อคชั่น มีส่วนดีและป้องกันการฮั้วราคาได้ระดับหนึ่งนายกรัฐมนตรี   จึงให้เวลา 2 เดือน ให้กรมบัญชีกลาง ไปทำการศึกษาและประเมินการใช้งานมาเสนอในทุกมิติ เพื่อนำไปสู่การตัดสินใจว่าจะใช้ระบบนี้ต่อไปหรือไม่</p>
<p>ผู้ช่วยรัฐมนตรีประจำสำนักนายกฯ กล่าวต่อว่า นอกจากนี้ นายกรัฐมนตรีได้มอบหมายให้หน่วยงานที่เกี่ยวข้องกับการประกาศให้พื้นที่นิคมอุตสาหกรรมมาบตาพุด จ.ระยอง เป็นเขตควบคุมมลพิษ เช่น การนิคมอุตสาหกรรมแห่งประเทศไทย กรมทรัพยากรธรรมชาติและสิ่งแวดล้อม จ.ระยอง และภาคเอกชนเร่งประชุมร่วมกัน เพื่อแก้ ปัญหาความไม่ชัดเจนในแนวทางปฏิบัติของภาคอุตสาหกรรมที่อยู่ในพื้นที่ควบคุมมลพิษ เช่น จ.ระยองไม่กล้าออกใบอนุญาตให้แม้รัฐบาลจะมีความชัดเจนในแง่นโยบายแล้ว แต่อุตสาหกรรมที่ขยายการลงทุนไปแล้ว ประมาณ 60 โครงการ มูลค่าลงทุนร่วม 400,000 ล้านบาท ไม่สามารถดำเนินธุรกิจต่อได้ ขณะที่อุตสาหกรรมใหม่ที่จะเข้ามาลงทุนอีก 400,000 ล้านบาท ชะลอการลงทุนออกไปอีก เช่น อุตสาหกรรมปิโตรเคมี </p>
<p>ด้านนายสันติ วิลาสศักดานนท์ ประธานสภาอุตสาหกรรมแห่งประเทศไทย (ส.อ.ท.) กล่าวว่า การแก้ปัญหาการลงทุนที่มาบตาพุดนั้น ที่ประชุมมอบหมาย สศช.นัดหมายผู้เกี่ยวข้องทั้งหมด เช่น ส่วนราชการต่างๆ ภาคเอกชนและจังหวัด เข้าหารือแนวทางการแก้ปัญหากรณีเอกชนได้ลงทุนขยายโรงงานไปแล้ว แต่ไม่สามารถดำเนินการได้ และต้องหารือให้ข้อสรุปโดยเร็วที่สุด</p>
<p>ส่วนนายดุสิต นนทะนาคร ประธานกรรมการหอการค้าไทย และสภาหอการค้าแห่งประเทศ กล่าวว่า นายกฯมอบหมายให้หน่วยงานที่เกี่ยวข้องร่วมกับเอกชนปรับปรุงระเบียบอี-อ๊อคชั่น เนื่องจากระเบียบดังกล่าวได้สร้างอุปสรรคพอสมควร เช่น การประมูลโครงการขนาดใหญ่ ที่จะได้เอกชนที่เสนอราคาในราคาที่ต่ำที่สุด แต่เอาเข้าจริงงานที่ส่งมอบไม่ได้คุณภาพและบางครั้งเอกชนทิ้งงานเสียเอง เพราะมีความไม่คุ้มค่า ซึ่งไม่เป็นประโยชน์ต่อประเทศ โดยที่ประชุมให้เวลาไปปรับปรุงรายละเอียด 1-2 เดือนและให้เสนอกลับเข้า กรอ.อีกครั้ง</p>
<p>ประธานกรรมการหอการค้าไทยฯ กล่าวถึงการรายงานภาวะเศรษฐกิจ<date from="25520101" to="25520331">ไตรมาสที่ 1</date> ที่มีการติดลบ 7.1% ว่า ตนเห็นว่าเศรษฐกิจที่ติดลบเป็นแนวโน้มที่เกิดขึ้นทั่วโลก ส่วน<date from="25520401" to="25520630">ไตรมาสที่ 2 ปีนี้</date>นั้น เห็นว่าสถานการณ์ยังไม่น่าจะดีขึ้นนัก เพราะมีปัญหาความขัดแย้งการเมืองอยู่ ซึ่งหากเราสามารถแก้ปัญหาความขัดแย้งได้ เชื่อว่า<date from="25520701" to="25521231">ไตรมาสที่ 3-4</date> สถานการณ์เศรษฐกิจน่าจะดีขึ้น แต่หากแก้ปัญหาความขัดแย้งไม่ได้สถานการณ์ก็มีแต่แย่กับแย่</p></body>
</news>
