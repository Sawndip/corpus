<teiHeader>
<fileDesc>
<titleStmt>
  <title>"ไทยพาณิชย์"เข้มสินเชื่อ หั่นครึ่งเป้าให้กู้เอสเอ็มอี  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco12280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"ไทยพาณิชย์"เข้มสินเชื่อ หั่นครึ่งเป้าให้กู้เอสเอ็มอี</headline>
<lead></lead>
<neck></neck>
<body><p>นายวิวัฒน์ กิตติพงษ์โกศล ผู้ช่วยผู้จัดการใหญ่ กลุ่มลูกค้าธุรกิจ ธนาคารไทยพาณิชย์ เปิดเผยว่า อัตราการขยายตัวของสินเชื่อธุรกิจขนาดกลางและขนาดย่อม (เอสเอ็มอี) ในช่วง 4 เดือนแรกของ<date>ปีนี้</date> เมื่อเทียบกับระยะเดียวกันของ<date when="2551----">ปีที่แล้ว</date>ยังทรงตัว เนื่องจากอัตราการชำระคืนของสินเชื่อเก่ามีปริมาณเทียบเท่ากับอัตราการขอสินเชื่อใหม่ จึงไม่มีการเติบโตมากนัก ทั้งนี้ ในช่วงภาวะเศรษฐกิจที่ชะลอตัวลงธนาคารได้ส่งทีมงานเข้าไปดูแลและติดตามลูกค้าอย่างใกล้ชิด โดยเฉพาะลูกค้าเก่าเพื่อดูความสามารถของลูกค้าว่ามีสภาพเป็นอย่างไร และมีความต้องการสินเชื่อเพิ่มหรือไม่ </p>
<p>"แบงก์ยืนยันว่ายังมีการปล่อยกู้ตามปกติ แต่พิจารณาเข้มงวดขึ้น สิ่งสำคัญคือคุณสมบัติของผู้กู้ ถ้าไม่มีประสบการณ์มาก่อน ต้องเหนื่อยแน่นอน แบงก์ปล่อยกู้ไปก็ต้องหวังว่าลูกค้าจะเติบโตได้และคืนเงินกู้ให้แบงก์ได้เป็นเรื่องธรรมดา โดยคาดว่าสินเชื่อเอสเอ็มอีในระยะเวลา 4 เดือนต่อจากนี้ไปน่าจะมีแนวโน้มการเติบโตในทางที่ดีขึ้น โดยเริ่มเห็นสัญญาณการฟื้นตัวในบางอุตสาหกรรมแล้ว และบางโรงงานเริ่มเรียกตัวคนงานที่เคยปลดออกกลับคืนมาแล้ว เพราะเริ่มมีคำสั่งซื้อเพิ่มและสินค้าก็เริ่มหมดสต๊อคแล้ว" นายวิวัฒน์กล่าว </p>
<p>นายวิวัฒน์กล่าวว่า สำหรับเป้าหมายสินเชื่อเอสเอ็มอีใน<date>ปีนี้</date> ธนาคารคาดว่าจะเติบโตได้ไม่เกิน 5% หรือมูลค่าประมาณ 30,000 ล้านบาท จากพอร์ตสินเชื่อรวมในช่วง<date when="25511231">สิ้นปีที่ผ่านมา</date>อยู่ที่ประมาณ 2 แสนล้านบาท จากที่เคยขยายตัวได้ประมาณ 10-12% ใน<date when="2551----">ปีที่ผ่านมา</date> เนื่องจากผลกระทบจากภาวะเศรษฐกิจ ทำให้ผู้ประกอบการชะลอการลงทุนเพื่อขยายธุรกิจลง ขณะเดียวกันผู้ประกอบการรายใหม่ยังมีความกังวลอยู่มาก จึงขยายเวลาการเปิดกิจการออกไป  </p></body>
</news>
