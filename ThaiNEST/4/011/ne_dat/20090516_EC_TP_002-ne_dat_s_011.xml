<teiHeader>
<fileDesc>
<titleStmt>
  <title>ฟันธงการเมืองป่วนท่องเที่ยว โรงแรมลูกค้าหาย50%จี้โรดโชว์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160509/4746  </bibl>
</sourceDesc>
</fileDesc>
</teiHeader>
<news>
<headline>ฟันธงการเมืองป่วนท่องเที่ยว โรงแรมลูกค้าหาย50%จี้โรดโชว์</headline>
<lead>   ปัญหาการเมืองเป็นปัจจัยสำคัญฉุดตัวเลขนักท่องเที่ยวไม่เป็นไปตามเป้าหมาย   เอกชนชี้รัฐเร่งแก้ปัญหานักท่องเที่ยวกลับเหมือนเดิม</lead>
<neck></neck>
<body><p>นายกอร์ปศักดิ์  สภาวสุ  รองนายกรัฐมนตรี  กล่าวภายในงาน  "ฟื้นท่องเที่ยววาระแห่งชาติ  กู้เศรษฐกิจไทย"  ว่า  ประเทศไทยต้องกำหนดยุทธศาสตร์ในภาคอุตสาหกรรมท่องเที่ยวให้ชัดเจน  ซึ่งอาจเป็นการกำหนดพื้นที่ท่องเที่ยว  ทั้งนี้  เพื่อป้องกันแหล่งท่องเที่ยวเสื่อมโทรม   นอกจากนี้  ปัญหาการเมืองก็เป็นส่วนสำคัญที่ต้องแก้ไข  ขณะที่ปัญหาเศรษฐกิจชะลอตัวนั้นไม่ห่วง  เพราะจะเห็นได้ว่าเศรษฐกิจโลกได้ปรับตัวขึ้น  อาทิ  จีน  ซึ่งถ้าหากจีนดี  ประเทศไทยก็จะดีไปด้วย  ทั้งในภาคส่งออกและท่องเที่ยว   </p>
<p> "ไม่ห่วงสถานการณ์เศรษฐกิจในประเทศไทยที่มีอยู่ในขณะนี้  ทั้งนี้  เนื่องจากรัฐบาลได้ทยอยออกมาตรการกระตุ้นเศรษฐกิจอย่างเสมอ  โดยวันที่  18  พ.ค.นี้  จะนำแผนปฏิบัติไทยเข้มแข็ง  ปี  2555  ให้สภาร่วมได้พิจารณา"  นายกอร์ปศักดิ์กล่าว </p>
<p>นายประกิจ  ชินอมรพงษ์  นายกสมาคมโรงแรมไทย  กล่าวว่า  ปัจจุบันสถานการณ์ท่องเที่ยวในประเทศไทยถือว่าอยู่ในจุดต่ำสุด  โดยช่วง  4  เดือนที่ผ่านมามีอัตราเข้าพักเฉลี่ย  52.96%  จาก<date when="2551----">ปีที่ผ่านมา</date>มีอัตราเข้าพัก  71.9%  ขณะที่ช่วง  <date when="255204--">เม.ย.</date><date>ปีนี้</date>  มีอัตราเข้าพักเฉลี่ย  44.84%  ลดลงจาก<date when="2551----">ปีที่ผ่านมา</date>  ซึ่งมีอัตราเข้าพัก  64.23%  และคาดว่านักท่องเที่ยวต่างประเทศที่จะเดินทางเข้ามาประเทศไทย  น่าจะมีจำนวน  12.6  ล้านคน  โดยเชื่อว่าหากการเมืองในประเทศไทยสงบ  นักท่องเที่ยวจะกลับมาแน่นอน </p>
<p> "ภาวะวิกฤติที่มีในขณะนี้   ทางโรงแรมก็ได้ปรับตัวโดยการลดค่าใช้จ่ายที่ไม่จำเป็น  บางโรงแรมให้พนักงานหยุดงาน  1-9  วันต่อเดือน  หากพนักงานลาออกจะไม่มีการจ้างพนักงานใหม่  และหากนักท่องเที่ยวยังไม่กลับมาในช่วงฤดูกาลท่องเที่ยว  ก็คาดว่าจะมีการเลิกจ้าง  10-15%   นอกจากนี้  ประมาณสิงหาคม  สมาคมเฟตต้าได้ร่วมมือจัดโครงการส่งเสริมไทยเที่ยวไทย"  นายประกิจกล่าว </p>
<p> นายสุรพล  ศรีตระกูล  นายกสมาคมไทยธุรกิจการท่องเที่ยว  กล่าวว่า  การเมืองยังเป็นอุปสรรคสำคัญของภาคธุรกิจท่องเที่ยว  โดยทางรอดของธุรกิจท่องเที่ยวคือ  ต้องทำงานหนักขึ้น  ทำตลาดออกโรดโชว์ในตลาดหลัก  อาทิ  จีน  เวียดนาม  ญี่ปุ่น  เกาหลี  ที่มีจำนวนนักท่องเที่ยวน้อยลง  โดยจากตัวเลขนักท่องเที่ยวที่เข้าผ่านทางสมาคม<date from="255201--" to="25520510">ตั้งแต่  ม.ค-10  พ.ค.</date>  มีจำนวน  637,311  ราย  ขณะที่เมื่อช่วงเวลาเดียวกันของ<date when="2551----">ปีที่ผ่านมา</date>  มีนักท่องเที่ยว  928,379  รายลดลง  31-35%  </p>
<p> นางพรศิริ  มโนหาญ  ประธานคณะกรรมการสมาคมส่งเสริมการท่องเที่ยวภูมิภาคเอเชีย-แปซิฟิก  (พาต้า)  กล่าวว่า  ประเทศไทยต้องมีการปรับตัวในการทำตลาด  เนื่องจากปัจจุบันตลาดหลักท่องเที่ยว  เช่น  จีน  ญี่ปุ่น  อังกฤษ  ได้ออกแคมเปญให้นักท่องเที่ยวเดินทางในประเทศมากขึ้น   และมองว่าปัญหาการเมืองในประเทศไทยก็เป็นอุปสรรคสำคัญ  เนื่องจากคู่ค้าในต่างประเทศเริ่มระอากับปัญหาการเมืองในไทย</p>
<p> นายสันติชัย  เอื้อจงประสิทธิ์  รองผู้ว่าการด้านตลาดต่างประเทศ  การท่องเที่ยวแห่งประเทศไทย  (ททท.)  กล่าวว่า  ยอมรับว่าวิกฤติเศรษฐกิจ  สถานการณ์การเมือง  และไข้หวัดใหญ่สายพันธุ์ใหม่  <date when="2552----">2009</date>  ได้ส่งผลกระทบต่อภาคท่องเที่ยวอย่างแน่นอน  ซึ่งต้องใช้ระยะเวลา  3-6  เดือน  การท่องเที่ยวน่าจะฟื้นตัว  และคาดว่า<date>ปีนี้</date>น่าจะมีนักท่องเที่ยวต่างชาติเข้ามา   12-13  ล้านคน. </p></body>
</news>
