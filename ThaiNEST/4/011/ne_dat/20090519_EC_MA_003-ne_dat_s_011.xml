<teiHeader>
<fileDesc>
<titleStmt>
  <title>"เวิลด์เด็กซ์"ปลื้มงาน"คิดส์ออฟเดอะเวิลด์" ผู้ผลิตของเล่นแห่ร่วมคาดโตเพิ่ม10-15%  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco10190552&sectionid=0103&day=2009-05-19  </bibl>
</sourceDesc>
</fileDesc>
</teiHeader>
<news>
<headline>"เวิลด์เด็กซ์"ปลื้มงาน"คิดส์ออฟเดอะเวิลด์" ผู้ผลิตของเล่นแห่ร่วมคาดโตเพิ่ม10-15%</headline>
<lead></lead>
<neck></neck>
<body><p>นางนงลักษณ์ ภัทรสกุล ผู้จัดการโครงการ บริษัท เวิลด์เด็กซ์ จี.อี.ซี. จำกัด ในฐานะผู้จัดงาน "คิดส์ ออฟ เดอะเวิลด์ <date when="2552----">2009</date>" เปิดเผยถึงความคืบหน้าการเตรียมงานดังกล่าวซึ่งจะจัดขึ้น<date from="25521001" to="25521005">ระหว่างวันที่ 1-5 ตุลาคม</date>นี้ ที่อิมแพค เมืองทองธานี ว่า คาดว่า<date>ปีนี้</date>จะมีผู้เข้าร่วมงานไม่ต่ำกว่า 250-300 บริษัท เพิ่มขึ้นจาก<date when="2551----">ปีก่อน</date>ประมาณ 10-15% โดยบริษัทได้ปรับราคาค่าพื้นที่ลงจาก<date when="2551----">ปีก่อน</date>กว่า 30% เพื่อช่วยเหลือผู้เข้าร่วมงานจากปัญหาสภาพเศรษฐกิจปัจจุบัน </p>
<p>นางนงลักษณ์กล่าวว่า ปีนี้บริษัทตั้งงบประมาณ 20 ล้านบาทเพื่อทำประชาสัมพันธ์งานผ่านสื่อต่างๆ รวมถึงจัดทำโรดโชว์ไปตามหัวเมืองต่างๆ ตั้งเป้าจะมีผู้เข้าชมงานประมาณ 400,000 คน จาก<date when="2551----">ปีที่ผ่านมา</date>มีผู้เข้าชมงานกว่า 450,000 คน ส่วนรูปแบบงานปีนี้ใช้แนวคิด Play & Learn ใช้พื้นที่รวมกว่า 10,000 ตร.ม.จัดเป็นโซนของการเล่นและเรียนรู้ แบ่งออกเป็น 7 กิจกรรมหลัก ได้แก่ โซน Adventure World : พื้นที่แห่งการผจญภัยโลกไดโนเสาร์ และฟอสซิลของสัตว์สายพันธุ์ต่างๆ มากมาย โซน Toy City : เมืองของเล่นปลอดภัย โซน Playground สนามเด็กเล่นขนาดใหญ่ โดยแบ่งเป็น 3 ช่วงวัย คือ 0-3 ปี, 4-9 ปี และ 10-12 ปี โซน Talent World : โลกแห่งศิลปะ โซน Contest : การแข่งขัน "KIDS OF THE WORLD <date when="2552----">2009</date> DANCING CONTEST" ในระดับอนุบาลและระดับประถม ชิงถ้วยรางวัลและทุนการศึกษา โซน Shopping : ผลิตภัณฑ์จากบริษัทชั้นนำกว่าร้อยแบรนด์ดัง และ Fun Zone : สวนสนุกขนาดย่อมขนาดพื้นที่กว่า 700 ตร.ม. ให้เด็กๆ ได้สัมผัสประสบการณ์ และความท้าทายมากมาย นอกจากนี้ ได้เพิ่มอีก 1 กิจกรรม คือ บู๊ธสถาบันสอนโปรแกรมหุ่นยนต์โรบอทฟอร์คิดส์ (Robot 4 Kids) เปิดสอนทำหุ่นยนต์เพื่อให้เด็กๆ ได้พัฒนาการทางสมองและนำจินตนาการมาใช้ที่ผ่านกระบวนการคิดอย่างเป็นระบบ </p></body>
</news>
