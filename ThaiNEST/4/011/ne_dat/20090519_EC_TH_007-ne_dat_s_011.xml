<teiHeader>
<fileDesc>
<titleStmt>
  <title>'โสภณ' เปิดช่อง 'แท็กส์' ร้องความเป็นธรรม  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 02:40:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6891  </bibl>
</sourceDesc>
</fileDesc>
</teiHeader>
<news>
<headline>'โสภณ' เปิดช่อง 'แท็กส์' ร้องความเป็นธรรม</headline>
<lead>กรณีที่บอร์ด ทอท.มีมติยกเลิกสัญญา อ้าง รมต.มีหน้าที่ให้ความเป็นธรรม ส่วนรถเข็นใหม่จะมีขั้นตอนประมูลที่โปร่งใส เพื่อป้องกันปัญหา ... </lead>
<neck></neck>
<body><p><date>วานนี้</date> (<date when="25520518">18 พ.ค.</date>) นายโสภณ ซารัมย์ รมว.คมนาคม เปิดเผยถึงกรณีที่ คณะกรรมการบริษัท ท่าอากาศยานไทย จำกัด (มหาชน) หรือ ทอท. ได้มีมติยกเลิกสัญญาสัมปทานรถเข็นสัมภาระกับบริษัท ไทยแอร์กราวนด์ เซอร์วิสเซส จำกัด(แทกส์) ว่า ในเรื่องดังกล่าวถือเป็นอำนาจของบอร์ด ทอท. ที่มีการพิจารณาอนุมัติให้ยกเลิกสัญญาไปแล้วว่าเป็นไปเพื่อการรักษาผลประโยชน์ให้กับ ทอท.และหากเกิดปัญหาอะไรขึ้น ทาง บอร์ด ทอท.ที่มีมติออกไปต้องเป็นผู้รับผิดชอบในสิ่งที่เกิดขึ้น ส่วนรัฐมนตรีมีหน้าที่ในการให้ความเป็นธรรมกับทุกฝ่าย และแทกส์เองมีสิทธิ ที่จะฟ้องร้องเพื่อความเป็นธรรม   </p>
<p>ส่วนกรณีที่แทกส์อ้างว่าการที่ ทอท.ยกเลิก สัญญาทำให้ภาพลักษณ์การลงทุนระหว่างต่างชาติกับ ทอท.เสียหายนั้น เนื่องจากแท็กส์มีต่างชาติเป็นหุ้นส่วนด้วยนั้น นายโสภณ กล่าวด้วยว่า หาก ทอท.ทำไปเพื่อรักษาผลประโยชน์ขององค์กร และเป็นไปด้วยความโปร่งใสตรงไปตรงมาก็คิดว่าไม่กระทบต่อภาพลักษณ์แต่จะทำให้ต่างชาติเกิดความเชื่อมั่นในการ เข้ามาทำสัญญากับหน่วยงานของไทย </p>
<p>"ต้องรอดูว่ารถเข็นใหม่ที่ทอท.จะนำเข้ามาใช้ แทนรถเข็นที่หายไปจะมีขั้นตอนการประมูลยังไง ถูกหรือแพงกว่าเดิมหรือมีขั้นตอนที่โปร่งใสหรือไม่ หากไม่ดีไปกว่าเดิมตอนนั้นก็ค่อยว่ากันอีกทีหากไม่ดีก็อาจจะทำให้เกิดปัญหา ใหม่ขึ้นมาอีก" นายโสภณ กล่าว</p></body>
</news>
