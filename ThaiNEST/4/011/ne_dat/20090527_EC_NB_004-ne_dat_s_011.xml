<teiHeader>
<fileDesc>
<titleStmt>
  <title>การค้าภายในมุกดาหาร จัดมหกรรมธงฟ้าราคาประหยัด  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270269&tb=N255205&return=ok&news_headline=%a1%d2%c3%a4%e9%d2%c0%d2%c2%e3%b9%c1%d8%a1%b4%d2%cb%d2%c3%20%a8%d1%b4%c1%cb%a1%c3%c3%c1%b8%a7%bf%e9%d2%c3%d2%a4%d2%bb%c3%d0%cb%c2%d1%b4%20  </bibl>
</sourceDesc>
</fileDesc>
</teiHeader>
<news>
<headline>การค้าภายในมุกดาหาร จัดมหกรรมธงฟ้าราคาประหยัด</headline>
<lead></lead>
<neck></neck>
<body><p> สำนักงานการค้าภายในจังหวัดมุกดาหาร จัดมหกรรมธงฟ้า กระตุ้นเศรษฐกิจ นำสินค้าอุปโภค บริโภค และสินค้าด้านการเกษตร จากผู้ประกอบการจำนวน 120 ร้านค้า มาจำหน่ายให้กับประชาชน ในราคาประหยัดและเป็นธรรม <date>วันนี้</date> (<date when="25520527">27 พ.ค.52</date>) นางสาวสมหมายปรีชาศิลป์ รองผู้ว่าราชการจังหวัดมุกดาหาร เป็นประธานเปิดมหกรรมธงฟ้าราคาประหยัด ซึ่งสำนักงานการค้าภายในจังหวัดมุกดาหาร ร่วมกับสถานประกอบการ จัดขึ้น บริเวณถนนแก้วกินรี ข้างศาลากลางจังหวัดมุกดาหาร โดย นายสมบูรณ์ จุมพลเสถียร หัวหน้าสำนักงานการค้าภายในจังหวัดมุกดาหาร กล่าวว่า การจัดมหกรรมธงฟ้า ครั้งนี้ มีผู้ประกอบการต่างๆ ทั้งในจังหวัด ต่างจังหวัดจำนวนกว่า 120 ร้านค้า นำสินค้าอุปโภค บริโภค และสินค้าด้านการเกษตร มาจำหน่ายให้กับประชาชน ในราคาประหยัด เป็นธรรม และจำหน่ายในราคาพิเศษ เช่น ไข่ไก่ ข้าวสาร น้ำมันพืช และน้ำตาลทราย เป็นต้น เพื่อแบ่งเบาภาระค่าใช้จ่ายและความเดือดร้อนของประชาชน จากภาวะวิกฤตเศรษฐกิจในปัจจุบัน งานดังกล่าวจัดขึ้น<date from="25520527" to="25520529">ระหว่างวันที่ 27-29 พฤษภาคม</date>นี้ เริ่มตั้งแต่เวลา 09.00-21.00 น.จึงขอเชิญชวนประชาชนจังหวัดมุกดาหาร เลือกซื้อสินค้าในมหกรรมธงฟ้าราคาประหยัดครั้งนี้ ซึ่งนอกจากการจำหน่ายสินค้าอุปโภคบริโภคราคาประหยัดแล้ว ยังมีการแสดงดนตรี พร้อมจับสลากรางวัลให้กับผู้ซื้อสินค้าภายในงานด้วย</p></body>
</news>
