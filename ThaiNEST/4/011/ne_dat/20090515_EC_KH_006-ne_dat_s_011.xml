<teiHeader>
<fileDesc>
<titleStmt>
  <title>อนันดาฯเปิดศูนย์ซื้อขายทำเลรถไฟฟ้า  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOekUxTURVMU1nPT0=&sectionid=TURNd05RPT0=&day=TWpBd09TMHdOUzB4TlE9PQ==  </bibl>
</sourceDesc>
</fileDesc>
</teiHeader>
<news>
<headline>อนันดาฯเปิดศูนย์ซื้อขายทำเลรถไฟฟ้า</headline>
<lead></lead>
<neck></neck>
<body><p>นายชานนท์ เรืองกฤตยา ประธานกรรมการบริหาร บริษัท อนันดา ดีเวลลอปเม้นท์ จำกัด เปิดเผยว่า บริษัทได้เปิดตัว Ideo Agent ศูนย์รวมการซื้อขายอสังหาริมทรัพย์รูปแบบใหม่ เพื่อเป็นตัวแทนและที่ปรึกษาในการซื้อ ขาย เช่า อสังหาริมทรัพย์ติดรถไฟฟ้า โดยรองรับทั้งลูกค้าทั่วไป และลูกค้าของ Ideo ที่ซื้อเพื่อการลงทุน หรือการฝากขาย ทั้งโครงการของ IDEO เอง หรือโครงการอื่นๆ ที่อยู่ติดสถานีรถไฟฟ้า แต่จำกัดเฉพาะอสังหาริมทรัพย์ที่ติดรถไฟฟ้า ทั้ง บีทีเอส เอ็มอาร์ที และแอร์พอร์ตลิงก์ ที่มีรัศมีไม่เกิน 500 เมตรจากสถานีของระบบขนส่งมวลชนดังกล่าว ซึ่งสามารถตอบสนองทั้งการอยู่อาศัย และการลงทุน ทุกความต้องการ คาดว่าจะมีแนวโน้มการขยายตัวอย่างสูงในอนาคต ตามทิศทางการเติบโตของตลาดอสังหาฯ ติดรถไฟฟ้า</p>
<p> "ถ้ามองในมุมของการเป็นตัวแทน อาจเรียกว่ายังใหม่ เพราะ Ideo อยู่ในส่วนของการเป็นผู้พัฒนาโครงการมาตลอด ซึ่งการที่จะสามารถสร้างความเชื่อมั่นแก่ลูกค้าได้นั้น ต้องเข้าใจสินค้าในมือของตัวเองเป็นอย่างดี และสามารถให้คำปรึกษาที่ดีได้ โดยการตอบโจทย์นี้คือ Ideo Agent เป็นทีมงานที่มีประสบการณ์ในการเป็นผู้พัฒนามาแล้ว จากโครงการ Ideo ที่ในปัจจุบันมีมากถึง 10 โครงการ นอกจากนั้น เรายังมั่นใจในจุดเด่นของ Ideo Agent คือ การโฟกัสเฉพาะอสังหาริมทรัพย์ที่มีรัศมีโดยรอบไม่เกิน 500 เมตรจากสถานีระบบขนส่งมวลชนขนาดใหญ่ ซึ่งเป็นจุดที่ต่างจากตัวแทนอื่นๆ ที่ไม่ได้มีการระบุชัดถึงขนาดนี้" นายชานนท์กล่าว</p>
<p>ปัจจุบัน บริษัท อนันดา ดีเวลอปเม้นท์ จำกัด ดำเนินโครงการ Ideo รวม 10 โครงการ ประกอบด้วย Ideo ลาดพร้าว 17, Ideo ลาดพร้าว 5, Ideo Mix พหลโยธิน, Ideo Q พญาไท, Ideo รัชดาฯ-ห้วยขวาง, Ideo Mix สุขุมวิท 103, Ideo Verve สุขุมวิท, Ideo สาทร-ตากสิน, Ideo Blucove สาทร และ Ideo Verve ราชปรารภ โดยทุกโครงการผ่าน EIA แล้วทั้งหมด และอยู่ระหว่างการก่อสร้าง โดยในส่วนของ Ideo ลาดพร้าว 17 การก่อสร้างโครงสร้างแล้วเสร็จสมบูรณ์ ขณะนี้อยู่ระหว่างงานตกแต่ง และพร้อมที่จะโอนให้ลูกค้าเข้าอยู่ได้<date notAfter="255206--"><offset>ภายใน</offset>กลางปีนี้</date> </p></body>
</news>
