<teiHeader>
<fileDesc>
<titleStmt>
  <title>กอร์ปศักดิ์ ไม่เห็นด้วยที่จะให้ อคส. ระบายสินค้าเกษตร  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 19:25:08  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzY2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>กอร์ปศักดิ์ ไม่เห็นด้วยที่จะให้ อคส. ระบายสินค้าเกษตร</headline>
<lead>� รองนายกรัฐมนตรีฝ่ายเศรษฐกิจไม่เห็นด้วยที่จะให้องค์การคลังสินค้า เข้ามาทำหน้าที่ระบายสินค้า แต่เป็นหน้าที่ของกรมการค้าต่างประเทศ ขณะที่รัฐมนตรีพาณิชย์พูดชัดไม่มีผลประโยชน์จากการประมูลครั้งนี้</lead>
<neck></neck>
<body><p>นายสุเทพ  เทือกสุบรรณ  รองนายกรัฐมนตรี ในฐานะประธานคณะกรรมการยุทธศาสตร์ระบายสินค้าเกษตร  เรียกประชุมกรรมการที่ประกอบด้วย นายกอร์ปศักดิ์ สภาวสุ  รองนายกรัฐมนตรี , นางพรทิวา นาคาสัย รัฐมนตรีว่าการกระทรวงพาณิชย์ , นายประดิษฐ์ ภัทรประสิทธิ์ รัฐมนตรีช่วยว่าการกระทรวงการคลัง , นายอำพน กิตติอำพน  เลขาธิการคณะกรรมการพัฒนาการเศรษฐกิจและสังคมแห่งชาติ ( สศช.) หลัง ครม.ขอให้ทบทวนรายละเอียดแนวทางการระบายข้าว ทั้งเรื่องราคา และปริมาณ รวมถึงสินค้าเกษตรอื่น ๆ เพื่อเป็นแนวทางการทำงาน  เนื่องจาก  ครม. ต้องการมีส่วนร่วมในการพิจารณา</p>
<p>ก่อนการประชุม  นายกอร์ปศักดิ์ กล่าวว่า  การจำหน่ายสินค้าเกษตรครั้งนี้เป็นครั้งใหญ่ที่สุดในประวัติศาสตร์ เนื่องจากมีสินค้าเกษตรจำนวนมาก  ดังนั้นต้องมียุทธศาสตร์ที่เหมาะสมเพื่อรักษาผลประโยชน์ของชาติ  ทั้งนี้ไม่ติดใจราคาขั้นต่ำ เพราะขึ้นอยู่กับกลไกการตลาดและความฉลาดในการขายสินค้าให้ได้ราคา  แต่ส่วนตัวเห็นว่าการให้องค์การคลังสินค้า หรือ อคส. เข้ามาดูแลไม่เหมาะสม เนื่องจากไม่มีความเชี่ยวชาญ เพราะเป็นเพียงองค์กรในการดูแลสินค้าในสตอกของรัฐบาล  จึงควรให้ผู้มีประสบการณ์เข้ามารับผิดชอบ คือ กรมการค้าต่างประเทศ  อย่างไรก็ตาม ความคิดเห็นที่แตกต่างต้องหารือกันด้วยเหตุผล</p>
<p>ขณะที่  นางพรทิวา นาคาศัย  รัฐมนตรีว่าการกระทรวงพาณิชย์  กล่าวยืนยันว่า การทำงานของ อคส. ได้ร่วมกับกรมการค้าต่างประเทศ ซึ่งทำหน้าที่เป็นกรรมการร่วมกำหนดนโยบายการระบายข้าว โดยตลอด  และการเร่งประมูลข้าวในขณะนี้ เพราะเห็นว่าในราคาเริ่มดีขึ้นเพื่อไม่ให้รัฐบาลต้องขาดทุน  เนื่องจากในช่วงนี้  อินเดียและเวียดนาม ไม่จำหน่ายข้าวออกสู่ตลาด  จึงเป็นช่วงที่เหมาะที่ไทยต้องขายข้าว  และย้ำว่า การประมูลโปร่งใส ตรวจสอบได้  เพราะหากเห็นว่าราคาที่ประมูลต่ำเกินไป ก็จะให้เพิ่มราคาจาก 14,000 บาทต่อตันขึ้นไป ถึงแม้ราคาตลาดจะอยู่ที่ 16,000 บาทต่อตัน  แต่ข้าวในสตอกของรัฐบาลที่มีคุณภาพลดลงประมาณร้อยละ 70 จะถูกกดราคาจากตลาดอยู่แล้ว
แต่เห็นว่าปัญหาเกิดขึ้นมา เป็นเพราะเอกชนผู้แพ้ประมูล ซึ่งไม่ยอมสู้ราคาในช่วงนั้น ออกมาเปิดประเด็นว่า มีความไม่โปร่งใสเกิดขึ้น  เพราะหากทำให้การประมูลที่สำเร็จแล้ว ล้มไปได้  ผู้แพ้ประมูลก็จะดีใจ ซึ่งเห็นว่าเป็นเรื่องที่จบไปแล้ว  แต่เอกชนรายดังกล่าวไม่ยอมสู้ราคากับรายอื่นเอง  สำหรับการที่องค์การคลังสินค้า ได้ทำสัญญากับบริษัทเอกชน 17 ราย ไปแล้ว  ก่อนนำเข้า ครม. ถือเป็นระเบียบปฏิบัติที่ทำมานานแล้ว  แต่หากจะมีการเปลี่ยนแปลงแนวทางใด  ก็ควรเปลี่ยนแปลงตั้งแต่แรก  ไม่ใช่มาเปลี่ยนแปลงในช่วงนี้  แต่ก็ต้องหารือกันให้ได้ข้อยุติ.</p></body>
</news>
