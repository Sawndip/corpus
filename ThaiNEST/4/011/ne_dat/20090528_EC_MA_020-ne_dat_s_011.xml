<teiHeader>
<fileDesc>
<titleStmt>
  <title>ฟันธงศก.หสหรัฐถดถอยสิ้นสุดปีนี้  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ecb01280552&sectionid=0141&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ฟันธงศก.หสหรัฐถดถอยสิ้นสุด<date>ปีนี้</date></headline>
<lead>ผลสำรวจของเอ็นเอบีอีชี้นักเศรษฐศาสตร์ชั้นแนวหน้าทำนายภาวะเศรษฐกิจถดถอยของสหรัฐสิ้นสุด<date notAfter="25521231"><offset>ภายใน</offset>ปีนี้</date>แต่จะฟื้นตัวช้า ขณะอัตราว่างงานจะพุ่งสูงเหตุบริษัทไม่กล้าจ้างจนกว่าจะมั่นใจ</lead>
<neck></neck>
<body><p>เอพีรายงานเมื่อ <date when="25520526">26 พฤษภาคม</date> ว่านักเศรษฐศาสตร์มากกว่า 90 เปอร์เซ็นต์ทำนายว่าภาวะเศรษฐกิจถดถอยของสหรัฐจะสิ้นสุดลงใน<date>ปีนี้</date>แม้ว่าการฟื้นตัวดูจะค่อนข้างมีอุปสรรค โดยการประเมินดังกล่าวมาจากบรรดานักวิเคราะห์เศรษฐกิจชั้นแนวหน้าในการสำรวจของสมาคมเศรษฐศาสตร์ธุรกิจสหรัฐ (เอ็นเอบีอี) ที่เผยแพร่ในวันเดียวกันนี้</p>
<p>ราว 74 เปอร์เซ็นต์ของนักวิเคราะห์คาดหวังว่าภาวะถดถอยทางเศรษฐกิจที่เริ่มต้น<date from="255012--">ตั้งแต่เดือนธันวาคม 2550</date> และดำเนินมาอย่างยาวนานที่สุดนับตั้งแต่สิ้นสุดสงครามโลกครั้งที่ 2 จะสิ้นสุดลงใน<date from="25520701" to="25520930">ไตรมาสที่ 3 ของปีนี้</date> ขณะที่ 19 เปอร์เซ็นต์ ทำนายว่าจุดเปลี่ยนจะเกิดขึ้นในช่วง <date from="25521001" to="25521231">3 เดือนสุดท้ายของปีนี้</date>และอีก 7 เปอร์เซ็นต์ เชื่อว่าภาวะเศรษฐกิจถดถอยจะสิ้นสุดลงใน<date from="25530101" to="25530331">ไตรมาสแรกของปี 2553</date> </p>
<p>นายคริส วาร์วาเรส ประธานเอ็นเอบีอีและหัวหน้าฝ่ายที่ปรึกษาเศรษฐกิจมหภาคระบุว่า "ขณะที่แนวโน้มทุกอย่างยังคงอ่อนแอ แต่มีสัญญาณหลายอย่างที่บ่งชี้ว่าเศรษฐกิจกำลังจะมีเสถียรภาพ แต่การฟื้นตัวทางเศรษฐกิจมีแนวโน้มที่จะค่อยเป็นค่อยไปมากกว่าการฟื้นตัวจากภาวะเศรษฐกิจถดถอยที่เคยประสบกันก่อนหน้านี้ </p>
<p>ข่าวระบุว่า ปัจจัยหลักอย่างหนึ่งที่ฉุดเศรษฐกิจให้เข้าสู่สภาวะถดถอยคือวิกฤตทางการเงินที่เกิดขึ้นเมื่อฤดูใบไม้ร่วง<date when="2551----">ปีที่แล้ว</date>และรุนแรงที่สุดนับ<date from="2473----">ตั้งแต่ทศวรรษที่ 1930</date> นักเศรษฐศาสตร์หลายรายระบุว่าการฟื้นตัวหลังจากวิกฤตการเงินจะเป็นไปได้อย่างช้าๆ </p>
<p>คำทำนายของเอ็นเอบีอีระบุว่า ในทางตรงกันข้าม อัตราการว่างงานจะเพิ่มสูงขึ้นอีกใน<date>ปีนี้</date>แม้ว่าเศรษฐกิจจะเริ่มฟื้นตัว บริษัทต่างๆ จะไม่รีบร้อนในการจ้างพนักงานจนกระทั่งพวกเขารู้สึกว่าการฟื้นตัวทางเศรษฐกิจเริ่มมั่นคง </p>
<p>ในการนี้นักวิเคราะห์ระบุว่าอัตราการว่างงานเฉลี่ยจะอยู่ที่ 9.1 เปอร์เซ็นต์ ซึ่งดีดตัวขึ้นอย่างรุนแรงจาก 5.8 เปอร์เซ็นต์ เมื่อ<date when="2551----">ปีที่ผ่านมา</date>และเพิ่มขึ้นจากอัตรา 8.9 เปอร์เซ็นต์ ในปัจจุบันที่นับว่าสูงที่สุดในรอบ 25 ปี ซึ่งหากการคาดการณ์ของเอ็นเอบีอีถูกต้องจะนับเป็นตัวเลขอัตราการว่างงานสูงที่สุดนับตั้งแต่ 9.6 เปอร์เซ็นต์ เมื่อ<date when="2526----">ปี 2526</date> ที่สหรัฐอยู่ในช่วงย่ำแย่จากการฟื้นตัวทางเศรษฐกิจเช่นเดียวกัน ขณะที่มีบางส่วนที่ทำนายว่าอัตราการว่างงานจะสูงถึง 10.7 เปอร์เซ็นต์ใน<date from="25530401" to="25530630">ช่วงไตรมาสที่ 2 ของปี 2553</date> </p>
<p>เอ็นเอบีอีทำนายว่าใน<date when="2553----">ปีหน้า</date>เศรษฐกิจจะเติบโตขึ้น 2 เปอร์เซ็นต์ ซึ่งน้อยกว่าที่คาดการณ์ไว้ก่อนหน้านี้ที่ 2.4 เปอร์เซ็นต์ เมื่อ<date when="255202--">เดือนกุมภาพันธ์</date>ที่ผ่านมา และจากอัตราการฟื้นตัวของเศรษฐกิจที่เป็นไปอย่างเอื่อยเฉื่อย บรรดานักวิเคราะห์ทำนายว่ากองทุนสำรองแห่งรัฐหรือธนาคารกลางสหรัฐ (เฟด) จะไม่ปรับขึ้นอัตราดอกเบี้ยจนกระทั่ง<date from="25520401" to="25520630">ไตรมาส 2 ของปีหน้า</date> </p>
<p>ทั้งนี้ ผลสำรวจของเอ็นเอบีอีนี้จัดทำขึ้น<date from="25520427" to="25520511">ระหว่างวันที่ 27 เมษายนถึง 11 พฤษภาคม</date>ที่ผ่านมา </p></body>
</news>
