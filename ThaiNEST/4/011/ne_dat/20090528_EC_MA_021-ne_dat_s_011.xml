<teiHeader>
<fileDesc>
<titleStmt>
  <title>ไทยร่วมหนุนรอบโดฮา ต้านกีดกันทางการค้า  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ecb03280552&sectionid=0141&day=2009-05-28  </bibl>
</sourceDesc>
</fileDesc>
</teiHeader>
<news>
<headline>ไทยร่วมหนุนรอบโดฮา ต้านกีดกันทางการค้า</headline>
<lead></lead>
<neck></neck>
<body><p>รอยเตอร์รายงานเมื่อ <date when="25520526">26 พฤษภาคม</date>ว่า ในการประชุมสภาสามัญขององค์การการค้าโลก (ดับเบิลยูทีโอ) กลุ่มประเทศผู้ส่งออกอีกจำนวนหนึ่งได้ลงนามเพื่อสนับสนุนร่างเอกสารลง<date when="25520520">วันที่ 20 พฤษภาคม</date> ออกโดยสมาชิกดับเบิลยูทีโอ 13 ประเทศที่เรียกร้องให้มีการบรรลุข้อตกลงการเจรจารอบโดฮาที่ยืดเยื้อมาอย่างยาวนาน เนื่องจากเป็นหนทางที่ดีที่สุดในการรับมือกับปัญหาการกีดดันทางการค้าในช่วงวิกฤตเศรษฐกิจ </p>
<p>เอกสารดังกล่าวออกโดย โคลอมเบีย คอสตาริกา เขตปกครองพิเศษฮ่องกงของจีน มาเลเซีย เม็กซิโก นิวซีแลนด์ นอร์เวย์ ปากีสถาน เปรู สิงคโปร์ สวิตเซอร์แลนด์ ตุรกี และอุรุกวัย ขณะที่ประเทศที่ลงนามสนับสนุนเพิ่มล่าสุดได้แก่ แทนซาเนีย ยูเครน อิสราเอล ไต้หวัน สหรัฐ ออสเตรเลีย แคนาดา เกาหลีใต้ และไทย โดยสมาชิกที่ลงนามสนับสนุนร่างนี้หวังว่าในท้ายที่สุดแล้วร่างเอกสารดังกล่าวนี้จะได้รับการสนับสนุนจากชาติสมาชิกดับเบิลยูทีโอทั้ง 153 ชาติ หรือไม่ก็เกือบทั้งหมด  </p></body>
</news>
