<teiHeader>
<fileDesc>
<titleStmt>
  <title>ชาวสวนปาล์มเฮ! ราคาพุ่ง4บาท/กก. หลังรัฐแทรกแซง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=161621  </bibl>
</sourceDesc>
</fileDesc>
</teiHeader>
<news>
<headline>ชาวสวนปาล์มเฮ! ราคาพุ่ง4บาท/กก. หลังรัฐแทรกแซง</headline>
<lead></lead>
<neck></neck>
<body><p>นายวิศาล จันทร์ทิพย์ ผู้จัดการชุมนุมสหกรณ์ชาวสวนปาล์มน้ำมัน จ.กระบี่ กล่าวว่า หลังรัฐบาลแทรกแซงราคาปาล์มน้ำมัน เพื่อแก้ไขปัญหาราคาผลปาล์มสดตกต่ำ โดยให้องค์การคลังสินค้า(อคส.) รับซื้อน้ำมันปาล์มดิบจากโรงงานที่เข้าร่วมโครงการฯในราคากิโลกรัมละ 22.50 บาท และให้โรงงานสกัดน้ำมันปาล์มดิบรับซื้อผลปาล์มสดจากเกษตรกรในราคากิโลกรัมละ 3.50 บาท ปรากฏว่าโรงงานสกัดสามารถขายน้ำมันให้โรงงานกลั่นน้ำมันปาล์มบริสุทธิ์ในราคากิโลกรัมละ 24-25 บาท สูงกว่าที่ อคส.รับซื้อ ซึ่งจากราคาน้ำมันปาล์มดิบที่สูงขึ้น โรงงานสกัดจึงรับซื้อผลปาล์มได้ในราคากิโลกรัมละไม่ต่ำกว่า 4 บาท ทำให้เกษตรกรไม่ขายผลปาล์มในโครงการแทรกแซง </p>
<p>ด้านนายอรุณ ไม้ทิพย์ การค้าภายใน จ.กระบี่ กล่าวว่า โครงการแทรกแซงราคาผลปาล์มตกต่ำของรัฐบาลยังคงไว้ โดยจะสิ้นสุดโครงการ<date when="25520531">วันที่ 31 พฤษภาคม</date> นี้ แม้ราคาที่มีการซื้อขายหน้าโรงงานในปัจจุบันจะสูงกว่าราคาแทรกแซงก็ตาม เกษตรกรจึงไม่ขายในโครงการแทรกแซง แต่สิ่งที่เป็นห่วง คือ เมื่อหมดโครงการแทรกแซง ราคาผลปาล์มจะตกต่ำอีกหรือไม่ เพราะครั้งที่ผ่านมาเมื่อหมดโครงการแทรกแซง ราคาผลปาล์มตกต่ำทันที ซึ่งต้องหามาตราการรองรับต่อไป 
</p></body>
</news>
