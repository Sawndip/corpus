<teiHeader>
<fileDesc>
<titleStmt>
  <title>ปตท.ชี้เหตุ"ราคาน้ำมันร่วง" ฉุดกำไรปีนี้วูบกว่า2พันล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/19/news_28769896.php?news_id=28769896  </bibl>
</sourceDesc>
</fileDesc>
</teiHeader>
<news>
<headline>ปตท.ชี้เหตุ"ราคาน้ำมันร่วง" ฉุดกำไรปีนี้วูบกว่า2พันล้าน</headline>
<lead>ปตท. คาด<date when="2552----">ปี 2552</date> กำไรจากการค้าระหว่างประเทศ ลดลงจาก<date when="2551----">ปีก่อน</date>กว่า 2,000 ล้านบาท เหตุราคาน้ำมันลด พร้อมเพิ่มประสิทธิภาพและลดต้นทุน เริ่มลุยธุรกิจค้าแอลพีจี หันซื้อโดยตรงจากกาตาร์ไตรมาสละ 4.4 หมื่นตัน</lead>
<neck></neck>
<body><p>นายสุรงค์ บูลกุล ผู้ช่วยกรรมการผู้จัดการใหญ่ ด้านธุรกิจการค้าระหว่างประเทศ บริษัท ปตท. จำกัด (มหาชน) เปิดเผยว่า ในช่วง<date from="25520101" to="25520331">ไตรมาส 1 ของปีนี้</date> มูลค่าการค้าระหว่างประเทศของ ปตท. มีประมาณ 1.5 แสนล้านบาท มีกำไร 1,000 ล้านบาท คาดทั้งปีกำไร 4,000 ล้านบาท ลดลงจาก<date when="2552----">ปีก่อน</date>กว่า 2,000 ล้านบาท จากที่มีกำไร 6,000 ล้านบาท และมีรายได้ 1.2 ล้านล้านบาท เนื่องจากราคาน้ำมันตลาดโลกที่ลดลงส่งผลให้กำไรการค้าลดต่ำลงไปด้วย</p>
<p>"ขณะนี้ ปตท. อยู่ระหว่างการเร่งเพิ่มประสิทธิภาพและลดต้นทุนการค้าระหว่างประเทศของ ปตท. โดยในส่วนของน้ำมันนั้น กำลังวางแผนร่วมกับโรงกลั่นน้ำมัน เพื่อค้าน้ำมันส่วนเกินของประเทศที่อยู่ในระดับ 2 แสนบาร์เรลต่อวัน ซึ่งเกิดจากความต้องการน้ำมันในประเทศที่ชะลอตัว และการขยายตัวของการใช้พลังงานทดแทน "
นอกจากนี้ ปตท.ได้ทำข้อตกลงซื้อก๊าซแอลพีจีตรงจากกาตาร์ 1 ปี โดยนำเข้า 1 ลำ</p>
<p>ไตรมาส หรือประมาณ 4.4 หมื่นตัน <date from="255205--">ตั้งแต่เดือนพ.ค.</date>นี้ ทำให้การบริหารจัดการนำเข้าดีขึ้น เพราะนำเข้าจากผู้ผลิตแอลพีจีโดยตรง ไม่ใช่เทรดเดอร์ นอกจากต้นทุนต่ำลงแล้ว ปริมาณที่เหลือ ปตท.ยังนำไปขายตลาดนอกประเทศได้ ถือว่าเป็นการทำเทรดเดอร์แอลพีจีระหว่างประเทศเป็นครั้งแรก โดยสามารถส่งออกไปยังมาเลเซีย เวียดนาม ฟิลิปปินส์ อินโดนีเซีย เกาหลีใต้</p>
<p>"คาดว่าความต้องการแอลพีจีจะมี 6 หมื่น ตัน
เดือน ดังนั้น การบริหารนำเข้าต้องเตรียมให้พร้อม แต่การนำเข้าจะมากน้อยเพียงใด กำลังรอดูว่าโรงแยกก๊าซฯ ที่ 6 จะเริ่มผลิตได้ตามแผนในไตรมาส 4 หรือไม่ หากล่าช้าก็อาจจะต้องนำเข้าเพิ่มขึ้น�</p>
<p>ทั้งนี้กรมธุรกิจพลังงาน ประมาณว่า การนำเข้าแอลพีจีช่วงราคาน้ำมันขึ้น คาดว่าจะมีการนำเข้าแอลพีจีเดือนม.ค.-เม.ย. 5.7 หมื่นตัน, เดือนพ.ค. นำเข้าประมาณ 66,500 ตัน, เดือนมิ.ย. นำเข้า 70,300 ตัน และ เดือนก.ค. 83,400 ตัน</p>
<p>น.พ.วรรณรัตน์ ชาญนุกูล รัฐมนตรีว่าการกระทรวงพลังงาน เปิดเผยภายหลังเปิดงานสัมมนาเชิงปฏิบัติการ ภายใต้หัวข้อเรื่อง �การบริหารจัดการสภาวะวิกฤติด้านพลังงาน� <date>วานนี้</date> (<date when="25520518">18 พ.ค.</date>) ว่า เป็นการสัมมนาร่วมกับทบวงพลังงานโลก (ไออีเอ) เพื่อเตรียมความพร้อมล่วงหน้าแก่ประเทศไทย หากเกิดภาวะขาดแคลนพลังงานในอนาคต ซึ่งการสัมมนาครั้งนี้จะช่วยให้มีการวางแผนเพื่อรองรับวิกฤติพลังงานในอนาคต เพราะไทยต้องพึ่งแหล่งพลังงานจากนอกประเทศ โดยเฉพาะต้องนำเข้าน้ำมันกว่า 89-90%% มูลค่ากว่า 1 ล้านล้านบาท</p>
<p></p>
<p>นายณอคุณ สิทธิพงศ์ รองปลัดกระทรวงพลังงานในฐานะ ประธานคณะกรรมการบริหารความเสี่ยงด้านพลังงาน กล่าวว่า ปัจจุบันแผนรับมือวิกฤตพลังงานของไทยกระจัดกระจายอยู่ตามหน่วยงานต่างๆ โดยไม่มีแผนรวมของประเทศ และส่วนใหญ่เน้นการประสานระหว่างหน่วยงานเป็นกรณีๆ ไปดังนั้นจึงต้องให้ไออีเอ ช่วยวางแผนป้องกันวิกฤตพลังงานของไทย ซึ่งนอกจากคำนึงถึงระดับสำรองน้ำมันแล้ว ยังต้องให้ความสำคัญกับการสำรองเชื้อเพลิงชีวภาพด้วย ทั้งเอทานอล และไบโอดีเซล บี 100 ปัจจุบันไทยสำรองเฉพาะน้ำมัน 45 วัน</p>
<p>น พ.วรรณรัตน์ กล่าวถึงสถานการณ์ราคาน้ำมันว่า ภายใน 1 เดือนนี้อาจจะไม่ปรับลดราคาขายปลีกน้ำมัน เนื่องจากกระทรวงพลังงานใช้กลไกกองทุนน้ำมันเชื้อเพลิงเข้ามารับภาระการปรับเพิ่มภาษีสรรพสามิตน้ำมัน 2 บาทต่อลิตร อย่างไรก็ตาม<date>สัปดาห์นี้</date> จะเก็บเงินกองทุนน้ำมันฯเพิ่มอีกหรือไม่ต้องดูทิศทางราคาน้ำมันตลาดโลก แต่จะเข้าดำเนินการช่วงราคาน้ำมันลดลงเป็นหลัก เพื่อไม่ให้ประชาชนเดือดร้อน</p>
<p>นายดีเดีย ฮูสซิน ผู้อำนวยการฝ่ายความมั่นคงและการตลาด ไออีเอ กล่าวว่า การที่ไทย เก็บเพิ่มภาษีสรรพสามิตน้ำมัน 2 บาทต่อลิตร จะส่งผลดีต่อการใช้น้ำมันให้มีประสิทธิภาพขึ้น เพราะหลายประเทศ เช่น ญี่ปุ่น ยุโรป ใช้มาตรการภาษีดูแลน้ำมัน ส่งผลต่อจิตวิทยา ทำให้การใช้น้ำมันมีประสิทธิภาพ อย่างไรก็ตาม การใช้มาตรการภาษีอาจไม่เพียงพอ ไทยควรส่งสัญญาณเรื่องการประหยัดพลังงานแก่ประชาชนมากขึ้นด้วย
</p></body>
</news>
