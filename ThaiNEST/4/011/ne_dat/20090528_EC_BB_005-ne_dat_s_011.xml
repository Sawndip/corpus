<teiHeader>
<fileDesc>
<titleStmt>
  <title>"โสภณ"ชงครม.สัปดาห์หน้า แผนฟื้นฟูรฟท.-ตั้งบริษัทลูก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825643.php?news_id=28825643  </bibl>
</sourceDesc>
</fileDesc>
</teiHeader>
<news>
<headline>"โสภณ"ชงครม.สัปดาห์หน้า แผนฟื้นฟูรฟท.-ตั้งบริษัทลูก</headline>
<lead>"โสภณ" เตรียมเสนอ ครม.พิจารณาแผนฟื้นฟูกิจการ ร.ฟ.ท. พร้อมแผนตั้ง 2 บริษัทลูกสัปดาห์หน้า หลังหารือ "ประดิษฐ์" ได้ข้อสรุปตรงกันไม่คิดค่าเช่าใช้ราง แต่บริษัทลูกต้องรับภาระค่าซ่อมบำรุง พร้อมแบ่งรายได้เชิงพาณิชย์จากการพัฒนาพื้นที่สถานีโดยสารโครงการแอร์พอร์ตลิงค์ให้ ร.ฟ.ท.</lead>
<neck></neck>
<body><p>นายโสภณ ซารัมย์ รัฐมนตรีว่าการกระทรวงคมนาคม เปิดเผยภายหลังการประชุมร่วมกับนายประดิษฐ์ ภัทรประสิทธิ์ รัฐมนตรีช่วยว่าการกระทรวงการคลัง ว่า ได้หารือถึงแนวทางการจัดตั้งบริษัทลูก ซึ่งเป็นส่วนหนึ่งของแผนฟื้นฟูกิจการ การรถไฟแห่งประเทศไทย (ร.ฟ.ท.) และได้ข้อสรุปตรงกันว่า รฟท.จะจัดตั้งบริษัทลูก 2 บริษัท โดยบริษัทแรก คือ บริษัท เดินรถ ซึ่งจะบริหารจัดการการเดินรถในโครงการระบบขนส่งทางรถไฟเชื่อมท่าอากาศยานสุวรรณภูมิและสถานีรับส่งผู้โดยสารอากาศยานในเมือง หรือโครงการแอร์พอร์ต เรลลิงค์ ซึ่งจะใช้ทุนประเดิม 500 ล้านบาท และบริษัทบริหารทรัพย์สิน ใช้ทุนประเดิม 60 ล้านบาท โดยกระทรวงคมนาคมเสนอนำงบกลางมาใช้เป็นทุนประเดิม</p>
<p>ทั้งนี้ บริษัทเดินรถจะต้องรับผิดชอบค่าใช้จ่ายในการซ่อมบำรุง เพราะ ร.ฟ.ท.จะไม่คิดค่าเช่าในการใช้รางรถไฟ และบริษัทลูกต้องแบ่งรายได้จากการบริหารพื้นที่เชิงพาณิชย์ในแต่ละสถานีให้กับ ร.ฟ.ท.ตามสัดส่วนที่กระทรวงการคลังและกระทรวงคมนาคมจะเป็นผู้กำหนด โดยคาดว่ากระบวนการจัดตั้งบริษัทลูก และการสรรหาผู้บริหารสูงสุดหรือซีอีโอ จะแล้วเสร็จภายใน 6 เดือนหลัง ครม.อนุมัติ ซึ่งจะสอดคล้องกับกำหนดการเปิดให้บริการโครงการแอร์พอร์ตลิงค์ ซึ่งตั้งเป้าไว้ใน<date notAfter="25520430" notBefore="25530101">ช่วงต้นปีหน้า</date> แต่<date notAfter="255202--"><offset>ไม่เกิน</offset>เดือนก.พ.2552</date>
�เราจะหานักบริหารมืออาชีพมาเป็นซีอีโอ และซีอีโอจะเป็นผู้กำหนดเงื่อนไขในการว่าจ้างเอกชนมาทำหน้าที่เดินรถแอร์พอร์ตลิงค์ โดยกระทรวงคมนาคมจะเสนอรายละเอียดทั้งหมดให้ ครม.พิจารณาอนุมัติในสัปดาห์หน้า� นายโสภณ กล่าว</p>
<p>สำหรับโครงสร้างบริษัทลูกทั้ง 2 บริษัท จะมีคณะกรรมการทำหน้าที่กำกับดูแล และจะมีผู้บริหารสูงสุดหรือซีอีโอ โดยบริษัทเดินรถจะมีกรรมการผู้จัดการ 4 ฝ่าย คือ ฝ่ายโดยสาร ฝ่ายสินค้า ฝ่ายล้อเลื่อน และฝ่ายพัสดุ โดยมีพนักงานรวมกว่า 6 พันคน และมีลูกจ้างกว่า 1.8 พันคน ส่วนบริษัทบริหารทรัพย์สิน จะมีรองกรรมการผู้จัดการ 2 คน และมีพนักงานรวม 80 คน</p>
<p>ด้านนายประดิษฐ์ กล่าวว่า แผนฟื้นฟูกิจการ ร.ฟ.ท.ไม่มีปัญหา เพราะมีความพร้อมและมีรายละเอียดชัดเจนทุกด้าน โดยแผนดังกล่าวเริ่มดำเนินการในช่วงที่ตนดำรงตำแหน่งรัฐมนตรีช่วยว่าการกระทรวงคมนาคม และสาเหตุที่ต้องหารือกับนายโสภณ เพราะต้องการความชัดเจนในประเด็นรายละเอียดเกี่ยวกับแนวทางการบริหารจัดการโครงการแอร์พอร์ตลิงค์ โดยต้องสรุปตัวเลขผลประกอบการให้เห็นชัดเจน เพื่อหาแนวทางรองรับกรณีมีปัญหาขาดทุนในระยะแรก
</p></body>
</news>
