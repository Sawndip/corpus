<teiHeader>
<fileDesc>
<titleStmt>
  <title>IRPปลื้มกำไรโต197%  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=161627  </bibl>
</sourceDesc>
</fileDesc>
</teiHeader>
<news>
<headline>IRPปลื้มกำไรโต197%</headline>
<lead></lead>
<neck></neck>
<body><p>นายอาลก โลเฮีย ประธานคณะกรรมการบริหาร บมจ.อินโดรามา โพลีเมอร์ส(IRP) ผู้ผลิตโพลีเอสเตอร์(PET) รายใหญ่อันดับ 2 ของโลก กล่าวว่า ใน<date from="25520101" to="25520331">ไตรมาสแรกของปีนี้</date> บริษัทมีกำไรสุทธิ 681 ล้านบาท เพิ่มขึ้นจากช่วงเดียวกันของ<date when="2551----">ปีก่อน</date>ถึง 197.4% เนื่องจากมีต้นการผลิตที่ลดลง โดยค่าดอกเบี้ยจ่ายใน<date from="25520101" to="25520331">ไตรมาสแรก</date>ลดลงเหลือตันละ 17 เหรียญสหรัฐ จากตันละ 25 เหรียญสหรัฐ ในช่วงเดียวกันของ<date when="2551----">ปีก่อน</date> ซึ่งเป็นผลดีจากการลดลงของภาระจ่ายดอกเบี้ย รวมถึงมีค่าใช้จ่ายในการบริหารสินค้าคงคลัง รวมทั้งค่าใช้จ่ายด้านพลังงานและการผลิตที่ลดลงด้วย </p>
<p>นอกจากนี้บริษัทยังมียอดขายเพิ่มขึ้น 41.2% โดยเฉพาะยอดขายจากลูกค้าในกลุ่มประเทศยุโรป ซึ่งเป็นผลมาจากบริษัทได้เข้าซื้อกิจการของโรงงานผลิต PET 2 แห่งในทวีปยุโรป เมื่อ<date when="255104--">เดือนเมษายน 2551</date> โดยยุโรปเป็นตลาด PET ที่ใหญ่ที่สุดของบริษัท โดย<date from="25520101" to="25520331">ไตรมาสแรก</date>ที่ผ่านมามียอดขาย 152,943 ตัน เพิ่มขึ้นจากช่วงเดียวกันของ<date when="2551----">ปีก่อน</date>ที่มียอดขายเพียง 53,521 ตัน ขณะที่ราคาส่วนต่างของส่วนผสม(spread) ซึ่งเป็นตัวชี้วัดศักยภาพการสร้างรายได้นั้น ใน<date from="25520101" to="25520331">ไตรมาสแรก</date>ที่ผ่านมาอยู่ที่ตันละ 232 เหรียญสหรัฐ เพิ่มขึ้นจากตันละ 208 เหรียญสหรัฐ ในช่วงเดียวกันของ<date when="2551----">ปีก่อน</date></p>
<p>"ยอดขายที่เพิ่มสูงขึ้นส่งผลให้บริษัทวางแผนที่จะใช้จ่ายเงินสด 1,200 ล้านบาท ในการชำระดอกเบี้ย ซึ่งจะช่วยลดอัตราส่วนหนี้สินต่อทุนจาก 1.5 เท่า ในเดือนธันวาคมปีที่ผ่านมา ลงเหลือเพียง 1.15 เท่า และเชื่อมั่นว่าปีนี้จะมีรายได้รวมตามเป้าที่ตั้งไว้ที่ 2,500 ล้านเหรียญสหรัฐได้" นายโลเฮีย กล่าว </p></body>
</news>
