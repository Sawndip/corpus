<teiHeader>
<fileDesc>
<titleStmt>
  <title>"พาณิชย์"รุกโปรโมทหอมมะลิตลาดญี่ปุ่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/18/news_28763414.php?news_id=28763414  </bibl>
</sourceDesc>
</fileDesc>
</teiHeader>
<news>
<headline>"พาณิชย์"รุกโปรโมทหอมมะลิตลาดญี่ปุ่น</headline>
<lead>"พาณิชย์" จัดทีมโรดโชว์ตลาดญี่ปุ่น หวังโปรโมทข้าวหอมมะลิไทยให้เป็นที่รู้จัก และเผยแพร่ กระตุ้นการบริโภค ขยายลู่ทางส่งออกที่มีแนวโน้มมากขึ้น โชว์ไฮไลต์สาธิตหุงข้าว พร้อมเปิดชิมร่วมกับอาหารไทยประเภทอื่นๆ</lead>
<neck></neck>
<body><p>นางสาวชุติมา บุณยประภัศร รักษาการอธิบดีกรมการค้าต่างประเทศ เปิดเผยว่า <date from="25520516" to="25520517">ระหว่างวันที่ 16-17 พ.ค.</date> นี้ กรมจัดคณะผู้แทนการค้าเดินทางไป จัดกิจกรรม และประชาสัมพันธ์ข้าวหอมมะลิไทยในงานเทศกาลไทย ณ สวนโยโยงิ ประเทศญี่ปุ่น เพื่อเผยแพร่ข้าวหอมมะลิไทยให้เป็นที่รู้จักในตลาดญี่ปุ่น และกระตุ้นการบริโภคข้าวหอมมะลิเพิ่มมากขึ้น</p>
<p>ทั้งนี้ การจัดงานจะจัดนิทรรศการเพื่อประชาสัมพันธ์ เผยแพร่เกี่ยวกับแหล่งผลิต คุณค่าทางโภชนาการ คุณภาพและมาตรฐานข้าวหอมมะลิไทย รวมทั้งเครื่องหมายรับรองข้าวหอมมะลิไทย วิธีการหุงข้าวหอมมะลิไทย และรายการอาหารที่ทำจากข้าวหอมมะลิไทย</p>
<p>"ไฮไลต์ของงานนี้ จะมีการสาธิตการหุงข้าวหอมมะลิไทย เพื่อให้ผู้เข้าร่วมงานได้ชิมร่วมกับอาหารไทย ซึ่งจะเป็นการโปรโมทข้าวหอมมะลิไทยให้เป็นที่รู้จักไปพร้อมๆ กับอาหารไทย และจะจัดแสดงวีดิทัศน์วิธีการหุงข้าวหอมมะลิไทยเป็นภาษาญี่ปุ่น เพื่อให้คนญี่ปุ่นที่ซื้อข้าวหอมมะลิไทยไปรับประทานที่บ้าน จะได้หุงข้าวเป็น" นางสาวชุติมากล่าว
นอกจากนี้ จะมีการจัดแสดงตัวอย่างข้าวหอมมะลิไทย ข้าวที่มีคุณลักษณะพิเศษ ได้แก่ ข้าวที่ได้รับการขึ้นทะเบียนสิ่งบ่งชี้ทางภูมิศาสตร์ (GI) และข้าวที่มีคุณค่าทางโภชนาการสูง อาทิเช่น ข้าวไรซ์เบอรี่ และข้าวสินเหล็ก เป็นต้น</p>
<p>ทั้งนี้ ญี่ปุ่นเป็นตลาดนำเข้าข้าวหอมมะลิไทยรายสำคัญ และมีแนวโน้มการนำเข้าเพิ่มขึ้น โดยข้าวหอมมะลิไทยส่วนใหญ่ถูกนำไปใช้ในร้านอาหารไทยที่มีอยู่ในญี่ปุ่นเป็นจำนวนมาก และมีแนวโน้มเพิ่มขึ้น ขณะเดียวกัน เริ่มเป็นที่นิยมในหมู่ผู้บริโภคชาวญี่ปุ่น โดยเฉพาะนักท่องเที่ยวที่เคยเดินทางมาประเทศไทย และได้มีโอกาสรับประทานข้าวหอมมะลิไทย</p>
<p>ส่วนข้าวหอมมะลิราคาตลาด ณ <date when="25520513">13 พ.ค.</date>ที่ผ่านมา ปรับตัวเพิ่มขึ้นทุกรายการ โดยข้าวหอมมะลิไทยชั้น 1 <date when="2550----">ปี 2550</date></p>
<p><date when="2551----">2551</date> ตันละ 920 ดอลลาร์ เพิ่มขึ้นจากสัปดาห์ก่อน (<date when="25520506">6 พ.ค. 25452</date>) ตันละ 904 ดอลลาร์ ข้าวหอมมะลิชั้น 1 <date from="2551----" to="2552----">ปี 2551/2552</date> ตันละ 906 ดอลลาร์ เพิ่มขึ้นจากตันละ 889 ดอลลาร์ ข้าวขาว 5% ตันละ 523 ดอลลาร์ เพิ่มขึ้นจาก ตันละ 514 ดอลลาร์</p>
<p>อย่างไรก็ตาม สัดส่วนการส่งออกข้าว<date from="25520501" to="25520507">ระหว่าง 1-7 พ.ค. 2552</date> ปริมาณ 180,207 ตัน ลดลง 47.36% เมื่อเทียบกับช่วงเดียวกัน<date when="2551----">ปีก่อน</date> ขณะที่การส่งออก <date from="255201--" to="25520507">ม.ค.-7 พ.ค. 52</date> ปริมาณ 2,902,710 ตัน ลดลง 30.01%</p></body>
</news>
