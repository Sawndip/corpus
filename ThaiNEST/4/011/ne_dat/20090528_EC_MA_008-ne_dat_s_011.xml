<teiHeader>
<fileDesc>
<titleStmt>
  <title>สศอ.เผยดัชนีอุตฯเม.ย.-12.84% สัญญาณดีติดลบน้อยลง/ออเดอร์เข้า  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco08280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>สศอ.เผยดัชนีอุตฯ<date when="255204--">เม.ย.</date>-12.84% สัญญาณดีติดลบน้อยลง/ออเดอร์เข้า</headline>
<lead></lead>
<neck></neck>
<body><p>นายอาทิตย์ วุฒิคะโร ผู้อำนวยการสำนักงานเศรษฐกิจอุตสาหกรรม (สศอ.) เปิดเผยว่า ดัชนีผลผลิตอุตสาหกรรม<date when="255204--">เดือนเมษายน 2552</date> ยังติดลบ 12.84% จากช่วงเดียวกันของ<date when="2551----">ปีก่อน</date> เนื่องจาก<date when="2551----">ปีที่ผ่านมา</date>ภาคอุตสาหกรรมมีการขยายตัวค่อนข้างสูง แต่หากเทียบกับ<date when="255203--">เดือนมีนาคม</date>ที่ผ่านมาพบว่าดัชนีผลผลิตอุตสาหกรรมเริ่มส่งสัญญาณดีขึ้นเป็นเดือนที่ 3 ติดต่อกัน โดย<date when="255201--">เดือนมกราคม</date>ติดลบ 25.6% <date when="255202--">กุมภาพันธ์</date>ติดลบ 23.07% และ<date when="255203--">มีนาคม</date>ติดลบ 17.74%</p>
<p>นายอาทิตย์กล่าวว่า หลายอุตสาหกรรมเริ่มมีคำสั่งซื้อกลับเข้ามา เช่นกลุ่มผู้ประกอบการชิ้นส่วนอิเล็กทรอนิกส์ ขณะนี้ประเทศจีนมีคำสั่งซื้อเข้ามาจำนวนมาก เนื่องจากจีนเร่งพัฒนาประเทศอย่างมโหฬาร นอกจากนี้ อุตสาหกรรมหลักๆ เช่น การผลิตยานยนต์ ฮาร์ดดิสก์ เริ่มมีคำสั่งซื้อกลับเข้ามาเช่นกัน อย่างไรก็ตาม เมื่อเทียบกับช่วงเดียวกันของ<date when="2551----">ปีก่อน</date>ยังถือว่าหดตัวทั้งการผลิตและจำหน่าย โดยการผลิตยานยนต์ ติดลบ 43.7% และติดลบ 41.9% ตามลำดับ ผลพวงจากวิกฤตเศรษฐกิจโลก อีกทั้งในช่วงนั้นอุตสาหกรรมยานยนต์ไทยถือว่าเป็นช่วงที่มีอัตราการขยายตัวดี ส่วนการผลิตฮาร์ดดิสก์ การผลิตลดลง 3.9% และจำหน่ายลดลง 4.7% โดย 4 เดือนแรกของ<date>ปีนี้</date>การผลิตและจำหน่าย ติดลบ 15.8% และติดลบ 14.6% ตามลำดับ และแม้ว่าจะมีคำสั่งซื้อกลับมาแล้วแต่คาดว่าทั้งปีภาวะการผลิตและจำหน่ายจะยังติดลบอยู่บ้าง</p></body>
</news>
