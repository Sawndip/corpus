<teiHeader>
<fileDesc>
<titleStmt>
  <title>จับตา ครม.ไฟเขียวแผนฟื้นฟู ขสมก.-รฟท. 19 พ.ค.นี้  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 17:55:48  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk0MDM2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>จับตา ครม.ไฟเขียวแผนฟื้นฟู ขสมก.-รฟท. <date when="25520519">19 พ.ค.</date>นี้</headline>
<lead>นายโสภณ ซารัมย์ รัฐมนตรีว่าการกระทรวงคมนาคม เปิดเผยว่า ในการประชุมคณะรัฐมนตรี<date>วันพรุ่งนี้</date> (<date when="25520519">19 พ.ค.</date>) กระทรวงคมนาคมจะนำเสนอแผนฟื้นฟูกิจการขององค์การขนส่งมวลชนกรุงเทพ (ขสมก.) และแผนปฏิบัติการเพื่อปรับปรุงโครงสร้างการบริหารจัดการเพื่อฟื้นฟูฐานะทางการเงินของการรถไฟแห่งประเทศไทย (รฟท.) เข้าสู่การพิจารณาของ ครม</lead>
<neck></neck>
<body><p>สำหรับแผนฟื้นฟู ขสมก. ประกอบด้วย แผนจัดหารถเมล์เช่าเอ็นจีวี 4,000 คัน ภายหลังจากมีการแก้ไขกรอบวงเงินค่าเช่าลงในครั้งสุดท้ายจาก 4,784 บาทต่อคันต่อวัน เหลือ 4,780 บาทต่อคันต่อวัน รวมทั้งแผนการชดเชยการให้บริการต่อสาธารณะ (พีเอสโอ) ตามที่รัฐบาลมีนโยบายจะชดเชยการให้บริการดังกล่าวจะทำให้ ขสมก.มีรายได้เพิ่มขึ้นจากการดำเนินการและสามารถมีสภาพคล่องหมุนเวียนดีขึ้นสามารถนำไปชดเชยผลขาดทุนสะสมขององค์กรได้</p>
<p>นอกจากนี้ สำหรับโครงการจัดหารถเมล์เช่าเอ็นจีวี 4,000 คัน  หาก ครม.เห็นชอบตามแผนที่กระทรวงเสนอ หลังจากนี้ ขสมก.จะประกาศเชิญชวนหาเอกชนที่มีความสนใจเข้าร่วมโครงการทันที เนื่องจากโครงการดังกล่าวล่าช้ากว่าแผนที่มีการกำหนดเป้าหมายไว้ เนื่องจากได้เปิดรับฟังความคิดเห็นเพื่อนำมาแก้ไขร่างเงื่อนไขประกวดราคา (ทีโออาร์) กว่า 10 ครั้ง</p>
<p>ด้านนายยุทธนา ทัพเจริญ ผู้ว่าการการรถไฟแห่งประเทศไทย (รฟท.) เปิดเผยว่า กระทรวงคมนาคมจะเสนอแผนปฏิบัติการเพื่อปรับปรุงโครงสร้างการบริหารจัดการเพื่อฟื้นฟูฐานะทางการเงินของการรถไฟแห่งประเทศไทย ตามที่ รฟท.เสนอ ให้ ครม.พิจารณาอนุมัติ โดยหากมีการอนุมัติ รฟท.จะเร่งจัดตั้งบริษัทลูกภายใน 30 วัน แต่หาก ครม.ไม่มีการอนุมัติแผนฟื้นฟู รฟท. จะทำให้ล่าช้าออกไป แต่มีวิธีการแก้ไขปัญหาเบื้องต้น คือให้ รฟท. รับมอบทรัพย์สินในส่วนของการเดินรถไปก่อน</p>
<p>สำหรับสาระสำคัญของแผนฟื้นฟูกิจการดังกล่าวนั้น รฟท.จะจัดตั้งบริษัทลูก 2 บริษัท คือ การปรับปรุงโครงสร้างบริหารจัดการ โดยการจัดตั้ง บริษัทเดินรถ เพื่อบริหารการเดินรถโดยสาร รถขนส่งสินค้า และรถไฟฟ้าแอร์พอร์ตลิงค์ รวมถึงรถไฟฟ้าสายสีแดง โดยในช่วงเริ่มต้น จะมีการจ้างเหมาพนักงานในส่วนที่เกี่ยวข้องกับการเดินรถ จาก รฟท.</p>
<p>นอกจากนั้น จะตั้งบริษัทบริหารสินทรัพย์ โดย รฟท.จะเป็นผู้ถือหุ้น 100% ซึ่งการจัดตั้งบริษัทลูกดังกล่าวจะมีการดำเนินการภายใน 30 วัน นับแต่ ครม.ได้มีอนุมัติในหลักการ และหลังจากนั้นให้คณะกรรมการ รฟท.พิจารณากำหนดทุนจดทะเบียนเริ่มต้นที่เหมาะสม โดยแบ่งแยกภารกิจ สินทรัพย์ และหนี้สินระหว่าง รฟท.กับบริษัทลูกทั้งสองออกจากกัน เพื่อจัดการที่ดินของ รฟท. โดยในส่วนของการบริหารสัญญาเช่าของเอกชนคู่สัญญากับ รฟท. นั้น รฟท.จะไม่เข้าไปทำหน้าที่ในการประกอบธุรกิจแข่งกับเอกชน</p>
<p>“สิ่งที่ต้องทำอีกอย่างคือการจัดทำรายละเอียดในการกำหนดค่าตอบแทนให้กับพนักงานในบริษัทลูกเสนอต่อกระทรวงการคลังพิจารณา” นายยุทธนา กล่าว.</p></body>
</news>
