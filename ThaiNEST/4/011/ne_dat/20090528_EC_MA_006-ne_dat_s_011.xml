<teiHeader>
<fileDesc>
<titleStmt>
  <title>"บางจาก"เล็งปันผลกลางปีครั้งแรก  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco02280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"บางจาก"เล็งปันผล<date when="255206--">กลางปี</date>ครั้งแรก</headline>
<lead>ลุ้นกำไรครึ่งปีตอบแทนผู้ถือหุ้น ยันEBITDAยังแตะ8พันล้านบ.</lead>
<neck>"บางจาก"เล็งปันผล<date when="255206--">กลางปี</date>ครั้งแรกนับแต่เข้าตลาดหุ้น ลั่นอยากตอบแทนผู้ถือหุ้น หากผลประกอบการครึ่งปีออกมาดี คาดราคาน้ำมันเฉลี่ยปีนี้ 55 เหรียญ ประเมินเลื่อนส่งมอบโครงการปรับปรุงโรงกลั่นไม่เกิน 2 เดือน คาดกระทบกำไรทั้งปีไม่เกิน 3% ยัน EBITDA ยังอยู่ในระดับ 8 พันล้านบาท</neck>
<body><p>นายปฏิภาณ สุคนธมาน รองกรรมการผู้จัดการใหญ่ สายงานด้านบัญชีและการเงิน บริษัท บางจากปิโตรเลียม จำกัด (มหาชน) เปิดเผยว่า หากผลประกอบการใน<date notAfter="25520630" notBefore="25520101">ช่วงครึ่งปีแรก</date>ของบริษัทออกมาดี บริษัทก็พร้อมจะจ่ายเงินปันผลระหว่างกาลงวด<date when="2552----">ปี 2552</date> ซึ่งถือว่าเป็นครั้งแรกในประวัติศาสตร์ หรือครั้งแรกนับตั้งแต่บริษัทเข้าจดทะเบียนในตลาดหลักทรัพย์แห่งประเทศไทย (ตลท.) อย่างไรก็ตาม การพิจารณาจ่ายเงินปันผล ขึ้นอยู่กับที่ประชุมของคณะกรรมการบริษัทด้วย โดยบริษัทมีนโยบายจ่ายเงินปันผลประมาณ 50% ของกำไรสุทธิ </p>
<p>"ถ้าผลประกอบการดีเราก็พร้อมจ่ายเงินปันผลงวดระหว่างกาล ซึ่งเราก็อยากทำอะไรให้กับผู้ถือหุ้นบ้าง เพราะที่ผ่านมายังตอบแทนได้ไม่ดีนัก" นายปฏิภาณกล่าว </p>
<p>นายปฏิภาณกล่าวว่า บริษัทคาดการณ์ราคาน้ำมันเฉลี่ยใน<date>ปีนี้</date>ไว้ที่ 55 เหรียญต่อบาร์เรล ซึ่งการประเมินดังกล่าวเป็นไปตามต้นทุนการผลิตของผู้ผลิต หากราคาน้ำมันต่ำกว่าระดับนี้ก็อาจทำให้ผู้ประกอบการลดกำลังการผลิตและต่อไปในอนาคต อาจจะส่งผลให้ปริมาณการผลิตน้อยกว่าปริมาณความต้องการใช้น้ำมันเป็นจำนวนมาก ซึ่งอาจจะส่งผลกระทบต่อราคาน้ำมัน </p>
<p>นายปฏิภาณกล่าวว่า สำหรับการหยุดทดลองเดินเครื่อง ตามโครงการปรับปรุงคุณภาพน้ำมัน (PQI) น่าจะกระทบกับผลประกอบการของบริษัทใน<date when="2552----">ปี 2552</date> เพียงเล็กน้อยเท่านั้น หรือกระทบกับกำไรสุทธิทั้งปีไม่เกิน 3% เนื่องจากจะทำให้โครงการเดินเครื่องได้ล่าช้ากว่ากำหนด อย่างไรก็ตาม บริษัทยังไม่ได้รับมอบโครงการจากบริษัทผู้รับเหมาก่อสร้าง ดังนั้น ความเสียหายที่เกิดขึ้น จึงอยู่ในความรับผิดชอบของผู้รับเหมาทั้งหมดและบริษัทยังได้มีการทำประกันคุ้มครองความเสียหายระหว่างก่อสร้างของโครงการไว้แล้ว ซึ่งรวมถึงการคุ้มครองความเสียหายจากการเดินเครื่องล่าช้าด้วย</p>
<p>"คาดว่าโครงการนี้จะสามารถส่งมอบได้ไม่เกิน 2 เดือน ซึ่งอาจจะกระทบกับกำไรเบื้องต้น หรือ EBITDA ในช่วงไตรมาส 2 และไตรมาส 3 เล็กน้อยเท่านั้น หรือทั้งปียังอยู่ในระดับ 8 พันล้านบาท แต่หากใช้เวลาซ่อมแซมมากกว่า 2 เดือนบริษัท ก็น่าจะสามารถตกลงกับบริษัทประกันได้งและไม่ก่อให้เกิดปัญหา เพราะที่ผ่านมาบริษัทได้ผ่านการทดสอบเดินเครื่องดังกล่าวแล้วและติดตั้งเครื่องจักรเสร็จแล้ว" นายปฏิภาณกล่าว</p>
<p>นายปฏิภาณกล่าวว่า การหยุดทดลองเดินเครื่องดังกล่าว จะไม่กระทบต่อปริมาณการจำหน่ายน้ำมันของสถานีบริการของบริษัท เนื่องจากหน่วยกลั่นเดิมสามารถดำเนินการได้ตามปกติ ทั้งนี้คาดว่ากำลังการกลั่นเฉลี่ย<date>ปีนี้</date>ลดลง 9.1 หมื่นบาร์เรลต่อวัน จากเดิมที่คาดจะมีกำลังการกลั่นอยู่ที่ 9.3 หมื่นบาร์เรลต่อวัน </p>
<p>รายงานข่าวแจ้งว่า ผลประกอบการงวด<date from="25520101" to="25520331">ไตรมาสแรก ปี 2552</date> บางจากมีกำไรสุทธิ 1,591.24 ล้านบาท ล่าสุดเมื่อ<date when="25520507">วันที่ 7 พฤษภาคม</date>ที่ผ่านมามีการจ่ายปันผล 0.50 บาทต่อหุ้น สำหรับรอบผลประกอบการสิ้นสุด<date when="25511231">วันที่ 31 ธันวาคม 2551</date>  </p></body>
</news>
