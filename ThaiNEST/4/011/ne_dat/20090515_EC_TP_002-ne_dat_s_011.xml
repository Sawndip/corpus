<teiHeader>
<fileDesc>
<titleStmt>
  <title>ตลาดรถ4เดือนทรุดตัวอีก30%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150509/4692  </bibl>
</sourceDesc>
</fileDesc>
</teiHeader>
<news>
<headline>ตลาดรถ4เดือนทรุดตัวอีก30%</headline>
<lead>ตลาดรถยนต์  4  เดือนแรกยังหดตัวต่อเนื่องกว่า  30%  เอสยูวีกระอักวูบ  50%  ปิกอัพรูดไม่หยุด  40%  ขณะที่เก๋งอุ่นใจลดแค่  13%  อีซูซุคุยทวงแชมป์ปิกอัพกลับมาแล้ว  กวาดส่วนแบ่งกว่า  40%</lead>
<neck></neck>
<body><p>  เมื่อ<date when="25520514">วันที่  14  พ.ค.</date>บริษัท  ตรีเพชรอีซูซุเซลส์  จำกัด  รายงานยอดจำหน่ายตลาดรวมรถยนต์ในช่วง  4  เดือนแรกของ<date when="2552----">ปี  2552</date>  มีทั้งสิ้น  147,487  คัน  หดตัว  31.86%  เมื่อเทียบกับช่วงเดียวกันของ<date when="2551----">ปีก่อนหน้า</date>  โดยตลาดรถยนต์อเนกประสงค์ขับเคลื่อน  4  ล้อ  (เอสยูวี)  หดตัวมากสุด  49.98%  เมื่อเทียบกับช่วงเดียวกันของ<date when="2551----">ปีที่ผ่านมา</date>  ส่วนตลาดใหญ่อย่างรถยนต์กระบะ  1  ตัน  หดตัวต่อเนื่อง  40.69%  มียอดจำหน่าย  73,144  คัน 
<p>ขณะที่ยอดจำหน่ายรถยนต์นั่งส่วนบุคคลได้รับผลกระทบจากปัญหาที่เกิดขึ้นน้อยที่สุด  โดยมียอดขายหดตัวน้อยที่สุดเพียง  12.59%  หรือมียอดจำหน่ายทั้งสิ้น  59,949  คัน</p>
<p>  สำหรับยอดจำหน่ายใน<date when="255204--">เดือนเมษายน</date>ที่ผ่านมาพบว่าตลาดกระเตื้องขึ้นเล็กน้อย  โดยมียอดจำหน่ายรวม  39,713  คัน  ลดลงเพียง  3.91%  เท่านั้นเมื่อเทียบกับเดือนก่อนหน้า  โดยตลาดปิกอัพมียอดจำหน่าย  20,232  คัน  ลดลง  2.95%  และตลาดรถยนต์นั่งส่วนบุคคลมียอดจำหน่าย  15,981  คัน  หดตัวลงไป  1.32% </p>
<p>ทั้งนี้   ผู้นำตลาดรวมในช่วง   4   เดือนแรกของ<date>ปีนี้</date>  โตโยต้ายังครองตลาดด้วยยอดจำหน่าย  60,268  คัน  มีส่วนแบ่งการตลาด  40.86%  และยังครองแชมป์ในส่วนของรถยนต์นั่งที่ทำยอดจำหน่ายไป  26,644  คัน  หรือมีส่วนแบ่งการตลาด  44.44% </p>
<p>     ส่วนตลาดรถปิกอัพ  อีซูซุกลับมาทวงแชมป์ได้สำเร็จด้วยยอดจำหน่าย  29,939  คัน  หรือมีส่วนแบ่งการตลาด  40.93%.</p></body>
</news>
