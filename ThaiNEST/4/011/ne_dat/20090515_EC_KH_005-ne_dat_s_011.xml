<teiHeader>
<fileDesc>
<titleStmt>
  <title>หวั่นจีดีพีลบ 5.3%  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHhOVEUxTURVMU1nPT0=&sectionid=TURNd05RPT0=&day=TWpBd09TMHdOUzB4TlE9PQ==  </bibl>
</sourceDesc>
</fileDesc>
</teiHeader>
<news>
<headline>ดัชนีเชื่อมั่นหล่นต่อเดือนที่3-หวั่นจีดีพีลบ5.3%</headline>
<lead></lead>
<neck></neck>
<body><p>นายธนวรรธน์ พลวิชัย ผู้อำนวยการศูนย์พยากรณ์เศรษฐกิจและธุรกิจ มหาวิทยาลัยหอการค้าไทย เปิดเผยถึงการประเมินสถานการณ์เศรษฐกิจไทยล่าสุดว่าประเด็นความขัดแย้งทางการเมือง ยังคงเป็นปัจจัยหลักที่จะชี้วัดอนาคตเศรษฐกิจไทย โดยหากความขัดแย้งสามารถคลี่คลายได้<date notAfter="25520630"><offset>ภายใน</offset>ไตรมาส 2/52</date> อาจเป็นผลดีทำให้ผลิตภัณฑ์มวลรวมประเทศ (จีดีพี) ติด ลบน้อยลงเหลือ 3.5% แต่หากคลี่คลายลงใน<date notAfter="25520930" notBefore="25520701">ช่วงไตรมาส 3/52</date> คาดว่าจะทำให้เศรษฐกิจไทยใน<date when="2552----">ปี "52</date> ติดลบราว 4.3% </p>
<p>ทั้งนี้ กรณีอย่างแย่ที่สุด คือ หากเกิดการยุบสภาแบบปัจจุบันทันด่วน โดยสภาไม่สามารถผ่านร่างพ.ร.บ.งบประมาณรายจ่ายประจำ<date when="2553----">ปี พ.ศ.2553</date> ได้จะส่งผลให้จีดีพี<date when="2552----">ปี"52</date> ติดลบมากถึง 5.3% แต่หากเป็นการยุบสภาที่เกิดขึ้นหลังการปฏิรูปการเมืองแล้วเสร็จแล้ว หรือเกิดขึ้นในช่วง<date notBefore="255210--"><offset>หลัง</offset>เดือน ก.ย.52</date> เชื่อว่าจะเป็นการยุบสภาที่นำไปสู่การสร้างโอกาสให้เศรษฐกิจเข้มแข็ง นอกจากนี้ ผลการสำรวจดัชนีความเชื่อมั่นของผู้บริโภคประจำ<date when="255204--">เดือนเม.ย.52</date> อยู่ที่ 65.1 ลดลงจาก<date when="255203--">เดือนมี.ค.52</date> ซึ่งอยู่ที่ระดับ 66.0 ส่วนดัชนีความเชื่อมั่นเกี่ยวกับโอกาสการหางานทำอยู่ที่ 64.5 และดัชนีความเชื่อมั่นเกี่ยวกับรายได้ในอนาคตอยู่ที่ 86.7 โดยดัชนีความเชื่อมั่นของผู้บริโภคทุกรายการปรับตัวลดลงต่อเนื่องเป็นเดือนที่ 3 เนื่องจากความกังวลในสถานการณ์การเมืองและเศรษฐกิจไทย ตลอดจนสถานการณ์ทางเศรษฐกิจโลกที่ปรับตัวในทิศทางที่แย่ลงอย่างต่อเนื่อง </p></body>
</news>
