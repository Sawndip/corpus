<teiHeader>
<fileDesc>
<titleStmt>
  <title>โครงการหมื่นล้านเบรกลงทุน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-14 08:18:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199015&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>โครงการหมื่นล้านเบรกลงทุน</headline>
<lead></lead>
<neck></neck>
<body><p>นางอรรชกา สีบุญเรือง บริมเบิล   เลขาธิการคณะกรรมการส่งเสริมการลงทุน (บีโอไอ) เปิดเผยว่า ปัจจุบันโครงการของนักลงทุนต่างชาติที่ขนาดกว่า 1 หมื่นล้านบาท หลายรายได้ชะลอแผนการลงทุน เพราะกลัวปัจจัยเสี่ยงจากวิกฤติเศรษฐกิจโลกส่งผลให้ทุนต่างชาติผ่าน บีโอไอในปี 52 ลดลงอย่างมาก หากสถานการณ์ทางการเมืองในไทยสงบลงถึงปลายปีเชื่อว่าจะเป็นแรงจูงใจต่างชาติสนใจไทยมากขึ้น ซึ่งตั้งแต่ปัญหาประท้วงช่วงเดือน เม.ย. ที่ผ่านมาทำให้ไทยเสียเปรียบประเทศคู่แข่งในการดึงนักลงทุน ดังนั้นบีโอไอต้องเริ่มต้นในการโรดโชว์ชี้แจงต่างประเทศใหม่</p>
<p>“บีโอไอได้ปรับเป้าการลงทุนในปี 52 จากเดิม 6 แสนล้านบาท เหลือเพียง 4.5 แสนล้านบาท เพราะโครงการขนาดใหญ่ชะลอการลงทุน โดยเฉพาะต่างชาติ โดยปีก่อนมีเม็ดเงินกว่า 2 แสนล้านบาท แต่ปีนี้ขอแค่ 1 แสนล้านบาท ก็ประสบความสำเร็จในช่วงวิกฤติเศรษฐกิจแล้ว หากการเมืองสงบถึงสิ้นปีอาจมีสิทธิได้ลุ้น”  </p>
<p>ทั้งนี้แนวโน้มสถานการณ์ลงทุนใน ไตรมาส 2-3 เริ่มมีสัญญาณดีในหลายอุตสาหกรรม เช่น เครื่องใช้ไฟฟ้าและอิเล็กทรอนิกส์ ชิ้นส่วนยานยนต์ ผลิตภัณฑ์โลหะ เกษตร อาหารที่มีคำสั่งซื้อเพิ่ม ส่งผลให้ต่างชาติหลายรายสนใจที่จะขยายการลงทุน.</p></body>
</news>
