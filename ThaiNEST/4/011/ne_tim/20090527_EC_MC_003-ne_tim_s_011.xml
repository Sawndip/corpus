<teiHeader>
<fileDesc>
<titleStmt>
  <title>จีเอ็มยืนยันเดินหน้าลงทุนในไทยต่อหลังปรับโครงสร้างเสร็จ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 19:01:07  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzYwJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>จีเอ็มยืนยันเดินหน้าลงทุนในไทยต่อหลังปรับโครงสร้างเสร็จ</headline>
<lead></lead>
<neck></neck>
<body><p>รายงานข่าวจากทำเนียบรัฐบาล เปิดเผยถึงการเข้าพบ นายอภิสิทธิ์ เวชาชีวะ นายกรัฐมนตรี ของ  นายนิค ไรลีย์ รองประธานบริหารกลุ่ม บริษัท เจนเนอรัล มอเตอร์ส คอร์ปอเรชั่น และประธานบริษัท เจนเนอรัล มอเตอร์ เอเชีย-แปซิฟิก  ว่า  ผู้บริหารจากจีเอ็มได้เข้าพบนายกฯ เพื่อแสดงความขอบคุณ และชื่นชมการทำงานของรัฐบาล และเห็นว่าไทยเริ่มมีเสถียรภาพที่ดีขึ้นในช่วงเวลาไม่กี่เดือนที่ผ่านมา และยอมรับว่า ผลการดำเนินงานของบริษัทฯในภูมิภาคอื่น ๆ ในภูมิภาคเอเชีย-แปซิฟิก โดยนอกจากประเทศจีนแล้ว  ยอมรับว่า ประเทศไทยยังคงเป็นประเทศที่น่าลงทุนที่สุดในประเทศแถบนี้  แม้ว่า สถานการณ์ของบริษัทฯ ที่สหรัฐ หรือทั่วโลก จะไม่ค่อยดีนัก  แต่บริษัทฯ ยังมุ่งมั่นที่จะดำเนินธุรกิจและลงทุนในประเทศไทยต่อไป  และมั่นใจว่า  นายกรัฐมนตรีและรัฐบาลชุดนี้ จะสามารถนำเศรษฐกิจไทยกลับสู่สภาวะปกติโดยเร็ว</p>
<p>ทั้งนี้ นายกรัฐมนตรี ได้แสดงความเห็นใจบริษัทฯ ที่ได้รับผลกระทบจากเศรษฐกิจโลก อย่างไรก็ตามรัฐบาลไทยยังพร้อมให้การสนับสนุนในเรื่องต่าง ๆ ในการดำเนินการของบริษัทฯ เนื่องจากนโยบายของรัฐบาลต่ออุตสาหกรรมรถยนต์ที่สนับสนุนรถยนต์ใช้พลังงานทดแทน เพื่อทดแทนการนำเข้าน้ำมันและเพื่อรักษาสิ่งแวดล้อม และทราบมาว่า บริษัทเจนเนอรัล มอเตอร์ส (ประเทศไทย) ได้ลงทุนตั้งโรงงานผลิตเอทานอลในไทย เป็นประเทศแรกในเอเชีย</p></body>
</news>
