<teiHeader>
<fileDesc>
<titleStmt>
  <title>เมคาเรนบี้รัฐออกกฏคุมน้ำปลา แฉของถูก-อันตรายวางจำหน่ายเกลื่อนตลาด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=161629  </bibl>
</sourceDesc>
</fileDesc>
</teiHeader>
<news>
<headline>เมคาเรนบี้รัฐออกกฏคุมน้ำปลา แฉของถูก-อันตรายวางจำหน่ายเกลื่อนตลาด</headline>
<lead></lead>
<neck></neck>
<body><p>นายภาส นิธิปิติกาญจน์ ผู้จัดการทั่วไป บริษัท สินวารีพัฒนา จำกัด ผู้ผลิตและจำหน่ายน้ำปลาตราปลาหมึกเมคาเรน กล่าวว่า ขณะนี้มีน้ำปลาคุณภาพต่ำและเป็นน้ำปลาผสมวางขายในตลาด 70-80% ส่วนใหญ่จะใช้น้ำเกลือผสมกับน้ำเปล่าเพื่อวางขายในราคาถูก ซึ่งเป็นอันตรายต่อผู้บริโภคมากอาจก่อให้เกิดโรคมะเร็งได้ โดยผู้บริโภคส่วนใหญ่จะหลงซื้อไปใช้ เพราะเห็นว่าราคาถูกกว่าน้ำปลาแท้ เฉลี่ยแล้วขายขวดละ 6-16 บาท ถูกกว่าน้ำปลาแท้ที่ขายขวดละ 30 บาท และที่ผ่านมาภาครัฐไม่มีเกณฑ์ควบคุมสินค้าน้ำปลาแต่อย่างใด จึงต้องการหน่วยงานที่เกี่ยวข้องเข้าไปตรวจสอบ และจัดมาตรฐานน้ำปลาไทยโดยด่วน เพื่อไม่ให้เกิดอันตรายต่อผู้บริโภค </p>
<p>สำหรับตลาดรวมน้ำปลาในปีนี้จะแข่งขันลดราคาลงมากที่สุด โดยไม่คำนึงถึงคุณภาพของสินค้า โดยในส่วนของบริษัทจะไม่ใช้กลยุทธ์ลดราคาสินค้า เพราะเมคาเรนเป็นน้ำปลาระดับพรีเมี่ยมที่มีราคาสูงกว่าน้ำปลาทั่วไป 1 เท่าตัว โดยปีนี้บริษัทจะเร่งขยายตลาดส่งออกมากขึ้น ทั้งในออสเตรเลีย และกลุ่มประเทศยุโรป ผ่านการจัดกิจกรรมกับเชฟชื่อดังของโรงแรม เพื่อเปิดตลาดสินค้า คาดว่าสิ้นปีนี้ยอดส่งออกจะเติบโตได้ 10% ของยอดขายรวม</p>
<p>ส่วนยอดขายของบริษัทในช่วง 4 เดือนแรกของปีนี้ไม่มีการเติบโตขึ้น เมื่อเทียบกับปีก่อน เพราะได้รับผลกระทบจากเศรษฐกิจ ทำให้ผู้บริโภคระมัดระวังการใช้จ่ายมากขึ้น แต่บริษัทมั่นใจว่าการเปิดตัวสินค้าใหม่ และการจัดโปรโมชั่นที่ดึงดูดใจผู้บริโภคจะช่วยกระตุ้นยอดขายได้เป็นอย่างดี นอกจากนี้บริษัทได้ควบคุมต้นทุนค่าใช้จ่ายมากขึ้น เพื่อลดต้นทุนการดำเนินงาน จึงคาดว่าสิ้นปีนี้ยอดขายรวมจะอยู่ที่ 130 ล้านบาท เติบโตขึ้น 30% เมื่อเทียบกับปีก่อน </p></body>
</news>
