<teiHeader>
<fileDesc>
<titleStmt>
  <title>คลอดกรมธรรม์จลาจล  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOakUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline>คลอดกรมธรรม์จลาจล</headline>
<lead></lead>
<neck></neck>
<body><p>นายจันทรา บูรณฤกษ์ เลขาธิการสำนักงานคณะกรรมการกำกับและส่งเสริมการประกอบธุรกิจประกันภัย (คปภ.) เปิดเผยว่า เพื่อเป็นการสร้างความเชื่อมั่นด้านการท่องเที่ยวและเป็นการให้ความร่วมมือกับรัฐบาลในการกระตุ้นเศรษฐกิจ สำนักงานคปภ.จึงร่วมกับสมาคมประกันวินาศภัยจัดทำกรมธรรม์ประกันภัยคุ้มครองชาวต่างชาติจากภัยจลาจล โดยจ่ายเบี้ยประกันภัยเพียง 1 เหรียญสหรัฐ/คน แต่ให้ความคุ้มครอง 6 เดือน หรือมีระยะเวลาคุ้มครองเริ่มตั้งแต่วันที่ 1 พ.ค.52-31 ต.ค.52</p>
<p>กรมธรรม์ดังกล่าวจะให้ความคุ้มครองความสูญเสียหรือความเสียหายที่เกิดกับชาวต่างชาติในกรณีดังนี้คือ 1.การเสียชีวิต สูญเสียอวัยวะ สายตาหรือทุพพลภาพถาวรสิ้นเชิง 10,000 เหรียญสหรัฐ 2.ค่ารักษาพยาบาลตามที่จ่ายจริงและหากต้องพักรักษาตัวในโรงพยาบาลเกินกว่า 10 วัน ขึ้นไปจะได้รับเงินชดเชยอีก 1,000 เหรียญสหรัฐ แต่รวมกันแล้วไม่เกิน 10,000 เหรียญสหรัฐ และ 3.ความสูญเสียหรือความเสียหายจากการหยุดชะงักของการเดินทาง ชดเชยวันละ 100 เหรียญสหรัฐ แต่ไม่เกิน 10,000 เหรียญสหรัฐ โดยการชดเชยทั้ง 3 ข้อนี้เมื่อรวมกันแล้วต้องไม่เกิน 10,000 เหรียญสหรัฐ/คน </p></body>
</news>
