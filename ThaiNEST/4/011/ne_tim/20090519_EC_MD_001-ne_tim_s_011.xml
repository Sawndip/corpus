<teiHeader>
<fileDesc>
<titleStmt>
  <title>�Oopsstuff� อโรม่าใส่ไอเดีย สู่ของแต่งบ้านพ่วงกลิ่นสร้างบรรยากาศ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-19 12:55:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055852  </bibl>
</sourceDesc>
</fileDesc>
</teiHeader>
<news>
<headline>�Oopsstuff� อโรม่าใส่ไอเดีย สู่ของแต่งบ้านพ่วงกลิ่นสร้างบรรยากาศ</headline>
<lead>สินค้าจำพวกเครื่องหอม ณ เวลานี้ในประเทศไทยถือว่าได้รับความนิยมอย่างต่อเนื่อง จากวิถีคนไทยที่เปลี่ยนไป มีความพิถีพิถันกับการใช้ชีวิตมากขึ้น ทำให้กลิ่นหอมที่ช่วยผ่อนคลาย ทำให้รู้สึกสดชื่น จึงกลายเป็นเทรนด์ที่คนไทยให้ความสำคัญ ส่งผลให้ธุรกิจเครื่องหอมมาแรง มีผู้ประกอบการหลายรายที่สนใจทำงานด้านนี้ ดังนั้นการแข่งขันด้วยไอเดียที่แปลกใหม่ ซึ่งเป็นทางออกที่ดีที่สุด เพื่อทำให้ธุรกิจอยู่รอดในยุคนี้ อย่างแบรนด์ �Oopsstuff� ที่ผสมผสานเครื่องหอมเข้ากับไอเดียการออกแบบสินค้าที่โฉบเฉี่ยว โดนใจต่างชาติทั้งเอเชียและยุโรป</lead>
<neck></neck>
<body><p> นกุล เตชะพุทธิพงศ์ ผู้จัดการฝ่ายออกแบบสินค้า เล่าว่า ธุรกิจนี้เกิดจากความชื่นชอบในงานศิลปะ แม้ตนเองจะไม่ได้เรียนมาทางด้านนี้ก็ตาม โดยเรียนจบมาทางด้านครุศาสตร์ แต่ด้วยใจรัก และความใฝ่รู้จึงไปศึกษาเพิ่มเติมด้านเซรามิก และกราฟฟิกดีไซน์ ทำให้ที่ผ่านมาคลุกคลีอยู่ในวงการสิ่งพิมพ์นานกว่า 12 ปี ก็เริ่มรู้สึกอิ่มตัว ต้องการทำงานที่เป็นชิ้นงาน จับต้องได้มากขึ้น ซึ่งเริ่มต้นจากงานเซรามิกที่ตนมีความรู้อยู่บ้าง แต่เมื่อมาถึงปี 2543 สินค้าถูกลอกเลียนแบบมากขึ้น รวมถึงถูกสินค้าจีนที่มีราคาถูกกว่าเริ่มทะลักเข้ามาในประเทศไทยมากขึ้น ทำให้คิดหาธุรกิจด้านอื่นทำแทน</p>
<p>�การทำเซรามิกถือว่าเป็นงานที่ค่อนข้างควบคุมต้นทุนการผลิตได้ยาก เพราะการบวนการผลิตต้องขึ้นอยู่กับควาไม่แน่นอนของราคาของพลังงานเชื้อเพลิงที่ปรับขึ้น � ลงอยู่ตลอดเวลา รวมถึงเมื่อผลิตเป็นชิ้นงานก็มีโอกาสเกิดปัญหาของเสียหายได้ง่าย ดังนั้นทำให้ผมหันกลับมามองประเทศไทยว่ามีวัตถุดิบอะไรที่โดดเด่น และเป็นเรื่องที่เราถนัด ซึ่งการทำเครื่องหอมก็เป็นหนึ่งทางเลือกที่เราสนใจ โดยเป็นการนำเครื่องหอมมาผสมผสานกับงานเซรามิก เพื่อประโยชน์ใช้สอย ถึงทั้งยังเป็นของตกแต่งบ้านที่สวยงามได้อีกด้วย�</p>
<p> เมื่อตัดสินใจทำสินค้าจำพวกเครื่องหอม การจุดขายที่แตกต่างจากผู้ประกอบการรายอื่น ถือเป็นเรื่องที่สำคัญ เนื่องจากที่ผ่านมามีผู้ที่ทำสินค้าจำพวกเครื่องหอมเป็นจำนวนมาก ทำให้ นกุล นำความรู้ด้านการออกแบบมาใช้กับผลิตภัณฑ์ เน้นการออกแบบสินค้าให้สามารถเข้าได้กับทุกสถานที่ ซึ่งหากดูผิวเผินแล้ว จะไม่รู้เลยว่าเป็นของตกแต่งบ้านที่ให้กลิ่นหอมภายในบ้านได้ ภายใต้แบรนด์ �Oopsstuff� (อุ๊บส สตัฟฟ์)</p>
<p>�สินค้าของเราจะเน้นที่รูปแบบทันสมัย ราคาอยู่ในระดับกลางๆ เพื่อให้มีฐานลูกค้าได้กว้างขึ้น โดยเจาะกลุ่มลูกค้าเป็นคนในเมือง วัยทำงาน และวัยรุ่น ซึ่งกลุ่มคนเหล่านี้จะมีการพิถีพิถันการใช้ชีวิตมากขึ้น อย่างการจุดเทียนหอมสร้างบรรยากาศ จุดเตาน้ำมันหอมระเหย ซึ่งสิ่งเหล่านี้ ได้กลายเป็นวิถีชีวิตของคนส่วนใหญ่ในเมืองไปแล้ว ทำให้ธุรกิจนี้ยังดำเนินต่อไปได้ในตลาด�</p>
<p> ปัจจุบัน สินค้าของ Oopsstuff ถือว่ามีโดดเด่นสูงจากไอเดียการออกแบบ โดยมีฟังก์ชั่นการใช้ได้หลากหลายรูปแบบ เช่น พวกกุญแจ ดอกไม้ ใบไม้ที่ทำจากกระดาษสา ใช้เป็นตัวนำกลิ่น (Diffuser) สามารถนำมาตั้งบนโต๊ะอาหาร หรือตกแต่งบ้านได้อย่างสวยงาม, น้ำหอมแบบแข็ง ที่บรรจุอยู่ในแพคเกจของถ้วยไอศกรีม โดยทำออกมาเป็นชุด ซึ่งข้างถ้วยจะบ่งบอกถึงอารมณ์ของแต่ละกลิ่นด้วย, โมบายกระดาษหอม, หินหอม, สมุดหอม และ เซน การ์เดน (Zen Garden) ซึ่งลูกค้าในประเทศ อินเดีย ฟิลิปปินส์ สหรัฐฯ ตอบรับดี โดยเป็นสวนทรายขาวในถาด พร้อมกลิ่นชา ซึ่งเวลาใช้จะมีอุปกรณ์เกลี่ยทราย เพื่อทำสมาธิ เป็นต้น</p>
<p> สำหรับความปลอดภัยของกลิ่นหอมแต่ละกลิ่น ล้วนมาจากธรรมชาติที่ได้ผ่านการผสมสาน และตรวจสอบแล้วว่าปลอดภัยขณะสูดดม ซึ่งความปลอดภัยดังกล่าว ทาง Oopsstuff ได้ให้ความสำคัญเป็นพิเศษเนื่องจากขณะนี้สินค้าเน้นไปที่ตลาดส่งออกกว่า 90% ทั้งในยุโรป อเมริกา และเอเชีย แต่ด้วยสถาพเศรษฐกิจในปัจจุบัน ทำให้ Oopsstuff เริ่มหันกลับมาสนใจตลาดในไทยมากขึ้น จากวิถีชีวิตคนไทยที่เปลี่ยนไป        </p>
<p> ส่วนแผนธุรกิจในอนาคตทาง Oopsstuff กำลังมองทำเลเพื่อทำหน้าร้าน รวมถึงออกงานแฟร์ให้มากขึ้น เพื่อทำให้คนไทยรู้จักแบรนด์และสินค้ามากขึ้น ในขณะที่การออกแบบสินค้าจะเพิ่มความหลากหลายให้มากขึ้น หวังขยายฐานลูกค้าคนไทยให้มากขึ้นเช่นกัน</p></body>
</news>
