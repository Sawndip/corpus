<teiHeader>
<fileDesc>
<titleStmt>
  <title>บี้แบงก์ลดดอกเบี้ยฟื้นเศรษฐกิจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-16 08:04:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199208&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>บี้แบงก์ลดดอกเบี้ยฟื้นเศรษฐกิจ</headline>
<lead>ธปท.ดันลดค่าธรรมเนียมรีไฟแนนซ์รีดรายได้ 7 เดือนพลาดเป้า 128,000 ล้าน</lead>
<neck></neck>
<body><p>นายปกรณ์ พรรธนะแพทย์ รองกรรมการผู้จัดการ ธนาคารกสิกรไทย เปิดเผยภายหลังการเข้าพบนางธาริษา วัฒนเกส ผู้ว่าการธนาคารแห่งประเทศไทย (ธปท.) ว่า ธปท.ได้เรียกผู้บริหารธนาคารพาณิชย์มาประชุมหารือ 3 ประเด็นหลักคือขอให้ธนาคารพาณิชย์ปรับลดดอก เบี้ยเงินกู้ให้เหมาะสมกับความเสี่ยงของธุรกิจ โดย ธปท.ชี้ว่าทิศทางดอกเบี้ยเป็นอย่างไรบ้าง ซึ่งขณะนี้ยังระบุไม่ได้ว่าธนาคารแห่งใดคิดดอกเบี้ยเงินกู้สูงกว่ากัน เพราะโครงสร้างดอกเบี้ย ต้นทุนความเสี่ยงและค่าใช้จ่ายไม่เหมือนกัน</p>
<p>นอกจากนี้ธปท.ขอให้ธนาคารพาณิชย์ยกเว้นการจัดเก็บค่าธรรมเนียมกรณีที่ลูกค้าต้องการรีไฟแนนซ์เงินกู้จากธนาคารหนึ่งไปอีกแห่งหนึ่ง เนื่องจากได้รับการร้องเรียนจากลูกค้าจำนวนมากว่าคิดค่าธรรมเนียมสูง ซึ่งผู้บริหารแต่ละธนาคารมีมุมมองแตกต่างกัน โดยธนาคารบางแห่งเห็นด้วย และบางแห่งไม่เห็นด้วย ดังนั้นธนาคารจะนำเรื่องนี้หารือกันในที่ประชุมสมาคมธนาคารไทยอีกครั้ง</p>
<p>ส่วนประเด็นสุดท้ายคือการค้ำประกันสินเชื่อของบรรษัทประกันสินเชื่อขนาดย่อม (บสย.) วงเงิน 30,000 ล้านบาท ซึ่ง ธปท.ให้ธนาคารพาณิชย์จัดส่งข้อมูลประเภทลูกหนี้ที่ยื่น ขอกู้ และวงเงินการขอกู้ว่าเป็นเท่าไร สำหรับการปล่อยกู้ให้อุตสาหกรรมขนาดกลางและขนาดย่อม (เอสเอ็มอี) นั้น ปัจจุบันธนาคารกสิกรไทยปล่อยกู้ให้ลูกค้าอยู่แล้ว แม้ว่าจะไม่มีโครงการค้ำประกัน สินเชื่อ โดยพอร์ตของ บสย. 20,000 ล้านบาท เป็นของธนาคารกสิกรไทย 50%</p>
<p>“ธนาคารพยายามปล่อยสินเชื่อให้เอสเอ็มอี โดยคำนึงว่าต้องปล่อยสินเชื่อไม่ให้เกิดหนี้เสียมากกว่าเรื่องหลักประกัน ส่วนที่มีการร้องเรียนว่าธนาคารพาณิชย์เรียกดอกเบี้ยสูงนั้น ขึ้นกับการพิจารณาของแต่ละธนาคาร โดยเฉลี่ยดอกเบี้ยลูก ค้ารายใหญ่ชั้นดีคิดเอ็มแอลอาร์ 6% จากเดิมในปี 40 ที่คิดเอ็มแอลอาร์ 17-18%”</p>
<p>นายสมชัย สัจจพงษ์ ผู้อำนวยการ สำนัก งานเศรษฐกิจการคลัง (สศค.) กล่าวว่า สศค.คาดว่าไตรมาสแรกที่ผ่านมา เศรษฐกิจไทยอาจติดลบมากกว่า 6% แต่ขณะนี้เริ่มมีสัญญาณที่ดีขึ้นของภาคการส่งออกการ ลงทุน และการบริโภคภายในประเทศ โดยเห็นได้จากการจัดเก็บภาษีมูลค่าเพิ่ม (แวต) ในเดือน เม.ย. ที่ปรับ ตัวดีขึ้นมาก จากที่เคยจัดเก็บได้เฉลี่ยเดือนละ 30,000 ล้านบาทเพิ่มเป็น 35,000 ล้านบาท </p>
<p>ทั้งนี้ยังต้องติดตามปัจจัยต่าง ๆ อย่างใกล้ชิดต่อไป ซึ่งมองว่า ไตรมาส 2 นี้เศรษฐกิจไทยจะยังติดลบอยู่ แต่อาจติดลบลดลงเหลือ 4% จากนั้นไตรมาสที่ 3 คาดว่าจะติดลบเหลือ 3% และไตรมาสสุดท้ายจะเริ่มฟื้นตัวกลับมาเป็นบวกได้มากกว่า 1% ส่งผลให้ทั้งปีเศรษฐกิจไทยจะติดลบช่วง 3-4% ซึ่งสัญญาณดังกล่าวสอดคล้องกับการฟื้นตัวของเศรษฐกิจสหรัฐ</p>
<p>นอกจากนี้ สัญญาณที่ดีอีกด้านคือ ภาวะตลาดหุ้นไทย เนื่องจากดัชนีปรับตัวขึ้นไปเกิน 500 จุด ซึ่งเป็นตัวแปรสำคัญที่สะท้อนความเชื่อมั่นของนักลงทุน ขณะที่อัตราการว่างงาน ขณะนี้ไม่ได้ส่งสัญญาณที่เลวร้าย โดยเริ่มทรงตัวและมีเสถียรภาพมากขึ้น โดยรวมแล้วถือว่าสัญญาณทางเศรษฐกิจฟื้นตัวดีขึ้นบ้าง สัญญาณการตกต่ำมีน้อยลง ส่วนหนึ่งเป็นผลมาจากมาตรการกระตุ้นเศรษฐกิจของรัฐบาล ด้านการจัดเก็บรายได้ ของรัฐบาลในปีงบประมาณ 52 ยังอยู่ในกรอบ ที่คาดว่าจะจัดเก็บรายได้ต่ำกว่าเป้าหมาย 280,000 ล้านบาท โดยช่วง 7 เดือนที่ผ่านมา รัฐจัดเก็บรายได้ทั้งสิ้น 644,651 ล้านบาท ต่ำกว่าเป้าหมาย 128,933 ล้านบาท หรือ 16.7% แม้ว่าครม.จะมีมติให้เพิ่มภาษีเบียร์ สุราขาว สุราผสม และบรั่นดี แต่กระทรวงการคลังคาดว่า ทั้งปี 52 นี้ จะจัดเก็บรายได้ต่ำกว่าเป้าหมาย 1.604 ล้านล้านบาทที่วางไว้ถึง 280,000 ล้านบาท </p>
<p>ทั้งนี้กรมสรรพากรจัดเก็บได้รวม 518,693 ล้านบาท ต่ำกว่าประมาณการ 61,934 ล้านบาท หรือ 10.7% ขณะที่กรมสรรพสามิต จัดเก็บได้รวม 153,037 ล้านบาท ต่ำกว่าประมาณการ 31,563 ล้านบาท หรือ 17.1% กรมศุล กากรจัดเก็บได้รวม 47,426 ล้านบาท ต่ำกว่า ประมาณการ 10,504 ล้านบาท หรือ 18.1% ขณะที่รัฐวิสาหกิจ นำส่งรายได้ 41,814 ล้านบาท ต่ำกว่าประมาณการ 19,340 ล้านบาท หรือ 31.6% และหน่วยงานอื่น นำส่งรายได้รวม 48,018 ล้านบาท สูงกว่าประมาณการ 4,332 ล้านบาท หรือ 9.9%.
</p></body>
</news>
