<teiHeader>
<fileDesc>
<titleStmt>
  <title>สศก.ประเมินราคาสินค้าเกษตรปีนี้ร่วง12%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825648.php?news_id=28825648  </bibl>
</sourceDesc>
</fileDesc>
</teiHeader>
<news>
<headline>สศก.ประเมินราคาสินค้าเกษตรปีนี้ร่วง12%</headline>
<lead>"สศก."เผยราคาสินค้าเกษตรปีนี้ปรับลดลง 10-12% เผยสินค้าหมวดพืชน้ำมันลดมากที่สุด 16.44% จากการส่งออกและบริโภคภายในประเทศปีนี้ชะลอตัว ขณะที่ดัชนีราคาเกษตรเดือนเม.ย. ลดลง 17.16% ดัชนีผลิตลดลง 1.54%</lead>
<neck></neck>
<body><p>นายมณฑล เจียมเจริญ รองเลขาธิการสำนักงานเศรษฐกิจการเกษตร (สศก.) เปิดเผยว่า สศก. ได้ประเมินแนวโน้มราคาสินค้าปี 2552 โดยพิจารณาจากภาวะราคาสินค้าเกษตรในช่วงไตรมาสแรกเดือนม.ค.- มี.ค. คาดว่าแนวโน้มราคาสินค้าเกษตรตลอดทั้งปี 2552 เมื่อเทียบกับปี 2551 จะลดลงทุกหมวดสินค้า ประมาณ 10-12% โดยหมวดอาหารและธัญพืช ลดลง 5.74% หมวดพืชน้ำมันลดลง 16.44% หมวดพืชไม้ผล ลดลง 6.50% หมวดพืชไม้ยืนต้น ลดลง 38.30% และหมวดปศุสัตว์ 1.17%</p>
<p>สินค้าที่ราคาลดลงมาก คือข้าวนาปรัง ข้าวโพดเลี้ยงสัตว์ มันสำปะหลัง ปาล์มน้ำมัน และยางพารา เนื่องจากราคาปีที่ผ่านมาสูงขึ้นมาก ประกอบกับประสบปัญหาจากการส่งออก และความต้องการบริโภคภายในประเทศลดลง จากภาวะเศรษฐกิจที่ซบเซา</p>
<p>�ปัจจัยที่ส่งผลต่อราคาสินค้าเกษตรของไทยมากที่สุด อยู่ที่การส่งออกเป็นสำคัญ ภาวะเศรษฐกิจโลกที่ชะลอตัว ส่งผลบริโภคหดตัวทั้งในและต่างประเทศ ประกอบกับในปีที่ผ่านมาราคาสินค้าเกษตรพุ่งขึ้นสูงมากผิดปกติ ปีนี้ราคาดิ่งลงตั้งแต่ต้นปี คาดว่าในภาพรวมจะลดลงแน่นอนอย่างน้อย 10-12% จากปีที่ผ่านมา� นายมณฑล กล่าว
ส่วนดัชนีราคาสินค้าเกษตรที่เกษตรกรขายได้ที่ไร่นาเดือนเม.ย. 2552 พบว่าลดลง 17.16% เมื่อเทียบกับช่วงเดียวกันของปีก่อน เนื่องจากผลกระทบจากปัญหาภาวะเศรษฐกิจถดถอย ทำให้การส่งออกและการบริโภคชะลอตัว สินค้าสำคัญที่ราคาลดลงได้แก่ ข้าวนาปีลดลง 22.92% ข้าวนาปรัง ข้าวโพดเลี้ยงสัตว์ มันสำปะหลัง ปาล์มน้ำมัน ยางพารา ไก่เนื้อและไข่ไก่ ส่วนสินค้าที่ราคาเพิ่มขึ้น คือ อ้อยโรงงาน สับปะรด และ สุกร</p>
<p>ส่วนดัชนีด้านการผลิตในเดือนเม.ย. 2552 พบว่า ลดลง 1.54 % เมื่อเทียบกับช่วงเดียวกันของปีที่ผ่านมา สินค้าสำคัญที่ผลผลิตลดลง คือ ข้าวนาปี ข้าวนาปรัง อ้อยโรงงาน ปาล์มน้ำมัน สับปะรดโรงงาน สุกรและไก่เนื้อ</p>
<p>สถานการณ์รายสินค้า พบว่าข้าวนาปีในช่วงเดือนพ.ค. นี้ ราคาข้าวเปลือกแนวโน้มลดลงจากเดือนก่อน โดยปริมาณข้าวเปลือกในมือของเกษตรกรมีน้อย แต่มีผลผลิตข้าวนาปรังออกสู่ตลาดมากขึ้น ราคาข้าวนาปี 5% เดือนเม.ย. 2552 เกษตรกรขายได้เฉลี่ยทั้งประเทศ ตันละ 10, 047 บาท ลดลง 24.32% ข้าวนาปรัง คาดว่าราคาเดือนพ.ค. จะลดลงต่อเนื่องจากเดือนเม.ย. เฉลี่ยราคาตันละ 9,857 บาท ลดลง 22.01 %</p>
<p>ข้าวโพดเลี้ยงสัตว์ คาดว่าราคาเดือนพ.ค. 2552 จะปรับตัวเพิ่มขึ้นเนื่องจากสินค้าเก็บเกี่ยวใกล้หมดแล้ว ซึ่งในเดือนเม.ย. ราคาข้าวโพดเลี้ยงสัตว์ที่เกษตรกรขายได้ความชื้นไม่เกิน 14% เฉลี่ยกิโลกรัมละ 6.94 บาท เพิ่มขึ้น 19.11%</p>
<p>มันสำปะหลัง ในช่วงไตรมาสแรกของปี 2552 ราคาปรับลดลงติดต่อกันหลายเดือนและเริ่มทรงตัวในปลายไตรมาส คาดว่าราคาในเดือนพ.ค. จะปรับตัวลดลงเล็กน้อย ราคามันสำปะหลังเดือนเม.ย. 2552 ราคาเฉลี่ยที่กิโลกรัมละ 1.13 บาท ลดลง 49.10% เมื่อเทียบกับปีที่ผ่านมา</p></body>
</news>
