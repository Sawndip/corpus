<teiHeader>
<fileDesc>
<titleStmt>
  <title>บิ๊กซีคุยแผนพื้นที่เช่าดันกำไรสวนวิกฤติ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160509/4740  </bibl>
</sourceDesc>
</fileDesc>
</teiHeader>
<news>
<headline>บิ๊กซีคุยแผนพื้นที่เช่าดันกำไรสวนวิกฤติ</headline>
<lead>นายอีฟ  แบร์กนาร์  เบรบ็อง  ประธานเจ้าหน้าที่บริหารและกรรมการผู้จัดการใหญ่  บริษัท  บิ๊กซี  ซูเปอร์เซ็นเตอร์  จำกัด  (มหาชน)  เปิดเผยว่า  ผลการดำเนินงานของบริษัทและบริษัทย่อยประจำไตรมาส  1  มีกำไรสุทธิ  727  ล้านบาท  แม้ได้รับผลกระทบจากสภาวะเศรษฐกิจ  รวมถึงสภาวะการเมืองที่ผกผันภายในประเทศ  เนื่องจากการขยายสาขาอย่างรวดเร็ว  12  สาขาในปี  51  ทำให้มีฐานลูกค้ากว้างขึ้นและยอดขายเพิ่มขึ้น  ซึ่งแสดงให้เห็นถึงความสามารถในการทำกำไรด้วยการทำธุรกิจแบบผสมระหว่างธุรกิจค้าปลีกกับธุรกิจอสังหาริมทรัพย์  โดยการให้เช่าพื้นที่สามารถปรับตัวเข้ากับภาวะเศรษฐกิจผันผวนได้อย่างดี </lead>
<neck></neck>
<body><p> ทั้งนี้  ในไตรมาส  1  บิ๊กซีมียอดขาย  16,361  ล้านบาท  เพิ่มขึ้นจากไตรมาสเดียวกับปีก่อน   590   ล้านบาท  หรือ  3.7%  รายได้ค่าเช่าและค่าบริการ  1,021  ล้านบาท  เพิ่มขึ้น  144  ล้านบาท  หรือ  16.4%  และรายได้อื่น  2,108  ล้านบาท  เพิ่มขึ้น  297  ล้านบาท  หรือ  16.4% </p>
<p>  สำหรับไตรมาส   2  คาดว่านโยบายกระตุ้นเศรษฐกิจของภาครัฐส่งผลบวกต่อเศรษฐกิจของประเทศ  ซึ่งบิ๊กซียังเน้นกลยุทธ์ด้านราคาและรุกตลาดสินค้าเฮ้าส์แบรนด์ที่มีราคาถูกกว่าสินค้าทั่วไป  10-15%  รวมทั้งดำเนินกิจกรรมลอยัลตี้ผ่านบัตรช็อปโทรฟรี  และบัตรบิ๊กซีโบนัส  ซึ่งที่ผ่านมามียอดขายจากสมาชิกดังกล่าวเฉลี่ย  30%  ของยอดขายรวมของแต่ละแคมเปญ  นอกจากนี้จับมือกับพันธมิตรต่างๆ  เช่น  เจมาร์ท  เมเจอร์  เพื่อยกระดับเป็น  One  Stop  Shopping  สนองตอบความต้องการของลูกค้า.</p></body>
</news>
