<teiHeader>
<fileDesc>
<titleStmt>
  <title>'กรณ์'ลั่นฝ่ายค้านต้องร่วมรับผิดชอบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 13:36:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199393&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'กรณ์'ลั่นฝ่ายค้านต้องร่วมรับผิดชอบ</headline>
<lead></lead>
<neck></neck>
<body><p>วันนี้(18 พ.ค.) นายกรณ์ จาติกวณิช รัฐมนตรีว่าการกระทรวงการคลัง เปิดเผยว่า กรณีที่ประชุมสภาผู้แทนราษฎรได้ชะลอการพิจารณา พ.ร.ก.ให้อำนาจกระทรวงการคลังกู้เงินเพื่อฟื้นฟูและเสริมสร้างความมั่นคงทางเศรษฐกิจ วงเงิน 400,000 ล้านบาท เพื่อรอผลการตีความของศาลรัฐธรรมนูญนั้น สร้างความเสียหายเกิดขึ้นแก่เศรษฐกิจโดยรวมอย่างแน่นอน และฝ่ายค้านต้องรับผิดชอบต่อความเสียหายที่เกิดขึ้น ไม่ใช่ใช้สิทธิ์ย่างเดียว</p>
<p>เมื่อฝ่ายค้านยืนยันที่จะใช้สิทธิ ก็ต้องรับผิดชอบต่อความเสียหายที่เกิดขึ้นต่อประชาชน ต่อโอกาสสร้างงานสร้างรายได้ของประชาชน ซึ่งฝ่ายค้านต้องอธิบายได้ เพราะประชาชนรอเงินจากรัฐบาล ในขณะที่รัฐบาลจะได้อะไรจากการกระทำของฝ่ายค้าน และความจริงเร่งด่วนมีจริงที่รัฐบาลต้องกู้เงินเพื่อกระตุ้นเศรษฐกิจ จึงไม่คิดว่าจะเป็นประเด็นกังวล เพียงแต่เสียดายเวลาที่สูญเสียโอกาสที่จะถึงมือประชาชน' นายกรณ์ กล่าว </p>
<p>นายกรณ์ กล่าวต่อว่า เนื่องจากการออก พ.ร.ก.ดังกล่าว เป็นเรื่องเร่งด่วน ซึ่งกระทรวงการคลังและครม.ได้พิจารณาอย่างรอบคอบ ภายใต้แผนปฏิบัติการไทยเข้มแข็ง 55 โดยการกู้เงิน 200,000 ล้านบาทแรก จะใช้ชดเชยการขาดดุลปี 52 ที่รายได้ต่ำกว่าเป้าหมาย อีก 200,000 ล้านบาท จะใช้ในโครงการลงทุนเร่งด่วน เพื่อรองรับการลงทุนที่ต้องการลงทุนทันที เพื่อช่วยพยุงเศรษฐกิจ โดยเฉพาะการว่างงานที่จะมีการว่างงานจำนวนมาก แต่การที่ถอน พรก.ออกไป จะกระทบต่อการแก้ไขปัญหาเศรษฐกิจของประเทศ อย่างไรก็ตาม แม้จะชะลอการพิจารณา พ.ร.ก.กู้เงิน ดังกล่าวออกไป แต่การเดินหน้าโครงการลงทุนของรัฐบาลตามแผนปฏิบัติการไทยเข้มแข็ง ปี 55 ยังต้องเดินหน้าตามขั้นตอน ทั้งการเจรจา การประกวดราคา หรือการทำสัญญาการลงทุนต่าง ๆ ส่วนแผนการกู้เงิน กระทรวงการคลังต้องพร้อมเดินหน้าตามแผน และเมื่อกฎหมายมีความชัดเจนเพื่อให้แผนนำไปสู่การปฏิบัติได้อย่างต่อเนื่องและรวดเร็ว.</p></body>
</news>
