<teiHeader>
<fileDesc>
<titleStmt>
  <title>กอน.ชี้ปีทองอ้อยเชื่อราคาทะลุพันบาทต่อตัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/15/news_28746920.php?news_id=28746920  </bibl>
</sourceDesc>
</fileDesc>
</teiHeader>
<news>
<headline>กอน.ชี้ปีทองอ้อยเชื่อราคาทะลุพันบาทต่อตัน</headline>
<lead>กอน.-เอกชนเชื่อปีนี้เป็นปีทองอุตสาหกรรมอ้อย-น้ำตาลทราย เหตุหลายประเทศประสบปัญหาภัยธรรมชาติ ส่งผลให้ผลผลิตลดลง จำเป็นต้องอาศัยการนำเข้า คาดราคาอ้อยฤดูกาล 2551/2552 มีสิทธิแตะระดับ 1,000 บาทต่อตันอ้อย</lead>
<neck></neck>
<body><p></p>
<p>นายประเสริฐ ตปนียางกูร เลขาธิการคณะกรรมการอ้อยและน้ำตาลทราย (กอน.) เปิดเผยถึงแนวโน้มอุตสาหกรรมอ้อยและน้ำตาลทรายปี 2552 ว่า ดีที่สุดในรอบหลายๆ ปี ส่งผลให้ราคาอ้อยปรับตัวสูงขึ้นเป็นประวัติการณ์ คาดว่าราคาอ้อยขั้นสุดท้ายปี 2551</p>
<p>2552 น่าจะอยู่ที่ 920 บาทต่อตันอ้อย จากราคาขั้นต้นที่ 830 บาทต่อตันอ้อย หากรวมค่าความหวานน่าจะทำให้ราคาอ้อยปีนี้ยืนอยู่ที่ระดับ 1,000 บาทต่อตันอ้อย
"ปีนี้ถือเป็นปีทองของอุตสาหกรรมอ้อยและน้ำตาลทราย โดยฤดูการผลิตอ้อยและน้ำตาลปี 2551</p>
<p>2552 ปิดหีบไปแล้ว มีผลผลิตรวม 66.5 ล้านตัน สามารถผลิตน้ำตาลทรายได้ 7.1 ล้านตัน แม้ผลผลิตอ้อยที่ได้จะต่ำกว่าที่คาดไว้ 5 ล้านตัน แต่ราคาที่ปรับตัวสูงขึ้น จากปริมาณน้ำตาลในตลาดโลกที่ลดลง เนื่องจากหลายประเทศมีผลผลิตน้ำตาลลดลง จึงต้องนำเข้ามากขึ้น เช่น อินเดีย ยุโรป ปากีสถาน และจีน ทำให้ราคาน้ำตาลอยู่ในระดับที่ดีมาก ชาวไร่อ้อยก็จะได้ค่าอ้อยที่สูง" นายประเสริฐ กล่าว</p>
<p>สำหรับการส่งออกน้ำตาลทรายปีนี้คาดว่าจะอยู่ที่ 5 ล้านตัน เป็นโอกาสดีต่อการส่งออกน้ำตาลของไทย แม้สภาวะเศรษฐกิจโลกจะชะลอตัว แต่อัตราการบริโภคยังขยายตัว โดยเฉพาะตลาดในภูมิภาคเอเชีย เป็นตลาดส่งออกน้ำตาลที่สำคัญของไทยกว่า 98% เนื่องจากมีข้อได้เปรียบในการขนส่ง คาดว่าราคาน้ำตาลทรายดิบในตลาดโลกปีนี้อยู่ที่ 14-15 เซนต์ต่อปอนด์ ซึ่งอุตสาหกรรมอ้อยและน้ำตาลทราย ถือเป็นอุตสาหกรรมที่ สร้างรายได้ปีละกว่า 80,000 ล้านบาท สร้างงานให้แก่เกษตรกรชาวไร่อ้อยกว่า 1.9 แสนครอบครัว</p>
<p>หากเปรียบเทียบการส่งออกสินค้าเกษตรปีที่ผ่านมา น้ำตาลมีมูลค่าส่งออกถึง 47,000 ล้านบาท สูงกว่ามันสำปะหลังที่มีมูลค่า 45,000 ล้านบาท ภาครัฐจึงได้ส่งเสริมและพัฒนาประสิทธิภาพการผลิตอ้อยและน้ำตาลทรายอย่างต่อเนื่อง สนับสนุนสินเชื่อเพื่อปลูกอ้อยกว่า 10,000 ล้านบาท สินเชื่อแก้ปัญหาภัยแล้ง 2,000 ล้านบาท ให้ชาวไร่อ้อยเพื่อใช้บำรุงรักษาอ้อย พัฒนาแหล่งน้ำ และอยู่ระหว่างเสนอขอสินเชื่อเพื่อซื้อรถตัดอ้อยปีละกว่า 1,000 ล้านบาท</p>
<p>ด้าน นายวิบูลย์ ผาณิตวงศ์ ประธานคณะกรรมการบริหาร บริษัท ไทยชูการ์ มิลเลอร์ จำกัด กล่าวว่าแนวโน้มราคาน้ำตาลทรายในตลาดโลกจะยังทรงตัวอยู่ในระดับสูง เนื่องจากหลายประเทศ ประสบปัญหาภัยธรรมชาติทำให้ผลผลิตอ้อยลดลง จนต้องนำเข้าน้ำตาลทรายเพิ่ม โดยราคาน้ำตาลทรายในตลาดโลกน่าจะที่ 14-15 เซนต์ต่อปอนด์ คาดว่าราคาอ้อยขั้นต้นฤดูกาลผลิตปี 2552</p>
<p>2553 จะสูงในระดับไม่ต่ำ กว่า 800 บาทต่อตัน</p></body>
</news>
