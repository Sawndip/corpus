<teiHeader>
<fileDesc>
<titleStmt>
  <title>พลังงานภาค 8 จัดประกวดโครงการนวัตกรรมสิ่งประดิษฐ์ ทดแทนและอนุรักษ์พลังงาน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180283&tb=N255205  </bibl>
</sourceDesc>
</fileDesc>
</teiHeader>
<news>
<headline>พลังงานภาค 8 จัดประกวดโครงการนวัตกรรมสิ่งประดิษฐ์ ทดแทนและอนุรักษ์พลังงาน</headline>
<lead></lead>
<neck></neck>
<body><p>พลังงานภาค 8 จัดประกวดโครงการนวัตกรรมสิ่งประดิษฐ์ ทดแทนและอนุรักษ์พลังงาน วันนี้(18 พค.) ที่สักทองรีสอร์ท อำเภอเมือง จังหวัดนครสวรรค์ สำนักวิชาการพลังงานภาค 8 ได้จัดประกวดโครงการนวัตกรรมสิ่งประดิษฐ์ �โครงการส่งเสริมนวัตกรรมเทคโนโลยีพลังงานทดแทนและอนุรักษ์พลังงาน ดำเนินการประกวดและตัดสินในช่วงเช้าและบ่าย โดยมีโรงเรียนและสถาบันการศึกษาส่งโครงงานเข้าประกวด 10 โครงการ จาก 7 โรงเรียน และ 3 อาชีวศึกษา ได้แก่ เครื่องจักรผลิตกระแสไฟฟ้าขนาดเล็ก,และเครื่องกลั่นเอทานอลสำหรับชุมชน ,กังหันผลิตกระแสไฟฟ้าขนาดเล็ก จากวิทยาลัยการอาชีพนครสวรรค์ / เครื่องตัดหญ้าจากมอร์เตอร์ พัดลมแอร์ จากโรงเรียนนวมินทราชูทิศมัชฌิม นครสวรรค์ / เครื่องตัดหญ้าประหยัดพลังงาน,จักรยานกู้โลก สำหรับ ตัดหญ้า ถูพื้นและขัดพื้น จากโรงเรียนรัฐราษฎร์อนุสรณ์ อำเภอบรรพตพิสัย (สพท.2)/ กล่องเก็บความชื้นรีไซเคิล , ถ่านพลังงานทดแทนอัดแท่ง จากโรงเรียนนครสวรรค์ / เตาพลังงานจากเศษขยะหรือเศษวัชพืช จากโรงเรียนท่าตะโกพิทยาคม อำเภอท่าตะโก /เตาพลังงานแสงอาทิตย์ จากโรงเรียนตาคลีประชาสรรค์ อำเภอตาคลี ผลการตัดสินปรากฏว่า รางวัลรองชนะเลิศอันดับ 1 ได้แก่ เครื่องจักรผลิตกระแสไฟฟ้าขนาดเล็ก ของนักศึกษาวิทยาลัยการอาชีพนครสวรรค์ /รองชนะเลิศอันดับ 2 ถ่านพลังงานทดแทนอัดแท่ง ของนักเรียนโรงเรียนนครสวรรค์ / รองอันดับ 3 จักรยานกู้โลก ของนักเรียนโรงเรียนรัฐราษฎร์อนุสรณ์ อำเภอบรรพตพิสัย และสำหรับรางวัลชนะเลิศได้แก่ เตาพลังงานแสงอาทิตย์ ของนักเรียนโรงเรียนตาคลีประชาสรรค์ อำเภอตาคลี โอกาสนี้ นายศุภกิจ บุญญฤทธิพงษ์ ผู้ว่าราชการจังหวัดนครสวรรค์ ได้มอบประกาศเกียรติบัตรและรางวัลแก่โรงเรียนที่ชนะเลิศ พร้อมกล่าวว่า พลังงานนับเป็นปัญหาสำคัญในปัจจุบันที่หลายฝ่ายต่างหันมาให้ความสำคัญในการร่วมมือแก้ปัญหาที่เกิดขึ้น การสร้างจิตสำนึกที่ดีในการอนุรักษ์พลังงานให้กับเยาวชน จึงเป็นสิ่งที่สำคัญที่จังหวัดนครสวรรค์ ได้มียุทธศาสตร์การพัฒนาอย่างยั่งยืนด้านการอนุรักษ์พลังงาน ทรัพยากรธรรมชาติและสิ่งแวดล้อม โดยมุ่งเน้นการใช้พลังงานอย่างประหยัดและมีประสิทธิภาพ มีสิ่งใดที่จะมาพัฒนาเป็นพลังงานทดแทนหรือก่อให้เกิดการอนุรักษ์พลังงานได้บ้าง ด้านนายอนิรุทธ์ ธนกรมนตรี ผู้อำนวยการสำนักวิชาการพลังงานภาค 8 กล่าวถึงการดำเนินโครงการนวัตกรรมสิ่งประดิษฐ โครงการส่งเสริมนวัตกรรมเทคโนโลยีพลังงานทดแทนและอนุรักษ์พลังงาน เพื่อให้เกิดการเรียนรู้ศักยภาพของพลังงานทดแทนในท้องถิ่น นำไปสู่การประดิษฐคิดค้นที่เหมาะสม สอดคล้องกับความต้องการพลังงานของท้องถิ่น ตลอดจนสามารถนำไปประยุกต์ใช้พลังงานและลดภาวะโลกร้อน ได้ในโอกาสต่อไป. </p></body>
</news>
