<teiHeader>
<fileDesc>
<titleStmt>
  <title>กยศ.กระตุ้นคืนเงินจัด 'ชำระหนี้ ชิงรางวัล'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 14:47:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199415&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>กยศ.กระตุ้นคืนเงินจัด 'ชำระหนี้ ชิงรางวัล'</headline>
<lead></lead>
<neck></neck>
<body><p>วันนี้(18 พ.ค.) นายธาดา มาร์ติน ผู้จัดการกองทุนเงินให้กู้ยืมเพื่อการศึกษา(กยศ.) เปิดเผยว่า กยศ. ได้ร่วมมือกับธนาคารกรุงไทย จัดกิจกรรมชิงรางวัลจูงใจให้ผู้กู้ยืมที่มาติดต่อชำระหนี้รายปี ก่อนวันครบกำหนด ระหว่างวันที่ 25 พ.ค.-25 มิ.ย.นี้ เท่านั้น โดยใช้ชื่อว่า 'ชำระหนี้ ชิงรางวัล' เพื่อเป็นการกระตุ้นจูงใจให้ผู้กู้ยืมที่ครบกำหนดชำระหนี้กว่า 2 ล้านรายทั่วประเทศ มาชำระหนี้คืน เพื่อกยศ.จะได้นำเงินกลับมาหมุนเวียนส่งมอบโอกาสทางการศึกษาให้กับรุ่นน้องต่อไป</p>
<p>จากทั้งหมดที่ กยศ. ได้ปล่อยสินเชื่อให้นักเรียนนักศึกษาไปแล้วกว่า 3 ล้านคน และมีผู้ครบกำหนดชำระหนี้ไปแล้ว 2 ล้านคน แต่มีนักศึกษาถึง 500,000 ราย ยังไม่นำเงินมาชำระคืนตามกำหนด ซึ่งในจำนวนนี้มีถึง 20% ที่ค้างชำระนานเกินกว่า 1 ปีหรือ 420,615 คน ดังนั้นจึงได้จัดกิจกรรมดังกล่าวขึ้น โดยเปิดโอกาสให้ทั้งกลุ่มผู้กู้ยืมที่ครบกำหนดชำระหนี้ ตั้งแต่ปี 42-52 รวมถึงผู้กู้ที่ยังไม่ครบกำหนดชำระหนี้ แต่ต้องการจะชำระหนี้ มีสิทธิเข้าร่วมกิจกรรมด้วย ส่วนผู้ที่ค้างชำระ ต้องชำระให้เป็นหนี้ปัจจุบัน ที่ธนาคารกรุงไทยทุกสาขา และจะจับสลากในวันที่ 24 ก.ค. ก่อนประกาศรางวัลวันที่ 31 ก.ค.ต่อไป' นายธาดา กล่าว </p>
<p>นายธาดา กล่าวต่อว่า รางวัลสำหรับผู้มาชำระหนี้ในช่วงเวลาดังกล่าว จะมีสิทธิลุ้นชิงรางวัลรวมมูลค่า 120,000 บาท อาทิ คอมพิวเตอร์โน้ตบุค 3 รางวัล กล้องถ่ายรูป 1 รางวัล เครื่องไอพอด นาโน 3รางวัล และเอ็มพี 3 มิคกี้เม้าส์ อีก 20 รางวัล.</p></body>
</news>
