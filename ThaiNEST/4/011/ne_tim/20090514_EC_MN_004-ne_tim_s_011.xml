<teiHeader>
<fileDesc>
<titleStmt>
  <title>กรมส่งเสริมการส่งออกมอบ SR Mark ผู้ซื้อเป็นธรรม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-14 08:54:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000053624  </bibl>
</sourceDesc>
</fileDesc>
</teiHeader>
<news>
<headline>กรมส่งเสริมการส่งออกมอบ SR Mark ผู้ซื้อเป็นธรรม</headline>
<lead>กรมส่งเสริมการส่งออก เปิดรับสมัครผู้ประกอบการรับมอบเครื่องหมายตราสัญลักษณ์ SR Mark (Social Responsibility Mark) แสดงถึงสินค้าของผู้ประกอบการ ผู้ผลิต/ส่งออกที่ซื้อขายล่วงหน้าเป็นธรรม กับเกษตรกร (Contract Farming) ได้ทั้งภาพลักษณ์และสิทธิประโยชน์จากกรมฯ โดยในวันงาน Thaifex รัฐมนตรีว่าการกระทรวงพาณิชย์ นางพรทิวา นาคาสัยได้ให้เกียรติ เยี่ยมชมบุ้ททีงาน</lead>
<neck></neck>
<body><p>นายราเชนทร์ พจนสุนทร อธิบดีกรมส่งเสริมการส่งออก กระทรวงพาณิชย์ เปิดเผยว่ากรมฯ มีโครงการมอบเครื่องหมายตราสัญลักษณ์ SR Mark (Social Responsibility Mark) เครื่องหมายที่แสดงถึงสินค้าของผู้ประกอบการ ผู้ผลิต/ส่งออก ที่มีการทำรับรองการซื้อขายวัตถุดิบล่วงหน้าที่เป็นธรรมกับเกษตรกร (Contract Farming) ที่รับรองการซื้อวัตถุดิบ มากกว่าร้อยละ 50 ของวัตถุดิบในการผลิตในแต่ละครั้ง โดยตราสัญลักษณ์ SR Mark ที่ออกให้โดยกระทรวงพาณิชย์แต่ละครั้ง จะมีวาระการอนุญาต 1 ปีที่ผู้ประกอบการจะสามารถนำไปใช้ติดที่สินค้าได้</p>
<p> นอกจากการที่ผู้ประกอบการจะใช้ตราสัญลักษณ์ SR Mark เพื่อติดที่ตราสินค้า เพื่อเป็นที่ภาพที่จะทราบโดยทั่วไปถึงความเป็นธรรมในการติดต่อกับเกษตรกรแล้ว ยังหมายรวมถึงสิทธิพิเศษในหลายประการที่จะได้รับ อาทิ ได้รับการเผยแพร่ประชาสัมพันธ์ในสื่อต่างๆ ของกรมฯ , ได้รับการส่งเสริมและสนับสนุนในการเข้าร่วมกิจกรรมของกรมฯ เช่น การสัมมนา การอบรม การเข้าร่วมโครงการคณะผู้แทนการค้าเจรจาธุรกิจในประเทศและต่างประเทศ การเข้าร่วมงานแสดงสินค้า เป็นต้น</p>
<p>คุณสมบัติและเงื่อนไขของผู้ที่จะขอรับ SR Mark ต้องเป็นผู้ประกอบการ ผู้ผลิต/ส่งออก ที่มีการรับรองการซื้อขายวัตถุดิบล่วงหน้า มากกว่าร้อยละ 50 ของวัตถุดิบในการผลิตในแต่ละครั้ง สามารถใช้ตราสัญลักษณ์ SR Mark ในบรรจุภัณฑ์สินค้าและได้รับประกาศเกียรติบัตร SR Mark ที่ออกโดยกระทรวงพาณิชย์ ซึ่งจะมีการคัดเลือกจากคณะกรรมการพิจารณาโครงการ โดยในปีนี้จะเปิดรับสมัครผู้ประกอบการที่สนใจจะขอรับ SR Mark ได้แล้วขณะนี้ หลังคณะกรรมการพิจารณาคัดเลือกแล้ว จะมีพิธีมอบใบประกาศ ในวันที่ 25 พฤษภาคม 2552</p>
<p> เพื่อเป็นการประชาสัมพันธ์ให้กับผู้ประกอบการได้ทราบถึงโครงการดังกล่าว ในปีนี้ได้มีการออกบูทในการ THAIFEX �World of Food Asia 2009 ที่เมืองทองธานี ระหว่างวันที่ 13-17 พ.ค.นี้ ซึ่งนางพรทิวา นาคาศัย รัฐมนตรีว่าการกระทรวงพาณิชย์ ได้ร่วมเยี่ยมชมบูทในวันเปิดด้วย นอกจากนี้แล้วผู้ประกอบการที่สนใจสามารถสอบถามข้อมูลเพิ่มเติมได้ที่ กรมส่งเสริมการส่งออก สำนักงานบริการ ส่งออก 1 , เว็บไซต์ของกรมส่งเสริมการส่งออก www.depthai.go.th หรือ โทร : 02-512-0093-104 ต่อ 223,404,654</p></body>
</news>
