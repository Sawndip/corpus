<teiHeader>
<fileDesc>
<titleStmt>
  <title>รมว.พาณิชย์ยืนยันยังไม่ได้ยกเลิกประมูลข้าวรัฐ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:01:26  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1ODI1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>รมว.พาณิชย์ยืนยันยังไม่ได้ยกเลิกประมูลข้าวรัฐ</headline>
<lead></lead>
<neck></neck>
<body><p>นางพรทิวา  นาคาศัย  รัฐมนตรีว่าการกระทรวงพาณิชย์  กล่าวว่า  ขณะนี้กระทรวงพาณิชย์ยังไม่ได้ยกเลิกการประมูลข้าวภาครัฐ  2.6  ล้านตัน  ที่มีเอกชน 17 ราย เสนอซื้อ  แม้คณะกรรมการดูแลระบบสินค้าภาคการเกษตรชุดนายสุเทพ  เทือกสุบรรณ  รองนายกรัฐมนตรีมอบหมายให้อธิบดีกรมการค้าต่างประเทศเป็นผู้ดูแล  โดยวันนี้ (28 พ.ค.) จะมอบนโยบายให้อธิบดีกรมการค้าต่างประเทศไปศึกษาและวางกรอบยุทธศาสตร์สินค้าเกษตรทั้งระบบ  เช่น  ข้าว  มันสำปะหลัง  ข้าวโพด  ด้านราคาและการระบาย  เพื่อเกิดความเป็นธรรม โปร่งใส สามารถตรวจสอบได้ สำหรับการระบายข้าว เป็นหน้าที่ของกรมการค้าต่างประเทศที่จะต้องไปศึกษาวางกรอบและหารือร่วมกับภาคเอกชนที่ซื้อข้าวจากภาครัฐทั้ง  17  ราย  เพื่อให้ได้ข้อมูลที่ชัดเจนและสามารถตกลงกันได้ก่อนเสนอให้ตนพิจารณา  หลังจากนั้นจะเสนอที่ประชุมคณะกรรมการพัฒนาสินค้าเกษตรทั้งระบบพิจารณาก่อนเสนอที่ประชุมคณะรัฐมนตรี  หากอธิบดีกรมการค้าต่างประเทศพิจารณาเสร็จเร็วก็จะเสนอคณะรัฐมนตรีสัปดาห์หน้า  ถ้าไม่ทันจะเสนอในสัปดาห์ต่อไป</p></body>
</news>
