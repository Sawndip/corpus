<teiHeader>
<fileDesc>
<titleStmt>
  <title>จับนายหน้าค้าโรฮิงยา ฟันเงินกว่า 154 ล้านบาท  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=168150  </bibl>
</sourceDesc>
</fileDesc>
</teiHeader>
<news>
<headline>จับนายหน้าค้าโรฮิงยา ฟันเงินกว่า 154 ล้านบาท</headline>
<lead></lead>
<neck></neck>
<body><p>ที่กรมสอบสวนคดีพิเศษ(ดีเอสไอ) เมื่อวันที่ 29 มิถุนายน พ.ต.อ.ณรัตช์ เศวตนันทน์ รองอธิบดี<orgName>ดีเอสไอ</orgName> พ.ต.อ.ทรงศักดิ์ รักศักดิ์สกุล ผบ.<orgName>สำนักกิจการต่างประเทศและคดีอาชญากรรมระหว่างประเทศ</orgName> พ.ต.อ.อัครพล บุณโยปัษฎัมภ์ ผอ.ส่วน<orgName>สำนักกิจการต่างประเทศ ฯ</orgName>  2 ร่วมแถลงข่าว<orgName>ดีเอสไอ</orgName>ร่วมกับศู<orgName>นย์รักษาความปลอดภัยแห่งชาติ(ศรภ.)</orgName> จับกุมนายการีม หรือ กาเอ็ม ยาเซ็ม ชาวโรฮิงยา อายุ 63 ปี ผู้ต้องหาคดีเป็นตัวกลางเรียกรับทรัพย์สินสำหรับตนเองหรือผู้อื่น เป็นการตอบแทนในการที่จะจูงใจเจ้าพนักงานโดยวิธีทุจริตหรือผิดกฎหมายให้กระทำหรือไม่กระทำในหน้าที่อันเป็นคุณหรือเป็นโทษแก่บุคคลใด หลังตั้งตัวเป็นนายหน้านำชาวพม่า-โรฮิงยา เข้ามาในประเทศโดยผิดกฎหมายในจังหวัดประจวบคีรีขันธ์  โดยร่วมมือกับเจ้าหน้าที่รัฐทั้งกำนัน ผู้ใหญ่บ้าน เจ้าหน้าที่ฝ่ายปกครองในท้องถิ่น ทุจริตออกบัตรประจำตัวบุคคลไม่มีสถานะทางทะเบียนของคนต่างด้าว ให้ชาวโรฮิงยา กว่า 7 พันราย ตั้งแต่ต้นปี 52 เป็นต้นมา โดยเรียกรับเงินจากชาวโรฮิงยา คนละ 22,000 บาท เป็นค่าตอบแทนโดยจับกุมตัวได้ที่ อ.ท่าแซะ จ.ชุมพร เมื่อบ่ายวันเสาร์ ก่อนควบคุมตัวฝากขัง<orgName>ศาลอาญา</orgName>ต่อไป</p></body>
</news>
