<teiHeader>
<fileDesc>
<titleStmt>
  <title>จับเบอร์สองเครือข่ายแก๊งปล่อยกู้โยงลอบค้ารถส่งเขมร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090618/17536/%e0%b8%88%e0%b8%b1%e0%b8%9a%e0%b9%80%e0%b8%9a%e0%b8%ad%e0%b8%a3%e0%b9%8c%e0%b8%aa%e0%b8%ad%e0%b8%87%e0%b9%80%e0%b8%84%e0%b8%a3%e0%b8%b7%e0%b8%ad%e0%b8%82%e0%b9%88%e0%b8%b2%e0%b8%a2%e0%b9%81%e0%b8%81%e0%b9%8a%e0%b8%87%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%81%e0%b8%b9%e0%b9%89%e0%b9%82%e0%b8%a2%e0%b8%87%e0%b8%a5%e0%b8%ad%e0%b8%9a%e0%b8%84%e0%b9%89%e0%b8%b2%e0%b8%a3%e0%b8%96%e0%b8%aa%e0%b9%88%e0%b8%87%e0%b9%80%e0%b8%82%e0%b8%a1%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>จับเบอร์สองเครือข่ายแก๊งปล่อยกู้โยงลอบค้ารถส่งเขมร</headline>
<lead>ตำรวจ<orgName>สมุทรปราการ</orgName>รวบแก๊งเงินด่วนฉ้อโกงประชาชน เผยเป็นเบอร์สองของแก๊งค์ใหญ่ โดยจะหลอกให้ประชาชนดาวน์รถจักรยานยนต์อ้างเพื่อค่ำประกัน แต่กลับลอบส่งขายเขมร ซึ่งทำเป็นขบวนการ</lead>
<neck></neck>
<body><p>เมื่อเวลา 07.00 น.วันที่ 18 มิ.ย.52 พ.ต.ต.วัชระ ชัยเพ็ชร สว.สป. <orgName>สภ.บางปู</orgName> สมุทรปราการ พ.ต.ต.ธรรศกร ก้อนทอง สว.สส. พร้อมกำลังเจ้าหน้าที่ชุดสืบสวนได้ร่วมดันนำหมายจับของ<orgName>ศาลจังหวัดสมุทรปราการ</orgName> ที่ 349 / 2552 ลงวันที่ 13 มิ.ย.52 เข้าจับกุม นายเริงชัย พึ่งสังข์ อายุ 30 ปี อยู่บ้านเลขที่ 8/14 ถนนสวรรค์ประศาสน์ ต.หน้าเมือง อ.เมือง จ.ฉะเชิงเทรา ซึ่งเป็นผู้ต้องหาฉ้อโกงทรัพย์ประชาชน เครื่องข่ายปล่อยเงินกู้ </p>
 
 <p>โดยให้เหยื่อเช่าซื้อรถจักรยานยนต์ อ้างเป็นการค้ำประกัน ลอบส่งขายประเทศกัมพูชา มีเครือข่ายโยงใยเกือบทั่วประเทศชาวบ้านตกเป็นเหยื่อนับร้อยราย</p>

 <p>ทั้งนี้สืบเนื่องจากก่อนหน้านี้เจ้าหน้าที่ตำรวจ <orgName>สภ.บางปู</orgName> สมุทรปราการ ได้รับแจ้งจากผู้เสียหายจำนวนมาก ว่า ถูกแก๊งเงินด่วน ล่อลวงให้ไปเช่าซื้อรถจักรยานยนต์ โดยอ้างว่าเป็นส่งค้ำประกันแลกกับเงินที่ผู้เสียที่ต้องการกู้เงิน</p>

<p> หลังจากที่ผู้เสียหายได้เงินตามที่จำนวนที่ต้องการกู้ แก๊งเงินด่วน ก็จะเอารถจักรยานยนต์ไปโดยอ้างว่าจะเป็นคนส่งค้างวดเอง แต่หลังจากนั้นได้ไม่นาน ผู้เสียหายต้องตกเป็นผู้ต้องชำระค่างวดรถเองโดยไม่รู้ตัว เนื่องจากแก๊งเงินด่วนไม่ยอมส่งค่างวดให้ตามที่รับปากไว้ แถมติดต่อไม่ได้ จึงรู้ตัวว่าถูกหลอก และได้เข้าแจ้งความร้องทุกข์กับเจ้าหน้าที่ตำรวจ</p>

<p> ทั้งนี้แก็งเงินด่วนดังกล่าว จะใช้วิธีติดประกาศตามตู้โทรศัพท์สาธารณะ และเสาไฟฟ้าต่าง มีข้อความว่า รับชำระหนี้บัตรเครดิตแทนและช่วยเหลือผู้ที่เดือดร้อนเงิน ดอกเบี้ยต่ำ เหยื่อหลงกลติดต่อขอกู้เงิน 8 พัน แก๊งเงินด่วนอ้างต้องเช่าซื้อรถจักรยานยนต์เพื่อเป็นสิ่งค่ำประกัน โดยแก๊งเงินด่วนจะเป็นผู้ออกค่าเงินดาวว์ให้</p>

<p> หลังทราบข้อมูลเจ้าหน้าที่ได้ออกสืบสวนหาข่าว และสามารถจับผู้ร่วมขบวนการได้ 2 คน นาย สมบัติ บัวทอง อายุ 35 ปี และนางศิริพร ชัยเจริญ อายุ 31 ปี สอบสวนทั้งสองให้การรับสารภาพว่า ได้ร่วมกันก่อเหตุแบบเดียวกันมาแล้วกว่า 30 ครั้ง โดยมีนายเริงชัย ซึ่งพักอาศัยอยู่ภายในหมู่บ้านสิริทา ย่านร่มเกล้า ลาดกระบัง กทม. เป็นนายทุนใหญ่อยู่เบื้องหลัง จึงได้ขออนุมัติหมายจับของ<orgName>ศาลจังหวัดสมุทรปราการ</orgName>เข้าจับกุมนายเริงชัย เอาไว้ได้</p>

<p> จากการสอบสวนนายเริงชัย ให้การรับสารภาพว่า ตนเองมีหน้าที่เป็นเพียงผู้สั่งการณ์เท่านั้นซึ่งจะมีลูกทีมอยู่เกือบทุกจังหวัด โดยเฉพาะภาคตะวันออก จ.สมุทรปราการ - ชลบุรี - ฉะเชิงเทรา -จันทบุรี ภาคกลาง ก็มี กรุงเทพมหานคร - รังสิต - ปทุมธานี - อยุธยา-อ่างทอง</p>

<p> ส่วนหัวหน้าแก๊งทราบเพียงชื่อเล่นชื่อนายพล อายุประมาณ 43 ปี และ นางน้อง อายุ ประมาณ 41 ปี ซึ่งมาบ้านพักอยู่ในย่านลาดพร้าว จะเป็นนายทุนใหญ่ในเรื่องปล่อยเงินกู้ หลังจากที่ได้รถจากผู้เสียหายมาแล้ว นายทุนใหญ่ทั้งสองก็จะส่งต่อให้นางยืด อายุประมาณ 50 ปี นายเจมและนายหาญ ซึ่งมีสัญชาติกัมพูชา ลักลอบนำรถจักรยานยนต์ส่งต่อเข้าไปขายในประเทศเขมร</p>

 <p>เบื้องต้นเจ้าหน้าที่ได้แจ้งข้อกล่าวหาผู้ต้องหาทั้ง 3 ว่า ร่วมกันฉ้อโกงประชาชน ควบคุมตัวส่งพนักงานสอบสวน <orgName>สภ.บางปู</orgName> สมุทรปราการ เพื่อทำการสอบสวนขยายผลติดตามจับกุมผู้ร่วมขบวนการและหัวหน้าแก๊งมาดำเนินคดีตามกฎหมายต่อไป</p></body>
</news>
