<teiHeader>
<fileDesc>
<titleStmt>
  <title>กองปราบตามจับจับน้องเมียแสบ เผารถพี่เขยวอดทั้งคัน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-17 13:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000068349  </bibl>
</sourceDesc>
</fileDesc>
</teiHeader>
<news>
<headline><orgName>กองปราบ</orgName>ตามจับจับน้องเมียแสบ เผารถพี่เขยวอดทั้งคัน</headline>
<lead>ตำรวจกองปราบปรามตามจับกุมน้องเมียสุดแสบ เผารถพี่เขยไหม้ทั้งคัน ดีแต่พี่สาวยอมซื้อรถใหม่ให้สามี เจ้าตัวคิดว่าคดีจบ เข้ามาทำงานในเมืองกรุง แต่ถูกตำรวจกองปราบปรามแกะรอยจับได้ในที่สุด</lead>
<neck></neck>
<body><p>วันนี้ (17 มิ.ย.) ที่กองปราบปราม พ.ต.อ.ปิยะ เจริญสุข ผกก.4 บก.ป.พร้อมด้วย พ.ต.ท.ดำรงสิทธิ์ โมราฤทธิ์ รอง ผกก.4 บก.ป. และ พ.ต.ท.ชัยพร ศิริเลิศ สว.กก.4 บก.ป. ได้จับกุม นายเชิดชัย กันต๊ะมา อายุ 44 ปี อยู่บ้านเลขที่ 12/1 หมู่ 5 ต.ท่าผา อ.เกาะคา จ.ลำปาง ตามหมายจับศาลแขวงลำปาง ที่ 142/2550 ข้อหาร่วมกันวางเพลิงเผาทรัพย์ผู้อื่น ได้ที่หน้าบริษัท มณีศิลป์เมนูแฟคเจอร์ จำกัด เลขที่ 56 ซอยวชิรธรรมสาธิต 43/1 แขวงบางจาก เขตพระโขนง กทม.</p>
       
      <p> สอบสวนทราบว่า ก่อนเกิดเหตุผู้ต้องหาได้ยืมรถพี่เขยไปขับ กระทั่งไปชนตอม่อจนกันชนหน้ารถบุบ จากนั้นได้ฝืนขับมาตามพี่เขยที่ร้านคาราโอเกะใน อ.เกาะคา ให้กลับบ้านไปเคลียร์กับพี่สาว แต่พี่เขยซึ่งอยู่ในอาการเมาสุราไม่สนใจใยดี แถมยังดุด่าอีกต่างหาก จึงก่อเหตุจุดไฟเผารถยนต์ของพี่เขยจนลุกไหม้ ต่อมาพี่สาวก็ซื้อรถคันใหม่ชดใช้ให้พี่เขยจึงคิดว่าเรื่องจบไปแล้ว จึงมาทำงานที่บริษัท มณีศิลป์เมนูแฟคเจอร์ จำกัด กระทั่งถูกเจ้าหน้าที่จับกุมได้ดังกล่าว ซึ่งจะควบคุมตัวส่งพนักงานสอบสวน <orgName>สภ.เกาะคา</orgName> จ.ลำปาง ดำเนินคดีต่อไป</p>
       
       <p>ต่อมา เจ้าหน้าที่ชุดเดียวกันจับกุม นายสุพจน์ ดอนขันไพร อายุ 45 ปี อยู่บ้านเลขที่ 28 หมู่ 19 ต.หนองแซง อ.หันคา จ.ชัยนาท ผู้ต้องหาตามหมายจับ<orgName>ศาลจังหวัดราชบุรี</orgName> ที่ จ 711/2551 ข้อหาร่วมกันลักทรัพย์นายจ้างหรือรับของโจร ได้ภายในบริเวณนิคมอุตสาหกรรมแฟกซ์คอม หมู่ 6 ต.คูบางหลวง อ.ลาดหลุมแก้ว จ.ปทุมธานี</p>
       
       <p>ทั้งนี้ ผู้ต้องหาพร้อมพวกได้ก่อเหตุลักทรัพย์นายจ้างที่ อ.เมืองราชบุรี ก่อนหลบหนีมาทำงานในนิคมอุตสาหกรรมดังกล่าวจึงเข้าจับกุม เบื้องต้นสอบสวนผู้ต้องหารับสารภาพ ควบคุมตัวส่ง <orgName>สภ.เมืองราชบุรี</orgName> ดำเนินคดีต่อไป</p></body>
</news>
