<teiHeader>
<fileDesc>
<titleStmt>
  <title>โฆษกกอ.รมน.ภาค4ชี้ครูระแงะไม่ถูกยิงตายคาดอุบัติเหตุ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41040  </bibl>
</sourceDesc>
</fileDesc>
</teiHeader>
<news>
<headline>โฆษก<orgName>กอ.รมน.</orgName>ภาค4ชี้ครูระแงะไม่ถูกยิงตายคาดอุบัติเหตุ</headline>
<lead></lead>
<neck></neck>
<body><p>กรณี นางสุณี แก้วคงธรรม อายุ 38 ปี ครูผู้ช่วย<orgName>โรงเรียนบ้านมะรือโบตก</orgName> อ.ระแงะ จ.นราธิวาส เสียชีวิตขณะขี่จักรยานยนต์บนถนนสายระแงะ-มะรือโบตก หมู่ 1 ต.ตันหยงมัส อ.ระแงะ จ.นราธิวาส เหตุเกิดเมื่อเวลา 05.30 น. วันที่ 28 มิถุนายนที่ผ่านมา เบื้องต้นมีรายงานว่าถูกลอบยิงเสียชีวิตนั้น ล่าสุดวันนี้ (29) พ.อ.ปริญญา ฉายดิลก โฆษก <orgName>กอ.รมน.</orgName>ภาค 4 ส่วนหน้า แถลงข่าวถึงกรณีดังกล่าวว่า จากการรายงานเหตุใน อ.ระแงะ จ.นราธิวาส ที่มีครูเสียชีวิต โดยมีข่าวว่าถูกยิงเสียชีวิต ซึ่งหลังจากเจ้าหน้าที่ตำรวจและส่วนที่เกี่ยวข้องลงไปตรวจสอบ รวมทั้งแพทย์จาก<orgName>สถาบันนิติเวชโรงพยาบาลตำรวจ</orgName> ทราบว่าผู้เสียชีวิตไม่ได้ถูกยิง เนื่องจากไม่พบรอยกระสุนแต่อย่างใด ส่วนสาเหตุการสียชีวิตแพทย์ลงความเห็นว่า ศีรษะถูกกระแทกอย่างรุนแรง กะโหลกศีรษะร้าวและมีเลือดออก โดยหลังทราบว่าครูสุณี ไม่ได้เสียชีวิตจากการถูกยิง เจ้าหน้าที่ทหารหน่วยเฉพาะกิจที่ 38 ก็ลงพื้นที่เกิดเหตุอีกครั้งเพื่อหาพยานหลักฐานเพิ่มเติม พบว่าสาเหตุเบื้องต้นอาจเกิดจากอุบัติเหตุ ซึ่งอยู่ในขั้นตอนที่ตรวจสอบว่าจะเกิดจากการชนวัวหรือไม่ แต่ยังไม่ตัดประเด็นการถูกลอบทำร้าย คงต้องให้เป็นหน้าที่ของฝ่ายเจ้าหน้าที่ตำรวจในการตรวจสอบสาเหตุการเสียชีวิตที่แน่นอนอีกครั้ง</p>

<p>โฆษก <orgName>กอ.รมน.</orgName>ภาค 4 ส่วนหน้า ยังกล่าวถึงกรณีมีข่าวลือในกลุ่มครูว่า คนร้ายมีแผนก่อเหตุทำร้ายครูให้ได้ 50 คน ว่า ก่อนอื่นต้องยอมรับว่าใน 3 จังหวัดชายแดนภาคใต้มีข่าวลือค่อนข้างมาก อยากให้ประชาชนมั่นใจว่า ในเรื่องการข่าว การปฎิบัติของเจ้าหน้าที่โดยผู้บังคับบัญชาทุกระดับได้สั่งการให้ทุกหน่วยดำเนินการอย่างเต็มที่ และเจ้าหน้าที่ในพื้นที่ทุกนายมีคำสั่งงดลาพัก ให้เตรียมความพร้อมเพื่อสร้างความมั่นใจให้กับครูและประชาชน ทั้งยังมีหน่วยทหารชุดพิเศษที่ลงพื้นที่มาสนับสนุนกำลังเจ้าหน้าที่ด้วย สิ่งที่เป็นข่าวลือต่างๆทาง <orgName>กอ.รมน.</orgName>ภาค 4 ส่วนหน้า ไม่ได้นิ่งนอนใจที่จะให้ความคุ้มครองประชาชนใน 3 จังหวัดชายแดนภาคใต้กว่า 2 ล้านคน สำหรับครูที่มีความรู้สึกไม่สบายใจกับข่าวลือดังกล่าว ให้ไปพบกับเจ้าหน้าที่โดยเฉพาะเจ้าหน้าที่ทหารในพื้นที่ เพื่อปรึกษาในการดำเนินการร่วมกัน เพื่อสร้างความสบายใจ </p></body>
</news>
