<teiHeader>
<fileDesc>
<titleStmt>
  <title>บิ๊กเหวียงเครียดโยงยิง “สนธิ”“สื่อ”โทรซักทุกนาทีย้ำไม่เกี่ยวทุกกรณี“มาร์ค”เร่งสางคดี  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42566  </bibl>
</sourceDesc>
</fileDesc>
</teiHeader>
<news>
<headline>บิ๊กเหวียงเครียดโยงยิง “สนธิ”“สื่อ”โทรซักทุกนาทีย้ำไม่เกี่ยวทุกกรณี“มาร์ค”เร่งสางคดี</headline>
<lead></lead>
<neck></neck>
<body><p>ผู้สื่อข่าวรายงานความคืบหน้า ภายหลังพนักงานสอบสวนชุดคลี่คลายคดียิงถล่มนายสนธิ ลิ้มทองกุล แกนนำ<orgName>กลุ่มพันธมิตรประชาชนเพื่อประชาธิปไตย</orgName> ได้ทำหนังสือถึง พ.ต.อ.ทวี สอดส่อง อธิบดี<orgName>กรมสอบสวนคดีพิเศษ (ดีเอสไอ)</orgName> เพื่อขอสอบปากคำเจ้าหน้าที่ผู้เกี่ยวข้องกับรถยนต์กระบะ อีซูซุ ดีแมคซ์สีดำ ทะเบียน สศ- 1785 กทม.เนื่องจากพบเบาะแสว่าเป็นรถในหน่วยงานของดีเอสไอที่ ส.ต.ท.วรวุฒิ มุ่งสันติ เจ้าหน้าที่ตำรวจสังกัด <orgName>บช.ปส.</orgName> หนึ่งในผู้ต้องหาที่ถูกออกหมายจับนำไปใช้ก่อนเกิดเหตุ</p>

               <p> ล่าสุด เมื่อวันที่ 21 ก.ค.52 พ.ต.อ.สุชาติ วงศ์อนันต์ชัย รองอธิบดี<orgName>ดีเอสไอ</orgName> กล่าวว่า จากการตรวจสอบเบื้องต้น ส.ต.ท.วรวุฒิ ไม่เคยทำเรื่องเบิกอาวุธปืน รถยนต์ หรือ อุปกรณ์สืบสวนพิเศษของดีเอสไอไปใช้แต่อย่างใดโดยในวันที่ 23 ก.ค.พ.อ.สุรศักดิ์ ณ ลำปาง ผบ.<orgName>สำนักคดีเทคโนโลยีและการตรวจสอบ</orgName> จะรับผิดชอบหาตัวบุคคลที่เกี่ยวข้องกับรถคันดังกล่าวมาให้ปากคำต่อพนักงานสอบสวน</p> 

               <p> นอกจากนี้ พ.ต.อ.ทวี สอดส่อง อธิบดี<orgName>ดีเอสไอ</orgName> ยังได้ประสานโดยตรงไปยังพล.ต.อ.ธานี สมบูรณ์ทรัพย์ รอง ผบ.ตร.ว่า ทาง <orgName>ดีเอสไอ</orgName> พร้อมให้ความร่วมมือกับพนักงานสอบสวนในการหาข้อเท็จจริง อย่างไรก็ตามขณะนี้ทาง<orgName>สำนักงานตำรวจแห่งชาติ</orgName>ไม่ได้ระบุชัดเจนว่ารถยนต์ในความรับผิดชอบของ<orgName>ดีเอสไอ</orgName> เข้าไปเกี่ยวข้องอย่างไรกับคดียิงนายสนธิเนื่องจากไม่ใช่รถยนต์ที่ใช้ก่อเหตุยิง ในเบื้องต้นจึงเป็นการประสานเพื่อขอข้อมูลเกี่ยว กับการใช้รถยนต์คันดังกล่าว</p>

                <p>รองอธิบดี<orgName>ดีเอสไอ</orgName> กล่าวต่อว่า ในส่วนการเบิกใช้อาวุธปืนและ อุปกรณ์สืบสวนพิเศษขอยืนยันได้ว่า มีระเบียบควบคุมการเบิกใช้อุปกรณ์พิเศษอย่างเข้มงวดและมีกฎหมายดูแลการใช้ งานอย่างรัดกุม โดยก่อนเบิกใช้อุปกรณ์พิเศษจะต้องได้รับการ อนุมัติจาก<orgName>ศาล</orgName>ก่อนทุกครั้ง มิเช่นนั้นจะมีความผิดทางอาญา</p>      

                <p>วันเดียวกัน พล.อ.เชษฐา ฐานะจาโร อดีต ผบ.ทบ. กล่าวว่า รู้จัก พ.อ.สุนัย ประภูชะเนย์ หัวหน้าฝ่ายเสนาธิการประจำรองเสนาธิการ <orgName>กอ.รมน.ภาค.4</orgName>ซึ่งมีข่าวอาจถูกเจ้าหน้าที่ตำรวจเรียกสอบปากคำในคดียิงนายสนธิ เพียงผิวเผิน ซึ่งที่ผ่านมาก็ไม่เคยทำร่วมกันแต่อย่างใด เพราะต่างคนต่างทำงานคนละหน่วยกัน ส่วนที่มีบางฝ่ายพยามยามผูกโยงพ.อ.สุนัยมาเกี่ยวข้องกับตน เช่นเดียวกับกรณีขอ จ.ส.อ.ปัญญา ศรีเหรา ทหารสังกัด<orgName>หน่วยบัญชาการสงครามพิเศษ</orgName> จ.ลพบุรี หนึ่งในผู้ต้องหาที่ถูกหมายจับ ตนขอยืนไม่มีส่วนเกี่ยวข้อง ด้วยแน่นอน</p> 

                <p>“รู้สึกเครียดกับเรื่องที่เกิดขึ้นมาก เพราะสื่อมวลชน ต่างโทรศัพท์มาสอบถามตน แทบจะทุกๆ 1 นาที ทั้งที่ตนก็พูดไปหลายครั้งแล้วว่าไม่ได้มีส่วนเกี่ยวข้อง”พล.อ.เชษฐา กล่าว </p>                     

<p>ขณะที่ พล.อ.พัลลภ ปิ่นมณี อดีตรอง ผอ.<orgName>รมน.</orgName> กล่าวว่า ไม่เคยรู้จักกับ จ.ส.อ.ปัญญา  และ ส.ต.ท.วรวุฒิ สองผู้ต้องหาแต่อย่างใด เพราะทั้งสองคนยัเด็กมากเมื่อเทียบกับตน          ส่วนความพยายามโยง พล.อ.เชษฐา เข้ามาเกี่ยวข้อง เพื่อหวังให้กระทบกับพรรคเพื่อไทยหรือไม่นั้น พล.อ.พัลลภ กล่าวว่า คงไม่ขอออกความเห็น เพราะยังไม่ทราบข้อมูลที่แท้จริง</p> 

               <p> ที่ทำเนียบรัฐบาล นายอภิสิทธิ์ เวชชาชีวะ นายกรัฐมนตรี กล่าวถึงความมั่นใจหาตัวผู้บงการยิงนายสนธิว่า อย่างที่ได้ย้ำไปแล้วว่าตนและพล.ต.อ.ธานี ได้มีการพูดคุยกันเป็นระยะๆ ยังไม่มีปัญหา อุปสรรคอะไรในการเดินหน้าคดี</p> 

                <p>ต่อข้อถาม ล่าสุดพล.ต.อ.ธานี ปฏิเสธว่ายังไม่รู้ว่าจะสามารถสาวถึงตัวผู้บงการได้หรือไม่ นายอภิสิทธิ์ กล่าวว่า ก็ต้องทำไปตามพยานหลักฐานต้องเริ่มจากตัวผู้ปฏิบัติการก่อนจากนั้นค่อยๆ ขยายผลต่อไป การเชื่อมโยงหรือข้อสันนิษฐานต่างๆ เป็นอีกเรื่องหนึ่งแต่ต้องเดินหน้าในการ รวบรวมพยานหลักฐานเพื่อไปให้ถึงจุดนั้นก่อน </p>

              <p>  เมื่อถามว่า หาก พล.ต.อ.ธานีเกษียณอายุราชการไปก่อนที่จะหาตัวผู้บงการได้จะทำ อย่างไร นายกฯ กล่าวว่า ก็พยายามเร่งรัดกันอย่างเต็มที่ เมื่อถามว่าจะถึงขั้นต้องต่ออายุราชการให้ พล.ต.อ.ธานีหรือไม่ นายกฯ กล่าวว่า การต่ออายุต้องมีกฎหมายรองรับซึ่งเข้าใจว่าขณะนี้ไม่มีกฎหมายอะไรรองรับ เพราะฉะนั้นก็พยายามเร่งรัดคดีต่อไป </p>               

                   <p>ด้าน พล.ต.ขัตติยะ สวัสดิผล หรือเสธ.แดง ผู้ทรงคุณวุฒิ<orgName>กองทัพบก</orgName> กล่าวว่า เรื่องนี้ขอยืนยันว่า หากเจ้าหน้าที่ตำรวจพบของกลางเมื่อไหร่จึงจะพบผู้กระทำความผิด ซึ่งของกลางคือ รถวีโก้ สีเปลือกมังคุด ซึ่งเป็นรถที่ใช้ก่อเหตุ แต่รถที่จับกุมได้เป็นคนละคันกันซึ่งเป็นการสร้างหลักฐานขึ้นมา   </p>  

                <p>พล.ต.ขัตติยะ กล่าวต่อว่า คดีนี้สุดท้ายจะเป็นมวยล้มต้มคนดู เพราะมีพยานกว่า 50 คน แต่สอบสวน ยังไปไม่ถึงไหน พล.ต.อ.ธานี ก็ต้องเกษียณอายุราชการไป ไม่ต้องรับผิดชอบอะไร ส่วนระบบการกล่าวหา ผู้บังคับบัญชาแต่ละระดับชั้นต้องดูแลผู้ใต้บังคับบัญชา เพราะขณะนี้ตำรวจไม่ได้เกรงกลัวทหารเหมือนเมื่อก่อน ดังนั้นการที่ตำรวจจะมาขอตัวผู้ใต้บังคับบัญชาไปดำเนินคดีก็ต้องขอดูเอกสารหลักฐานให้แน่ชัดว่ามีความผิดอะไร จึงควบคุมตัวได้ ไม่ใช่ปล่อยให้ถูกควบคุมตัวไป </p>          

                <p>“สุดท้ายคดีนี้ ก็จับใครไม่ได้ เมื่อคดีถึง<orgName>ศาล</orgName> <orgName>ศาล</orgName>ก็ยกฟ้อง เนื่องจากรัฐธรรมนูญเขียนไว้ว่าหากอะไรที่ก้ำกึ่งก็ต้องยกฟ้อง เรื่องนี้นายสนธิ ย่อมรู้ดีว่าใครเป็นคนยิงและรู้ดีว่าเจ้าหน้าที่ตำรวจจับกุมตัวมานั้นไม่ใช่ของจริง” พล.ต.ขัตติยะ กล่าว</p></body>
</news>
