<teiHeader>
<fileDesc>
<titleStmt>
  <title>ศาลเฉียบสั่งประหาร "เสธ.น็อต" ยิงตร.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-21 12:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9471  </bibl>
</sourceDesc>
</fileDesc>
</teiHeader>
<news>
<headline><orgName>ศาล</orgName>เฉียบสั่งประหาร "เสธ.น็อต" ยิงตร.</headline>
<lead></lead>
<neck></neck>
<body><p>เมื่อเวลา 09.30 น. วันนี้ (21 ก.ค.) ที่ห้องพิจารณาคดี 905 ศาลอาญา ผู้สื่อข่าวรายงานว่า <orgName>ศาล</orgName>อ่านคำพิพากษาในคดีหมายเลขดำที่ อ.2419/2550 ที่พนักงานอัยการฝ่ายคดีอาญา 4 เป็นโจทก์ ฟ้อง พ.ต.ชานนท์ ชิณวงศ์ อายุ 44 ปี หรือ เสธ.น็อต อดีตนายทหารประจำ บก.สส.(สน.3 จชต.ยะลา) นายสุขุม หรือเบียร์ เจือแจ่มจันทร์ อายุ 32 ปี และนายวิฑูร นิยกิจ อายุ 45 ปี อดีตผู้ใหญ่บ้าน เป็นจำเลยที่ 1- 3 ในความผิดฐานมีปืนและเครื่องกระสุนปืนในครอบครองโดยไม่ได้รับอนุญาต , มีอาวุธสงครามในครอบครองโดยไม่ได้รับอนุญาต , ร่วมกันพกพาอาวุธปืนไปในที่สาธารณะโดยไม่มีเหตุอันควร ,ร่วมกันฆ่า พยายามฆ่า และต่อสู้ขัดขวางเจ้าพนักงานขณะปฏิบัติหน้าที่ โจทก์ฟ้องเมื่อวันที่ 4 ก.ค.2550 </p>

<p>กรณีที่ร่วมกันฆ่าส.ต.ท.ไสว อาจหนองหว้า และ ด.ต.มาโนช ศรีละคร เจ้าพนักงานตำรวจ กก.สส.บก.น.1 ชุดจับกุมคดียาเสพติดจนถึงแก่ความตาย ขณะเจ้าหน้าที่ตำรวจ กก.สส.บก.น.1 จำนวน 7 นาย ทำการล่อซื้อยาเสพติด ภายในลิฟวิ่งรูมอพาร์ตเมนต์ เลขที่ 5073/8 ถนนประชาสงเคราะห์ ปากซอยประชาสงเคราะห์ 25/1 แขวงและเขตดินแดง เหตุเกิดเมื่อวันที่ 11  เม.ย. 51</p>
     
<p><orgName>ศาล</orgName>พิพากษาว่าจำเลยทั้งสามมีความผิดฐาน ร่วมกันมีอาวุธปืนและเครื่องกระสุนปืนในครอบครอง จำคุกคนละ 4 ปี ความผิดฐานมีอาวุธสงครามในครอบครองโดยไม่ได้รับอนุญาตจำคุกคนละ 4 ปี ฐานพกพาอาวุธปืนไปในที่สาธารณะ จำคุกคนละ 2 ปี จำเลยที่ 1 และ 3 มีความผิดฐานร่วมกันฆ่าเจ้าพนักงาน พยายามฆ่าเจ้าพนักงานและต่อสู้ขัดขวางการจับกุม ลงโทษฐานฆ่าเจ้าพนักงาน อันเป็นบทหนักสุดลงโทษประหารชีวิต ฐานร่วมกันพยายามฆ่าเจ้าพนักงาน ลงโทษจำคุกจำเลยที่ 1 และ 3 ตลอดชีวิต และให้ลงโทษประหารชีวิตอันเป็นบทหนักสุดไว้สถานเดียว โดยไม่จำต้องรวมโทษของจำเลยที่ 1 และ 3 กับคดีหมายเลขดำที่ อย.2154/2550 รวมโทษจำคุกจำเลยที่ 2 ทั้งสิ้นเป็นเวลา 10 ปี และให้นับโทษของจำเลยที่ 2 ต่อจากคดีหมายเลขดำที่ อย.2154/2550 กับให้จำเลยที่ 1 และ 3 ร่วมกันชดใช้เงินให้แก่ นางสุดใจ อาจหนองหว้า มารดา ส.ต.ท.ไสว จำนวน 1,180,000 บาท และนางลัดดา ศรีละคร ภรรยาของ ด.ต.มาโนช จำนวน 2,440,000 บาท พร้อมดอกเบี้ยร้อยละ 7.5 ต่อปี.</p></body>
</news>
