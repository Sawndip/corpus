<teiHeader>
<fileDesc>
<titleStmt>
  <title>อัยการเลื่อนสั่งฟ้อง “แม้วและแก๊ง นปช.” ป่วนเผาเมือง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-10 15:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000065296  </bibl>
</sourceDesc>
</fileDesc>
</teiHeader>
<news>
<headline>อัยการเลื่อนสั่งฟ้อง “แม้วและ<orgName>แก๊ง นปช.</orgName>” ป่วนเผาเมือง</headline>
<lead>เลื่อนสั่งคดีแกนนำ <orgName>นปช.</orgName>ชุมนุมก่อความวุ่นวาย, ฝ่าฝืน พ.ร.ก.ฉุกเฉิน เหตุต้องรอ <orgName>อสส.</orgName>ชี้ขาด คำร้องขอสอบเพิ่ม “อดิศร เพียงเกษ” อ้างหวังให้อัยการร่วมสอบตาม ป.วิอาญา มาตรา 20 เพราะหวั่นตำรวจทำสำนวนฝ่ายเดียวไม่เป็นธรรม ขณะที่ “วีระ-ณัฐวุฒิ-หมอเหวง” รอรายงานตัวศาลพรุ่งนี้ หลังครบฝากขังผลัดสุดท้าย</lead>
<neck></neck>
<body><p>วันนี้ (10 มิ.ย.) เมื่อเวลา 10.00 น.ที่สำนักงานอัยการสูงสุด ถ.รัชดาภิเษก นายกายสิทธิ์ พิศวงปราการ อธิบดีอัยการฝ่ายคดีอาญา นัดฟังคำสั่งคดีที่ นายวีระ มุสิกพงศ์ กับพวกรวม 14 คน ที่เป็นแกนนำ<orgName>แนวร่วมประชาธิปไตยต่อต้านเผด็จการแห่งชาติ (นปช.)</orgName> ตกเป็นผู้ต้องหาในความผิดฐานร่วมกันตั้งแต่ 10 คนขึ้นไป ยุยงส่งเสริมให้เกิดความวุ่นวายในบ้านเมือง ตามประมวลกฎหมายอาญา มาตรา 215 ซึ่งมีโทษจำคุกไม่เกิน 5 ปี หรือปรับไม่เกิน 10,000 บาท หรือทั้งจำทั้งปรับ กระทำการให้ปรากฏแก่ประชาชนด้วยวาจา อันไม่ใช่ความมุ่งหมายตามรัฐธรรมนูญเพื่อให้ล่วงละเมิดกฎหมายแผ่นดิน มาตรา 116 ซึ่งมีโทษจำคุกไม่เกิน 7 ปี และ ฝ่าฝืน พ.ร.ก.ฉุกเฉิน พ.ศ.2548 มั่วสุมกันตั้งแต่ 5 คนขึ้นไป กรณีกรณีการชุมนุมหน้าทำเนียบรัฐบาล ตั้งแต่วันที่ 26 มี.ค.เป็นต้นมาจนรัฐบาลประกาศ พ.ร.ก.ฉุกเฉิน เมื่อเดือน เม.ย.ที่ผ่านมา
       
       <p>โดยวันนี้ นายจตุพร พรหมพันธุ์ ส.ส.สัดส่วน <orgName>พรรคเพื่อไทย</orgName> นายอดิศร เพียงเกษ อดีต 111 กรรมการบริหาร<orgName>พรรคไทยรักไทย</orgName> นายอริสมันต์ พงศ์เรืองรอง และนายชินวัฒน์ หาบุญพาด แกนนำ<orgName>คนเสื้อแดง</orgName>เดินทางมาพร้อมกลุ่มผู้สนับสนุนจำนวนหนึ่ง แต่อัยการยังไม่สามารถสั่งคดีได้ในช่วงเช้าเนื่องจากต้องรอคำสั่งชี้ขาดของนายชัยเกษม นิติสิริ อัยการสูงสุด เรื่องการสอบสวนพยานเพิ่มเติมตามที่ผู้ต้องหาร้องขอความเป็นธรรมเมื่อวันที่ 1 มิ.ย.ที่ผ่านมา</p>
       
       <p>นายกายสิทธิ์ อธิบดีอัยการฝ่ายคดีอาญากล่าวว่า เหตุที่ต้องรอให้ <orgName>อสส.</orgName>เป็นผู้ชี้ขาด เนื่องจากคดีนี้มี พ.ต.ท.ทักษิณ ชินวัตร อดีตนายกรัฐมนตรี ซึ่งตัวอยู่นอกราชอาณาจักรเป็นผู้ต้องหาด้วย คดีจึงเข้าลักษณะที่ <orgName>อสส.</orgName>จะเป็นผผู้สั่งการตาม ประมวลวิธีพิจารณาความอาญา มาตรา 20 ที่ระบุว่า ถ้าความผิดซึ่งมีโทษตามกฎหมายไทย ได้ทำลงนอกราชอาณาจักรไทย ให้<orgName>อธิบดีกรมอัยการ (อสส.)</orgName> หรือผู้รักษาการแทนเป็นพนักงานสอบสวน หรือมอบหมายให้พนักงานสอบสวนคนใดก็ได้</p>
       
       <p>นายกายสิทธิ์กล่าวอีกว่า ส่วน นายวีระ มุสิกพงศ์ นายณัฐวุฒิ ใสยเกื้อ และ นพ.เหวง โตจิราการ ผู้ต้องหาร่วมที่พ้นกำหนดฝากขังครั้งสุดท้ายในวันที่ 10 มิ.ย.นี้ เมื่ออัยการยังไม่สามารถสั่งคดีได้ตามกระบวนการทางกฎหมาย ทั้งสามก็จะได้รับการปล่อยตัวออกไปก่อน ซึ่งหากอัยการมีความเห็นจะสั่งฟ้องหรือไม่ฟ้องแล้วก็จะแจ้งให้พนักงานสอบสวนนำตัวมาฟังคำสั่งในภายหลัง</p>
       
       <p>ด้าน นายอดิศร ผู้ต้องหาร่วมกล่าวว่า ตาม ป.วิ อาญา มาตรา 20 ให้อัยการเข้าไปร่วมสอบสวนกับพนักงานสอบสวนได้ ซึ่งในการร้องขอความเป็นธรรมให้สอบสวนเพิ่มเติมเราไม่ต้องการให้การสอบสวนมีแต่ตำรวจ หรืออัยการเพียงฝ่ายเดียว โดยตนเชื่อว่าถ้าการสอบสวนสามารถใช้ช่องทางอัยการร่วมสอบสวนกับพนักงานได้ก็จะก่อให้เกิดความเป็นธรรมเพราะอัยการก็มีสถานะกึ่งตุลาการด้วย</p>
       
       <p>ขณะที่ นายคารม พลทะกลาง ทนายความ นปช.กล่าวเสริมว่า ผู้ต้องหาไม่ไว้วางใจการสอบสวนเพิ่มเติมที่มีเจ้าหน้าที่ตำรวจดำเนินการเพียงฝ่ายเดียว ซึ่งตาม ป.วิอาญา มาตรา 120 การจะพิจารณาคดีสั่งคดี และยื่นฟ้องคดีต่อศาล พนักงานอัยการต้องสอบสวนความผิดให้เสร็จสิ้นเสียก่อน</p>
       
      <p> ผู้สื่อข่าวรายงานว่า สำหรับ นายวีระ นายณัฐวุฒิ และ นพ.เหวง ศาลอาญามีคำสั่งนัดให้มารายงานตัวในวันที่ 11 มิ.ย.นี้ เวลา 09.00 น.หลังครบกำหนดฝากขังครั้งสุดท้าย เพื่อคืนหลักทรัพย์ประกันและทำการปล่อยตัว</p>
       
       <p>ต่อมาเมื่อเวลา 14.45 น. นายกายสิทธิ์ พิศวงปราการ อธิบดีอัยการฝ่ายคดีอาญา เปิดเผยว่าหลังจากเสนอคำร้องที่นายจตุพร พรหมพันธุ์ สส.สัดส่วน<orgName>พรรคเพื่อไทย</orgName> กับพวกรวม 14 คน ซึ่งเป็นแกนนำ<orgName>แนวร่วมประชาธิปไตยต่อต้อนเผด็จการแห่งชาติ (นปช.)</orgName> ผู้ต้องหาร่วมกันชุมนุมก่อความวุ่นวายฯ ให้นายชัยเกษม นิติสิริ อัยการสูงสุดพิจารณาแล้ว ได้มีคำสั่งอนุญาตให้สอบสวนพยานเพิ่มเติมตามที่ผู้ต้องหาร้องขอ โดยอัยการจะสั่งให้พนักงานสอบสวนดำเนินการทันที แต่จะไม่มีพนักงานอัยการลงไปร่วมสอบสวนตามคดีที่ผู้ต้องหาร้องขอ โดยอัยการคาดว่าจะใช้เวลาประมาณ 1 เดือน ในการรวบรวมพยานหลักฐานในสำนวนเพื่อทำความเห็นและสั่งคดีต่อไป</p></body>
</news>
