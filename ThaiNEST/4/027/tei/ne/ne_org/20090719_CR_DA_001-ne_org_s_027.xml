<teiHeader>
<fileDesc>
<titleStmt>
  <title>หึงโหดไม่ไหวจะเคลียร์ ราดน้ำมันเผาทั้งเป็น  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-19 14:19:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9032  </bibl>
</sourceDesc>
</fileDesc>
</teiHeader>
<news>
<headline>หึงโหดไม่ไหวจะเคลียร์ ราดน้ำมันเผาทั้งเป็น</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 00.10 น. วันที่ (19 ก.ค.) พ.ต.ท.เกษม จอมพงศ์ สารวัตรเวร <orgName>สภ.ทุ่งใหญ่</orgName> จ.นครศรีธรรมราช ได้รับแจ้งเหตุจาก <orgName>รพ.ทุ่งใหญ่</orgName> ว่า มีคนถูกทำร้ายร่างกายอาการสาหัสเข้ามารักษาตัว จึงนำกำลังเดินทางไปตรวจสอบ พบแพทย์กำลังเร่งช่วยชีวิต นางสุชามาศ พูลสวัสดิ์  อายุ 28 ปี อยู่บ้านไม่มีเลขที่ บ้านน้ำผุด หมู่ 2 ต.ท่ายาง อ.ทุ่งใหญ่ จ.นครศรีธรรมราช อยู่ในสภาพเหมือนถูกไฟไหม้ มีแผลพองไปทั้งตัว ได้รับบาดเจ็บสาหัส สอบสวนผู้อยู่ในเหตุการณ์ทราบว่า ขณะที่ผู้บาดเจ็บพักผ่อนอยู่ในบ้าน ได้มี นายสำ รัตนยุทธ อายุ 40 ปี บ้านอยู่ใกล้เคียงได้เข้ามาเพื่อตกลงปัญหาส่วนตัวบางอย่าง แต่เกิดมีปากเสียงกัน นายสำ จึงนำน้ำมันเบนซินที่เตรียมมาด้วย ราดไปที่ตัวผู้บาดเจ็บ แล้วจุดไฟเผาทันที ก่อนจะหลบหนีไปโดยไม่สนใจเสียงกรีดร้องขอความช่วยเหลือของผู้บาดเจ็บแต่อย่างใด เพื่อนบ้านได้ยินเสียงร้องจึงเข้ามาช่วยดับไฟ แล้วนำตัวส่งโรงพยาบาล เบื้องต้นเจ้าหน้าที่สันนิษฐานว่า สาเหตุน่าจะเกิดจากเรื่องชู้สาว อย่างไรก็ตาม เจ้าหน้าที่จะเร่งติดตามตัว นายสำ มาดำเนินการตามขั้นตอนต่อไป</p></body>
</news>
