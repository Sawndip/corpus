<teiHeader>
<fileDesc>
<titleStmt>
  <title>โจรใต้ยิงชาวบ้าน2ศพ ที่ปัตตานี-ยะลา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-28 20:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=10934  </bibl>
</sourceDesc>
</fileDesc>
</teiHeader>
<news>
<headline>โจรใต้ยิงชาวบ้าน2ศพ ที่ปัตตานี-ยะลา</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 17.30 น. วันนี้(28 ก.ค.) พ.ต.ท.วีรชาติ คูหามุข รอง ผกก.สส.<orgName>สภ.หนองจิก</orgName> จ.ปัตตานี นำกำลังเข้าไปตรวจสอบเหตุยิงกัน บนถนนสายยาบี – ลิปะสะโง หมู่ 4 บ้านมะพร้าวต้นเดียว ต.ลิปะสะโง พบศพผู้เสียชีวิตนอนตายจมกองเลือด ทราบชื่อ นายอนุพงศ์ สุวรรณน้อย อายุ 47 ปี  มีบาดแผลถูกยิงด้วยปืนไม่ทราบขนาด เข้าศรีษะด้านขวา 1 นัด ใกล้กันมีรถ จยย.ยี่ห้อฮอนด้าของผู้ตายล้มอยู่ สอบสวนทราบว่า ผู้ตายมีอาชีพรับเหมาก่อสร้างในตัวเมืองปัตตานี ก่อนเกิดเหตุขี่รถ จยย.มาจากทำงานในตัวเมืองปัตตานี และกำลังเดินทางกลับบ้านพัก ระหว่างทางถูกคนร้าย 2 คนขี่รถ จยย.ตามประกบยิงจนเสียชีวิตดังกล่าว </p>

<p>ต่อมาเมื่อเวลา 20.00 น. เจ้าหน้าที่ตำรวจ <orgName>สภ.ยะหา</orgName> จ.ยะลา รับแจ้งเหตุยิงกันที่บ้านเลขที่ 76/2 หมู่ 6 บ้านปะแต ต.ปะแต อ.ยะหา จึงไปตรวจสอบที่เกิดเหตุพบศพผู้เสียชีวิตนอนตายจมกองเลือดอยู่บนบ้าน ทราบชื่อ นายมะนุง ปาโงปือแด อายุ 35 ปี มีบาดแผลถูกยิงด้วยปืนไม่ทราบขนาดเข้าที่ลำตัว.</p></body>
</news>
