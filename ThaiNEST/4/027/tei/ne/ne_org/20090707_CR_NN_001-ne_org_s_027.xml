<teiHeader>
<fileDesc>
<titleStmt>
  <title>ตร.สำโรงเหนือรวบนักแข่งรถค้ายานรกหาเงินสู้คดีฆ่าคนตาย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169124  </bibl>
</sourceDesc>
</fileDesc>
</teiHeader>
<news>
<headline>ตร.<orgName>สำโรงเหนือ</orgName>รวบนักแข่งรถค้ายานรกหาเงินสู้คดีฆ่าคนตาย</headline>
<lead></lead>
<neck></neck>
<body><p>วันที่ 6 กรกฎาคม เวลา 12.00 น. เจ้าหน้าที่ตำรวจ <orgName>สภ.สำโรงเหนือ</orgName>สมุทรปราการ ได้ร่วมกันแถลงข่าวจับกุมตัว นาย อภิรักษ์ หรือ เอก ทองเย็น อายุ 32 ปี อยู่บ้านเลขที่ 172 ซ.อ่อนนุช 70/1 แยก 2 แขวงประเวศ เขตประเวศ กทม. พร้อมด้วยของกลางเป็นยาบ้า จำนวน 6,340 เม็ด ยาเคตามีนชนิดน้ำอีก จำนวน 4 ขวด รถยนต์กระบะยี่ห้อ อีซูซุ สี่ประตู สีขาว หมายเลขทะเบียน กข-8350 จ.ชัยนาท 1 คัน โดยเมื่อเวลา 05.00 น.วันที่ 5 ก.ค.ที่ผ่าน เจ้าหน้าที่ตำรวจ ได้ตั้งด่านตรวจรถที่ผ่านไปมา และได้พบรถยนต์กระบะคันดังกล่าว จึงได้เรียกทำการตรวจค้น แต่ผู้ขับขี่พยายามจะหลบหนี เจ้าหน้าที่ตำรวจจึงได้จับกุมตัวไว้ และได้ทำการตรวจค้นรถ บริเวณคอนโซนหน้ารถ พบยาบ้าจำนวน 4,000 เม็ด จึงได้ควบคุมตัวมาสอบสวนขยายผลที่สภ.สำโรงเหนือ </p>

 <p>และจากการสอบสวน ผู้ต้องหาได้รับสารภาพว่า ยังมียาบ้าซุกซ้อนอยู่ ที่อพาร์ตเม้นท์ ในซอยร่มเกล้า แขวงเขตลาดกระบังอีก จำนวน 2,340 เม็ด ทางเจ้าหน้าที่ตำรวจจึงได้เดินทางไปตรวจค้น พบยาบ้าจำนวนดังกล่าว นอกจากนี้ ยังพบรถจักรยานยนต์ที่แต่งสำหรับแข่งในสนาม จำนวน 1 คัน พร้อมชุดที่ใช้สำหรับสวมลงสนามแข่ง ผู้ต้องหารับว่า ตนเคยเป็นแชมม์นักแข่งของ เคเอสอาร์ และสาเหตุที่ต้องมาส่งยาบ้าเพาะต้องการเงินมาวิ่งคดีที่ถูกดำเนินคดี ในข้อหาฆ่าคนตาย และได้ค่าจ้างครั้งละ5,000 บาท โดยรับมาจากคนชื่อโต ไม่ทราบชื่อจริง ทางเจ้าหน้าที่ตำรวจจะทำการสืบสวนขยายผลจับกุมเอเย่นรายนี้ต่อไป</p></body>
</news>
