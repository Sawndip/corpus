<teiHeader>
<fileDesc>
<titleStmt>
  <title>โพลล์ชี้ปชช.ไม่มั่นใจตร.คลี่คดี"สนธิ"ได้  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090718/20907/%e0%b9%82%e0%b8%9e%e0%b8%a5%e0%b8%a5%e0%b9%8c%e0%b8%8a%e0%b8%b5%e0%b9%89%e0%b8%9b%e0%b8%8a%e0%b8%8a.%e0%b9%84%e0%b8%a1%e0%b9%88%e0%b8%a1%e0%b8%b1%e0%b9%88%e0%b8%99%e0%b9%83%e0%b8%88%e0%b8%95%e0%b8%a3.%e0%b8%84%e0%b8%a5%e0%b8%b5%e0%b9%88%e0%b8%84%e0%b8%94%e0%b8%b5%e0%b8%aa%e0%b8%99%e0%b8%98%e0%b8%b4%e0%b9%84%e0%b8%94%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>โพลล์ชี้ปชช.ไม่มั่นใจตร.คลี่คดี"สนธิ"ได้</headline>
<lead><orgName>สวนดุสิตโพลล์</orgName> ระบุ ประชาชนส่วนใหญ่ไม่มั่นใจว่า ตำรวจจะคลี่คลายคดีลอบยิง"สนธิ ลิ้มทองกุล"ได้</lead>
<neck></neck>
<body><p>(18ก.ค.) <orgName>สวนดุสิตโพล</orgName>ออกสำรวจความคิดเห็นของประชาชน หลังจากเจ้าหน้าที่ ตำรวจชุดสอบสวนในคดีคนร้ายลอบยิง นายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ออกหมายจับ 2 ผู้ต้องหา ที่เป็นทั้งตำรวจและทหารรวม 2 ราย จนคดีดังกล่าวกลับมาอยู่ในความสนใจของประชาชนอีกครั้งนั้น โดยพบว่า ประชาชน 34.61 % อยากรู้ว่าใครคือผู้ที่อยู่เบื้องหลังของเหตุการณ์นี้ และประชาชน 27 % ติดตามความคืบหน้าคดีอย่างต่อเนื่อง 21.07% </p>
<p>เห็นว่าคดีนี้เป็นคดีที่ซับซ้อน มีปมน่าสงสัยจำนวนมาก</p>

 <p>โดยประชาชน ถึง 55.56 % ไม่แน่ใจว่าเจ้าหน้าที่ตำรวจชุดสืบสวนจะปิดคดีได้หรือไม่ เนื่องจากเป็นคดีที่เชื่อมโยงกับผู้มีอิทธิพลหลายกลุ่ม อาจถูกแทรกแซงได้ ขณะที่ประชาชนเพียง 29.86% ที่มั่นใจว่าจะคลี่คลายคดีได้</p>

<p> นอกจากนี้ ประชาชน 46.21% ไม่แน่ใจว่าตำรวจจะสามารถจับผู้บงการตัวจริงได้ // 41.37 % มั่นใจว่าทำไม่ได้ // ขณะที่มีเพียง 12.42% เท่านั้นที่มั่นใจ นอกจากนี้ ประชาชน 68.97% ไม่แน่ใจว่า ส.ต.ท.วีรวุฒิ มุ่งสันติ และ จ.ส.อ.ปัญญา ศรีเหรา ที่ถูกออกหมายจับ เป็นผู้ที่ก่อเหตุจริง มีเพียง 22.07% เท่านั้นที่เชื่อว่าเป็นผู้ลงมือจริง</p>

 <p>อย่างไรก็ตาม ประชาชนเสนอแนะ ให้ตำรวจเจ้าของคดีต้องไม่เกรงกลังอิทธิพล ไม่ให้มีเรื่องการเมืองเข้าแทรกแซง ตำรวจทุกนายต้องทำงานอย่างเต็มที่ ตรงไปตรงมา หาพยานบุคคล และวัตถุพยานให้แน่นหนารูปคดีถึงจะออกมาโปร่งใสและมีประสิทธิภาพสูงสุด</p></body>
</news>
