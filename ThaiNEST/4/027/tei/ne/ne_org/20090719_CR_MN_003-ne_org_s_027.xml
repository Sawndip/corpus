<teiHeader>
<fileDesc>
<titleStmt>
  <title>“พีระพันธุ์”สั่งสอบ“วรวุฒิ”เบิกปืน-รถดีเอสไอใช้ถล่ม“สนธิ”หรือไม่!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-19 15:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000081446  </bibl>
</sourceDesc>
</fileDesc>
</teiHeader>
<news>
<headline>“พีระพันธุ์”สั่งสอบ“วรวุฒิ”เบิกปืน-รถดีเอสไอใช้ถล่ม“สนธิ”หรือไม่!</headline>
<lead>รมว.ยุติธรรม สั่ง “อธิบดี<orgName>ดีเอสไอ</orgName>” ตรวจสอบ “ส.ต.อ.วรวุฒิ” เบิกอาวุธ และอุปกรณ์ของ<orgName>ดีเอสไอ</orgName> ไปใช้-เกี่ยวข้องคดีลอบยิง “สนธิ ลิ้มทองกุล” หรือไม่</lead>
<neck></neck>
<body><p>วันนี้ (19 ก.ค.) นายพีระพันธุ์ สาลีรัฐวิภาค รัฐมนตรีว่าการ<orgName>กระทรวงยุติธรรม</orgName> กล่าวถึงกรณีทีมพนักงานสอบสวนของ พล.ต.อ.ธานี สมบูรณ์ทรัพย์ รอง ผบ.ตร.ที่รับผิดชอบคดีคนร้ายยิงนายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ได้ประสานมายัง พ.ต.อ.ทวี สอดส่อง อธิบ<orgName>ดีเอสไอ</orgName> เพื่อขอรถยนต์อีซูซุ ดีแมคซ์ สีดำ สศ 1785 กรุงเทพมหานคร ซึ่งเป็นพาหนะต้องสงสัยที่ ส.ต.อ.วรวุฒิ มุ่งสันติ ใช้หลบหนีมาตรวจสอบ ว่า ล่าสุด ได้ลงนามในคำสั่งด่วน เมื่อวันศุกร์ที่ 17 ก.ค.ให้ พ.ต.อ.ทวี สอดส่อง อธิบดี<orgName>กรมสอบสวนคดีพิเศษ</orgName> หรือ<orgName>ดีเอสไอ</orgName> รายงานตรวจสอบข้อเท็จจริงการปฏิบัติหน้าที่ของ ส.ต.อ.วรวุฒิ เป็นลายลักษณ์อักษร นอกจากนี้ ให้ตรวจสอบว่าได้เบิกจ่ายอาวุธและเครื่องมืออุปกรณ์ของ<orgName>ดีเอสไอ</orgName>ไปใช้หรือไม่ หากนำไปใช้จริงนั้นนำไปใช้ในภารกิจใด และนำมาส่งคืนให้<orgName>ดีเอสไอ</orgName>อย่างถูกต้องครบถ้วนหรือไม่</p>
       
       <p>นายพีระพันธุ์ กล่าวต่อว่า สำหรับการติดตามตัว ส.ต.อ.วรวุฒิ นั้น ทีมพนักงานสอบสวนของ<orgName>สำนักงานตำรวจแห่งชาติ</orgName> ต้องการให้ช่วยเหลือประเด็นใด ก็ให้ประสานโดยตรงมายัง รมว.<orgName>ยุติธรรม</orgName> ด้วย เพื่อจะได้ช่วยเร่งรัดหรือตรวจสอบในส่วนที่เกี่ยวข้อง เพราะถือว่า<orgName>ดีเอสไอ</orgName>เป็นหน่วยงานในกระบวนการยุติธรรมเช่นเดียวกัน</p>
       
       <p>“คิดว่า ในทางปฏิบัติการคลี่คลายคดีนี้ ทั้งสองหน่วยงานจะต้องร่วมมือกัน เมื่อทางตำรวจประสานมาทางกระทรวงยุติธรรมก็ต้องดำเนินการ เพื่อให้กระบวนการดำเนินไปได้ และเป็นประโยชน์ต่อส่วนรวม” รมว.<orgName>ยุติธรรม</orgName> กล่าว</p>
       
      <p> วันเดียวกัน ผู้สื่อข่าวเดินทางไปยังบริเวณลานจอดรถของ<orgName>กรมสอบสวนคดีพิเศษ</orgName> พบรถกระบะอีซูซุ ดีแมคซ์ สีดำ จอดอยู่ 1 คัน แต่ไม่ใช่ทะเบียน สศ 1785 กรุงเทพมหานคร คันที่ชุดสืบสวนขอให้ดีเอสไอส่งไปตรวจสอบ โดยเมื่อผู้สื่อข่าวไปถึง เจ้าหน้าที่รักษาความปลอดภัย ห้ามไม่ให้ถ่ายรูปจากนั้นไม่นาน ก็มีผู้มาขับรถปิกอัพสีดำ ไปจากที่จอดรถในทันที</p></body>
</news>
