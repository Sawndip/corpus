<teiHeader>
<fileDesc>
<titleStmt>
  <title>“พัชรวาท” ปัดขวางคดีลอบยิงสนธิ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-19 11:39:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000081374  </bibl>
</sourceDesc>
</fileDesc>
</teiHeader>
<news>
<headline>“พัชรวาท” ปัดขวางคดีลอบยิงสนธิ</headline>
<lead>ผบ.ตร.ปัดขัดแย้ง “ธานี” ย้ำไม่ใช่คนวงในขวางคดีลอบยิงสนธิ ด้านชุดสวนสวนเตรียมเรียก เสธ.ด.เค้นสอบ สัปดาห์หน้า</lead>
<neck></neck>
<body><p>วันนี้ (19 ก.ค.) พล.ต.อ.พัชรวาท วงษ์สุวรรณ ผบ.ตร.กล่าวถึงคดีการลอบยิง นายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ว่า จนถึงตอนนี้ยังไม่ได้รับรายงานเพิ่มเติมจาก พล.ต.อ.ธานี สมบูรณ์ทรัพย์ รอง ผบ.ตร.หัวหน้าคณะพนักงานสวนคดีดังกล่าว ว่า จะมีการขออนุมัติหมายจับผู้ร่วมขบวนการเพิ่มเติมหรือไม่ หลังจากมีการออกหมายจับนายทหารและตำรวจชั้นประทวนไปแล้วก่อนหน้านี้ และยังไม่ได้รับรายงานว่า บุคคลระดับสูงที่เป็นอุปสรรคในการทำงานของทีมสอบสวน ตามที่ พล.ต.อ.ธานี ออกมาระบุเป็นใคร</p>
       
       <p>“ที่หลายฝ่ายตั้งข้อสังเกตว่า คนวงในเป็นอุปสรรคต่อการคลี่คลายคดีลอบสังหารนายสนธิ อาจเป็นผมนั้น ยืนยันว่า ไม่เป็นความจริง และกรณีดังกล่าวไม่ทำให้เกิดความขัดแย้งระหว่างผมกับ พล.ต.อ.ธานี อย่างแน่นอน” พล.ต.อ.พัชรวาท กล่าว</p>
       
       <p>ส่วนความคืบหน้า พล.ต.ต.สุเมธ เรืองสวัสดิ์ รอง ผบช.น.ฝ่ายสอบสวน กล่าวว่า ช่วงวันหยุดราชการยังไม่มีความคืบหน้าด้านเอกสาร รวมทั้งคำสั่งออกหมายจับ หรือหมายเรียกใดๆ เพิ่มเติม อย่างไรก็ดี ฝ่ายสืบสวนสอบสวนมีเบาะแสของคนร้ายที่ถูกออกหมายจับไปก่อนหน้านี้ คือ ส.ต.ท.วรวุฒิ มุ่งสันติ แต่ไม่สามารถเปิดเผยแหล่งที่กบดานได้ เนื่องจากเกรงว่าผู้ต้องหาจะไหวตัว ซึ่งขณะนี้ชุดแกะรอยกำลังไล่ล่าอย่างต่อเนื่อง</p>
       
      <p>พล.ต.ต.สุเมธ กล่าวว่า ภายในสัปดาห์หน้าจะมีความคืบหน้าที่ชัดเจนมากขึ้น เจ้าหน้าที่กำลังเร่งหาพยานหลักฐานเพื่อขออนุมัติหมายจับผู้ต้องหาเป็นทีมสังหารเพิ่มอีกหลายคน ซึ่งมีทั้งคนมีสีและพลเรือน นอกจากนี้ ยังเตรียมเรียก พ.อ.สุนัย ประภูชะเนย์ หรือ เสธ.ด.นายทหาร ผู้ที่ยืมรถกระบะโตโยต้า วีโก้ ของ น.ส.รัศมี เมฆชัย ซึ่งตำรวจยึดมาได้เข้ามาให้ปากคำด้วย</p>
       
      <p> ผู้สื่อข่าวรายงานว่า พ.อ.สุนัย เป็นนักเรียนเตรียมทหารทหารรุ่นที่ 21 จบหลักสูตรรบพิเศษจากศูนย์สงครามพิเศษ เคยสังกัดกองพันจู่โจม (พัน จจ.) ค่ายเอราวัณ ต.เขาสามยอด อ.เมือง จ.ลพบุรี ปัจจุบันดำรงตำแหน่งหัวหน้าฝ่ายเสนาธิการประจำรองเสนาธิการ <orgName>กอ.รมน.ภาค4</orgName> ส่วนหน้า และเนื่องจากมีนิสัยส่วนตัวสุภาพ เงียบขรึมจึงมักถูกนายทหารชั้นผู้ใหญ่เรียกมาใช้งานด้านการปฏิบัติการทางลับเสมอ</p></body>
</news>
