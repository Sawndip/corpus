<teiHeader>
<fileDesc>
<titleStmt>
  <title>"สุเทพ"เตรียมเปิดโครงการบ้านพักให้ตำรวจ532หลัง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40589  </bibl>
</sourceDesc>
</fileDesc>
</teiHeader>
<news>
<headline>"สุเทพ"เตรียมเปิดโครงการบ้านพักให้ตำรวจ532หลัง</headline>
<lead></lead>
<neck></neck>
<body><p>พล.ต.ต.วรเทพ  เมธาวัธน์  รองโฆษก ตร. เปิดเผยว่า  ในวันที่ 23 มิ.ย. 2552 เวลา 11.30 น. ณ  บริเวณห้องโถง อาคาร 1 ตร. นายสุเทพ  เทือกสุบรรณ รองนายกรัฐมนตรี (ฝ่ายความมั่นคง)  เป็นประธานเปิดนิทรรศการแสดงผลงานของ ตร. เกี่ยวกับโครงการก่อสร้างอาคารสถานีตำรวจ (ทดแทน) , โครงการก่อสร้างที่พักอาศัยให้กับข้าราชการตำรวจชั้นประทวน รวมทั้งโครงการสินเชื่อสวัสดิการแก่ข้าราชการตำรวจและลูกจ้างประจำของ ตร.  โดยมี พล.ต.อ.พัชรวาท  วงษ์สุวรรณ ผบ.ตร. พล.ต.ท.วัชรพล  ประสารราชกิจ  รอง ผบ.ตร. โฆษก ตร. พล.ต.ท.บุญเรือง  ผลพานิชย์  ผู้ช่วย ผบ.ตร. นายปรีชา  ภูขำ  ผู้แทน <orgName>บมจ.ธนาคารกรุงไทย</orgName>   และผู้บังคับบัญชาระดับสูงของ ตร. ให้การต้อนรับ  </p>
<p>ตามที่ รัฐบาลภายใต้การนำของ นายอภิสิทธิ์  เวชชาชีวะ นายกรัฐมนตรี และนายสุเทพ เทือกสุบรรณ รองนายกรัฐมนตรี (ฝ่ายความมั่นคง)  ซึ่งกำกับดูแล<orgName>สำนักงานตำรวจแห่งชาติ</orgName> ได้ให้ความสำคัญต่อความมั่นคงภายในประเทศ  อนุมัติงบประมาณให้ดำเนินโครงการสถานีตำรวจเพื่อประชาชน (ทดแทน) จำนวน 369 หลัง  และโครงการก่อสร้างที่พักอาศัยให้กับข้าราชการตำรวจชั้นประทวน จำนวน 532 หลัง เพื่อเป็นขวัญกำลังใจแก่ข้าราชการตำรวจ  และในส่วนของ<orgName>สำนักงานตำรวจแห่งชาติ</orgName>ได้ร่วมกับ <orgName>บมจ. ธนาคารกรุงไทย</orgName>  ดำเนินโครงการสินเชื่อสวัสดิการแก่ข้าราชการตำรวจและลูกจ้างประจำในการจัดหาที่อยู่อาศัยเป็นของตนเอง  ดังนั้น  เพื่อให้การดำเนินงานเป็นไปอย่างมีรูปธรรม  <orgName>สำนักงานตำรวจแห่งชาติ</orgName> จึงได้จัดนิทรรศการแสดง
ผลงานเกี่ยวกับโครงการดังกล่าวให้ข้าราชการตำรวจได้รับทราบโดยทั่วกัน  ระหว่างวันที่ 23 – 25 มิ.ย. 2552 ณ บริเวณห้องโถง อาคาร 1 ตร. </p>

<p>ทั้งนี้  โครงการดังกล่าว  พล.ต.อ.พัชรวาท  วงษ์สุวรรณ ผบ.ตร. ได้ดำริขึ้น เพื่อพัฒนาหน่วยงานของ<orgName>สำนักงานตำรวจแห่งชาติ</orgName>ให้มีความพร้อมในการให้บริการประชาชน  ตลอดจนเป็นการสร้างขวัญและกำลังใจในการปฏิบัติหน้าที่ของข้าราชการตำรวจชั้นประทวน ซึ่งเป็นผู้ปฏิบัติงานใกล้ชิดกับประชาชน</p></body>
</news>
