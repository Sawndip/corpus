<teiHeader>
<fileDesc>
<titleStmt>
  <title>"บิ๊กเหวียง"ปฏิเสธไม่เกี่ยวคดียิง"สนธิ"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090717/20828/%e0%b8%9a%e0%b8%b4%e0%b9%8a%e0%b8%81%e0%b9%80%e0%b8%ab%e0%b8%a7%e0%b8%b5%e0%b8%a2%e0%b8%87%e0%b8%9b%e0%b8%8f%e0%b8%b4%e0%b9%80%e0%b8%aa%e0%b8%98%e0%b9%84%e0%b8%a1%e0%b9%88%e0%b9%80%e0%b8%81%e0%b8%b5%e0%b9%88%e0%b8%a2%e0%b8%a7%e0%b8%84%e0%b8%94%e0%b8%b5%e0%b8%a2%e0%b8%b4%e0%b8%87%e0%b8%aa%e0%b8%99%e0%b8%98%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>"บิ๊กเหวียง"ปฏิเสธไม่เกี่ยวคดียิง"สนธิ"</headline>
<lead>"พล.อ.เชษฐา" ยืนยันไม่เกี่ยวคดีลอบสังหาร"สนธิ ลิ้มทองกุล" แต่ยอมรับ จ.ส.อ.ปัญญา เคยเป็นทหารติดตามสมัยเป็นรมว.<orgName>กลาโหม</orgName></lead>
<neck></neck>
<body><p>(17ก.ค.) พล.อ.เชษฐา ฐานะจาโร อดีตรมว.<orgName>กลาโหม</orgName>สมัยรัฐบาลพ.ต.ท.ทักษิณ ชินวัตร เเละที่ปรึกษา<orgName>พรรคเพื่อไทย</orgName> ให้สัมภาษณ์ทางโทรศัพท์กรณีที่เจ้าหน้าที่ตำรวจบุกค้นบริษัท กฤษณาฟ้าสยาม จำกัด อ.เขาสมิง จ.ตราด เพื่อค้นหาจ.ส.อ.ปัญญา ศรีเหรา ผู้ต้องหาคดีลอบยิงนายสนธิ ลิ้มทองกุล แกนนำ<orgName>พันธ มิตรฯ</orgName> ว่า มีข่าวพาดพิงถึงตนที่อาจทำให้เสียหาย เพราะจากการที่เจ้าหน้าที่ตำรวจไปค้นโรงไม้ก็ไม่พบทหารคนดังกล่าว แต่มีข่าวว่าพบอาวุธสงครามมากมาย ซึ่งไม่เป็นอย่างนั้น จนถึงเวลานี้เจ้าหน้าที่ตำรวจไม่ได้ถามอะไรตน แต่เชื่อว่าตนจะหลุดวงโคจรนี้ไปได้  </p>
   
 <p>พล.อ.เชษฐา กล่าวยอมรับว่า จ.ส.อ.ปัญญา เคยมาเป็นทหารติดตามสมัยดำรงว.<orgName>กลาโหม</orgName> หลังจากนั้นก็ไปมาหาสู่ตำเเหน่งรมตลอด ในฐานะผู้บังคับบัญชาและผู้มาช่วยงาน ในฐานะลูกน้อง แต่หลังจากเป็นข่าว ไม่ได้เจออีกเลย ส่วนจ.ส.อ.ปัญญาจะไปทำอะไรที่ไหนอย่างไร ไม่เกี่ยวกับตนเจ้าหน้าที่ตำรวจคงสืบสวนเอง แต่ถ้าตำรวจจะสงสัยอะไรก็จะมาสอบถามเอง </p>
   
 <p>“ผมยืนยันความสัมพันธ์ระหว่างผมกับคุณสนธิ ไม่มีอะไรบาดหมางกัน เคยกินก๋วยเตี๋ยวด้วยกันบ่อยครั้ง เพราะความจริงคือความจริง ผมไม่เกี่ยวข้องอะไรในการลอบสังหารคุณสนธิ และผมก็หลุดจากตำแหน่งมานานแล้ว ไม่สามารถไปสั่งการอะไรได้ ถือว่าเป็นคนอยู่นอกราชการ และไม่จำเป็นต้องเปิดแถลงข่าวชี้แจงอะไร “ พล.อ.เชษฐา กล่าว </p></body>
</news>
