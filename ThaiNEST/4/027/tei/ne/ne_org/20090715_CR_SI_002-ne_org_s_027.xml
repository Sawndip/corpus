<teiHeader>
<fileDesc>
<titleStmt>
  <title>จับแก๊งต่างชาติตุ๋น9ประเทศอ้างถูกรางวัล"ยาฮูล็อตโต้"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42106  </bibl>
</sourceDesc>
</fileDesc>
</teiHeader>
<news>
<headline>จับแก๊งต่างชาติตุ๋น9ประเทศอ้างถูกรางวัล"ยาฮูล็อตโต้"</headline>
<lead></lead>
<neck></neck>
<body><p>ที่ กองปราบปรามพ.ต.อ.พรศักดิ์ สุรสิทธิ์ ผกก.1 บก.ป. พ.ต.ท.ณัฐกร ประภายนต์ พ.ต.ท.ธีรเดช ธรรมสุธีร์ รอง ผกก.1 บก.ป.พร้อมกำลัง เข้าจับกุมนายสแตนเลย์ เนดู ( MR.STANLEY NIEDUJNR ) อายุ 27 ปี ชาวไลบีเรีย ตามหมายจับ<orgName>ศาลอาญา</orgName> ที่ 1449/2552  ข้อหา “นำเข้าสู่ระบบคอมพิวเตอร์ซึ่งปลอมทั้งหมดหรือบางส่วน หรือข้อมูลอันเป็นเท็จ”   พร้อมของกลางบัตรวีซ่า ธ.กสิกรไทย กล้องถ่ายรูปดิจิตอล กระเป๋าสตางค์ โทรศัพท์มือถือ 2 เครื่อง ได้ที่ภายในซอยสหการประมูล แขวงและเขตวังทองหลาง  กทม. </p>
            <p>ทั้งนี้ในการจับกุมเจ้าหน้าที่ทราบว่านายสแตนเลย์  มีพฤติกรรมหลอกลวงผู้เสียหาย ส่วนใหญ่จะเป็นชาวต่างชาติหลายรายว่า เป็นผู้ถูกรางวัล “ยาฮูลอตโต้” จำนวน 8 แสนเหรียญดอลล่าร์สหรัฐ หรือประมาณ 28 ล้านบาท</p> 

              <p>โดยใช้วิธีการสุ่มส่งจดหมายอีเล็กทรอนิกส์ไปยังอีเมลแอดเดรสต่าง ๆ ของผู้เสียหายใน 9 ประเทศทั่วโลก ประกอบด้วย สหรัฐอเมริกา อังกฤษ นอร์เวย์ ไนจีเรีย สหรัฐอาหรับอมิเรสต์ อินเดีย มาเลเซีย เวียดนาม และลาว  เมื่อมีเหยื่อหลงเชื่อ นายสแตนเลย์ ก็จะบอกขั้นตอนการรับมอบเงินรางวัล  โดยมีค่าธรรมเนียมจำนวน 2 หมื่นบาท และให้โอนเงินผ่านทางเวสเทิร์นยูเนี่ยน  ซึ่งเป็นบริษัทรับโอนเงินระหว่างประเทศ </p>

            <p>ภายหลังการโอนเงินค่าธรรมเนียมให้แล้ว ก็ไม่มีการส่งเงินรางวัลให้แต่อย่างใด เมื่อผู้เสียหายติดตามก็อ้างว่าเงินรางวัลถูก<orgName>สำนักงานป้องกันและปราบปรามการฟอกเงิน (ปปง.)</orgName> ของประเทศไทย อายัดเงินเอาไว้  จึงไม่สามารถจ่ายเงินรางวัลให้กับทางผู้เสียหายได้  ผู้เสียหายบางส่วนได้ตรวจสอบข้อมูลไปยัง<orgName>สำนักงาน ปปง.</orgName>จึงทราบข้อเท็จจริง  หลังจากนั้นทาง <orgName>ปปง.</orgName> จึงให้เจ้าหน้าที่เข้าแจ้งความกับพนักงานสอบสวนของ กก.1 บก.ป. ก่อนที่จะจับกุมผู้ต้องได้ในเวลาต่อมา </p>

 <p>ด้านพ.ต.อ.พรศักดิ์ กล่าวว่าผู้ต้อหารายนี้ยอมรับว่าเดินทางเข้ามาทำธุรกิจค้าเสื้อผ้าในไทย  ทำให้เดินทางเข้าออกเมืองไทยเป็นประจำ  ส่วนคดีที่ถูกจับนั้นขอให้การปฏิเสท   ในเรื่องนี้ทางพล.ต.ต.พงศ์พัฒน์ ฉายาพันธุ์ ผบก.ป. ได้ฝากเตือนว่าขอให้ประชาชนทั้งคนไทยและชาวต่างชาติ  ระมัดระวังว่าการแอบอ้างชื่อหน่วยงานอย่างเช่น<orgName>สำนักงาน ปปง.</orgName> หรือ<orgName>กองปราบปราม</orgName></p>

   <p> เนื่องจากที่ผ่านมามีคนร้ายชาวต่างชาติที่คาดว่าจะร่วมมือกับคนไทย มักไปแอบอ้างชื่อหน่วยไปข่มขู่ หรือสามารถให้ความช่วยเหลือวิ่งเต้นคดีสำหรับชาวต่างชาติที่ถูกจับกุมได้  โดยพบว่ามีการกระทำกันเป็นขบวนการ  ขณะนี้อยู่ระหว่างติดตามดูพฤติกรรม เพื่อที่จะได้มีการจับกุมกันต่อไป</p></body>
</news>
