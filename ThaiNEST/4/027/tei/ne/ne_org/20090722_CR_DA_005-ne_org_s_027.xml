<teiHeader>
<fileDesc>
<titleStmt>
  <title>นครบาลเปิดศูนย์ปราบปรามโจรกรรมรถยนต์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-22 15:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9754  </bibl>
</sourceDesc>
</fileDesc>
</teiHeader>
<news>
<headline><orgName>นครบาล</orgName>เปิด<orgName>ศูนย์ปราบปรามโจรกรรมรถยนต์</orgName></headline>
<lead></lead>
<neck></neck>
<body><p>วันนี้ (22 ก.ค.) ผู้สื่อข่าวรายงานว่า พล.ต.อ.จุมพล มั่นหมาย รอง ผบ.ตร.  พล.ต.ท.สมยศ พุ่มพันธุ์ม่วง ผู้ช่วย ผบ.ตร. ในฐานะ ผอ.ศปจร.ตร.  พล.ต.ท.วรพงษ์ ชิวปรีชา ผบช.น. ร่วมทำการเปิดอบรมการฝึกสืบสวนปราบปรามการโจรกรรมรถ ทั้งตำรวจชั้นสัญญาบัตรและประทวน ในฝ่ายป้องกันปราบปราม ฝ่ายสืบสวน และฝ่ายจราจร ของทุก บก. จำนวน 720 นาย โดยแบ่งการฝึกเป็น 3 รุ่น ๆ ละ 240 นาย ทั้งนี้ ผลการจับกุมของ<orgName>ศูนย์ป้องกันและปราบปรามการโจรกรรมรถยนต์ รถจักรยานยนต์</orgName> <orgName>กองบัญชาการตำรวจนครบาล</orgName> (ศปจร.น.) โดยตั้งแต่เดือน ม.ค. ที่ผ่านมาถึงปัจจุบัน มีรถยนต์และรถจักรยานยนต์ที่ถูกโจรกรรม 51 คัน ผู้ต้องหา 41 ราย และจับกุมรถมีความผิดตาม พ.ร.บ.ศุลกากร จำนวน 24 คัน ซึ่งส่วนใหญ่เป็นรถยนต์ที่ลักลอบนำเข้ามาในราชอาณาจักรโดยไม่ได้รับอนุญาต </p>

<p>นอกจากนี้ <orgName>สำนักงานตำรวจแห่งชาติ (ตร.)</orgName> และ<orgName>ศปจร.น.</orgName> ได้จัดทำ<orgName>เว็บไซต์ www.mpblostcar.com</orgName> หรือ <orgName>www.rodhai.com</orgName> โดยสามารถโทรศัพท์แจ้งได้ที่หมายเลข 02-354-6182 และโทรสารหมายเลข 02-354-6181 เพื่อเป็นการนำเทคโนโลยีมาใช้ในการสืบสวน และเป็นช่องทางหนึ่งในการส่งเสริมการป้องกันและปราบปรามการโจรกรรมรถ </p>

<p>พล.ต.อ.จุมพล กล่าวว่า การเปิดโครงการอบรมการฝึกสืบสวนปราบปรามการโจรกรรมรถ เพื่อเป็นการเสริมทักษะและความรู้ในการจับกุม ซึ่งตร.ก็มี ศปจร.ตร.อยู่แล้ว และจะทำงานร่วมกับ <orgName>ศปจร.น.</orgName> และบช.อื่นๆ ที่มีการตั้ง<orgName>ศูนย์ปราบปรามการโจรกรรมรถ</orgName>เช่นกัน ซึ่งเรื่องนี้ถือเป็นเรื่องสำคัญ เป็นเรื่องเกี่ยวกับเศรษฐกิจ และความรู้สึกของประชาชน เพราะประชาชนเก็บเงินอดออมซื้อรถแต่กลับถูกขโมยโดยง่าย ซึ่งทำให้บั่นทอนความรู้สึก โดยตั้งแต่เดือนมกราคมที่ผ่านมา <orgName>ศปจร.น.</orgName> จับรถแล้วกว่า 51 คัน เรื่องนี้ตนมอบหมายให้ พล.ต.ท.สมยศ เป็น ผอ.ศปจร.ตร. คอยกำกับดูแลเรื่องนี้.</p></body>
</news>
