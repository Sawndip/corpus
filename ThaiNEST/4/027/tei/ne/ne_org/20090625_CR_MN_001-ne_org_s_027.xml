<teiHeader>
<fileDesc>
<titleStmt>
  <title>แท็กซี่คนดี! เก็บเงิน 3 แสนส่ง สวพ.91 คืนเจ้าของ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-25 17:57:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000072046  </bibl>
</sourceDesc>
</fileDesc>
</teiHeader>
<news>
<headline>แท็กซี่คนดี! เก็บเงิน 3 แสนส่ง สวพ.91 คืนเจ้าของ</headline>
<lead>แท็กซี่น้ำใจงามโผล่อีก คราวนี้เก็บกระเป๋าเงินของ 2 นักท่องเที่ยวชาวอินเดีย ที่ลืมไว้ในรถ ภายในมีเงินสกุลต่างชาติประมาณ 3 แสนบาท ร้อง <orgName>สวพ.91</orgName> ช่วยประสานส่งคืนเจ้าของทันที</lead>
<neck></neck>
<body><p>วันนี้ (25 มิ.ย.) เมื่อเวลา 14.00 น.ที่สถานีวิทยุพิทักษ์สันติราษฎร์ สวพ.FM 91 นายธนบูลย์ พ่วงแตง อายุ 59 ปี บ้านเลขที่ 79/514 หมู่ 1 หมู่บ้านพรธิสาร 5 ถนนรังสิต-นครนายก ต.ลำผักกูด อ.ธัญญบุรี จ.ปทุมธานี โชเฟอร์แท็กซี่ ยี่ห้อโตโยต้า ลิโม่ สีแดง ทะเบียน ทพ 4714 กทม. นำกระเป๋าถือสีดำภายในมีเงินสกุลเงินดอลลาร์ ฉบับละ 100 ดอลลาร์ จำนวน 50 ใบ และธนบัตรสกุลเงินรูปี ฉบับละ 1,000 รูปี จำนวน 2 ใบ มามอบให้ทางสถานี ช่วยประชาสัมพันธ์ติดตามหาเจ้าของกระเป๋า ซึ่งเป็นนักท่องเที่ยวชาวอินเดีย 2 สามีภรรยา</p>
       
       <p>นายธนบูลย์เปิดเผยว่า เมื่อเวลา 10.00 น.ที่ผ่านมา ตนได้รับผู้โดยสารนักท่องเที่ยวชาวต่างชาติ เป็นชาวอินเดีย สองสามีภรรยาจากสนามบินสุวรรณภูมิ ไปส่งที่โรงแรมโนโวเทล สยามสแควร์ โดยทั้งสองคนมีกระเป๋าสัมภาระทั้งหมด 3 ใบ และถุงกระดาษหูหิ้วอีก 2 ถุง มาด้วย ระหว่างทางตนก็พูดคุยและสนทนากับชาวต่างชาติ เพื่อแนะนำพร้อมกับให้เบอร์โทรศัพท์ไว้เพื่อเรียกใช้บริการตามปกติ เมื่อเดินทางมาถึงโรงแรม ก็มีพนักงานของทางโรงแรมเข้ามาช่วยยกกระเป๋าสัมภาระของผู้โดยสารลงจากรถ</p>
       
       <p>นายธนบูลย์กล่าวต่อว่า เมื่อมาถึงโรงแรมตนก็นำกระเป๋าเดินทาง 2 ใบ ที่อยู่ภายในห้องโดยสาร ให้พนักงานโรงแรมไป ก่อนจะเปิดกระโปรงท้าย เพื่อให้พนักงานโรงแรมหยิบถุงกระดาษหูหิ้ว 2 ใบ และกระเป๋าเดินทางที่เหลืออีก 1 ใบลงจากรถ หลังจากนั้นตนก็ขับรถไปรับส่งผู้โดยสาร อีก 3 ราย จนกระทั่งเวลาประมาณ 12.30 น. นักท่องเที่ยวชาวต่างชาติก็โทรศัพท์เข้ามายังมือถือของตนว่าให้ช่วยตรวจสอบกระเป๋าถือสีดำว่าตกหล่นอยู่บนรถหรือไม่ ซึ่งตนพยายามมองหาทั้งที่คอนโซนหลัง ใต้เบาะนั่ง และที่วางเท้า ก็ไม่พบกระเป๋าใบดังกล่าว</p>
       
       <p>นายธนบูลย์กล่าวด้วยว่า จนกระทั่งเวลา 13.30 น.ตนจอดพักรถบนถนนวิภาวดี-รังสิต เพื่อทำความสะอาดกระโปรงท้ายรถ พบกระเป๋าถือสีดำ หล่นอยู่บริเวณซอก มุมขวาภายในกระโปรงท้ายรถ ตรวจสอบภายในกระเป๋าพบตั๋วเครื่องบิน <orgName>บริษัท การบินไทย จำกัด (มหาชน)</orgName> จำนวน 2 ใบ ระบุชื่อ Mr.Dewan Surindermr พร้อมด้วยธนบัตรเงินสกุลดอลลาร์ ฉบับละ 100 ดอลลาร์ จำนวน 50 ใบ และธนบัตรเงินสกุลรูปี ฉบับละ 1,000 รูปี จำนวน 2 ใบ ซึ่งคิดเป็นเงินไทยรวมแล้ว ประมาณกว่า 3 แสนบาท จึงรีบนำกระเป๋าใบดังกล่าวเข้ามาส่งมอบให้กับทาง<orgName>สถานีวิทยุ สวพ.FM 91</orgName> เพื่อประสานงานกับทางเจ้าหน้าที่โรงแรมทันที</p></body>
</news>
