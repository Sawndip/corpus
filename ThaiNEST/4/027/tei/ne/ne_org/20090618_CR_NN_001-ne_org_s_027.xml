<teiHeader>
<fileDesc>
<titleStmt>
  <title>คุก 25 ปี ปรับ 2 ล้าน สาวแอฟริกาใต้ยัดผงขาวครึ่ง กก.ใส่ของลับ-ยกทรง-พื้นรองเท้า เตรียมขึ้นเครื่องไปเมืองจีน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=166536  </bibl>
</sourceDesc>
</fileDesc>
</teiHeader>
<news>
<headline>คุก 25 ปี ปรับ 2 ล้าน สาว<orgName>แอฟริกาใต้</orgName>ยัดผงขาวครึ่ง กก.ใส่ของลับ-ยกทรง-พื้นรองเท้า เตรียมขึ้นเครื่องไปเมืองจีน</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก วันที่ 18 มิ.ย. <orgName>ศาล</orgName>อ่านคำพิพากษาคดีที่พนักงานอัยการคดียาเสพติด 2 เป็นโจทก์ยื่นฟ้อง น.ส.เพนดู นอนทานโด อิวีเดนซ์(MISS.PENDU NONTANDO EVIDENCE)   อายุ 25 ปี ชาว<orgName>แอฟริกาใต้</orgName>เป็นจำเลยในความผิดฐานมีเฮโรอีนไว้ในครอบครองและพยายามนำออกนอกราชอาณาจักรเพื่อจำหน่ายโดยไม่ได้รับอนุญาต ฟ้องโจทก์เมื่อวันที่ 16 ม.ค. 52  ระบุความผิดจำเลยสรุปว่า</p>

      <p>เมื่อวันที่  16 พ.ย. 51  เวลา 18.35 น. จำเลยได้บังอาจซุกซ่อนเฮโรอีนก้อนกลมรีพันด้วยเทปสีเขียว,สีเหลืองไว้ในเสื้อยกทรง 17 ก้อน ในพื้นรองเท้า 2 ข้าง 30 ก้อน และในช่องคลอดอีก 1 ก้อนรวม 48 ก้อน หนัก 499 กรัมขณะกำลังจะเดินทางด้วยสายการบินไทยแอร์ เอเชีย เที่ยวบินที่ FD 3662 จากท่าอากาศยานสุวรรณภูมิไปเมืองเสินเจิ้น ประเทศจีน  แต่ถูกเจ้าหน้าที่ศุลกากรฝ่ายปราบปรามยาเสพติด  ซึ่งรับแจ้งจากสายลับขอตรวจค้นพบของกลาง ส่งพนักงานสอบสวนดำเนินคดี</p>

      <p><orgName>ศาล</orgName>พิเคราะห์พยานหลักฐานโจทก์ซึ่งเป็นเจ้าหน้าที่ผู้จับกุม 3 คน เบิกความถึงข้อเท็จจริง สอดคล้องต้องกันไม่มีข้อพิรุธทั้งไม่ปรากฏว่า เคยรู้จักหรือมีสาเหตุโกรธแค้นจำเลยมาก่อน ประกอบกับจำเลยให้การรับสารภาพโดยตลอด เชื่อว่ากระทำผิดตามฟ้องจริง</p>

      <p>พิพากษาจำคุกตลอดชีวิต ปรับ 2 ล้านบาท   คำรับสารภาพเป็นประโยชน์ต่อการพิจารณาลดโทษให้กึ่งหนึ่ง คงจำคุกจำเลยไว้ 25 ปี ปรับ 1 ล้านบาท ริบของกลาง</p></body>
</news>
