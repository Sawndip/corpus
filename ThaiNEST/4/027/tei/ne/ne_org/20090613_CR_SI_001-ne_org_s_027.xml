<teiHeader>
<fileDesc>
<titleStmt>
  <title>กรมศุลฯสุวรรณภูมิจับต่างชาติกลืนเฮโลอีนค่า3ล้าน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40095  </bibl>
</sourceDesc>
</fileDesc>
</teiHeader>
<news>
<headline><orgName>กรมศุลฯสุวรรณภูมิ</orgName>จับต่างชาติกลืนเฮโลอีนค่า3ล้าน</headline>
<lead></lead>
<neck></neck>
<body><p> เมื่อเวลา 11.30 น.วันที่ 13 มิ.ย. 52  <orgName>สำนักงานศุลกากรฯท่าอากาศยานสุวรรณภูมิ</orgName>แถลงข่าว จับชาวต่างชาติกลืนเฮโลอีนลงในช่องท้องสืบเนื่องมาจาก นาย อุทิศ  ธรรมวาทีน อธิบดี<orgName>กรมศุลกากร</orgName> ได้รับแจ้งว่าจะมีชาวต่างชาติลักลอบขนเฮโรอีนเข้ามาทางท่าอากาศยานสุวรรณภูมิ สมุทรปราการ จึงได้สั่งการให้นาย สมชาย  พูลสวัสดิ์ รองอธิบดีด้านปราบปราม นายเอกลาภ รัตนรุจ ผู้อำนวยการ<orgName>สำนักงานกรมศุลกากรท่าอากาศยานสุวรรณภูมิ</orgName> นาย ราฆพ ศรีศุภอรรถ ผู้อำนวยการ<orgName>สำนักสืบสวนและปราบปราม</orgName> เข้มงวดในการตรวจสอบและปราบปราม</p>
               <p> จนกระทั่งในวันที่ 12 มิ.ย. 52 เวลา 19.10 น. เจ้าหน้าที่ชุดดังกล่าวได้พบชายต้องสงสัยที่บริเวณช่องตรวจไม่มีของต้องสำแดง (ช่องเขียว) หมายเลข 3 อาคารผู้โดยสารระหว่างประเทศจึงได้เข้าตรวจสอบเอกสารการเดินทางหมายเลข ca 0071135 พบว่าเป็นชาวกีนี บิสเซา ชื่อนาย ฟาเบียโน  เมนเดส อายุ 34 ปี เดินทางมาจากเมืองธาการ์ ประเทศบังคลาเทศ โดยสายการบินไทย เที่ยวบินที่ tg 0น322 จึงได้เชิญตัวมาตรวจค้นโดยระหว่างการตรวจค้นนายฟาเบียโน แสดงอาการมีพิรุธจึงได้นำตัวเข้าเครื่องเอ็กซเรย์พบว่ามีสิ่งแปลกปลอมอยู่ในช่องท้องจำนวนมากและเมื่อทำการถ่ายออกมาพบว่าเป็นห่อพลาสติกพันด้วยฟรอยด์ภายในเป็นผงขาวขุ่น ทางเจ้าหน้าที่จึงได้นำไปตรวจสอบกับน้ำยาตรวจสอบยาเสพติดพบว่าผงดังกล่าวเป็นเฮโรอีน ยาเสพติดให้โทษประเภท 1 น้ำหนักประมาณ 1.4 กิโลกรัม จำนวน97ก้อนมูลค่าประมาณ 3 ล้านบาท  จึงได้ทำการควบคุมตัวไว้พร้อมทั้งแจ้งข้อหามียาเสพติดให้โทษประเภท 1 ไว้ในครอบครองโดยผิดกฎหมาย และนำเข้ามาในราชอาณาจักรโดยผิดกฎหมาย นำตัวผู้ต้องหาพร้อมของกลางส่งกองบัญชาการตำรวจปราบปรามยาเสพคิดดำเนินคดีต่อ</p></body>
</news>
