<teiHeader>
<fileDesc>
<titleStmt>
  <title>เพลิงไหม้โรงงานผลิตกล่องโฟมวอด 2 ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090722/21373/%e0%b9%80%e0%b8%9e%e0%b8%a5%e0%b8%b4%e0%b8%87%e0%b9%84%e0%b8%ab%e0%b8%a1%e0%b9%89%e0%b9%82%e0%b8%a3%e0%b8%87%e0%b8%87%e0%b8%b2%e0%b8%99%e0%b8%9c%e0%b8%a5%e0%b8%b4%e0%b8%95%e0%b8%81%e0%b8%a5%e0%b9%88%e0%b8%ad%e0%b8%87%e0%b9%82%e0%b8%9f%e0%b8%a1%e0%b8%a7%e0%b8%ad%e0%b8%942%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เพลิงไหม้โรงงานผลิตกล่องโฟมวอด 2 ล้าน</headline>
<lead>ไฟไหม้โกดังเก็บกล่องโฟมลุกลามบริษัทข้างเคียง เสียหาย 2 ล้านบาท คาดไฟฟ้าลัดวงจร</lead>
<neck></neck>
<body><p>เมื่อเวลา 01.00 น. วันที่ 22 กรกฎาคม พ.ต.ท.บัญชา บัวทอง สารวัตรเวร <orgName>สภ.บางพลี</orgName> จ.สมุทรปราการ รับแจ้งเหตุเพลิงไหม้โกดังของ<orgName>บริษัท เอเชียพลัสแพค จำกัด</orgName> เลขที่ 378/8 หมู่10 ซ.บางพลีซิตี้ ถ.เทพารักษ์ อ.บางพลี จ.สมุทรปราการ หลังรับแจ้งจึงรุดไปตรวจสอบพร้อมกับประสานรถดับเพลิงจาก อบต.บางปลา และองค์กรปกครองส่วนท้องถิ่นใกล้เคียงจำนวน 10 คัน </p>
 
<p> ที่เกิดเหตุเป็นโกดังชั้นเดียวพื้นที่ 250 ตารางวา พบว่าเพลิงอยู่ในระหว่างลุกไหม้ตัวอาคารทั้งหลังและลุกลามไปติดอาคารสำนักงานของ<orgName>บริษัท เอสวีเจ โฟล์คลิฟต์ จำกัด</orgName> ซึ่งอยู่ติดกับโกดังต้นเพลิง รถดับเพลิงจึงรายล้อมช่วยกันระดมฉีดน้ำสกัดเพลิง โดยใช้เวลาประมาณ 1 ชั่วโมง จึงสามารถควบคุมเพลิงไว้ได้ เบื้องต้นพบว่าเพลิงได้ลุกไหม้อาคารเสียหายทั้งหลัง </p>
 
 <p>สอบสวนทราบว่าโกดังดังกล่าวเป็นของ<orgName>บริษัท เอเชียพลัสแพค จำกัด</orgName> ซึ่งรับผลิตกล่องโฟมสำเร็จรูป จุดเกิดเหตุเป็นโกดังเก็บกล่องโฟมที่รอส่งให้ลูกค้า และเครื่องจักรที่รอการติดตั้งใหม่ ส่วนบริษัทที่ไฟลุกลามไปติด คือ<orgName>บริษัท เอสวีเจ โฟล์คลิฟต์</orgName> ซึ่งเป็นบริษัทจำหน่ายรถโฟล์คลิฟต์ หลังคาอาคารและอุปกรณ์สำนักงานได้รับความเสียหายบางส่วน ขณะเกิดเหตุไม่มีพนักงาน มีพยานได้ยินเสียงดังคล้ายไฟฟ้าช็อต จากนั้นเพลิงได้ลุกไหม้มาจากด้านหลังอาคารและลุกลามมาด้านหน้า</p>
 
<p> เบื้องต้นตำรวจสันนิษฐานว่าสาเหตุของการเกิดเพลิงไหม้เกิดจากไฟฟ้าลัดวงจร ส่วนค่าเสียหายประเมินเบื้องต้น จำนวน 2 ล้านบาท</p></body>
</news>
