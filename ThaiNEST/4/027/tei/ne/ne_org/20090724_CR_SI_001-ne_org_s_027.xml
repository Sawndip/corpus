<teiHeader>
<fileDesc>
<titleStmt>
  <title>เลขาคุณหญิงอ้อเบิกความคดียึดทรัพย์7.6หมื่นล้านทักษิณ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42753  </bibl>
</sourceDesc>
</fileDesc>
</teiHeader>
<news>
<headline>เลขาคุณหญิงอ้อเบิกความคดียึดทรัพย์7.6หมื่นล้านทักษิณ</headline>
<lead></lead>
<neck></neck>
<body><p>ที่ศาลฎีกาแผนกคดีอาญาของผู้ดำรงตำแหน่งทางการเมือง สนามหลวง  นายสมศักดิ์ เนตรมัย ผู้พิพากษาอาวุโส พร้อมองค์คณะผู้พิพากษา 9 คน ไต่สวนพยานจำเลยคดีที่อัยการสูงสุด ร้องขอให้ทรัพย์สินของพ.ต.ท.ทักษิณ ชินวัตร อดีตนายกฯ และบุคคลในครอบครัว มูลค่า 7.6 หมื่นล้านบาทเศษ ตกเป็นของแผ่นดิน เนื่องจากพ.ต.ท.ทักษิณ มีพฤติกรรมร่ำรวยผิดปกติ โดยขณะดำรงตำแหน่งใช้อำนาจหน้าที่เอื้อประโยชน์ต่อตนเองและผู้อื่น </p>

<p>โดยในวันนี้นางกาญจนาภา หงษ์เหิน เลขานุการส่วนตัวคุณหญิงพจมาน ดามาพงศ์ อดีตภริยา พ.ต.ท.ทักษิณ ขึ้นเบิกความยืนยันว่า การซื้อขายหุ้นและการโอนหุ้นของ<orgName>บริษัทชินคอร์ปอเรชั่น จำกัด มหาชน</orgName> ไปยัง<orgName>บริษัทแอมเพิชริช</orgName> ถูกต้องทุกขั้นตอนตามระเบียบ<orgName>คณะกรรมการหลักทรัพย์และตลาดหลักทรัพย์ (กลต.)</orgName> ส่วนสาเหตุที่ถูก<orgName>กรมสรรพสามิต</orgName>เรียกค่าปรับภาษี เนื่องจากไม่ทราบว่าต้องนำเงินที่ได้จากการขายหุ้นให้นายพานทองแท้ ชินวัตร และน.ส.พินทองทา ชินวัตร บุตรชายและบุตรสาว คุณหญิงพจมาน มานับรวมเป็นรายได้ด้วย โดยยืนยันด้วยว่า ทรัพย์สินของ พ.ต.ท.ทักษิณ และครอบครัว ที่อัยการสุงสุดร้องขอให้ศาลยึดตกเป็นของแผ่นดินในคดีนี้ เป็นทรัพย์สินของครอบครัวชินวัตร ที่ได้มาก่อนที่ พ.ต.ท.ทักษิณ จะได้รับตำแหน่งนายกรัฐมนตรี ซึ่งเมื่อขายหุ้นให้ <orgName>บริษัทเทมาเส็ก</orgName> ประเทศสิงคโปร์แล้ว เงินที่ได้รับก็ควรตกเป็นของผู้ถือหุ้นเดิมถือเป็นเงินที่ได้มาด้วยความบริสุทธิ์ </p>

<p>นางกาญจนาภา เบิกความด้วยว่า ครอบครัวชินวัตร ไม่ได้รับความเป็นธรรมในชั้นไต่สวนของอนุกรรม<orgName>คณะกรรมการตรวจสอบกระทำที่ก่อให้เกิดความเสียหายแก่รัฐ (คตส.)</orgName> ครอบครัวชินวัตร เพราะไม่ได้รับอนุญาตให้ผู้ถูกกล่าวหานำทนายความ และพยานซึ่งเป็นเครือญาติ เข้าให้การและรับฟังการสอบสวน รวมทั้งอนุ <orgName>คตส.</orgName> ตั้งคำถามเพื่อให้พยานของครอบครัวชินวัตร ตอบอย่างที่ อนุ คตส.ต้องการ</p> 

<p>ภายหลัง<orgName>ศาล</orgName>ไต่สวนเสร็จสิ้นแล้วนัดไต่สวนครั้งต่อไปวันที่  30 ก.ค. นี้เวลา 09.30 น.</p></body>
</news>
