<teiHeader>
<fileDesc>
<titleStmt>
  <title>ตร.รอผลตรวจ 5 ประเด็นหลักขมวดปมตาย “คาร์ราดีน”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-10 12:32:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000066329  </bibl>
</sourceDesc>
</fileDesc>
</teiHeader>
<news>
<headline>ตร.รอผลตรวจ 5 ประเด็นหลักขมวดปมตาย “คาร์ราดีน”</headline>
<lead>“อำนวย นิ่มมะโน” วอนทุกฝ่ายอย่าเชื่อผู้ไม่รู้จริงคดี “เดวิด คาร์ราดีน” จะทำให้สังคมสับสน มีปัญหาระหว่างกระบวนการยุติธรรม<orgName>ไทย</orgName>-<orgName>อเมริกา</orgName>ได้ ย้ำขณะเข้าตรวจจุดเกิดเหตุมี จนท.<orgName>สถานทูตอเมริกา</orgName>ร่วมกับตำรวจ<orgName>ไทย</orgName> คงพอรู้สาเหตุน่าเกิดจากอะไร ยังสรุปสำนวนคดีไม่ได้ในขณะนี้ ต้องรอการตรวจสอบ 5 ประเด็นหลัก โดยเฉพาะผู้ตายมีวุฒิภาวะ-สภาพจิตใจเช่นไรวันเสียชีวิตประกอบ</lead>
<neck></neck>
<body><p>วันนี้ (12 มิ.ย.) ที่<orgName>กองบัญชาการตำรวจนครบาล</orgName> เมื่อเวลา 10.30 น. พล.ต.ต.อำนวย นิ่มมโน รอง ผบช.น. เปิดเผยถึงความคืบหน้าการสอบสวนการเสียชีวิตของ นายเดวิด คาร์ราดีน ดาราฮอลลิวูดชื่อดัง เมื่อวันที่ 4 มิ.ย.ที่ผ่านมาว่า เจ้าหน้าที่ตำรวจ<orgName>เอฟบีไอ</orgName>ที่เข้ามาติดตามความคืบหน้าในการทำคดีของตำรวจ<orgName>ไทย</orgName>พอใจการทำงานของเจ้าหน้าที่ตำรวจ ซึ่งตนขอย้ำว่าอย่าเชื่อผู้ที่ไม่มีส่วนรู้เห็น และขอตำหนิผู้ที่ไม่มีส่วนเกี่ยวข้องในการสืบสวนสอบสวนเรื่องนี้ออกมาสรุป เนื่องจากจะทำให้สังคมสับสน ทำให้กระบวนยุติธรรมระหว่าง<orgName>ไทย</orgName>และ<orgName>สหรัฐอเมริกา</orgName>เกิดปัญหากันได้</p>
       
       <p>“ขอย้ำว่า ในระหว่างเจ้าหน้าที่ตำรวจเข้าตรวจสอบที่เกิดเหตุภายในห้องพัก มีเจ้าหน้าที่<orgName>สถานทูตของสหรัฐอเมริกา</orgName>ประจำประเทศไทย 3 คนเข้าไปตรวจสอบพร้อมๆ กันด้วย ซึ่งเจ้าหน้าที่เหล่านั้นก็พอจะสรุปได้ว่าสาเหตุน่าจะเกิดจากสาเหตุอะไร” พล.ต.ต.อำนวย กล่าว</p>
       
      <p> พล.ต.ต.อำนวย กล่าวต่อไปว่า ขณะนี้ยังไม่สามารถสรุปสำนวนคดีได้ จนกว่าจะมีการตรวจสอบใน 5 ประเด็นหลัก คือ 1.ที่เกิดเหตุพบเห็นอะไรบ้างทุกอย่างต้องอธิบายได้ แม้กระทั่งก้นบุหรี่ภายในห้องเป็นของใคร ตรวจดีเอ็นเอจนพบว่าเป็นของผู้ตายหรือไม่ 2.จะต้องได้ข้อยุติในการตรวจสภาพศพว่าอยู่ในลักษณะอย่างไร 3.จะต้องชัดเจนในเรื่องการพิสูจน์สารพิษในตัวศพว่าถูกวางยา หรือใช้สารเสพติดหรือไม่ จากทีมแทพย์อีกครั้ง 4.พยานในที่เกิดเหตุ กรณีผู้ตายเดินทางเข้าออกห้องกี่ครั้ง ทุกอย่างจะต้องชัดเจนให้มากที่สุด และ 5.ซึ่งเป็นข้อมูลที่สำคัญที่สุด คือ ผู้ตายมีวุฒิภาวะอย่างไร มีสภาพจิตใจอย่างไร มีปัญหาอย่างไรบ้าง รวมถึงข้อมูลลับต่างๆ มาประกอบอีกครั้งก่อนจะสรุปสาเหตุการเสียชีวิตที่ชัดเจนที่สุด และเชื่อว่าทุกอย่างจะไม่ผิดพลาด ส่วนแนวการทางสืบสวนของตำรวจ<orgName>ไทย</orgName> และ<orgName>เอฟบีไอ</orgName>ก็ไม่ได้แตกต่างกัน เพียงแต่สมมติฐานอาจไม่เหมือนกัน</p></body>
</news>
