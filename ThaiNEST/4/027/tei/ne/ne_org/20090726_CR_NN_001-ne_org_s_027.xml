<teiHeader>
<fileDesc>
<titleStmt>
  <title>ตำรวจเมืองพัทยาบุกจับร้านอาโกโก้ มั่วสุมเสพยา พนักงานอายุต่ำกว่า 20 เต้นโชว์ลามก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171851  </bibl>
</sourceDesc>
</fileDesc>
</teiHeader>
<news>
<headline>ตำรวจ<orgName>เมืองพัทยา</orgName>บุกจับร้านอาโกโก้ มั่วสุมเสพยา พนักงานอายุต่ำกว่า 20 เต้นโชว์ลามก</headline>
<lead></lead>
<neck></neck>
<body><p>เมื่อเวลา 23.50 น.วานนี้ (25 กค.) พ.ต.ต.อพิชนันท์ วัฒนวรางกูร สวป.<orgName>สภ.เมืองพัทยา</orgName> พร้อมเจ้าหน้าที่สายตรวจ นำกำลังเข้าตรวจสอบที่ร้าน ฮอลิเดย์ 2 อาโกโก้ ย่าน ซอยสุนีย์ พลาซ่า พัทยาใต้ หมู่ 10 ต.หนองปรือ อ.บางละมุง จ.ชลบุรี หลังได้รับแจ้งร้องเรียนจากชาวบ้านว่าเป็นที่มั่วสุมของกลุ่มวัยรุ่น และยังเป็นแหล่งแพร่ระบาดของยาเสพติด</p>

  <p>ถึงที่เกิดเหตุเป็นร้านอาโกโก้แบบผู้ชาย ทางเจ้าหน้าที่จึงนำกำลังเข้าตรวจค้นหาสิ่งของผิดกฏหมายภายในร้านอย่างละเอียดทันที พร้อมทั้งทำการสุ่มตรวจปัสสาวะพนักงานภายในร้านเพื่อหาสารเสพติดภายในร่างกาย ผลการตรวจสอบไม่พบสิ่งของผิดกฏหมาย ตรวจสอบปัสสาวะพบมีฉี่สีม่วงเป็นชาย 4 คน จึงนำตัวไปดำเนินคดี  </p>

  <p>ในเวลาต่อมาทางเจ้าหน้าที่ได้รับแจ้งจากสายลับรายหนึ่งว่าที่ ร้านวีอาร์นัมเบอร์วัน อาโกโก้ ตั้งอยู่ที่โค้งมัจฉานุ จอมเทียน ม.12 ต.หนองปรือ อ.บางละมุง จ.ชลบุรี มีพนักงานอายุไม่ถึง 20 ปี ทำงานอยู่ภายในร้านและยังมีการโชว์ลามกอนาจาร หลังได้รับแจ้งจึงนำกำลังเข้าตรวจสอบทันที</p>

  <p>ถึงที่เกิดเหตุเป็นร้านอาโกโก้แบบผู้หญิง ภายในร้านพบพนักงานหญิงกว่า 10 คน แต่งชุดวาบหวิว กำลังเต้นแสดงท่าทางยั่วยวน อยู่บนเวที และพบมีนักท่องเที่ยวต่างชาติเข้าใช้บริการภายในร้านจำนวนหนึ่ง ทางเจ้าหน้าที่จึงเข้าตรวจสอบบัตรประจำตัวพนักงานภายในร้าน พร้อมทั้งทำการสุ่มตรวจปัสสาวะเพื่อหาสารเสพติดจากพนักงานและนักท่องเที่ยวที่มาใช้บริการ พบว่ามีพนักงานหญิง อายุไม่ถึง 20 ปี จำนวน 2 คน ตรวจสอบปัสสาวะไม่พบมีฉี่สีม่วง เจ้าหน้าที่จึงควบคุมตัว นายวันชาติ คงมาก อายุ 48 ปี เจ้าของร้านนำส่งพนักงานสอบสวนเพื่อดำเนินคดีในข้อหา ปล่อยให้มีพนักงานอายุต่ำกว่า 20 ปี เข้าทำงานในสถานบริการ และข้อหาจัดให้มีการแสดงโชว์ลามก อนาจาร</p></body>
</news>
