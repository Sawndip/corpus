<teiHeader>
<fileDesc>
<titleStmt>
  <title>แฟนเพลง“พุ่มพวง”ตายคาศาลาวัดทับกระดาน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090721/21312/%e0%b9%81%e0%b8%9f%e0%b8%99%e0%b9%80%e0%b8%9e%e0%b8%a5%e0%b8%87%e2%80%9c%e0%b8%9e%e0%b8%b8%e0%b9%88%e0%b8%a1%e0%b8%9e%e0%b8%a7%e0%b8%87%e2%80%9d%e0%b8%95%e0%b8%b2%e0%b8%a2%e0%b8%84%e0%b8%b2%e0%b8%a8%e0%b8%b2%e0%b8%a5%e0%b8%b2%e0%b8%a7%e0%b8%b1%e0%b8%94%e0%b8%97%e0%b8%b1%e0%b8%9a%e0%b8%81%e0%b8%a3%e0%b8%b0%e0%b8%94%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แฟนเพลง“พุ่มพวง”ตายคาศาลาวัดทับกระดาน</headline>
<lead>หลังจากขับขี่จยย.ขึ้นไปบนศาลาถวายเครื่องสังฆทาน ปิดทองไหว้พระ และสักการะหุ่น “พุ่มพวง” หุ่นที่ 2 เกิดหัวใจล้มเหลวกลายเป็นศพ น้องสาวขป่วยเป็นโรคความดันโลหิตสูงอยู่ก่อนแล้ว</lead>
<neck></neck>
<body><p>น.ส.สุภาวดี ใจกล้า อายุ 28 ปี น้องสาวของ ผู้ตาย ให้การว่า ผู้ตาย ป่วยเป็นโรคความดันโลหิตสูง อยู่ก่อนแล้ว ช่วงที่กำลังนั่งกราบไหว้ สักการะ หุ่น พุ่มพวง อยู่นั้น คงเกิดอาการหัวใจล้มเหลวเฉียบพลัน เสียชีวิต ญาติ ไม่ได้ติดใจสงสัยสาเหตุการตาย ของ พี่สาว แต่อย่างใด ขอรับศพไปบำเพ็ญกุศลต่อไป</p>


 <p>เมื่อเวลา 10.30 น วันที่ 21 กรกฎาคม 2552 ร.ต.ท.ประสิทธิ์ เมฆษา พนักงานสอบสวน <orgName>สภ.ทุ่งคอก</orgName> อ.สองพี่น้อง จ.สุพรรณบุรี ได้รับแจ้งจาก พระใบฎีกาสุพจน์ ฐิตาโภ เจ้าอาวาสวัดทับกระดาน หมู่ที่ 6 ต.บ่อสุพรรณ อ.สองพี่น้อง ว่า มีหญิงสาวเสียชีวิต อยู่ภายในศาลาการเปรียญ หลังรับแจ้งจึงเดินทางไปตรวจสอบ พร้อมกับแพทย์เวร <orgName>โรงพยาบาลสมเด็จพระสังฆราชองค์ที่ 17</orgName></p>

<p> ที่เกิดเหตุ บริเวณหน้าหุ่นที่ 2 ของอดีตราชินีเพลงลูกทุ่ง “ พุ่มพวง ดวงจันทร์ ” พบศพ น.ส.ขวัญดาว ใจกล้า อายุ 35 ปี อยู่บ้านเลขที่ 152 หมู่ที่ 17 ต.บ่อสุพรรณ อ.สองพี่น้อง นั่งคุกเข้าคว่ำหน้าลงกับพื้น จากการตรวจสอบ สภาพศพ ตามร่างกาย ไม่พบบาดแผล หรือ ร่องรอยที่เกิดจากการถูกทำร้าย หรือ ต่อสู้ แต่อย่างใด เบื้องต้นสันนิษฐานว่า เสียชีวิต เพราะหัวใจล้มเหลว</p>
 จากการสอบสวน นางวนาวัลย์ เหลืองวิลัย อายุ 40 ปี ผู้ดูแลความเรียบร้อย ศาลาการเปรียญวัดทับกระดาน ทราบว่า ก่อนเกิดเหตุ น.ส.ขวัญดาว ได้ขับขี่ รถจักรยานยนต์ มาเพียงลำพังคนเดียว แล้วจอดรถไว้ที่บริเวณด้านหน้าศาลาฯ จากนั้น ได้ขึ้นไปบนศาลาฯ ถวายเครื่องสังฆทาน ปิดทองไหว้พระ และ สักการะหุ่นของ “ พุ่มพวง ” หุ่นที่ 2 ซึ่งตั้งอยู่ภายในศาลาฯ จนกระทั่ง เดินกลับมาอีกครั้ง พบว่าน.ส.ขวัญดาว เสียชีวิตแล้ว จึงได้รีบแจ้งให้ เจ้าอาวาส ทราบ แจ้งให้ตำรวจมาสอบสวน</p>

 <p>น.ส.สุภาวดี ใจกล้า อายุ 28 ปี น้องสาวของ ผู้ตาย ให้การว่า ผู้ตาย ป่วยเป็นโรคความดันโลหิตสูงอยู่ก่อนแล้ว ช่วงที่กำลังนั่งกราบไหว้ สักการะ หุ่น พุ่มพวง อยู่นั้น คงเกิดอาการหัวใจล้มเหลวเฉียบพลัน เสียชีวิต ญาติ ไม่ได้ติดใจสงสัยสาเหตุการตาย ของ พี่สาว แต่อย่างใด ขอรับศพไปบำเพ็ญกุศลต่อไป.</p></body>
</news>
