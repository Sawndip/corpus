<teiHeader>
<fileDesc>
<titleStmt>
  <title>ตร.เก๋ให้จ่ายปรับฝ่าไฟแดงที่เคาน์เตอร์เซอร์วิส  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090722/21379/%e0%b8%95%e0%b8%a3.%e0%b9%80%e0%b8%81%e0%b9%8b%e0%b9%83%e0%b8%ab%e0%b9%89%e0%b8%88%e0%b9%88%e0%b8%b2%e0%b8%a2%e0%b8%9b%e0%b8%a3%e0%b8%b1%e0%b8%9a%e0%b8%9d%e0%b9%88%e0%b8%b2%e0%b9%84%e0%b8%9f%e0%b9%81%e0%b8%94%e0%b8%87%e0%b8%97%e0%b8%b5%e0%b9%88%e0%b9%80%e0%b8%84%e0%b8%b2%e0%b8%99%e0%b9%8c%e0%b9%80%e0%b8%95%e0%b8%ad%e0%b8%a3%e0%b9%8c%e0%b9%80%e0%b8%8b%e0%b8%ad%e0%b8%a3%e0%b9%8c%e0%b8%a7%e0%b8%b4%e0%b8%aa.html  </bibl>
</sourceDesc>
</fileDesc>
</teiHeader>
<news>
<headline>ตร.เก๋ให้จ่ายปรับฝ่าไฟแดงที่เคาน์เตอร์เซอร์วิส</headline>
<lead>ตำรวจทำเก๋ให้จ่ายค่าปรับฝ่าไฟแดงที่เคาน์เตอร์เซอร์วิสทั่วประเทศ โดยไม่ต้องไปที่ศูนย์เปรียบเทียบปรับเหมือนเช่นเคย แต่ต้องเสียค่าบริการเพิมอีก 35 บาท</lead>
<neck></neck>
<body><p>พล.ต.ต.ภาณุ เกิดลาภผล รองผู้บัญชาการ<orgName>ตำรวจนครบาล</orgName> (บช.น.) เปิดเผยว่า <orgName>บช.น.</orgName> ได้มีการปรับปรุงการให้บริการรับชำระค่าปรับความผิดคดีขับรถฝ่าฝืนสัญญาณไฟ โดยร่วมมือกับ <orgName>บริษัท เคาน์เตอร์เซอร์วิส จำกัด</orgName> เปิดรับชำระค่าปรับที่เคาน์เตอน์เซอร์วิส ทั่วประเทศ จากเดิมรับชำระค่าปรับตามศูนย์เปรียบเทียบปรับ 11 แห่ง ขณะนี้อยู่ระหว่างจัดพิมพ์หมายเรียกแบบใหม่ที่มีบาร์โค้ด  </p>
 
 <p>ขั้นตอนการชำระ เพียงนำหมายเรียกไปชำระค่าปรับที่เคาน์เตอร์เช่นเดียวกับชำระค่าน้ำ ค่าไฟ หลังจากชำระค่าปรับแล้วจะได้รับใบเสร็จชั่วคราว โดยเจ้าหน้าที่จะส่งใบเสร็จตัวจริงตามหลังไปให้ตามที่อยู่ที่ออกหมายเรียก โดยคิดค่าปรับรวมกับค่าบริการ เป็นเงิน 535 บาท โดยเป็นค่าปรับ 500 บาท ค่าบริการเคาน์เตอร์ 15 บาท ค่าส่งไปรษณีย์อีเอ็มเอส อีก 20 บาท ถูกกว่าไปจ่ายค่าปรับที่ไปรษณีย์ ซึ่งค่าปรับรวมค่าปรับบริการ 581 บาท </p>
 
 <p>ซึ่งการให้บริการจ่ายค่าปรับที่เคาน์เตอร์เซอร์วิส สามารถเริ่มให้บริการได้ ต้นเดือนสิงหาคมนี้ หลังจาก นำกล้องเรดไลท์ คาเมร่า มาตรวจจับรถฝ่าฝืนสัญญาณไฟแดง ถือว่าได้ผลมาก ประชาชนเกรงกลัวต่อการกระทำผิด ยอดการจับกุมลดลงเฉลี่ยวันละ 800 ราย จากช่วงแรกประมาณ 1,500 ราย ได้กำชับตำรวจระวังการปฏิบัตินอกลู่นอกทาง เพราะผู้ขับขี่หลายคนก็ใช้เทคโนโลยีจับผิดการทำงานของตำรวจด้วยเช่นกัน</p></body>
</news>
