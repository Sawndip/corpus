<teiHeader>
<fileDesc>
<titleStmt>
  <title>ส.ส.สาวคนสวยโร่แจ้งความตร.อ้างลุงฟาดแขน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-21 07:02:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9363  </bibl>
</sourceDesc>
</fileDesc>
</teiHeader>
<news>
<headline>ส.ส.สาวคนสวยโร่แจ้งความตร.อ้างลุงฟาดแขน</headline>
<lead></lead>
<neck></neck>
<body>ส.ส.คนสวยแจ้งความจับลุงอีกแล้วคราวนี้ถูกลุงใช้ไม้ฟาดแขนจนช้ำบวมชนวนเหตุมาจากความขัดแย้งปัญหาปลดป้ายชื่อ “ทวี ไกรคุปต์”ผู้เป็นพ่อ ส.ส. ซึ่งติดไว้หน้าเมรุวัดดัง เรื่องเดิมที่เคยขัดแย้งกันถึงขั้นขึ้นโรงพักมาแล้ว ทางฝ่ายลุงตอบโต้เป็นการใส่ร้าย เพราะความจริงถูกถอดรองเท้าขว้างใส่หน้า แต่ไม่ถูก จึงเกิดการโต้เถียงกัน กรณีดังกล่าวชาวบ้านเป็นพยานได้ 
    
เมื่อเวลา 14.30 น. วันที่ 20 ก.ค. นางปารีณา ปาจรียางกูล อายุ 31 ปี ส.ส.<orgName>ราชบุรี</orgName> <orgName>พรรคชาติไทยพัฒนา</orgName> ได้เข้าแจ้งความร้องทุกข์กับ ร.ต.อ.สุทธิเกียรติ โพธิสุทธิ์ ร้อยเวร <orgName>สภ.โพ ธาราม</orgName> จ.ราชบุรี ให้ดำเนินคดีกับนายสวัสดิ์ จังพาณิชย์ อดีตนายกเทศมนตรีเทศบาล<orgName>เมืองโพธา ราม</orgName> ปัจจุบันเป็นสมาชิกสภาจังหวัดราชบุรี เขต อ.โพธาราม ซึ่งเป็นลุงแท้ ๆ ของนางปารีณา โดยกล่าวหาว่านายสวัสดิ์ทำร้ายร่างกายได้รับบาดเจ็บ พร้อมทั้งนำหลักฐานซึ่งเป็นกิ่งไม้ยาวประมาณ 1 ศอก ที่นายสวัสดิ์ใช้ทำร้ายร่างกายมามอบให้เจ้าหน้าที่ และชี้ให้ดูร่องรอยที่แขนข้างซ้ายซึ่งมีรอยเขียวช้ำบวม
    
นางปารีณา กล่าวว่า ช่วงสายที่ผ่านมา ตนกับนายกมล ทองจิต ผู้ใหญ่บ้านหมู่ 4 ต.ท่าชุมพล และนายสง่า ศรธนู ชาวบ้านใน ต.ท่าชุมพล ได้เดินทางไปที่วัดชัยรัตน์ เพื่อปลดป้ายชื่อนายทวี ไกรคุปต์ อดีต รมช.<orgName>คมนาคม</orgName> ซึ่งเป็นพ่อของตน ที่ติดอยู่บริเวณหน้าซุ้มเมรุวัดชัยรัตน์ลง<p>มา เนื่องจากที่ผ่านมาตนเคยมีปัญหากับนายสวัสดิ์ กรณีนายสวัสดิ์ปลดป้ายชื่อนายทวีซึ่งเป็นป้ายเก่าโดยไม่ได้รับอนุญาต แต่นายสวัสดิ์อ้างว่าจะนำไปทำให้ใหม่ ซึ่งตนได้เข้ามาคัดค้านและบอกว่าให้นำป้ายเก่าไปติดไว้อย่างเดิม แล้วเข้าแจ้งให้ตำรวจลงบันทึกประจำวันไว้เป็นหลักฐาน เมื่อวันที่ 1 ก.ค. ที่ผ่านมา  </p>
    
<p>แต่นายสวัสดิ์กลับไม่สนใจ นำป้ายไปเขียนใหม่มาติดแทนป้ายเดิม ตนมองว่าเป็นเรื่องไม่สมควร จึงสั่งคนไปปลดลงมา แต่ขณะที่กำลัง ปลดป้ายอยู่นั้น นายสวัสดิ์ทราบเรื่องจึงขับรถเข้ามาและเกิดโต้เถียงกัน จากนั้นนายสวัสดิ์ก็กระโดด เตะตน แต่พลาดไปถูกนายกมลซึ่งอยู่ในเหตุการณ์ หลังจากนั้นนายสวัสดิ์ยังเดินกลับไปที่รถ พร้อมกับคว้าไม้มาตีที่แขนตนอย่างแรง  </p>
    
<p>ต่อนายสวัสดิ์ได้เดินทางมาที่ สภ.โพธา ราม เพื่อให้ปากคำ โดยมีชาวบ้านมาให้กำลังใจจำนวนมาก นายสวัสดิ์กล่าวว่าเรื่องที่นางปารีณามาแจ้งความ เป็นการใส่ร้ายตน เพราะความจริงนั้นตนแค่เข้าไปสอบถามว่าปลดป้ายลงมาทำไม เพราะป้ายดังกล่าวได้ไปทำมาให้ใหม่ดีแล้ว แต่กลับถูกนางปารีณาถอดรองเท้าขว้างใส่หน้า แต่ไม่ถูก จึงเกิดการโต้เถียงกัน ส่วนเรื่องที่ใช้ไม้ตีนั้นก็ไม่รู้ว่าไปถูกตีที่ไหน เรื่องนี้ชาวบ้านที่อยู่ใกล้ ๆ เป็นพยานได้</p>
    
<p>ทางด้าน ร.ต.อ.สุทธิเกียรติ กล่าวว่าได้รับแจ้งความไว้แล้ว เบื้องต้นจะทำหนังสือส่งตัวนางปารีณาไปตรวจร่างกายเพื่อหาร่องรอยการถูกทำร้ายที่ รพ.โพธาราม พร้อมทั้งจะเรียกพยานที่อยู่ในเหตุการณ์ทั้งสองฝ่ายมาดำเนินการสอบปากคำ เพื่อหาข้อเท็จจริงต่อไป</p>
    
<p>ผู้สื่อข่าวรายงานว่า นางปารีณาเคยอ้างเมื่อครั้งเข้ามาแจ้งความครั้งก่อนว่า นายทวีผู้เป็นบิดาได้บริจาคเงินให้มาสร้างเมรุและติดชื่อไว้กว่า 20 ปีแล้ว แต่ถูกนายสวัสดิ์กลั่นแกล้งปลดป้ายชื่อนายทวีลง เพราะที่ผ่านมาสองครอบครัวนี้ไม่ค่อยลงรอยกันในเรื่องการเมือง ทั้งการเลือกตั้งในระดับชาติและระดับท้องถิ่น โดยนายสวัสดิ์เคยส่งคนมาลงแข่งขันและแพ้ฝ่ายของนายทวีทั้งหมด อาจเป็นสาเหตุทำให้นายสวัสดิ์ไม่พอใจ จึงพยายามทุกวิถีทางที่จะกลั่นแกล้ง</p>
    
<p>ขณะที่นายสวัสดิ์อ้างว่า เรื่องการปลดป้ายนั้นทำด้วยความบริสุทธิ์ใจ เพราะนายทวีเป็นน้องที่เกิดคลานตามกันมา ตนจะทำไปเพื่ออะไร ไม่มีเหตุผลที่จะกลั่นแกล้ง ถ้าจะทำคงเรื่องใหญ่กว่านี้ ไม่ใช่แค่การปลดแผ่นป้ายเล็ก ๆ.</p></body>
</news>
