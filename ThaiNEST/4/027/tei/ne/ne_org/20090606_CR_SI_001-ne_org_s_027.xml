<teiHeader>
<fileDesc>
<titleStmt>
  <title>สัตหีบล่าระทึกผู้ต้องหายาบ้าโดดห้องขังหนีลงทะเล  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39601  </bibl>
</sourceDesc>
</fileDesc>
</teiHeader>
<news>
<headline><orgName>สัตหีบ</orgName>ล่าระทึกผู้ต้องหายาบ้าโดดห้องขังหนีลงทะเล</headline>
<lead></lead>
<neck></neck>
<body><p>เมื่อเวลา 02.30  น. ของวันที่ 6 มิถุนายน 2552  พ.ต.อ.สมชาย สุนทวนิค ผกก.<orgName>สภ.สัตหีบ จ.ชลบุรี</orgName>  ได้รับแจ้งจาก จ.ส.ต.ดำเนิน อินทร์สวรรค์ เจ้าหน้าที่ตำรวจที่ควบคุมห้องขังว่าได้มีผู้ต้องหาคดียาเสพติดฉวยโอกาสขณะปลดกุญแจมือผู้ต้องหา วิ่งหลบหนีไปทางหน้าอำเภอสัตหีบ ก่อนจะโดดน้ำหลบหนีบนสะพานตำรวจน้ำสัตหีบสัตหีบ อ.สัตหีบ จ.ชลบุรี จึงได้รายงานให้ทราบ ก่อนนำกำลังเจ้าหน้าที่สายตรวจ และกำลังเจ้าหน้าที่หน่วยกู้ภัยมูลนิธิสว่างโรจนธรรมสถานสัตหีบ กว่า 30 นาย ปิดล้อมไว้   </p>
          <p>ซึ่งผู้ต้องหาได้อาศัยความมืดหลบอยู่ นานกว่า 20 นาที่ ก่อนที่ผู้ต้องหาจะได้ขึ้นมามอบตัวในอาการตัวสั่น สภาพไม่สวมเสื้อ สวมเพียงการเกงขาสั้นสีครีม ทราบชื่อ นายทรงพล หรือ หนุ่ม  สาดสาง อายุ 24 ปี ผู้ต้องหาในคดียาเสพติด เจ้าหน้าที่จึงได้ควบคุมตัวผู้ต้องหาขึ้นห้องขังพร้อมกับแยกขังเดียวไว้</p>
<p>นายทรงพล หรือ หนุ่ม  สาดสาง อายุ 24 ปี ผู้ต้องหาคดียาเสพติดที่หลบหนีกล่าวว่าที่ตนหลบหนีนั้นเนื่องจากตนได้เคยต้องคดียาเสพติดมาแล้วหลายครั้งซึ่งครั้งล่าสุดยังอยู่ในช่วงพิจารณาของศาลซึ่งถ้าคราวนี้ถูกจับอีกคงต้องนอนอยู่ในคุกนานแน่ จึงเห็นโอกาสขณะที่เจ้าหน้าที่ตำรวจกำลังปลดกุญแจหลบหนีไปซึ่งตนทนความหนาวของน้ำทะเลไม่ไหวจึงได้เดินขึ้นมามอบตัว</p>
           <p> จากการสอบถาม จ.ส.ต.ดำเนิน อินทร์สวรรค์ เจ้าหน้าที่ตำรวจที่ควบคุมห้องขัง ทราบว่าขณะที่พนักงานสอบสวนได้สอบสวนผู้ต้องหายาเสพติดเพื่อจะส่งฟ้องศาลในวันรุ่งขึ้นเสร็จแล้วตนจึงได้ควบคุมตัวผู้ต้องหาเพื่อจะนำไปเข้าห้องขังขณะที่ กำลังไขล็อตกุญแจมือเพื่อจะนำเข้าห้องขัง ผู้ต้องหาได้ผลักตนล้มลงก่อนจะวิ่งหลบหนีไปทางหน้าอำเภอและโดดลงน้ำทะเลเพื่อหลบหนีตนจึงได้รีบวิ่งตามไปอย่างกระชั้นชิดพร้อมกับรีบวิทยุขอกำลังสนับสนุนทันที่ก่อนที่กำลังเจ้าหน้าที่ตำรวจและ<orgName>อาสาสมัครกู้ภัย</orgName>จะมาช่วยกันปิดล้อมจนจับกุมตัวได้   </p>
              <p>พ.ต.ท.อรรถรส  ครองราชย์  พนักงานสอบสวน <orgName>สภ.สัตหีบ</orgName>กล่าวว่าสำหรับผู้ต้องหารายนี้คือนาย ทรงพล หรือ หนุ่ม  สาดสาง อายุ 24 ปีพักบ้านเลขที่ 174/2 ม.6 ต.บางเสร่ อ.สัตหีบ ซึ่งเจ้าหน้าที่ตำรวจชุดสืบสวนได้เข้าทำการจับกุมพร้อมของกลางยาบ้าจำนวน 1,150 เม็ด ได้ที่บ้านเช่าไม่มีเลขที่ ต.บางเสร่ อ.สัตหีบ ก่อนจะนำตัวมาส่งตนจึงได้เรียกตัวมาสอบสวนเพื่อประกอบสำนวนคดีเตรียมส่งฟ้องศาลในวันรุ่นขึ้นซึ่งหลังสอบสวนเสร็จจึงได้เรียกจ.ส.ต.ดำเนิน อินทร์สวรรค์ เจ้าหน้าที่ตำรวจที่ควบคุมห้องขัง มารับตัวนำขึ้นไปขังก่อนที่จะได้ยินเสียงจ.ส.ต.ดำเนิน อินทร์สวรรค์ ตระโกนดังลั่นว่าผู้ต้องหาหลบหนีตนจึงได้รีบวิ่งออกไปดูก่อนที่จะตามไปจับกุมได้ดังกล่าวซึ่งตนจะได้แจ้งข้อหาเพิ่มในข้อหาหลบหนีขณะจับกุมอีกหนึ่งกระทง</p></body>
</news>
