<teiHeader>
<fileDesc>
<titleStmt>
  <title>คนพิจิตรสุดทนหัวโล้นห่มเหลืองออกเรี่ยไรเกลื่อนเมือง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39589  </bibl>
</sourceDesc>
</fileDesc>
</teiHeader>
<news>
<headline>คนพิจิตรสุดทนหัวโล้นห่มเหลืองออกเรี่ยไรเกลื่อนเมือง</headline>
<lead></lead>
<neck></neck>
<body><p>วันนี้ (6 มิ.ย. 52)  นายไพศาล  ติระชูศักดิ์ อายุ 45 ปี อยู่บ้านเลขที่ 522-524 ถ.บุษบา อ.เมือง จ.พิจิตร ซึ่งเป็นคหบดีใหญ่ในเขตเทศบาลเมืองพิจิตร  เปิดเผยว่า ขณะนี้ชาวพิจิตรที่เป็นชาวพุทธ และมีจิตใจเลื่อมใสในพระพุทธศาสนา  ทนเห็นภาพพวกมารศาสนาที่มาในคราบหัวโล้นห่มผ้าเหลือง มีทั้งของจริงและของปลอม  ออกเรี่ยไรกันไม่หยุดหย่อน  และตนเองก็เป็นหนึ่งในคนชอบทำบุญ ทุกครั้งที่ผ่านมา มีพระมาบอกบุญก็จะนำเงินใส่ซองยกมือไหว้สาธุ  บริจาคบ่อยครั้ง  จนกระทั่งเคยจับได้ว่า
พระหน้าเดิม รูปเดิม  แต่เปลี่ยนชื่อวัด  เวียนเทียนมาเรี่ยไรในเขตพิจิตร  ตนจึงได้เป็นโจทย์ชี้ให้ตำรวจจับและดำเนินคดีมาหลายราย นับไม่ถ้วน อีกทั้งในช่วงนี้ มีพระบางรูปใน จ.พิจิตร ก่อพฤติกรรมฉาวโฉ่ ทำตัวนอกรีต  จนกลายเป็นข่าวให้น่าอับอายของชาวพุทธ ตนเองและเพื่อนๆ ที่เป็นพ่อค้า คหบดีในพิจิตร จึงรวมตัวกันตั้งตนเป็นองค์กรปราบพระนอกรีต  เพื่อช่วยภารกิจของ<orgName>สำนักงานพระพุทธศาสนา</orgName>และ<orgName>ทางราชการ</orgName>  </p>
<p>โดยถ้าพบเจอพระที่ทำผิดบทบัญญัติของสงฆ์ ไม่ว่าจะเป็นมั่วสีกา  เมาสุรา  หรือเสพยาเสพติด เล่นเกมส์  อุตริวิชา  ก็จะเป็นโจทย์ให้ตำรวจดำเนินคดีทันที ทั้งนี้  เพื่อจะได้จรรโลงศาสนาให้ดีขึ้น  </p>
 
<p>ล่าสุด นายไพศาล  ประธาน<orgName>ชมรมคนรักศาสนาพุทธพิจิตร</orgName>  ได้ชี้ให้ตำรวจจับดำเนินคดีกับพระสมชาย  ขันติพโล  อายุ 33 ปี และพวกที่อ้างว่าเป็นพระมาจากวัดเทพประทานพร  ม.8 ต.น้ำพุ อ.คีรีมาศ  จ.สุโขทัย  ใช้รถกระบะยี่ห้อ มาสด้า สีบรอนซ์เงิน ทะเบียน บท 2206 สุโขทัย เดินเรี่ยไรบอกบุญ แจกกระถังเหลือง ให้ทอดผ้าป่าสามัคคี  เบื้องต้นมีหลักฐานว่าเป็นพระภิกษุถูกต้อง มีการขออนุญาตใช้เสียงเพื่อการเรี่ยไรบอกบุญเท่านั้น แต่ไม่ได้รับอนุญาตจาก<orgName>เจ้าคณะอำเภอ</orgName> หรือ<orgName>เจ้าคณะจังหวัด</orgName>ให้ทำการเรี่ยไรตามกฎหมาย  จึงได้เชิญตัวมาว่ากล่าวและให้กลับไปปฏิบัติให้ถูกต้อง  นอกจากนี้ตลอดช่วงทั้งวันนี้ ในเขตเทศบาลเมืองพิจิตร  ก็มีกองคาราวานพระสงฆ์รวมทั้งมัคทายก ออกเรี่ยไรกัน</p>
<p>เต็มเมืองไปหมด  ซึ่งทุกรายที่เดินออกแจกซองผ้าป่า ก็จะถูกตำรวจพิจิตรตรวจเข้ม  นอกจากนี้บรรดาคหบดีเมืองพิจิตร หรือร้านค้าในตลาดต่างก็มีการตั้งกฎว่าจะไม่ทำบุญกับพระหรือวัดนอกจังหวัด แต่จะยังคงทำบุญเต็มที่กับพระหรือสำนักสงฆ์ที่ตั้งในเขต 
จ.พิจิตร  ตามที่จำเป็นเท่านั้น  ทั้งนี้เพื่อสกัดกั้นขบวนการมารศาสนานอกรีตต่อไป</p></body>
</news>
