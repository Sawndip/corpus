<teiHeader>
<fileDesc>
<titleStmt>
  <title>ม็อบรถบรรทุกปิดถ.ร้องสอบหน.ด่านบางไผ่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090630/18829/%e0%b8%a1%e0%b9%87%e0%b8%ad%e0%b8%9a%e0%b8%a3%e0%b8%96%e0%b8%9a%e0%b8%a3%e0%b8%a3%e0%b8%97%e0%b8%b8%e0%b8%81%e0%b8%9b%e0%b8%b4%e0%b8%94%e0%b8%96.%e0%b8%a3%e0%b9%89%e0%b8%ad%e0%b8%87%e0%b8%aa%e0%b8%ad%e0%b8%9a%e0%b8%ab%e0%b8%99.%e0%b8%94%e0%b9%88%e0%b8%b2%e0%b8%99%e0%b8%9a%e0%b8%b2%e0%b8%87%e0%b9%84%e0%b8%9c%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>ม็อบรถบรรทุกปิดถ.ร้องสอบหน.ด่านบางไผ่</headline>
<lead>สิงห์รถบรรทุกปิดถนนสายเศรษฐกิจหลัก เมืองแปดริ้ว โวยเจ้าหน้าที่ด่านชั่งน้ำหนักกลั่นแกล้ง ร้องขอความเป็นธรรม แฉไอ้โม่งรีดส่วย หลังถูกเจ้าหน้าที่ส่งฟ้องศาลถูกปรับเงิน 1.2 หมื่นบาท ทำถนนสายกบินทร์บุรี-ฉะเชิงเทรา อัมพาต</lead>
<neck></neck>
<body><p>เมื่อเวลา 18.30 น. วันที่ 29 มิถุนายน บนถนนสาย 304 บริเวณระหว่างหลัก กม.ที่ 6-7 หน้าสถานีตรวจสอบน้ำหนักบางไผ่ (สตน.บางไผ่) พื้นที่หมู่ 8 ต.บางไผ่ อ.เมือง จ.ฉะเชิงเทรา ฝั่งขาเข้า ถนนสายกบินทร์บุรี-ฉะเชิงเทรา มีกลุ่มรถบรรทุกพ่วง 22 ล้อ กว่า 10 คัน นำรถมาจอดปิดขวางกลางถนนทั้งสองช่องทางจราจร จนทำให้รถในเส้นทางติดขัดสะสมเป็นระยะทางยาวนับสิบกิโลเมตร ไปจนถึงเขตพื้นที่ อ.บางคล้า</p>
 <p>นายทรงไชย เธียรปรีชา อายุ 47 ปี อยู่บ้านเลขที่ 45 หมู่ 1 ต.วัดประดู่ อ.เมือง จ.สุราษฎร์ธานี เจ้าของ<orgName>บริษัท ทรงไชยรุ่งเรือง ขนส่ง จำกัด</orgName> ตั้งอยู่เลขที่ 88/8 หมู่ 1 ต.บ้านเกาะ อ.เมือง จ.สมุทรสาคร แกนนำการชุมนุมได้นำเครื่องขยายเสียงขึ้นยืนพูดท้ายรถกระบะ กล่าวโจมตีการทำงานของเจ้าหน้าที่ด่านชั่งน้ำหนักและเจ้าหน้าที่ตำรวจ </p>
 นายทรงไชยระบุว่า ถูกเจ้าหน้าที่จับกุมรถบรรทุกน้ำหนักเกิน เมื่อช่วงบ่ายวันที่ 28 มิถุนายน จนถูกส่งฟ้องศาลเสียค่าปรับเป็นเงินถึงคันละ 6,000 บาท รวม 2 คัน 12,000 บาท โดยเจ้าหน้าที่ทำคดีส่งฟ้องศาลเฉพาะหัวลากส่วนแม่ และไม่ได้ส่งฟ้องหางพ่วงตัวลูกด้วย ทั้งที่ลากมาพร้อมในคันเดียวกัน และที่ด้านหน้ารถก็ได้เขียนป้ายระบุไว้อย่างชัดเจนว่าเป็นรถพ่วง</p>
 <p>นายทรงไชยกล่าวว่า ไม่ได้รับความเป็นธรรมจากการปฏิบัติของเจ้าหน้าที่ด่านชั่งน้ำหนักแห่งนี้ โดยถูกกลั่นแกล้งรังแก ด้วยการจับแยกตัวรถออกจากหางพ่วงเข้าชั่งน้ำหนัก จึงทำให้ชั่งน้ำหนักไม่ผ่าน ทั้งที่ไม่มีกฎหมายฉบับใดกำหนด หรือเขียนรองรับไว้ให้แยกจากกันเข้าชั่ง จึงทำให้น้ำหนักรวมของหัวลากรถบรรทุกที่ขณะนำสินค้าขึ้นบรรทุกเกลี่ยมาไม่เท่ากันตามที่กฎหมายกำหนด ชั่งน้ำหนักไม่ผ่าน แต่หากชั่งรวมหมดทั้งคัน ทั้งส่วนหัวลาก และหางพ่วงจะมีน้ำหนักรวมแค่ 51 ตันเท่านั้น ซึ่งต่ำกว่าอัตรากำหนดของน้ำหนักบรรทุกตามกฎหมาย ที่กำหนดให้สามารถบรรทุกได้มากถึง 53 ตัน  </p>
 <p>การปฏิบัติของเจ้าหน้าที่ จึงทำให้รถของตนชั่งน้ำหนักไม่ผ่าน และเกินกว่ากฎหมายกำหนดในส่วนหัวลากไปกว่าคันละ 2 ตัน จึงถือว่าเป็นการกลั่นแกล้งของเจ้าหน้าที่ เพราะรถของตนเป็นรถที่มาจากต่างถิ่น นอกพื้นที่วิ่งบรรทุกขนเศษยางมาจาก จ.ปราจีนบุรี เพื่อไปส่งยังที่ จ.สุราษฎร์ธานี</p>
 <p>"ที่ผ่านมาได้ปฏิบัติตามข้อกฎหมายมาโดยตลอด แต่ก็ถูกเจ้าหน้าที่จากหลายหน่วยงานเรียกเก็บส่วยตามเส้นทาง ซึ่งก็จ่ายให้ไม่เคยขัดข้อง เพราะผมทำธุรกิจขนส่ง พืชผลทางการเกษตร และบรรทุกน้ำมัน มีรถวิ่งอยู่ตามเส้นทางทั่วประเทศกว่า 100 คัน วันนี้จึงต้องการเรียกร้องขอความเป็นธรรมบ้าง ถึงผมจะบ้านอยู่ไกล ก็เป็นคนไทยเหมือนกัน" นายทรงไชยกล่าว</p>
<p> ต่อมาเวลา 00.30 น. วันที่ 30 มิถุนายน พ.ต.ท.จิระวัสส์ เชื้อจันอัตต์ รอง ผกก. <orgName>สภ.เมืองฉะเชิงเทรา</orgName> เปิดเผยว่า หลังจากที่เจ้าหน้าที่ตำรวจและฝ่ายปกครอง ซึ่งนำโดยนายชูศักดิ์ ตรีสาร นายอำเภอเมืองฉะเชิงเทรา พ.ต.อ.สุเทพ บุญค้ำ ผกก.<orgName>สภ.เมืองฉะเชิงเทรา</orgName> เข้าเจรจากับกลุ่มผู้ชุมนุมตั้งแต่ช่วงค่ำก็ยังไม่เป็นผล เนื่องจากกลุ่มผู้ประกอบการรถบรรทุกต้องการขอพบกับผู้บริหารระดับสูงของ<orgName>สำนักงานควบคุมน้ำหนักยานพาหนะ</orgName> <orgName>กรมทางหลวง</orgName> เพื่อเจรจาเรียกร้องให้มีการสอบสวนทางวินัยร้ายแรง และลงโทษนายยงนริศ เลิศศิริจิตร อายุ 52 ปี ผู้จัดการหัวหน้าสถานีตรวจสอบน้ำหนักบางไผ่ โดยให้พักราชการ หรือลาออกจากตำแหน่ง เนื่องจากประพฤติมิชอบต่อหน้าที่ และไม่มีหลักธรรมาภิบาลในการทำงาน  </p>
 <p>พ.ต.ท.จิระวัสส์กล่าวว่า ผู้ชุมนุมจะเจรจากับตัวแทนระดับรองผู้อำนวยการของ<orgName>สำนักงานควบคุมน้ำหนักยานพาหนะ</orgName> <orgName>กรมทางหลวง</orgName> ขึ้นไปเท่านั้น แต่การเจรจาในเบื้องต้นได้ผลบ้างเพียงเล็กน้อย โดยทางกลุ่มผู้ชุมนุมยินยอมเปิดทางให้รถสามารถวิ่งผ่านไปได้อีกหนึ่งช่องทาง นอกจากช่องทางผ่านเครื่องชั่งน้ำหนัก จึงทำให้การจราจรที่ติดขัดเมื่อช่วงหัวค่ำเริ่มคลี่คลายลงและคล่องตัวมากขึ้น ส่วนในเรื่องของการดำเนินคดีกับผู้ปิดถนน จะต้องรอผลการเจรจา และให้ผู้กำกับการ <orgName>สภ.เมืองฉะเชิงเทรา</orgName> เป็นผู้พิจารณาอีกครั้ง </p>
 <p>จากนั้นเมื่อเวลา 01.30 น. นายประหยัด วิภาคย์พจนกิจ รอง ผอ.<orgName>สำนักงานควบคุมน้ำหนักยานพาหนะ</orgName> <orgName>กรมทางหลวง</orgName> รักษาราชการแทนนายกิตติพันธ์ ปานจันทร์ ผอ.<orgName>สำนักงานควบคุมน้ำหนักฯ</orgName> ซึ่งอยู่ระหว่างการลาบวช ได้เดินทางมาเพื่อขอเข้าเจรจากับกลุ่มผู้ประกอบการรถบรรทุกที่มาชุมนุมปิดถนนสาย 304 หน้าด่านชั่งน้ำหนักบางไผ่ อ.เมือง จ.ฉะเชิงเทรา แต่กลุ่มผู้ชุมนุมไม่ยินยอมให้เจรจาด้วย จึงได้เดินทางกลับไป และจะเดินทางกลับมาอีกครั้งในช่วงรุ่งเช้าวันนี้ </p>
 <p>นายทรงไชยแกนนำ<orgName>กลุ่มรถบรรทุก</orgName> กล่าวว่า ที่ไม่ยินยอมเจรจากับรักษาราชการแทน ผอ.<orgName>สำนักงานควบคุมน้ำหนักยานพาหนะ</orgName> <orgName>กรมทางหลวง</orgName> เนื่องจากนายประหยัดได้มาบอกกับตนว่า ไม่มีอำนาจในการตัดสินใจ ที่จะทำตามข้อเรียกร้อง ซึ่งในเมื่อไม่มีอำนาจในการตัดสินใจ จึงไม่ยินดีที่จะเจรจาด้วย โดยตนจะเจรจากับผู้ที่มีอำนาจในการตัดสินใจเท่านั้น </p>
 <p>ขณะที่บรรยากาศที่ด่านชั่งน้ำหนักในช่วงเวลา 06.00 น. วันที่ 30 มิถุนายน ยังคงมีรถบรรทุกทยอยวิ่งผ่านเข้าด่านอยู่ตลอดเวลา เป็นระยะ ขณะที่กลุ่มผู้มาชุมนุมประท้วงได้กางเต็นท์ ปูเสื่อและแขวนเปล นอนพักผ่อนอยู่ใต้ท้องรถบรรทุกที่จอดอยู่บนถนน ขณะที่รถยนต์ทั่วไปยังสามารถขับผ่านเส้นทางไปได้ เนื่องจากกลุ่มผู้ชุมนุมยอมเปิดเส้นทางให้ผ่านอยู่หนึ่งช่องทาง</p></body>
</news>
