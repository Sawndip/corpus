<teiHeader>
<fileDesc>
<titleStmt>
  <title>ผบช.น.แถลงจับแก๊งค้ายาบ้าสั่งตรงจากคลองเปรม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39865  </bibl>
</sourceDesc>
</fileDesc>
</teiHeader>
<news>
<headline>ผบช.น.แถลงจับแก๊งค้ายาบ้าสั่งตรงจากคลองเปรม</headline>
<lead></lead>
<neck></neck>
<body><p>เมื่อเวลา 12.00 น.วันที่ 10 มิ.ย.52  พล.ต.ท.วรพงษ์ ชิวปรีชา  ผบช.น. พ.ต.อ.เอกรัตน์ ลิ้มสังกาศ ผกก.<orgName>สืบสวนนครบาล 6</orgName>  ร่วมกันแถลงข่าว ผลการจับกุมตัว กุมนางกัลยา หรือคำอ่อน  ยานะ อายุ 40 ปี ชาวไทยที่ราบสูง สัญชาติไทย ภูมิลำเนา จ.เชียงใหม่  พร้อมของกลางยาบ้า  16,000 เม็ด โดยจับกุมตัวได้ภายในอาคารซาร่าอพาร์ทเม้นท์ ถนนสุขเกษม ซอย 7  ต.ป่าตัน  อ.เมือง จ.เชียงใหม่  เมื่อวันที่  8 มิ.ย.ที่ผ่านมา  </p>
        <p>พล.ต.ท.วรพงษ์  กล่าวว่า ในคดีนี้  ผู้ต้องหา รับสารภาพว่า  ได้ค่าจ้างจากการขนยาบ้ามัดละ 1 หมื่นบาท โดยมี เจ๊ ชาวม้ง มาติดต่อในหมู่บ้าน ก่อนจะให้ทำงานครั้งนี้ได้พาเที่ยวสถานที่ต่างๆ ในเชียงใหม่และพาไปสาบานที่วัดแห่งหนึ่งใน จ.เชียงใหม่ ว่า  จะไม่ทรยศ   สาเหตุที่ทำเพราะเพิ่งเลิกกับสามี  มีบุตรด้วยกัน 4 คน ก่อนหน้านี้มีอาชีพทำสวนลิ้นจี่ แต่ขาดทุน และลูกอีกคนหนึ่งป่วยต้องเข้าโรงพยาบาล จึงตัดสินใจลงมือทำเพราะต้องการเงิน  ยอมรับทำเป็นครั้งแรกก็ถูกตำรวจจับได้เสียแล้ว</p>
            <p>พล.ต.ท.วรพงษ์ กล่าวต่อ ว่าได้สั่งการให้ขยายผลจับกุมผู้ร่วมขบวนการที่เหลือเพราะเชื่อว่าน่าจะเป็นขบวนการใหญ่และมีเครือข่ายใน กทม. ส่วนคำให้การของผู้ต้องหาที่ระบุทำครั้งแรกนั้นเป็นสิ่งที่สามารถให้การได้ซึ่งเจ้าหน้าที่ตำรวจไม่ได้ปักใจเชื่อเพราะสืบสวนติดตามพฤติการณ์ของคนกลุ่มนี้มานานแล้ว     </p>
             <p>ส่วนอีกคดี  พล.ต.ต.ฉันทวิทย์ รามสูต ผบก.ตปพ. พ.ต.อ.ภาณุรัตน์ หลักบุญ ผกก.1 บก.ตปพ. แถลงข่าวจับกุมผู้ต้องหาค้ายาบ้าพร้อมด้วยผู้ต้องหาจำนวน 4 นาย  คือ 1.นายชัชวาลย์ หรือ บอย สวาทภักดี อายุ 22 ปี 2.นายอัษนัย หรือ ฮัต เหล็กศิริ อายุ 28 ปี 3.นายกฤษฎา หรือป็อป ขาวโชติช่วง อายุ 36 ปี และ 4.นางวรารัตน์ หรือหน่อย เฉลยศิลป์ อายุ 25 ปี พร้อมของกลางยาบ้า 8,230 เม็ด รถยนต์บีเอ็มดับบลิว ทะเบียน ชช 3222 กรุงเทพ รถยนต์กระบะอีซูซุ สีบรอนซ์ทอง ทะเบียน 2483 กรุงเทพมหานคร </p>
        <p>นายชัชวาลย์  1 ในผู้ต้องหาให้การรับสารภาพว่า เป็นช่างซ่อมรถจักรยานยนต์ ในซอยลาดพร้าว 132 (วัดกลาง) แขวงคลองจั่น เขตบางกะปิ กรุงเทพมหานคร และรู้จักกับนายสุริยา หรือ หนุ่ม ซึ่งต้องโทษ อยู่ในเรือนจำคลองเปรม เมื่อครั้งที่ต้องโทษเช่นกัน เมื่อพ้นโทษออกมา นายสุริยาได้ติดต่อประสานให้ไปรับยาบ้าไปส่งตามที่ต่างๆ โดยให้ค่าจ้างเที่ยวละ 10,000 บาท โดยทำมาแล้ว 2 ครั้ง และครั้งล่าสุดเพิ่งได้ค่าจ้างเพียง 5,000 บาทเท่านั้น ล่าสุดเมื่อวันที่ 9 มิ.ย.52 ก็ได้รับโทรศัพท์จาก นายสุริยา ให้ไปรับยาบ้าจากชายไม่ทราบชื่อ และให้มาส่งที่ลาดจอดรถด้านหลังห้างเทสโก้โลตัส สาขาวังหิน จึงถูกจับกุมได้ดังกล่าว </p>
       <p> ด้าน พล.ต.ต.ฉันวิทย์ รามสูต ผบก.<orgName>ตปพ.</orgName> กล่าวว่า จากการสืบสวนของเจ้าหน้าที่ทราบว่าทั้งหมดเป็นเครือข่ายเดียวกันโดยจะประสานจากเครือข่ายในเรือนจำแห่งหนึ่ง และนำมาจำหน่ายในพื้นที่ กทม. และทราบว่านายชัชวาลย์ เป็นผู้ส่งมอบยาบ้าและทำมาแล้วหลายครั้ง เจ้าหน้าที่จึงติดตามล่อซื้อและจับกุมได้ ก่อนที่จะขยายผลไปจับกุมผู้ต้องหาที่เหลือ พร้อมแจ้งข้อหา มียาเสพติดให้โทษประเภท 1 ไว้ในครอบครองเพื่อจำหน่ายโดยผิดกฎหมาย และจะควบคุมตัว ส่ง บช.ปส. ดำเนินการตามขั้นตอนต่อไป </p></body>
</news>
