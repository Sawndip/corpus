<teiHeader>
<fileDesc>
<titleStmt>
  <title>จับอดีตนักฟุตบอลทีมชาติหลงผิดหันค้ายาไอซ์-เปิดปากรับทำมาหลายครั้ง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171889  </bibl>
</sourceDesc>
</fileDesc>
</teiHeader>
<news>
<headline>จับอดีตนักฟุตบอลทีมชาติหลงผิดหันค้ายาไอซ์-เปิดปากรับทำมาหลายครั้ง</headline>
<lead></lead>
<neck></neck>
<body><p>พ.ต.อ.จตุพล ปานรักษา รอง ผบก.ศสส.ภ.4 พร้อมคณะ แถลงข่าวเมื่อวันที่ 26 กรกฎาคม กรณีจับกุมนายณรงค์ หรือเจมส์ พรไพบูลย์ อายุ 44 ปี อดีตนักฟุตบอล<orgName>ทีมชาติไทย</orgName> และเจ้าของร้าน "หนองบัวลำภูผ้าไหม" พร้อมของกลาง ยาไอซ์ 38 กรัม มูลค่ากว่า 100,000 บาท ภายหลังสืบทราบว่า นายณรงค์ มีพฤติการณ์ลักลอบค้ายาไอซ์ในพื้นที่ จ.ขอนแก่น จึงวางแผนเข้าติดตามจับกุมได้ที่บริเวณซอยมิตรภาพ 14 อ.เมือง จ.ขอนแก่น </p>

<p> สอบสวนนายณรงค์ ให้การรับสารภาพว่า หลังจากเลิกเล่นฟุตบอลและแต่งงานกับภรรยาแล้วก็ไม่ได้เข้าไปยุ่งเกี่ยวกับยาเสพติด แม้ว่าจะเคยลักลอบค้ายาบ้า โดยตนได้ลาออกจากงานที่ธนาคารอาคารสงเคราะห์ ใน กทม.มาเปิดร้านขายผ้าไหม ที่ จ.หนองบัวลำภู กระทั่งมีเพื่อนแนะนำให้ตนนำยาไอซ์มาขายให้ลูกค้าในพื้นที่ภาคอีสาน จึงรับซื้อมาในราคา 80,500 บาท ก่อนขายให้ลูกค้าในราคา 100,000 บาท ทำมาแล้ว 3 ครั้ง ทั้งนี้ ตำรวจได้ควบคุมตัวไว้ดำเนินคดีในข้อหามียาเสพติดให้โทษประเภท 1 (ยาไอซ์) ไว้ในครอบครองเพื่อจำหน่าย และจำหน่ายโดยผิดกฎหมาย </p>

 <p>ผู้สื่อข่าวรายงานว่า สำหรับประวัติของนายณรงค์ เคยร่วมทีมฟุตบอลกับ<orgName>สโมสรการท่าเรือแห่งประเทศไทย</orgName> เมื่อปี 2534 จนได้เป็นดาวรุ่งยอดเยี่ยม ต่อมาในปี 2535 ติด<orgName>ทีมชาติไทย</orgName>ชุดบี ลงแข่งขันในรายการเอเชี่ยนคัพ จากนั้นช่วงปี 2536 ติดทีมชาติชุดเอ รุ่นเดียวกับ นที ทองสุขแก้ว และชัยยงค์ ขำเปี่ยม นอกจากนี้ยังเป็นนักฟุตบอลอาชีพไปค้าแข้งที่ฮ่องกง ในสังกัดทีมกุชชี่คัพประมาณ 6 เดือน จึงกลับเมืองไทยมาสังกัด<orgName>ทีมบีอีซีเทโรศาสน</orgName> รวมเวลาประมาณ 3 ปี ก่อนจะอำลาวงการฟุตบอล </p></body>
</news>
