<teiHeader>
<fileDesc>
<titleStmt>
  <title>รวบหนุ่มผิวหมึก ตุ๋นเหยื่อถูกรางวัลใหญ่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=170191  </bibl>
</sourceDesc>
</fileDesc>
</teiHeader>
<news>
<headline>รวบหนุ่มผิวหมึก ตุ๋นเหยื่อถูกรางวัลใหญ่</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 16.00 น.วันที่ 14 กรกฎาคม พล.ต.ต.พงศ์พัฒน์ ฉายาพันธ์ ผบก.ป. สั่งการ พ.ต.อ.พรศักดิ์ สุรสิทธิ์ ผกก.1 บก.ป. พ.ต.ท.ณัฐกร ประภายนต์ พ.ต.ท.ธีรเดช ธรรมสุธีร์ รอง ผกก.1 บก.ป.พร้อมกำลัง เข้าจับกุมนายสแตนเลย์ เนดู (MR.STANLEY NIEDUJNR) อายุ 27 ปี สัญชาติไลบีเรีย ตามหมายจับ<orgName>ศาลอาญา</orgName> ที่ 1449/2552 ลงวันที่ 25 พฤษภาคม 2552 ข้อหานำเข้าสู่ระบบคอมพิวเตอร์ซึ่งปลอมทั้งหมดหรือบางส่วน หรือข้อมูลอันเป็นเท็จ ตาม พ.ร.บ.คอมพิวเตอร์ พร้อมของกลางบัตรวีซ่า <orgName>ธ.กสิกรไทย</orgName> กล้องถ่ายรูปดิจิตอล กระเป๋าสตางค์ โทรศัพท์มือถือ 2 เครื่อง นามบัตรต่าง ๆ จำนวนหนึ่ง จับกุมได้ที่บริเวณซอยสหการประมูล แขวงและ<orgName>เขตวังทองหลาง</orgName> กทม.</p>

               <p> ทั้งนี้ สืบเนื่องจากเมื่อวันที่ 7-10 กรกฎาคม 2551 นายสแตนเลย์ ได้หลอกลวงกลุ่มผู้เสียหายชาวต่างชาติหลายรายว่า เป็นผู้ถูกรางวัล “ยาฮูลอตโต้” จำนวน 8 แสนเหรียญดอลล่าร์สหรัฐ หรือประมาณ 28 ล้านบาท โดยใช้วิธีการสุ่มส่งจดหมายอีเล็กทรอนิกส์ไปยังอีเมลแอดเดรสต่าง ๆ ของผู้เสียหายใน 9 ประเทศทั่วโลก ประกอบด้วย สหรัฐอเมริกา อังกฤษ นอร์เวย์ ไนจีเรีย สหรัฐอาหรับอมิเรสต์ อินเดีย มาเลเซีย เวียดนาม และลาว เมื่อเหยื่อหลงเชื่อติดต่อกับมาที่นายสแตนเลย์ ก็จะมีบอกขั้นตอนการรับมอบเงินรางวัล ซึ่งนายสแตนเลย์ ระบุว่าการดำเนินการดังกล่าว ผู้เสียหายจะต้องจ่ายเงินเป็นค่าธรรมเนียมจำนวน 2 หมื่นบาท โอนเงินผ่านทาง<orgName>เวสเทิร์นยูเนี่ยน</orgName>หรือบริษัทรับโอนเงินระหว่างประเทศ </p>

                <p>ต่อมา ภายหลังที่ผู้เสียหายได้โอนเงินให้กับนายสแตนเลย์ แล้ว กลับไม่ได้รับมอบเงินรางวัลให้แต่อย่างใด เมื่อผู้เสียหายติดตามสอบถามทางอีเมลถึงนายสแตนเลย์ ก็จะถูกอ้างว่า ขณะนี้นายสแตนเลย์ ถูก<orgName>สำนักงานป้องกันและปราบปรามการฟอกเงิน (ปปง.)</orgName> ของประเทศไทย อายัดเงินเอาไว้ จึงไม่สามารถจ่ายเงินรางวัลให้กับทางผู้เสียหายได้ จากนั้นผู้เสียหายบางส่วนจึงตรวจสอบข้อมูลไปยัง<orgName>สำนักงาน ปปง.</orgName>จึงทราบว่าทาง <orgName>ปปง.</orgName>ไม่ได้ออกหนังสืออายัดเงินนายสแตนเลย์ แต่อย่างใด รวมทั้งไม่มีการดำเนินการในลักษณะที่ถูกกล่าวอ้าง</p>

                <p>กระทั่งเมื่อประมาณเดือนมีนาคมที่ผ่านมา ทางเจ้าหน้าที่<orgName>สำนักงาน ปปง.</orgName>ได้ประสานข้อมูลดังกล่าวมายังพนักงานสอบสวน กก.1 บก.ป.เพื่อให้ช่วยสืบสวนติดตามจับกุมตัวนายสแตนเลย์ ต่อมาชุดสืบสวน กก.1 บก.ป.จึงวางแผนสืบสวนติดตามจับกุมตัวนายสแตนเลย์ ไว้ได้ ก่อนควบคุมตัวมาสอบสวนดำเนินคดี เบื้องต้นนายสแตนเลย์ ให้การปฏิเสธตลอดข้อกล่าวหา</p>

                <p>พ.ต.อ.พรศักดิ์ กล่าวว่า ทาง พล.ต.ต.พงศ์พัฒน์ ได้ฝากเตือนประชาชนขอให้ระมัดระวังว่าการแอบอ้างชื่อหน่วยงานอย่าง<orgName>สำนักงาน ปปง.</orgName> หรือ<orgName>กองปราบปราม</orgName> การกระทำความผิดรูปแบบต่าง ๆ ซึ่งยืนได้ว่าไม่มีการดำเนินการใด ๆ หรือมีเจ้าหน้าที่ของหน่วยงานเหล่านี้เข้าไปเกี่ยวข้อง หากได้รับข้อมูลต่าง ๆ ที่มีการแอบอ้างหน่วยงานดังกล่าวขอให้สันนิษฐานว่าเป็นการหลอกลวง อย่างไรก็ดี ขณะนี้ทางชุดสืบสวน กก.1 บก.ป.อยู่ระหว่างสืบสวนขยายผลว่ายังมีผู้ร่วมกระทำความผิดรายอื่นอีกหรือไม่</p></body>
</news>
