<teiHeader>
<fileDesc>
<titleStmt>
  <title>ดีเอสไอ จับกุมกำนันรับทำบัตร ปชช.ปลอม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=167759  </bibl>
</sourceDesc>
</fileDesc>
</teiHeader>
<news>
<headline><orgName>ดีเอสไอ</orgName> จับกุมกำนันรับทำบัตร ปชช.ปลอม</headline>
<lead></lead>
<neck></neck>
<body><p>สืบเนื่องจากสภาพปัญหาด้านความมั่นคงเกี่ยวข้องกับหารจัดทำบัตรประจำตัวบุคคลไม่มีสถานะทางทะเบียน  (คนต่างด้าว) ในหลายๆพื้นที่ในประเทศ ที่มีเจ้าหน้าที่ของรัฐ ร่วมกับกลุ่มขบวนการนายหน้า จัดทำบัตรไม่มีสถานะทางทะเบียนคนต่างด้าวโดยเป็นเท็จ มีการเรียกรับผลประโยชน์ในการจัดทำบัตรไม่มีสถานะทางทะเบียน ทำให้เกิดปัญหาในเรื่องความสงบเรียบร้อยภายในประเทศ มาตรการป้องกันและปราบปรามอาชญากรรม เนื่องจากมีคนต่างด้าวจำนวนมากที่เข้าในประเทศ โดยผิดกฎหมายอาศัยช่องทางดังกล่าวจัดทำบัตร ยากแก่การควบคุม </p>

        <p>นายพีระพันธุ์ สาลีรัฐวิภาค รมว.<orgName>กระทรวงยุติธรรม</orgName> จึงได้สั่งการให้ พ.ต.อ.ทวี สอดส่อง อธิบดี<orgName>กรมสอบสวนคดีพิเศษ</orgName> , พ.ต.อ.ดุษฎี อารยวุฒิ , พ.ต.อ.ณรัชต์ เศวตนันทน์ รองอธิบดี <orgName>กรมสอบสวนคดีพิเศษ</orgName> ดำเนินมาตรการเชิงรุกในการสืบสวนดำเนินคดีกับกลุ่มผู้กระทำความผิด โดยประสานงานกับ<orgName>สำนักงานตำรวจแห่งชาติ</orgName>และหน่วยงานที่เกี่ยวข้อง เจ้าหน้าที่ของ<orgName>กรมสอบสวนคดี</orgName>ได้ประสานกับ พล.ต.ต.ชาญเทพ เสสะเวช ผู้บังคับการตำรวจภูธรจังหวัดราชบุรี ซึ่งได้สั่งการให้สืบสวนจังหวัด เจ้าหน้าที่ตำรวจภูธรอำเภอบ้านคา ทำการจับกุมตัวผู้ต้องหาจำนวน 2 คน คือ นายสุรเชษฐ์ สีสมุทร อายุ 58 ปี กำนันตำบลบ้านคา อำเภอบ้านคา จังหวัดราชบุรี นางภัทราพร บุญศรี อายุ 37 ปีโดยกล่าวหาว่า เรียกรับทรัพย์สิน เพื่อนำไปให้เจ้าหน้าที่ในการจัดทำบัตรบุคคลไม่มีสถานะทางทะเบียน โดยไม่ชอบด้วยกฎหมาย พร้อมด้วยของกลางเป็นเงินสดจำนวน 40,000 บาท พฤติการณ์ของกลุ่มผู้ต้องหา ได้เป็นผู้จัดทำบัตรบุคคลไม่มีสถานะทางทะเบียนมานานตั้งแต่ปี      พ.ศ.2548 โดยพฤติการณ์ของกลุ่มผู้กระทำความผิดดังกล่าว มีนางภัทราพร เป็นคนกลางเรียกรับเงิน และนายสุรเชษฐ์ จะเป็นผู้รับรองสถานะของคนต่างด้าว ที่ไม่มีถิ่นที่อยู่ในพื้นที่จริง โดยร่วมกับเจ้าหน้าที่ของอำเภอจัดทำบัตรไม่มีสถานะของคนต่างด้าวโดยไม่ชอบด้วยกฎหมาย</p>

       <p> เจ้าหน้าที่<orgName>กรมสอบสวนคดีพิเศษ</orgName> ได้ส่งตัวผู้ต้องหาพร้อมด้วยของกลางให้กับพนักงานสอบสวน <orgName>สภ.บ้านคา</orgName> ดำเนินคดีตามกฎหมาย และร่วมกับเจ้าหน้าที่ตำรวจภูธรจังหวัดทำการตรวจค้นบ้านของผู้ต้องหาทั้งสอง และด้วยความร่วมมือจากผู้ว่าราชการจังหวัด และนายประเสริฐ เอกนวพุฒิพันธ์ นายอำเภอบ้านคา ได้ส่งมอบเอกสารเกี่ยวกับการจัดทำบุคคลไม่มีสถานะ ทางทะเบียนเพื่อทำการตรวจสอบ และขยายผลการดำเนินคดีกับกลุ่มผู้กระทำความผิดต่อไป พฤติการณ์ที่เกิดขึ้นจากการสืบสวนของ<orgName>กรมสอบสวนคดีพิเศษ</orgName> พบว่ามีการกระทำในลักษณะการกระทำความผิดเกิดขึ้นทั่วประเทศ ซึ่งส่งผลกระทบในเรื่องความมั่นคงในอนาคต</p></body>
</news>
