<teiHeader>
<fileDesc>
<titleStmt>
  <title>ผกก.ปทุมวันจับซีดีเถื่อนเกือบ1แสนแผ่น  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39267  </bibl>
</sourceDesc>
</fileDesc>
</teiHeader>
<news>
<headline>ผกก.<orgName>ปทุมวัน</orgName>จับซีดีเถื่อนเกือบ1แสนแผ่น</headline>
<lead></lead>
<neck></neck>
<body><p>พ.ต.อ.ไพศาล ลือสมบูรณ์ ผกก.<orgName>สน.ปทุมวัน</orgName> ร.ต.อ.คนอง ประทุมวัน รอง สว.สส.<orgName>สน.ปทุมวัน</orgName> ร่วมกันแถลงข่าวจับกุมนายสุวัฒน์ พูลกำลัง อายุ 25 ปี นายสิทธิเดช พึ่งทรัพย์สันติ อายุ 26 ปี และ นายวสันต์ วจะเศาร์ อายุ 25 ปี พร้อมของกลางแผ่นดีวีดีภาพยนตร์และเกมละเมิดลิขสิทธิ์ จำนวน 89,127 แผ่น โดยจับกุมได้ที่ห้องเช่าเลขที่ 407 ชั้น 4 เจริญผลอพาร์ทเม้นท์ ถนนบรรทัดทอง แขวงรองเมือง เขตปทุมวัน</p>
             <p>พ.ต.อ.ไพศาล เปิดเผยว่า การจับกุมครั้งนี้สืบเนื่องจากเจ้าหน้าที่ฝ่ายสืบสวน<orgName>สน.ปทุมวัน</orgName> ได้เฝ้าติดตามกลุ่มผู้ค้าแผ่นซีดีและดีวีดีละเมิดลิขสิทธิ์ที่ห้างมาบุญครองมาตลอดจนกระทั่งพบว่า ทุกครั้งที่มีการสั่งซื้อแผ่นซีดี นายสุวัฒน์ จะเป็นคนขี่รถจยย.มารับแผ่นซีดีที่อพาร์ทเม้นท์ดังกล่าว ก่อนจะนำมาส่งให้ลูกค้าที่ห้างมาบุญครอง เจ้าหน้าที่จึงเข้าจับกุม ก่อนขออนุมัติหมายค้นเข้าตรวจค้นที่ภายในอาคารจนแผ่นซีดีของกลางซุกซ่อนอยู่ในห้องพักดังกล่าว โดยมีนายสิทธิเดช กับนายวสันต์ ทำหน้าที่เฝ้าแผ่นซีดีอยู่ เจ้าหน้าที่จึงยึดทั้งหมดไว้เป็นของกลาง ก่อนควบคุมตัวมาสอบปากคำที่ สน.ปทุมวัน</p>
              <p> จากการสอบสวนผู้ต้องหาทั้งหมดให้การรับสารภาพ โดย นายสุวัฒน์ จะทำหน้าที่เป็นม้าเร็วคอยขี่จยย.มารับแผ่นซีดีตามที่ลูกค้าสั่ง ส่วนนายสิทธิเดช กับนายวสันต์ ทำหน้าที่เฝ้าแผ่นซีดีอยู่ที่ห้อง โดยทั้งสามคนทำมาแล้วประมาณ 3 เดือน รับค่าจ้างเป็นรายวันวันละ 200 บาท </p>
                <p>เบื้องต้นแจ้งข้อหาร่วมกันประกอบกิจการให้เช่า แลกเปลี่ยนหรือจำหน่ายภาพยนตร์และวีดีทัศน์โดยไม่ได้รับอนุญาตจาก<orgName>คณะกรรมการพิจารณาภาพยนตร์และวีดีทัศน์</orgName> ,มีไว้ซึ่งภาพยนตร์ที่จะนำออกฉาย ให้เช่า แลกเปลี่ยนหรือจำหน่ายในราชอาณาจักรโดยไม่ผ่านการตรวจจาก<orgName>คณะกรรมการพิจารณาภาพยนตร์และวีดีทัศน์</orgName> และร่วมันละเมิดลิขสิทธิ์ในงานภาพยนตร์โดยไม่ได้รับอนุญาต ก่อนควบคุมตัวไปดำเนินคดีต่อไป</p></body>
</news>
