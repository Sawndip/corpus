<teiHeader>
<fileDesc>
<titleStmt>
  <title>ตร.ตามรวบมือปืนตามปฏิทินโจร ค่าหัว 1 แสน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 12:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000067809  </bibl>
</sourceDesc>
</fileDesc>
</teiHeader>
<news>
<headline>ตร.ตามรวบมือปืนตามปฏิทินโจร ค่าหัว 1 แสน!</headline>
<lead>พลเมืองดีแจ้งให้ตำรวจตามจับกุมตัวคนร้ายตามหมายจับในปฏิทินโจร อันดับที่ 17 ค่าหัว 1 แสนบาทได้อีก</lead>
<neck></neck>
<body><p>วันนี้ (16 มิ.ย.) ที่กองบัญชาการตำรวจนครบาล เมื่อเวลา 11.00 น. พล.ต.ท.วรพงษ์ ชิวปรีชา ผบช.น. พล.ต.ต.สุร พันธุ์เสือ พล.ต.ต.อำนวย นิ่มมะโน รอง ผบช.น. แถลงผลเจ้าหน้าที่ตำรวจสืบสวน<orgName>นครบาล 8</orgName> จับกุม นายต้อย หรือเติ้ล ถนอมทุน อายุ 26 ปี ข้อหาฆ่าผู้อื่น, มีอาวุธปืนและเครื่องกระสุนปืนโดยไม่ได้รับอนุญาต และพกพาอาวุธปืนในที่สาธารณะ ผู้ต้องหาตามหมายจับปฏิทินโจรลำดับที่ 17 มีเงินรางวัลนำจับ 1 แสนบาท มอบให้สายลับและพลเมืองดีที่แจ้งเบาะแส</p>
       
       <p>พ.ต.อ.อิทธิพล อัจฉริยะประดิษฐ์ ผกก.<orgName>สส.น.8</orgName> กล่าวว่า ภายหลังนายต้อยก่อเหตุใช้อาวุธปืน .38 ยิงนายธีรพงษ์ หรือเพชร แซ่ฉั่ว วัยรุ่นคู่อริเสียชีวิตเมื่อวันที่ 3 มี.ค.ที่ผ่านมา มีสาเหตุมาจากการทะเลาะวิวาท กระทั่งศาลอาญาธนบุรีได้ออกหมายจับที่ 222/2552 ลงวันที่ 4 มี.ค. ส่วนนายต้อยได้หลบหนีไปกบดานในพื้นที่ภาคใต้ กระทั่งเงินหมดประกอบกับเหงาคิดถึงภรรยาจึงตัดสินใจกลับมาเช่าบ้านอยู่ย่านไทรน้อย จ.นนทบุรี ใกล้กับบ้านภรรยา และมีสายลับพบเห็นจึงแจ้งประสานมายังชุดสืบสวน บก.น.8 และสามารถจับกุมได้ดังกล่าว</p></body>
</news>
