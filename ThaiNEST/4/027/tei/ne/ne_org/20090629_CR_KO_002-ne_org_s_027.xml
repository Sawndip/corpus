<teiHeader>
<fileDesc>
<titleStmt>
  <title>คนแห่ดูหนุ่มอุตรดิตถ์ใช้ชีวิตอยู่กับแมงป่อง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090629/18745/%e0%b8%84%e0%b8%99%e0%b9%81%e0%b8%ab%e0%b9%88%e0%b8%94%e0%b8%b9%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%ad%e0%b8%b8%e0%b8%95%e0%b8%a3%e0%b8%94%e0%b8%b4%e0%b8%95%e0%b8%96%e0%b9%8c%e0%b9%83%e0%b8%8a%e0%b9%89%e0%b8%8a%e0%b8%b5%e0%b8%a7%e0%b8%b4%e0%b8%95%e0%b8%ad%e0%b8%a2%e0%b8%b9%e0%b9%88%e0%b8%81%e0%b8%b1%e0%b8%9a%e0%b9%81%e0%b8%a1%e0%b8%87%e0%b8%9b%e0%b9%88%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>คนแห่ดูหนุ่มอุตรดิตถ์ใช้ชีวิตอยู่กับแมงป่อง</headline>
<lead>ชาวบ้านแห่ดูหนุ่มอุตรดิตถ์ใช้ชีวิตอยู่กับแมงป่อง ขณทะจังหวัดเตรียมใช้เป็นจุดขายดึงนักท่องเที่ยว</lead>
<neck></neck>
<body><p>(29มิ.ย.) ผู้สื่อข่าวรายงานว่ากรณีที่นายสรวง พ่วงศรี อายุ 38 ปี และด.ช.พีรพล พ่วงศรี อายุ 5 ปี ลูกชาย อยู่บ้านเลขที่ 4/1 หมู่ 6 บ้านใหม่พัฒนา ต.บ้านเสี้ยว อ.ฟากท่า จ.อุตรดิตถ์ ใช้ชีวิตอยู่กับแมงป่องนับพันตัว นั้น ตั้งแต่เช้าวันนี้ (29 มิ.ย.)บรรยากาศที่บ้านของนายสรวง มีชาวบ้านทั้งตำบลบ้านเสี้ยวและต่างพื้นที่ซึ่งทราบข่าวหลั่งไหลไปขอชมและต้องการพิสูจน์ว่าสามารถอยู่กับแมงป่องจำนวนมากได้จริงหรือไม่</p>

<p>เมื่อทุกคนได้เห็นถึงกับทึ่ง แต่ก็ไม่มีใครกล้าเลียนแบบเพราะเป็นความสามารถพิเศษเฉพาะบุคคล แต่ที่ได้รับความสนใจไปพร้อมๆกับการชมนายสรวงอยู่กับแมงป่อง และถือเป็นผลพลอยได้ที่ดีคือ สิ่งประดิษฐ์จากวัสดุธรรมชาติ งานปฏิมากรรม ผลงานของนายสรวง ชาวบ้านต่างเลือกชมและซื้อ โดยนางลำพูน พิมพ์ทุม ภรรยาค่อยแนะนำสินค้า โดยราคาเริ่มตั้งแต่ 20 - 1,000 บาท</p>

<p>นายสรวง กล่าวว่า การอยู่ร่วมกับแมงป่องเป็นสิ่งดึงดูดให้คนเข้ามาซื้อสินค้าภายในบ้าน แต่ไม่ได้คิดแข่งกับราชินีแมงป่อง คือ น.ส.กาญจนา เกตุแก้ว หรือน้องนา ชาว จ.ชุมพร ที่มีความสามารถอยู่กินกับแมงป่องได้นานถึง 33 วัน 33 คืนและอมแมงป่องได้นานกว่า 2 นาที และในวันที่ 16 ก.ค.นี้ ทาง อ.ฟากท่า จะจัดให้มีงานถนนคนเดินเป็นครั้งแรกก็จะนำแมงป่องออกไปโชว์ให้ประชาชนได้เห็นการใช้ชีวิตอยู่กับแมงป่อง เป็นการประชาสัมพันธ์อำเภอฟากท่าไปด้วย</p>

<p>นายณรงค์ศักดิ์ สังข์ทอง ปลัด<orgName>อำเภอฟากท่า</orgName> กล่าวว่า ได้รายงานเรื่องดังกล่าวไปยังนายธาตรี บุญมาก นายอำเภอฟากท่า และนายธวัชชัย ฟักอังกูร ผู้ว่าราชการ<orgName>จังหวัดอุตรดิตถ์</orgName> ซึ่งคนใน จ.อุตรดิตถ์ จะรู้จักนายสรวง เป็นอย่างดี แต่ในส่วนของผู้ผลิตและจำหน่ายสิ่งประดิษฐ์จากวัสดุธรรมชาติ ซึ่งเป็นสินค้าโอท๊อปอันดับ 1 จ.อุตรดิตถ์</p>

<p>ส่วนความสามารถพิเศษใช้ชีวิตอยู่กับแมงป่องได้ในครั้งละจำนวนมากๆนั้น เพิ่งทราบ ระยะแรกมีการนำแมงป่องออกโชว์เวลาที่นำสินค้าไปจำหน่ายตามสถานที่ต่างๆ ซึ่งได้รับความสนใจเพื่อต้องการะกระตุ้นยอดขายหลังเศรษฐกิจตกต่ำ ซึ่งก็ได้ผลในระดับหนึ่ง </p>
 

<p>อย่างไรก็ตาม การขนย้ายแมงป่องจำนวนมากๆ เป็นอันตรายและยุ่งยาก ทางผู้ว่าราชการ<orgName>จังหวัดอุตรดิตถ์</orgName> จึงมีแนวคิดเปิดบ้านของนายสรวง เป็นจุดขายด้านการประชาสัมพันธ์ให้คนทั่วไปและนักท่องเที่ยวได้รู้จัก<orgName>อำเภอฟากท่า</orgName> และ<orgName>จังหวัดอุตรดิตถ์</orgName> ที่มีของดีและแหล่งท่องเที่ยวสำคัญมากมาย โดยนำเอามนุษย์แมงป่องมาเป็นตัวชูโรง หากสนใจสามารถเดินทางมาดูได้ที่บ้านนายสรวง พร้อมจัดโปรแกรมการท่องเที่ยว จ.อุตรดิตถ์ตั้งแต่ 1 วันขึ้นไป แต่เรื่องมนุษย์แมงป่องเป็นความสามารถพิเศษส่วนตัว ห้ามนำไปลอกเลียนแบบอาจเป็นอันตรายถูกต่อยถึงขั้นแพ้พิษรุนแรงเสียชีวิตได้ </p></body>
</news>
