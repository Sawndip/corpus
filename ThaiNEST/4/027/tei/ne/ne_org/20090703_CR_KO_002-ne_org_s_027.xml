<teiHeader>
<fileDesc>
<titleStmt>
  <title>จับเฒ่าหื่นข่มขืน2พี่น้องฝาแฝดท้องทั้งคู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090703/19234/%e0%b8%88%e0%b8%b1%e0%b8%9a%e0%b9%80%e0%b8%92%e0%b9%88%e0%b8%b2%e0%b8%ab%e0%b8%b7%e0%b9%88%e0%b8%99%e0%b8%82%e0%b9%88%e0%b8%a1%e0%b8%82%e0%b8%b7%e0%b8%992%e0%b8%9e%e0%b8%b5%e0%b9%88%e0%b8%99%e0%b9%89%e0%b8%ad%e0%b8%87%e0%b8%9d%e0%b8%b2%e0%b9%81%e0%b8%9d%e0%b8%94%e0%b8%97%e0%b9%89%e0%b8%ad%e0%b8%87%e0%b8%97%e0%b8%b1%e0%b9%89%e0%b8%87%e0%b8%84%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>จับเฒ่าหื่นข่มขืน2พี่น้องฝาแฝดท้องทั้งคู่</headline>
<lead>รวบเฒ่าหื่นวัย 59 ปี ลูกจ้างชั่ว<orgName>เทศบาลตำบลที่วัง</orgName> บังคับข่มขืน 2 พี่น้องฝาแฝดจนตั้งท้องทั้งคู่ เผย ถูกขู่ห้ามบอกใคร ไม่งั้นจะฆ่าพ่อให้ตาย สุดท้ายพ่อเห็นลูกสาวอาเจียนผิดสังเกตุความจึงแตก แล้ววางแผนจับตัวส่งตำรวจ</lead>
<neck></neck>
<body><p>(3ก.ค.) เวลา 06.00 น. ที่สภ.ทุ่งสง จ.นครศรีธรรมราช นายสมพร ชอบทำกิจ อายุ 44 ปี ผู้ใหญ่บ้าน ในต.ถ้ำใหญ่ อ.ทุ่งสง จ.นครศรีธรรมราช พร้อมลูกบ้าน 4-5 คน และนายสมศักดิ์ (ขอสงวนนามสกุล) พ่อของด.ญ.เอ (นามสมมุติ) อายุ 14 ปี  นำตัวนายดำ เพชรรัตน์ อายุ 59 ปี อยู่บ้านเลขที่ 168 / 111 หมู่ 1 ต.ที่วัง อ.ทุ่งสง ลูกจ้างชั่วคราวทำหน้าที่เก็บขยะของเทศบาลตำบลที่วัง ในสภาพใบหน้าด้านซ้ายมีรอยบวมปูด จนเกือบปิดสนิท และหน้าผากมีบาดแผลเล็กน้อย ส่ง พ.ต.ท.จันทร์ ชัยสวัสดิ์ สารวัตรเวร <orgName>สภ.ทุ่งสง</orgName> เพื่อให้ดำเนินคดี ในข้อหาข่มขืนหญิงที่ไม่ใช่ภรรยาและอายุไม่ถึง 18 ปี</p>
 
 <p>นายสมพร ผู้ใหญ่บ้าน กล่าวว่า นายสมศักดิ์ พ่อของด.ญ.เอ ได้มาปรึกษาเมื่อ 2-3 วันที่ผ่านมา เพราะเห็นอาการผิดปกติลูกสาว ที่จะมีอาการอาเจียนบ่อยครั้ง กระทั่งได้สอบถามด.ญ.เอ จนทราบว่า ถูกนายดำข่มขืนจนตั้งครรภ์ โดยด.ญ.เอ บอกว่าเมื่อ 4-5 เดือนที่ผ่านมา ขณะขี่จักรยานยนต์ไปซื้อของที่ร้านค้าในหมู่บ้าน ได้พบนายดำ ดักรออยู่ที่ปากทางเข้าบ้าน ซอยบ้านหน้าฮวด และนายดำ โบกมือให้จอด อ้างว่า มีของมาให้ ด.ญ.เอ หลงเชื่อจอดรถก็โดนนายดำ ชักมีดปลายแหลมออกมาจี้บังคับให้เข้าไปในป่าไผ่ข้างทาง</p>
 
<p> จากนั้นนายดำ ได้ลงมือข่มขืนด.ญ.เอ จนสำเร็จความใคร่ และขู่ห้ามนำเรื่องไปบอกใคร ไม่เช่นนั้นจะใช้ปืนยิงนายสมศักดิ์ ผู้เป็นพ่อให้ตาย ทำให้ ด.ญ.เอ เกิดความกลัวและไม่กล้าบอกใคร ทำให้ถูกข่มขืนถึง 3 ครั้ง ต่อมาช่วงเดือนพฤษภาคมที่ผ่านมาประจำเดือนด.ญ.เอ ไม่มาปรกติจึงได้โทรศัพท์ไปหานายดำ และนายดำจึงซื้อยาขับเลือดมาให้กิน</p>
 
<p> นอกจากนี้ระหว่างที่ด.ญ.เอ เริ่มตั้งครรภ์ นายดำ ได้ให้ ด.ญ.เอ ไปหลอก ด.ญ.บี (นามสมมุติ) พี่สาวฝาแฝดของด.ญ.เอ มาข่มขืนในป่าไม้ไผ่ที่เดียวกับที่ข่มขืนด.ญ.เอ และในขณะนี้ ด.ญ.บี ได้ตั้งครรภ์ประมาณ 1 เดือนแล้วเช่นกัน</p>
 
 <p>นายสมพร กล่าวว่า หลังด.ญ.เอ ให้ข้อมูล จึงวางแผนจับนายดำ โดยให้ด.ญ.เอ โทรศัพท์ ไปหานายดำให้มาหาจุดนัดหมายเดิม เวลา 05.00 น. วันนี้ (3 ก.ค.) ซึ่งนายดำ หลงกลขี่จยย.มาหา ด.ญ.เอ และลากมือ ด.ญ.เอ เข้าไปในป่าไม้ไผ่ ซึ่งที่นายดำ ได้เตรียมเบาะนอนแบบบางไว้เรียบร้อยแล้ว </p>
 
 <p>"เมื่อนายดำทำการกอดจูบลูบคลำด.ญ.เอ ผมและชาวบ้านที่ซุ่มอยู่จึงวิ่งออกมาและจับนายดำ ในระหว่างที่จับกุมตัวนายดำ ได้มีชาวบ้านทนไม่ได้ใช้ทั้งหมัดทั้งเตะ จนนายดำ สะบักสะบอม"นายสมพร ระบุ</p>
 
 <p>ด้านพ.ต.ท.จันทร์ ชัยสวัสดิ์ กล่าวว่า  จากการสอบสวนนายดำ ให้การรับสารภาพว่าได้เสียกับ ด.ญ.เอ และด.ญ.บี แต่เป็นการสมยอมไม่ได้ข่มขืน หลังจากสอบปากคำนายดำ ได้นำตัวด.ญ.เอ ไปให้แพทย์<orgName>โรงพยาบาลทุ่งสง</orgName> ทำการตรวจร่างกาย ซึ่งพบว่า ด.ญ.เอ ผ่านการร่วมเพศและตั้งท้องมา 3 เดือนแล้ว</p>
 
 <p>ผู้สื่อข่าวรายงานว่า พ.ต.ท.จันทร์ จึงเดินทางไปตรวจสอบที่เกิดเหตุและที่บ้านด.ญ.เอ พบ ด.ญ.บี พี่สาว กำลังนั่งดมยาลมอยู่บนแคร่ไม้ และให้การว่า โดนนายดำ ข่มขืนจริง เมื่อประมาณเดือนมิถุนายน 2552 จำนวน 1 ครั้ง และขณะนี้ประจำเดือนไม่มา จึงนำตัว ด.ญ.เพ็ญ มาสอบปากคำที่ สภ.ทุ่งสง และดำเนินคดีกับนายดำ ตามกฎหมายต่อไป</p></body>
</news>
