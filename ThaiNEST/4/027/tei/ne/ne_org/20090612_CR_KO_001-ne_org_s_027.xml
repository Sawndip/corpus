<teiHeader>
<fileDesc>
<titleStmt>
  <title>นิติเวชสหรัฐชี้"คาร์ราดีน"ไม่ได้ฆ่าตัวตาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090612/16739/%e0%b8%99%e0%b8%b4%e0%b8%95%e0%b8%b4%e0%b9%80%e0%b8%a7%e0%b8%8a%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%8a%e0%b8%b5%e0%b9%89%e0%b8%84%e0%b8%b2%e0%b8%a3%e0%b9%8c%e0%b8%a3%e0%b8%b2%e0%b8%94%e0%b8%b5%e0%b8%99%e0%b9%84%e0%b8%a1%e0%b9%88%e0%b9%84%e0%b8%94%e0%b9%89%e0%b8%86%e0%b9%88%e0%b8%b2%e0%b8%95%e0%b8%b1%e0%b8%a7%e0%b8%95%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline><orgName>นิติเวชสหรัฐ</orgName>ชี้"คาร์ราดีน"ไม่ได้ฆ่าตัวตาย</headline>
<lead><orgName>นิติเวชวิทยาสหรัฐ</orgName>ชี้"คาร์ราดีน"ไม่ได้ฆ่าตัวตาย กำลังรอข้อมูลเพิ่มเติมจากตำรวจไทย ก่อนสรุปสาเหตุการเสียชีวิต ด้าน"อำนวย"อ้าง<orgName>เอฟบีไอ</orgName>พอใจการทำคดีของตำรวจ<orgName>ไทย</orgName> ชี้ แนวการสืบสวนระหว่าง"<orgName>เอฟบีไอ</orgName>-ตำรวจ<orgName>ไทย</orgName>"ไม่แตกต่าง แต่สมมุติฐานต่างกัน</lead>
<neck></neck>
<body><p>(12มิ.ย.) ดร.ไมเคิล บาเดน เจ้าหน้าที่นิติเวชจากนครนิวยอร์กของสหรัฐ ที่ครอบครัวของนายเดวิด คาร์รารีน นักแสดงชื่อดังของฮอลลีวู้ดว่าจ้างให้เข้ามาตรวจสอบ ถึงสาเหตุการตายของเขาผู้ถูกพบแขวนคออยู่ในโรงแรมแห่งหนึ่งของไทย ยืนยันระบุว่า"เดวิด คาร์ราดีน"ไม่ได้ฆ่าตัวตาย หลังผ่าศพตรวจหาสา เหตุรอบสอง แต่ต้องการข้อมูลที่จำเป็นมากกว่านี้จากคณะเจ้าหน้าที่สืบสวนสอบสวนไทยก่อนจะสรุปผลว่านายคาร์ราดีนเสียชีวิตด้วยสาเหตุใด ขณะที่ครอบครัวคาร์ราดีน จี้ขอข้อมูลจากเจ้าหน้าที่ไทยเพิ่ม คาดได้รับข้อมูลภายในสองสัปดาห์นี้ ก่อนสรุปสาเหตุการตายของนักแสดงระดับตำนานแห่งฮอลลีวู้ดคนนี้</p>

 <p>นายคีธ และนายโรเบิร์ต คาร์ราดีน น้องชายของนักแสดงรุ่นใหญ่ ได้ให้สัมภาษณ์เรื่องนี้แก่กลุ่มผู้สื่อข่าวของ<orgName>สำนักข่าวเอพี</orgName>ที่โรงแรมแห่งหนึ่งในนครลอส แองเจลิสในช่วงเช้าของวันพฤหัสบดี(11 มิ.ย)ถือเป็นการปรากฏตัวต่อสาธารณชนครั้งแรกของสมาชิกครอบครัวคาร์ราดีน นับตั้งแต่พี่ชายคนโตถูกพบเป็นศพในโรงแรมแห่งหนึ่งในกรุงเทพฯ เมื่อสัปดาห์ที่แล้ว</p>

 <p>ดร.บาเดน ซึ่งให้สัมภาษณ์ทางโทรศัพท์หลังจากให้ข้อมูลผลตรวจสอบด้านนิติเวชวิทยาเป็นลายลักษณ์อักษรโดยสรุปแล้วว่า คาดว่าจะได้รับข้อมูลจากเจ้าหน้าที่ไทยเพิ่มเติมภายในหนึ่งหรือสองสัปดาห์นี้ พร้อมทั้งย้ำว่าข้อมูลที่เขามีอยู่ในมือขณะนี้เป็นข้อมูลที่ไม่สมบูรณ์   ขณะที่นายโรเบิร์ต คาร์ราดีน ได้ขอร้องให้ประชาชนและสื่อมวลชนอดทนและเคารพความเป็นส่วนตัวของครอบครัวที่กำลังเศร้าเสียใจต่อเรื่องที่เกิดขึ้น   </p>

<p> ด้านพล.ต.ต.อำนวย นิ่มมะโน รอง ผบช.น. รับผิดชอบงานด้านการสอบสวน กล่าวถึงการสอบคดีการเสียชีวิตของ"เดวิด คาร์ราดีน"ดาราฮอลิวู้ดว่า เจ้าหน้าที่เอฟบีไอที่เข้ามาติดตามคดีพอใจการทำงานของตำรวจไทย ซึ่งมีแนวทางการสืบสวนที่ไม่ได้แตกต่างกัน เพียงแต่มีสมมุติฐานไม่เหมือนกัน ขณะนี้กำลังดำเนินการสอบสวนอยู่ ยังไม่สามารถสรุปสำนวนคดีได้ จนกว่าจะมีการตรวจสอบลงลึกในรายละเอียด ซึ่งทุกอย่างต้องอธิบายได้มีคำตอบได้ว่าในห้องมีอะไรเกิดขึ้นบ้าง </p>
 
 <p>"แม้กระทั่งก้นบุหรี่ต้องมีคำตอบว่าเป็นของใคร รวมถึงผลตรวจดีเอ็นเอและอื่นๆว่าเป็นของผู้ตายหรือไม่ และต้องมีข้อยุติในเรื่องของสภาพศพ การพิสูจน์สารพิษในตัวศพว่าถูกวางยา หรือใช้สารเสพติดหรือไม่ ทุกอย่างจะต้องมีการพิสูจน์จากทีมแทพย์อีกครั้ง ขณะเดียวกันต้องสืบสวนหาพยานในที่เกิดชี้ชัดให้ได้ว่า ผู้ตายเดินทางเข้าออกห้องกี่ครั้ง ทุกอย่างจะต้องชัดเจนมากที่สุด รวมถึงข้อมูลสำคัญคือ ผู้ตายมีวุฒิภาวะอย่างไร มีสภาพจิตใจอย่างไร มีปัญหาอย่างไรบ้าง รวมถึงข้อมูลลับต่างๆ สิ่งเหล่านี้ต้องนำมาประกอบกันทั้งหมดอีกครั้งก่อนจะสรุป เพื่อไม่ให้เกิดข้อผิดพลาด คาดว่าจะใช้เวลาไม่เกิน 1 เดือน ทุกเรื่องทุกอย่างจะสามารถสรุปได้ " รอง ผบช.น.กล่าว </p>
 
 <p>พล.ต.ต.อำนวย กล่าวด้วยว่า อยากตำหนิผู้ไม่มีส่วนเกียวข้องในการสืบสวนสอบสวนคดีนี้ว่าอย่าได้ให้ข่าวจนเกิดความสับสนในสัง คม ทำให้กระบวนการยุติธรรมระหว่างไทยและสหรัฐอเมริกาเกิดปัญหากัน และขอชี้แจงยืนยันว่า ในวันที่พบศพในที่เกิดเหตุนั้นมีการเข้าตรวจสอบภายในห้องพักร่วมกันระหว่างเจ้าหน้าที่ตำรวจ<orgName>ไทย</orgName> เจ้าหน้าที่<orgName>สถานทูตสหรัฐอเมริกา</orgName>ประจำประเทศไทย 3 คน และเจ้าหน้าที่<orgName>กองพิสูจน์หลักฐาน</orgName> เข้าไปตรวจสอบพร้อมๆกันซึ่งเจ้าหน้าที่เหล่านั้นก็พอจะสรุปได้ว่าสาเหตุน่าเกิดจากสาเหตุอะไร แนวการสืบสวนเหมือนๆ กันแต่มีการตั้งสมมุติฐานที่แตกต่างกัน</p></body>
</news>
