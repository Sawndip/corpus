<teiHeader>
<fileDesc>
<titleStmt>
  <title>"อานิต้า"แฉนาทีเฉียดตายรถพลิกคว่ำ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090629/18739/%e0%b8%ad%e0%b8%b2%e0%b8%99%e0%b8%b4%e0%b8%95%e0%b9%89%e0%b8%b2%e0%b9%81%e0%b8%89%e0%b8%99%e0%b8%b2%e0%b8%97%e0%b8%b5%e0%b9%80%e0%b8%89%e0%b8%b5%e0%b8%a2%e0%b8%94%e0%b8%95%e0%b8%b2%e0%b8%a2%e0%b8%a3%e0%b8%96%e0%b8%9e%e0%b8%a5%e0%b8%b4%e0%b8%81%e0%b8%84%e0%b8%a7%e0%b9%88%e0%b8%b3.html  </bibl>
</sourceDesc>
</fileDesc>
</teiHeader>
<news>
<headline>"อานิต้า"แฉนาทีเฉียดตายรถพลิกคว่ำ</headline>
<lead>มาริสา อานิต้า" เผย นาทีเฉียดตายซิ่งมินิคูเปอร์พลิกคว่ำเละ ระหว่างไปถ่ายละครเรื่องเสาร์ 5 ด้านแฟนหนุ่ม“ต้า บาร์บี้” เดินทางให้กำลังใจ ฉะ<orgName>กรมทางหลวง</orgName>ฉุ่ย ไม่ดูแลเรื่องการจราจร</lead>
<neck></neck>
<body><p>(29มิ.ย.) ผู้สื่อข่าวรายงานว่า ความคืบหน้ากรณี มาริสา อานิต้า พันเดอร์วาวเดอร์ อายุ 26 ปี นางเอกละครเรื่อง เสาร์ 5 ขับรถมินิคูเปอร์ ทะเบียน สห-9667 กรุงเทพมหานคร ไปถ่ายละครเสาร์ห้าที่ อ.สัตหีบ จ.ชลบุรี ระหว่างทางบริเวณถนนบายพาส หลักกม.ที่ 75-76 หมู่ 3 ต.หนองรี อ.เมืองชลบุรี ฝั่งขาเข้าพัทยา ซึ่งมีน้ำท่วมขังรถที่ขับมาเกิดอุบัติเหตุชนท้ายฮอนด้าแอคคอร์ด สีดำ ทะเบียน วบ-8121 กทม.ที่หลบรถที่เกิดอุบัติเหตุข้างหน้าจนรถนางเอกสาวชนท้าย ก่อนไหลไปชนกำแพงข้างทางจนรถได้รับความเสียหาย ส่วนตัวได้รับบาดเจ็บเล็กน้อย เหตุเกิดเวลา 07.50 น.ที่ผ่านมา </p>
 
<p> ล่าสุดมาริสา อานิต้า เข้าตรวจร่างกายที่โรงพยาบาล กรุงเทพพัทยา ในสีหน้า ยังมีอาการตกใจกลัวอยู่ โดยมี นายเผ่าพล เทพหัสดิน ณ.อยุธยา หรือ ต้า บาร์บี้ แฟนหนุ่ม เดินทางมาให้กำลังใจตลอดเวลา พร้อมกับผู้จัดการส่วนตัวของ นางเอกสาวรายนี้ โดยมี พญ. จิรพรรณ พงษ์ศิริเวทย์ ทำการตรวจรักษา </p>
 
 <p>มาริสา อานิต้า ใช้เวลาตรวจร่างกายประมาณ 1 ชั่วโมง จึงเดินออกมาจากห้องฉุกเฉิน และเรียกแฟนหนุ่มให้เข้าไปหา พร้อมเปิดเผยว่า รู้สึกดีขึ้นตามระดับ ซึ่งคุณหมอก็บอกว่าไม่เป็นอะไรมาก มีเพียงรอยฟกซ้ำบริเวณหัวไหล่ และหน้าอก จากการกระแทกของสายเบลล์ ซึ่งทางคุณหมอให้ยากลับไปทาน ส่วนใหญ่ก็ไม่น่าเป็นห่วง </p>
 
 <p>นางเอกสาว มาริสา อานิต้า เผยนาทีชีวิตด้วยสีหน้าวิตกกลัวว่า ก่อนเกิดเหตุ กำลังขับรถไปถ่ายละคร เรื่องเสาร์ 5 ในพื้นที่ อ.สัตหีบ จ.ชลบุรี โดยขับรถมาประมาณ 110-120 ต่อชม. ขณะนั้น ฝนตกถนนลื่นจะควบคุมรถไม่อยู่ และขณะเกิดเหตุรู้สึกตกใจมาก แต่พอตั้งสติได้ สิ่งแรกคือการหาโทรศัพท์มือถือ โดยคนแรกที่โทรไปหา คือ <orgName>บริษัทประกันภัย</orgName> จากนั้นก็มีทีมงานในกองถ่ายตามมาช่วยเหลือ </p>
 
 <p>ขณะที่การเกิดเหตุครั้งนี้ ขอฝากไปยัง <orgName>กรมทางหลวง</orgName> ให้ช่วยดูแล เรื่องพื้นผิวการจราจร เนื่องจากช่วงจุดเกิดเหตุมีหลุมขนาดใหญ่ โดยก่อนที่ตัวเองจะประสบอุบัติเหตุ มีรถเกิดอุบัติ ก่อนหน้าแล้ว 2 คัน ก่อนที่ตัวจะมาประสบ ซ้ำ จึงขอฝากในส่วนที่เกี่ยวข้อง เข้ามาดูแลด้วย </p>
 
 <p>มาริสา อานิต้า กล่าวอีกว่า  ตอนนี้รู้สึกดีขึ้นมาก เนื่องจากได้กำลังใจ จาก คุณพ่อคุณแม่ และคนสนิท และสามารถไปถ่ายละคร เรื่องเสาร์ 5 ซึ่งกำลังจะปิดกล้อง ได้ต่อ พร้อมทั้ง ยังโชว์ให้ดู ตะกุด เสาร์ 5 และ ตะกุดของพระเกจิ ที่ช่วยให้รอดพ้นจากเหตุการณ์ในครั้งนี้ </p>
 
 <p>ด้าน ต้า บาร์บี้ แฟนหนุ่มซึ่งเดินทางมาดูอาการอย่างใกล้ชิด เปิดเผยว่า ดีใจ ที่ สา ไม่เป็นอะไรตอนเกิดเหตุ สา โทรศัพท์บอกตน ซึ่งดีกว่า จะให้คนอื่นโทรศัพท์มาบอก มิฉะนั้นคงจะรู้สึกแย่กว่านี้ หลังจากทราบเรื่อง ก็รีบมาดูอาการทันที </p>
 
 <p>พญ. จิรพรรณ พงษ์ศิริเวทย์ แพทย์ <orgName>โรงพยาบาล กรุงเทพ พัทยา</orgName> เปิดเผยว่า จากการตรวจร่างกายอย่างละเอียด ทั่วไปคนไข้มีอาการดี มีเพียงรอยฟกซ้ำ ชั่วหน้าอก ซึ่งให้ยา คลายเส้นกลับไปทาน และ อนุญาต ให้กลับบ้านได้ และ สามารถไปถ่ายละครได้ต่อ</p>

 <p>ก่อนหน้านั้น เวลา 07.45 น.วันเดียวกัน พ.ต.ท.อัมพล ใบศรี สารวัตรเวร<orgName>สถานีตำรวจทางหลวงพิเศษ 7</orgName> <orgName>หน่วยสอบสวนย่อยเขาเขียว</orgName> อ.ศรีราชา รับแจ้งรถเก๋งมินิคูเปอร์ชนท้ายรถยนต์เก๋งฮอนด้าแอคคร็อดแล้วรถเก๋งมินิคูเปอร์พลิกค่ำหลายตลบพังยับ โดยผู้ขับรถยนต์เก๋งเป็นนางอกสาวชื่อดังช่อง 7 สี นางสาวมาริสา อานิต้า โดยเหตุเกิดที่บนถนนสายมอเตอร์เวย์ หลักกิโลเมตรที่ 75-76 ต.หนองรี อ.เมือง จ.ชลบุรี ให้ทางเจ้าหน้าที่ตำรวจไปทำการสอบสวนยังที่เกิดเหตุ</p>
 
 <p>ในที่เกิดเหตุนั้นเจ้าหน้าที่ตำรวจพบรถเก๋งมินิคูเปอร์ สีเหลือง เลขทะเบียน สห-9667 กทม. พลิกคว่ำข้างถนนติดกับรั้วข้างถนนสภาพรถพังเสียหายทั้งคันไฟหน้าแตก กระจกด้านขวาแตก ประตูพังยับเยิน โดยคนขับคือนางสาวมาริสา อานิต้า อยู่บ้านเลขที่ 25 หมู่ 8 แขวงสามวาตะวันออก กทม.นางเอกสาวจากละครดังทางช่อง7 สี ยืนตัวสั่นร่างกายได้รับบาดเจ็บเล็กน้อย โดยขาถูกกระจกบาดเล็กน้อยฟกช้ำและเขียวที่ลำตัว</p>
 
<p>ห่างออกไปเล็กน้อยพบรถเก๋งฮอนด้าแอคคร์อด สีดำ หมายเลขทะเบียน 2บ-8121 กทม.สภาพด้านท้ายรถถูกชนจนพังยับ โดยมีนายปัญญา มุ่งสวัสดิ์ อายุ 36 อยู่บ้านเลขที่ 138/2 หมู่ 7 ต.ลองเมือง อ.เมือง จ.ปราจีนบุรี เจ้าของรถยืนรอเจ้าหน้าที่ตำรวจ</p></body>
</news>
