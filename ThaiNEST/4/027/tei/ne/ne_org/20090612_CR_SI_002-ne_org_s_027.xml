<teiHeader>
<fileDesc>
<titleStmt>
  <title>หนุ่มกาญจน์พึ่งสื่อเอาผิดดต.ยิงจนพิการขู่อาฆาตซ้ำ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40019  </bibl>
</sourceDesc>
</fileDesc>
</teiHeader>
<news>
<headline>หนุ่ม<orgName>กาญจน์</orgName>พึ่งสื่อเอาผิดดต.ยิงจนพิการขู่อาฆาตซ้ำ</headline>
<lead></lead>
<neck></neck>
<body><p>ที่สมาคมผู้สื่อข่าวและช่างภาพอาชญากรรมแห่งประเทศไทย เมื่อวันที่ 11 มิ.ย.52 นายสมทัด ลิมปกาญจนทวี อายุ 47 ปี อยู่บ้านเลขที่ 282 หมู่ที่ 7 ต.วังด้ง อ.เมือง จ.กาญจนบุรี อาชีพรับตกแต่งสวน พร้อมด้วย นางนก พิมพ์บัง อายุ 32 ปี ภรรยา ด.ญ.อรทัย ลิมปกาญจนทวี อายุ 8 ขวบ บุตรสาว และนายสุดใจ บุตรสาร อายุ 36 ปี ลูกจ้าง เข้าร้องเรียนขอความเป็นธรรมกับ นายไพโรจน์ เทศนิยม นายกสมาคมฯ กรณีถูกตำรวจสภ.ท่ามะกา จ.กาญจนบุรี ใช้อาวุธปืนไล่ยิง เป็นเหตุให้นายสุดใจ ถูกกระสุนปืนเข้าที่ศีรษะจนกลายเป็นคนทุพลภาพ หลังเกิดเหตุพยายามคิดต่อขอให้ยุติคดี แต่พวกตนไม่ยอมจึงถูกขู่อาฆาต </p>

                <p>นายสมทัด กล่าวว่า เมื่อเวลา 01.00 น. วันที่ 12 เม.ย.ที่ผ่านมา ตนเองพร้อมด้วยภรรยา ลูก และนายสุดใจขับรถบรรทุก 6 ล้อ ทะเบียน 80-8435 กาญจนบุรี บรรทุกหินตกแต่งสวนจาก จ.กาญจนบุรี จะไปส่งให้ลูกค้าที่จ.ราชบุรี แต่เกิดขับรถหลงทางมาถึงป้อมยามตำรวจเขาสามสิบหาบ อ.ท่ามะกา จึงจอดรถลงไปถามทางจาก ดต.เกรียง แก้วไพร ผบ.หมู่(ป.)<orgName>สภ.ท่ามะกา</orgName> ที่กำลังปฏิบัติหน้าที่อยู่ในป้อมยามในสภาพที่มึนเมาสุรา กลับถูกดต.เกรียงรีดไถเงินจำนวน 2,000 บาท แต่ตนไม่มีให้ ดต.เกรียง จึงชัดอาวุธปืนมาข่มขู่ จึงวิ่งไปขึ้นรถเพื่อขับหลบหนี ดต.เกรียงจึงใช้อาวุธปืนไล่ยิงกระสุนปืนถูกศีรษะของนายสุดใจได้รับบาดเจ็บสาหัสจนถึงขั้นทุพลภาพ หลังเกิดเหตุ ดต.เกรียงพยายามติดต่อขอให้ยุติคดีโดยเสนอเงินให้ 200,000 บาท แต่ไม่ยอม จึงถูกข่มขู่ และเมื่อวันที่ 18 พ.ค.ที่ผ่านมา เคยเข้าร้องเรียนขอความเป็นธรรมจาก นายอภิสิทธิ์ เวชชาชีวะ นายกรัฐมนตรี แต่คดีก็ยังไม่มีความคืบหน้า ในวันนี้จึงตัดสินใจเข้าร้องขอความเป็นธรรมจากสื่อมวลชนให้ช่วยเป็นสะท้อนความทุกข์ร้อนไปถึงผู้ใหญ่ในบ้านเมืองด้วย</p>

                <p>ด้าน นายไพโรจน์ กล่าวว่า ในวันที่ 12 มิ.ย.นี้ เวลา 14.00 น. จะนำผู้เสียหายเดินทางเข้าพบ พล.ต.อ.พัชรวาท วงษ์สุวรรณ ผบ.ตร. เพื่อร้องเรียนขอความเป็นธรรมและติดตามความคืบหน้าเกี่ยวกับคดี เบื้องต้นได้มอบหมายให้ นายเกรียงไกร นาควะรี ทนายความ ประจำสมาคมฯ ช่วยเหลือในด้านคดีไปพรางก่อน</p></body>
</news>
