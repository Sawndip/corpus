<teiHeader>
<fileDesc>
<titleStmt>
  <title>ตร.-นิติเวชฉุนพนักงานห้างเคลื่อนศพหญิงนิรนามออกจากห้างโอนไม่ได้รับอนุญาต  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39647  </bibl>
</sourceDesc>
</fileDesc>
</teiHeader>
<news>
<headline>ตร.-<orgName>นิติเวช</orgName>ฉุนพนักงานห้างเคลื่อนศพหญิงนิรนามออกจากห้างโอนไม่ได้รับอนุญาต</headline>
<lead></lead>
<neck></neck>
<body><p>ร.ต.ท.จิรชัย  ศุภวิรัชบัญชา พนักงานสอบสวน(สบ  1)<orgName>สน.ห้วยขวาง</orgName> รับแจ้งเหตุหญิงกระโดดจากที่สูงลงมาเสียชีวิต ภายในห้างสรรพสินค้าเอสพลานาด ถ.รัชดาภิเษก แขวงและเขตดินแดง กทม. จึงรุดไปตรวจสอบพร้อมด้วยแพทย์<orgName>นิติเวช รพ.รามาธิบดี</orgName> เจ้าหน้าที่<orgName>มูลนิธิป่อเต็กตึ้ง</orgName> </p>
            <p>ที่เกิดเหตุเป็นอาคารสูง 6 ชั้น บริเวณลานจัดกิจกรรมชั้น G ซึ่งมีการจำหน่ายสินค้าลดราคา พบประชาชนยืนวิพากษ์วิจารณ์ถึงเหตุการณ์ที่เกิดขึ้น แต่ไม่พบร่องรอยคราบเลือดในจุดเกิดเหตุ เนื่องจากหลังเกิดเหตุ พนักงานทำความสะอาดของห้างได้ทำการเช็ดคราบเลือดออกไปจนหมดเหมือนไม่มีอะไรเกิดขึ้น  ส่วนศพผู้เสียชีวิตได้ถูกเคลื่อนย้ายไปอยู่บริเวณลานจอดรถด้านหลังห้างดังกล่าว ส่วนจุดที่ผู้ตายพลัดตกลงมานั้น จากการตรวจสอบทราบว่าผู้ตายกระโดดตกลงมา จากบริเวณชั้น 3 ผ่านทางช่องวงกลมเส้นผ่านศูนย์กลาง 3 เมตร ซึ่งทะลุผ่านตั้งแต่ชั้น 3 จนถึงชั้น G โดยช่องวงกลมแต่ละช่องจะมีราวเหล็กสูงประมาณ 70 ซม.กั้นเอาไว้ </p>

             <p> ส่วนผู้เสียชีวิตเป็นหญิงไทยไม่ทราบชื่อ อายุประมาณ  45-50 ปี สภาพศพสวมเสื้อลายเสือ กางเกงยีนส์ขายาวสีฟ้า มีบาดแผลบริเวณใบหน้า และศีรษะซีกขวายุบไปทั้งแถบ กะโหลกเปิด จนมันสมองไหลออกมา ตรวจสอบในตัวไม่พบเอกสารใดๆ พบเพียงกระเป๋าสะพายสตรีสีดำ ภายในมีเพียงนามบัตรของร้านเสริมสวยแห่งหนึ่งเท่านั้น </p>

             <p> จากการตรวจสอบกล้องวงจรปิดของทางห้าง พบว่าก่อนเกิดเหตุผู้ตายได้มาเดินวนเวียนอยู่บริเวณจุดเกิดเหตุชั้น 3 ประมาณ 5-6 รอบ ก่อนที่จะปีนขึ้นเหยียบราวเหล็ก แล้วกระโดดทิ้งตัวลงมา แต่ขาได้ไปฟาดกับราวเหล็กชั้น 2 ทำให้พลิกตัวเอาศีรษะลงสู่พื้นชั้นล่างเสียชีวิตดังกล่าว </p>

<p> เบื้องต้นเจ้าหน้าที่ตำรวจสันนิษฐานว่าผู้ตายน่าจะคิดสั้นกระโดดลงมาเอง อย่างไรก็ตามจะเชิญผู้เห็นเหตุการณ์พร้อมติดต่อญาติมาสอบปากคำอย่างละเอียด  ส่วนศพผู้ตายเบื้องต้นได้มอบให้เจ้าหน้าที่<orgName>มูลนิธิฯ</orgName> นำส่ง<orgName>แผนกนิติเวช รพ.รามาธิบดี</orgName> เพื่อรอญาติมารับกลับไปบำเพ็ญกุศลต่อไป </p>

                <p>ผู้สื่อข่าวรายงานว่า เจ้าหน้าที่ตำรวจที่มาตรวจสอบที่เกิดเหตุได้แสดงความไม่พอใจกับการที่ทางห้างได้เคลื่อนย้ายศพออกจากที่เกิดเหตุโดยพลการ ก่อนที่เจ้าหน้าที่ตำรวจและแพทย์นิติเวชจะมาถึง มิหนำซ้ำยังให้พนักงานทำความสะอาดเช็ดคราบเลือดในที่เกิดเหตุ ซึ่งถือว่าเป็นการทำลายพยานหลักฐาน ทางคดี ซึ่งทางผู้บริหารของห้างอ้างว่า หลังเกิดเหตุผู้ตายยังมีชีวิตอยู่ ขณะเดียวกันจุดเกิดเหตุมีคนพลุกพล่าน จึงเคลื่อนร่างของผู้ตายมารอเจ้าหน้าที่กู้ภัยที่บริเวณลานจอดรถ</p></body>
</news>
