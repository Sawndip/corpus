<teiHeader>
<fileDesc>
<titleStmt>
  <title>บช.น.แจก 2 หมื่นซิมการ์ดให้ สน.เอสเอ็มเอส จับโจร!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-17 15:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000068419  </bibl>
</sourceDesc>
</fileDesc>
</teiHeader>
<news>
<headline>บช.น.แจก 2 หมื่นซิมการ์ดให้ สน.เอสเอ็มเอส จับโจร!</headline>
<lead>บริษัทเอกชนมอบซิมการ์ดโทรศัพท์มือถือ 20,000 หมายเลข ให้<orgName>นครบาล</orgName> นำไปแจกจ่ายฝ่ายสืบสวน 88 สน.และ 191 เพื่อใช้ในโครงการเอสเอ็มเอสหมายจับโจร ขณะที่ “สุพร” โวเอสเอ็มเอสนำจับโจรได้ผลพอใจจับได้ทุกวัน ฝันจะพัฒนาถึงขั้นโชว์ภาพหน้าคนร้ายในจอมือถือของตำรวจตามจับได้ต่อไป</lead>
<neck></neck>
<body><p>วันนี้ (17 มิ.ย.) ที่กองบัญชาการ<orgName>ตำรวจนครบาล</orgName> พล.ต.ต.สุพร พันธุ์เสือ รอง ผบช.น.โฆษก<orgName>กองบัญชาการตำรวจนครบาล</orgName> รับมอบซิมการ์ดโทรศัพท์มือถือจำนวน 20,000 หมายเลข จากตัวแทน <orgName>บริษัท แอดวานซ์ อินโฟรเซอร์วิส จำกัด (เอไอเอส)</orgName> ใช้ดำเนินการช่วงทดลองโครงการทดลองเอสเอ็มเอสหมายจับโจรของกองบัญชาการ<orgName>ตำรวจนครบาล</orgName> ระยะเวลา 3 เดือนโดยจะนำไปแจกจ่ายให้กับเจ้าหน้าที่สายตรวจเจ้าหน้าที่ฝ่ายสืบสวน 88 สน.และเจ้าหน้าที่ตำรวจปฏิบัติการพิเศษ (191) ใช้ในการสืบสวนติดตามจับกุมตัวคนร้ายมีการลงทะเบียนเชื่อมต่อกับฐานข้อมูลกองทะเบียนประวัติอาชญากรสามารถตรวจสอบผู้ต้องหาที่ถูกออกหมายจับทุกพื้นที่ทั่วประเทศตั้งแต่คดีร้ายแรงจ นถึงคดีของผู้ที่หนีหมายจับการเกณฑ์ทหารด้วย โดยเชื่อมต่อข้อมูลกับ<orgName>ศูนย์เทคโนโลยีสำนักงานตำรวจแห่งชาติ</orgName>ได้อย่างสะดวกและรวดเร็ว</p>
       
       <p>พล.ต.ต.สุพร กล่าวว่า การดำเนินการปฏิบัติดังกล่าวเป็นแนวคิดของ พล.ต.ท.วรพงษ์ ชิวปรีชา ผบช.น. สมัยที่ดำรงตำแหน่งเป็น ผบช.ภ.7 ซึ่งประสบความสำเร็จในการจับผู้ต้องหาตามหมายจับมาแล้ว จึงดำเนินการโครงการเอสเอ็มเอสหมายจับโจรในพื้นที่นครบาล และพบว่า ที่ผ่านมาก่อนหน้านี้หลังจากที่มีการแจกจ่ายซิมการ์ดให้กับเจ้าหน้าที่ตำรวจฝ่ายสืบสวนสังกัด บช.น.แล้วจำนวน 3,000 หมายเลข พบว่า มีผลการปฏิบัติเป็นที่น่าพอใจสามารถติดตามจับกุมคนร้ายตามหมายจับได้ทุกวันวันละ 1-2 ราย และคาดว่า ในอนาคตจะมีการพัฒนาไปจนถึงขั้นแสดงภาพคนร้ายที่ถูกออกหมายจับในโทรศัพท์มือถือของเจ้าหน้าที่ตำรวจผู้ปฏิบัติด้วย</p></body>
</news>
