<teiHeader>
<fileDesc>
<titleStmt>
  <title>“จุมพล” แถลงจับแก๊งคอลเซ็นเตอร์ตุ๋นข้ามชาติ 2.3 หมื่นล้าน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-22 16:03:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000082922  </bibl>
</sourceDesc>
</fileDesc>
</teiHeader>
<news>
<headline>“จุมพล” แถลงจับแก๊งคอลเซ็นเตอร์ตุ๋นข้ามชาติ 2.3 หมื่นล้าน</headline>
<lead>“จุมพล” นำทีมแถลงจับแก๊งคอลเซ็นเตอร์ ชาวจีน-ไต้หวัน 103 ราย ซ่องสุมตามบ้านหรูในเชียงใหม่-กทม.โทร.หลอกเหยื่อโอนเงินเข้าบัญชี เสียหาย 2.3 หมื่นล้าน พบพฤติกรรมมีพิรุธ หลังพลเมืองดีแจ้ง ไม่ทำงานเอาแต่ตีกอล์ฟ ชอปปิ้ง ส่งสายสืบตาม ก่อนพบใช้บ้านพักเป็นศูนย์คอลเซ็นเตอร์สุ่มโทร.หลอกเหยื่อ</lead>
<neck></neck>
<body><p>วันนี้ (22 ก.ค.) เมื่อเวลา 13.00 น. ที่กองปราบปราม พล.ต.อ.จุมพล มั่นหมาย รอง ผบ.ตร.พร้อมด้วย พล.ต.ท.ไถง ปราศจากศัตรู ผบช.ก. พล.ต.ต.ปัญญา มาเม่น รอง ผบช.ก. และ พล.ต.ต.อดิศร์ งามจิตสุขศรี ผบก.ทท.ร่วมกันแถลงข่าวจับกุมผู้ต้องหาชาว<orgName>จีน</orgName> และ<orgName>ไต้หวัน</orgName> เป็นชาย 33 และหญิง 70 คน รวม 103 คน พร้อมของกลางอุปกรณ์การสื่อสารในระบบ VOIP ข้ามประเทศ คอมพิวเตอร์โน้ตบุ๊ก 34 เครื่อง โทรศัพท์มือถือ 146 เครื่อง โทรศัพท์บ้าน 55 เครื่อง อุปกรณ์เชื่อมต่ออินเทอร์เน็ต อุปกรณ์การดักฟังเครื่องโทรศัพท์ จำนวนหนึ่งและ เงินสดสกุลหยวนและเงินบาท ประมาณ 3 ล้านบาท โดยผู้ต้องหาทั้งหมดถูกตำรวจท่องเที่ยวกว่า 100 นาย เข้าตรวจค้นตามหมู่บ้านจัดสรรต่างๆ ในจังหวัดเชียงใหม่ จำนวน 11 หลัง เช่น หมู่บ้านกุลพันธ์วิวโครงการ 9, หมู่บ้านมัณฑนา, หมู่บ้านล้านนาวิว, หมู่บ้านธารดง และหมู่บ้านล้านนาธารา และ บ้านเลขที่ 56/1 ซอยอินทามระ 22 ถนนสุทธิสารวินิจฉัย แขวงและเขตดินแดง กทม.</p>
       
       <p>พล.ต.ต.ปัญญา กล่าวว่า ก่อนหน้านี้เจ้าหน้าที่ตำรวจท่องเที่ยวได้รับแจ้งจากประชาชนในพื้นที่ จ.เชียงใหม่ ขอให้ตรวจสอบชาวต่างชาติที่เข้ามาพักอาศัยอยู่เป็นจำนวนมากเนื่องจากเห็นว่าทั้งหมดไม่ทำงานอะไร เอาแต่ตีกอล์ฟและชอปปิ้ง จึงส่งสายลับเข้าสืบสวนทราบว่าเป็นชาว<orgName>จีน</orgName>และ<orgName>ไต้หวัน</orgName>ทยอย เดินทางเข้ามาในเมืองไทยเมื่อ 3 เดือนที่ผ่านมา และกระจายกันเข้าพักอาศัยอยู่ในบ้านพักที่ จ.เชียงใหม่ และใน กทม.พร้อมกับใช้บ้านพักเป็นศูนย์คอลเซ็นเตอร์ สุ่มโทรศัพท์ทางไกลหลอกลวงเหยื่อในประเทศจีนว่า เงินในบัญชีธนาคารของเหยื่อหายไป จากนั้นก็จะให้ผู้ต้องหาอีกรายอ้างตัวเป็นเจ้าหน้าที่ธนาคารโทรศัพท์มาสอบถามข้อมูลบัญชีเงินฝากของเหยื่อและบอกขั้นตอนการปรับยอดเงินเมื่อเหยื่อหลงเชื่อทำตามขั้นตอนดังกล่าวปรากฏว่าถูกหลอกให้โอนเงินไปในบัญชีธนาคารของเหยื่อ จากนั้นก็จะกดเงินจากตู้เอทีเอ็มออกมาสร้างความเสียหายเป็นจำนวน 23,000 ล้านบาทต่อปี</p>
       
       <p>“จากการตรวจสอบพบโพยบทสนทนาใช้หลอกลวงเหยื่ออีกด้วย โดยผู้ต้องหาแต่ละคนจะได้รับเงินค่าตอบแทนเดือนละ 25,000 บาท และได้เงินพิเศษจากการหลอกหลวงเหยื่ออีก 10 เปอร์เซ็น อย่างไรก็ตาม เมื่อปีที่แล้วเจ้าหน้าที่ตำรวจสอบสวนกลางได้ร่วมมือกับเจ้าหน้าที่ตำรวจจีนจับกุมผู้ต้องแก๊งนี้ได้ที่เมืองจีน ทั้งหมดจึงย้ายมา จ.เชียงใหม่ และ กทม.เพราะ สามารถวางระบบการติดต่อสื่อสารทำได้สะดวก ซึ่งขณะนี้อยู่ระหว่างขยายผลการจับกุมต่อไป” พล.ต.ต.ปัญญา กล่าว</p>
       
       <p>พล.ต.ต.ปัญญา ยังกล่าวอีกว่า อยากจะฝากให้ประชาชนที่พบเบาะแสและการเข้าออกในพื้นที่ของชาวต่างชาติอย่างผิดปกติ หรือมีการใช้โทรศัพท์เป็นจำนวนมากขอแจ้งตำรวจเพื่อตรวจสอบ และฝากเตือนประชาชนที่มีบัญชีเงินฝากธนาคารหากมีคนโทรศัพท์มาสอบถามเกี่ยวกับความเคลื่อนไหวยอดเงินในบัญชีขอให้ติดต่อกับทางธนาคารโดยตรง อย่าหลงเชื่อผู้ที่ใช้วิธีโทรศัพท์เข้ามาแอบอ้างเป็นเจ้าหน้าที่ธนาคารเพราะหมายเลขโทรศัพท์นั้นผู้ต้องหาสามารถเปลี่ยนแปลงให้ดูน่าเชื่อถือได้ ซึ่งจากนี้ไปทางตำรวจก็จะต้องประสานข้อมูลกับ<orgName>การสื่อสารแห่งประเทศไทย</orgName>เกี่ยวกับการใช้โทรศัพท์ทางไกลระหว่างประเทศเพื่อป้องกันปัญหาเหล่านี้ รวมทั้งตรวจสอบข้อมูลการใช้โทรศัพท์ที่มีความผิดปกติซึ่งจากนี้ไปจะต้องเร่งดำเนินการอย่างจริงจังและเข้มข้นมากยิ่งขึ้นเพราะเป็นเรื่องที่สร้างความเสียหายอย่างมาก และ การที่ผู้ต้องหาใช้ ประเทศอื่นกระทำความผิดเพราะง่ายต่อการที่จะหลอกลวงเหยื่อและคิดว่าเจ้าหน้าที่ตำรวจไม่รู้ภาษาต่างประเทศ ส่วนจะดำเนินการในพื้นที่ใดหรือในประเทศใดอีกบ้างนั้นขณะนี้ได้ประสานข้อมูลกับตำรวจไต้หวันและตำรวจสากลแล้ว</p>
       
      <p> สำหรับการจับกุมดังกล่าวทราบว่า ผู้ต้องหากลุ่มนี้มี นายหวัง อี้ จวน อาย 43 ปี ชาวไต้หวัน ซึ่งถูกจับกุมได้ที่บ้านเลขที่ 99/99 หมู่บ้านลัดดารมย์ อ.สันกำแพง จ.เชียงใหม่ และนายยู้ กวาง ชิง อายุ 32 ปี ซึ่งถูกจับกุมที่หมู่บ้านลานนาธารา เป็นหัวหน้าแก๊ง ส่วนผู้บงการใหญ่ที่นำชาว<orgName>จีนแผ่นดินใหญ่</orgName>และ<orgName>ไต้หวัน</orgName>เข้ามาทำงานในประเทศไทยน่าเชื่อว่ายังอาศัยอยู่ในประเทศจีน ทั้งนี้ ในเบื้องต้นได้แจ้งข้อหา เป็นบุคคลต่าวด้าวเข้ามาทำงานในประเทศโดยไม่ได้รับอนุญาต และรับบุคคลต่างด้าวเข้ามทำงานในประเทศโดยไม่ได้รับอนุญาต</p></body>
</news>
