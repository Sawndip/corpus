<teiHeader>
<fileDesc>
<titleStmt>
  <title>เมียโหดยิงแสกหน้าผัวดับ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41816  </bibl>
</sourceDesc>
</fileDesc>
</teiHeader>
<news>
<headline>เมียโหดยิงแสกหน้าผัวดับ</headline>
<lead></lead>
<neck></neck>
<body><p>พ.ต.ท.ฉัฐภูมิ พละวงศ์ พนักงานสอบสวน (สบ 2) <orgName>สน.พลับพลาไชย 2</orgName> รับแจ้งเหตุยิงกันทำให้มีผู้เสียชีวิต ภายในตลาดน้อย แขวงตลาดน้อย เขตสัมพันธวงศ์ กทม.จึงรุดไปตรวจสอบที่เกิดเหตุพร้อมด้วย แพทย์<orgName>นิติเวช</orgName> และเจ้าหน้าที่<orgName>มูลนิธิร่วมกตัญญู</orgName></p>
                <p>ที่เกิดเหตุอยู่บริเวณแผงร้านขายข้าว เจ้าหน้าที่พบเพียงกองเลือด ส่วนผู้บาดเจ็บทราบชื่อนายสมเกียรติ อำพันเพ็ญโรจน์ อายุ 41 ปี ถูกนำส่งโรงพยาบาลตำรวจมีบาดแผลถูกยิงด้วยอาวุธปืน ขนาด.38 เข้าที่บริเวณขมับขวา 1 นัดและทนพิษบาดแผลไม่ไหวได้เสียชีวิตในเวลาต่อมา </p>
   <p>จากการสอบสวนในเบื้องต้นทราบว่าผู้ที่ลงมือใช้อาวุธปืนยิง นายสมเกียรติ จนถึงแก่ความตายในครั้งนี้คือนางธนาวดี บุญศิโร 39 ปี ภรรยาของผู้ตาย หลังเกิดเหตุได้หลบหนีไป แต่เจ้าหน้าที่ฝ่ายสืบสวนสามารถตามจับกุมตัวมาได้ จากการสอบปากคำเบื้องต้นผู้ต้องหาให้การรับสารภาพว่าที่ก่อเหตุเนื่องจากบันดาลโทสะที่สามีโวยวายจึงใช้อาวุธปืนที่พกมายิงใส่ไป 1 นัด เบื้องต้นได้แจ้งข้อหาฆ่าผู้อื่นถึงแก่ความตายโดยเจตนาด้าน นางธนาวดี  เปิดเผยว่า สามีเปิดร้านขายอะไหล่รถยนต์ อยู่ย่านเชียงกง ถนนบรรทัดทอง</p>

 <p>ส่วนตนขายผลไม้อยู่ที่ตลาดน้อย ซึ่งอยู่กินกันมาหลายปีแล้วมีลูกด้วยกัน 3 คน ผู้ตายเป็นคนที่อารมณ์ร้อน มักจะพูดจาโวยวาย เป็นคนหงุดหงิดง่าย และมักจะทะเลาะกับตนเป็นประจำ ก่อนเกิดเหตุผู้ตายได้ขับรถจักรยานยนต์ไปเฉี่ยวชนกับชาวบ้าน และกลับเข้ามาที่บ้านจะมาเอาปืน ตนจึงไปเอาปืนมาเก็บไว้กับตัวก่อนออกมาขายผลไม้ที่ตลาดตามปกติ ผู้ตายจึงขับขี่รถจักรยานยนต์ตามมาที่ตลาด และเกิดมีปากเสียงกันอย่างรุนแรง ตนกลัวว่าสามีจะทำร้ายร่างกายตน เพราะที่ผ่านมาเคยถูกทำร้ายมาแล้วจึงชักปืนออกมาขู่ ตอนแรกคิดว่าปืนไม่มีกระสุน และกลัวถูกทำร้ายจึงเกิดบันดาลโทสะชักอาวุธปืนของสามีที่พกติดตัวมายิงใส่และขู่อย่างไม่ได้ตั้งใจแต่กระสุดไปถูกศรีษะ จนสามีเสียชีวิตดังกล่าว</p></body>
</news>
