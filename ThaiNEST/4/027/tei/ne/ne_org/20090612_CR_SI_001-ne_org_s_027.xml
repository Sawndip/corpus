<teiHeader>
<fileDesc>
<titleStmt>
  <title>โปลิศยัน3แกนนำนปช.ขึ้นปราศรัยได้ไม่ห้าม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40042  </bibl>
</sourceDesc>
</fileDesc>
</teiHeader>
<news>
<headline>โปลิศยัน3แกนนำ<orgName>นปช.</orgName>ขึ้นปราศรัยได้ไม่ห้าม</headline>
<lead></lead>
<neck></neck>
<body><p>วันที่ 12 มิ.ย. 52พล.ต.ต.อำนวย นิ่มมะโน รองผู้บัญชาการ<orgName>ตำรวจนครบาล</orgName> ( รอง ผบช.น.) กล่าวถึงกรณีนายวีระ 
มุสิกพงศ์ นายณัฐวุฒิ ใสยเกื้อ และ นพ.เหวง โตจิราการ แกนนำ<orgName>แนวร่วมประชาธิปไตยต่อต้านเผด็จการแห่งชาติ (นปช.)</orgName> ประกาศขึ้น
เวทีปราศัยการชุมนุม นปช.วันที่ 27 มิ.ย.ว่า สามารถทำได้แม้จะอยู่ในเงื่อนไขของศาลก็ตาม เพราะเงื่อนไขไม่ได้ห้ามไม่ให้ขึ้นเวที 
ตามเงื่อนไขมีเพียง ห้ามผู้ต้องหา ออกนอกราชอาณาจักร ห้ามผู้ต้องหา กระทำการปลุกระดม หรือกระทำการใดๆ อันก่อความวุ่นวายในบ้าน
เมือง และห้ามมิให้กระทำการใดๆ ที่มีผลกระทบต่อการสอบสวนของพนักงานสอบสวนเท่านั้นเอง เงื่อนไขไม่ได้ละเมิดสิทธิ์ของผู้ต้องหา
สามารถขึ้นเวทีปราศรัยได้แต่ต้องอยู่ภายใต้กรอบของรัฐธรรมนูญ </p>

<p>รอง ผบช.น. กล่าวถึงมาตราการดูแลความสงบเรียบร้อยรักษาความปลอดภัยการชุมนุมว่า อยู่ระหว่างการประเมินด้านการข่าวว่า
มีจำนวนผู้ชุมนุมมากน้อยเพียงใด มีการจัดกิจกรรมใดบ้าง หากทราบรายละเอียดก็สามารถจัดกำลังไว้ดูแลความเรียบร้อยได้ ส่วนการชุมนุม
ของ<orgName>เสื้อแดง</orgName>ที่ผ่านมานั้น พนักงานสอบสวนยังคงถอดเทปบันทึกคำปราศรัยอย่างต่อเนื่อง หากพบมีคนทำผิดเจ้าหน้าที่ก็จะยื่นเรื่องเสนอต่อ
ศาลขออนุมัติหมายจับทันที ส่วนกรณีที่นายวีระ ออกมาระบุว่า คดีของฝ่าย<orgName>เสื้อเหลือง</orgName>ไม่มีความคืบหน้านั้น ไม่เป็นความจริงตอนนี้มีการสรุป
คดีเรียบร้อยแล้ว และส่งให้อัยการแล้ว คือคดีที่มีการเข้ายึดทำเนียบรัฐบาล และมีการร้องขอความเป็นธรรมในชั้นอัยการเช่นกัน ตำรวจ
ดำเนินการตามมาตรฐานเดียวกันไม่มีการเข้าข้างฝ่ายใด </p></body>
</news>
