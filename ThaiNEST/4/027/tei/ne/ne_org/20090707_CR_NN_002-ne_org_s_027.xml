<teiHeader>
<fileDesc>
<titleStmt>
  <title>จับทันควัน คนร้ายฆ่ายัดถุง ที่แท้เป็นผัว อ้างโมโหที่เมียติดยาบ้า  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169309  </bibl>
</sourceDesc>
</fileDesc>
</teiHeader>
<news>
<headline>จับทันควัน คนร้ายฆ่ายัดถุง ที่แท้เป็นผัว อ้างโมโหที่เมียติดยาบ้า</headline>
<lead></lead>
<neck></neck>
<body><p>จากเหตุการณ์เมื่อเวลา 10.00 น. วันที่ 6 ก.ค.52 พ.ต.ท.สำราญ คำวัฒนา สารวัตรเวร <orgName>สภ.เมืองพัทยา</orgName> จ.ชลบุรี ได้รับแจ้งว่าพบศพถูกฆ่ายัดใส่ถุงดำ บริเวณกองขยะภายในซอยนกเขาพัทยากลาง หมู่ 9 ต.หนองปรือ อ.บางละมุง จ.ชลบุรี บริเวณกองขยะใต้ต้นหูกวางข้างทาง พบกระสอบสีขาวขนาดใหญ่ 1 ใบ มัดปากถุงอย่างแน่นหนา โดยมีอะไรบางอย่างถูกบรรจุอยู่ภายในส่งกลิ่นเหม็นเน่าคลุ้ง เมื่อเจ้าหน้าที่ทำการตรวจสอบพบศพหญิงไทยอายุประมาณ 40 ปี สูงประมาณ 160-165 ซม. ผมยาวประบ่า สีแดง สวมเสื้อแขนยาวสีเขียว นุ่งกางเกงขายาวสีแดง ที่นิ้วนางข้างขวาสวมใส่แหวนเงิน และข้อเท้าข้างซ้ายมีรอยสักรูปดอกไม้แบบดอกไม้เลื้อย ที่ศพมีบาดแผลถูกตีด้วยของแข็งจนกะโหลกยุบ ลำคอถูกรัดด้วยเชือกรองเท้าสีขาว มือและเท้าถูกมัดด้วยเชือกรองเท้าเช่นกัน แล้วยัดศพใส่ถุงขยะสีดำ 3 ใบ ก่อนจะยัดใส่กระสอบสีขาวขนาดใหญ่ โดยคาดว่าเสียชีวิตมาแล้วไม่ต่ำกว่า 5 วัน และตามร่างกายของศพยังมีดอกหญ้าติดจำนวนมาก ตำรวจจึงลงบันทึกไว้เป็นหลักฐาน  ตามที่เป็นข่าวไปแล้วนั้น</p>

           <p> ต่อมาเมื่อเวลา 14.00 น วันที่ 7 กรกฎาคม 2552  พ.ต.ต เฉิมศักดิ์ เถียรทองศรี สารวัตรสืบสวน <orgName>สภ.เมืองพัทยา</orgName> จว.ชลบุรี พร้อมด้วย ร.ต.อ สมภพ คูหาวัลย์ รองสารวัตรสืบสวน ร.ต.อ กิตติพรรธ เป้าเปี่ยมทรัพย์ รองสารวัตรสืบสวน ด.ต บรรจง นุเกตุ ด.ต เกรียงศักดิ์ คำลือชา ด.ต.สุขุมรักคุณ ด.ต บำรุง พันโนราช และ ด.ต.ธนายุต พลายวาส ผบ.หมู่งานสืบสวน ได้ร่วมกันทำการสืบสวนจนทราบแน่ชัดว่า ผู้ตายชื่อนางสาว น้ำอ้อย ศรีมงคล อายุ 40 ปี เป็นคนจังหวัดนครสวรรค์   มีที่พักอยู่ที่บ้านไม่มีเลขที่  ภายในซอยโรงแรมชื่นรักอินน์ หมู่ 9 ต.หนองปรือ อ.บางละมุง จ.ชลบุรี และมีสามีเป็นคนเก็บขยะหรือเก็บของเก่าขาย  จึงได้เร่งดำเนินการไปทำการตรวจสอบทันที</p>

            <p>จากการเข้าทำการตรวจสบบ้านพักของผู้ตาย เจ้าหน้าที่ตำรวจพบชายไทยทราบชื่อในเวลาต่อมาว่านาย บุญมา(หรือต๋อย) สุขประเสริฐ อายุ 46 ปี มีบ้านเดิมอยู่ท่บ้านเลขที่ 24 หมู่ 7 ต.เหล่าหลวง อ.เกษตรวิสัย จว.ร้อยเอ็ด พอเห็นเจ้าหน้าที่ตำรวจถึงกับคุกเข่าลงไปกับพื้นดิน ก้มกราบ พร้อมได้ให้การรับสารภาพกับเจ้าหน้าที่ตำรวจทันทีโดยที่เจ้าหน้าที่ตำรวจยังไม่ได้สอบถามอะไร </p>

            <p>โดยนาย บุญมาได้ให้การรับสารภาพกับเจ้าหน้าที่ตำรวจว่า ตนเป็นคนฆ่านางสาว น้ำอ้อย ศรีมงคล ยุ 40 ปี  ผู้เป็นภรรยาโดยมิได้จดทะเบียนสมรสกัน ส่วนสาเหตุมาจากนางสาว น้ำอ้อย(ผู้ตาย)ชอบเสพยาบ้าอยู่เป็นประจำ และมักจะเดินทางไปมาระหว่างนครสวรรค์ กับ พัทยา อยู่เป็นประจำ และครั้งสุดท้ายนางสาว น้ำอ้อย(ผู้ตาย)ได้เอยปากขอเงินตนเอง 2000 บาทเพื่อจะนำไปซื้อยาบ้าเสพอีก จนตนเองทนไม่ไหว บอกให้นางสาว น้ำอ้อย (ผู้ตาย)เลิกเสพยาบ้าเพราะตนเองไม่มีปัญญาจะหาเงินมาซื้อให้เสพ กลับเป็นปัญหามีปากมีเสียงกันจนกระทั่งตนเองเผลอตัวหยิบจอบขุดดินที่อยู่หน้าบ้านกระหน่ำตีไปอย่างแรงโดยไม่มีเจตนาให้ถึงแก่ความตาย หลังจากตนเองหายจากโมโหและพบว่า นางสาว น้ำอ้อย (ผู้ตาย)ถึงแก่ความตายแล้ว จึงเกิดกลัวความผิดจึงได้ใช้เชือกผูกข้อมือ และมัดเท้าของผู้ตาย จากนั้นก็ได้นำถุงพลาสติกสีดำจำนวน 2  ถุงแล้วจับร่างของนางสาว น้ำอ้อย(ผู้ตาย)ยัดใส่ถุงพลาสติกสีดำก่อนที่จะทำการยัดร่างผู้ตายใส่กระสอบ หรือถุงปุ๋ย ขนาดใหญ่ ส่วนจอบขุดดินที่ใช้เป็นอาวุธนั้นตนเอง ได้ทิ้งเอาไว้หนาบ้านพักที่เกิดเหตุ แล้ว นำขึ้นรถจักรยานยนต์พ่วง หรือรถซาเล้ง ก่อนที่จะบรรทุกมาทิ้ง จนตำรวจพบพบศพเข้าดังกล่าว</p>

            <p>หลังสอบสวนแล้ว เจ้าหน้าที่ตำรวจจึงได้ให้ลงบันทึกประกอบคำรับสารภาพเอาไว้เป็นหลักฐาน ก่อนที่จะดำเนินการตั้งข้อกล่าวหาว่า ฆ่าผู้อื่นตายโดยเจตนา และซ้อนเร้น อำพรางศพ ก่อนที่จะนำตัวส่งมอบพนักงานสอบสวนดำเนินคดตามกฎหมาย</p>

           <p> ทางด้าน พ.ต.อ สรายุทธ สงวนโภคัย ผู้กำกับ <orgName>สภ.เมืองพัทยา</orgName> ซึ่งได้เดินทางมารับตำแหน่งใหม่หลังถูกสั่งย้ายราชการไปอยู่จังหวัดชลบุรีชั่วคราว  และได้กล่าวว่า ในวันพรุ้งนี้จะนำตัวผู้ต้องมาไปที่เกิดเหตุเพื่อทำแผนประกอบคำรับสารภาพเพื่อเป็นแนวทางทางคดีต่อไปดังกล่าว  </p></body>
</news>
