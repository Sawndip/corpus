<teiHeader>
<fileDesc>
<titleStmt>
  <title>ตำรวจหูไวตาไว! รวบ 30 เด็กช่าง พกมีด-ระเบิดรอถล่มคู่อริ!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-12 14:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000066424  </bibl>
</sourceDesc>
</fileDesc>
</teiHeader>
<news>
<headline>ตำรวจหูไวตาไว! รวบ 30 เด็กช่าง พกมีด-ระเบิดรอถล่มคู่อริ!</headline>
<lead>ตำรวจ<orgName>มีนบุรี</orgName>หูไวตาไว รวบ 30 เด็กช่างขนอาวุธครบมือทั้งมีด ระเบิด เตรียมรอถล่มโรงเรียนคู่อริ แต่ถูกจับเสียก่อน สั่งดำเนินคดี 4 ราย นอกนั้น ทำประวัติไว้ก่อนปล่อยตัวไป</lead>
<neck></neck>
<body><p>วันนี้ (12 มิ.ย.) เมื่อเวลา 12.30 น. พ.ต.ท.ชัยยศ วรักษ์จุนเกียรติ รอง ผกก.ปป.<orgName>สน.มีนบุรี</orgName> นำกำลังสายตรวจ สน.มีนบุรี เข้าจับกุมตัวนักเรียนระดับ ปวช.1-ปวช.3 อายุระหว่าง 15-17 ปี ของส<orgName>ถาบันวิทยาลัยเทคนิคกาญจนาภิเษกมหานคร</orgName> ย่านหนองจอก จำนวน 30 คน พร้อมของกลางอาวุธมีด 2 เล่ม ระเบิดปิงปอง 1 ลูก ระเบิดขวด 1 ลูก และดิ้วสเตนเลส 1 อัน โดยจับกุมตัวได้ขณะลงจากรถประจำทางสาย 26 ที่ท่ารถตลาดมีนบุรี ถนนสีหบุรานุกิจ แขวงและเขตมีนบุรี</p>
       
      <p>พ.ต.ท.ชัยยศ เปิดเผยว่า ที่ผ่านมาบริเวณตลาดมีนบุรีจะเป็นแหล่งรวมตัวของนักเรียนช่างกลหลายสถาบัน เนื่องจากเป็นจุดเปลี่ยนถ่ายรถที่จะนั่งต่อไปยังสถาบันและกลับบ้านจึงทำให้มีการกระทบกระทั่งกันบ่อยครั้ง ทาง <orgName>สน.มีนบุรี</orgName> จึงต้องมีมาตรการให้เจ้าหน้าที่สายตรวจและตำรวจจราจรช่วยกันป้องกันเหตุหากพบนักเรียนจับกลุ่มกันเป็นจำนวนมากก็จะให้เข้าไปตรวจค้นและประชาสัมพันธ์ให้รีบเดินทางไปเรียนหนังสือหรือกลับบ้านแล้วแต่กรณี ส่วนนักเรียนที่ถูกจับกุมได้ในครั้งนี้นั้นกำลังลงจากรถประจำทางสาย 26 ที่ตลาดมีนบุรีเพื่อต่อรถสายอื่นไปโรงเรียนเมื่อเจ้าหน้าที่สายตรวจเห็นว่ามีพิรุธจึงรีบระดมกำลังกันเข้าตรวจค้นจนพบของกลางทั้งหมดก่อนควบคุมตัวมาดำเนินคดีที่โรงพัก</p>
       
       <p>“การจับกุมวันนี้ พนักงานสอบสวนได้แจ้งข้อหาต่อเด็กนักเรียนจำนวน 4 คน แบ่งเป็นคดีพกพาอาวุธมีดไปในที่สาธารณะ มีโทษปรับ 100 บาท จำนวน 2 คน ส่วนอีก 2 คน ถูกดำเนินคดีพกพาวัตถุระเบิดปิงปอง และระเบิดขวดไปในที่สาธารณะ ซึ่งจะต้องส่งตัวไปดำเนินการตามกฎหมาย ส่วนเพื่อนๆ นักเรียนที่เหลือจะได้ถ่ายภาพทำประวัติเอาไว้ก่อนประสานให้ผู้ปกครอง และอาจารย์ประจำสถาบันมารับตัวกลับไป” พ.ต.ท.ชัยยศ กล่าว</p></body>
</news>
