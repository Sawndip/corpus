<teiHeader>
<fileDesc>
<titleStmt>
  <title>ตร.เชียงของยึดรถเตรียมหนีไฟแนนซ์ข้ามโขง7คัน  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40946  </bibl>
</sourceDesc>
</fileDesc>
</teiHeader>
<news>
<headline>ตร.<orgName>เชียงของ</orgName>ยึดรถเตรียมหนีไฟแนนซ์ข้ามโขง7คัน</headline>
<lead></lead>
<neck></neck>
<body><p>เมื่อวันที่ 26 มิ.ย.52 จากการสืบทราบของ พ.ต.อ.ดิเรก พึ่งประดิษฐ์ ผกก.<orgName>สภ.เชียงของ</orgName> จ.เชียงราย ว่าจะมีกลุ่มขบวนการค้ารถเถื่อนรายใหญ่ เตรียมลำเลียงรถโจรกรรมและรถยนต์หนีไฟแนนซ์ นำส่งขายยังกลุ่มพ่อค้ารถเถื่อนในประเทศเพื่อนบ้าน ผ่านช่องทางชายแดนเลียบแม่น้ำโขงด้าน อ.เชียงของ จึงนำกำลังออกสืบสวนจับกุม โดยเจ้าหน้าที่ได้เข้าตรวจสอบที่รีสอร์ทแห่งหนึ่งใน ต.เวียง และที่ท่าเรือรอยต่อ อ.เชียงของ กับ อ.เวียงแก่น จ.เชียงราย</p>

                <p>ตำรวจ สามารถตรวจยึดรถยนต์กระบะวีโก้ ได้จำนวน 3 คัน ที่ถูกนำมาจอดทิ้งไว้ โดยไม่พบตัวคนขับ ตรวจสอบพบว่าเป็นรถยนต์หนีไฟแนนซ์ จึงเคลื่อนย้ายมาส่งดำเนินการตามกฏหมาย ที่ สภ.เชียงของ ขณะเดียวกันตำรวจ <orgName>สภ.เมืองเชียงราย</orgName> ก็มีการตรวจยึดรถยนต์หนีไฟแนนซ์ได้อีก 3 คัน ที่มีการนำมาจอดทิ้งตามโรงแรม ก่อนเคลื่อนย้ายนำส่งดำเนินคดี</p>
                 <p>ทั้งนี้จากการตรวจยึดรถยนต์หนีไฟแนนซ์ทั้ง 2 พื้นที่ ได้มีการรายงานข้อมูลลับให้ พล.ต.ท.สมคิด บุญถนอม ผบช.ภ.5 ระบุว่าการลำเลียงรถโจรกรรมและรถยนต์หนีไฟแนนซ์ จาก อ.เชียงของ จ.เชียงราย ไปยังประเทศเพื่อนบ้าน มีเจ้าหน้าที่ตำรวจ จำนวน 4 นาย อยู่เบื้องหลัง จึงมีคำสั่งให้ พล.ต.ต.ทรงธรรม อัลภาชน์ ผบก.ภ.จ.เชียงราย ตรวจสอบและเช็คประวัติตำรวจในบัญชีแบล๊คลิสต์ และให้รายงานมาที่ บช.ภ.5 โดยด่วน</p>
                   <p>ทางด้านด้าน พ.ต.อ.ดิเรก พึ่งประดิษฐ์ ผกก.<orgName>สภ.เชียงของ</orgName> กล่าวว่า ขณะนี้ได้ทำการตรวจสอบตำรวจ 4 นาย ที่ถูกระบุว่ามีพฤติกรรมเกี่ยวกับขบวนการส่งรถออกนอกประเทศ โดยพบว่ามีทั้งตำรวจ 2 หน่วยงาน ในจำนวนนี้มีตำรวจภูธร ที่เคยปฏิบัติหน้าที่อยู่ใน สภ.เชียงของ แล้วปัจจุบันย้ายไปอยู่ที่อื่น ส่วนตำรวจ <orgName>สภ.เชียงของ</orgName> ปัจจุบันได้ติดตามพฤติกรรมตำรวจบางนายอยู่ </p>

                <p> โดยพบว่าขบวนการส่งรถข้ามแดนมีกลุ่มเจ้าหน้าที่รัฐ กำนันบางคน อยู่เบื้องหลัง ทำกันเป็นรูปแบบขบวนการมายาวนาน มีอิทธิพลพอสมควร ได้รายงาน บช.ภ.5 ทราบอย่างละเอียด ส่วนเส้นทางการนำออกจะใช้ริมฝั่งชายแดนไทย-ลาว อ.เชียงของ และที่ อ.เวียงแก่น จ.เชียงราย โดยมีการลอบแจ้งข่าวสารการทำงานของเจ้าหน้าที่ ออกไปยังกลุ่มขบวนการภายนอก ซึ่งพอทราบตัวหมดแล้ว.</p></body>
</news>
