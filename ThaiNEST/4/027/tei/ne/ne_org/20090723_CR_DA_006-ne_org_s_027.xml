<teiHeader>
<fileDesc>
<titleStmt>
  <title>'แอน'ปัดหนุ่มค้ายาไม่ใช่ญาติ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-23 15:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9956  </bibl>
</sourceDesc>
</fileDesc>
</teiHeader>
<news>
<headline>'แอน'ปัดหนุ่มค้ายาไม่ใช่ญาติ</headline>
<lead></lead>
<neck></neck>
<body><p>วันนี้(23 ก.ค.) ผู้สื่อข่าวรายงานว่า เจ้าหน้าที่ตำรวจ <orgName>สภ.เมืองชลบุรี</orgName> พร้อมเจ้าหน้าที่ตำรวจทางหลวงมอเตอร์เวย์ ร่วมกันจับกุมนายทินกร สิทธิกรรม และนายเกียรติศักดิ์ ทองประสม ซึ่งอ้างเป็นญาติดารานักแสดงชื่อดัง “แอน  ทองประสม” บริเวณด่านเก็บเงินถนนมอเตอร์เวย์ ต.นาป่า อ.เมืองชลบุรี พร้อมของกลางยาบ้าจำนวน 20,000 เม็ด มูลค่าประมาณ 1.8 ล้านบาท หลังเจ้าหน้าที่สืบทราบว่า แก๊งค้ายาบ้าดังกล่าวเตรียมนำยาบ้าไปส่งให้ลูกค้าที่กรุงเทพฯ จึงทำการสืบสวน จนพบว่าผู้ต้องหาขับรถยนต์ฮอนด้าแจ๊ส สีขาว ทะเบียน ศข 7474 กรุงเทพฯ อยู่บนถนนมอเตอร์เวย์ จึงบุกจับกุมตัว จากการสอบสวน นายเกียรติ์ศักดิ์  ให้การอ้างว่าเป็นลูกพี่ลูกน้องกับ แอน ทองประสม และที่หันมาค้ายาบ้าเพื่อต้องการนำเงินมารักษาตัวเองที่ป่วยเป็นโรคร้าย จึงควบคุมตัวส่งดำเนินคดีต่อไป</p>

<p>ผู้สื่อข่าวรายงานว่า ล่าสุด แอน ทองประสม นางเอกละครชื่อดัง ให้สัมภาษณ์กับผู้สื่อข่าวถึงกรณีดังกล่าวว่า ตนไม่รู้จักผู้ต้องหา และไม่ได้เป็นญาติกับตน ซึ่งคนที่มีนามสกุล 'ทองประสม' ในเมืองไทย ก็มีจำนวนมาก.</p></body>
</news>
