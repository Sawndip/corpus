<teiHeader>
<fileDesc>
<titleStmt>
  <title>กห.รับมอบเครื่องตัดสัญญาณมือถือจากกระทรวงวิทย์ งบ 42 ล้าน รวม 88 เครื่อง เตรียมนำลงใต้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-29 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=172236  </bibl>
</sourceDesc>
</fileDesc>
</teiHeader>
<news>
<headline>กห.รับมอบเครื่องตัดสัญญาณมือถือจาก<orgName>กระทรวงวิทย์</orgName> งบ 42 ล้าน รวม 88 เครื่อง เตรียมนำลงใต้</headline>
<lead></lead>
<neck></neck>
<body><p>ที่กระทรวงกลาโหม พล.อ. ประวิตร วงษ์สุวรรณ รัฐมนตรีว่าการ<orgName>กระทรวงกลาโหม</orgName> พร้อมด้วย พล.อ. อนุพงษ์ เผ่าจินดา ผู้บัญชาการ<orgName>ทหารบก</orgName> ในฐานะรองผู้อำนวย<orgName>การรักษาความมั่นคงภายในราชอาณาจักร (กอ.รมน.)</orgName> รับมอบเครื่องตัดสัญญาณโทรศัพท์มือถือ (T-BOX 3.0) จากคุณหญิง กัลยา โสภณพานิช รัฐมนตรีว่าการ<orgName>กระทรวงวิทยาศาสตร์และเทคโนโลยี</orgName> ซึ่งเป็นการดำเนินการจากผลการวิจัยด้านอุตสาหกรรมภายในประเทศ เพื่อให้<orgName>กระทรวงกลาโหม</orgName>นำไปใช้ในการรักษาความปลอดภัยภายในประเทศ</p>

       <p> คุณหญิงกัลยา กล่าวว่า ตนมั่นใจศักยภาพประสิทธิภาพเครื่องตัดสัญญาณ เพราะทำมาหลายรุ่น และรุ่นนี้ได้ทดสอบในพื้นที่หลายครั้ง ซึ่งประสบความสำเร็จและได้รับรางวัลสิ่งประดิษฐ์ด้วย จากการทดสอบสามารถตัดสัญญาณได้ทุกทิศ รัศมีรอบด้าน ทั้งนี้ เราจะมีการวิจัยเพิ่มเติมจากการตัดสัญญาณมือถือเป็นการตัดสัญญาณอื่น   </p>

       <p> พล.อ.ประวิตร กล่าวว่า <orgName>กระทรวงวิทยาศาสตร์และเทคโนโลยี</orgName>มามอบเครื่องตัดสัญญาณให้<orgName>กระทรวงกลาโหม</orgName> โดยใช้งบประมาณของ <orgName>กอ.รมน.</orgName> ซึ่งจะเป็นผู้นำไปใช้งาน ซึ่งการผลิตเองทำให้ราคาถูกกว่าต่างประเทศครึ่งหนึ่ง และจากการทดสอบเครื่องมีคุณภาพทัดเทียมต่างประเทศ ส่วนกรณีที่จะต้องจัดซื้ออีก 100 เครื่อง จากต่างประเทศเป็นเรื่องการบริหารว่าจะใช้งบประมาณในส่วนนี้ ทั้งนี้ <orgName>กอ.รมน.</orgName> จะนำเครื่องตัดสัญญาณไปใช้ในพื้นที่ 3 จังหวัดชายแดนภาคใต้ ส่วนจะใช้ที่ใดอยู่ที่ <orgName>กอ.รมน.</orgName></p> 

       <p>เมื่อถามว่า มีข้อมูลข่าวในพื้นที่ว่ากลุ่มก่อความไม่สงบจะก่อเหตุระเบิดธนาคารในพื้นที่ภาคใต้ พล.อ.ประวิตร กล่าวว่า ต้องถาม พล.อ.อนุพงษ์ ในฐานะรอง ผอ.รมน. คิดว่าเจ้าหน้าที่เตรียมการ ไม่ต้องห่วงไม่ปล่อยให้ทำอะไรง่ายๆ เพราะหน้าที่รักษาความปลอดภัยเป็นหน้าที่ของ <orgName>กอ.รมน.</orgName> ต้องดูแล จากสถานการณ์ปัจจุบันต้องยอมรับว่าประชาชนให้การยอมรับในรัฐมากขึ้น แต่เหตุการณ์ที่เกิดขึ้นเป็นเรื่องธรรมดา เพราะมีหลายกลุ่มในพื้นที่และมีหลายเหตุการณ์เกี่ยวข้องกัน ส่วนจะมีการปรับแผนมาตรการแก้ปัญหาเพิ่มเติมหรือไม่นั้น คงจะพิจารณาตามขั้นตอนโดยนำสถานการณ์ต่างๆมาประกอบการพิจารณาในการดำเนินการ </p></body>
</news>
