<teiHeader>
<fileDesc>
<titleStmt>
  <title>ม็อบเสื้อแดง5หมื่นเตรียมยึดสนามหลวงพรุ่งนี้  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40935  </bibl>
</sourceDesc>
</fileDesc>
</teiHeader>
<news>
<headline>ม็อบ<orgName>เสื้อแดง</orgName>5หมื่นเตรียมยึดสนามหลวงพรุ่งนี้</headline>
<lead></lead>
<neck></neck>
<body><p>พล.ต.ท.วรพงษ์ ชิวปรีชา ผบช.น. ได้ มอบหมายให้ พล.ต.ต.อำนวย นิ่มมะโน รอง ผบช.น.ร่างประกาศเจ้าพนักงานตาม มาตรา 6 พ.ร.บ.ตำรวจแห่งชาติ พ.ศ.2547 <orgName>สำนักงานตำรวจแห่งชาติ</orgName>เป็นส่วนราชการมีฐานะเป็นนิติบุคคลอยู่ในบังคับบัญชาของนายกฯ และมีอำนาจหน้าที่ (4) คือ รักษาความสงบเรียบร้อย ความปลอดภัยของประชาชนและความมั่นคงของราชอาณาจักร โดยจะประกาศเตือนให้ผู้ที่จะมาร่วมชุมนุมเรียกร้องทางการเมืองของ<orgName>กลุ่ม นปช.</orgName>ที่มีนัดชุมนุมใหญ่ วันพรุ่งนี้ (27 มิ.ย.) ที่ท้องสนามหลวง อย่าทำการปิดกั้นถนนโดยรอบทำเนียบรัฐบาลทั้งสี่ด้าน</p>
               <p> ทั้งนี้ เป็นไปตามที่ บช.น.ได้จัด “การประชุมหาแนวทางการรักษาความสงบเรียบร้อยกรณีการชุมนุมประท้วง” เมื่อวานนี้ (25 มิ.ย.) โดยเชิญบุคคลหลายฝ่ายเข้ามาร่วมหารือแสดงความคิดเห็น แต่มีผู้ตอบรับและมาร่วมประชุมประกอบด้วย ร.ท.สมนึก เสียงก้อง รองอธิการบดีฝ่ายอาญา รศ.ดร.ไชยันต์ ไชยพร อาจารย์คณะรัฐศาสตร์ จุฬาลงกรณ์มหาวิทยาลัย ผศ.ดร.กิตติศักดิ์ ปกติ อาจารย์<orgName>คณะนิติศาสตร์ มหาวิทยาลัยธรรมศาสตร์</orgName> ส่วน <orgName>ป.ป.ช.</orgName> กรรมการสิทธิมนุษยชน </p>

<p>ในที่ประชุมเห็นว่าเมื่อยังไม่มี พ.ร.บ.ควบคุมการชุมนุมในที่สาธารณะออกมาเป็นกฎหมายบังคับใช้ ตามที่ฝ่ายเจ้าหน้าที่ตำรวจต้องการ เพื่อควบคุมการชุมนุมเรียกร้องที่กระทำเกินเลย และรบกวนสิทธิของผู้อื่นไม่ว่าจะเป็นการชุมนุมของคน<orgName>เสื้อเหลือง</orgName> <orgName>เสื้อแดง</orgName> ผู้ค้าคลองเตย เจ้าหน้าที่ตำรวจสามารถใช้ พ.ร.บ.ตำรวจแห่งชาติ พ.ศ.2547 ซึ่งเปรียบเสมือนยาพาราเซตตามอล ที่เป็นยาครอบจักรวาล มาใช้ร่วมกับกฎหมายอื่น ไม่ว่าจะเป็น พ.ร.บ.จราจร ป.อาญา ป.วิอาญา บังคับใช้แทนไปก่อนได้ และแนะนำให้ใช้หลักจิตวิทยา ประชาสัมพันธ์ให้ผู้ชุมนุมเข้าใจว่าการกระทำใดที่ทำอยู่เป็นการทำผิดกฎหมาย ก่อนที่การชุมนุมจะพัฒนาไปสู่การใช้ความรุนแรง จนเจ้าหน้าที่ตำรวจต้องปฏิบัติตามขั้นตอนการควบคุมฝูงชนตามหลักสากลจากเบาไปหาหนัก ประกาศ ฉีดน้ำ คลื่นเสียงความถี่สูง แก๊สน้ำตา กระสุนยาง</p>
           <p> ต่อมาเมื่อ เวลา 13.00 น. วันที่ 26 มิถุนายน พล.ต.ท.วรพงษ์ ชิวปรีชา ผบช.น ร่วมกับ พล.ต.ต.ไพศาล เชื้อรอต ผบก.น.7 ปล่อยแถวระดมป้องกันปราบปรามอาชญากรรม และกวาดล้างยาเสพติด โดยเป็นการปฏิบัติร่วมตำรวจ ทหาร และกรุงเทพมหานคร เพื่อรักษาความสงบเรียบร้อยในพื้นที่ กทม.ของ บก.น.7 ที่ใต้สะพานพระราม 8 มีแนวร่วมเป็นตำรวจ 150 นาย อาสาสมัครภาคประชาชน 50 นาย รวม 200 นายการปล่อยแถว</p>
             <p>ผู้สื่อข่าวรายงาน นอกจากนี้ยังมอบหมายให้แต่ละกองบังคับการปล่อย แถวระดมฯในครั้งนี้ด้วยพร้อมๆกัน สำหรับในพื้นที่ บก.น.1 ปล่อยแถวที่ลานจอดรถสถานีรถไฟฟ้าศูนย์วัฒนธรรม กำลังรวม 254 นาย บก.น.2 ปล่อยแถวที่วงเวียนอนุสาวรีย์พิทักษ์รัฐธรรมนูญ (วงเวียนบางเขน) กำลังรวม 250 นาย บก.น.3 ปล่อยแถวที่ที่ทำการ บก.น.3 กำลังรวม 489 นาย บก.น.4 ปล่อยแถวที่ลานหน้าการกีฬาแห่งประเทศไทย กำลังรวม 369 นาย บก.น.5 ปล่อยแถวที่ลานหน้า สน.ท่าเรือ กำลังรวม 50 นาย บก.น.6 ปล่อยแถวที่ลานหน้าศูนย์การค้าเซ็นทรัลเวิลด์ กำลังรวม 163 นาย บก.น.8 ปล่อยแถวที่ลานใต้สะพานพระราม9 กำลังรวม 195 นาย และ บก.น.9 ปล่ยแถวที่ลานจอดรถหน้าห้างแมคโคร สาขาบางบอน กำลังรวม 240 นาย รวมใช้กำลังรวม 9 บก. ทั้งสิ้น 2,210 นาย จำนวน 78 หน่วย พื้นที่เป้าหมาย 62 ชุมชน</p>

<p>รายงานข่าวแจ้งงว่าเจ้าหน้าที่<orgName>ฝ่ายความมั่นคง</orgName>ได้ประเมินจำนวนม็อบเสื้อแดงทั่วประเทศขณะนี้เบื้องต้นน่าจะประมาณ4-5หมื่นคน</p></body>
</news>
