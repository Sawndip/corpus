<teiHeader>
<fileDesc>
<titleStmt>
  <title>ดีเอสไอ ฝากขัง 4 เจ้าของลานมันสำปะหลังปกปิดข้อเท็จจริง กดราคาเกษตรกร สร้างความเสียหาย 700 ล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=170648  </bibl>
</sourceDesc>
</fileDesc>
</teiHeader>
<news>
<headline><orgName>ดีเอสไอ</orgName> ฝากขัง 4 เจ้าของลานมันสำปะหลังปกปิดข้อเท็จจริง กดราคาเกษตรกร สร้างความเสียหาย 700 ล้าน</headline>
<lead></lead>
<neck></neck>
<body><p>ที่ศาลอาญา ถ.รัชดาภิเษก วันที่ 17 ก.ค. เวลา 13.00 น. พ.ต.ท.ถวัล มั่งคั่ง พนักงานสอบสวนคดีพิเศษ 8 (<orgName>ดีเอสไอ</orgName>) ควบคุมตัว นายพนมไพร วงศ์คำ เจ้าของลานมันชัยมงคล , นายไกรศักดิ์ วงศ์คำ นางพาณี สะสมสวัสดิ์ เจ้าของลานมันศิริพืชผล  และนายวิชัย ศรีอรุณ เจ้าของลานมันชัยเจริญพืชผล ผู้ต้องหาที่ 1-4 ผู้ต้องหาฉ้อโกงโครงการรับจำนามันสำปะหลัง จ.อุบลราชธานี มายื่นคำร้องฝากขังครั้งแรกเป็นเวลา 12 วัน ตั้งแต่ 17 – 28 ก.ค.นี้ เนื่องจากต้องรอสอบพยานเพิ่มเติมอีกจำนวนหลายพันปาก และรอเอกสารจากหน่วยราชการอีกจำนวนมาก ท้ายคำร้องพนักงานสอบสวนคัดค้านการประกันตัวผู้ต้องหาทั้ง 4 ด้วย  </p>

     <p> โดยคำร้องสรุปว่า ผู้ต้องหาเป็นเจ้าของลานมันสำปะหลัง 3 แห่ง ใน  อ.บ้านน้ำผุด และ อ.บ้านน้ำยืน จ.อุบลราชธานี ซึ่งระหว่างเดือน พ.ย. 51 – พ.ค. 52 ผู้ต้องหามีพฤติการณ์ปกปิดข้อเท็จจริงในการรับจำนำมันสำปะหลัง และมันสำปะหลังแปรรูปชนิดเส้น โดยจะแจ้งต่อเกษตรกรผู้ปลูกมันสำปะหลังว่า สามารถรับจำนำมันได้เพียงครึ่งเดียว เช่น มันสำปะหลัง 100 ตัน ลานมันจะรับจำนำในราคาที่รัฐบาลรับประกันกิโลกรัมละ 2 บาท เพียงแค่ 50 ตัน ส่วนอีก 50 ตัน เกษตรกรต้องยอมขายในราคาหน้าลาน คือ กิโลกรัมละ 80 สตางค์ ซึ่งส่งผลให้ราคาพืชผลตกต่ำ เสื่อมราคาไม่คุ้มค่าต่อการลงทุน นอกจากนี้ ผู้ต้องหายังร่วมมือกับผู้มีอิทธิพลในท้องถิ่นจัดทำหลักฐานเท็จ โดยมีการลงตัวเลขจำนวนมันสำปะหลังที่รับจำนำไม่ตรงกับความเป็นจริง สร้างความเสียหายให้รัฐกว่า 700 ล้านบาท โดยวันที่ 16 ก.ค. พนักงานสอบสวนร่วมกันจับกุมผู้ต้องหาทั้ง 4 โดย แจ้งข้อกล่าวหา ร่วมกันฉ้อโกงประชาชนหรือทำให้เสียหาย ทำให้เสื่อมค่าต่อพืชผลของกสิกร ตามประมลกฎหมายอาญา มาตรา 343,358 และ359 มีโทษจำคุกไม่เกิน 5 ปี หรือ ปรับไม่เกิน 10,000 บาท หรือ ทั้งจำทั้งปรับ มาขออำนาจฝากขังเป็นเวลา 12 ตั้งแต่วันนี้ถึงวันที่ 28 ก.ค. เนื่องจากต้องรอสอบพยานเพิ่มเติมอีกหลายพันปาก และรอเอกสารจากหน่วยงานที่เกี่ยวข้อง </p>

      <p>ท้ายคำร้องพนักงานสอบสวนขอคัดค้านประกัน  เนื่องจากเกรงไปยุ่งเหยิงกับพยานหลักฐาน และหลบหนี</p>

       <p><orgName>ศาล</orgName>พิจารณาแล้วอนุญาตให้ฝากขังตามคำร้อง </p></body>
</news>
