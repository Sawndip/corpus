<teiHeader>
<fileDesc>
<titleStmt>
  <title>"วุฒิ"ย้ำขึ้นเวทีพูดผู้ก่อการดีเพราะเป็นสิทธิ์ส่วนตัวผู้ออกมาร้อง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42317  </bibl>
</sourceDesc>
</fileDesc>
</teiHeader>
<news>
<headline>"วุฒิ"ย้ำขึ้นเวทีพูดผู้ก่อการดีเพราะเป็นสิทธิ์ส่วนตัวผู้ออกมาร้อง</headline>
<lead></lead>
<neck></neck>
<body><p>พล.ต.ท.วุฒิ พัวเวส ผู้ช่วยผู้บัญชาการ<orgName>ตำรวจแห่งชาติ</orgName> ในฐานะหัวหน้าพนักงานสอบสวนคดี<orgName>กลุ่มพันธมิตรประชาชนเพื่อประชาธิปไตย</orgName> ระบุว่าจะพิจารณาออกหมายเรียกผู้ต้องหาทั้ง 36 คนที่ไม่มารับทราบข้อกล่าวหากรณีบุกยึดท่าอากาศยานสุวรรณภูมิและดอนเมืองอีกครั้ง หากยังไม่มาจะพิจารณาขอ<orgName>ศาล</orgName>อนุมัติหมายจับต่อไป ส่วนการเรียกร้องให้ยกเลิกข้อหาก่อการร้าย ได้ให้พนักงานสอบสวนพิจารณาบนพื้นฐานของกฎหมายและความยุติธรรม แต่ในอดีตที่ผ่านมาไม่เคยปรากฏการยกเลิกข้อหา </p>
<p>พล.ต.ท.วุฒิ ยังชี้แจงกรณีขึ้นเวทีพันธมิตรฯ เมื่อวานนี้ (16 ก.ค.) แล้วบอกว่าเป็นผู้ก่อการดี เพราะส่วนตัวเห็นว่าผู้ที่ออกมาเรียกร้องตามสิทธิ์ ไม่เฉพาะ<orgName>กลุ่มพันธมิตรฯ</orgName> ถือว่าเป็นผู้ก่อการดี ทั้งนี้ ขอยืนยันว่าไม่รู้จักผู้ต้องหาทั้งหมดเป็นการส่วนตัว ตลอดเวลาที่เข้ามารับผิดชอบคดี ก็ปฏิบัติตามหน้าที่และยึดข้อกฎหมาย แม้ส่วนตัวจะชอบและนับถือผู้ที่ออกมาเคลื่อนไหวและเรียกร้องทางการเมือง แต่ไม่มีผลต่อการทำสำนวน พร้อมเชื่อว่านายกรัฐมนตรีจะเข้าใจ</p></body>
</news>
