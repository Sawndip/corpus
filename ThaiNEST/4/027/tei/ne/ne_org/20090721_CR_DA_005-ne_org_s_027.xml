<teiHeader>
<fileDesc>
<titleStmt>
  <title>ยิงถล่มบ้าน"นายกเล็ก"เมืองโพธาราม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-21 08:55:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9411  </bibl>
</sourceDesc>
</fileDesc>
</teiHeader>
<news>
<headline>ยิงถล่มบ้าน"นายกเล็ก"เมืองโพธาราม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (21 ก.ค.) เมื่อเวลา 04:43 น. พ.ต.ท.ประเทือง สุทธการี สวส. <orgName>สภ.โพธาราม</orgName> จ.ราชบุรี  รับแจ้งเหตุคนร้ายยิงถล่มใส่ห้องแถว 2 ชั้นของนายวารี จันเกษม อายุ 66 ปี นายกเทศมนตรี<orgName>เมืองโพธาราม</orgName> และมีผู้ถูกยิงได้รับบาดเจ็บ ที่บริเวณถนนขนานริมทางรถไฟ  ภายในเขตเทศบาลโพธาราม จึงไปตรวจสอบที่เกิดเหตุพบเพียงกองเลือดส่วนผู้บาดเจ็บถูกนำส่งโรงพยาบาลไปก่อนหน้านี้ ทราบชื่อ นายนภดล สืบสุนทรชัย อายุ 24 ปี ซึ่งเป็นหลานของนายวารี  ถูกยิงเข้าที่บริเวณปากทะลุแก้มขวา  จากการตรวจสอบที่เกิดเหตุพบว่าที่ฝาบ้านมีรูกระสุนปืนยิงกว่า 30 แห่ง ส่วนที่พื้นถนนบริเวณหน้าบ้านพบปลอกกระสุนปืน .45 มม. ตกอยู่อีกกว่า 30 ปลอก เจ้าหน้าที่จึงเก็บไว้เป็นหลักฐาน </p>

<p>สอบสวนนายวารี  ให้การว่า ก่อนเกิดเหตุตนกับญาติพี่น้องซึ่งอยู่ห้องแถวเดียวกันได้นอนพักผ่อนส่วนหลานชายยังนั่งอ่านหนังสืออยู่ที่ชั้น 2 ของตัวบ้าน และได้ยินเสียงรถจักรยานยนต์มาจอด จากนั้นก็ได้ยินเสียงปืนดังขึ้นกว่า 20 นัด จึงลุกขึ้นวิ่งออกมาดูเห็นเพียงชาย 2 คน มีผ้าปิดหน้า ขี่รถจักรยานยนต์ ยี่ห้อยามาฮ่า ฟีโน่ สีแดง ไม่ติดแผ่นป้ายทะเบียน ขี่ไปอย่างรวดเร็ว ซึ่งเจ้าหน้าที่ตำรวจจะได้สืบสวนหาสาเหตุที่แน่ชัดต่อไป.</p></body>
</news>
