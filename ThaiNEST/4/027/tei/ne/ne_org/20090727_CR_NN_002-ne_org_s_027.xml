<teiHeader>
<fileDesc>
<titleStmt>
  <title>กองปราบทลายแก๊งสวมบัตรจนท.ทุจริตรับเงินต่างด้าว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171888  </bibl>
</sourceDesc>
</fileDesc>
</teiHeader>
<news>
<headline><orgName>กองปราบ</orgName>ทลายแก๊งสวมบัตรจนท.ทุจริตรับเงินต่างด้าว</headline>
<lead></lead>
<neck></neck>
<body><p>พ.ต.อ.นรศักดิ์ เหมนิธิ รอง ผบก.ป.พร้อมกำลัง<orgName>กองปราบปราม</orgName> เข้าตรวจสอบการถ่ายทะเบียนประวัติบุคคลต่างด้าว และการถ่ายบัตรผู้ตกสำรวจไม่มีสถานะทางทะเบียนราษฎร ในพื้นที่ อ.แม่สาย จ.เชียงราย เมื่อวันที่ 26 กรกฎาคม หลังสืบทราบว่ามีขบวนการซึ่งมีเจ้าหน้าที่รัฐเกี่ยวข้องเรียกรับผลประโยชน์จากการนำพาคนต่างด้าวมาสวมบัตร โดยตำรวจได้เรียกตัวผู้ใหญ่บ้านและผู้ช่วยผู้ใหญ่บ้านในพื้นที่ ต.เวียงพางคำ อ.แม่สาย มาสอบปากคำอย่างละเอียด </p>

 <p>ด้าน นายบุญล้อม ดีเสริมยศ ปลัดอำเภอฝ่ายทะเบียนและบัตร อ.แม่สาย กล่าวว่า พบข้อมูลความไม่โปร่งใสในขั้นตอนการถ่ายทะเบียนประวัติบุคคลต่างด้าว จึงเน้นย้ำไม่ให้กำนัน ผู้ใหญ่บ้านและผู้ช่วยผู้ใหญ่บ้านแสวงหาผลประโยชน์จากกรณีนี้ ส่วนการสืบสวนของ<orgName>กองปราบปราม</orgName>สามารถทำได้อย่างอิสระ และหากพบพฤติกรรมการทุจริตของเจ้าหน้าที่ก็ดำเนินคดีอาญาได้ทันที </p>

 <p>ขณะเดียวกัน พ.ต.อ.ณพวัฒน์ อารยางกูร ผกก.1 บก.<orgName>ปดส.</orgName>พร้อมเจ้าหน้าที่<orgName>กระทรวงพัฒนาสังคมและความมั่นคงของมนุษย์</orgName> นำกำลังเข้าตรวจค้นบ้านเลขที่ 50/72 หมู่ 9 แขวงแสนแสบ เขตมีนบุรี กทม.หลังได้รับร้องเรียนว่า มีสาวลาวถูกใช้แรงงานโดยไม่ได้รับค่าจ้างและถูกกักขังตัวไว้ โดยเจ้าหน้าที่พบ ด.ญ.ต้อย และ ด.ญ.ตู่ (นามสมมติ) อายุ 15 ปี ชาวลาว จึงเข้าช่วยเหลือ พร้อมกับได้ควบคุมตัว น.ส.สุกัญญษ แซ่ลี้ อายุ 31 ปี เจ้าของบ้านและนายจ้างไว้ดำเนินคดี</p></body>
</news>
