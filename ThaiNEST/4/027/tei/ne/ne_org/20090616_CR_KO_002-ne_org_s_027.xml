<teiHeader>
<fileDesc>
<titleStmt>
  <title>นครบาลออกหมายจับ 8แกนนำเสื้อแดง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090616/17256/%e0%b8%99%e0%b8%84%e0%b8%a3%e0%b8%9a%e0%b8%b2%e0%b8%a5%e0%b8%ad%e0%b8%ad%e0%b8%81%e0%b8%ab%e0%b8%a1%e0%b8%b2%e0%b8%a2%e0%b8%88%e0%b8%b1%e0%b8%9a8%e0%b9%81%e0%b8%81%e0%b8%99%e0%b8%99%e0%b8%b3%e0%b9%80%e0%b8%aa%e0%b8%b7%e0%b9%89%e0%b8%ad%e0%b9%81%e0%b8%94%e0%b8%87.html  </bibl>
</sourceDesc>
</fileDesc>
</teiHeader>
<news>
<headline><orgName>นครบาล</orgName>ออกหมายจับ 8แกนนำ<orgName>เสื้อแดง</orgName></headline>
<lead><orgName>นครบาล</orgName>ออกหมายจับเพิ่ม 8 แกนนำ<orgName>เสื้อแดง</orgName> เจอ 3 ข้อหาหนัก รองผบช.น.ยันดำเนินคดีตามพยานหลักฐานปรากฎ-ถ้อยคำถอดเทปปราศรัย ไม่มี 2 มาตรฐานไม่กลั่นแกล้งใคร</lead>
<neck></neck>
<body><p>(16มิ.ย.) เวลา 11.30 น. พล.ต.ต.อำนวย นิ่มมะโน รอง ผบช.น. รับผิดชองานด้านการสอบสวนดำเนินคดีผู้ชุมนุมที่ทำผิดกฎหมาย กล่าวว่า พนักงานสอบสวน<orgName>กองบัญชาการตำรวจนครบาล</orgName>ได้รวบรวมพยานหลักฐานจากเหตุการณ์การชุมนุมของ<orgName>กลุ่มแนวร่วมประชาธิปไตยต่อต้านเผด็จการแห่งชาติ ( นปช. )</orgName> หรือกลุ่มคนเสื้อแดง เมื่อวันที่ 13 เม.ย.ที่ผ่านมา นำไปสู่การออกหมายจับแกนนำเพิ่มเติมอีก 8 คนตามหมายจับศาลอาญาที่ 1691-1698/2552 ลงวันที่ 15 มิ.ย.ประกอบด้วย 1.นายวิภูแถลง พัฒนภูมิไทย 2.นายสุภรณ์ อัตถาวงศ์ 3.นายสุรชัย ด่านวัฒนานุสรณ์ 4.นายสมชาย ไพบูลย์ 5.พ.ต.ท.ไวพจน์ อาภรณ์รัตน์ 6.นายพายัพ ปั้นเกตุ 7.นายเมธี อมรวุฒิกุล และ 8.นายพิเชษฐ์ สุขจินดาทอง </p>
 
 <p>รอง ผบช.น.กล่าวต่อว่า ทั้งหมดถูกดำเนินคดีข้อหา มั่วสุมกันตั้งแต่สิบคนขึ้นไป กระทำการอย่างหนึ่งอย่างใดให้เกิดการวุ่นวายขึ้นในบ้านเมือง โดยเป็นหัวหน้าหรือเป็นผู้มีหน้าที่สั่งการ,ร่วมกันกระทำให้ปรากฎแก่ประชาชนด้วยวาจาอันมิใช่เป็นการกระทำในความมุ่งหมายแห่งรัฐธรรมนูญเพื่อให้ประชาชนล่วงละเมิดกฎหมายแผ่นดิน , ข้อหา ร่วมกันชุมนุมหรือมั่วสุม ณ ที่ใด ๆ ตั้งแต่ 5 คนขึ้นไปในท้องที่กรุงเทพมหานครหรือกระทำการใดอันเป็นการยุยงให้เกิดความไม่สงบเรียบร้อย โดยมีหลักฐายยืนยันการกระทำความผิดอย่างชัดเจนที่ได้จากภาพวิดีโอและถ้อยคำที่ได้จากการถอดเทปคำปราศรัย ในช่วงการชุมนุมสงกรานต์ที่ผ่านมา ที่<orgName>กลุ่มผุ้ชุมนุมคนเสื้อแดง</orgName>ทำการปิดการจราจรและมีการปราศรัยบนเวทีเชิงสะพานชมัยมรุเชษฐ จากการถอดเทปพบผู้กระทำผิดอีก 8 คนเป็นอย่างน้อย จึงนำพยานหลักฐานเสนอต่อ<orgName>ศาลอาญา</orgName> เพื่อขออนุมัติหมายจับ เพิ่มเติมทันที</p>
 
 <p>พล.ต.ต.อำนวย กล่าวยืนยันด้วยว่า การออกหมายจับครั้งนี้ไม่ใช่เป็นการทำงานแบบ 2 มาตราฐาน มีการสอบสวนโดยผ่านคณะกรรมการกลั่นกรองจนตกผลึกจึงจะมีการดำเนินการขออนุมัติหมายจับ ซึ่งเป็นการดำเนินการตามขั้นตอนไม่มีการกลั่นแกล้งใคร ส่วนที่ไม่มีการออกหมายเรียกก่อนนั้น เนื่องจากข้อหาที่ปรากฎนั้นอัตราโทษเกินและเป็นการกระทำผิดร่วมกับคดีเดิมที่เคยมีการออกหมายจับไปแล้ว ศาลจึงอนุมัติหมายจับแก่พนักงานสอบสวน และล่าสุด พล.ต.ท.วรพงษ์ ชิวปรีชา ผบช.น. ได้มอบหมายให้หน่วยงานที่เกี่ยวข้องนำหมายจับไปเผยแพร่ และประชาสัมพันธ์ให้ผู้ที่ออกหมายจับรับทราบแล้วให้ติดต่อขอมอบตัวได้ และสามารถนำพยานหลักฐานที่มีมาหักล้างข้อกล่าวหาได้ ส่วนจะได้ประกันตัวหรือไม่นั้นอย่านำมาเป็นข้อต่อรอง เรื่องนั้นเป็นเรื่องของอนาคต</p></body>
</news>
