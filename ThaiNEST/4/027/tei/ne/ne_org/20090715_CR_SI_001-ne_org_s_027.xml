<teiHeader>
<fileDesc>
<titleStmt>
  <title>รองผบ.ตร.เรียกประชุมด่วนหลังออกหมายจับทหารตำรวจเอี่ยวสังหาร"สนธิ"  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42104  </bibl>
</sourceDesc>
</fileDesc>
</teiHeader>
<news>
<headline>รองผบ.ตร.เรียกประชุมด่วนหลังออกหมายจับทหารตำรวจเอี่ยวสังหาร"สนธิ"</headline>
<lead></lead>
<neck></neck>
<body><p>ผู้สื่อข่าวรายงานว่า  พล.ต.ท.ดนัยธร วงศ์ไทย ผบช.สนว.ตร.ได้รับคำสั่งจาก พล.ต.อ.ธานี สมบูรณ์ทรัพย์ รอง ผบ.ตร. ให้จัดเจ้าหน้าที่<orgName>กองพิสูจน์หลักฐาน</orgName>เข้าตรวจพิสูจน์รถยนต์กระบะยี่ห้อโตโยต้า ไฮลักซ์ วีโก้ สีเลือดหมู ทะเบียน บธ.-1474 ลพบุรี ซึ่งเป็นรรยนต์ที่ต้องสงสัยคนร้ายในก่อเหตุยิงนายสนธิ ลิ้มทองกุล แกนนำ<orgName>พันธมิตรฯ</orgName> ซึ่งเจ้าหน้าที่ได้นำมาจากบก.จร. โดยเจ้าหน้าที่ได้เก็บพยานหลักฐานเส้นผม เส้นขน และกล่องหมากฝรั่งที่ตรวจได้จากรถยนต์ของกลางมาตรวจพิสูจน์ที่สำนักงานนิติวิทยาศาสตร์ สำนักงานตำรวจแห่งชาติ  โดย พล.ต.ท.ดนัยธร วงศ์ไทย ผบช.สนว.ตร. กล่าวว่า ได้รับการประสานฝ่ายสืบสวน<orgName>นครบาล</orgName>ให้ส่งเจ้าหน้าที่ไปเก็บหลักฐานในรถยนต์ต้องสงสัยไม่ทราบเกี่ยวข้องคดีไหน เจ้าหน้าที่ได้เกบพยานหลักฐาน และวัตถุพยานเพื่อนำมาตรวจพิสูจน์ส่วนรายละเอียดต้องสอบถามพนักงานสอบสวนที่รับผิดชอบคดีนี้เท่านั้น </p>
   <p>พล.ต.อ.ธานี สมบูรณ์ทรัพย์ รอง ผบ.ตร.ได้เรียกนายตำรวจเข้าประชุมจากนั้นได้เดินทางออกจำ<orgName>สำนักงานตำรวจแห่งชาติ</orgName>เพื่อเข้ารายงานความคืบหน้าคดีกับนายอภิสิทธิ์ เวชชาชีวะ นายกรัฐมนตรีที่ทำเนียบรัฐบาล โดยไม่ได้ให้สัมภาษณ์กับผู้สื่อข่าวขณะที่ พล.ต.อ.ธานี สมบูรณ์ทรัพย์ รอง ผบ.ตร.หัวหน้าทีมพนักงานสอบสวนคดีลอบสังหารนายสนธิ ได้เข้าร่วมประชุมกับเจ้าหน้าที่ตำรวจที่กองบังคับการตำรวจ</p>

<p>รายงานข่าวว่า หลังจากพบรถยนต์ต้องสงสัยพัวพันคดียิงนายสนธิ พล.ต.อ.ธานี ได้มีคำสั่งให้พนักงานสอบสวนรวบรวมพยานหลักฐานเพื่อขออำนาจศาลอนุมัติจับผู้ต้องหาจำนวน 2 ราย  ซึ่งเป็นข้าราชการในสังกัดทหาร และตำรวจ ระดับชั้นประทวน  ซึ่งหนึ่งในผู้ต้องหารับราชการในพื้นที่จังหวัดลพบุรี ซึ่งสอดคล้องกับการตรวจพบรถยนต์กระบะโตโยต้า ทะเบียน บธ.-1474 ลพบุรี ซึ่งชุดสืบสวนได้พยานหลักฐานเชื่อมโยงผู้ต้องหาเป็นร่วมลงมือปฏิบัติการลอบสังหารนายสนธิ </p></body>
</news>
