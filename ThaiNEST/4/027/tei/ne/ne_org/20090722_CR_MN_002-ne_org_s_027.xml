<teiHeader>
<fileDesc>
<titleStmt>
  <title>คุกตลอดชีวิต! เกาหลีโหดเมายาบ้าฆ่าสาวคู่ขาดับ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-22 15:48:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000082916  </bibl>
</sourceDesc>
</fileDesc>
</teiHeader>
<news>
<headline>คุกตลอดชีวิต! <orgName>เกาหลี</orgName>โหดเมายาบ้าฆ่าสาวคู่ขาดับ</headline>
<lead><orgName>ศาล</orgName>พิพากษาจำคุกตลอดชีวิต “หนุ่ม<orgName>เกาหลี</orgName>โหด” เมายาบ้า คว้าไม้กอล์ฟ-มีดดาบ แทงสาวคู่ขาตายคาที่ จำเลยรับสารภาพพร้อมชดใช้เงิน 4 แสนให้ญาติผู้ตาย <orgName>ศาล</orgName>ปรานีลดโทษเหลือจำคุก 25 ปี 9 เดือน</lead>
<neck></neck>
<body><p>วันนี้ (22 ก.ค.) ที่ศาลอาญากรุงเทพใต้ ถ.เจริญกรุง 63 ศาลมีคำพิพากษาคดีที่พนักงานอัยการ เป็นโจทก์ ยื่นฟ้องนายลี วู ฮัน (Lee Woo Hun) อายุ 29 ปี ชาวเมืองซองฮี ประเทศเกาหลีใต้ เป็นจำเลยในความผิดฐานฆ่าผู้อื่นโดยเจตนา และมีเมทแอมเฟตามีน (ยาบ้า) ยาเสพติดประเภท 1 ไว้ในครอบครองเพื่อเสพโดยไม่ได้รับอนุญาต</p>
       
       <p>คดีนี้โจทก์ฟ้องและนำสืบว่า เมื่อวันที่ 31 ต.ค.51 จำเลยมีเมทแอมเฟตามีนชนิดเกล็ด หนัก 0.1 กรัม บรรจุในขวดแก้วเจาะที่หัว ซึ่งนำมาเสพด้วยวิธีสูดดม ต่อมาเมื่อจำเลยมีอาการมึนเมาจากการเสพยาแล้วใช้ไม้ มีด ไม้กอล์ฟหัวเหล็ก และดาบซามูไรยาว 43 นิ้ว ตี แทง ฟัน เฉือน น.ส.ธิติมา ศรีตุลา อายุ 35 ปี ซึ่งทำงานอยู่ที่สถานบันเทิงเทนเซาน่า ที่ศีรษะ คอ หลัง หน้าอก ท้อง ต้นขา แขน หลายแผล จนถึงแก่ความตายที่เฉลียง ของห้องเลขที่46 อาคารสเตท ทาวเวอร์ แขวงสีลม เขตบางรัก กทม. โดยจำเลยให้การปฏิเสธในชั้นสอบสวน แต่ชั้นพิจารณาจำเลยให้การรับสารภาพ</p>
       
       <p><orgName>ศาล</orgName>พิเคราะห์พยานหลักฐานที่นำสืบประกอบคำรับสารภาพของจำเลย เห็นว่าโจทก์มีนายนุเรต ปักการะนัง รปภ.ของอาคารที่เกิดเหตุ เบิกความว่า ขณะเข้าเวรเฝ้ายาม พาสปอร์ตของจำเลยหล่นลงมาจากห้องพักซึ่งเป็นอาคารสูงหลายสิบชั้น จึงแจ้งให้ พ.จ.อ.อิฐษาฏากรณ์ ศศิประพันธ์ สายตรวจ รปภ.ที่ผ่านมาตรวจเวรยาม เมื่อขึ้นไปตรวจห้องพักเลขที่ 46 ของจำเลย ขณะที่ประตูลิฟต์เปิด ก็มีหญิงสาวชาวอินเดีย วิ่งสวนออกมาด้วยอาการตกใจ สอบถามแล้วทราบว่าจำเลยบุกเข้ามาที่ห้องพักของหญิงชาวอินเดีย เลขที่ 45 และมีอาการคลุ้มคลั่ง พยานและ พ.จ.อ.อิฐษาฏากรณ์ จึงรีบขึ้นไปที่ห้องเลขที่ 46 พบจำเลยยืนเปลือยกายในอาการเมายา มีเลือดมนุษย์เปื้อนไปทั้งตัว จึงมองตามรอยเท้าที่มีคราบเลือดก็พบว่าต้นทางรอยเลือดมาจากห้องเลขที่ 46 จึงเดินเข้าไปดูพบเสื้อผ้า ข้าวของกระจาย พบมีด ไม้ เหล็กกอล์ฟ ดาบซามูไรอยู่ในสภาพถูกแทงจนงอ จึงเดินต่อไปถึงระเบียงก็พบศพ น.ส.ฐิติมา ในสภาพนอนคว่ำหน้าเปลือยกายสวมกางเกงในจีสตริงสีชมพูตัวเดียว แต่ที่อวัยวะเพศมีขวดพลาสติกเสียบคาอยู่จนช่องคลอดขาด ที่ใบหน้าและตามร่างกายมีร่องรอยถูตี เสียบ เฉือน หลายแผล พยานจึงจับตัวจำเลยส่งตำรวจ</p>
       
       <p><orgName>ศาล</orgName>เห็นว่า แม้โจทก์ไม่มีประจักษ์พยานพบเห็นขณะจำเลยประทุษร้ายผู้ตาย แต่พยานโจทก์เห็นจำเลยในสภาพเปลือย มีร่องรอยเลือดตามตัว และที่ห้องเกิดเหตุพบคราบเลือดสาดทั่วผนังห้อง ผนังห้องน้ำ และพบศพผู้ตาย กับขวดยาเมทแอมเฟตามีน ต่อมาตำรวจนำของกลางไปตรวจพิสูจน์ก็พบว่าดีเอ็นเอผู้ตาย ตรงกับที่พบในตัวจำเลย และมีร่องรอยการต่อสู้ทำร้ายกับจำเลยอยู่ในสภาพเมายา ซึ่งหลังก่อเหตุจำเลยได้รับสารภาพ และชดใช้เงินบรรเทาความเสียหายแก่นายทาน ศรีตุลา บิดาผู้ตายเป็นเงิน 400,000 บาทแล้ว</p>
       
       <p>พิพากษาว่า จำเลยมีความผิดตามฟ้อง ให้จำคุกตลอดชีวิตฐานฆ่าผู้อื่นฯ และจำคุก 18 เดือน ฐานมีและเสพยา จำเลยให้การรับสารภาพและบรรเทาความเสียหาย มีเหตุบรรเทาโทษ จึงลดโทษจำคุกเหลือ 25 ปี 9 เดือน</p></body>
</news>
