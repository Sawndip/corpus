<teiHeader>
<fileDesc>
<titleStmt>
  <title>5นศ.อุเทนฯต้องสงสัยรับน้องรุนแรง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-06-26 08:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=5270  </bibl>
</sourceDesc>
</fileDesc>
</teiHeader>
<news>
<headline>5นศ.<orgName>อุเทนฯ</orgName>ต้องสงสัยรับน้องรุนแรง</headline>
<lead></lead>
<neck></neck>
<body><p>เมื่อเวลา 13.00 น. วันที่ 25 มิ.ย. ที่มหาวิทยาลัยเทคโนโลยีราชมงคลตะวันออก วิทยาเขตอุเทนถวาย ได้จัดพิธี “ครอบครูช่าง คุรุบูชา อุเทนถวาย” ให้แก่นักศึกษาชั้นปีที่ 1 <orgName>คณะวิศวกรรมศาสต</orgName>ร์ และ<orgName>สถาปัตยกรรมศาสตร์</orgName> โดยมี นายชัยวุฒิ บรรณวัฒน์ รมช.<orgName>ศึกษาธิการ</orgName> เป็นประธาน พร้อมด้วย น.อ.อาวุธ เงินชูกลิ่น ประธานประกอบพิธีฝ่ายพราหมณ์ และมีนักศึกษาทั้งศิษย์เก่าและปัจจุบัน รวมทั้งคณาจารย์เข้าร่วม กว่า 100 คน โดยนายชัยวุฒิ กล่าวว่า ขอให้รุ่นพี่และรุ่นน้องได้ตระหนักถึงพิธีกรรมอันศักดิ์สิทธิ์ในครั้งนี้ไว้ด้วย เพราะเป็นพิธีที่สำคัญมาก เป็นการรวมตัวของศิษย์เก่าอุเทนถวายทุกรุ่น เพื่อต้องการให้น้องใหม่ได้เห็นว่าสถาบันแห่งนี้มีความเข้มแข็งและสามัคคีกันมาก </p>
     
<p>ด้าน นายสืบพงษ์ ม่วงชู รองอธิการบดี<orgName>ฝ่ายบริหารงาน มหาวิทยาลัยเทคโนโลยีราชมงคลตะวันออก วิทยาเขตอุเทนถวาย</orgName> กล่าวว่า ผลการสอบสวนนักศึกษากรณีการรับน้องรุนแรงนั้น ได้ดำเนินการเสร็จแล้ว พบว่า มีนักศึกษาที่เป็นผู้ต้องสงสัย 5 คน ซึ่งตนจะส่งผลการสอบสวนให้ นายวันชัย มั่นคง รักษาการอธิการบดี<orgName>มหาวิทยาลัยเทคโนโลยีราชมงคลตะวันออก วิทยาเขตอุเทน</orgName> ถวาย เพื่อรายงานต่อ นายสุเมธ แย้มนุ่น เลขา   ธิการ<orgName>คณะกรรมการการอุดมศึกษา</orgName> ในวันที่ 26 มิ.ย.นี้ ทั้งนี้ขอให้ผู้ปกครองผู้เสียหายนำตัวผู้เสียหาย มาชี้ตัวนักศึกษาที่กระทำผิดด้วย และถ้าเป็นห่วงเรื่องความปลอดภัยก็ไม่ต้องปรากฏตัว แต่ให้ติดต่อมาที่ตน เพื่อจะชี้ตัวในทางลับ เพราะขณะนี้แม้จะสอบสวนเสร็จแล้ว แต่ยังถือว่านักศึกษาทั้ง 5 คนเป็นผู้ต้องสงสัย หากจะสั่งลงโทษไปตนก็อึดอัด และลำบากใจ เนื่องจากยังไม่มีพยาน แต่หากมีพยานมาชี้ตัวก็จะสามารถสั่งลงโทษได้.</p></body>
</news>
