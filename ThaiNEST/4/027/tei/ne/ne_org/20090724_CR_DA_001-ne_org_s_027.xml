<teiHeader>
<fileDesc>
<titleStmt>
  <title>ตรวจยึด จยย.โจรใต้เตรียมซุกบึ้ม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-24 15:18:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=10139  </bibl>
</sourceDesc>
</fileDesc>
</teiHeader>
<news>
<headline>ตรวจยึด จยย.โจรใต้เตรียมซุกบึ้ม</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (24 ก.ค.) พ.ต.อ.บรรลือ ชูเวทย์ ผกก.<orgName>สภ.เมืองนราธิวาส</orgName> ได้รับแจ้งจากชาวบ้านว่า พบรถ จยย.ฮอนด้าเวฟ สีน้ำเงิน ไม่ติดแผ่นป้ายทะเบียน ในสภาพถูกถอดชิ้นส่วน จอดอยู่ภายในป่ารกทึบ ข้างสำนักงานเครื่องจักรกลเทศบาลเมืองนราธิวาส บ้านกำปงตาโก๊ะ เขตเทศบาลเมืองนราธิวาส จึงได้ประสานไปยังชุดเก็บกู้วัตถุระเบิด นปพ.จ.นราธิวาส เพื่อขอสนับสนุนร่วมเดินทางไปตรวจสอบ </p>

<p>ที่เกิดเหตุพบว่า รถ จยย.คันดังกล่าว ถูกคนร้ายถอดชิ้นส่วนกองไว้ ลักษณะคล้ายเตรียมที่จะประกอบระเบิดแสวงเครื่องใส่ในช่องเก็บหมวกนิรภัย จากการตรวจสอบโดยละเอียดพบว่า รถ จยย.คันดังกล่าว หมายเลขทะเบียน กษก-22 นราธิวาส ซึ่งเจ้าของได้แจ้งหายไว้ที่ สภ.สุไหงโก-ลก ช่วงต้นเดือนที่ผ่านมา เบื้องต้นเจ้าหน้าที่เชื่อว่า กลุ่มคนร้าย ได้ขโมยรถ จยย.เพื่อนำมาใช้ในการประกอบระเบิดแสวงเครื่อง ก่อเหตุร้ายในพื้นที่เขตเทศบาลเมืองนราธิวาส แต่โชคดีที่ชาวบ้านตรวจพบเสียก่อน จึงแจ้งเจ้าหน้าที่มาทำการตรวจยึดเอาไว้ได้.</p></body>
</news>
