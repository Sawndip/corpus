<teiHeader>
<fileDesc>
<titleStmt>
  <title>รวบโจรวัยโจ๋ลักหอยแครงหาเงินแต่งรถ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-21 07:08:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9365  </bibl>
</sourceDesc>
</fileDesc>
</teiHeader>
<news>
<headline>รวบโจรวัยโจ๋ลักหอยแครงหาเงินแต่งรถ</headline>
<lead></lead>
<neck></neck>
<body><p>3 โจ๋เด็กแว้น<orgName>เมืองชลฯ</orgName>ดอดล่องเรือเป็ดตระเวนขโมยตักหอยแครงในทะเลนับสิบเที่ยว ได้ของกลางรวมแล้วหลายตัน ตำรวจอาสาเจ้าของฟาร์มแค้น พาพวกซุ่มจับได้พร้อมของกลางคาหนังคาเขา รับสารภาพสิ้นทำมาแล้วนับไม่ถ้วน ตำรวจแจ้งข้อหาลักทรัพย์ พร้อมรวบรวมหลักฐานรวบพ่อค้าซื้อของโจร   </p>
    
<p>เมื่อเวลา 09.30 น. วันที่ 20 ก.ค. พ.ต.อ.นภดล วงษ์น้อม ผกก.<orgName>สภ.เมืองชลบุรี</orgName>  จ.ชลบุรี รับแจ้งให้เดินทางไปรับตัวคนร้ายลักหอยแครง ที่บริเวณท่าเทียบเรือพลี-ศรีนิคม เทศบาลชลบุรี จึงเดินทางไปพร้อมพนักงานสอบสวน พบนายมนัส ตุรงค์รัตน์ อายุ 20 ปี อยู่บ้านเลขที่ 456/7ฐ ซอยเกรียงไกรยุค เขตเทศบาลเมือง พร้อมของกลางหอยแครงจำนวน 600 กิโลกรัม เรือพายเล็กติดเครื่องยนต์ และอุปกรณ์ตักหอย 1 อัน</p>
     
<p>สอบสวนนายสำเภา วงษ์บุปผา ประธาน ตำรวจอาสา <orgName>สภ.เมืองชลบุรี</orgName> ให้การว่า ตนมีฟาร์ม เลี้ยงหอยแครงอยู่ชายทะเลในพื้นที่ ต.บางทราย กว่า 60 ไร่ ที่ผ่านมาถูกคนร้ายเข้าไปลักลอบขโมยแล้วกว่า 10 ครั้ง คิดเป็นจำนวนรวมประมาณ 5-6 พันกิโลกรัม จึงมาดักซุ่มเพื่อจับกุมคนร้ายให้ได้คาหนังคาเขา กระทั่งพบกับกลุ่มคนร้าย 3 คน กำลังตักหอยใส่เรือ โดยใช้เวลาเพียงแค่ครึ่งชั่วโมงก็สามารถตักได้ถึง 600 กิโลกรัม ตนกับ พวกได้รอจังหวะให้เรือเข้าเทียบท่าแล้วเข้าจับกุมตัวได้ดังกล่าว  </p>
    
<p>ส่วนนายมนัส ให้การรับสารภาพ ได้ร่วมกับพวกที่หลบหนีไปได้ขโมยหอยไปขายให้กับพ่อค้าในตลาดสดกิโลกรัมละ 10 บาท  นับ 10 ครั้ง ได้ครั้งละหลายร้อยกิโลกรัม โดยเงินที่ได้จะนำไปเที่ยวเตร่และแต่งรถจักรยานยนต์ เจ้าหน้าที่จึงแจ้งข้อหาลักทรัพย์ ก่อนควบคุมตัวส่งพนัก งานสอบสวนดำเนินคดีต่อไป.</p></body>
</news>
