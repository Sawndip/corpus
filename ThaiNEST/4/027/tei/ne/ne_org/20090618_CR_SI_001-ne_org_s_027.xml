<teiHeader>
<fileDesc>
<titleStmt>
  <title>สาวสวยเครียดดื่มยาฆ่าหญ้าเสียชีวิตคาเก๋ง  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=40484  </bibl>
</sourceDesc>
</fileDesc>
</teiHeader>
<news>
<headline>สาวสวยเครียดดื่มยาฆ่าหญ้าเสียชีวิตคาเก๋ง</headline>
<lead></lead>
<neck></neck>
<body><p>ร.ต.ท.เอกมันต์   ลือเรือง   ร้อยเวร <orgName>สภ.ปากเกร็ด</orgName>  จ.นนทบุรี    รับแจ้งเหตุมีผู้เสียชีวิตภายในรถเก๋งซึ่งจอดอยู่ใกล้โรงเรียนวัฒนพฤกษา   ถ.ภูมิเวท  จึงพร้อมด้วย  พ.ต.อ.ธวัชชัย  นาคฤทธิ์  ผกก.  พ.ต.ท.พัชร์ศักดิ์  ภาฟองสมุทร   สวป.  พ.ต.ต.วิทิต  จันทร์เอี่ยม  สว.สส.  <orgName>มูลนิธิป่อเต๊กตึ้ง</orgName>  แพทย์จาก<orgName>สถาบันนิติเวช  ร.พ.ธรรมศาสตร์</orgName>   รีบรุดไปยังที่เกิดเหตุ</p>

                <p> พบรถเก๋งสีดำ  ยี่ห้อนิสสัน  รุ่นเซฟฟีโร่  ทะเบียน  3 ษ – 3102  กทม. จอดอยู่โดยที่ประตูทั้งสี่ด้านปิดล๊อค  เจ้าหน้าที่ตำรวจต้องให้ช่างกุญแจมาทำการเปิดออก   บริเวณเบาะนั่งคนขับพบศพหญิงสาวนอนศีรษะเอียงไปทางด้านซ้าย  ในมือขวายังกำขวดยาฆ่าหญ้ายี่ห้อบอนเนตเอาไว้แน่น  คาดว่าเสียชีวิตมาแล้วไม่ต่ำกว่า 10 ชั่วโมง   โดยมีจดหมายเขียนลาตายรำพึงรำพันในทำนองว่าตนเองเกิดมาอาภัพมีโรคประจำตัว  ประกอบกับมาระยะหลังมีหนี้สินจึงไม่อยากอยู่เป็นภาระให้กับคนข้างหลัง</p>

        <p>ต่อมาได้มีญาติผู้ตายเป็นหญิงสาวเดินทางมาที่เกิดเหตุพร้อมทั้งเปิดเผยว่าคนตายชื่อ  น.ส.พรทิพย์  แซ่โง้ว  อายุ 32 ปี  พักอยู่เลขที่  146/170 หมู่บ้านศิวภา  ต.ปากเกร็ด อ.ปากเกร็ด  ประกอบอาชีพค้าขายเสื้อผ้าตามตลาดนัด   มักบ่นให้ฟังเสมอว่าไม่อยากอยู่เพราะมีปัญหารุมเร้าทั้งโรคประจำตัว  หนี้สินที่กู้ยืมมา  </p>

                  <p>อีกทั้งรถเก๋งคันนี้ก็เป็นรถที่ผู้ตายยืมมาจากญาติสนิทกัน    เบื้องต้นเจ้าหน้าที่ตำรวจเชื่อว่าผู้ตายคงแก้ปัญหาไม่ตกเลยขับรถมาจอดยังที่เกิดเหตุ   ก่อนที่จะตัดสินใจกินยาฆ่าตัวตายเพื่อยุติปัญหา   จึงได้มอบศพให้กับ<orgName>สถาบันนิติวิทยาศาสตร์</orgName>ก่อนให้ญาติรับไปดำเนินการตามประเพณีต่อไป</p></body>
</news>
