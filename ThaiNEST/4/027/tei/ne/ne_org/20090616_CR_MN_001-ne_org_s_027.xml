<teiHeader>
<fileDesc>
<titleStmt>
  <title>“เสรีพิศุทธ์” แย้มลงเล่นการเมือง รับสนใจ “การเมืองใหม่”  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 15:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000067853  </bibl>
</sourceDesc>
</fileDesc>
</teiHeader>
<news>
<headline>“เสรีพิศุทธ์” แย้มลงเล่นการเมือง รับสนใจ “การเมืองใหม่”</headline>
<lead>“เสรีพิศุทธ์” แย้มลงเล่นการเมือง พร้อมยอมรับสนใจ<orgName>พรรคการเมืองใหม่</orgName> โดยอยู่ระหว่างรอศึกษานโยบายของ<orgName>พรรคการเมืองใหม่</orgName>อยู่ เพราะในอดีต เคยช่วยเหลือเกื้อกูล<orgName>พันธมิตรฯ</orgName> มาด้วยกัน</lead>
<neck></neck>
<body><p>วันนี้ (16 มิ.ย.) เมื่อเวลา 12.30 น.ที่ห้องโมเน่ ชั้น 4 โรงแรมโนโวเทล กรุงเทพฯ สยามสแควร์ ภายหลัง พล.ต.อ.เสรีพิศุทธ์ เตมียาเวส อดีตผู้บัญชาการ<orgName>ตำรวจแห่งชาติ</orgName> (ผบ.ตร.) ได้แถลงข่าวเปิดใจถึงเหตุการณ์ที่ผ่านมาในช่วงที่ถูกมรสุมทางการเมืองเล่นงานระหว่างดำรงตำแหน่ง ผบ.ตร. และถูกปลดให้พ้นตำแหน่งในสมัยนายสมัคร สุนทรเวช เป็นนายกรัฐมนตรี พร้อมข้อกล่าวหาฉกรรจ์อีกหลายข้อกล่าวหานั้น</p>
       
       <p>พล.ต.อ.เสรีพิศุทธ์ ได้ตอบข้อข้องใจของสื่อมวลชนที่ระบุว่า สาเหตุที่ถูกปล้นตำแหน่งอันเนื่องมาจากความสนิทสนมที่มีกับ<orgName>พรรคประชาธิปัตย์</orgName>มาก่อนหรือไม่ว่า เรื่องนี้เป็นเรื่องผลประโยชน์ในการแต่งตั้งโยกย้าย ทั้งประโยชน์ส่วนตัวเพราะเมื่อกำจัดตนไปแล้วตั้งคนอื่นมา เขาจะได้เท่าไหร่ ลองคิดดูว่าสารวัตรเท่าไหร่ ผู้กำกับเท่าไหร่ แล้ว ผบ.ตร.เท่าไหร่ ในการแต่งตั้งโยกย้ายทั้งหมด นอกจากนี้เพื่อหวังผลทางการเมือง เพราะไม่รู้จะเป็นรัฐบาลได้นานแค่ไหน รัฐบาลก็ต้องเอาคนของตัวเองมาดำรงตำแหน่ง ผบ.ตร.แทน</p>
       
       <p>“การแถลงครั้งนี้เป็นการชี้แจงเรื่องที่เกิดขึ้นไม่มีอะไรเคลือบแฝง ส่วนเรื่องการเมืองเป็นเรื่องภายหลัง ถ้าคิดจะทำเมื่อใดก็ค่อยว่ากัน หากถามว่าพร้อมหรือไม่ ตอนนี้สุขภาพร่างกายแข็งแรง วิ่งออกกำลังกายวันละ 7-8 กม. ทั้งยังกล่าวติดตลกด้วยว่า หมอยังบอกว่าอายุ 98 ถึงเริ่มไอ ส่วนเรื่องการจะลงเล่นการเมืองกับพรรคการเมืองหนึ่งการเมืองใดนั้น ยังไม่ได้คิด แต่หากสื่อใดจะแนะนำก็ยินดี” พล.ต.อ.เสรีพิศุทธ์กล่าวถึงอนาคตทางการเมือง</p>
       
       <p>เมื่อถูกซักว่า ที่ผ่านมานายสนธิ ลิ้มทองกุล แกนนำ<orgName>พันธิมิตรประชาชนเพื่อประชาธิปไตย</orgName> ก็ชื่นชมว่าเป็นคนดีทำงานตรงมาโดยตลอด มีแนวโน้มหรือไม่ว่าเลือกพรรคการเมืองใหม่ พล.ต.อ.เสรีพิศุทธ์ กล่าวว่า เรื่องนี้ต้องไปถามพรรคการเมืองใหม่ ซึ่งเพิ่งจดทะเบียนก่อตั้งพรรค อยู่ในขั้นตอนการหาสมาชิก จัดตั้งสาขาพรรค ยังไม่ทราบว่านโยบาย<orgName>พรรคการเมืองใหม่</orgName>เป็นอย่างไร แต่ยอมรับว่าตนก็สนใจเช่นกัน</p>
       
       <p>พล.ต.อ.เสรีพิศุทธ์ยังตอบคำถามด้วยว่า ในอดีตได้เคยช่วยเหลือ<orgName>กลุ่มพันธมทิตรฯ</orgName> มาก่อน อีกทั้งเพราะนายสมัครได้ขับไล่ตน ทำไมตนจะไม่ขับไล่นายสมัคร ในสายตาที่เคยเป็นข้าราชการประจำสำหรับการเมืองในปัจจุบันนั้นมองว่ายังเหมือนเดิม และแย่กว่าเดิม คงต้องมีการเปลี่ยนแปลงอะไรกันบ้าง ควรมีการเปลี่ยนแปลงตามที่เขาคิดกัน คิดได้แต่เวลาทำไม่รู้จะทำได้หรือไม่เพราะมีหลายปัจจัยที่เกี่ยวข้อง ขณะเดียวกันต้องได้รับความร่วมมือจากภาคประชาชน</p>
       
       <p>อดีต ผบ.ตร.ผู้นี้ ยังได้กล่าวถึงความสนใจในการลงสมัครสมาชิกวุฒิสภา ที่ ส.ว.สรรหาใกล้จะหมดวาระว่า ยังไม่แน่ใจ ต้องพิจารณาด้วยความรอบคอบ เป็นก้าวใหม่หลังจากพ้นจากหน้าที่ราชการ คิดว่าจะมีทางไหนทำประโยชน์ให้ประเทศชาติและประชาชนได้บ้าง หลายคนก็มีความคิดแตกต่างกันในการทำงานทำประโยชน์ต่อทางราชการ ขึ้นกับจังหวะ อย่างไรก็ตาม ยอมรับว่าก่อนหน้านี้ตนเคยตั้งใจว่าจะลงสมัครผู้ว่าราชการกรุงเทพมหานคร คิดว่าก่อนเกษียณจะลาออกจากราชการ เพราะช่วงเวลานั้นก็ใกล้กับช่วงประกาศรับสมัครเลือกตั้งผู้ว่าราชการกรุงเทพมหานคร แต่ตนกลับถูกตั้งกรรมการสอบสวนวินัยร้ายแรง ซึ่งจะให้สมัครก็ได้ แต่หากมีการตั้งคำถามถึงเรื่องนี้ แม้ตนจะตอบคำถามได้ แต่คงไม่น่าเชื่อถือ ใครจะฟังตนเพราะการสอบสวนยังไม่เสร็จสิ้น</p>
       
      <p>นอกจากนี้ พล.ต.อ.เสรีพิศุธ์ ยังกล่าวถึงความคืบหน้าในคดีความที่มีการฟ้องร้องกับ พล.ต.ขัตติยะ สวัสดิผล หรือเสธ.แดง ว่าที่ผ่านมาบางคดี<orgName>ศาล</orgName>ได้พิพากษาลงโทษ บางคดีก็รอลงอาญาและมีอีกหลายคดีที่อยู่ในชั้นศาล อนาคตเห็นว่า เสธ.แดงต้องอยู่ในคุก</p></body>
</news>
