<teiHeader>
<fileDesc>
<titleStmt>
  <title>“อัยการ” เชื่อได้ตัว “ราเกซ” ก่อนสิ้นปี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-25 19:01:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000071520  </bibl>
</sourceDesc>
</fileDesc>
</teiHeader>
<news>
<headline>“อัยการ” เชื่อได้ตัว “ราเกซ” ก่อนสิ้นปี</headline>
<lead>อธิบดี<orgName>อัยการต่างประเทศ</orgName> เผย 12 ส.ค.นี้ <orgName>ศาลฎีกาแคนาดา</orgName> นัดพิจารณาคำร้อง “ราเกซ” ค้านความเห็น รมว.<orgName>ยุติธรรมแคนาดา</orgName> ส่งตัวกลับดำเนินคดียักยอกทรัพย์<orgName>บีบีซี</orgName> มั่นใจไม่เกินสิ้นปีได้ตัวก่อนคดีขาดอายุความ</lead>
<neck></neck>
<body><p>วันนี้ (24 มิ.ย.) นายศิริศักดิ์ ติยะพรรณ อธิบดี<orgName>อัยการต่างประเทศ</orgName> กล่าวถึงการติดตามตัวนายราเกซ สักเสนา อดีตที่ปรึกษากรรมการผู้จัดการใหญ่ <orgName>ธนาคารกรุงเทพฯพาณิชย์การ จำกัด (มหาชน)</orgName> หรือ <orgName>บีบีซี</orgName> ผู้ต้องหาคดียักยอกทรัพย์ ซึ่งปัจจุบันอยู่ที่ประเทศแคนาดา ว่า หลังจากที่<orgName>ศาลอุทธรณ์รัฐบริติชโคลัมเบีย</orgName> ประเทศแคนาดา มีคำสั่งไม่รับอุทธรณ์ของนายราเกซที่คัดค้านความเห็นรัฐมนตรีว่าการ<orgName>กระทรวงยุติธรรมแคนาดา</orgName> ที่เห็นชอบตามศาลฎีกาประเทศแคนาดาให้ส่งตัวนายราเกซ เป็นผู้ร้ายข้ามแดน กลับมาดำเนินคดีในประเทศไทย เมื่อช่วงต้นเดือน มิ.ย.ที่ผ่านมา</p>
       
       <p>ล่าสุด ทราบว่า นายราเกซ ใช้สิทธิ์ยื่นฎีกาการคัดค้านความเห็น รมว.<orgName>ยุติธรรม</orgName> ตามกระบวนการทางกฎหมายของประเทศแคนาดา ซึ่ง<orgName>ศาลฎีกา</orgName>นัดพิจารณา ในวันที่ 12 ส.ค.นี้ หลังจากอนุญาตขยายระยะเวลาให้นายราเกซ ยื่นคำฏีกาได้ถึงวันที่ 15 มิ.ย.ที่ผ่านมา ทั้งนี้เชื่อว่าในวันที่ 12 ส.ค.นี้ <orgName>ศาลฎีกาแคนาดา</orgName>น่าจะนัดเพื่อฟังคำสั่งว่าจะรับหรือไม่คำฎีกาของนายราเกซ</p>
       
       <p>“หาก<orgName>ศาล</orgName>สั่งไม่รับฎีกาคำสั่งของนายราเกซ กระบวนการทางกฎหมายถือว่ายุติ <orgName>ทางการไทย</orgName>ก็จะดำเนินการตามขั้นตอนเพื่อรับตัวนายราเกซกลับมา แต่ถ้า<orgName>ศาล</orgName>สั่งรับก็เชื่อว่ากระบวนพิจารณาที่จะต้องวินิจฉัยว่าความเห็น รมว.<orgName>ยุติธรรม</orgName> ของแคนาดา ชอบด้วยกฎหมายที่จะส่งตัวนายราเกซกลับหรือไม่ น่าจะใช้เวลาไม่เกินสิ้นปี 2552 นี้” อธิบดี<orgName>อัยการต่างประเทศ</orgName> กล่าวและว่า ขณะนี้ช่องทางที่นายราเกซ พยายามใช้ต่อสู้ถูกปิดจนเกือบหมดแล้ว</p>
       
       <p>ผู้สื่อข่าวรายงานว่า สำหรับคดียักยอกทรัพย์<orgName>บีบีซี</orgName> กว่า 72 ล้านดอลลาร์สหรัฐฯ หรือประมาณ 2,500 ล้านบาท ที่ นายราเกซ ซึ่งได้ฉายาว่าพ่อมดการเงิน ตกเป็นผู้ต้องหาร่วมด้วยนั้น คดีกำลังจะหมดอายุความภายในปี 2553 ขณะการติดตามตัวนายราเกซ หลังจากหลบหนีออกนอกประเทศ เมื่อ<orgName>บีบีซี</orgName>ล้มละลายเมื่อปี 2538 <orgName>ทางการไทย</orgName> ใช้เวลาขอส่งตัวเป็นผู้ร้ายข้ามแดนกับ<orgName>ทางการแคนาดา</orgName>ยาวนาน ประมาณ 12 ปี</p></body>
</news>
