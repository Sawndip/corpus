<teiHeader>
<fileDesc>
<titleStmt>
  <title>ดีเอสไอได้กลิ่นฆ่าตัดตอนที่กาฬสินธุ์  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-23 16:44:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9974  </bibl>
</sourceDesc>
</fileDesc>
</teiHeader>
<news>
<headline><orgName>ดีเอสไอ</orgName>ได้กลิ่นฆ่าตัดตอนที่กาฬสินธุ์</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (23 ก.ค.) ที่กรมสอบสวนคดีพิเศษ (ดีเอสไอ) พ.อ.ปิยะวัฒก์ กิ่งเกตุ ผบ.<orgName>สำนักคดีอาญาพิเศษ</orgName> กล่าวถึง ความคืบหน้าคดีฆ่าตัดตอน นายประวิทย์ สัตวุธ ที่ อ.เมืองกาฬสินธุ์ ว่า คดีดังกล่าวคนร้ายมีแผนประทุษกรรมลักษณะเดียวกับการฆ่าแขวนคอวัยรุ่นในพื้นที่ จ.กาฬสินธุ์ 45 ราย โดยผู้ตายที่ถูกแขวนคอจะมีประวัติคดีความผิดเกี่ยวกับทรัพย์ แต่ไม่มีประวัติเกี่ยวกับยาเสพติด หากเคยเสพก็เลิกเสพไปนานแล้ว ทั้งนี้ จากแผนประทุษกรรมจึงน่าเชื่อว่า ผู้กระทำความผิดในคดีฆ่าแขวนคอ นายประวิทย์ น่าจะเป็นกลุ่มเดียวกับคดีฆ่าแขวนคอ นายเกียรติศักดิ์ ถิ่นบุญครอง โดย<orgName>ดีเอสไอ</orgName>ได้เรียกผู้ต้องหาที่เป็นตำรวจในพื้นที่มารับทราบข้อกล่าวหาไปแล้วก่อนหน้านี้ </p>

<p>อย่างไรก็ตาม คดีฆ่าแขวนคอ นายประวิทย์ พนักงานสอบสวนมีพยานบุคคลให้การยืนยันว่า ก่อนเกิดเหตุผู้ตายเคยมีเหตุทะเลาะวิวาทกับเจ้าหน้าที่ตำรวจ ภายหลัง<orgName>คณะกรรมการคดีพิเศษ (กคพ.)</orgName> มีมติรับโอนเป็นคดีพิเศษ <orgName>ดีเอสไอ</orgName>จะเร่งรวบรวมพยานหลักฐานเพื่อสั่งฟ้องคดี เนื่องจากกลุ่มผู้ต้องสงสัยเริ่มมีพฤติการณ์ข่มขู่พยานให้หวาดกลัว ไม่กล้าเข้าให้ข้อมูลกับพนักงานสอบสวน</p>

<p>ส่วนคดีฆ่าตัดตอนที่เกิดขึ้นในช่วง<orgName>รัฐบาล</orgName>ประกาศนโยบายทำสงครามปราบปรามยาเสพติดในพื้นที่ จ.กาฬสินธุ์ หากเป็นคดีฆ่าด้วยการยิง ผู้ตายมักจะมีประวัติเกี่ยวข้องกับยาเสพติด ทั้งเสพและจำหน่าย ผู้ตายจะถูกคนร้ายที่ไม่สามารถจับกุมตัวได้ ยิงหลัง<orgName>ศาล</orgName>ยกฟ้อง หรือได้รับการปล่อยตัว หากเป็นเหตุฆ่าแขวนคอ ผู้ตายจะมีประวัติความผิดในคดีลักทรัพย์.</p></body>
</news>
