<teiHeader>
<fileDesc>
<titleStmt>
  <title>ผัวแค้นเมียจู๋จี๋กิ๊กคว้ามีดเสียบปางตาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-31 10:33:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=11496  </bibl>
</sourceDesc>
</fileDesc>
</teiHeader>
<news>
<headline>ผัวแค้นเมียจู๋จี๋กิ๊กคว้ามีดเสียบปางตาย</headline>
<lead></lead>
<neck></neck>
<body><p>เมื่อเวลา 00.10น. วันนี้(31 ก.ค.) ร.ต.อ.ปิติชน เทิดเกียรติกรกุล ร้อยเวร <orgName>สภ.สัตหีบ</orgName> จ.ชลบุรี ได้รับแจ้งจากเจ้าหน้าที่<orgName>หน่วยกู้ภัยมูลนิธิสว่างโรจนธรรมสถานสัตหีบ</orgName>ว่า ได้ให้การช่วยเหลือผู้ได้รับบาดเจ็บถูกแทง ออกมาจากบ้านหลังหนึ่ง ใน อ.สัตหีบ จ.ชลบุรี และได้นำตัวส่งรักษายังห้องฉุกเฉิน <orgName>โรงพยาบาลสมเด็จพระนางเจ้าสิริกิติ์</orgName> <orgName>กรมแพทย์ทหารเรือ</orgName> จึงติดตามไปตรวจสอบพบแพทย์กำลังให้การช่วยเหลือ นายจำเริญ อารักษ์สัมพันธ์ หรือโก้ อายุ 32 ปี พนักงาน<orgName>กองสาธารณสุข</orgName> เทศบาลตำบลเกร็ดแก้ว ต.บางเสร่ อ.สัตหีบ ถูกแทงด้วยมีดปลายแหลมที่กลางอกแผลลึกเฉียดขั้วหัวใจ </p>

<p>จากการสอบสวน นางคำหล้า หมื่นศรี อายุ 30 ปี ทราบว่าก่อนเกิดเหตุได้อยู่ภายในห้องกับ นายจำเริญ เพื่อนชายสองต่อสอง ตั้งแต่ช่วงหัวค่ำ ต่อมาสามีคือ นายจำลอง หมื่นศรี หรือบู้ อายุ 44 ปี พนักงานโรงกลั่นน้ำแห่งหนึ่งในจังหวัดชลบุรี ได้เปิดประตู้ห้องเข้ามา ต้องถึงกับตกใจเพราะยังไม่ถึงเวลาที่สามีจะกลับบ้าน เมื่อสามีเห็นว่าอยู่กับชายอื่นในห้องกันตามลำพัง เกิดโมโหไม่ฟังคำอธิบาย ชักมีดปลายแหลมที่เหน็บอยู่บริเวณเข็มขัด ออกมาแทงเข้ากลางอกของนายจำเริญ จนล้มฟุบนอนจมกองเลือดบนพื้นภายในห้อง ก่อนวิ่งหนีออกจากห้องหายเข้าป่าละเมาะข้างบ้าน หลังเกิดเหตุเจ้าหน้าที่ได้ออกติดตามตัวนาย จำลอง ทันทีแต่ยังไม่พบตัว.</p></body>
</news>
