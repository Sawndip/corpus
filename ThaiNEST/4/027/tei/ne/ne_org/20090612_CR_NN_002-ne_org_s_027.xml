<teiHeader>
<fileDesc>
<titleStmt>
  <title>"เสื้อแดง" โผล่แจงต่อ อนุฯมหาดไทย แฉ พบมือยิง 2 รายใน กระทรวง, สรุปลอบยิงศาล รธน. ไม่เกี่ยวชุมนุมการเมือง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=165669  </bibl>
</sourceDesc>
</fileDesc>
</teiHeader>
<news>
<headline>"<orgName>เสื้อแดง</orgName>" โผล่แจงต่อ อนุฯ<orgName>มหาดไทย</orgName> แฉ พบมือยิง 2 รายใน กระทรวง, สรุปลอบยิง<orgName>ศาล รธน.</orgName> ไม่เกี่ยวชุมนุมการเมือง</headline>
<lead></lead>
<neck></neck>
<body><p>นายมณี แสงทอง <orgName>กลุ่มผู้ชุมนุมเสื้อแดง</orgName> จ.ลพบุรี อาชีพรับจ้าง ได้เข้าชี้แจงต่ออนุกรรมการฯ<orgName>มหาดไทย</orgName> โดยนายมณี เล่าว่า ตนได้ร่วมชุมนุมที่ทำเนียบ และในวันดังกล่าวได้เดินทางมากับพวกอีก 3-4 คน เนื่องจากต้องการไปดูเหตุการณ์ที่กระทรวงมหาดไทย โดยตนยืนจับประดูกระทรวง ฝั่งประตู 3 เมื่อกลุ่มผู้ชุมนุมได้พังประตูเข้ามายังกระทรวง ตนก็ได้เข้ามาด้วย แต่ยืนดูเหตุการณ์ และไม่ได้เข้าร่วมทุบตีรถนายกฯ อีกทั้งยังได้เข้าไปห้ามไม่ให้ผู้ชุมนุมเข้าไปทำร้ายรถคันดังกล่าว แต่ในขณะนั้นได้ยินเสียงปืน 1 นัด มาจากรถเบนซ์แวน ซึ่งเป็นรถของ รปภ. นายกฯ และตนจำเลขทะเบียนลงท้ายด้วย 36 จึงได้วิ่งเข้าไปปัดกระบอกปืนจากชายใส่สูทสีดำที่อยู่ในรถคันนั้น ต่อมาก็มีคนมาแย่งปืนจากชายคนนั้นไป ขณะเดียวกันตนได้ก้มลงเช็ดเลือดที่บริเวณเท้า และได้ยินเสียงปืนดังขึ้นอีก 3-4 นัด ระหว่างนั้นผู้ชุมนุมได้กรูเข้าไปทำร้ายชายที่นั่งอยู่ในรถดังกล่าว อย่างไรก็ตามในเบื้องต้น ตนไม่คิดว่าโดนยิง เข้าใจว่าแผลเกิดจากก้อนหินหรือก้อนอิฐ  แต่ภายหลังเมื่อเข้ารับการรักษา แพทย์ได้ลงความเห็นว่าตนถูกยิง กระสุนทะลุตาตุ่มเป็นกระสุน 9 มม. ซึ่งน่าจะเกิดจากการขณะที่ตนเข้าไปปัดปืนจากชายดังกล่าว </p> 

                <p>ภายหลังจากการประชุม นางนฤมล และนายขจิตร ชัยนิคม ส.ส.<orgName>อุดรธานี</orgName> อนุกรรมการจาก<orgName>พรรคเพื่อไทย</orgName> แถลงว่า มี 2 เรื่องที่ต้องเร่งหาข้อเท็จจริง คือ เหตุการณ์ลอบยิงเข้าสำนักงานศาลรัฐธรรมนูญ เมื่อวันที่ 13 เม.ย. นั้นใกล้จะได้ข้อสรุปแล้ว  ซึ่งในเบื้อต้นสรุปว่า ที่พบเป็นหัวกระสุน เอ็ม 79 ซึ่งคล้ายกับที่ยิงเข้าที่ชุมนุมที่ทำเนียบรัฐบาล ทั้งนี้ยังไม่ยืนยันว่าเป็นฝีมือของคนกลุ่มเดียวกันหรือไม่ แต่ไม่พบเงื่อนไขที่จะโยงไปถึงการชุมนุมทางการเมือง  ส่วนที่เหตุการณ์ที่กระทรวงมหาดไทย มีเพียงเจ้าหน้าที่ของรัฐ รปภ.ของรัฐมนตรี และรัฐมนตรี แต่ข้อมูลของผุ้ที่มาร่วมชุมนุมน้อยมาก มีเพียงนายมณี แสงทอง ซึ่งได้เข้าชี้แจงในวันนี้ เท่านั้นทำให้ทราบว่า ในวันดังกล่าวได้มีการยิงปืนจากคน 2 คน คือ รปภ.ของ รมว.<orgName>กลาโหม</orgName> ซึ่งได้ยืนยันว่าได้ยิงปืนขึ้นฟ้า ขณะที่นายมณี เห็นคนยิงด้วย ซึ่งถือว่าเป็นประเด็นใหม่ เดิมเข้าใจว่ามีการยิงปืนเพียงคนเดียวเท่านั้น จึงขอเรียกร้องให้สื่อมวลชน และผู้ที่เห็นเหตุการณ์ที่กระทรวงเข้าให้ข้อมูลชี้แจง </p>

              <p> ด้านนางนฤมล กล่าวว่า ทางคณะอนุกรรมการจะขอเชิญรัฐมนตรีที่ร่วมในการแถลงพ.ร.ก.ฉุกเฉิน ที่กระทรวงมหาดไทย ในวันดังกล่าว โดยมี นายชวรัตน์ ชาญวีรกูล รมว.<orgName>มหาดไทย</orgName> พล.อ.ประวิตร วงษ์สุวรรณ รมว.<orgName>กลาโหม</orgName> นายศักดิ์สยาม ชิดชอบ ประธานคณะทำงาน รมว.<orgName>มหาดไทย</orgName> รวมถึงนายสุเทพ เทือกสุบรรณ รองนายกรัฐมนตรี ซึ่งรับปากว่าจะเข้าให้ข้อมูลต่ออนุกรรมการในวันที่ 17 มิ.ย. นี้ นอกจากนี้วอนขอให้สื่อมวลชน ทั้งผู้สื่อข่าวและช่างภาพที่ติดตามทำข่าว นายกฯ รองนายกฯสุเทพ และที่ประจำที่กระทรวงมหาดไทย ได้มาให้ข้อมูล เพื่อเป็นประโยชน์ต่อการศึกษา ส่วนเรื่องกรอบเวลา ที่ประชุมจะขออนุญาตขยายเวลาเพิ่มอีก 2 สัปดาห์ จากเดิมที่จะครบกำหนดในวันที่ 18 มิ.ย.นี้ ซึ่งคาดว่าจะเสร็จทันการประชุมของคณะกรรมการตรวจสอบเหตุการณ์การการชุมนุมทางการเมือง</p></body>
</news>
