<teiHeader>
<fileDesc>
<titleStmt>
  <title>ผบช.น.สั่งขยายผลปืนอูซี่หวั่นพันคดีสนธิ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090728/22119/%e0%b8%9c%e0%b8%9a%e0%b8%8a.%e0%b8%99.%e0%b8%aa%e0%b8%b1%e0%b9%88%e0%b8%87%e0%b8%82%e0%b8%a2%e0%b8%b2%e0%b8%a2%e0%b8%9c%e0%b8%a5%e0%b8%9b%e0%b8%b7%e0%b8%99%e0%b8%ad%e0%b8%b9%e0%b8%8b%e0%b8%b5%e0%b9%88%e0%b8%ab%e0%b8%a7%e0%b8%b1%e0%b9%88%e0%b8%99%e0%b8%9e%e0%b8%b1%e0%b8%99%e0%b8%84%e0%b8%94%e0%b8%b5%e0%b8%aa%e0%b8%99%e0%b8%98%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>ผบช.น.สั่งขยายผลปืนอูซี่หวั่นพันคดีสนธิ</headline>
<lead>รอง ผบ.ตร.ชมตำรวจ<orgName>บางโพงพาง</orgName> ตั้งด่านตรวจ รวบเครือข่ายยาเสพติดรายใหญ่ พร้อมอาวุธสงคราม ผบช.น. สั่งสอบขยายผลปืนอูซี่หวั่นเอี่ยวคดียิง"สนธิ" อภิสิทธิ์ชิ่งนักข่าวถามคดียิง"สนธิ"อ้างยังไม่ได้คุย"สุเทพ" “ชวน” ไม่พูด</lead>
<neck></neck>
<body><p>(28ก.ค.) พล.ต.อ.จุมพล มั่นหมาย รองผู้บัญชาการตำรวจแห่งชาติ พร้อมด้วย พล.ต.ท.วรพงษ์ ชิวปรีชา ผู้บัญชาการ<orgName>ตำรวจนครบาล</orgName> ( ผบช.น.) ร่วมกันแถลงผลเจ้าหน้าที่ฝ่ายสืบสวนป้องกันปราบปราม <orgName>สน.บางโพงพาง</orgName> จับกุมเครือข่ายภาพ 70 ไร่ ขนยาไอซ์พกพาอาวุธปืนอาวุธสงครามจำนวนมาก ขณะตั้งจุดตรวจค้นตามแผนระดมป้องกันอาชญากรรมกวาดล้างยาเสพติดและการพกพาอาวุธปืนอาวุธสงครามของกองบัญชาการตำรวจนครบาล ที่บริเวณปากซอยนราธิวาส 22 ถนนนราธิวาสราชนครินทร์ แขวงช่องนนทรีย์ เขตยานนาวา กทม. เมื่อกลางดึกที่ผ่านมา</p>

<p> โดยเจ้าหน้าที่ได้ตรวจค้นรถต้องสงสัยพบผู้ต้องหา 6 คน คือ นายขวัญ ทรงฉัตร อายุ 23 ปี นายสุชานนท์ รุ่งโรจน์ อายุ 20 ปี นายสมมาตร อยู่ดี อายุ 38 ปีน.ส.ศศิธร พรหมมณี อายุ 28 ปี นายอุเทน ฟักตระกูล อายุ 28 ปี และ น.ส.ปวีนา พัชณี อายุ 25 ปี นั่งมาในรถยนต์ฮอนด้า รุ่นแจ๊ส สีขาว ทะเบียนป้ายแดง ว 6174 กทม.</p> 
 
 <p>ภายในกระโปรงรถด้านหลังเจ้าหน้าที่ตำรวจเปิดดูพบอาวุธปืนอูซี่ 1 กระบอก ,ปืนเอ็มที 2 กระบอก,ปืนอาร์ก้าแบบพับฐาน 2 กระบอกและกระสุนปืนอาก้า 64 นัด โดยอาวุธปืนทั้งหมดอยู่ในสภาพพร้อมใช้งาน นอกจากนี้ยังตรวจยึดเงินสดได้ 44,710 บาท โทรศัพท์มือถือ 9 เครื่อง และโน้ตบุ๊ค 1 เครื่อง อยู่ระ หว่างการตรวจสอบของ <orgName>สน.บางโพงพาง</orgName>หลายรายการ</p>
 
 <p>พล.ต.อ.จุมพล แสดงความชื่มชนการปฏิบัติหน้าที่ของชุดปฏิบัติ พร้อมระบุ ว่า เป็นความสำเร็จของนโยบาย<orgName>สำนักงานตำรวจแห่งชาติ</orgName>ที่มีการกำชับให้ทุกหน่วยงานระดมแผนป้องกันปราบปรามอาชญากรรมอาวุธปืนอาวุธสงคราม ซึ่งจะมีการดำเนินการอย่างต่อเนื่องเพื่อบรรลุผลเป้าหมายอย่างจริงจัง พร้อมมอบเงินรางวัลผลงานดีเด่นการปฏิบัติหน้าที่ให้ชุดจับกุม 1 หมื่นบาทเพื่อเป็นขวัญกำลังใจในการทำงาน</p>
 
 <p>ด้าน พล.ต.ท.วรพงษ์ กล่าวว่า สั่งให้สอบสวนขยายผลสอบที่มาของอาวุธปืนสงครามของกลางว่านำมาจากที่ใดและตรวจสอบประวัติอาชญากรรมของผู้ต้องหาทั้งหมด ว่า เชื่อมโยงการก่อเหตุคดีอุกฉกรรจ์ที่ผ่านมาบ้างหรือไม่ รวมถึงอาวุธปืนอูซี่ที่ผู้ต้องหาลอบยิงนายสนธิ ลิ้มทองกุล ใช้ดำเนินการว่าเกี่ยวข้องกันหรือไม่</p>

<p>อภิสิทธิ์ชิ่งนักข่าวถามคดียิง"สนธิ"อ้างยังไม่ได้คุย"สุเทพ"</p>

<p>นายอภิสิทธิ์ เวชชาชีวะ นายกรัฐมนตรี พยายามเลี่ยงการให้สัมภาษณ์กับสื่อมวลชนในกรณีความคืบหน้าการหารือกับนายสุเทพ เทือกสุบรรณ รองนายกฯ เรื่องปัญหาการทำคดีการลอบยิงนายสนธิ ลิ้มทองกุล โดยนายกฯกล่าวสั้นๆว่า  ยังไม่ได้คุยกับนายสุเทพ  เทือกสุบรรณ รองนายกรัฐมนรี จากนั้น นายกฯได้ต้อนรับนักธุรกิจจากกวางโจว สาธารณรัฐประชาชนจีนที่เยี่ยมคารวะ ณ ห้องสีม่วง ตึกไทยคู่ฟ้า</p>

<p>“ชวน” ปัดตอบ“พนักงานสอบสวน”ระบุเจอตอ“คดีสนธิ”</p>

 <p>นายชวน หลีกภัย ประธานสภาที่ปรึกษา<orgName>พรรคประชาธิปัตย์</orgName> กล่าวถึงกรณีความคืบหน้าคดีลอบสังหารนายสนธิที่เจ้าหน้าที่พนักงานสอบสวนออกมาระบุว่าเจอตอ ว่า เรื่องนี้ขึ้นอยู่กับข้อเท็จจริงแต่ตนไม่มีโอกาสรู้อะไรที่ลึกลับมากไปกว่าที่ข่าวลง จึงวิจารณ์อะไรไม่ได้ ซึ่งก็ต้องไปดูว่าข้อเท็จจริงมันคืออะไร มีเรื่องอะไรเกิดขึ้น มีตอจริงหรือไม่ ต้องไปสอบถามกับผู้ใกล้ชิด ตนไม่ได้สัมผัสกับคนเหล่านี้ และไม่ทราบการทำงานของผู้สอบสวนเรื่องเหล่านี้ว่ารายงานเรื่องอย่างไร</p></body>
</news>
