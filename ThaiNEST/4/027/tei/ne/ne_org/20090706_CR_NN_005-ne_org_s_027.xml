<teiHeader>
<fileDesc>
<titleStmt>
  <title>ปดส.รวบแก๊งตุ๋ยเด็ก-ถ่ายคลิปแบล็กเมล์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=168569  </bibl>
</sourceDesc>
</fileDesc>
</teiHeader>
<news>
<headline><orgName>ปดส.</orgName>รวบแก๊งตุ๋ยเด็ก-ถ่ายคลิปแบล็กเมล์</headline>
<lead></lead>
<neck></neck>
<body><p>ที่ กองบังคับการปราบปรามการกระทำผิดต่อเด็กเยาวชนและสตรี (บก.ปดส.) เมื่อเวลา 14.30 น.วันที่ 2 กรกฎาคม พ.ต.อ.สุวิชญ์พล อิ่มใจรัชต์ รอง ผบก.<orgName>ปดส.</orgName>พ.ต.อ.ณพวัฒน์ อารยางกูร ผกก.1 <orgName>บก.ปดส.</orgName>พ.ต.ท.คณธัช มุสิกานนท์ รอง ผกก.1 <orgName>บก.ปดส.</orgName>แถลงข่าวจับกุมนายณัฐนัย พรหมสาขา ณ สกลนคร อายุ 32 ตามหมายจับศาลอาญา ที่ 1347/2552 ลงวันที่ 18 พฤษภาคม 2552 ข้อหากระทำชำเราเด็กอายุไม่เกิน 13 ปี โดยเด็กนั้นจะยินยอมหรือไม่ก็ตาม และกระทำการอันเป็นการทารุณกรรมต่อร่างกายหรือจิตใจเด็ก จับกุมได้ที่บริเวณหน้าลานจอดรถศูนย์ราชการ อาคารบี ถนนแจ้งวัฒนะ แขวงและเขตทุ่งสองห้อง กทม.</p>

                <p>ทั้งนี้ สืบเนื่องจากผู้ต้องหาได้ร่วมกับพวก ประกอบด้วย นายณัฎฐพัชร์ หรือนีโน่ กาวมณี อายุ 36 ปี นายกฤษฎา หรือกิจ กิจชีววิทยา อายุ 50 ปี และนายพรรษวัชร์ หรือบอย ธีราภรณ์ อายุ 27 ปี ซึ่งถูกตำรวจ กก.1 <orgName>บก.ปดส.</orgName>จับกุมตัวได้เมื่อวันที่ 5 มิถุนายนที่ผ่านมา ก่อเหตุกระทำอนาจาร ด.ช.ตั้ม (นามสมมติ) อายุ 13 ปี พร้อมกับใช้โทรศัพท์มือถือถ่ายคลิปวีดีโอผู้เสียหายเอาไว้ ภายหลังเกิดเหตุเมื่อวันที่ 8 พฤษภาคมที่ผ่านมา ผู้เสียหายจึงเข้าแจ้งความกับตำรวจ <orgName>บก.ปดส.</orgName> จากการสอบสวนนายณัฐนัย ให้การรับสารภาพตลอดข้อกล่าวหา จึงควบคุมตัวส่งพนักงานสอบสวน <orgName>บก.ปดส.</orgName>ดำเนินคดีต่อไป</p></body>
</news>
