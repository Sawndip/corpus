<teiHeader>
<fileDesc>
<titleStmt>
  <title>ชุดสืบคดี"สนธิ"ค้นรง.สะใภ้"บิ๊กเหวียง"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090716/20715/%e0%b8%8a%e0%b8%b8%e0%b8%94%e0%b8%aa%e0%b8%b7%e0%b8%9a%e0%b8%84%e0%b8%94%e0%b8%b5%e0%b8%aa%e0%b8%99%e0%b8%98%e0%b8%b4%e0%b8%84%e0%b9%89%e0%b8%99%e0%b8%a3%e0%b8%87.%e0%b8%aa%e0%b8%b0%e0%b9%83%e0%b8%a0%e0%b9%89%e0%b8%9a%e0%b8%b4%e0%b9%8a%e0%b8%81%e0%b9%80%e0%b8%ab%e0%b8%a7%e0%b8%b5%e0%b8%a2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ชุดสืบคดี"สนธิ"ค้นรง.สะใภ้"บิ๊กเหวียง"</headline>
<lead>ชุดสืบคดียิงถล่ม"สนธิ ลิ้มทองกุล"บุกค้นโรงงานกลั่นไม้กฤษณา ของลูกสะใภ้"บิ๊กเหวียง" ขณะที่ 2 ผู้ต้องหาหนีซุกอกนายทหาร ด้านบิ๊กนครบาลใบ้กิน หลัง"ธานี" แขวะตำรวจไส้ศึก</lead>
<neck></neck>
<body><p>(16ก.ค.) ผู้สื่อข่าวรายงานว่า ชุดสืบสวนสอบสวนของ พล.ต.อ.ธานี สมบูรณ์ทรัพย์ รองผู้บัญชาการ<orgName>ตำรวจแห่งชาติ</orgName> (รองผบ.ตร.) หัวหน้าคณะพนักงานสอบสวนคดีลอบยิงนายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ลงพื้นที่ค้นหาพยานหลักฐาน ที่บริษัทกฤษณาฟ้าสยาม จำกัด เลขที่ 2/1 หมู่ที่ 10 ตำบลประณีต อ.เขาสมิง จ.ตราด 
 ขณะที่ข้อมูลของ<orgName>กระทรวงพาณิชย์</orgName> ระบุว่า บริษัทกฤษณาฟ้าสยาม จำกัด เลขทะเบียนธุรกิจเลขที่ 0105551115959 ประกอบกิจการผลิตน้ำหอมจากไม้กฤษณา เช่น สกัดน้ำมัน จดทะเบียนเมื่อ วันที่ 13 ตุลาคม พ.ศ.2551 มีชื่อนางอรทัย ฐานะจาโร ลูกสะใภ้ พล.อ.เชษฐา ฐานะจาโร อดีตผู้บัญชาการทหารบก เป็น กรรมการบริษัท เพียงคนเดียว มีทุนจดทะเบียน 1 ล้านบาท</p>

 <p>ผู้สื่อข่าวรายงานความเคลื่อนไหวภายในกองบัญชาการ<orgName>ตำรวจนครบาล</orgName> หลังจากพล.ต.อ.ธานี สมบูรณ์ทรัพย์ รอง ผบ.ตร.ออกมาระบุ การสืบสวนคลี่คลายคดียิงนายสนธิ ลิ้มทองกุล ควรมีความคืบหน้ามากกว่านี้หากไม่มีตำรวจเป็นไส้ศึก ว่า ตำรวจชั้นผู้ใหญ่ที่รับผิดชอบด้านการสืบสวนสอบสวนต่างปิดปากเงียบปฏิเสธที่จะพูดถึงความคืบหน้าทางคดีแต่อย่างใด รวมถึง พล.ต.ท.วรพงษ์ ชิวปรีชา ผบช.น. ที่มีสีหน้าเคร่งขรึมก็ปฏิเสธจะแสดงความเห็นถึงการออกหมายจับทหารและตำรวจคดีดังกล่าวเช่นกัน กล่าวเพียงสั้นๆ ว่า พล.ต.อ. ธานี เป็นผู้ดูแลอยู่</p>
 
 <p>ส่วนความคืบหน้าการติดตามตัว 2 ผู้ต้องหาที่ถูกออกหมายจับข้อหา 5 ข้อหาฉกรรจ์คือร่วมกันพยายามฆ่าผู้อื่นโดยไตร่ตรองไว้ก่อน, มีอาวุธปืนเครื่องกระสุนปืน และวัตถุระเบิด ซึ่งทางราชการไม่สามารถออกใบอนุญาตให้ได้ไว้ในครอบครองโดยผิดกฎหมาย, พาอาวุธปืนเครื่องกระสุนปืนและวัตถุระเบิดไปในเมือง หมู่บ้าน หรือทางสาธารณะโดยไม่ได้รับอนุญาต โดยเปิดเผยและไม่มีเหตุจำเป็นและเร่งด่วนตามสมควรแห่งพฤติการณ์, ยิงปืนโดยใช้ดินระเบิดโดยใช่เหตุ ในเมืองหรือที่ชุมนุมชน และสมคบกันตั้งแต่ 5 คนขึ้นไปกระทำการเป็นซ่องโจรเพื่อกระทำผิดฐานฆ่าผู้อื่นโดยไตร่ตรองไว้ก่อน ประกอบด้วย จ.ส.อ.ปัญญา หรือห่อ ศรีเหรา และ ส.ต.อ.วรวุฒิ มุ่งสันติ หรือนายอรรถพล ปาทานนั้น</p>
 
<p> มีรายงานว่า ชุดสืบสวน<orgName>กองบัญชาการตำรวจนครบาล</orgName>ได้ลงพื้นที่เป้าหมายติดตามตัว 2 คนร้ายอย่างกระชั้นชิดพร้อมประสานขอตัวผู้ต้องหาทั้ง 2 จากต้นสังกัดแล้วแต่ยังไร้วี่แววการนำตัวผู้ใต้บังคับบัญชามามอบตัวตามหมายเรียก เนื่องจากทั้ง 2 อยู่ในความดูแลของนายทหารทั้งสิ้น และเป็นที่น่าสังเกตุว่า ที่ผ่านมาทีมสังหารนายสนธิมักรู้ความเคลื่อนไหวของเจ้าหน้าที่ตำรวจตลอดเวลาพร้อมเร่งทำลายหลักฐานสำคัญบางส่วนไปแล้ว</p>

 <p>ซึ่งหลักฐานตำรวจที่รวบรวมได้มีพยานพยานบุคคลและภาพที่ปรากฎจากกล้องวงจรปิดที่บันทึกภาพคนร้ายและยานพาหนะของกลุ่มคนร้ายรวมถึงการติดต่อกันทางโทรศัพท์เท่านั้น ไม่มีภาพขณะก่อเหตุยิงนายสนธิแต่อย่างใด เชื่อว่าเมื่อเข้าสู่ขบวนการยุติรรมแล้วอาจมีการยกฟ้องในข้อหาฉกรรจ์ได้ รวมถึงกรณีที่พนักงานสอบสวนจะเชิญตัวนายทหารชื่อเสธ " ด." มาสอบถามข้อมูลด้วย ก็คงไม่มีผลทางคดีแต่อย่างใด เพราะเสธทหารรายนี้คงให้การปฏิเสธว่าไม่มีส่วนเกี่ยวข้องทางคดีอย่างแน่นอน</p></body>
</news>
