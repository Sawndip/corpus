<teiHeader>
<fileDesc>
<titleStmt>
  <title>ตร.นครบาล1รวบดาราตลกซื่อดังค้ายาเสพติด  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=42512  </bibl>
</sourceDesc>
</fileDesc>
</teiHeader>
<news>
<headline>ตร.<orgName>นครบาล1</orgName>รวบดาราตลกซื่อดังค้ายาเสพติด</headline>
<lead></lead>
<neck></neck>
<body><p>เมื่อเวลา 02.00 น. วันที่ 21 ก.ค. 2552 พล.ต.ต.วิชัย สังข์ประไพ ผบก.น.1 พ.ต.ท.ศุภกฤช เดือนแจ้งรัมย์ รอง ผกก.สส.น.ส.3 ช่วยราชการ กก.สส.น.1 พร้อมเจ้าหน้าที่ตำรวจ บก.น.1 ร่วมกันจับกุมตัว นายสุรินทร์ หรือต้น สังข์ป้อม อายุ 22 ปี อยู่บ้านเลขที่ 110/9 ม.4 แขวงคลอง 2 ต้นนุ่น เขตลาดกระบัง กทม. และ น.ส.วนิดา แสงสุข หรือนก เชิญยิ้ม นักแสดงตลกหญิงชื่อดัง อายุ 39 ปี บ้านเลขที่ 365/652 ถนนพุทธบูชา แขวงบางมด เขตทุ่งครุ กทม. พร้อมของกลางยาไอซ์ 2.5 กรัม กัญชาแห้ง 1 ถุง กัญชาผงผสมยาสูบบรรจุในกล่องลูกอม 1 กล่อง กัญชายัดในมวนบุหรี่ 6 มวน และอุปกรณ์การเสพจำนวน 1 รายการ โดยแจ้งข้อหานายสุรินทร์มียาเสพติดให้โทษประเภท 1 (ไอซ์) ไว้ในครอบครองโดยผิดกฎหมาย ส่วนนางวนิดาแจ้งข้อหามียาเสพติดให้โทษประเภท 1 (ไอซ์) และประเภท 5 (กัญชา) ไว้ในครอบครองโดยผิดกฎหมาย</p>
             <p> พล.ต.ต.วิชัย กล่าวว่า สืบเนื่องจากเจ้าหน้าที่ชุดสืบสวนทราบว่านายต้นเป็นผู้ค้า มีพฤติกรรมจำหน่ายยาไอซ์ จึงวางแผนล่อซื้อในราคา 6,000 บาท และนัดส่งมอบที่บริเวณข้างร้านเซเว่นอีเลฟเว่น ระหว่างซอยรามคำแหง 42-44 </p>

                <p>เมื่อถึงเวลานัดหมายพบว่านายต้นกำลังจะส่งมอบยาไอซ์ให้กับ น.ส.วนิดา ที่กำลังยืนรอที่รถเก๋งยี่ห้อโตโยต้า คัมรี่ สีบรอนซ์ หมายเลขทะเบียน วบ-4876 กทม. จึงแสดงตัวเข้าจับกุม จากนั้นเจ้าหน้าที่ได้ค้นในตัวนายต้น เจอยาไอซ์ 2.5 กรัม และค้นภายในรถของ น.ส.วนิดา พบยาไอซ์จำนวนเล็กน้อย กัญชาแห้ง กัญชาผงผสมยาสูบ และกัญชายัดในมวนบุหรี่ พร้อมอุปกรณ์เสพดังกล่าว จึงควบคุมตัวพร้อมของกลางไปดำเนินคดี</p>
        <p>จากการสอบสวนนายต้นรับสารภาพว่ารับยาไอซ์มาจากนายอาร์ม ย่านมีนบุรี เพื่อนำมาส่งให้ลูกค้าโดยจะมีคนโทรศัพท์มาสั่งว่าให้นำยาไอซ์ไปส่งให้ใครบ้าง และยังเคยโดนจับข้อหาเสพยาบ้า 3 ครั้ง และจำหน่ายยาบ้า 1 ครั้ง ท้องที่ <orgName>สน.ทองหล่อ</orgName> ส่วนท้องที่ <orgName>สน.โชคชัย</orgName> ถูกจับข้อหาเสพยาบ้า ทั้ง 2 ท้องที่ศาลตัดสินแล้ว และยังโดนข้อหาครอบครองยาไอซ์เพื่อจำหน่ายในท้องที่ <orgName>สน.มักกะสัน</orgName> และ<orgName>กองปราบปราม</orgName> ซึ่งอยู่ระหว่างประกันตัว</p>
            <p>  ขณะที่ น.ส.วนิดา สารภาพว่ารู้จักนายต้นจากเพื่อนอีกต่อหนึ่ง ซึ่งตนได้เสพยาเสพติดมาก่อนหน้านี้ 4-5 ครั้งเท่านั้น เนื่องจากเกิดความเครียดที่งานแสดงลดน้อยลง แต่ตนเพิ่งนัดซื้อยาไอซ์จากนายต้นเพียงครั้งแรก ยอมรับว่ารู้ถึงพิษภัยของยาเสพติด แต่ตนเกิดความเครียดที่งานน้อย หลังจากถูกจับกุมก็คิดถึงลูกและแม่ และรู้ว่าไม่คุ้ม หลังจากนี้ยืนยันว่าจะเลิกเสพยาเสพติดอย่างแน่นอน</p>

                <p> ส่วนกัญชานั้นตนมีไว้เสพแก้เครียด ร่วมกับคนในกองถ่าย โดยในวันพรุ่งนี้ตนก็มีงานถ่ายละคร ดังนั้นจึงอยากฝากเตือนเพื่อนดาราที่เสพยาเสพติดด้วยว่าให้เลิกเสพ เพราะเมื่อถูกจับกุมจะรู้สึกไม่คุ้มค่าเหมือนที่ตนกำลังเผชิญ</p></body>
</news>
