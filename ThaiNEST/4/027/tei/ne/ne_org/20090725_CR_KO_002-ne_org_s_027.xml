<teiHeader>
<fileDesc>
<titleStmt>
  <title>คนร้ายขี่จยย.ปาหินใส่เก๋งหวังชิงทรัพย์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-25 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090725/21805/%e0%b8%84%e0%b8%99%e0%b8%a3%e0%b9%89%e0%b8%b2%e0%b8%a2%e0%b8%82%e0%b8%b5%e0%b9%88%e0%b8%88%e0%b8%a2%e0%b8%a2.%e0%b8%9b%e0%b8%b2%e0%b8%ab%e0%b8%b4%e0%b8%99%e0%b9%83%e0%b8%aa%e0%b9%88%e0%b9%80%e0%b8%81%e0%b9%8b%e0%b8%87%e0%b8%ab%e0%b8%a7%e0%b8%b1%e0%b8%87%e0%b8%8a%e0%b8%b4%e0%b8%87%e0%b8%97%e0%b8%a3%e0%b8%b1%e0%b8%9e%e0%b8%a2%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>คนร้ายขี่จยย.ปาหินใส่เก๋งหวังชิงทรัพย์</headline>
<lead>2คนร้ายขี่จยย.ประกบปาหินก้อนใหญ่ใส่เก๋งหนุ่ม<orgName>กู้ภัยศรีราชา</orgName> กระจกแตกถูกแฟนสาวเจ็บ รถเสียหลักคนร้ายขี่จยย.ย้อนกลับหวังชิงทรัพย์ แต่โชคดีคนขับได้สติบึ่งรถหนีโทรแจ้งตำรวจ</lead>
<neck></neck>
<body><p>เมื่อเวลา 01.30 น.วันที่ 25 กรกฎาคม พ.ต.ท.สมบัติ โสภาพ สารวัตรเวร<orgName>สภ.หนองขาม</orgName> อ.ศรีราชา จ.ชลบุรี ได้รับแจ้งจาก<orgName>ศูนย์วิทยุหน่วยกู้ภัยสว่างประทีปศรีราชา</orgName>ว่ามีรถยนต์เก๋งของอาสาสมัคร<orgName>หน่วยกู้ภัย</orgName>ถูกคนร้ายใช้ก้อนหินขนาดใหญ่ทุ่มที่บริเวณกระจกหน้ารถจนยุบเป็นรอยขนาดใหญ่ที่บริเวณถนนสายเครือสหพัฒน์-บึง หมู่ 5 ต.บึง อ.ศรีราชา จ.ชลบุรี เจ้าของรถและแฟนสาวได้รับบาดเจ็บจากเศษกระจกที่แตกกระจายกระเด็นใส่แขนและขาเป็นรอย จึงเดินทางไปตรวจสอบ</p>

<p>ที่เกิดเหตุเจ้าหน้าที่ตำรวจพบก้อนหินขนาดใหญ่หล่นอยู่และที่บริเวณกระจกด้านหน้ารถยนต์เก๋งยี่ห้อมิตซูบิชิแลนเซอร์สีบรอนหมายเลขทะเบียน กย-2750 ชลบุรี เป็นรอยขนาดใหญ่ยุบลงไปช่วงกลางกระจกและเศษกระจกเกลื่อนที่บริเวณฝากระโปรงและในรถยนต์และผู้ที่ได้รับบาดเจ็บ 1 รายที่โดนเศษกระจกบาดตามแขนขาและลำตัวถูกนำส่งโรงพยาบาลอ่าวอุดมเพื่อให้แพทย์รักษาบาดแผลคือน.ส.สาวิตรี พรมวงษ์ อายุ 20 ปี ซึ่งเป็นแฟนสาวของนายพิริยะ ไทยทัน อายุ 19 ปี คนขับรถดังกล่าว ซึ่งถูกคนร้ายขี่จักรยานยนต์ตามประกบแล้วใช้ก้อนหินทุ่มใส่กระจกรถยนต์</p>

<p>จากการสอบสวนนายพิริยะ ไทยทัน อายุ 19 ปี อยู่บ้านเลขที่ 25/1 หมู่ 1 ต.บึง อ.ศรีราชา จ.ชลบุรี คนขับรถยนต์เก๋ง ให้การว่าได้เดินทางกลับจากที่ทำการ<orgName>หน่วยกู้ภัยสว่างประทีปศรีราชา</orgName> ที่ตนเองเป็นอาสาสมัครหน่วยกู้ภัยอยู่โดยที่แฟนสาวก็นั่งมาคู่กันและแวะจอดรถซื้อก๋วยเตี๋ยวที่ตลาดเครือสหพัฒน์ ก็พบว่ามีวัยรุ่นจำนวน 2 คน อายุประมาณ 20 ปี ขี่รถจักรยานยนต์ยี่ห้อฮอนด้าเวฟสีเขียว โดยที่คนขี่สวมเสื้อสีโทนทึบกางเกงยีน ผมหยักศก ส่วนคนซ้อนท้ายแต่งตัวลักษณะคล้ายกัน ขี่วนเวียนตรงที่ตนจอดรถ ซึ่งตนก็ไม่สนใจ</p>

<p>"เมื่อซื้อก๋วยเตี๋ยวเสร็จก็ขับรถไปเรื่อยๆ จนถึงที่เปลี่ยวและมืด ชายวัยรุ่นทั้ง 2 คนที่พบเห็นก็ขี่รถจักรยานยนต์สวนทางมาแล้วใช้ก้อนหินขนาดใหญ่ทุ่มใส่กระจกหน้ารถจนแตกสะเก็ดกระจกกระเด็นเข้าไปในรถผมขับรถยนต์เก๋งเสียหลักลงไหล่ถนนแล้วชายทั้ง 2 คนก็ขี่รถจักรยานยนต์เลี้ยวกลับมาแล้วเร่งเครื่องพุ่งมาหารถผมอีก ซึ่งเมื่อได้สติก็รีบขับรถมุ่งหน้าเข้าบ้านแล้วแจ้งไปยังศูนย์วิทยุหน่วยกู้ภัยสว่างประทีปศรีราชาให้แจ้งตำรวจ"นายพิริยะ กล่าว</p>

<p>เบื้องต้นเจ้าหน้าที่ตำรวจสันนิษฐานว่าคนร้ายทั้ง 2 คนหวังประสงค์ต่อทรัพย์สินของผู้เสียหายทั้ง 2 คนจึงได้ก่อเหตุใช้ก้อนหินขนาดใหญ่ทุ่มใส่กระจกรถดังกล่าวและวนรถเพื่อมาดูแต่ผู้เสียหายไหวตัวทันขับรถยนต์เก๋งหลบหนี ซึ่งทางตำรวจก็จะได้ติดตามตัวคนร้ายและรูปพรรณของรถจักรยานยนต์ที่ใช้ก่อเหตุซึ่งน่าจะเป็นกลุ่มวัยรุ่นในพื้นที่อย่างแน่นอน ซึ่งผู้เสียหายนั้นจำหน้าวัยรุ่นคนขี่รถจักรยานยนต์ได้ได้ คงจะติดตามตัวมาดำเนินคดีตามกฏหมายไม่ยาก</p></body>
</news>
