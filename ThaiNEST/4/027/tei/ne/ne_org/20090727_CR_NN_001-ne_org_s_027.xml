<teiHeader>
<fileDesc>
<titleStmt>
  <title>รวบแล้ว1คนร้ายคดีปล้นรถขนทองกบดานที่พิษณุโลก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171886  </bibl>
</sourceDesc>
</fileDesc>
</teiHeader>
<news>
<headline>รวบแล้ว1คนร้ายคดีปล้นรถขนทองกบดานที่พิษณุโลก</headline>
<lead></lead>
<neck></neck>
<body><p>พ.ต.ท.อภิชาติ วรรณภักดิ์ รอง ผกก.สส.ภ.1 พ.ต.ต.พิษณุ ปัญญาเส็ง สว..สส.ภาค 6 และ พ.ต.ต.ปกรณ์ ราชคาม สว.กก.2 บก.ป.นำกำลังเข้าจับกุมนายรำเพย สาสาด อายุ 43 ปี ชาว จ.พิษณุโลก เมื่อวันที่ 26 กรกฎาคม โดยนายรำเพย เป็นหนึ่งในคนร้ายที่ร่วมกันก่อคดีปล้นรถขนทองของ<orgName>บริษัท บางกอก เอสเส จำกัด</orgName> จ.สมุทรปราการ เหตุเกิดเมื่อวันที่ 22 มิถุนายนที่ผ่านมา ก่อนหลบหนีมาอาศัยอยู่ที่บ้านพักใน อ.บางระกำ จ.พิษณุโลก ส่วนการตรวจค้นในบ้านพักพบเงินสด 350,000 บาท ซุกซ่อนอยู่ในกระเป๋า และสมุดบัญชี<orgName>ธนาคารกรุงเทพ</orgName> สาขาห้างบิ๊กซีเซ็นเตอร์ จ.พิษณุโลก ยอดเงิน 400,092 บาท นอกจากนี้ได้ยึดรถยนต์นิสสัน ที่คาดว่าใช้ในการก่อเหตุด้วย </p>

<p> สอบสวนนายรำเพย รับสารภาพว่า ได้ร่วมกับพวกก่อคดีปล้นทองคำก่อนจะนำมาแบ่งกันแล้วหลบหนีมาอยู่ที่บ้านเกิด โดยตนได้ทองคำแท่งน้ำหนักประมาณ 30 บาท ก่อนจะให้เพื่อนไปขายได้เงินกว่า 4 แสนบาท จึงนำไปฝากธนาคารและนำมาใช้บางส่วน ทั้งนี้ ตำรวจได้ควบคุมตัวนายรำเพย ไว้สอบสวนและขยายผลเพื่อติดตามจับกุมผู้กระทำความผิดที่เหลือต่อไป</p></body>
</news>
