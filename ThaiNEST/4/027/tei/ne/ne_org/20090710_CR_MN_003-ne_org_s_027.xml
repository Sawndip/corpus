<teiHeader>
<fileDesc>
<titleStmt>
  <title>ตร.คุมแท็กซี่หื่นทำแผน ก่อนส่งตัวยัดคุกพรุ่งนี้!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-10 15:26:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000078044  </bibl>
</sourceDesc>
</fileDesc>
</teiHeader>
<news>
<headline>ตร.คุมแท็กซี่หื่นทำแผน ก่อนส่งตัวยัดคุกพรุ่งนี้!</headline>
<lead>พนักงานสอบสวน <orgName>สน.พหลโยธิน</orgName> คุมตัว “แท็กซี่จอมหื่น” ทำแผนประกอบคำรับสารภาพ ตั้งแต่จุดที่รับตัวไกด์สาวที่หน้าปากซอยลาดพร้าว จนถึงจุดที่แท็กซี่หื่นลงมือ แจ้งข้อหาเพิ่ม ข่มขืน-กักขัง-ชิงทรัพย์ ก่อนนำตัวฝากขัง<orgName>ศาลอาญา</orgName>พรุ่งนี้</lead>
<neck></neck>
<body><p>วันนี้ (10 ก.ค.) เมื่อเวลา 10.30 น. พ.ต.ท.ชินวร โบราณินทร์ รอง ผกก.สส.<orgName>สน.พหลโยธิน</orgName> พ.ต.ท.วีระ 
งามเลิศ พงส.(สบ 2) <orgName>สน.พหลโยธิน</orgName> ร.ต.อ.สมชัย โชติยะวัชชัย รอง สว.สส.<orgName>สน.พหลโยธิน</orgName> พร้อมเจ้าหน้าที่ฝ่ายสืบสวน สน.
พหลโยธิน ควบคุมตัว นายทองมี ค้อนจัตุรัส อายุ 37 ปี โชเฟอร์แท็กซี่ ยี่ห้อโตโยต้า สีชมพูคาดน้ำเงิน หมายเลขทะเบียน ทน 1721 
กทม.ผู้ต้องหาที่ก่อเหตุข่มขืนกระทำชำเรา น.ส.บี (นามสมมติ) อายุ 25 ปี อดีตนักศึกษา<orgName>คณะการท่องเที่ยว มหาวิทยาลัยราชภัฏ</orgName>
ชื่อดังแห่งหนึ่งย่านสามเสน ปัจจุบันประกอบอาชีพเป็นไกด์ทัวร์ของบริษัทรับจัดโปรแกรมการท่องเที่ยวให้กับกรุ๊ปทัวร์จากประเทศรัสเซีย 
ไปทำแผนประกอบคำรับสารภาพในที่เกิดเหตุ</p>
       
      <p> โดยจุดแรกบริเวณปากซอยลาดพร้าวซอย 1 ถนนลาดพร้าว ผู้เสียหายได้เรียกรถแท็กซี่คันดังกล่าว ซึ่งมีผู้ต้องหา
เป็นคนขับ เพื่อที่จะกลับบ้านย่านซอยพัฒนาการ 38 แต่ผู้ต้องหากลับขับรถพาออกนอกเส้นทาง จุดที่ 2 เป็นจุดที่ผู้ต้องหาขับรถไปเติม
แก๊ส ภายในปั๊มแก๊สแสงรุ่งเรืองปิโตรเลียม ถนนบางกรวย-ไทรน้อย ต.บางบัวทอง อ.บางบัวทอง จ.นนทบุรี ก่อนขับรถพาผู้เสียหายออก
ไปจากปั๊ม จุดที่ 3 เป็นจุดที่ผู้ต้องหาก่อเหตุ โดยขับรถพาเข้าไปในซอยเกาะดอน หมู่ 2 ถนนบางบัวทอง-สุพรรณบุรี ต.หน้าไม้ อ.
ลาดหลุมแก้ว จ.ปทุมธานี หลังจากนั้นก็ได้ลงมือข่มขืนก่อนใช้โทรศัพท์ของผู้เสียหายถ่ายภาพนิ่งไว้จำนวน 3 รูป</p>
       
       <p>จุดที่ 4 เป็นจุดที่ผู้ต้องหาขับรถพาผู้เสียหายไปกดเงินจากตู้เอทีเอ็มธนาคารกสิกรไทย ที่ตั้งหน้าร้านเซเว่นอีเลฟเว่น 
ย่านบางบัวทอง จำนวน 400 บาท เพื่อให้ผู้เสียหายเป็นค่ารถกลับบ้าน จุดสุดท้ายเป็นจุดที่ผู้ต้องหาพาผู้เสียหายมาส่งที่บริเวณปากซอย
ลาดพร้าวซอย 1 ซึ่งเป็นจุดที่ขึ้นรถไปครั้งแรก หลังจากเสร็จสิ้นการทำแผนประกอบคำรับสารภาพ เจ้าหน้าที่ได้ควบคุมตัวผู้ต้องหากลับ 
เบื้องต้นเจ้าหน้าที่ได้แจ้งข้อหาเพิ่มเติมกับผู้ต้องหาว่าข่มขืนกระทำชำเรา กักขังหน่วงเหนี่ยว และชิงทรัพย์ ก่อนนำตัวไปทำการฝากขังที่ศาล
อาญารัชดา เวลา 09.00 น.ในวันพรุ่งนี้ (11 ก.ค.)</p></body>
</news>
