<teiHeader>
<fileDesc>
<titleStmt>
  <title>ร้อง'ปวีณา'ช่วยถูกหลอกไปทำงานตปท.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-26 19:12:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=10467  </bibl>
</sourceDesc>
</fileDesc>
</teiHeader>
<news>
<headline>ร้อง'ปวีณา'ช่วยถูกหลอกไปทำงานตปท.</headline>
<lead></lead>
<neck></neck>
<body><p>วันนี้(26 ก.ค.) ที่มูลนิธิปวีณาหงสกุลเพื่อเด็กและสตรี จ.ปทุมธานี ผู้สื่อข่าวรายงานว่า มีผู้เสียหายเป็นผู้หญิงรวม 9 คน เดินทางมาขอความช่วยเหลือ กรณีถูกหลอกเงินในการไปทำงานที่ต่างประเทศ ผู้เสียหายคนหนึ่ง เปิดเผยว่า ก่อนหน้านี้ได้รู้จักกับนางโรส (ไม่ทราบชื่อจริง) ซึ่งเข้าไปใช้บริการนวดแผนโบราณ เมื่อนวดเสร็จจะให้นามบัตรพร้อมบอกว่า หากใครสนใจไปทำงานที่ประเทศสวีเดนให้ติดต่อเบอร์โทรฯในนามบัตรได้ตลอดเวลา โดยจะพาไปทำงานที่ร้านอาหาร หรือไม่ก็ร้านนวดแผนโบราณ ค่าใช้จ่ายเบื้องต้นประมาณ 20,000 บาท ซึ่งเมื่อไปถึงทำงานในร้านเพียงวันละ 5 ชั่วโมง ได้รับค่าตอบแทนวันละ 7,500 บาท </p>
    
<p>เหยื่อที่ถูกหลอก กล่าวอีกว่า ตนพร้อมเพื่อน ๆ เห็นว่ารายได้ดี จึงติดต่อนางโรสพร้อมเสียเงินเป็นค่าใช้จ่าย รวมทั้งสิ้นกว่า 500,000 บาท ตอนแรกก็จ่ายหัวละ 20,000 บาท แต่นางโรสอ้างว่าเอกสารมีปัญหาต้องวิ่งเต้นโดยขอเงินเพิ่มมาโดยตลอด ซึ่งทุกคนก็ยอมจ่ายให้ กระทั่งช่วงหลังนางโรสหายหน้าหายตาไป ติดต่อโทรศัพท์ก็ไม่ได้ จึงรู้ว่าถูกหลอก เบื้องต้นนางปวีณา หงสกุล ประธานมูลนิธิฯรับเรื่องไปตรวจสอบ พร้อมประสานไปยัง พ.ต.อ.ปิยะพงษ์ ผลวานิช ผกก.<orgName>สน.บางซื่อ</orgName> ให้เร่งรัดติดตามจับกุมตัวนางโรส และผู้เกี่ยวข้องทั้งหมดมาดำเนินคดีทางกฎหมายอย่างเร่งด่วนแล้ว.</p></body>
</news>
