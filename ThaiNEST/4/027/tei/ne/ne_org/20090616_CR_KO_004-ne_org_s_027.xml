<teiHeader>
<fileDesc>
<titleStmt>
  <title>"เสรีพิศุทธ์"เตรียมแถลงแฉแก๊งปล้นตำแหน่งผบ.ตร.  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090616/17205/%e0%b9%80%e0%b8%aa%e0%b8%a3%e0%b8%b5%e0%b8%9e%e0%b8%b4%e0%b8%a8%e0%b8%b8%e0%b8%97%e0%b8%98%e0%b9%8c%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b9%81%e0%b8%96%e0%b8%a5%e0%b8%87%e0%b9%81%e0%b8%89%e0%b9%81%e0%b8%81%e0%b9%8a%e0%b8%87%e0%b8%9b%e0%b8%a5%e0%b9%89%e0%b8%99%e0%b8%95%e0%b8%b3%e0%b9%81%e0%b8%ab%e0%b8%99%e0%b9%88%e0%b8%87%e0%b8%9c%e0%b8%9a.%e0%b8%95%e0%b8%a3..html  </bibl>
</sourceDesc>
</fileDesc>
</teiHeader>
<news>
<headline>"เสรีพิศุทธ์"เตรียมแถลงแฉแก๊งปล้นตำแหน่งผบ.ตร.</headline>
<lead>"เสรีพิศุทธ์" เตรียมแถลงข่าวเปิดโปงขบวนการ "ปล้นตำแหน่ง" สมัย "สมัคร" เซ็นเด้งพ้นเก้าอี้ผบ.ตร. หลังคณะ กก.สอบสรุปพ้นผิด 12 ข้อกล่าวหาร้ายแรง หวังเคลียร์ตัวเองเปิดทางลงเล่นการเมือง ลั่นฟ้องกลับยกยวง</lead>
<neck></neck>
<body><p>เมื่อวันที่ 15 มิถุนายน พล.ต.อ.เสรีพิศุทธ์ เตมียาเวส อดีตผู้บัญชาการ<orgName>ตำรวจแห่งชาติ</orgName> เปิดเผยต่อ "<orgName>คม ชัด ลึก</orgName>" ถึงการแถลงข่าวกรณีถูกสั่งปลดจากตำแหน่ง ผบ.ตร. ในวันที่ 16 มิถุนายนนี้ ว่าจากการดำเนินการของ<orgName>คณะกรรมการสอบสวน</orgName> และคณะกรรมการสืบสวนข้อเท็จจริงต่างๆ เพื่อเอาผิดวินัยร้ายแรง จนถูกปลดพ้นจากตำแหน่งผู้บัญชาการ<orgName>ตำรวจแห่งชาติ</orgName> สมัย<orgName>รัฐบาลนายสมัคร สุนทรเวช</orgName> เป็นนายกรัฐมนตรี นั้น ล่าสุดขณะนี้<orgName>คณะกรรมการสอบสวน</orgName>ทั้งหมดได้สรุปแล้วว่า ไม่สามารถเอาผิดกับตนตามที่ถูกตั้งข้อกล่าวหาไว้ทั้ง 12 ข้อได้ เนื่องจากตนมีพยานหลักฐานถูกต้องทุกอย่าง รวมไปถึงการสอบสวนไม่มีมูล อีกทั้งการสอบสวนยังล่าช้า ตาม พ.ร.บ.ตำรวจ ระบุว่าผู้สอบวินัยสามารถดำเนินการสอบสวนได้ภายในระยะเวลา 1 ปี จึงทำให้ตนพ้นมลทินจากข้อกล่าวหาทั้งหมด</p>

 <p>"ในวันพรุ่งนี้ 16 มิถุนายน เวลา 10.00 น. ผมจะเปิดแถลงข่าวที่ห้องโมเน่ ชั้น 4 โรงแรมโนโวเทล สยามสแควร์ ผมจะชี้แจงข้อกล่าวหาที่ไม่เป็นธรรมอย่างละเอียด โดยจะทำเป็นวิดีโอความยาว 12 นาที ชี้แจงเรื่องราวทั้งหมด ผมตั้งชื่อว่า "เบื้องหลังขบวนการปล้นตำแหน่ง ผู้บัญชาการตำรวจแห่งชาติ" และจะแฉเบื้องหน้าหลังทั้งหมดว่า มีใครเกี่ยวข้องกับเรื่องนี้บ้าง" พล.ต.อ.เสรีพิศุทธ์ กล่าว</p>

<p>อดีต ผบ.ตร. กล่าวต่อว่า ข้อกล่าวหาที่ถูกตั้งกรรมการสอบสวนทั้ง 12 เรื่อง ได้แก่ 1.การเช่ารถยนต์รถตู้ของสำนักงานตำรวจแห่งชาติ มูลค่ากว่า 9 พันล้านบาท 2.การซื้อรถจักรยานยนต์สายตรวจโดยมีการกล่าวหาว่าล็อกสเปก 3.การแต่งตั้งโยกย้ายผู้ใต้บังคับบัญชาโดยไม่ชอบด้วยกฎหมาย 4.เรื่องต่อว่าผู้ใต้บังคับบัญชาว่า "ควายหรือเปล่า" 5.คดีหมิ่นบุคคลสำคัญ 6.การไม่ไปร่วมพิธีสวนสนาม 7.การรุกล้ำที่ดินใน จ.กาญจนบุรี 8.การนำเฮลิคอปเตอร์ของราชการไปใช้ส่วนตัว และอื่นๆ โดยทั้งหมดนั้น <orgName>คณะกรรมการสอบสวน</orgName>สรุปแล้วว่าไม่มีมูลความผิดทางวินัยร้ายแรง และหลายเรื่องตนสามารถหาหลักฐานมาชี้แจงได้</p>

 <p>พล.ต.อ.เสรีพิศุทธ์ กล่าวอีกว่า สำหรับบุคคลที่เกี่ยวข้องกับขบวนการนี้ ตนฟ้องร้องไปล่วงหน้าแล้วหลายคดี โดยเฉพาะนายสมัคร สุนทรเวช อดีตนายกรัฐมนตรี ที่เซ็นคำสั่งให้ตนพ้นจากตำแหน่งผู้บัญชาการ<orgName>ตำรวจแห่งชาติ</orgName> ส่วนคณะกรรมการที่เกี่ยวข้องในการสอบสวนทั้งหมด ตนก็จะดำเนินการฟ้องร้องเช่นกัน เพราะเป็นการกลั่นแกล้งให้ต้องพ้นจากตำแหน่งอย่างเห็นได้ชัด และมีการกระทำเป็นขบวนการ</p>

<p> รายงานข่าวแจ้งว่า สาเหตุที่ พล.ต.อ.เสรีพิศุทธ์ออกมาเปิดแถลงข่าวครั้งนี้ เนื่องจากต้องการชี้แจงความบริสุทธิ์ที่เกิดขึ้นในขณะทำงานอยู่ในตำแหน่งผู้บัญชาการ<orgName>ตำรวจแห่งชาติ</orgName> อีกทั้งเป็นการเตรียมการลงเล่นการเมือง โดยขณะนี้มีหลายพรรคการเมืองพยายามเข้ามาทาบทามเพื่อให้เป็นสมาชิกของพรรค ยกเว้น<orgName>พรรคภูมิใจไทย</orgName> ที่ พล.ต.อ.เสรีพิศุทธ์ไม่ได้ให้ความสนใจต่อพรรคนี้เลย</p></body>
</news>
