<teiHeader>
<fileDesc>
<titleStmt>
  <title>ฝรั่งเมืองน้ำหอมมอมยานักท่องเที่ยวญี่ปุ่นบนรถโดยสาร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090701/19047/%e0%b8%9d%e0%b8%a3%e0%b8%b1%e0%b9%88%e0%b8%87%e0%b9%80%e0%b8%a1%e0%b8%b7%e0%b8%ad%e0%b8%87%e0%b8%99%e0%b9%89%e0%b8%b3%e0%b8%ab%e0%b8%ad%e0%b8%a1%e0%b8%a1%e0%b8%ad%e0%b8%a1%e0%b8%a2%e0%b8%b2%e0%b8%99%e0%b8%b1%e0%b8%81%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b8%8d%e0%b8%b5%e0%b9%88%e0%b8%9b%e0%b8%b8%e0%b9%88%e0%b8%99%e0%b8%9a%e0%b8%99%e0%b8%a3%e0%b8%96%e0%b9%82%e0%b8%94%e0%b8%a2%e0%b8%aa%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ฝรั่ง<orgName>เมืองน้ำหอม</orgName>มอมยานักท่องเที่ยวญี่ปุ่นบนรถโดยสาร</headline>
<lead>ฝรั่ง<orgName>เมืองน้ำหอม</orgName>แสบ มอมยานักท่องเที่ยวชาวญี่ปุ่นบนรถโดยสารสายสุโขทัย - กรุงเทพฯ นอนหลับไม่ได้สติ ผู้โดยสารทุกคนเจอลูกหลงด้วย หลายคนหลับ แสบคอและอาเจียน ฉกเงินไป 50,000 เยน ก่อนให้รถจอดลงกลางทางหลบหนีลอยนวล</lead>
<neck></neck>
<body><p>เมื่อเวลา 17.30 น.วันที่  1 ก.ค. เจ้าหน้าที่ตำรวจ <orgName>สภ.เมืองพิษณุโลก</orgName> ได้รับแจ้งเหตุมีนักท่องเที่ยวชาวญี่ปุ่น ถูกแก๊งชาวต่างชาติมอมยาได้ทรัพย์สินเป็นจำนวนมาก โดยผู้เสียหายอยู่ที่บริษัทพิษณุโลกยานยนต์จำกัด ถนนพิชัยสงคราม อำเภอเมือง จังหวัดพิษณุโลก หลังรับแจ้งจึงเดินทางไปตรวจสอบ พร้อมด้วยเจ้าหน้าที่กู้ภัยข่าวภาพ เมื่อไปถึงได้ตรวจสอบบนรถโดยสารปรับอากาศ สายอุทยานประวัติศาสตร์-กรุงเทพ พบว่า มีผู้โดยสารจำนวนหนึ่งมีอาการเมายา</p>

 <p>ส่วนผู้เสียหายคือชาวญี่ปุ่น ทราบชื่อภายหลังคือ นายมาตึยะ ซานโต๊ะ อายุ 21 ปี ยังไม่สามารถให้การได้ ทราบแต่เพียงว่า ทรัพย์สินและกระเป๋าเงิน รวมถึงเอกสารสำคัญบางส่วนได้ถูกชาวต่างชาติไม่ทราบสัญชาติที่นั่งคู่กันมาขโมยไป และลงจากลงไปก่อนหน้าจะรถยนต์กระบะที่จอดรออยู่บริเวณ หน้าโรงแรมบ้านคลองรีสอร์ท ตำบลบ้านคลอง อ.เมืองพิษณุโลก และหลบหนีไป</p>

 <p>พนักงานต้อนรับบนโดยสารดังกล่าว ให้การว่า ปกติพนักงานจะอยู่แต่ชั้นล่าง จึงไม่ทราบเหตุการณ์ที่เกิดขึ้น จนมาถึงที่ท่ารถพบว่า ผู้โดยสารบางส่วนมีอาการผิดปกติ จึงรีบแจ้งเจ้าหน้าที่ตำรวจ  โดยมีผู้เสียหายเป็นชาวญี่ปุ่น บอกเพียงว่า ก่อนมาถึงท่ารถ ผู้โดยสารที่นั่งคู่มากับผู้เสียหาย ได้ขอให้จอดก่อนถึงท่ารถ จึงไม่ได้คิดว่าจะมีเหตุร้ายเกิดขึ้นดังกล่าว</p>

 <p>ส่วนนักท่องเที่ยวชาว<orgName>ญี่ปุ่น</orgName> ซึ่งทรัพย์สินสูญหายและยังมีอาการเมายาอย่างหนักอยู่  เจ้าหน้าที่กู้ภัยข่าวภาพได้เร่งนำตัวส่งโรงพยาบาลพุทธชินราช เพื่อรักษาอาการโดยเร่งด่วน คาดว่าพรุ่งนี้อาการผู้เสียหายน่าจะดีขึ้น เจ้าหน้าที่ตำรวจจะได้ทำการสอบปากคำเพิ่มเติมต่อไป</p>

<p>ร.ต.อ.สันตศิริ เมตตาวงศ์ ร้อยเวร <orgName>สภ.เมืองพิษณุโลก</orgName> ได้สอบสวนนางลำใย เขียวมี พนักงานบริการประจำรถคันดังกล่าวทราบว่า รถโดยสารคันดังกล่าวออกเดินทางจากจังหวัดสุโขทัย เมื่อเวลา 17.00 น. เพื่อเดินทางเข้ากรุงเทพฯ  ขณะออกจากสุโขทัย มีผู้โดยสารมา 9 คน ส่วนนักท่องเที่ยวชาว<orgName>ญี่ปุ่น</orgName>ที่ถูกมอมยา ทราบชื่อภายหลังนายมาสึยะ ซาโตะ อายุ 26 ปี นั่งคู่มากับนักท่องเที่ยวชาวฝรั่ง ในแถวที่นั่งเลขที่ 3 ระหว่างเดินทางมาเกือบถึงตัวเมืองพิษณุโลก บริเวณสี่แยกบ้านคลอง นักท่องเที่ยวชาวฝรั่งได้รับโทรศัพท์มือถือ และเดินมาบอกคนขับรถให้จอดส่งกลางทาง และลงจากรถไป ขณะที่นายมาสึยะ นั่งหลับหมดสติอยู่บนเบาะ และอาเจียนออกมา</p>

 <p>นางลำใย ให้การว่า เมื่อมาถึงจุดจอดรถของบริษัท พิษณุโลกยานยนต์ทัวร์ จำกัด ที่ ถ.พิชัยสงคราม อ.เมืองพิษรุโลก ได้ไปเรียกนายมาสึยะ แต่มีอาการมึนงง ไม่ได้สติ จึงเชื่อว่านายมาสึยะถูกวางยาโดยนักท่องเที่ยวชาวฝรั่งที่นั่งมาด้วย เพราะตนเองและผู้โดยสารที่นั่งมาด้วย ก็มีอาการลักษณะเดียวกันกับนายมาสึยะ  คือ มีอาการปวดแสบคอ หลายคนอาเจียน และบางคนที่นั่งอยู่ด้านหลังนักท่องเที่ยวและด้านข้างก็หลับไปโดยไม่รู้ตัว</p>

<p> ผู้โดยสารรายหนึ่งที่นั่งอยู่ด้านข้างนักท่องเที่ยวชาว<orgName>ญี่ปุ่น</orgName> กล่าว่า ปกติหากขึ้นรถโดยสารจะไม่หลับ และขึ้นรถกลางทาง มาจากสุโขทัยถึงพิษณุโลกไม่ถึง 30 กิโลเมตร แต่ก็มีอาการง่วงนอน ปวดแสบคอ ก่อนที่ชาวต่างชาติที่นั่งคู่กับนักท่องเที่ยว<orgName>ญี่ปุ่น</orgName>จะลงจากรถไป  ได้ยินเสียงโทรศัพท์เข้ามา 2 ครั้ง หลังจากรับโทรศัพท์แล้ว ชายชาวต่างชาติคนดังกล่าวได้ล้วงกระเป๋าของนักท่องเที่ยว<orgName>ญี่ปุ่น</orgName>และเดินไปที่หน้ารถ และบอกให้คนขับจอดรถ ก่อนหลบหนีไป</p>

 <p>สำหรับนายสามึยะ ซาโตะ หลังจากนำส่ง<orgName>โรงพยาบาลพุทธชินราช</orgName>แล้ว แพทย์ได้ปฐมพยาบาลเบื้องต้นจนอาการเริ่มดีขึ้น ร้อยเวรได้เข้าไปสอบสวนทราบว่า นายมาสึยะ เพิ่งไปท่องเที่ยวที่จ.เชียงใหม่ และมาเที่ยวที่จ.สุโขทัย มารู้จักนักท่องเที่ยวชาว<orgName>ฝรั่งเศส</orgName>ที่จ.สุโขทัย และชวนกันนั่งรถโดยสารเพื่อเข้ากรุงเทพฯ ระหว่างนั่งมา นักท่องเที่ยวฝรั่งเศลได้ให้ยาคูล และคุกกี้แก่นายสามึยะ </p>

<p> เมื่อรับประทานเสร็จนายสามึยะก็ไม่รู้สึกตัวอีกเลยจนกระทั่งถึงโรงพยาบาล ส่วนทรัพย์สินที่หายไปนั้น มีเงิน 50,000 เยน หรือประมาณ 18,000 บาท ขณะที่เจ้าหน้าที่ตำรวจได้ส่งสายตรวจสกัดตามโรงแรมที่พักต่างๆ เพื่อนำตัวผู้ก่อเหตุมาดำเนินคดีต่อไป</p></body>
</news>
