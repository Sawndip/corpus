<teiHeader>
<fileDesc>
<titleStmt>
  <title>ปิคอัพพุ่งชนรถบรรทุกแก๊สโชคดีไม่ระเบิด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090630/18828/%e0%b8%9b%e0%b8%b4%e0%b8%84%e0%b8%ad%e0%b8%b1%e0%b8%9e%e0%b8%9e%e0%b8%b8%e0%b9%88%e0%b8%87%e0%b8%8a%e0%b8%99%e0%b8%a3%e0%b8%96%e0%b8%9a%e0%b8%a3%e0%b8%a3%e0%b8%97%e0%b8%b8%e0%b8%81%e0%b9%81%e0%b8%81%e0%b9%8a%e0%b8%aa%e0%b9%82%e0%b8%8a%e0%b8%84%e0%b8%94%e0%b8%b5%e0%b9%84%e0%b8%a1%e0%b9%88%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>ปิคอัพพุ่งชนรถบรรทุกแก๊สโชคดีไม่ระเบิด</headline>
<lead>รถ 6 ล้อบรรจุถังแก๊สแอลพีจี หนัก 5 ตัน เลี้ยวโค้งเข้าถ่ายแก๊สในปั๊ม ย่านสายไหม กระบะดีแม็กพุ่งชนอย่างจังไฟลุกท่วม แต่โชคดีฉีดสารเคมีดับทัน วาล์วนิรภัยไม่หลุดแก๊สจึงไม่ระเบิด</lead>
<neck></neck>
<body><p>เมื่อเวลา 23.30 น. วันที่ 29 มิถุนายน พ.ต.ท.สุบรรณ์ อธิเศรษฐ์ พงส.(สบ2) <orgName>สน.สายไหม</orgName> รับแจ้งอุบัติเหตุรถบรรทุก 6 ล้อบรรทุกแก๊ส แอลพีจี เฉี่ยวชนกับรถกระบะ จนเกิดพลิงลุกไหม้ บริเวณหน้าปั้มแก๊สปากซอยสายไหม 62 ถนนสายไหม แขวงและเขตสายไหม กทม.จึงรุดไปตรวจสอบพร้อมด้วยรถดับเพลิงจากหน่วยบรรเทาสาธารณภัย</p>
 
<p> เมื่อไปถึงบริเวณปั้มแก๊สของ <orgName>บ.วีพีเอ็น ปิโตรเลี่ยม จำกัด</orgName> ซึ่งมีบริการทั้งแก๊สแอลพีจี และเอ็นจีวี พบรถบรรทุก 6ล้อ ยี่ห้อฮีโน่ สีขาว ทะเบียน 74-2729 กทม. ของบริษัทฟ้าใส จำกัด บรรทุกถังแก๊ส แอลพีจี ขนาด 5 ตัน โดยมีนายอภิเดช บุญกู้ อายุ 34 ปี อยู่บ้านเลขที่ 77 ม.6 ต.ห้วยใต๊ อ.ขุขันธ์ จ.ศรีษะเกศ เป็นคนขับ สภาพรถจอดขวางถนนอยู่ 2 เลน โดยที่กลางตัวรถด้านซ้ายมีรถกระบะ อีซูซุ ดีแม็ก สีเขียว ทะเบียน ถก9060 กทม. โดยมีนายทวี ศรีสุวรรณ อายุ 31 ปี อยู่บ้านเลขที่ 123/112 ซ.สายไหม 29 แขวงและเขตสายไหม </p>
 
 <p>โดยสภาพรถด้านหน้าขวาชนติดอยู่กับข้างรถบรรทุกแก๊ส จนล้อรถและช่วงล่างหน้าพังยับทำให้เกิดเพลิงลุกไหม้ ขึ้นตรงจุดที่ชนเนื่องจากเป็นบริเวณที่มีท่อสำหรับถ่ายแก๊สอยู่พอดี ทำให้แก๊สส่วนที่ค้างอยู่ในท่อรั่วไหลออกมา ขณะที่เกิดเพลิงไหม้ โดยพนักงานในปั้มช่วยกันใช้ถังดับเพลิงฉีดจนไฟดับ เจ้าหน้าที่จึงปิดถนนบริเวณที่เกิดเหตุและใช้น้ำฉีดเลี้ยงไว้ตลอดเวลา เนื่องจากเกรงว่าจะมีแก๊สรั่วออกมา ก่อนจะประสานไปทาง <orgName>บริษัทฟ้าใส</orgName> ส่งผู้เชี่ยวชาญเดินทางมาตรวจสอบอย่างละเอียดอีกครั้ง </p>
 
 <p>จากการสอบสวน นายอภิเดช ให้การว่า ก่อนเกิดเหตุขับรถบรรทุกดังกล่าว ไปรับแก๊สแอลพีจีที่คลังจ่ายแก๊สของ<orgName>บ.เวิลดแก๊ส</orgName> ที่ อ.บางประกง จากนั้นก็ขับนำแก๊สมาส่งที่ปั้มที่เกิดเหตุดังกล่าว พอมาถึงขณะที่กำลังเลี้ยวตีวงจากเลนขวาเพื่อเข้าปั้ม รถกระบะคู่กรณี ขับพุ่งขึ้นมาทางเลนซ้ายอย่างรวดเร็ว ก่อนจะพุ่งชนด้านข้างรถบรรทุกอย่างแรง จนเกิดแก๊สรั่วและเพลิงลุกไหม้ดังกล่าว ซึ่งโชคยังดีที่วาล์วนิรภัยในถังไม่ได้รับความเสียหาย แก๊สในถังจึงไม่รั่วไหลออกมา ไม่เช่นนั้นอาจจะเกิดระเบิดขึ้นก็ได้ </p>
 
 <p>ผู้สื่อข่าวรายงานว่าหลังสอบสวนเจ้าหน้าที่ยังไม่ได้แจ้งข้อหากับฝ่ายใด โดยจะนำตัวคนขับรถทั้งคู่ไปสอบสวนที่ สน.สายไหม เพื่อหาผู้กระทำผิดต่อไป</p></body>
</news>
