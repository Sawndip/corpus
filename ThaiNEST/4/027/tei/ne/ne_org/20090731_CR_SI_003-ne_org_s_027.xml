<teiHeader>
<fileDesc>
<titleStmt>
  <title>แท็กซี่เครียดรถชนสะพานลาดพร้าวบุกทำเนียบฯร้องนายกฯ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-07-31 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=43262  </bibl>
</sourceDesc>
</fileDesc>
</teiHeader>
<news>
<headline>แท็กซี่เครียดรถชนสะพานลาดพร้าวบุกทำเนียบฯร้องนายกฯ</headline>
<lead></lead>
<neck></neck>
<body><p>ผู้สื่อข่าวรายงานว่า ช่วงเช้า วันนี้ (31 ก.ค.)  ได้มีรถแท็กซี่ สีชมพู ทะเบียน ทย 2474 กรุงเทพมหานคร  ขับ ฝ่าแนวกั้นของเจ้าหน้าที่ตำรวจ เข้ามาในทำเนียบรัฐบาล และมาจอดบริเวณหน้าตึกบัญชาการ 1 พร้อมกับกดแตรตลอดเวลา สร้างความวุ่นวายให้กับบรรดาสื่อมวลชนจำนวนมาก ที่มารอติดตามการให้สัมภาษณ์ ความคืบหน้าคดีลอบยิงนายสนธิ ลื้มทองกุล แกนนำ<orgName>กลุ่มพันธมิตรฯ</orgName> จากนายอภิสิทธิ์ เวชชาชีวะ นายกรัฐมนตรี  </p>
<p>เมื่อเข้าถามทราบว่า คนขับชื่อนายพงศ์พิชาญ ธนาถิรพาส อายุ 47 ปี พักอยู่บ้านเลขที่ 9/37 ซอยรังสิต-นครนายก 24 ซอย  1 ตำบลประชาธิปัตย์ อำเภอธัญบุรี จังหวัดปทุมธานี มีอาชีพคนขับรถแท็กซี่ และได้ขับรถไปชนสะพานต่างระดับ บริเวณเซ็นทรัลลาดพร้าว ทำให้ต้องเป็นหนี้จากการซ่อมรถยนต์กว่า  75,000 บาท จึงต้องการให้นายกรัฐมนตรีช่วยเหลือค่าซ่อมรถ</p>

<p>เจ้าหน้าที่ใช้เวลาไก่เกลี่ยนานกว่า 20 นาที  นายพงศ์พิชาญ จึงยอมลงจากรถ  เจ้าหน้าที่จึงนำตัวไปยังกองรับเรื่องราวร้องทุกข์ ทำเนียบรัฐบาล เพื่อรับเรื่อง ก่อนที่จะเชิญนายพงศ์พิชาญ ออกจากทำเนียบรัฐบาล โดยไม่มีเหตุการณ์ความรุนแรงเกิดขึ้น </p></body>
</news>
