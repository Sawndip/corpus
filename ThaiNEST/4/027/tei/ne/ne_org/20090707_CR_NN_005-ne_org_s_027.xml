<teiHeader>
<fileDesc>
<titleStmt>
  <title>ปรับโบกี้สร้างห้องสมุดรับนายกฯ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=169123  </bibl>
</sourceDesc>
</fileDesc>
</teiHeader>
<news>
<headline>ปรับโบกี้สร้างห้องสมุดรับนายกฯ</headline>
<lead></lead>
<neck></neck>
<body><p>เมื่อเวลา 14.00 น.วันที่ 6 กรกฎาคม นายพรสุธิ ทองสาด ผู้อำนวยการ<orgName>ศูนย์ ควบคุมปฏิบัติการและความปลอดภัย</orgName> <orgName>การรถไฟแห่งประเทศไทย</orgName> พร้อมเจ้าหน้าที่ฯ ได้นำตู้รถไฟที่ปรับแต่งเป็นห้องสมุดรถไฟ จำนวน 5 ตู้ ทาสีน้ำเงิน คาดเหลือง มาติดตั้งที่บริเวณสวนสาธารณะ หน้าสถานีรถไฟ เทศบาลเมืองบุรีรัมย์ เนื่องจากนายอภิสิทธิ์ เวชชาชีวะ นายกรัฐมนตรี จะเดินทางมาเป็นประธานเปิดโครงการห้องสมุดรถไฟ ในวันที่ 11 ก.ค.นี้ </p>

<p> นายพรสุธิ กล่าวต่อว่า โครงการดังกล่าวเป็นความร่วมมือระหว่าง <orgName>รฟท.</orgName> ที่ปรับแต่งโบกี้รถไฟเป็นห้องสมุด ส่วน<orgName>ศูนย์การศึกนอกระบบและการศึกษาตามอัธยาศัยบุรีรัมย์</orgName> จะจัดหาหนังสือมาใส่ในห้องสมุด จากนั้น จะมอบให้<orgName>เทศบาลเมืองบุรีรัมย์</orgName> เป็นผู้ดูแลรักษา พร้อมทั้งติดตั้งอินเตอร์เน็ตไร้สาย เพื่อให้ประชาชนมาใช้บริการฟรี </p>

<p> ด้าน นางปาลีรัตน์ สมานประธาน นายกเทศมนตรีเมืองบุรีรัมย์ กล่าวว่า <orgName>ห้องสมุดรถไฟ</orgName> จะเป็นแหล่งศึกษาค้นคว้าและเป็นการติดอาวุธทางปัญญาให้กับนักเรียน นักศึกษา และประชาชนทั่วไป อีกทั้งเป็นการส่งเสริมให้เด็ก เยาวชนรักการอ่าน อย่างไรก็ตาม ทางเทศบาลจะเร่งปรับภูมิทัศน์รอบห้องสมุดตู้รถไฟ ให้เกิดความสวยงาม และเพิ่มแสงสว่างโดยรอบสวนสาธารณะเพื่อป้องกันการมั่วสุมของกลุ่มวัยรุ่นและการก่อเหตุในบริเวณดังกล่าว </p></body>
</news>
