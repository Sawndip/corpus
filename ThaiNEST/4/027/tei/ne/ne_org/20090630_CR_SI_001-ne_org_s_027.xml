<teiHeader>
<fileDesc>
<titleStmt>
  <title>ตลึง...DSI.พบเงินสด10ล้านในรถแก๊งค้ายาเสพติด  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=41113  </bibl>
</sourceDesc>
</fileDesc>
</teiHeader>
<news>
<headline>ตลึง...<orgName>DSI.</orgName>พบเงินสด10ล้านในรถแก๊งค้ายาเสพติด</headline>
<lead></lead>
<neck></neck>
<body><p>เมื่อวันที่ 30 มิย.52     พันตำรวจเอกทวี สอดส่อง อธิบดี<orgName>กรมสอบสวนคดีพิเศษ</orgName> พันตำรวจเอกสุชาติ   วงศ์อนันต์ชัย รองอธิบดี<orgName>กรมสอบสวนคดีพิเศษ</orgName> พร้อมด้วย พล.ต.ต.เพิ่มศักดิ์ ภาราดรศักดา ผบก.ภ.จังหวัดอุดรธานี นายไมตรี วิริยะ ผู้อำนวยการ<orgName>สำนักงานคณะกรรมการป้องกันและปราบปรามยาเสพติด(ป.ป.ส.)</orgName> ภาค ๔ ผู้แทนจาก<orgName>กองวิทยาการเขต ๔</orgName> <orgName>สำนักงานนิติวิทยาศาสตร์ตำรวจ</orgName> <orgName>สภอ.เมืองอุดรธานี</orgName> จังหวัดอุดรธานี เพื่อตรวจดูของกลาง กรณีเจ้าหน้าที่พบเงินสดมูลค่า ๑๐ ล้านซุกซ่อนอยู่ในรถยนต์ของกลางที่ยึดมาได้จากการปราบปรามยาเสพติดเมื่อปี ๒๕๔๘ ณ ห้องประชุมชั้น ๒ <orgName>กองบังคับการตำรวจภูธรจังหวัดอุดรธานี</orgName> </p>

<p>ตามที่<orgName>คณะกรรมการคดีพิเศษ(กคพ.)</orgName> ได้มีมติในการประชุมครั้งที่ ๓/๒๕๕๑  เมื่อวันที่ ๒๙ สิงหาคม ๒๕๕๑  ให้กรณีนายอุสมาน  สะแลแมง กับพวก กระทำความผิดฐานค้ายาเสพติดในพื้นที่จังหวัดชายแดนภาคใต้โดยเชื่อมโยงกับเครือข่ายระหว่างประเทศ  เป็นคดีพิเศษตามมาตรา ๒๑ วรรคหนึ่ง (๒) แห่งพระราชบัญญัติการสอบสวนคดีพิเศษ พ.ศ.๒๕๔๗  และ<orgName>กรมสอบสวนคดีพิเศษ</orgName>ได้รับเป็นคดีพิเศษที่ ๖๕/๒๕๕๑</p>

      <p><orgName>กรมสอบสวนคดีพิเศษ</orgName>ได้มีคำสั่งที่ ๑๖๔/๒๕๕๒ ลงวันที่ ๑๐ มีนาคม ๒๕๕๒ แต่งตั้งคณะพนักงานสอบสวนคดีพิเศษให้ดำเนินการสืบสวนสอบสวนรวบรวมพยานหลักฐาน              เพื่อดำเนินคดีกับนายอุสมาน  สะแลแมง กับพวก  เบื้องต้นพบว่า เมื่อวันที่ ๑๖ กรกฎาคม ๒๕๔๘ นายอุสมาน  สะแลแมง กับพวก ได้ร่วมกระทำความผิดฐานสมคบและร่วมกันนำเข้ายาเสพติดให้โทษประเภทที่ ๑ (เมทแอมเฟตามีนจำนวน ๒๗๐,๐๐๐ เม็ด) เพื่อจำหน่ายโดยผิดกฎหมายและสมคบและร่วมกันมียาเสพติดให้โทษประเภท ๑ ไว้ในครอบครองเพื่อจำหน่ายโดยผิดกฎหมาย แล้วหลบหนีไป </p>

 <p>โดย<orgName>ศาลจังหวัดหนองคาย</orgName>ได้ออกหมายจับนายอุสมาน  สะแลแมง กับพวกในความผิดดังกล่าวไว้แล้ว   ต่อมา<orgName>คณะพนักงานสอบสวนคดีพิเศษ</orgName>ได้สืบสวนสอบสวนรวบรวมพยานหลักฐานแล้วพบว่า  นอกจากนายอุสมาน  สะแลแมง กับพวกกระทำความผิดตามข้อหาดังกล่าวแล้ว  ยังได้กระทำความผิดฐานฟอกเงินอีกด้วย     และ<orgName>คณะพนักงานสอบสวนคดีพิเศษ</orgName>  </p>

  <p>สืบทราบว่า นายอุสมาน  สะแลแมง กับพวกได้ซุกซ่อนธนบัตรรัฐบาลไทยจำนวนมากซึ่งเชื่อว่าเป็นทรัพย์สินที่ได้จากการกระทำความผิดเกี่ยวกับยาเสพติด อันเป็นความผิดมูลฐานตามพระราชบัญญัติป้องกันและปราบปรามการฟอกเงิน พ.ศ.๒๕๔๒ ไว้ในรถยนต์นั่งสามตอน ยี่ห้อโตโยต้า รุ่นฟอร์จูนเนอร์ สีเทาดำ หมายเลขทะเบียน ศส-9187 กรุงเทพมหานคร ที่นายอุสมาน  สะแลแมง กับพวกซื้อมาก่อนวันเกิดเหตุและพนักงานเจ้าหน้าที่ได้ตรวจยึดจากบ้านเลบที่ ๙๖/๑๙ หมู่บ้านนลินวิลล์ ๒ ถนนราษฎร์พัฒนา แขวงคลองสองต้นนุ่น เขตสะพานสูง กรุงเทพมหานคร </p>

               <p> ต่อมาเลขาธิการ<orgName>คณะกรรมการป้องกันและปราบปรามยาเสพติด</orgName>ได้มีคำสั่งที่ ๒๘๖๖/๒๕๔๙ ลงวันที่ ๑๐ ตุลาคม ๒๕๔๙ ให้นำรถยนต์คันดังกล่าวไปใช้ประโยชน์ของทางราชการที่ตำรวจภูธรจังหวัดอุดรธานี  <orgName>คณะพนักงานสอบสวนคดีพิเศษ</orgName>จึงได้ประสานกับผู้บังคับการตำรวจภูธรจังหวัดอุดรธานีเพื่อขอทำการตรวจค้นภายในรถยนต์โดยละเอียด  ผลการตรวจค้นพบ ธนบัตรฉบับละ ๑,๐๐๐ บาทและ ๕๐๐ บาท จำนวนทั้งสิ้น ๙,๙๙๘,๐๐๐ บาท(เก้าล้านเก้าแสนเก้าหมื่นแปดพันบาทถ้วน) ซุกซ่อนอยู่ภายในแผงประตูหลังฝั่งซ้ายและขวา  จึงร่วมกันตรวจยึดไว้เป็นของกลางเพื่อดำเนินคดีต่อไป</p></body>
</news>
