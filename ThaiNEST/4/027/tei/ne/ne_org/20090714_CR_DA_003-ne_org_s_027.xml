<teiHeader>
<fileDesc>
<titleStmt>
  <title>รวบรปภ.ฉกทรัพย์คอนโดหรูกลางกรุง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-14 09:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8091  </bibl>
</sourceDesc>
</fileDesc>
</teiHeader>
<news>
<headline>รวบรปภ.ฉกทรัพย์คอนโดหรูกลางกรุง</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (14 ก.ค.) พ.ต.ต.ปิโยรส  กัณสิริ สว.สส.<orgName>สน.ลุมพีนี</orgName> ร่วมกับ ร.ต.ท.สรรเพชร  พุทธชาติ รอง สวป.<orgName>สภ.สำโรงใต้</orgName> จ.สมุทรปราการ นำกำลังร่วมกันจับกุมตัวนาย นาวี เล็กเขียน อายุ 41 ปี  อาชีพ รปภ. และเป็นผู้ต้องหาลักทรัพย์ตามหมายจับของ<orgName>ศาลแขวงพระโขนง</orgName> คดียักยอกทรัพย์ โดยจับกุมได้ที่บริเวณวัดมหาวงศ์ หมู่ 4 ต.สำโรง อ.พระประแดง จ.สมุทรปราการ พร้อมของกลางรถยนต์เก๋ง ยี่ห้อ นิสัน รุ่นเทียน่า สีบรอนซ์เทา ทะเบียน  ชห-7334 กทม. และโทรทัศน์สีแอลซีดี  42 นิ้ว ซึ่งเป็นทรัพย์สินของ มิเตอร์มัตซุย อายุ 70 ปี ชาวญี่ปุ่น ที่ถูกก่อเหตุลักทรัพย์มาจากลานจอดรถ คอนโดสยามเพ้นท์เฮาส์ เลขที่ 51 สุขุมวิทซอย 8 แขวงและเขตคลองเตย กทม. เมื่อวันที่ 12 ก.ค.ที่ผ่านมา </p>
     
<p>ทั้งนี้ เนื่องจากเมื่อวันที่ 12 ก.ค. เจ้าหน้าที่ตำรวจ <orgName>สน.ลุมพีนี</orgName> ได้รับแจ้งมีเหตุลักทรัพย์ภายในห้องพัก คอนโด สยามเพ้นท์เฮาส์  เลขที่ 51 ทรัพย์สินที่สูญหายมีโทรทัศน์จอแอลซีดีขนาด 42 นิ้ว 1 เครื่อง นาฬิกาโรเล็กซ์ 1 เรือน และรถยนต์เก๋งยี่ห้อ นิสัน รุ่นเทียน่า สีบรอนซ์เทา ทะเบียน ชห-7334 กทม.ที่จอดอยู่ในลานจอดรถชั้นล่างได้หายไป หลังเกิดเหตุนายนาวี ผู้ต้องหา มีอาชีพเป็น รปภ. ดูแลรักษาความปลอดภัยอยู่ที่คอนโดดังกล่าว ที่เพิ่งรับเข้ามาทำงานได้เพียง 6 วันได้หายตัวไป จากการตรวจสอบภาพจากกล้องวงจรปิด พบว่าคนร้ายที่ก่อเหตุคือ นายนาวี  จึงได้ประสานกำลังกับเจ้าหน้าที่ <orgName>สภ.สำโรงใต้</orgName> สมุทรปราการ เจ้าของพื้นที่ ซึ่งเป็นสถานที่ตั้งของบ้านพักของนาย นาวี ร่วมติดตามจับกุม สอบสวน โดยนายนาวี ได้ให้การรับสารภาพว่า เคยก่อเหตุทำนองเดียวกันมาหลายครั้งแล้ว เพราะต้องการหาเงินไปเที่ยวเตร่ จึงควบคุมตัวส่งดำเนินคดีตามกฎหมายต่อไป.</p></body>
</news>
