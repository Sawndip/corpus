<teiHeader>
<fileDesc>
<titleStmt>
  <title>แก๊งปาหินโผล่ชุมพร ขว้างใส่สิบล้อเจ็บ2  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-17 19:34:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8841  </bibl>
</sourceDesc>
</fileDesc>
</teiHeader>
<news>
<headline>แก๊งปาหินโผล่ชุมพร ขว้างใส่สิบล้อเจ็บ2</headline>
<lead></lead>
<neck></neck>
<body><p>เมื่อเวลา 02.00 น. วันนี้ (17 ก.ค.) ผู้สื่อข่าวรายงานว่า พ.ต.ท.ปรีชา ศิขราชู รอง ผกก.(ป.) <orgName>สภ.หลังสวน</orgName> จ.ชุมพร รับแจ้งเหตุคนร้ายใช้ก้อนหินปาใส่กระจกรถสิบล้อ บนถนนสายเอเซีย 41 ขาขึ้น กทม. หลัก กม.608 หมู่ 5 ต.บ้านควน อ.หลังสวน จึงไปตรวจสอบที่เกิดเหตุ พบรถสิบล้อบรรทุกสิบล้อ ทะเบียน 98-6542 กทม. บริเวณกระจกหน้ารถมีรอยแตกทะลุ และร้าวไปทั้งแผ่น ใกล้กันพบนายประเนตร กนธวงศ์ อายุ 33 ปี นางกาญจนา แปดทิศ อายุ 29 ปี และ ด.ญ.ธิดารัตน์ กนธวงศ์ อายุ 6 ขวบ 3 ทั้งหมดเป็นพ่อแม่ลูก อยู่ในอาการตื่นตระหนก โดยนางกาญจนา ได้รับบาดเจ็บที่หน้าผากเลือดอาบ ส่วน ด.ญ.ธิดารัตน์ มีบาดแผลที่หน้าแข้งซ้าย  </p>

<p>สอบสวน นายประเนตร ให้การว่า ได้ขับรถบรรทุกสินค้าจาก จ.สุราษฏร์ธานี มุ่งหน้า กทม. มาพร้อมภรรยาและลูก เมื่อถึงจุดเกิดเหตุพบคนร้ายเป็นชาย ยืนซุ่มอยู่ในร่องกลางถนน ใช้ก้อนหินขว้างเข้าใส่หน้ารถอย่างจัง จนกระจกแตก เศษก้อนหินทะลุเข้ามาภายในรถ ถูกลูกและภรรยาได้รับบาดเจ็บดังกล่าว ซึ่งเจ้าหน้าที่ตำรวจจะได้สืบสวนล่าตัวมือปาหินมาดำเนินคดีต่อไป</p></body>
</news>
