<teiHeader>
<fileDesc>
<titleStmt>
  <title>จับหนุ่มสิงคโปร์ใช้บัตรเครติดปลอม  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-05-29 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39076  </bibl>
</sourceDesc>
</fileDesc>
</teiHeader>
<news>
<headline>จับหนุ่มสิงคโปร์ใช้บัตรเครติดปลอม</headline>
<lead></lead>
<neck></neck>
<body><p>พ.ต.อ.พรศักดิ์ สุรสิทธิ์ ผกก.1บก.ป.พร้อมด้วย พ.ต.ต.อดิเรก จินตรานันท์ สว.กก.1 บก.ป.นำกำลังจับกุมนายเอิง ลี หรือเจสัน ( MR.NG MENG LEE) อายุ 32 ปี สัญชาติสิงคโปร์  พร้อมของกลาง โทรศัพท์มือถือยี่ห้อโซนี่อิริคสัน 2 เครื่อง และยี่ห้อซัมซุม  1 เครื่อง รวมมูลค่า 15,483 บาท สลิปบัตรเครดิตอีก  2 ใบ โดยจับกุมได้ที่บริเวณหน้าร้านไอโมบาย ชั้น 2 ห้างสรรพสินค้าฟอจูนทาวเวอร์  แขวงและเขตดินแดง กทม. </p>
                   <p> โดยก่อนหน้านี้ชุดจับกุมได้รับการประสานจากเจ้าหน้าที่<orgName>คณะทำงานป้องกันการทุจริตบัตรเครดิต</orgName>ของธนาคารซิตี้แบงก์ ว่ามีชาวต่างชาติแอบขโมยข้อมูลบัตรเครดิตของลูกค้า นำมารูดซื้อสินค้าที่ร้านดังกล่าว จึงเข้าตรวจสอบและจับกุมได้พร้อมของกลางก่อนนำมาสอบสวนที่ บก.ป.</p>

                    <p> ทางด้าน นาย  เอิง ลี รับสารภาพว่า ได้ซื้อบัตรเครดิตปลอมมาจากเพื่อนชาวสิงคโปร์ ก่อนนำมารูดซื้อโทรศัพท์ ที่ร้านดังกล่าวกระทั่งถูกเจ้าหน้าที่ตำรวจจับกุม ส่วนเพื่อนชาวไทยที่มาด้วยกันไหวตัวทันนำบัตรเครดิตหลบหนีไป ซึ่งเจ้าหน้าที่ได้แจ้งข้อหาปลอมและใช้บัตรอิเลคโทรนิคปลอม</p></body>
</news>
