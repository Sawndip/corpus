<teiHeader>
<fileDesc>
<titleStmt>
  <title>สลด!ลูกติดเพื่อนพ่อยิงดับ-ก่อนฆ่าตัวตาม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090618/17466/%e0%b8%aa%e0%b8%a5%e0%b8%94!%e0%b8%a5%e0%b8%b9%e0%b8%81%e0%b8%95%e0%b8%b4%e0%b8%94%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99%e0%b8%9e%e0%b9%88%e0%b8%ad%e0%b8%a2%e0%b8%b4%e0%b8%87%e0%b8%94%e0%b8%b1%e0%b8%9a%e0%b8%81%e0%b9%88%e0%b8%ad%e0%b8%99%e0%b8%86%e0%b9%88%e0%b8%b2%e0%b8%95%e0%b8%b1%e0%b8%a7%e0%b8%95%e0%b8%b2%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>สลด!ลูกติดเพื่อนพ่อยิงดับ-ก่อนฆ่าตัวตาม</headline>
<lead>นักธุรกิจความงาม สุดทนลูกชายวัยโจ๋ติดเพื่อน ขับรถตามกลับบ้าน กลางดึกแล้วยังมีปากเสียงรุนแรง คว้าทูตมรณะ .357 ยิงอกลูกชายก่อนจ่อหน้าผากฆ่าตัวตายตามในบ้านหรู ย่านพุทธมณฑลสาย 2</lead>
<neck></neck>
<body><p>(18มิ.ย.) เวลา  03.00 น.พ.ต.ท.วีระ เอื้อกลาง สารวัตรเวร <orgName>สน.หลักสอง</orgName> รับแจ้งเกิดเหตุยิงกันตายในบ้านเลขที่ 99/156 หมู่บ้านสินทรัพย์นคร ถนนพุทธมณฑลสาย 2 แขวงบางแคเหนือ เขตบางแค กทม.จึงรายงานให้ผู้บังคับบัญชาทราบตามลำดับชั้น จากนั้นรีบรุดไปตรวจสอบพร้อมแพทย์<orgName>นิติเวช รพ.ศิริราช</orgName> เจ้าหน้าที่<orgName>มูลนิธิป่อเต็กตึ๊ง</orgName> โดยมีพล.ต.ต.สักกฉัฐ กิตติขจร ผบก.น.9 และพ.ต.อ.สุนทร โตรอด ผกก.<orgName>สน.หลักสอง</orgName> ผบก.น.8 เดินทางไปร่วมตรวจสอบด้วย </p>
 
 <p>ที่เกิดเหตุเป็นบ้านสองชั้นทรงยุโรป ตั้งอยู่บเนื้อที่ประมาณ 100 ตารางวา เมื่อเจ้าหน้าที่เดินขึ้นไปยังห้องนอนชั้นสองได้กลิ่นเลือดกระจายคละคลุ้งไปทั่วและพบเลือดไหลนองเต็มพื้นห้อง ตรวจสอบภายในห้องพบศพนายสายัณห์ ชีวสาธน์ อายุ 64 ปี ทำธุรกิจสมุนไพรเสริมความงาม  สวมเสื้อเชิ้ตแขนสั้นสีส้ม นุ่งกางเกงสแลกสีครีมขายาว นอนหงายจมกองเลือดอยู่ปลายเตียง มีบาดแผลถูกยิงด้วยอาวุธปืนลูกโม่ขนาด .357 เข้าที่ศรีษะบริเวณหน้าผาก 1 นัด ข้างเตียงพบศพนายปัธวี ชีวสาธน์ อายุ 18 ปี เป็นนักเรียนโรงเรียนนานาชาติ ย่านพุทธมณฑลสาย  2 นุ่งกางเกงขาสั้นสีน้ำเงิน ไม่สวมเสื้อ มีบาดแผลถูกยิงด้วยอาวุธปืนชนิดเดียวกันเข้าบริเวณหน้าอก 1 นัด ใกล้กับศพของนายสายัณห์ด้านซ้ายพบอาวุธปืนลูกโม่ขนาด .357 ตกอยู่ 1 กระบอก </p>
 
 <p>จากการสอบปากคำเจ้าหน้าที่ รปภ.หมู่บ้านทราบว่า ก่อนเกิดเหตุ ผู้ตายทั้งสองมีปากเสียงกัน โดยนายปัธวีขับรถออกไปหาเพื่อนนอกหมู่บ้าน แต่นายสายัณห์ไม่ยอมให้ไปเพราะเห็นว่ายังขับรถไม่แข็ง กระทั่งเวลาประมาณสามทุ่มนายปัธวีก็ได้ขับรถเก๋งออกไป แต่นายสายัณห์ก็ขับรถไปตามกลับบ้านแล้วมีปากเสียงกันอย่างรุนแรง ภรรยาของนายสายัณห์จึงโทรศัพท์แจ้งหัวหน้า รปภ.ของหมู่บ้านให้แจ้งเจ้าหน้าที่ตำรวจมาระงับ แต่เมื่องเจ้าหน้าที่ตำรวจสายตรวจมาถึงบ้านและจะนำตัวนายปัธวีไปสงบสติอารมณ์ที่สน.หลักสอง แต่ภรรยาของนายสายัณห์กลับไม่ยอมให้เข้าบ้าน อ้างว่าเป็นเรื่องภายในครอบครัวสามารถเคลียร์กันได้ จากนั้นภายในบ้านก็ปิดม่านและปิดไฟ เจ้าหน้าที่ตำรวจคิดว่าเหตุการณ์สงบแล้วจึงเดินทางกลับ ต่อมาเวลาประมาณห้าทุ่ม ภรรยานายสายัณห์โทร.แจ้ง รปภ.ให้โทร.เรียกรถพยาบาลเนื่องจากเกิดเหตุการณ์ดังกล่าว</p>
 
 <p>รายงานข่าวแจ้งว่า เหตุสลดที่เกิดขึ้นเนื่องจากที่ผ่านมา นายปัธวีมักติดเพื่อนและพยายามรบเร้าให้พ่อซื้อรถเก๋งตลอดเวลา กระทั่งวานนี้ (17 มิ.ย.)นายสายัณห์จึงได้ซื้อรถเก๋งยี่ห้อฮอนด้าซีวิค หมายเลขทะเบียน ษฬ 7068 กทม.ให้และช่วงค่ำลูกชายก็พยายามจะขับไปหาเพื่อน แต่นายสายัณห์เห็นว่ายังขับรถไม่แข็งจึงไม่อยากให้ไปและเกิดมีปากเสียงกันขึ้นกระทั่งเกิดเหตุสลดดังกล่าว</p></body>
</news>
