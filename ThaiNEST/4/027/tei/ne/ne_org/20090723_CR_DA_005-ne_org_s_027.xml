<teiHeader>
<fileDesc>
<titleStmt>
  <title>ซัลโวดับ จนท.ป่าไม้ประจวบฯ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-23 16:27:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=9969  </bibl>
</sourceDesc>
</fileDesc>
</teiHeader>
<news>
<headline>ซัลโวดับ จนท.<orgName>ป่าไม้</orgName>ประจวบฯ</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 06.00 น. วันนี้ (23 ก.ค.) ร.ต.ท.วิชาญ กลิ่นสุข ร้อยเวร <orgName>สภ.เมืองประจวบคีรีขันธ์</orgName> รับแจ้งเหตุคนถูกยิงตายบริเวณข้างซอกตึกอาคารพาณิชย์ 2 ชั้น ของบริษัทภาคใต้ค้าสัตว์ ถนนเกาะหลัก ต.เกาะหลัก ไปตรวจสอบที่เกิดเหตุ บนพื้นถนนพบศพ นายกมล เข่งคุ้ม อายุ 43 ปี เป็นเจ้าหน้าที่<orgName>ป่าไม้</orgName> ระดับผู้ชำนาญงาน <orgName>สำนักงานทรัพยากรธรรมชาติและสิ่งแวดล้อม</orgName> จ.ประจวบคีรีขันธ์ ถูกยิงด้วยปืน .38 ที่ลำตัว 2 นัด </p>

<p>สอบสวนทราบว่า ก่อนเกิดเหตุ ผู้ตายออกไปดูฟุตบอล<orgName>ทีมชาติไทย</orgName>เตะกับ<orgName>ทีมลิเวอร์พูล</orgName> และนั่งดื่มเหล้าต่อกับเพื่อน พอกลางดึกชาวบ้านได้ยินเสียงปืนดังขึ้น 3 นัด แต่ไม่มีใครกล้าออกมาดู กระทั่งรุ่งเช้าเจ้าของร้านชำใกล้ที่เกิดเหตุเปิดร้านออกมาพบ นายกมล กลายเป็นศพเสียแล้ว ซึ่งจะได้สืบสวนสาเหตุที่แท้จริง เพื่อติดตามจับกุมคนร้ายมาดำเนินคดีต่อไป.</p></body>
</news>
