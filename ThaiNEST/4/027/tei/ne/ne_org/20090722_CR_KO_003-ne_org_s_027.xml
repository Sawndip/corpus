<teiHeader>
<fileDesc>
<titleStmt>
  <title>เมียด.ต.ร้องแพทย์นิติเวชชันสูตรผลซ้ำ-เชื่อผัวถูกยิงหัวใช้รถทับอำพราง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090722/21355/%e0%b9%80%e0%b8%a1%e0%b8%b5%e0%b8%a2%e0%b8%94.%e0%b8%95.%e0%b8%a3%e0%b9%89%e0%b8%ad%e0%b8%87%e0%b9%81%e0%b8%9e%e0%b8%97%e0%b8%a2%e0%b9%8c%e0%b8%99%e0%b8%b4%e0%b8%95%e0%b8%b4%e0%b9%80%e0%b8%a7%e0%b8%8a%e0%b8%8a%e0%b8%b1%e0%b8%99%e0%b8%aa%e0%b8%b9%e0%b8%95%e0%b8%a3%e0%b8%9c%e0%b8%a5%e0%b8%8b%e0%b9%89%e0%b8%b3%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%9c%e0%b8%b1%e0%b8%a7%e0%b8%96%e0%b8%b9%e0%b8%81%e0%b8%a2%e0%b8%b4%e0%b8%87%e0%b8%ab%e0%b8%b1%e0%b8%a7%e0%b9%83%e0%b8%8a%e0%b9%89%e0%b8%a3%e0%b8%96%e0%b8%97%e0%b8%b1%e0%b8%9a%e0%b8%ad%e0%b8%b3%e0%b8%9e%e0%b8%a3%e0%b8%b2%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>เมียด.ต.ร้องแพทย์<orgName>นิติเวช</orgName>ชันสูตรผลซ้ำ-เชื่อผัวถูกยิงหัวใช้รถทับอำพราง</headline>
<lead>ภรรยา "ด.ต.เอกชัย" เชื่อสามีถูกฆาตกรรมก่อนถูกรถทับอำพรางศพ เผยเงิน 5 หมื่นหายไปจากศพ ร้องขอ<orgName>นิติเวช</orgName>ชันสูตรผลซ้ำ ขณะที่ตำรวจ <orgName>สภ.แม่วาง</orgName>ประกาศลุยร่วมสืบสวนล่าตัวคนร้ายเต็มที่</lead>
<neck></neck>
<body><p>ความคืบหน้ากรณีพบศพ ด.ต.เอกชัย จาตม อายุ 46 ปี ผบ.หมู่ปราบปราม <orgName>สภ.แม่วาง</orgName> จ.เชียงใหม่ บนถนนสายหางดง-สะเมิง หมู่ 1 ต.บ้านปง อ.หางดง จ.เชียงใหม่ ซึ่งภรรยาผู้ตายเชื่อว่าสามีน่าจะถูกคนร้ายฆาตกรรมมากกว่าเป็นอุบัติเหตุรถชนตาย เหตุเกิดเมื่อเวลา 03.30 น. วันที่ 20 กรกฎาคม</p>

 <p>ล่าสุดวันที่ 21 กรกฎาคม พ.ต.ท.ทนงศักดิ์ คำบุญมา สารวัตรเวร <orgName>สภ.หางดง</orgName> จ.เชียงใหม่ กล่าวว่า ได้สอบพยานแวดล้อมไปแล้ว 4 ปาก แต่ยังต้องรอผลการชันสูตรพลิกศพจากแผนก<orgName>นิติเวชโรงพยาบาลมหาราชนครเชียงใหม่</orgName> เพื่อดูผลการตรวจระดับแอลกอฮอล์ และการตรวจบาดแผล คาดว่าอีก 1 เดือนถึงจะทราบผล จึงยังสรุปไม่ได้ว่าเป็นอุบัติเหตุหรือฆาตกรรมอำพราง ทั้งนี้ญาติสงสัยว่าน่าจะถูกฆาตกรรม โดยให้เหตุผลว่าเส้นทางดังกล่าวไม่ใช่เส้นทางกลับบ้าน เจ้าหน้าที่จึงไม่ตัดประเด็นที่ญาติสงสัยและจะทำคดีให้รอบด้านที่สุด</p>

 <p>ด้านนางสุนทรี จาตม ภรรยาของ ด.ต.เอกชัย กล่าวว่า ยังไม่ปักใจเชื่อว่าสามีจะถูกรถชนตายธรรมดา หลังเกิดเหตุเงินสดประมาณ 5 หมื่นบาท ที่สามีได้จากการเก็บรวบรวมค่าสมัครของผู้เข้าร่วมแข่งขันตกปลาที่บ่อตกปลาของครอบครัว หายไปจากที่เกิดเหตุซึ่งอาจเป็นการฆาตกรรม จากนั้นมีการใช้รถมาชนทับร่างสามีเพื่ออำพรางคดี อย่างไรก็ตามต้องรอผลการชันสูตรศพอีกครั้ง หากพบว่าถูกฆาตกรรมก็จะร้องเรียนตำรวจให้ช่วยเร่งรัดการสืบสวนหาตัวคนร้ายต่อไป</p>

 <p>รายงานข่าวแจ้งว่าผลการชันสูตรศพเบื้องต้นของ<orgName>โรงพยาบาลมหาราชนครเชียงใหม่</orgName>ระบุว่า เป็นการเสียชีวิตจากอุบัติเหตุถูกรถชน เพราะกระดูกซี่โครงหลายแห่งผู้ตายหักและศีรษะถูกกระทบกระเทือนอย่างรุนแรงน่าจะเกิดจากการถูกรถชนทับ แต่เนื่องจากญาติผู้ตายยังติดใจเรื่องบาดแผลที่ศีรษะว่าอาจจะถูกคนร้ายยิงแล้วนำรถมาทับซ้ำร่าง จึงได้ร้องขอให้เจ้าหน้าที่นิติเวชตรวจซ้ำ ซึ่งแพทย์ได้ทำตามคำร้องขอเพื่อชันสูตรว่าที่ศีรษะมีร่องรอยของกระสุนปืนหรือเศษหินและสิ่งแปลกปลอมหรือไม่</p>

 <p>ขณะที่ พ.ต.อ.สงวน โรงสะอาด ผกก.<orgName>สภ.แม่วาง</orgName> ในฐานะผู้บังคับบัญชาของผู้ตาย ก็ค่อนข้างมั่นใจว่าผู้ใต้บังคับบัญชาน่าจะถูกฆาตกรรมอย่างแน่นอน โดยเจ้าหน้าที่ตำรวจ <orgName>สภ.แม่วาง</orgName> ได้ให้ความสนใจที่จะให้ความร่วมมือในการช่วยติดตามคดีในพื้นที่ <orgName>สภ.หางดง</orgName>อย่างเต็มที่</p></body>
</news>
