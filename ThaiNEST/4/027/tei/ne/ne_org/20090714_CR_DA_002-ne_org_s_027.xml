<teiHeader>
<fileDesc>
<titleStmt>
  <title>โจรใต้ป่วนไล่ยิงคนส่งน้ำสาหัส  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-14 09:40:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=8090  </bibl>
</sourceDesc>
</fileDesc>
</teiHeader>
<news>
<headline>โจรใต้ป่วนไล่ยิงคนส่งน้ำสาหัส</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ ( 14 ก.ค.) พ.ต.ท.วีรชาติ คูหามุข รอง ผกก.สส.<orgName>สภ.หนองจิก</orgName> จ.ปัตตานี รับแจ้งคนถูกยิงบนถนนสายปัตตานี-หาดใหญ่  หมู่ 4 ต.บางเขา จึงรีบไปตรวจสอบพบผู้บาดเจ็บนอนหมดสติอยู่ข้างรถจักรยานยนต์พ่วงข้าง จึงรีบนำส่ง <orgName>รพ.หนองจิก</orgName> ทราบชื่อนายมานพ จันทร์อินทร์ อายุ 49 ปี ถูกยิงด้วยปืน 9 มม. เข้าลำตัว จำนวน 3 นัด อาการสาหัส สอบสวนทราบว่า ขณะที่ นายมานพ ขี่รถจักรยานยนต์พ่วงข้างบรรทุกน้ำดื่มเพื่อส่งให้กับลูกค้าตามหมู่บ้าน ระหว่างทางที่ขับขี่ได้มีคนร้าย 2 คนขี่รถ จยย.ตามประกบด้านหลัง จากนั้นใช้ปืนกระหน่ำยิงหลายนัด กระสุนถูกเข้าลำตัวจนรถเสียหลักตกข้างทางและหมดสติ หลังก่อเหตุคนร้ายได้เร่งเครื่องหลบหนีไป ส่วนสาเหตุเจ้าหน้าที่ตั้งไว้ 2ประเด็นคือเรื่องขัดแย้งธุรกิจส่งน้ำและอาจะเชื่อมโยงสถานการณ์ใต้รายวัน.
</p></body>
</news>
