<teiHeader>
<fileDesc>
<titleStmt>
  <title>ปลัดยุติธรรมเตรียมฟ้องหากพบตู้คอนเทนเนอร์มีขยะพิษ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39284  </bibl>
</sourceDesc>
</fileDesc>
</teiHeader>
<news>
<headline>ปลัด<orgName>ยุติธรรม</orgName>เตรียมฟ้องหากพบตู้คอนเทนเนอร์มีขยะพิษ</headline>
<lead></lead>
<neck></neck>
<body><p>เมื่อวันที่ 2 มิ.ย.ที่<orgName>กระทรวงยุติธรรม</orgName>  นายกิตติพงษ์ กิตยารักษ์ ปลัด<orgName>กระทรวงยุติธรรม</orgName> เป็นประธานประชุมวางแผนการตรวจสอบตู้คอนเทนเนอร์ที่จมอยู่ที่อ่าวแสมสาร อ.สัตหีบ จ.ชลบุรี โดยพญ.คุณหญิงพรทิพย์ โรจนสุนันท์ ผู้อำนวยการ<orgName>สถาบันนิติวิทยาศาสตร์</orgName>  ผู้แทนจาก<orgName>กองทัพเรือ</orgName>  <orgName>กรมศุลกากร</orgName>   <orgName>กรมสอบสวนคดีพิเศษ (ดีเอสไอ)</orgName> <orgName>กรมประมง</orgName>  และ<orgName>กรมควบคุมมลพิษ</orgName> ร่วมประชุม </p>

     <p> ภายหลังการประชุมนายกิตติพงษ์  พญ.คุณหญิงพรทิพย์ และพล.ร.ท. ชุมนุม อาจวงษ์  ผู้ช่วยเสนาธิการทหารเรือฝ่ายยุทธการ ร่วมกันแถลงข่าว โดยนายกิตติพงษ์  กล่าวว่า  ที่ประชุมมีความเห็นร่วมกันว่า การตรวจพิสูจน์ตู้คอนเทนเนอร์นี้ ใช้อำนาจ<orgName>กรมสอบสวนคดีพิเศษ</orgName>ในการเข้าไปสืบสวนได้ จึงไม่จำเป็นต้องตั้งคณะทำงาน เพื่อให้สามารถเข้าปฏิบัติได้ทันทีในสัปดาห์หน้า และไม่ต้องรอหนังสือแต่งตั้งคณะทำงานอย่างเป็นทางการอีก  โดยขณะนี้นายกรัฐมนตรี ได้อนุมัติให้เบิกงบกลางจากรัฐบาล เป็นเงินประมาณ 7 ล้านบาท เพื่อใช้ในการตรวจสอบ  เบื้องต้นข้อมูลจากการตรวจฟองน้ำที่นำขึ้นมาจากตู้คอนเทนเนอร์ไม่พบสารกัมมันตรังสี ดังนั้น การลงปฏิบัติการใต้น้ำจึงปลอดภัย  </p>

            <p> อย่างไรก็ตาม ขอให้<orgName>ดีเอสไอ</orgName>ตรวจสอบพิกัดของตู้คอนเทนเนอร์ให้ชัดเจน เพื่อประหยัดค่าใช้จ่ายในการตรวจสอบ โดยในวันที่ 6 มิ.ย.นี้ เวลา 09.00 น. ชุดปฏิบัติการจะประชุมร่วมกันที่ดีเอสไอ เพื่อเตรียมลงปฏิบัติการใต้น้ำในสัปดาห์หน้า ทั้งนี้หากผลการตรวจสอบพบว่าภายตู้คอนเทนเนอร์เป็นขยะพิษที่ถูกต่างประเทศลักลอบนำมาทิ้งในประเทศไทย จะมีการฟ้องร้องดำเนินคดีและเรียกค่าเสียหายต่อไป  </p>

             <p> ด้านพญ.คุณหญิงพรทิพย์ กล่าวว่า การปฏิบัติการใต้น้ำ จะแบ่งเป็นหลายชุด  <orgName>กองทัพเรือ</orgName>จะสนับสนุนเรือและเจ้าหน้าที่ลงปฏิบัติการใต้น้ำ โดยกำหนดจุดตรวจสอบไว้ 3 พิกัด คือ 1.พิกัดที่พบตู้คอนเทนเนอร์บริเวณอ่าวแสมสาร 2. บริเวณที่มีข่าวลือเรื่องตู้ผี และ3. พิกัดอื่นที่<orgName>ดีเอสไอ</orgName>จะตรวจสอบว่า มีตู้คอนเทนเนอร์อื่นอีกหรือไม่   ส่วนทีมงานจาก<orgName>กรมประมง</orgName> และ<orgName>คณะประมง มหาวิทยาลัยเกษตรศาสตร์</orgName> โดยนายธรณ์ ธำรงนาวาสวัสดิ์ อาจารย์<orgName>คณะประมง</orgName> จะรับผิดชอบการตรวจอายุของสิ่งมีชีวิตใต้น้ำที่เกี่ยวข้องทั้งหมด</p> 

           <p>นอกจากนี้ ชุดปฏิบัติการใต้น้ำจะตรวจพิสูจน์เอกลักษณ์ของตู้ จากภายนอกตู้ และ หาช่องทางสำรวจภายในตู้คอนเทนเนอร์ที่พบแล้ว เพื่อให้ไดข้อมูลนำมาวิเคราะห์ว่าตู้คอนเทนเนอร์เป็นของบริษัทใด และมีสิ่งใดในตู้ หากเป็นสารพิษหรือขยะพิษ <orgName>กระทรวงยุติธรรม</orgName> ก็จะดำเนินการตามกฎหมายกับผู้นำมาทิ้งต่อไป  เบื้องต้นการปฏิบัติในสัปดาห์นี้จะไม่มีการเจาะรูตู้ แต่จะหาช่องทางธรรมชาติเพื่อนำกล้องสอดเข้าไปส่องดูภายในตู้  สำหรับค่าใช้จ่ายในการตรวจสอบแต่ละวันประมาณการไว้ค่าเรือวันละ 7-8 แสนบาท ทั้งนี้การปฏิบัติงาน  7 วัน จะใช้งบประมาณไม่เกิน 7 ล้านบาท</p>

            <p>ด้านพล.ร.ท.ชุมนุม กล่าวว่า  สำหรับความพร้อมในการปฏิบัติการใต้น้ำจะเป็นวันใด ขึ้นอยู่กับที่ประชุมในวันที่ 6 มิ.ย. นี้ จะมีมติ  แต่เป็นช่วงในสัปดาห์หน้า คาดว่าจะใช้เวลาในการปฏิบัติอย่างน้อย 2 วัน แต่ไม่เกิน 7 วัน ขึ้นกับสภาพอากาศ และพิกัดที่จะลงตรวจสอบว่ามีกี่จุดและชัดเจนแน่นอนหรือไม่</p></body>
</news>
