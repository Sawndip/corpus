<teiHeader>
<fileDesc>
<titleStmt>
  <title>พ่อเจ้าของรถโตโยต้าพันคดียิง"สนธิ"กลัวลูกสาวถูกตัดตอน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090717/20873/%e0%b8%9e%e0%b9%88%e0%b8%ad%e0%b9%80%e0%b8%88%e0%b9%89%e0%b8%b2%e0%b8%82%e0%b8%ad%e0%b8%87%e0%b8%a3%e0%b8%96%e0%b9%82%e0%b8%95%e0%b9%82%e0%b8%a2%e0%b8%95%e0%b9%89%e0%b8%b2%e0%b8%9e%e0%b8%b1%e0%b8%99%e0%b8%84%e0%b8%94%e0%b8%b5%e0%b8%a2%e0%b8%b4%e0%b8%87%e0%b8%aa%e0%b8%99%e0%b8%98%e0%b8%b4%e0%b8%81%e0%b8%a5%e0%b8%b1%e0%b8%a7%e0%b8%a5%e0%b8%b9%e0%b8%81%e0%b8%aa%e0%b8%b2%e0%b8%a7%e0%b8%96%e0%b8%b9%e0%b8%81%e0%b8%95%e0%b8%b1%e0%b8%94%e0%b8%95%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>พ่อเจ้าของรถโตโยต้าพันคดียิง"สนธิ"กลัวลูกสาวถูกตัดตอน</headline>
<lead>พ่อเจ้าของรถยนต์โตโยต้าวีโก้ที่พัวพันคดียิง "สนธิ" เครียดจนล้มป่วย บอกตั้งแต่เกิดเรื่องยังไม่พบหน้าลูกสาวเลย กลัวจะเป็นเหยื่อตัดตอนด้วย</lead>
<neck></neck>
<body><p>(17ก.ค.) นายสมนึก ทับโชติ อายุ 57 ปี บ้านเลขที่ 304 หมู่ที่ 5 ตำบลทะเลชุบศร อำเภอเมืองลพบุรี บิดาของนางสาวรัศมี เฆขชัย เจ้าของรถยนต์โตโยต้า วีโก้ สีเปลือกมังคุด หมายเลขทะเบียน บธ1474 ลพบุรี ซึ่งมีส่วนพัวพันในคดียิงนายสนธิ ลิ้มทองกุล แกนนำ<orgName>พันธมิตรประชาชนเพื่อประชาธิปไตย</orgName> ขณะนี้เกิดอาการเครียดจนล้มป่วย เนื่องจากเป็นห่วงลูกสาวที่ตั้งแต่เกิดเหตุก็ยังไม่ได้พบหน้าลูกสาวเลย มีแต่ทางหน่วยมาบอกว่าลูกสาวพักอยู่ที่บ้านพักในหน่วยบัญชาการส่งครามพิเศษเพื่อความปลอดภัย</p>

 <p>นายสมนึก กล่าวว่า  อยากให้ทางเจ้าหน้าที่เร่งติดตามจับตัวคนร้ายให้ได้โดยเร็วที่สุด ก็เพื่ออยากที่จะได้รถของตนเองคืนและอยากพบหน้าลูกสาวเป็นอย่างมาก เนืองจากคิดถึงลูกสาวมากและก็กลัวว่าลูกสาวของตนเองจะได้รับอันตรายและถูกฆ่าตัดตอน เนื่องจากในคดีนี้มีผู้ใหญ่เข้ามาเกี่ยวข้องจำนวนมาก รวมไปถึงคดีนี้เป็นคดีใหญ่ระดับชาติและลูกสาวของตนเองเป็นพยานคนเดียวที่สามารถนำไปสู่ตัวคนร้ายได้ว่าใครเป็นผู้ยืมรถคันนี้ไปในวันก่อเหตุและรถอยู่ที่ใดในวันยิงนายสนธิ ทำให้ตนเองเป็นห่วงลูก</p>

 <p>"ตั้งแต่เจ้าหน้าที่ตำรวจมานำรถยนต์โตโยต้าวีโก้ไปและนำผมกับลูกสาวไปสอบสวนและส่งผมกลับมา  ผมและลูกสาวก็ไม่ได้พบและเจอหน้ากันเลย  โทรศัพท์เข้าหาก็ไม่สามารถติดต่อได้   ไม่รู้ว่าลูกสาวอยู่ที่ไหนมีแต่เพียงเจ้าหน้าที่ในที่ทำงานลูกสาวว่าลูกสาวยังทำงานอยู่ในหน่วยเท่านั้น"  นายสมนึก ระบุ</p></body>
</news>
