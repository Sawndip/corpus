<teiHeader>
<fileDesc>
<titleStmt>
  <title>บช.ก.ทลายแหล่งปั๊มซีดีโป๊รายใหญ่เมืองนนท์!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-16 14:41:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000067894  </bibl>
</sourceDesc>
</fileDesc>
</teiHeader>
<news>
<headline><orgName>บช.ก.</orgName>ทลายแหล่งปั๊มซีดีโป๊รายใหญ่<orgName>เมืองนนท์</orgName>!</headline>
<lead><orgName>บช.ก.</orgName>ร่วมกับ รมช.<orgName>พาณิชย์</orgName> แถลงโชว์จับแหล่งผลิตซีดีหนังลามกรายใหญ่เมืองนนท์ ควบคุมตัวคนดูแลการผลิตมาดำเนินคดี ยึดของกลางทั้งแผ่นเปล่าดีวีดี-ซีดีหนังเถื่อน แผ่นเพลงละเมิดลิขสิทธิ์เกือบ 2 ล้านแผ่น พร้อมเครืองมือผลิตอีกเพียบ</lead>
<neck></neck>
<body><p>วันนี้ (16 มิ.ย.) เมื่อเวลา 13.00 น.ที่กองบัญชาการตำรวจสอบสวนกลาง (บช.ก.) นายอลงกรณ์ พลบุตร รมช.พาณิชย์ พล.ต.ท.บุญเรือง ผลพานิชย์ ผู้ช่วย ผบ.ตร. พล.ต.ท.ไถง ปราศจากศัตรู ผบช.ก. พล.ต.ต.ปัญญา มาเม่น รอง ผบช.ก. พล.ต.ต.โกวิทย์ วงศ์รุ่งโรจน์ ผบก.<orgName>ปศท.</orgName> และ พล.ต.ต.ทรงวุฒิ ถวัลย์กิจดำรงค์ ผบก.ภ.<orgName>จว.นนทบุรี</orgName> ร่วมแถลงข่าวจับกุมแหล่งผลิตดีวีดีและซีดีภาพยนตร์ลามกรายใหญ่ในจังหวัดนนทบุรี</p>
       
      <p>การจับกุมครั้งนี้สืบเนื่องจากเมื่อเวลา 15.00 น.วันที่ 15 มิ.ย.พ.ต.อ.กิตติ สะเภาทอง รอง ผบก.<orgName>ปศท.</orgName> พ.ต.ท.ฐิติวัฒน์ สุริยฉาย รอง ผกก.กลุ่มงานสืบสวน ภ.<orgName>จว.นนทบุรี</orgName> สืบทราบว่าภายในบ้านเลขที่ 33/1 ม.8 ต.บ้านใหม่ อ.บางใหญ่ จ.นนทบุรี มีการลักลอบผลิตดีวีดีและซีดีภาพยนตร์ลามก เพื่อส่งไปจำหน่ายทั่วประเทศ จึงนำหมาย<orgName>ศาลจังหวัดนนทบุรี</orgName> ที่ 790/2552 ลงวันที่ 15 มิ.ย.เข้าตรวจค้น พบของกลางแผ่นดีวีดี ซีดีภาพยนตร์ลามกจำนวน 45,500 แผ่น ปกดีวีดี ซีดีลามกจำนวน 1,222,000 แผ่น แผ่นซีดีเพลงละเมิดลิขสิทธิ์จำนวน 80 แผ่น แผ่นดีวีดี ซีดีภาพยนตร์ละเมิดลิขสิทธิ์จำนวน 500 แผ่น แผ่นซีดีเปล่าจำนวน 25,000 แผ่น แผ่นดีวีดีเปล่าจำนวน 2,400 แผ่น เครื่องไรท์ดีวีดี วีซีดีและซีดีจำนวน 127 หัวไรท์ประกอบอยู่ในเครื่องเพาเวอร์จำนวน 12 ตัว เครื่องเล่นดีวีดีจำนวน 2 เครื่อง ทีวีจำนวน 2 เครื่อง และอาวุธปืนขนาด .38 จำนวน 1 กระบอก พร้อมเครื่องกระสุนปืนจำนวน 4 นัด</p>
       
       <p>ทั้งนี้ ได้ควบคุมตัว นางพรชนก นิ่มไพศาล อายุ 42 ปี ผู้ดูแลการผลิต อยู่บ้านเลขที่ 25 ซ.เพชรเกษม 65 แขวงบางแคเหนือ เขตบางแค กรุงเทพ ไปดำเนินคดีที่ บก.<orgName>ปศท.</orgName>ในข้อหาตาม พ.ร.บ.ลิขสิทธิ์ พ.ศ.2537, ทำการผลิตสิ่งอันลามกเพื่อประสงค์แห่งการค้า และมีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาต</p></body>
</news>
