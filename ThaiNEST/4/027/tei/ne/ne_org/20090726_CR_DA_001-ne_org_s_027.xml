<teiHeader>
<fileDesc>
<titleStmt>
  <title>4โจ๋ทรชนบุกข่มขืนเด็กม.2ถึงห้องนอน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-07-26 19:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=10469  </bibl>
</sourceDesc>
</fileDesc>
</teiHeader>
<news>
<headline>4โจ๋ทรชนบุกข่มขืนเด็กม.2ถึงห้องนอน</headline>
<lead></lead>
<neck></neck>
<body><p>เมื่อเวลา 15.00 น.วันนี้(26 ก.ค.) นายสาธิต พรมพันธ์ใจ กำนันตำบลสีคิ้ว อ.สีคิ้ว จ.นครราชสีมา พร้อมด้วยมารดาของ ด.ญ.มาลี (นามสมมุติ) อายุ 13 ปี นักเรียนชั้น ม.2 โรงเรียนชื่อดังแห่งหนึ่งใน อ.สีคิ้ว ได้พยุงร่างของ ด.ญ.มาลี ส่งไปรักษาตัวที่ รพ.สีคิ้ว จากนั้นได้เข้าแจ้งความกับ พ.ต.ท.ไพบูลย์ เคียงสูงเนิน สารวัตรเวร <orgName>สภ.สีคิ้ว</orgName> โดยนายสาธิตเล่ารายละเอียดให้ตำรวจฟังว่า มารดาของ ด.ญ.มาลีนางกัญญาวิ่งร้องไห้มาขอความช่วยเหลือ บอกว่าบุตรสาวกำลังถูกกลุ่มวัยรุ่นรุมโทรมอยู่ภายในบ้าน หลังทราบเรื่องตนจึงวิ่งไปแอบดูที่ร่องหน้าต่างห้องนอนบ้านของ ด.ญ.มาลี ซึ่งห่างจากบ้านตนประมาณ 200 เมตร  เห็น ด.ช.หนึ่ง อายุ 14 ปี นายสอง อายุ 16 ปี นายสาม อายุ 15 ปี และนายสี่ อายุ 18 ปี ทั้งหมดนามสมมุติและเป็นวัยรุ่นเกเรในหมู่บ้าน กำลังช่วยกันจับแขนขาของ ด.ญ.มาลีแล้วรุมข่มขืนอยู่บนเตียง ภายในห้องนอนของ ด.ญ.มาลี ตนจึงร้องตะโกนให้หยุดการกระทำ พร้อมกับพังประตูห้องเข้าไป ทำให้กลุ่มวัยรุ่นตกใจพากันวิ่งหนีเข้าป่าข้างบ้าน ในสภาพทุกคนเปลือยล่อนจ้อน เพราะทิ้งเสื้อผ้าและกางเกงในไว้ในที่เกิดเหตุ </p>
    
<p>ส่วนมารดาของ ด.ญ.มาลี ให้การว่า เมื่อช่วงสายตนไปซื้อของที่ตลาดสีคิ้ว แต่ลืมกระเป๋าสตางค์ไว้ที่บ้าน จึงโทรศัพท์มาบอกกับลูกสาวให้เอากระเป๋าสตางค์ไปให้ เมื่อ ด.ญ.มาลีกลับมาถึงบ้านก็ถูกกลุ่มวัยรุ่นทรชนซึ่งแอบเข้ามารออยู่ในบ้าน ตรงเข้าปิดปากแล้วฉุดกระชากลากตัวเข้าไปในห้องนอน จากนั้นได้ช่วยกันจับแขนขา ด.ญ.สุมิตราแล้วพลัดเปลี่ยนกันข่มขืนอย่างเมามัน เมื่อลูกสาวขัดขืนก็ถูกชกเข้าที่ใบหน้าและเตะตามลำตัวจนสะบักสบอมและหมดสติไป ขณะนั้นตนกลับมาถึงบ้านพอดี แต่ไม่กล้าเข้าไปช่วย จึงวิ่งไปแจ้งกำนันดังกล่าว หลังจากทราบเรื่อง พ.ต.ท.ไพบูลย์ได้เดินทางไปตรวจสอบที่เกิดเหตุ พบเพียงเสื้อผ้าของวัยรุ่นทั้ง 4 คน และพบถุงยางอนามัยที่ใช้แล้วตกอยู่ใต้เตียงอีก 3 อัน จึงเก็บไว้เป็นหลักฐาน พร้อมกับได้ส่งกำลังออกตามล่าแก๊งวัยรุ่นรายนี้ต่อไป</p></body>
</news>
