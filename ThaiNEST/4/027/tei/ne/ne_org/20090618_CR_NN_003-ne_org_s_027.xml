<teiHeader>
<fileDesc>
<titleStmt>
  <title>คดีทุจริตกล้ายางจ่อคอขึ้นเขียง ทนาย ป.ป.ช. เผยเตรียมฟังคำพิพากษา17ส.ค.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=166585  </bibl>
</sourceDesc>
</fileDesc>
</teiHeader>
<news>
<headline>คดีทุจริตกล้ายางจ่อคอขึ้นเขียง ทนาย <orgName>ป.ป.ช.</orgName> เผยเตรียมฟังคำพิพากษา17ส.ค.</headline>
<lead></lead>
<neck></neck>
<body><p>นายเจษฎา อนุจารีย์ ทนายความ<orgName>คณะกรรมการป้องกันและปราบปรามการทุจริตแห่งชาติ(ป.ปช.)</orgName> ได้เปิดเผยถึงการสืบพยานคดีทุจริตจัดซื้อต้นกล้ายางพารา 90 ล้านต้น ว่า สำหรับคดีนี้ เพิ่งสืบพยานจำเลยเสร็จสิ้นไปเมื่อวันอังคารที่ 16 มิ.ย.ที่ผ่านมา โดยหลังจากสืบพยานของกลุ่มบริษัทเอกชนจำเลยร่วมคดีนี้แล้ว ทนายจำเลยได้แถลงต่อศาลว่าไม่ติดใจนำสืบพยานอีกต่อไป <orgName>ศาล</orgName>จึงนัดฟังคำพิพากษาในวันที่ 17 ส.ค. นี้เวลา 14.00 น. โดยให้โจทก์และจำเลยยื่นคำแถลงปิดคดีต่อศาลภายในวันที่ 11 ส.ค.นี้</p>

            <p> ผู้สื่อข่าวรายงานว่า คดีทุจริตกล้ายางดังกล่าว ที่ <orgName>ป.ป.ช.</orgName>เป็นโจทก์ยื่นฟ้องนายสมคิด จาตุศรีพิทักษ์ อดีตรองนายกรัฐมนตรี ในฐานะประธาน<orgName>คณะกรรมการนโยบายและมาตรการช่วยเหลือเกษตรกร (คชก.)</orgName> นายวราเทพ รัตนากร อดีตรัฐมนตรีช่วยว่าการ<orgName>กระทรวงการคลัง</orgName> ในฐานะ <orgName>คชก.</orgName> นายเนวิน ชิดชอบ อดีตรัฐมนตรีช่วยว่าการ<orgName>กระทรวงเกษตรและสหกรณ์</orgName> ในฐานะผู้ริเริ่มโครงการ นายสรอรรถ กลิ่นปทุม อดีตรัฐมนตรีว่าการ<orgName>กระทรวงเกษตรและสหกรณ์</orgName> และนายอดิศัย โพธารามิก อดีตรัฐมนตรีว่าการ<orgName>กระทรวงพาณิชย์</orgName> ในฐานะคชก. กับพวกรวม 44 คน ประกอบด้วย<orgName>กลุ่มคณะกรรมการกลั่นกรอง</orgName>เสนอโครงการต่อ ครม. คณะที่ 2 <orgName>กลุ่ม คชก.</orgName> <orgName>กลุ่มคณะกรรมการบริหารโครงการ</orgName> ( กำหนดทีโออาร์) และ<orgName>คณะกรรมการพิจารราผลประกวดราคา</orgName>ซึ่งเป็นกลุ่มข้าราชการ และกลุ่มบริษัทเอกชน ที่มี 3 ราย ประกอบด้วย <orgName>บริษัท เจริญโภคภัณฑ์เมล็ดพันธุ์ จำกัด</orgName> ในเครือซีพี , <orgName>บริษัท รีสอร์ทแลนด์ จำกัด</orgName>  และ<orgName>บริษัท เอกเจริญการเกษตร จำกัด</orgName>  ในความผิดฐาน เป็นเจ้าพนักงานปฏิบัติหน้าที่โดยมิชอบหรือโดยทุจริต ประมวลกฎหมายอาญา ม.157 , เป็นเจ้าพนักงาน มีหน้าที่ซื้อ จัดการหรือรักษาทรัพย์สินใด ๆ ใช้อำนาจในตำแหน่งโดยทุจริตอันเป็นการเสียหายแก่รัฐ ม.151 , ผู้ใดทุจริต หลอกลวงผู้อื่นด้วยการแสดงข้อความอันเป็นเท็จ เพื่อให้ได้ไปซึ่งทรัพย์สิน อันเป็นความผิดฐานฉ้อโกง ประกอบ มาตรา 83 ,84 และ 86 และความผิดตาม พ.ร.บ.ว่าด้วยความผิดเกี่ยวกับการเสนอราคาต่อหน่วยงานของรัฐ ( ฮั้วประมูล) พ.ศ.2542 มาตรา 4,10 -14 และ พ.ร.บ.ว่าด้วยความผิดของพนักงานในองค์กรหรือหน่วยงานของรัฐ พ.ศ.2542 มาตรา 11</p></body>
</news>
