<teiHeader>
<fileDesc>
<titleStmt>
  <title>"นก เชิญยิ้ม" พร้อมเพื่อนตลกขอบคุณตำรวจ รับ ทำไปเพราะขาดสติ ขอบคุณประชาชนที่ให้โอกาส  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=171404  </bibl>
</sourceDesc>
</fileDesc>
</teiHeader>
<news>
<headline>"นก เชิญยิ้ม" พร้อมเพื่อนตลกขอบคุณตำรวจ รับ ทำไปเพราะขาดสติ ขอบคุณประชาชนที่ให้โอกาส</headline>
<lead></lead>
<neck></neck>
<body><p>เมื่อเวลา 10.30 น. ที่กองบัญชาการตำรวจนครบาล น.ส.วนิดา แสงสุข หรือ “นก เชิญยิ้ม" และนายศรสุทธา กลั่นมาลี หรือ ถั่วแระ เชิญยิ้ม นายก<orgName>สมาคมศิลปินตลกแห่งประเทศไทย</orgName> พร้อมด้วยเพื่อนสมาชิกตลกเชิญยิ้ม เดินทางเข้าพบพล.ต.ต.วิชัย สังข์ประไพ ผบก.น. 1 เพื่อขอบคุณเจ้าหน้าที่ตำรวจ ให้ประกันตัวและอำนวยความสะดวก</p>

          <p> น.ส.วนิดา หรือ นกเชิญยิ้ม กล่าวว่า ในวันนี้มาขอบคุณเจ้าหน้าที่ตำรวจ หากไม่ถูกจับอาจจะเข้าไปยุ่งเกี่ยวกับยาเสพติดมากกว่านี้ถึงขั้นเป็นผู้จำหน่ายยาเสพติดได้ พอถูกจับแล้วก็รู้สำนึกเสียใจกับการกระทำของตนเอง เพราะช่วงนั้นขาดสติ ยืนยันว่าโตแล้วไม่มีใครชักจูงให้มาเสพยา ยอมรับทุกสิ่งที่กระทำขอบคุณประชาชนที่ไม่รังเกียจ พร้อมจะทำประโยชน์เพื่อสังคมฝากเตือนทุกคนอย่าได้เข้าไปยุ่งกับยาเสพติด</p>

           <p>ด้านนายศรสุทธา กลั่นมาลี หรือถั่วแระ เชิญยิ้ม กล่าวว่า จะไม่ทอดทิ้งนักแสดงตลกพร้อมจะให้การช่วยเหลือตลอดไป จะนำเหตุการณ์ครั้งนี้เป็นอุทาหรณ์ เป็นเครื่องเตือนใจกับนักแสดงตลก อย่าเข้าไปยุ่งเกี่ยวกับยาเสพติด</p>

          <p> พล.ต.ต.วิชัย สังข์ประไพ ผบก.น. 1 กล่าวว่า ในเบื้องต้นพนักงานสอบสวนดำเนินคดีกับ นก เชิญยิ้มในข้อหาครอบครองเพื่อเสพ มีโทษจำคุกไม่เกิน 5 ปีแต่เนื่องจากผู้ต้องหาให้การรับสารภาพ และช่วยเหลือในการสืบสวนขยายผลตำรวจจะดูแลความปลอดภัยกับผู้แจ้งเบาะแสเป็นอย่างดี</p></body>
</news>
