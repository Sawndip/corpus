<teiHeader>
<fileDesc>
<titleStmt>
  <title>ผบก.น.4แถลงจับยาบ้า-พร้อมตู้เซพลึกลับทิ้งในบ่อน้ำ  </title>
  <author>สยามรัฐ  </author>
</titleStmt>
<publicationStmt>
  <publisher>สยามรัฐรายวัน  </publisher>
  <pubPlace>http://www.siamrath.co.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.siamrath.co.th/UIFont/NewsDetail.aspx?cid=103&nid=39801  </bibl>
</sourceDesc>
</fileDesc>
</teiHeader>
<news>
<headline>ผบก.น.4แถลงจับยาบ้า-พร้อมตู้เซพลึกลับทิ้งในบ่อน้ำ</headline>
<lead></lead>
<neck></neck>
<body><p>พล.ต.ต.วิมล เปาอินทร์ ผบก.น.4 พ.ต.อ.ปกรณ์ กิตติวัฒน์ ผกก.สส.บก.น.4 พร้อมเจ้าหน้าที่ฝ่ายสืบสวน กก.สส.บก.น.4 ร่วมกันแถลงข่าวจับกุม ผู้ต้องหานักค้ายาเสพติดรายสำคัญจำนวน 2 ราย คือ นายธีระพงษ์ หรือต้น เอี่ยมโพธิ์ศรี อายุ 29 ปี อยู่บ้านเลขที่ 14 ถนนเทศบาล 15 ต.ตลาดหลวง อ.เมือง จ.อ่างทอง พร้อมของกลางยาบ้า 4,300 เม็ด โดยสามารถจับกุมตัวได้ที่บริเวณชั้นล่างของโรงแรมวาบัวลอร์จ ซอยลาดพร้าว 130 แขวงคลองจั่น เขตบางกะปิ กทม.รายที่ 2 คือ นายอ๊อฟ (นามสมมุติ) อายุ 17 ปี อยู่บ้านเลขที่ 281/3 หมู่ 2 ถนนพหลโยธิน แขวงคลองถนน เขตสายไหม กทม.พร้อมของกลาง ยาบ้า 4,010 เม็ด โดยจับกุมตัวได้ที่บ้านเลขที่ 614/15 ซอยเพิ่มสิน 20 แยก 4 แขวงสายไหม เขตสายไหม กทม.เบื้องต้นได้แจ้งข้อหาทั้ง 2 คน ว่า มียาเสพติดให้โทษประเภท 1 (ยาบ้า) ไว้ในครอบครองเพื่อจำหน่าย โดยผิดกฎหมาย ก่อนส่งตัวดำเนินคดีต่อไป </p>
                <p>อีกราย พล.ต.ต.วิมล เปาอินทร์ ผบก.น.4 และ พ.ต.อ.สรรค์หกิจ บำรุงสุขสวัสดิ์ ผกก.<orgName>สน.อุดมสุข</orgName> ร่วมกันแถลงข่าวจับกุม นายอธิตานันท์ หรือตั๋น อาภาเศรษฐ์ศิริ อายุ 28 ปี อยู่บ้านเลขที่ 12 ซอยเฉลิมพระเกียรติ ร.9 แยก 11 แขวงหนองบอน เขตประเวศ กทม.ซึ่งเป็นผู้ต้องหาคดีร่วมกันชิงทรัพย์ โดยใช้ยานพาหนะ เป็นเหตุให้ผู้อื่นได้รับอันตรายแก่กาย พฤติการณ์คือ เมื่อเวลาประมาณ 14.45 น.ของวันที่ 13 พ.ค.ที่ผ่านมา ผู้ต้องหาพร้อมกับได้กระชากกระเป๋าคาดเอวของ นางน้องนุช พิมพ์วงษ์ เหตุเกิดภายในซอยชุมชนล็อค 17 แขวงดอกไม้ เขตประเวศ กทม.ซึ่งภายในมีเงินสด 42,000 บาท โทรศัพท์มือถือ และทรัพย์สินรวม 16 รายการ แล้วหลบหนีไป กระทั่งจับกุมตัวได้ดังกล่าว</p>

               <p> รายสุดท้าย แถลงข่าวผลการตรวจยึดตู้เซฟเปล่า จำนวน 5 ตู้ ภายในคลองศาลาลอย ซอยปรีดีพนมยงค์ 14 ซอยย่อยมีสุวรรณ 3 แยก 9 แขวงคลองตันเหนือ เขตวัฒนา กทม.กล่าวคือ เมื่อเวลาประมาณ 17.00 น.ของวันที่ 3 มิ.ย.52 ได้มีคนร้ายไม่ทราบจำนวน ขับรถเก๋ง สีดำ ไม่ทราบยี่ห้อ รุ่น และหมายเลขทะเบียน เข้าไปทำการลักทรัพย์ภายในบ้านเลขที่ 41 หมู่ 12 แขวงดอกไม้เขตประเวศ กทม.ซึ่งเป็นของ นายนิวัฒน์ ปิยะพรมดี ได้ทรัพย์สินไปเป็นตู้เซฟ ยี่ห้อ คิงดอม จำนวน 1 ตู้ ภายในมีทองรูปพรรณ น้ำหนักประมาณ 100 บาท และโน๊ตบุ๊ค จำนวน 2 เครื่อง ก่อนหลบหนีไป</p>

                <p>พล.ต.ต.วิมล กล่าวว่า พฤติการณ์ของแก๊งนี้ จะแต่งตัวดี ขับรถเก๋งราคาแพง และมักเข้าไปก่อเหตุช่วงเวลากลางวัน อาศัยช่วงที่เจ้าของบ้านออกไปทำงาน จากนั้นจะขับรถมาจอดหน้าบ้านเป้าหมาย และใช้วิธีกดกริ่งเพื่อตรวจสอบว่ามีใครอยู่บ้านหรือไม่ หลังจากนั้นจะเข้าไปในบ้าน เมื่อพบตู้เซฟก็จะยกขึ้นรถนำไปชำแหละที่อื่น เพื่อเอาทรัพย์สินภายในตู้เซฟ</p>

<p>“กระทั่งวันที่ 5 มิ.ย.ที่ผ่านมา เจ้าหน้าที่ได้รับแจ้งจากคนเก็บขยะ ว่าพบตู้เซฟถูกนำมาทิ้งไว้ภายในคลองดังกล่าว จึงได้เดินทางไปตรวจสอบ ก็พบตู้เซฟ จำนวน 5 ตู้ อยู่ภายในคลอง จึงได้นำขึ้นมาตรวจสอบ พบว่าทั้งหมดถูกงัดประตูเปิดออกจนหมด และไม่มีทรัพย์สินใดหลงเหลือยู่ภายใน  จากการตรวจสอบพบว่าเป็นตู้เซฟของกลางในคดี จำนวน 1 ตู้ อีก 1 ตู้ เป็นตู้เซฟของผู้เสียหายเหตุเกิดในท้องที่ สน.พหลโยธิน ส่วนอีก 3 ตู้อยู่ระหว่างตรวจสอบ สำหรับผู้เสียหายรายใดเคยถูกคนร้ายเข้าไปโจรกรรมทรัพย์สินให้มาดูของกลางได้ที่ สน.อุดมสุข ตลอด 24 ชั่วโมง” พล.ต.ต.วิมล กล่าว</p></body>
</news>
