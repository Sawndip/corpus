<teiHeader>
<fileDesc>
<titleStmt>
  <title>สศค.ยันความพร้อมเก็บภาษีที่ดิน-สิ่งปลูกสร้าง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 15:59:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200385&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สศค.ยันความพร้อมเก็บ<name head="ภาษี">ภาษีที่ดิน-สิ่งปลูกสร้าง</name></headline>
<lead></lead>
<neck></neck>
<body><p>วันนี้(27 พ.ค.) นายสมชัย สัจจพงษ์ <name head="ผู้อำนวยการ">ผู้อำนวยการสำนักงานเศรษฐกิจการคลัง</name> (สศค.) เปิดเผยว่า สศค.ยังอยู่ระหว่างการระดมความคิดเห็นจากประชาชนในทุกภาค เพื่อชี้แจงทำความเข้าใจเกี่ยวกับการจัดเก็บ<name head="ภาษี">ภาษีที่ดินและสิ่งปลูกสร้าง</name> โดยเริ่มดำเนินการจากจังหวัดสุราษฎร์ธานี ขอนแก่น เชียงใหม่ ชลบุรี อุบลราชธานี และ กรุงเทพฯ ซึ่งมีกำหนดแล้วเสร็จภายในเดือน ก.ย.นี้ และจะนำข้อเสนอแนะต่าง ๆ นำมาปรับปรุงแก้ไขในร่าง พ.ร.บ.ได้ในชั้นกรรมาธิการ หลังเข้าสู่การพิจารณาของสภาผู้แทนราษฎรแล้ว ทั้งนี้ จากกการระดมความคิดเห็นของประชาชนส่วนหนึ่งตามแผน พบว่าประชาชนและองค์กรปกครองส่วนท้องถิ่น(อปท.) ส่วนใหญ่สนับสนุนแนวคิดดังกล่าว เนื่องจากไม่ได้ส่งผลกระทบต่อการจัดเก็บรายได้ของท้องถิ่น แต่เป็นการปรับเปลี่ยนรูปแบบการเก็บภาษีจาก<name head="ภาษี">ภาษีโรงเรือน</name>มาเป็น<name head="ภาษี">ภาษีที่ดินและสิ่งปลูกสร้าง</name> และยังคงให้อปท. ทำหน้าที่เก็บภาษีเช่นเดิม แต่ยอมรับว่ามีประชาชนบางส่วนยังคัดค้านการเก็บภาษีนี้</p>
<p>นายสมชัย กล่าวต่อว่า การยกร่าง <name head="พ.ร.บ.">พ.ร.บ.ที่ดินและสิ่งปลูกสร้าง</name> เพื่อจัดเก็บภาษีในรูปแบบใหม่ทดแทน<name head="ภาษี">ภาษีโรงเรือนและที่ดิน</name> พร้อมที่จะนำเสนอให้ครม.พิจารณาแล้ว โดยขึ้นอยู่กับการตัดสินใจของ นายกรณ์ จาติกวณิช <name head="รมว.">รมว.คลัง</name> ว่าจะนำเข้าครม.เมื่อใด ซึ่งสศค.ได้ชี้แจงและรายงานเรื่องนี้ให้<name head="รมว.">รมว.คลัง</name>มาโดยตลอดแล้ว เชื่อว่าไม่น่าจะช้า ทั้งนี้ ในร่าง <name head="พ.ร.บ.">พ.ร.บ.ที่ดินและสิ่งปลูกสร้าง</name> กำหนดเพดานภาษีที่จัดเก็บไว้ 3 อัตรา คือ อัตราทั่วไปสำหรับที่ดิน และสิ่งปลูกสร้างเชิงพาณิชย์ เสียภาษีไม่เกิน 0.5% ของมูลค่าทรัพย์สิน,ที่ดินเพื่อที่อยู่อาศัย ไม่เกิน 0.1% และที่ดินเพื่อการเกษตรกรรม เสียไม่เกิน 0.05% ส่วนกรณีพื้นที่ว่างเปล่าจะจัดเก็บ 0.5% ของมูลค่าสินทรัพย์ แต่การจัดเก็บภาษีนั้น จะตั้งคณะกรรมการที่มีปลัดกระทรวงการคลัง เป็นประธาน กำหนดอัตราการจัดเก็บภาษีที่ดินฯ ทุก 4 ปี.</p></body>
</news>
