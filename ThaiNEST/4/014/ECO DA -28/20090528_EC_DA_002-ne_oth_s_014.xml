<teiHeader>
<fileDesc>
<titleStmt>
  <title>คลอดหวยออนไลน์รอฤกษ์ตั้งปลัดคลัง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:29:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200402&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>คลอด<name head="หวย">หวยออนไลน์</name>รอฤกษ์ตั้งปลัดคลัง</headline>
<lead></lead>
<neck></neck>
<body><p>เมื่อวันที่ 27 พ.ค. นายวันชัย สุระกุล <name head="ผอ.">ผอ.สำนักงานสลากกินแบ่งรัฐบาล</name> เปิดเผยว่า สำนักงานสลากฯ พร้อมดำเนินโครงการออกสลาก เลขท้าย 2 ตัว 3 ตัว ผ่านเครื่องขายสลากอัตโนมัติ (<name head="หวย">หวยออนไลน์</name>) แต่ขณะนี้กำลังรอหนังสือคำสั่งอนุมัติจากนายกรณ์ จาติกวณิช  <name head="รมว.">รมว.คลัง</name> อย่างเป็นทางการ นอกจากนี้ ยังต้องรอการแต่งตั้ง <name head="ปลัด">ปลัดกระทรวงการคลัง</name>คนใหม่ แทนที่นายศุภรัตน์ ควัฒน์กุล ที่ถูกไล่ออกจาก ราชการ เนื่องจาก<name head="ปลัด">ปลัดกระทรวงการคลัง</name>จะดำรงตำแหน่ง<name head="ประธานกรรมการ">ประธานกรรมการสำนักงานสลากฯ</name> โดยตำแหน่ง ขณะที่ข้อกฎหมายไม่ได้ระบุว่า<name head="รักษาการ">รักษา การปลัดกระทรวงการคลัง</name>จะสามารถทำหน้าที่แทนได้หรือไม่ ทั้งนี้ ตาม <name head="พ.ร.บ.">พ.ร.บ.สำนักงานสลาก กินแบ่งรัฐบาล พ.ศ. 2517</name> มาตรา 13 หลังจากสำนักงานสลากฯ ได้รับหนังสือคำสั่งอย่างเป็นทางการจาก <name head="รมว.">รมว.คลัง</name> แล้ว จะต้องนำเรื่องเข้าที่ประชุมคณะกรรมการ สำนักงานสลากฯ เพื่อพิจารณาอนุมัติต่อไป</p>
<p>นายวันชัยกล่าวว่า ส่วนคดีที่บริษัทจาโก้ ในกลุ่มล็อกซเล่ย์ ฟ้องสำนักงานสลากฯ ซึ่งหากสำนักงานสลากฯ แพ้คดี ต้องชดใช้ค่าเสียหายแก่บริษัทกว่า 4,000 ล้านบาท พร้อมดอกเบี้ย 7.5% นั้น หากศาลตัดสินว่าสำนักงานสลากฯ ผิดจริง ก็คงต้องหาวิธีการนำเงินไปชดใช้ ส่วนเงินคงค้างจากโครงการสลากเลขท้าย 2 และ 3 ตัว (<name head="หวย">หวยบนดิน</name>) ในสมัยรัฐบาล พ.ต.ท.ทักษิณ ชินวัตร <name head="อดีต">อดีตนายกรัฐมนตรี</name> ที่มีอยู่ 17,000 ล้านบาทนั้น ได้หารือกับสำนักงานคณะกรรมการ นโยบายรัฐวิสาหกิจ (สคร.) และกระทรวงการคลัง เกี่ยวกับข้อกฎหมาย เพื่อนำเงินออกมาใช้แล้ว แต่ยังไม่สามารถเปิดเผยได้.</p></body>
</news>
