<teiHeader>
<fileDesc>
<titleStmt>
  <title>พณ.ล้อมคอก'ชา-กาแฟ'หวั่นพ่อค้าหัวใสกักตุน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-18 16:20:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199439&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>พณ.ล้อมคอก'<name>ชา</name>-<name>กาแฟ</name>'หวั่นพ่อค้าหัวใสกักตุน</headline>
<lead></lead>
<neck></neck>
<body><p>วันนี้(18 พ.ค.) นายยรรยง พวงราช <name head="อธิบดี">อธิบดีกรมการค้าภายใน</name> เปิดเผยวว่า จัดส่งสายตรวจทั้งในส่วนกลางและภูมิภาคทุกจังหวัดออกตรวจสอบพฤติกรรมของผู้ค้า เพื่อไม่ให้ฉวยโอกาสกักตุนหรือจำหน่ายสินค้าในกลุ่มที่ขึ้น<name head="ภาษี">ภาษีสรรพสามิต</name>อย่างเข้มงวด โดยเฉพาะ<name>ชา</name>และ<name>กาแฟ</name> ที่ถูกคาดว่าอาจเป็นสินค้ากลุ่มต่อไปที่กรมสรรพสามิตจะเก็บภาษีเพิ่ม และกรมจะติดตามราคาวัตถุดิบ เพื่อพิจารณาการเปลี่ยนแปลงของต้นทุนรวมถึงราคาขายปลีก<name>ชา</name> <name>กาแฟ</name>อย่างใกล้ชิด เพราะทั้ง 2 รายการ อยู่ในเป็นบัญชีสินค้ากลุ่มติดตามดูแลของกระทรวงพาณิชย์ 200 รายการ</p>
<p>'แม้ปัญหาการกักตุนและฉวยโอกาสขึ้นราคากลุ่ม<name>ยาสูบ</name> <name>สุรา</name> เริ่มคลี่คลาย หลังจากกรมสรรพาสามิตประกาศปรับภาษีอย่างเป็นทางการ แต่กลุ่ม<name>ชา</name> <name>กาแฟ</name>จะต้องเฝ้าดูแลต่อ แม้ขณะนี้ยังไม่พบปัญหา แต่ระหว่างที่กรมสรรพสามิตพิจารณาว่าจะขึ้นภาษีหรือไม่ เกรงว่าจะเป็นช่องว่างให้นายทุนฉวยโอกาสกักตุนทำกำไรเหมือนที่เคยเกิดกับ<name>บุหรี่</name>ได้ นอกจากนี้จะเข้าไปดูแลราคาไม่ให้สูงเกินจริง และสั่งให้ติดป้ายราคาจำหน่ายปลีกที่ชัดเจน เพื่อให้ประชาชนเปรียบเทียบราคาก่อนตัดสินใจซื้อ' นายยรรยง กล่าว</p>
<p>นายรรยงกล่าวว่า ช่วงที่มีกระแสรัฐบาลเตรียมปรับ<name head="ภาษี">ภาษีสรรพสามิต</name> <name>เหล้า</name> <name>บุหรี่</name> <name>น้ำมัน</name> <name>ชา</name> และ<name>กาแฟ</name> ในสัปดาห์ที่ผ่านมา 12-18 พ.ค. 52 ได้สร้างความปั่นป่วนในตลาดซื้อขายสินค้าส่งและปลีกอย่างมาก จนมีผู้บริโภคและร้านค้าปลีก ร้องเรียนมายังสายด่วน กรมการค้าภายใน 1569 สูงเกิน 1,000 ราย โดยส่วนใหญ่แจ้งว่าสินค้าขาดตลาดและฉวยขึ้นราคาเกินจริง โดยเฉพาะ<name>บุหรี่</name>ที่แพงกว่าปกติซองละ 10-15 บาท และยังร้องเรียนด้วยว่าโรงงาน<name>ยาสูบ</name>ไม่ยอมกระจายสินค้าแก่รายย่อย.</p></body>
</news>
