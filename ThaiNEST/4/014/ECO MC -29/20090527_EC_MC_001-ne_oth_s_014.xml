<teiHeader>
<fileDesc>
<titleStmt>
  <title>คณะกรรมการยุทธศาสตร์ระบายสินค้าเปลี่ยนให้ คต.เป็นเจ้าภาพ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 21:22:01  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzcyJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>คณะกรรมการยุทธศาสตร์ระบายสินค้าเปลี่ยนให้ คต.เป็นเจ้าภาพ</headline>
<lead></lead>
<neck></neck>
<body><p>การประชุมคณะกรรมการยุทธศาสตร์ระบายสินค้า ที่มีนายสุเทพ เทือกสุบรรณ <name>รองนายกรัฐมนตรี</name> เป็นประธาน ใช้เวลาเพียง 1 ชั่วโมงครึ่งก็เสร็จสิ้น ซึ่งนายสุเทพ ลงมาแถลงข่าวพร้อม นางพรทิวา นาคาศัย <name head="รัฐมนตรี">รัฐมนตรีว่าการกระทรวงพาณิชย์</name> ว่าที่ประชุมได้ข้อสรุปสำคัญ 5 ประการ  เพื่อให้การทำงานเดินหน้าไปได้ คือให้<name head="รัฐมนตรี">รัฐมนตรีว่าการกระทรวงพาณิชย์</name>ตั้งคณะทำงานพิเศษ เพื่อระบายสินค้า โดยมี<name head="อธิบดี">อธิบดีกรมการค้าต่างประเทศ</name>เป็นประธาน คณะทำงานฯ จะทำหน้าที่ยกร่างยุทธศาสตร์การจำหน่ายสินค้า โดยพิจารณาเรื่องเวลาปริมาณ ก่อนนำเสนออนุกรรมการตลาดที่มี<name head="รัฐมนตรี">รัฐมนตรีว่าการกระทรวงพาณิชย์</name>เป็นประธานและเสนอประธานระบายสินค้าตามยุทธศาสตร์ ทั้งนี้ จะมีการแยกคุณภาพและสินค้าเป็นเกรด โดยมอบหน้าที่ให้องค์การคลังสินค้า (อคส.) และองค์การตลาดเพื่อเกษตรกร (อ.ต.ก.) ดูแล ก่อนประมูลขาย โดยร่างที่ให้ไปเสนอจะนำพิจารณาในคืนวันอังคารก่อนนำเสนอ ครม.ในวันพุธหน้า ส่วนกรณีที่เอกชน 17 รายได้ประมูล<name>ข้าว</name>ไปก่อนหน้านี้เป็นหน้าที่ที่<name head="รัฐมนตรี">รัฐมนตรีว่าการกระทรวงพาณิชย์</name>จะไปดำเนินการ</p>
<p>นางพรทิวา นาคาศัย <name head="รัฐมนตรี">รัฐมนตรีว่าการกระทรวงพาณิชย์</name> กล่าวว่า สำหรับการประมูล<name>ข้าว</name>ให้กับเอกชน 17 รายนั้น ยังไม่สรุปว่าจะล้มประมูลหรือไม่ เพราะเป็นเพียงเปลี่ยนจาก อคส. ซึ่งเป็นเจ้าภาพหลักในการประมูลมาเป็นกรมการค้าต่างประเทศ จึงต้องไปดูเพื่อให้การระบาย<name>ข้าว</name>เข้ากับหลักเกณฑ์ใหม่ ซึ่งเชื่อมั่นว่าจะหาข้อสรุปกับเอกชนที่ได้ทำสัญญาไว้แล้ว และกระทรวงพาณิชย์เห็นด้วยโดยไม่รู้สึกเสียใจจากการเปลี่ยนเจ้าภาพการระบาย<name>ข้าว</name>ในครั้งนี้ เพราะยิ่งจะทำให้มีการกำหนดหลักเกณฑ์ร่วมกันให้ชัดเจนมากขึ้นและยิ่งจะทำให้แนวทางการระบายสินค้าเกษตรทำได้อย่างรวดเร็ว เพื่อให้ทันกับสถานการณ์ตลาดที่เปลี่ยนแปลงไปเร็วมาก</p>
<p>นายกอร์ปศักดิ์ สภาวสุ <name>รองนายกรัฐมนตรี</name> กล่าวว่า แนวทางที่เห็นร่วมกันไม่น่าจะมีปัญหา เพราะทุกอย่างเรียบร้อยดี และยังทำงานร่วมกันได้ในทีมเศรษฐกิจของรัฐบาล ทั้งนี้ เพื่อให้การแก้ไขปัญหาสินค้าเกษตรมีความชัดเจนมากยิ่งขึ้น. -สำนักข่าวไทย
</p></body>
</news>
