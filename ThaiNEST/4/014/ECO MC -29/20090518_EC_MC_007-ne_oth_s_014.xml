<teiHeader>
<fileDesc>
<titleStmt>
  <title>รถร่วม ขสมก.ร้อง กมธ.กดดันรัฐบาลชะลอเช่ารถเอ็นจีวี  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 17:29:42  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk0MDI5Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>รถร่วม ขสมก.ร้อง กมธ.กดดันรัฐบาลชะลอเช่า<name head="รถ">รถเอ็นจีวี</name></headline>
<lead></lead>
<neck></neck>
<body><p>นายบรรยงค์ อัมพรตระกูล <name head="ประธาน">ประธานชมรมรถร่วม ขสมก.</name> ร้องต่อว่าที่ ร.ต.พงศ์พันธุ์ สุนทรชัย <name head="ประธาน">ประธานกรรมาธิการการคมนาคม</name> สภาผู้แทนราษฎร เพื่อขอให้ผลักดันรัฐบาลชะลอพิจารณาโครงการเช่า<name head="รถ">รถเอ็นจีวี</name> 4,000 คัน ที่จะเข้าสู่การพิจารณาของคณะรัฐมนตรี พรุ่งนี้ (19 พ.ค.) ออกไปก่อน เนื่องจากเห็นว่าโครงการดังกล่าวไม่โปร่งใส ค่าเช่าแพงเกินสมควร และยังมีการกำหนดเส้นทาง 145 เส้นทาง ทับซ้อนเส้นทางเดินรถเอกชน</p>
<p>“หากรัฐบาลซื้อขาดเพื่อนำรถใหม่มาใช้ จะคุ้มค่าและเป็นประโยชน์ต่อประชาชนอย่างแท้จริง เพราะจากการคำนวณการซื้อขาดรถเพื่อนำมาวิ่ง อาจใช้เงิน 10,000 ล้านบาท ขณะที่การเช่ารถต้องใช้เงินภาษีประชาชนถึง 70,000 ล้านบาท โดยส่วนต่าง 60,000 ล้านบาท อาจตกไปอยู่กับกลุ่มผลประโยชน์ที่เป็นนักการเมืองใหญ่กว่าระดับ<name>รัฐมนตรี</name>จากพรรคการเมืองที่ดูแลโครงการนี้” นายบรรยงค์ กล่าว
อย่างไรก็ตาม นายบรรยงค์ ยอมรับว่า การยื่นเรื่องคัดค้านครั้งนี้ ผู้ประกอบการรถร่วม ขสมก.อาจจะได้ประโยชน์ แต่ไม่ต้องการให้มองเป็นเฉพาะเรื่อง เพราะสิ่งที่คัดค้าน ผลประโยชน์ส่วนใหญ่ตกอยู่ที่ประชาชน. </p></body>
</news>
