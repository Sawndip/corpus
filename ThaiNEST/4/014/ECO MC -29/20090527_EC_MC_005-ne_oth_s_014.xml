<teiHeader>
<fileDesc>
<titleStmt>
  <title>นายกฯ รับ กบข.มีปัญหาไม่โปร่งใส  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 18:14:52  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://news.mcot.net/economic/inside.php?value=bmlkPTk1NzQ4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline><name>นายกฯ</name> รับ กบข.มีปัญหาไม่โปร่งใส</headline>
<lead>�อภิสิทธิ์� ระบุถ้าผลสรุปผู้บริหาร กบข.บริหารงานไม่โปร่งใส ต้องดำเนินการตามกฎหมาย เร่งทุกหน่วยงานสรุปความเสียหายและผลกระทบกับข้าราชการ เผยห่วงกองทุนประกันสังคมที่มีปัญหาการบริหารจัดการ</lead>
<neck></neck>
<body><p>นายอภิสิทธิ์ เวชชาชีวะ <name>นายกรัฐมนตรี</name> ให้สัมภาษณ์กรณีที่คณะกรรมการป้องกันและปรามปรามการทุจริตในภาครัฐ (ป.ป.ท.) ตรวจสอบพบความไม่โปร่งใสในการดำเนินการของผู้บริหารกองทุนบำเหน็จบำนาญข้าราชการ (กบข.) จนประสบภาวะขาดทุนว่า ถ้ามีการสรุปผลมาอย่างไรก็ต้องดำเนินการตามกฎหมายต่อไป ผู้สื่อข่าวถามว่าในส่วนรัฐบาลจะดำเนินการอย่างไร เพราะมีข้าราชการจำนวนมากได้รับผลกระทบ <name>นายกรัฐมนตรี</name> กล่าวว่า ตนเคยหยิบยกเรื่องนี้มาหารือในการประชุมระดับ<name>ปลัดกระทรวง</name>แล้วครั้งหนึ่ง และในวันที่ 28 พฤษภาคม ตนจะเป็นประธานการประชุมระดับ<name>ปลัดกระทรวง</name>อีกครั้ง เพราะทุกกระทรวงมีความห่วงใยข้าราชการของตัวเอง ที่ผ่านมาตนเคยสั่งการให้ทำรายงานในเรื่องความเสียหายมาแล้ว และจะสั่งให้มีการสรุปอีกครั้งว่าปัญหานี้กระทบกับข้าราชการจำนวนมากน้อยแค่ไหน และอย่างไร</p>
<p>ผู้สื่อข่าวข่าวถามว่าจะดำเนินการกับ<name head="เลขาธิการ">เลขาธิการกองทุน กบข.</name>ในฐานะที่บริหารงานผิดพลาดอย่างไร นายอภิสิทธิ์ กล่าวว่า ต้องให้สรุปรายงานอย่างเป็นทางการมาก่อน เมื่อถามว่าปัญหา กบข.ถือว่าเป็นบทเรียนกองทุนอื่นด้วยหรือไม่ <name>นายกรัฐมนตรี</name> กล่าวว่า สิ่งที่ตนเป็นห่วงอยู่คือ กองทุนประกันสังคมที่จะต้องมีการปรับปรุงเรื่องการบริหารจัดการด้วย เพราะในอดีตมีหลายช่วงที่มีการปรับแก้กฎระเบียบต่าง ๆ โดยเฉพาะเรื่องความเสี่ยง การลงทุน การตัดสินใจในการบริหารจัดการการลงทุน ซึ่งถือว่าเป็นเรื่องสำคัญและทางกองทุนประกันสังคมก็ทราบดี และพยายามหารูปแบบการบริหารจัดการมาให้พิจารณา</p>
<p>ผู้สื่อข่าวถามว่าจะแก้ไขปัญหาที่ไม่ให้ผู้บริหารใช้ประโยชน์จากกองทุนได้อย่างไร นายอภิสิทธิ์ กล่าวว่า การทำงานทั้ง 2 กองทุนนั้น ความจริงต้องให้มืออาชีพเป็นผู้บริหาร แต่ต้องยอมรับว่าในช่วงที่ผ่านมาแม้แต่มืออาชีพเองยังบริหารจนเกิดความเสียหาย เมื่อถามว่าความเสียหายที่เกิดจากการทุจริต รัฐบาลจะช่วยแก้ปัญหาอย่างไร <name>นายกรัฐมนตรี</name> กล่าวว่า ต้องดูรายงานแล้วค่อยกำหนดว่าใครจะเป็นผู้รับผิดชอบเยียวยาแก้ไข</p></body>
</news>
