<teiHeader>
<fileDesc>
<titleStmt>
  <title>คลังเตรียมชงภาษีที่ดินเข้า ครม.ชี้ Q2 สัญญาณ ศก.เริ่มฟื้น  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-15 12:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000054323  </bibl>
</sourceDesc>
</fileDesc>
</teiHeader>
<news>
<headline>คลังเตรียมชง<name head="ภาษี">ภาษีที่ดิน</name>เข้า ครม.ชี้ Q2 สัญญาณ ศก.เริ่มฟื้น</headline>
<lead>สศค.เผย <name head="รมว.">รมว.คลัง</name> เตรียมชง<name head="ภาษี">ภาษีที่ดิน</name>เข้า ครม.เร็วๆ นี้ เล็งเจาะกลุ่มเศรษฐีบ้านนอก รีดเงินเข้ากระเป๋า อปท. ยันไม่ใช่ถังแตก พร้อมโต้โพลหอการค้า คำนวณดัชนีความเชื่อมั่นการบริโภคเป็นการสำรวจในอนาคต หากนำข้อมูลจัดเก็บ<name head="ภาษี">ภาษีมูลค่าเพิ่ม</name>มาคำนวณและไปสอบถามประชาชน ข้อมูลก็จะดีขึ้น ยันไตรมาส 2 สัญญาณเศรษฐกิจเริ่มดีขึ้น</lead>
<neck></neck>
<body><p>นายสมชัย สัจจพงศ์ <name head="ผู้อำนวยการ">ผู้อำนวยการสำนักงานเศรษฐกิจการคลัง</name> (สศค.) กล่าวถึงความคืบหน้าการจัดเก็บ<name head="ภาษี">ภาษีที่ดินและสิ่งปลูกสร้าง</name>โดยระบุว่า ขณะนี้เสนอให้ นายกรณ์ จาติกวณิช <name head="รัฐมนตรี">รัฐมนตรีว่าการกระทรวงการคลัง</name>พิจารณาแล้ว โดย นายกรณ์ อยู่ระหว่างหารือกับ<name>นายกรัฐมนตรี</name> เพื่อหาเวลาที่เหมาะสมในการนำเสนอที่ประชุมคณะรัฐมนตรี (ครม.) ในเร็วๆ นี้</p>
<p>สำหรับข้อสงสัย 2 ส่วน คือ <name head="ภาษี">ภาษีที่ดินและสิ่งปลูกสร้าง</name>จะจัดเก็บเมื่อใดนั้น ยืนยันว่า ไม่ได้จัดเก็บรายได้ช่วงนี้ แต่จะมีจัดเก็บในอีก 2 ปีข้างหน้า ซึ่งขณะนี้อยู่ระหว่างเตรียมความพร้อมร่วมกับองค์กรปกครองส่วนท้องถิ่น (อปท.) ในการจัดเก็บภาษี และขอย้ำว่ารัฐบาลไม่ได้ถังแตกจนต้องหาทางเก็บภาษีให้ได้ตามเป้าหมาย</p>
<p>�ยืนยันว่า การจัดเก็บภาษีดังกล่าวเป็นการปฏิรูปโครงสร้างทางสังคมและระบบภาษี เนื่องจากไม่ได้ดำเนินการมา 30 ปีแล้ว และภาษีดังกล่าวจะให้ อปท.จัดเก็บเป็นรายได้ของ อปท.ไม่ได้เข้าสู่รัฐบาลกลาง ซึ่งแนวทางดังกล่าวเป็นการเพิ่มอำนาจการบริหารและเพิ่มความสำคัญแก่ อปท.ในการบริหารดูแลงบประมาณในพื้นที่มากขึ้น�</p>
<p>นายสมชัย ยังกล่าวถึงภาพรวมเศรษฐกิจไทย ไตรมาสที่ 2 โดยระบุว่า สัญญาณเศรษฐกิจเริ่มดีขึ้นตั้งแต่ตัวเลขการส่งออกสาขาต่างๆ ติดลบน้อยลง ขณะที่ดัชนีหุ้นปรับตัวดีขึ้นจาก 400 จุด เป็น 500 จุด การว่างงานเริ่มลดลง แต่ก็ต้องจับตาดู อย่างไรก็ตาม รายได้ของรัฐบาลที่คาดว่าจะต่ำกว่าเป้าหมาย 280,000 ล้านบาท ก็ยังอยู่ในกรอบคาดการณ์เดิม</p>
<p> สำหรับสัญญาณที่ดีอีกอย่างหนึ่ง คือ การจัดเก็บ<name head="ภาษี">ภาษีมูลค่าเพิ่ม</name>ทั่วประเทศในเดือน เม.ย.ที่ผ่านมา เพิ่มขึ้นจากปกติจะจัดเก็บได้ 30,000 ล้านบาทต่อเดือน ขยับเป็น 35,000 ล้านบาทต่อเดือน แต่ต้องติดตามดูการจัดเก็บ<name head="ภาษี">ภาษีมูลค่าเพิ่ม</name>เดือนพฤษภาคม และเดือนมิถุนายน ซึ่งเชื่อว่าจะเป็นสัญญาณที่ดี เพราะการบริโภคเริ่มขยาย</p>
<p>ส่วนกรณีหอการค้าไทยแถลงผลสำรวจดัชนีความเชื่อมั่นผู้บริโภคเดือนเมษายน 2552 โดยระบุว่า ลดลงทุกรายการต่อเนื่องเป็นเดือนที่ 3 เพราะข้อมูลดังกล่าวเป็นการสำรวจในอนาคต หากนำข้อมูลจัดเก็บ<name head="ภาษี">ภาษีมูลค่าเพิ่ม</name>มาคำนวณและไปสอบถามประชาชน ข้อมูลก็จะดีขึ้น ทำให้สัญญาณของประเทศน่าจะดีขึ้นอย่างต่อเนื่อง</p>
<p>โดยประเมินว่า<name>ผลิตภัณฑ์มวลรวมในประเทศ (จีดีพี)</name> ไตรมาสแรกจะติดลบต่ำสุดร้อยละ 6 ไตรมาส 2 ติดลบกว่าร้อยละ 4 ไตรมาส 3 ติดลบกว่าร้อยละ 3 จากนั้นไตรมาส 4 จะขยับเป็นบวกกว่าร้อยละ 1 เนื่องจาก<name>จีดีพี</name>ไตรมาส 4 ปี 2551 ติดลบมากที่ร้อยละ 4.3 ทำให้ฐานต่ำ โดยเฉลี่ยทั้งปี<name>จีดีพี</name>น่าจะอยู่ที่ลบร้อยละ 3 แต่ไม่ถึงร้อยละ 4 ซึ่งสัญญาณดังกล่าวสอดคล้องกับการฟื้นตัวของเศรษฐกิจสหรัฐฯ</p></body>
</news>
