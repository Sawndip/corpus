<teiHeader>
<fileDesc>
<titleStmt>
  <title>ชูยุทธศาสตร์อาหารปลอดภัย ขับเคลื่อนครัวไทยบุกตลาดโลก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-13 11:37:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/SMEs/ViewNews.aspx?NewsID=9520000053208  </bibl>
</sourceDesc>
</fileDesc>
</teiHeader>
<news>
<headline>ชูยุทธศาสตร์อาหารปลอดภัย ขับเคลื่อนครัวไทยบุกตลาดโลก</headline>
<lead>ก.พาณิชย์ ชี้ส่งออกอุตสาหกรรมอาหารยังโตสวนกระแสเศรษฐกิจ ชูยุทธศาสตร์อาหารปลอดภัยบุกตลาดโลก ระบุต่างชาติไม่หวั่น<name>หวัดใหญ่ 2009</name> แห่ร่วม <name>THAIFEX</name> ตั้งเป้าเงินสะพัด 87 ล้านเหรียญ</lead>
<neck></neck>
<body><p>นายศิริพล ยอดเมืองเจริญ <name head="ปลัด">ปลัดกระทรวงพาณิชย์</name> กล่าวในการเปิด<name head="งานแสดงสินค้าอาหาร">งานแสดงสินค้าอาหาร THAIFEX-World of Food ASIA 2009</name> ว่า แม้เศรษฐกิจของโลกจะชะลอตัว แต่สำหรับกลุ่มอุตสาหกรรมอาหารถือว่าได้รับผลกระทบน้อยที่สุด และการส่งออกอาหารไทยยังมีแนวโน้มขยายตัว โดยปีนี้ (2552) คาดว่า ประเทศไทยจะมีมูลค่าส่งออกกว่า 22,000 ล้านเหรียญสหรัฐ ซึ่งในช่วงไตรมาส 1 และ 2 ตัวเลขการส่งออกอาจจะปรับลดลงเล็กน้อย แต่จากความต้องการอาหารไทยของผู้บริโภคในตลาดโลกยังมีอยู่ต่อเนื่อง โดยเฉพาะกลุ่มไก่และกุ้งแช่แข็ง � แปรรูป ผลไม้ และผักสด รวมถึงผลิตภัณฑ์เกษตรอื่นๆ จะช่วยกระตุ้นยอดส่งออกในช่วงครึ่งปีหลังให้ปรับสูงขึ้นได้</p>
<p>อย่างไรก็ตาม สิ่งสำคัญที่จะผลักดันสินค้าอาหารไทยสู่ตลาดโลกได้นั้น ภาครัฐจะใช้ยุทธศาสตร์ด้านอาหารปลอดภัย ได้มาตรฐานสากล รับผิดชอบต่อสิ่งแวดล้อม มีระบบตรวจสอบย้อนหลังตั้งแต่วัตถุดิบ จนถึงกระบวนการส่งออก</p>
<p>สำหรับการจัดงาน <name>THAIFEX ฯ</name> ครั้งนี้ แม้จะอยู่ในช่วง<name>ไข้หวัดใหญ่สายพันธุ์ใหม่ 2009</name> ระบาย แต่ต่างชาติยังมาร่วมงานเช่นเดิม ไม่มีการยกเลิก เพราะมั่นใจในระบบป้องกันโรคของไทย</p>
<p>ทั้งนี้ มีบริษัทเข้าร่วมทั้งในประเทศและต่างประเทศกว่า 1,100 บริษัท กว่า 2,100 คูหา เป็นต่างชาติกว่า 140 บริษัท จาก 21 ประเทศทั่วโลก เช่น สหรัฐฯ ญี่ปุ่น ตะวันออกกลาง อาเซียน เป็นต้น ตั้งเป้าจะมีผู้เข้าชมงานไม่ต่ำกว่า 1 แสนคน และวงเงินสะพัดในงานกว่า 87 ล้านเหรียญฯ </p></body>
</news>
