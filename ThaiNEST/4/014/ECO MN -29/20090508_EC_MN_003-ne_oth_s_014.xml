<teiHeader>
<fileDesc>
<titleStmt>
  <title>เข็นกองทุนแบกราคาขายปลีกน้ำมัน หลังขึ้นภาษีสรรพสามิต  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-08 16:11:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Business/ViewNews.aspx?NewsID=9520000051604  </bibl>
</sourceDesc>
</fileDesc>
</teiHeader>
<news>
<headline>เข็นกองทุนแบกราคาขายปลีกน้ำมัน หลังขึ้น<name head="ภาษี">ภาษีสรรพสามิต</name></headline>
<lead><name>นายกฯ</name> ยืนยัน รัฐบาลปรับขึ้น<name head="ภาษี">ภาษีสรรพสามิตน้ำมัน</name> ไม่กระทบราคาขายปลีกหน้าปั๊ม และผู้บริโภค เพราะใช้กลไกกองทุนน้ำมันเข้าไปดูแล <name head="รมว.">รมว.พลังงาน</name> เผยที่ประชุม กบง.เตรียมแผนรับมือแล้ว โดยปรับลดการจัดเก็บเงินเข้ากองทุนชั่วคราว</lead>
<neck></neck>
<body><p>นายอภิสิทธิ์ เวชชาชีวะ <name>นายกรัฐมนตรี</name> ให้สัมภาษณ์ภายหลังเป็นประธานเปิด<name head="การประชุม">การประชุมรัฐมนตรีสาธารณสุขประเทศอาเซียน+3 นัดพิเศษ</name> ถึงกรณีการปรับขึ้น<name head="ภาษี">ภาษีสรรพสามิตน้ำมัน</name> โดยระบุว่า ขณะนี้กระทรวงพลังงานกำลังพิจารณาภาพรวมการขยายเพดาน<name head="ภาษี">ภาษีน้ำมัน</name> โดยจะอาศัยกลไกกองทุนน้ำมัน และการขึ้นภาษีจะไม่กระทบกับราคาน้ำมันหน้าสถานีบริการ (ปั๊ม) ให้สูงขึ้น</p>
<p> ส่วนกระแสข่าวที่ระบุราคาน้ำมันจะสูงขึ้น 10 บาทต่อลิตร <name>นายกรัฐมนตรี</name> กล่าวว่า ต้องแยกระหว่างเรื่องการขยับเพดานภาษี กับการจัดเก็บ<name head="ภาษี">ภาษีน้ำมัน</name> ยืนยันว่า หากรัฐบาลจะมีมาตรการใดออกมา จะไม่ให้กระทบกับผู้บริโภคอย่างแน่นอน</p>
<p> นพ.วรรณรัตน์ ชาญนุกูล <name head="รัฐมนตรี">รัฐมนตรีว่าการกระทรวงพลังงาน</name> กล่าวถึงความคืบหน้าในการจัดเก็บ<name head="ภาษี">ภาษีสรรพสามิตน้ำมัน</name> โดยยอมรับว่า อาจเกิดผลกระทบต่อประชาชนผู้ใช้น้ำมันทั้งประเทศ และอาจจะส่งผลต่อการขึ้นราคาสินค้าอย่างหลีกเลี่ยงไม่ได้ ซึ่งจะสร้างความเดือดร้อนให้แก่พี่น้องประชาชนโดยทั่วไป</p>
<p> กระทรวงพลังงาน โดยคณะกรรมการบริหารนโยบายพลังงาน (กบง.) ได้ประชุม และมีมติอนุมัติในหลักการ ที่จะนำเงินกองทุนเชื้อเพลิงมาใช้เป็นกลไกในการบรรเทาผลกระทบไม่ให้ประชาชนได้รับความเดือดร้อน จากการปรับขึ้น<name head="ภาษี">ภาษีสรรพสามิตน้ำมัน</name> โดยจะปรับลดการจัดเก็บเงินกองทุนน้ำมันเชื้อเพลิงลงชั่วคราว เพื่อไม่ให้ราคาขายปลีกน้ำมันที่สถานบริการน้ำมันหรือปั๊มน้ำมันต่างๆ ทั่วประเทศมีราคาสูงขึ้น</p>
<p>  โดยสัปดาห์ที่ผ่านมา กระทรวงการคลัง ได้เสนอขอมติคณะรัฐมนตรี (ครม.) เพื่อปรับขึ้น<name head="ภาษี">ภาษีสรรพสามิตบุหรี่ สุรา</name> ไปแล้ว และเป็นที่คาดกันว่า จะมีการตราพระราชกำหนด (พ.ร.ก.) แก้ไขเพิ่มเติม <name head="พระราชบัญญัติ">พระราชบัญญัติพิกัดอัตราภาษีสรรพสามิต</name> และถ้าประกาศใช้ขึ้นมาแล้ว ก็มีส่วนปรับเพิ่มสรรพสามิตน้ำมันด้วย ถ้าประกาศฉบับนี้มีผลบังคับใช้ จะทำให้ราคาน้ำมันทั้ง<name>เบนซิน</name> และ<name>ดีเซล</name>ต้องปรับขึ้นตาม<name head="ภาษี">ภาษีสรรพสามิต</name> ที่กระทรวงการคลังได้ประกาศขึ้น</p></body>
</news>
