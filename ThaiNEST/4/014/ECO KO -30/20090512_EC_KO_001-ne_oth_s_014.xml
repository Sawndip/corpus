<teiHeader>
<fileDesc>
<titleStmt>
  <title>เหล้า-บุหรี่ขาดแคลนแห่ซื้อของหนีภาษีแทน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090511/12446/%e0%b9%80%e0%b8%ab%e0%b8%a5%e0%b9%89%e0%b8%b2%e0%b8%9a%e0%b8%b8%e0%b8%ab%e0%b8%a3%e0%b8%b5%e0%b9%88%e0%b8%82%e0%b8%b2%e0%b8%94%e0%b9%81%e0%b8%84%e0%b8%a5%e0%b8%99%e0%b9%81%e0%b8%ab%e0%b9%88%e0%b8%8b%e0%b8%b7%e0%b9%89%e0%b8%ad%e0%b8%82%e0%b8%ad%e0%b8%87%e0%b8%ab%e0%b8%99%e0%b8%b5%e0%b8%a0%e0%b8%b2%e0%b8%a9%e0%b8%b5%e0%b9%81%e0%b8%97%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><name>นายกฯ</name> หนุนเดินหน้า"<name head="ภาษี">ภาษีที่ดิน</name>"แจงรายได้เป็นประเด็นรอง-"กรณ์"รอจังหวะชงครม.</headline>
<lead><name>นายกฯ</name> หนุนเก็บ<name head="ภาษี">ภาษีที่ดิน</name> เพื่อให้ความเป็นธรรมในสังคม ส่วนเรื่องรายได้มองเป็นเรื่องรอง ส่วน<name head="ภาษี">ภาษีมรดก</name>ช้าเพราะต้องรอบคอบ "กรณ์" รอจังหวะชงเข้าครม. ยันปีนี้ยังไม่มีผลแน่ ด้านหอการค้าเตรียมหารือ 3 สมาคมอสังหาฯ ถึงผลกระทบ คลังจี้ธปท.ดูแลค่าเงินบาท</lead>
<neck></neck>
<body><p>นายอภิสิทธิ์ เวชชาชีวะ <name>นายกรัฐมนตรี</name> กล่าวถึงนโยบายการจัดเก็บ<name head="ภาษี">ภาษีมรดก</name>และ<name head="ภาษี">ภาษีที่ดินและสิ่งปลูกสร้าง</name>ว่า เป็นนโยบายที่นายกรณ์ จาติกวณิช <name head="รัฐมนตรี">รัฐมนตรีว่าการกระทรวงการคลัง</name>ได้พูดมาตั้งแต่ต้นรัฐบาล เพียงแต่เป็นภาษีใหม่ ต้องทำเป็นกฎหมาย และมีรายละเอียดค่อนข้างมากคงต้องใช้เวลา ซึ่งการเก็บภาษีดังกล่าวจะทำให้เกิดความเป็นธรรมมากขึ้นในสังคม เรื่องรายได้อาจจะเป็นเรื่องรอง ส่วน<name head="ภาษี">ภาษีมรดก</name>นั้น ตัวกฎหมายและการวางระบบต้องทำด้วยความรอบคอบ เพราะในหลายประเทศระยะหลังมีการปรับเปลี่ยนค่อนข้างมาก จึงอาจเจอปัญหาเหมือนกันว่าจะจัดเก็บได้มากน้อยแค่ไหน เพราะมีวิธีหลบเลี่ยงได้</p>
<p>"<name head="ภาษี">ภาษีทรัพย์สิน</name>น่าจะทำได้เร็วกว่า เพราะเราศึกษามาหลายรอบแล้ว เพียงแต่ทำไม่สำเร็จเสียที ครั้งนี้คิดว่าน่าจะต่อยอด และทำได้สำเร็จ ซึ่งจะเป็นเรื่องที่ช่วยท้องถิ่นด้วย เพราะเป็นแหล่งรายได้ของท้องถิ่นที่สำคัญที่สุด" นายอภิสิทธิ์ กล่าว</p>
<p>นายกรณ์ จาติกวณิช <name head="รัฐมนตรี">รัฐมนตรีว่าการกระทรวงการคลัง</name> กล่าวว่า ขณะนี้สำนักงานเศรษฐกิจการคลัง (สศค.) ได้ดำเนินการร่าง<name head="พระราชบัญญัติ">พระราชบัญญัติภาษีที่ดินและสิ่งปลูกสร้าง</name>เรียบร้อยแล้ว รอเพียงเวลาการนำเสนอต่อที่ประชุมคณะรัฐมนตรี (ครม.) โดยตนจะหารือกับ<name>นายกรัฐมนตรี</name>ถึงช่วงเวลาที่เหมาะสมในการนำเสนอร่างกฎหมายดังกล่าว</p>
<p>"กฎหมายดังกล่าวถือเป็นความตั้งใจแต่แรกของรัฐบาลชุดนี้ เพื่อสร้างความเป็นธรรมและลดความเหลื่อมล้ำสำหรับผู้เสียภาษีในระบบ แต่การบังคับใช้กฎหมายยังมีขั้นตอนอีกมากและการจัดเก็บจะไม่เกิดขึ้นในปีนี้แน่นอน" นายกรณ์กล่าว</p>
<p> นายดุสิต นนทะนาคร <name head="ประธาน">ประธานสภาหอการค้าแห่งประเทศไทย</name> กล่าวว่า ในเร็วๆ นี้ สภาหอการค้าจะเชิญภาคเอกชน 3 สมาคม คือ สมาคมบ้านจัดสรร, อสังหาริมทรัพย์ และอาคารชุดไทย รวมถึงผู้ประกอบการรายใหญ่อื่นๆ เข้าร่วมหารือถึงนโยบายปรับขึ้น<name head="ภาษี">ภาษีที่ดินและสิ่งปลูกสร้าง</name> เข้าร่วมหารือพร้อมหาข้อสรุปเพื่อนำรัฐบาล</p>
<p>"หลายคนบอกว่า<name head="ภาษี">ภาษีที่ดิน</name>คือเผือกร้อนของทุกรัฐบาล แต่ส่วนตัวผมคิดว่าถ้าผลศึกษาหรือมีข้อสรุปตรงกันว่าฐาน<name head="ภาษี">ภาษีที่ดินและสิ่งปลูกสร้าง</name>ที่จะนำมาใช้นั้นมีประโยชน์และถึงเวลาแล้ว และประเทศชาติได้ประโยชน์ก็น่าจะมีการกล้าตัดสินใจ" นายดุสิต กล่าว</p>
<p>นายกรณ์ยังกล่าวถึงการแข็งค่าของเงินบาทอย่างต่อเนื่องว่า ขณะนี้<name head="ดุลบัญชี">ดุลบัญชีเดินสะพัด</name>เป็นบวก โดยไตรมาสแรกของปีนี้บวกกว่าหมื่นล้านบาท ย่อมส่งผลต่ออัตราแลกเปลี่ยนเงินบาทให้ปรับค่าแข็งขึ้น ซึ่งเป็นหน้าที่ของธนาคารแห่งประเทศไทย (ธปท.) ที่ต้องดูว่าจะทำอะไรได้หรือไม่ โดยต้องดูให้ครบถ้วน และควรเทียบกับค่าเงินในภูมิภาคด้วย ลำพังแค่เงินบาทเทียบกับดอลลาร์สหรัฐนั้นไม่เพียงพอ
</p></body>
</news>
