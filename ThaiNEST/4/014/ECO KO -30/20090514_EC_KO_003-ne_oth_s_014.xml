<teiHeader>
<fileDesc>
<titleStmt>
  <title>เท200ล้านพยุงเลิกจ้างท่องเที่ยวเตรียมอบรม20-30หลักสูตร-เอกชนชี้ตอบโจทย์ตรงจุด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090514/12856/%e0%b9%80%e0%b8%97200%e0%b8%a5%e0%b9%89%e0%b8%b2%e0%b8%99%e0%b8%9e%e0%b8%a2%e0%b8%b8%e0%b8%87%e0%b9%80%e0%b8%a5%e0%b8%b4%e0%b8%81%e0%b8%88%e0%b9%89%e0%b8%b2%e0%b8%87%e0%b8%97%e0%b9%88%e0%b8%ad%e0%b8%87%e0%b9%80%e0%b8%97%e0%b8%b5%e0%b9%88%e0%b8%a2%e0%b8%a7%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%ad%e0%b8%9a%e0%b8%a3%e0%b8%a12030%e0%b8%ab%e0%b8%a5%e0%b8%b1%e0%b8%81%e0%b8%aa%e0%b8%b9%e0%b8%95%e0%b8%a3%e0%b9%80%e0%b8%ad%e0%b8%81%e0%b8%8a%e0%b8%99%e0%b8%8a%e0%b8%b5%e0%b9%89%e0%b8%95%e0%b8%ad%e0%b8%9a%e0%b9%82%e0%b8%88%e0%b8%97%e0%b8%a2%e0%b9%8c%e0%b8%95%e0%b8%a3%e0%b8%87%e0%b8%88%e0%b8%b8%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>เท200ล้านพยุงเลิกจ้างท่องเที่ยวเตรียมอบรม20-30หลักสูตร-เอกชนชี้ตอบโจทย์ตรงจุด</headline>
<lead>รัฐเท 200 ล้านบาทผ่านโครงการต้นกล้าอาชีพ พยุงเลิกจ้างในอุตสาหกรรมท่องเที่ยว เชื่อบรรเทาได้ในปีนี้ไม่ต่ำกว่า 2 หมื่นคน เอกชนมองตอบโจทย์ได้ตรงจุด เตรียมโครงการอบรมรองรับ 20-30 หลักสูตร สมาคมโรงแรมเผยอัตราเข้าพักต่ำสุดรอบ 40 ปี</lead>
<neck></neck>
<body><p>เมื่อวันที่ 13 พฤษภาคมที่ผ่านมา นายกอร์ปศักดิ์ สภาวสุ <name>รองนายกรัฐมนตรี</name> <name head="ประธานกรรมการบริหาร">ประธานกรรมการบริหารโครงการเพิ่มศักยภาพผู้ว่างงานเพื่อสร้างมูลค่าเพิ่มทางเศรษฐกิจและสังคมชุมชน</name> หรือโครงการต้นกล้าอาชีพ ได้ลงนาม<name head="บันทึก">บันทึกข้อตกลง</name> (<name>เอ็มโอยู</name>) กับสภาอุตสาหกรรมการท่องเที่ยวแห่งประเทศไทย และสหพันธ์สมาคมท่องเที่ยวไทย (เฟสต้า) เพื่อยกระดับงานบริการและชะลอการเลิกจ้าง โดยรัฐบาลได้ช่วยเหลืองบประมาณเพื่อดำเนินกิจกรรมดังกล่าวผ่านสมาคมต่างๆ ในวงเงิน 200 ล้านบาท คาดว่าจะบรรเทาการเลิกจ้างในอุตสาหกรรมท่องเที่ยวในปีนี้ไม่ต่ำกว่า 2 หมื่นอัตรา</p>
<p>นายชุมพล ศิลปอาชา <name head="รัฐมนตรี">รัฐมนตรีว่าการกระทรวงท่องเที่ยวและกีฬา</name> กล่าวว่า โครงการต้นกล้าอาชีพจะช่วยภาคท่องเที่ยวใน 2 ส่วน คือ การพัฒนาบุคลากรด้านการท่องเที่ยว และการชะลอการเลิกจ้าง เชื่อว่าการสนับสนุนงบก้อนแรก 200 ล้านบาท และโครงการต่อเนื่องในปีนี้อีก 300 ล้านบาท จะช่วยชะลอการเลิกจ้างได้ในจำนวนไม่น้อย อีกทั้งยังสามารถสร้างแรงงานคุณภาพสูงเพื่อรอรับกับการท่องเที่ยวที่จะฟื้นคืนมาในช่วงไฮซีซั่นนี้อีกด้วย</p>
<p>นายกงกฤช หิรัญกิจ <name head="ประธาน">ประธานสภาอุตสาหกรรมท่องเที่ยวแห่งประเทศไทย</name> (สทท.) กล่าวว่า การอนุมัติเงินสนับสนุนแก่ภาคการท่องเที่ยวครั้งนี้ ถือเป็นการสนับสนุนความรู้ เชื่อว่าจะตอบโจทย์ความต้องการของผู้ประกอบการอย่างตรงจุด โดยขณะนี้ สทท.อยู่ระหว่างการรวบรวมความต้องการการอบรมบุคลาการจากผู้ประกอบการเอสเอ็มอีต่างๆ เพื่อนำเสนอผ่านสำนักงานพัฒนาการเศรษฐกิจและสังคมแห่งชาติเพื่อพิจารณาอุดหนุนงบต่อไป </p>
<p>พร้อมทั้งจัดเตรียมหลักสูตรในการอบรม โดยคาดว่าจะมีไม่น้อยกว่า 20-30 หลักสูตร ครอบคลุมทุกอาชีพธุรกิจท่องเที่ยว ทั้งด้านภัตตาคาร รถขนส่งต่างๆ เป็นต้น เริ่มอบรมตั้งแต่เดือนมิถุนายนนี้ ผู้ประกอบการที่สนใจสามารถสอบถามผ่าน สทท.เข้ามาได้โดยตรง ซึ่งเชื่อว่าการอนุมัติงบรวม 500 ล้านบาทในปีนี้ และต่อเนื่องในปีหน้าอีก 500 ล้านบาท จะสามารถช่วยแรงงานได้ตามเป้าหมายที่วางไว้</p>
<p> น.ส.มัยรัตน์ พีระญาณโกเศส ตัวแทนสหพันธ์สมาคมท่องเที่ยวไทย (เฟสต้า) กล่าวว่า การเพิ่มศักยภาพแก่แรงงานภาคการท่องเที่ยวในครั้งแรกนี้ เชื่อว่าจะใช้งบไม่น้อยกว่า 150-180 ล้านบาท สำหรับแรงงาน 1.5 หมื่นคน โดยจะเริ่มอบรมในเดือนกันยายนนี้</p>
<p>ด้านนายประกิจ ชินอมรพงษ์ <name head="นายกสมาคม">นายกสมาคมโรงแรมไทย</name> กล่าวว่า สมาคมจะยื่นของบ 17 ล้านบาท เพื่ออบรมแรงงาน 7,000 คน โดยมีค่าใช้จ่ายในการอบรมแรงงานของโรงแรมประมาณ 4,800 บาทต่อราย ส่วนสถานการณ์ของอัตราการเข้าพักโรงแรมทั่วประเทศโดยเฉลี่ยปีนี้จะอยู่ในอัตราต่ำสูงสุดในรอบ 40 ปี หรือลดลงจากปีที่ผ่านมาราว 30%</p></body>
</news>
