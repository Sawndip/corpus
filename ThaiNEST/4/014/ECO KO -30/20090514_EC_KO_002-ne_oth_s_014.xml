<teiHeader>
<fileDesc>
<titleStmt>
  <title>ครม.ตีกลับประมูลข้าวโพด"พรทิวา-กอร์ปศักดิ์"เปิดศึกอีกรอบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090514/12861/%e0%b8%84%e0%b8%a3%e0%b8%a1.%e0%b8%95%e0%b8%b5%e0%b8%81%e0%b8%a5%e0%b8%b1%e0%b8%9a%e0%b8%9b%e0%b8%a3%e0%b8%b0%e0%b8%a1%e0%b8%b9%e0%b8%a5%e0%b8%82%e0%b9%89%e0%b8%b2%e0%b8%a7%e0%b9%82%e0%b8%9e%e0%b8%94%e0%b8%9e%e0%b8%a3%e0%b8%97%e0%b8%b4%e0%b8%a7%e0%b8%b2%e0%b8%81%e0%b8%ad%e0%b8%a3%e0%b9%8c%e0%b8%9b%e0%b8%a8%e0%b8%b1%e0%b8%81%e0%b8%94%e0%b8%b4%e0%b9%8c%e0%b9%80%e0%b8%9b%e0%b8%b4%e0%b8%94%e0%b8%a8%e0%b8%b6%e0%b8%81%e0%b8%ad%e0%b8%b5%e0%b8%81%e0%b8%a3%e0%b8%ad%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>ครม.ตีกลับประมูล<name>ข้าวโพด</name>"พรทิวา-กอร์ปศักดิ์"เปิดศึกอีกรอบ</headline>
<lead>ตีกลับระบาย<name>ข้าวโพด</name> 4.49 แสนตัน พาณิชย์ถูก ครม.ยำใหญ่ "พรทิวา-กอร์ปศักดิ์" เปิดศึกอีกรอบ ยัน <name head="รมว.">รมว.พาณิชย์</name>มีอำนาจไม่ใช่คณะกรรมการนโยบาย<name>ข้าวโพด</name> โวยทำงานสองมาตรฐาน <name>นายกฯ</name> ตอกกลับคืออะไร</lead>
<neck></neck>
<body><p>นายกอร์ปศักดิ์ สภาวสุ <name>รองนายกรัฐมนตรี</name> เปิดเผยหลังประชุมคณะรัฐมนตรี (ครม.) ว่าที่ประชุมมีมติให้กระทรวงพาณิชย์นำเรื่องการจำหน่าย<name head="ข้าวโพด">ข้าวโพดเลี้ยงสัตว์</name>ตามโครงการแทรกแซงตลาด<name head="ข้าวโพด">ข้าวโพดเลี้ยงสัตว์</name>ปี 2551/2552 เพื่อส่งออกต่างประเทศโดยวิธีประมูลให้แก่ผู้ซื้อในประเทศปริมาณ 449,342.856 ตัน มูลค่า 2,041.052 ล้านบาท กลับไปให้คณะกรรมการนโยบาย<name head="ข้าวโพด">ข้าวโพดเลี้ยงสัตว์</name>พิจารณาก่อน เพื่อให้ถูกต้องตามขั้นตอน</p>
<p>นอกจากนี้ ที่ประชุม ครม.มีมติให้กระทรวงพาณิชย์นำเรื่องการระบายสินค้าเกษตรทุกชนิด ที่อยู่ในโครงการรับจำนำ เสนอให้ ครม.อนุมัติก่อนระบายหรือขายให้เอกชน เนื่องจากเห็นว่าการดำเนินโครงการรับจำนำ เพื่อช่วยเหลือเกษตรกรช่วงที่ผ่านมาผลการดำเนินงานขาดทุนเป็นจำนวนมาก</p>
<p>นายอภิสิทธิ์ เวชชาชีวะ <name>นายกรัฐมนตรี</name> กล่าวว่า ครม.ยังไม่ได้อนุมัติให้ระบาย<name head="ข้าวโพด">ข้าวโพดเลี้ยงสัตว์</name>ดังกล่าว เนื่องจากเป็นการอนุมัติโดยคณะอนุกรรมการที่แต่งตั้งโดยอาศัยมติ ครม.ของรัฐบาลชุดก่อน แต่รัฐบาลนี้ได้ให้นายกอร์ปศักดิ์ เป็น<name head="ประธาน">ประธานคณะกรรมการนโยบายข้าวโพดเลี้ยงสัตว์</name> และมีการตั้งคณะอนุกรรมการชุดใหม่ เนื่องจากเป็นช่วงเวลาที่คาบเกี่ยวกัน ครม.เห็นว่าการระบาย<name head="ข้าวโพด">ข้าวโพดเลี้ยงสัตว์</name> ที่อนุมัติโดยอนุกรรมการชุดก่อนขอให้ยุติไว้ก่อน 
</p>
<p>แหล่งข่าวจากที่ประชุม ครม.กล่าวว่า ครม.ใช้เวลาพิจารณาเรื่องดังกล่าวนานกว่า 1 ชั่วโมง หลังจากนางพรทิวา นาคาศัย <name head="รัฐมนตรี">รัฐมนตรีว่าการกระทรวงพาณิชย์</name> เสนอเรื่องให้ที่ประชุมทราบ พร้อมยืนยันว่าอำนาจระบาย<name>ข้าว</name>เป็นของ <name head="รมว.">รมว.พาณิชย์</name> เพราะกระทรวงพาณิชย์เป็นนิติบุคคล เมื่อนายกอร์ปศักดิ์ถามต่อที่ประชุม ครม. ว่าคณะกรรมการชุดใดมีอำนาจอนุมัติ เนื่องจากการระบาย<name>ข้าวโพด</name>ครั้งนี้ มีคณะกรรมการ 2 ชุด
</p>
<p>หลังจากนั้น มีการโต้เถียงอยู่พักหนึ่ง นางพรทิวาจึงขอให้นายยรรยง พวงราช <name head="อธิบดี">อธิบดีกรมการค้าภายใน</name> เข้าชี้แจงว่า การเซ็นสัญญาซื้อขายสินค้าเกษตรในโครงการรับจำนำเป็นอำนาจของกระทรวงพาณิชย์ <name>นายกฯ</name> จึงได้สอบถามว่า ถ้าอำนาจเป็นของกระทรวงพาณิชย์ หากมีความเสียหายเกิดขึ้นพร้อมจะรับผิดชอบหรือไม่ ถ้าอยากได้อำนาจ ก็ต้องเอาความรับผิดชอบไปด้วย เนื่องจากการขาย<name>ข้าวโพด</name>ทำอย่างไรก็ขาดทุน แต่นายยรรยงไม่ตอบคำ <name>นายกฯ</name> ถามต่อว่ามีอะไรที่จะชี้แจงอีกหรือไม่ จากนั้นจึงกล่าวขอบคุณ พร้อมกับโบกมือให้นายยรรยงออกจากที่ประชุม
</p>
<p>ขณะที่พล.ต.สนั่น ขจรประศาสน์ <name>รองนายกรัฐมนตรี</name> แย้งขึ้นว่าตนไม่ผ่านให้เด็ดขาด เพราะการขาย<name>ข้าวโพด</name>โครงการรับจำนำครั้งนี้รัฐบาลต้องขาดทุน นางพรทิวากล่าวว่า อยากขอความเป็นธรรม เพราะการทำงานของกระทรวงพาณิชย์ที่ผ่านมาถูกดึงมาโดยตลอด จึงไม่อยากให้มีการดำเนินการแบบสองมาตรฐาน ทำให้นายอภิสิทธิ์โต้ทันทีว่า การพิจารณาโครงการต่างๆ รัฐบาลไม่เคยคิดว่า ใครมาจากพรรคไหน ที่บอกว่าสองมาตรฐานนั้น ไม่ทราบว่าคืออะไร
</p></body>
</news>
