<teiHeader>
<fileDesc>
<titleStmt>
  <title>"วิสิฐ"ยันบริหารโปร่งใสเพียงส่งรายงานช้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090527/14580/%e0%b8%a7%e0%b8%b4%e0%b8%aa%e0%b8%b4%e0%b8%90%e0%b8%a2%e0%b8%b1%e0%b8%99%e0%b8%9a%e0%b8%a3%e0%b8%b4%e0%b8%ab%e0%b8%b2%e0%b8%a3%e0%b9%82%e0%b8%9b%e0%b8%a3%e0%b9%88%e0%b8%87%e0%b9%83%e0%b8%aa%e0%b9%80%e0%b8%9e%e0%b8%b5%e0%b8%a2%e0%b8%87%e0%b8%aa%e0%b9%88%e0%b8%87%e0%b8%a3%e0%b8%b2%e0%b8%a2%e0%b8%87%e0%b8%b2%e0%b8%99%e0%b8%8a%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>"วิสิฐ"ยันบริหารโปร่งใสเพียงส่งรายงานช้า</headline>
<lead>?อภิสิทธิ์ ?ยันหากผลสอบกองทุน กบข.พาดพิงถึงใครกระทำผิดต้องดำเนินคดีตามกฎหมาย ห่วงกองทุนประกันสังคมซ้ำรอย เตรียมหารือในที่ประชุมระดับ<name>ปลัดกระทรวง</name> 28 พ.ค.</lead>
<neck></neck>
<body><p> ที่จุฬาลงกรณ์มหาวิทยาลัยเมื่อเวลา 15.00 น.วันที่ 27พ.ค.  นายอภิสิทธิ์ เวชชาชีวะ <name>นายกรัฐมนตรี</name> ให้สัมภาษณ์กรณีที่คณะกรรมการป้องกันและปรามปรามการทุจริตในภาครัฐ(ป.ป.ท.) ตรวจสอบพบความไม่โปร่งใสในการดำเนินการของผู้บริหารกองทุนบำเหน็จบำนาญข้าราชการ(กบข.)จนประสบภาวะขาดทุน ว่า ถ้ามีการสรุปผลมาอย่างไร ก็ต้องมีการดำเนินการตามกฎหมายต่อไป  </p>
<p>ผู้สื่อข่าวถามว่าในส่วนรัฐบาลจะดำเนินการอย่างไร เพราะมีข้าราชการจำนวนมากได้รับผลกระทบ นายอภิสิทธิ์ กล่าวว่า ตนเคยหยิบยกเรื่องนี้มาหารือในการประชุมระดับ<name>ปลัดกระทรวง</name>มาแล้วครั้งหนึ่ง และในวันที่ 28 พ.ค.ตนจะเป็นประธานการประชุมระดับ<name>ปลัดกระทรวง</name>อีกครั้งหนึ่ง เพราะทุกกระทรวงมีความห่วงใยข้าราชการของตัวเอง</p>
<p> "ที่ผ่านมาผมเคยสั่งการให้ทำรายงานในเรื่องความเสียหายมาแล้ว และจะสั่งให้มีการสรุปอีกครั้งว่าปัญหานี้กระทบกับข้าราชการจำนวนมากน้อยแค่ไหน และอย่างไร" นายอภิสิทธิ์</p>
<p>ผู้สื่อข่าวข่าวถามว่าจะดำเนินการกับ<name head="เลขาธิการ">เลขาธิการกองทุนกบข.</name>ในฐานะที่บริหารงานผิดพลาดอย่างไร <name>นายกรัฐมนตรี</name> กล่าวว่า ต้องให้สรุปรายงานอย่างเป็นทางการมาก่อน เมื่อถามว่าปัญหากบข.ถือว่าเป็นบทเรียนกองทุนอื่นด้วยหรือไม่ <name>นายกรัฐมนตรี</name> กล่าวว่า สิ่งที่ตนเป็นห่วงอยู่คือกองทุนประกันสังคมที่จะต้องมีการปรับปรุงเรื่องการบริหารจัดการด้วย เพราะในอดีตมีหลายช่วงที่มีการปรับแก้กฎระเบียบต่างๆ โดยเฉพาะเรื่องความเสี่ยง การลงทุน การตัดสินใจในการบริหารจัดการการลงทุน ซึ่งถือว่าเป็นเรื่องสำคัญและทางกองทุนประกันสังคมก็ทราบดีและพยายามรูปแบบการบริหารจัดการมาให้พิจารณา</p>
<p> ผู้สื่อข่าวถามว่าจะแก้ไขปัญหาที่ไม่ให้ผู้บริหารใช้ประโยชน์จากกองทุนได้อย่างไร นายอภิสิทธิ์ กล่าวว่า การทำงานทั้ง 2 กองทุนนั้นความจริงต้องให้มืออาชีพเป็นผู้บริหาร แต่ต้องยอมรับว่าในช่วงที่ผ่านมาแม้แต่มือบริหารเองยังบริหารจนเกิดความเสียหาย เมื่อถามว่าความเสียหายที่เกิดจากการทุจริต รัฐบาลจะช่วยแก้ปัญหาอย่างไร <name>นายกรัฐมนตรี</name> กล่าวว่า ต้องดูรายงานแล้วค่อยกำหนดว่าใครจะเป็นผู้รับผิดชอบเยียวยาแก้ไข
</p></body>
</news>
