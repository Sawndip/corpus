<teiHeader>
<fileDesc>
<titleStmt>
  <title>เหล้า-บุหรี่ขาดแคลนแห่ซื้อของหนีภาษีแทน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090511/12446/%e0%b9%80%e0%b8%ab%e0%b8%a5%e0%b9%89%e0%b8%b2%e0%b8%9a%e0%b8%b8%e0%b8%ab%e0%b8%a3%e0%b8%b5%e0%b9%88%e0%b8%82%e0%b8%b2%e0%b8%94%e0%b9%81%e0%b8%84%e0%b8%a5%e0%b8%99%e0%b9%81%e0%b8%ab%e0%b9%88%e0%b8%8b%e0%b8%b7%e0%b9%89%e0%b8%ad%e0%b8%82%e0%b8%ad%e0%b8%87%e0%b8%ab%e0%b8%99%e0%b8%b5%e0%b8%a0%e0%b8%b2%e0%b8%a9%e0%b8%b5%e0%b9%81%e0%b8%97%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>คลังรอจังหวะชง<name head="ภาษี">ภาษีที่ดิน</name>เข้าครม.ย้ำรายได้เข้าท้องถิ่น-สศค.เร่งทำความเข้าใจกับอปท.</headline>
<lead>คลังเดินหน้าชง<name head="ภาษี">ภาษีที่ดินและสิ่งปลูกสร้าง</name>เข้า ครม. หารือ<name>นายกฯ</name> รอจังหวะเหมาะ แต่คงไม่ได้จัดเก็บในปีนี้ ย้ำรายได้ที่จัดเก็บเป็นของท้องถิ่น ให้ สศค.เร่งสร้างความเข้าใจกับองค์กรปกครองส่วนท้องถิ่น รับเงินบาทเริ่มแข็งค่า โดยเป็นหน้าที่ของ ธปท.</lead>
<neck></neck>
<body><p>นายกรณ์ จาติกวณิช <name head="รัฐมนตรี">รัฐมนตรีว่าการกระทรวงการคลัง</name> กล่าวถึงการเตรียมเสนอให้มีการจัดเก็บ<name head="ภาษี">ภาษีที่ดินและสิ่งปลูกสร้าง</name>ให้คณะรัฐมนตรี (ครม.) พิจารณา ว่า จะต้องหารือกับ<name>นายกรัฐมนตรี</name>ถึงช่วงเวลาที่เหมาะสมในการนำเสนอร่างกฎหมายดังกล่าว โดยขณะนี้สำนักงานเศรษฐกิจการคลัง (สศค.) ได้ดำเนินการร่าง<name head="พระราชบัญญัติ">พระราชบัญญัติภาษีที่ดินและสิ่งปลูกสร้าง</name>เรียบร้อยแล้ว รอเพียงเวลาการนำเสนอต่อที่ประชุมคณะรัฐมนตรี (ครม.)
</p>
<p> "กฎหมายดังกล่าวถือเป็นความตั้งใจแต่แรกของรัฐบาลชุดนี้ เพื่อสร้างความเป็นธรรมและลดความเหลื่อมล้ำสำหรับผู้เสียภาษีในระบบ แต่การบังคับใช้กฎหมายยังมีขั้นตอนอีกมากและการจัดเก็บจะไม่เกิดขึ้นในปีนี้แน่นอนและปีหน้าแน่นอน คาดว่าน่าจะเป็นช่วงที่มาตรการกระตุ้นเศรษฐกิจไทยเข้มแข็งออกมาให้เรียบร้อยก่อน ส่วนแนวนโยบายการจัดเก็บ<name head="ภาษี">ภาษีมรดก</name>นั้น ยังไม่มีการพูดถึง" นายกรณ์กล่าว
</p>
<p><name head="รมว.">รมว.คลัง</name>ยืนยันว่า เหตุผลที่รัฐบาลมีนโยบายที่ต้องจัดเก็บ<name head="ภาษี">ภาษีที่ดินและสิ่งปลูกสร้าง</name> ไม่ใช่เพื่อสร้างรายได้เป็นเหตุผลหลัก เพราะภาษีที่จะจัดเก็บนั้น จะไม่เข้ารัฐบาลกลาง แต่รายได้จะเข้าไปในแต่ละท้องถิ่น ฉะนั้นระหว่างนี้ สศค.จะต้องทำหน้าที่สร้างความเข้าใจในเรื่องดังกล่าวให้แก่องค์กรปกครองส่วนท้องถิ่น (อปท.) ซึ่งจะป็นหน่วยงานหลักในการจัดเก็บ<name head="ภาษี">ภาษีที่ดินและสิ่งปลูกสร้าง</name>นี้</p>
<p>ส่วนการปรับเพิ่ม<name head="ภาษี">ภาษีสรรพสามิตน้ำมัน</name>นั้น จะบริหารจัดการไม่ให้กระทบกับกำลังซื้อของประชาชน และไม่เพิ่มต้นทุนให้ผู้ประกอบการ เนื่องจากกองทุนน้ำมันจะเข้ามาแบกรับภาระในช่วงแรกนานหลายเดือน ด้วยการปรับลดเงินนำส่งกองทุนลง จึงไม่มีผลต่อราคาขายปลีก ซึ่งจำเป็นต้องเพิ่มภาษีเพื่อลดการนำเข้าน้ำมัน เพราะไทยใช้น้ำมันเปลืองที่สุดในเอเชีย และยังช่วยพัฒนาอุตสาหกรรมพลังงานทดแทน และส่งผลทางอ้อมในราคาพืชผลเกษตรปรับเพิ่มขึ้นด้วย</p>
<p>ด้านนายดุสิต นนทะนาคร <name head="ประธานกรรมการ">ประธานกรรมการหอการค้าไทย</name> กล่าวว่า การที่รัฐบาลเตรียมเก็บ<name head="ภาษี">ภาษีที่ดินและสิ่งปลูกสร้าง</name> รวมถึงการปรับขึ้น<name head="ภาษี">ภาษีสรรพสามิตน้ำมัน</name> อาจทำให้ต้นทุนค่าใช้จ่ายของภาคเอกชนสูงขึ้น แต่เห็นว่ารัฐบาลมีความจำเป็น เพราะขณะนี้มีปัญหาเรื่องของการจัดเก็บรายได้ ดังนั้น หากเป็นนโยบายที่ต้องพึ่งพากัน ภาคเอกชนก็พร้อมจะสนับสนุนและจะหันมาพึ่งพาตัวเองและลดต้นทุนส่วนอื่นแทน</p>
<p>นายกรณ์ยังกล่าวถึงเงินบาทที่แข็งค่าขึ้นอย่างต่อเนื่องว่า ขณะนี้<name head="ดุลบัญชี">ดุลบัญชีเดินสะพัด</name>เป็นบวก โดยไตรมาสแรกของปีนี้ก็บวกกว่าหมื่นล้านบาท ฉะนั้น เมื่อ<name head="ดุลบัญชี">ดุลบัญชีเดินสะพัด</name>เป็นบวก ก็ย่อมส่งผลต่ออัตราแลกเปลี่ยนเงินบาทให้ปรับค่าแข็งขึ้น และส่งผลต่อขีดความสามารถในการแข่งขัน ซึ่งเรื่องนี้เป็นหน้าที่ของธนาคารแห่งประเทศไทย (ธปท.) ที่จะทำอะไรได้หรือไม่</p>
<p>“เรื่องนี้คณะรัฐมนตรีก็ได้ติดตามอย่างใกล้ชิด แต่ผมไม่ได้มีอำนาจอะไรที่จะไปสั่งการเรื่องนี้กับแบงก์ชาติ” นายกรณ์กล่าว
</p></body>
</news>
