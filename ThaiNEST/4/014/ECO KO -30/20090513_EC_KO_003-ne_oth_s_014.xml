<teiHeader>
<fileDesc>
<titleStmt>
  <title>พลังงานมั่นใจมีเงินแบกภาษีน้ำมันย้ำปรับช่วงแรกไม่กระทบประชาชน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090513/12703/%e0%b8%9e%e0%b8%a5%e0%b8%b1%e0%b8%87%e0%b8%87%e0%b8%b2%e0%b8%99%e0%b8%a1%e0%b8%b1%e0%b9%88%e0%b8%99%e0%b9%83%e0%b8%88%e0%b8%a1%e0%b8%b5%e0%b9%80%e0%b8%87%e0%b8%b4%e0%b8%99%e0%b9%81%e0%b8%9a%e0%b8%81%e0%b8%a0%e0%b8%b2%e0%b8%a9%e0%b8%b5%e0%b8%99%e0%b9%89%e0%b8%b3%e0%b8%a1%e0%b8%b1%e0%b8%99%e0%b8%a2%e0%b9%89%e0%b8%b3%e0%b8%9b%e0%b8%a3%e0%b8%b1%e0%b8%9a%e0%b8%8a%e0%b9%88%e0%b8%a7%e0%b8%87%e0%b9%81%e0%b8%a3%e0%b8%81%e0%b9%84%e0%b8%a1%e0%b9%88%e0%b8%81%e0%b8%a3%e0%b8%b0%e0%b8%97%e0%b8%9a%e0%b8%9b%e0%b8%a3%e0%b8%b0%e0%b8%8a%e0%b8%b2%e0%b8%8a%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>พลังงานมั่นใจมีเงินแบก<name head="ภาษี">ภาษีน้ำมัน</name>ย้ำปรับช่วงแรกไม่กระทบประชาชน</headline>
<lead>พลังงานมั่นใจมีเงินเพียงพอแบกภาระหลังปรับ<name head="ภาษี">ภาษีสรรพสามิตน้ำมัน</name> เผยมีฐานะสุทธิกว่า 1.6 หมื่นล้านบาท ขณะที่รัฐบาลยังไม่ขึ้นเต็มเพดาน</lead>
<neck></neck>
<body><p>นายศิวะนันท์ ณ นคร <name head="ผู้อำนวยการ">ผู้อำนวยการสถาบันบริหารกองทุนพลังงาน</name> (องค์การมหาชน) หรือ สบพน. เปิดเผยว่า ผู้ใช้น้ำมันจะไม่ได้รับผลกระทบจากการปรับขึ้น<name head="ภาษี">ภาษีสรรพสามิต</name>ของรัฐบาลในระยะแรก โดยกองทุนน้ำมันเชื้อเพลิงที่มีฐานะสุทธิถึง 16,169 ล้านบาท จะเข้าไปพยุงราคา เพื่อไม่ให้ราคาหน้าสถานีบริการปรับขึ้นตาม<name head="ภาษี">ภาษีสรรพสามิต</name> ส่วนการชดเชยการผลิต<name head="น้ำมัน">น้ำมันเชื้อเพลิง</name>มาตรฐานยูโร 4 จำนวน 100-200 ล้านบาทต่อเดือนนั้น เป็นภาระที่ไม่มากนักในแต่ละเดือน
</p>
<p>นอกจากนี้ รัฐบาลยังมีแนวทางที่จะทยอยปรับ<name head="ภาษี">ภาษีสรรพสามิต</name>ไม่ให้ขึ้นตามเพดานทั้งหมดทันที ดังนั้น กองทุนไม่ต้องรับภาระครั้งเดียว อีกทั้งรัฐบาลยังมีนโยบายชัดเจนที่จะไม่ทำให้ราคาน้ำมันในประเทศต่ำเกินไป เพื่อส่งเสริมให้เกิดการใช้ที่มีประสิทธิภาพ สุดท้ายจะทำให้อัตรา<name head="ภาษี">ภาษีสรรพสามิต</name>ทั้งหมดอยู่ในโครงสร้างราคาน้ำมัน</p>
<p> “เพื่อช่วยเหลือประชาชน การปรับขึ้น<name head="ภาษี">ภาษีสรรพสามิต</name>ครั้งนี้ จำเป็นต้องใช้เงินกองทุนมาพยุง เพื่อไม่ให้ราคาน้ำมันหน้าปั๊มปรับขึ้น ซึ่งจะทำให้รัฐไม่ต้องมีภาระเรื่องการเช็กสต็อกน้ำมัน“ นายศิวะนันท์ กล่าวและว่า ขณะนี้กองทุนต้องรอดูนโยบายรัฐบาลก่อนว่า จะทยอยปรับขึ้น<name head="ภาษี">ภาษีสรรพสามิตน้ำมัน</name>อย่างไร จึงจะทราบภาระของกองทุนที่จะต้องพยุงราคาแต่ละเดือน</p>
<p>ปัจจุบันกองทุนมีรายได้หลักจากการเก็บเงินจาก<name head="น้ำมัน">น้ำมัน เบนซิน 95</name> เก็บที่ 7 บาท ต่อลิตร <name>เบนซิน 91</name> เก็บที่ 5.7 บาทต่อลิตร <name head="แก๊ส">แก๊สโซฮอล์ 95</name> เก็บที่ 2.35 บาทต่อลิตร <name head="แก๊ส">แก๊สโซฮอล์ 91</name> เก็บที่ 1.75 บาทต่อลิตร <name>ดีเซล</name> เก็บที่ 1.70 บาทต่อลิตร และชดเชย <name head="แก๊ส">แก๊สโซฮอล์ อี 20</name> ที่ 30 สตางค์ต่อลิตร <name head="แก๊ส">แก๊สโซฮอล์ อี 85</name> ที่ 8 บาท ต่อลิตร และ<name>ไบโอดีเซล</name> ที่ 20 สตางค์ต่อลิตร</p></body>
</news>
