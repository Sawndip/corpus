<teiHeader>
<fileDesc>
<titleStmt>
  <title>ส.หวยออนไลน์ฟ้องป.ป.ช.จี้"กรณ์"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090512/12533/%e0%b8%aa.%e0%b8%ab%e0%b8%a7%e0%b8%a2%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c%e0%b8%9f%e0%b9%89%e0%b8%ad%e0%b8%87%e0%b8%9b.%e0%b8%9b.%e0%b8%8a.%e0%b8%88%e0%b8%b5%e0%b9%89%e0%b8%81%e0%b8%a3%e0%b8%93%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ส.<name head="หวย">หวยออนไลน์</name>ฟ้องป.ป.ช.จี้"กรณ์"</headline>
<lead>สมาคมผู้ค้าหวยออนไลน์เดินหน้าฟ้อง ป.ป.ช. จี้ตรวจสอบการทำงานของ <name head="รมว.">รมว.คลัง</name> ฐานละเว้นปฏิบัติหน้าที่ พร้อมยื่นหนังสือถึง<name>นายกฯ</name> ทวงคำตอบ "กรณ์" โยนเป็นมติบอร์ดกองสลาก ไม่ต้องเสนอ ครม.พิจารณา</lead>
<neck></neck>
<body><p>นายธวัช สถิตวิทยา <name head="นายกสมาคม">นายกสมาคมผู้ค้าสลากเลขท้าย</name> (<name head="สลาก">สลากออนไลน์</name>) เปิดเผยว่า วันที่ 12 พฤษภาคม 2552 เวลา 10.00 น. สมาคมและสมาชิกจะเดินทางไปยื่นหนังสือร้องเรียนต่อสำนักงานคณะกรรมการป้องกันและปราบปรามการทุจริตแห่งชาติ (ป.ป.ช.) เพื่อให้ตรวจสอบการทำงานของ นายกรณ์ จาติกวณิช <name head="รัฐมนตรี">รัฐมนตรีว่าการกระทรวงการคลัง</name> ในข้อหาละเว้นการปฏิบัติหน้าที่ โดยไม่สั่งการให้เริ่มดำเนินโครงการ<name head="สลาก">สลากออนไลน์</name> ทั้งที่สำนักงานสลากกินแบ่งรัฐบาลเห็นชอบว่าสามารถดำเนินการได้ตาม <name head="พ.ร.บ.">พ.ร.บ.สำนักงานสลากฯ พ.ศ. 2517</name> และนายประดิษฐ์ ภัทรประสิทธิ์ <name head="รัฐมนตรีช่วย">รัฐมนตรีช่วยว่าการกระทรวงการคลัง</name> ก็เห็นชอบแล้วเช่นกัน ส่งผลให้ผู้แทนจำหน่าย<name head="สลาก">สลากออนไลน์</name>ได้รับความเดือดร้อน </p>
<p>นอกจากนั้น จะเดินทางไปยื่นหนังสือถึงนายอภิสิทธิ์ เวชชาชีวะ <name>นายกรัฐมนตรี</name> ที่ทำเนียบรัฐบาล เพื่อทวงถามเรื่องการเดินหน้าโครงการ<name head="หวย">หวยออนไลน์</name>ด้วยเช่นกัน เนื่องจากก่อนหน้านี้ได้เดินทางไปพบนายกรณ์ที่กระทรวงการคลังมาแล้ว แต่ไม่พบ ซึ่งได้ยื่นหนังสือขอให้เร่งดำเนินการไว้แล้ว และต้องการคำตอบที่ชัดเจนในเรื่องดังกล่าว ว่าจะเปิดขาย<name head="หวย">หวยออนไลน์</name>หรือไม่ อย่างไร และเมื่อใด หากไม่มีความชัดเจนออกมาอีก สมาคมคงจะประชุมเพื่อหาแนวทางดำเนินมาตรการต่อไป  
</p>
<p>ด้านนายกรณ์ จาติกวณิช <name head="รัฐมนตรี">รัฐมนตรีว่าการกระทรวงการคลัง</name> กล่าวว่า กระทรวงการคลังอยู่ระหว่างพิจารณาเรื่อง<name head="หวย">หวยออนไลน์</name> แต่ประเด็นการเดินหน้าโครงการจะต้องเป็นมติของคณะกรรมการสลากกินแบ่งรัฐบาล และไม่จำเป็นต้องเสนอคณะรัฐมนตรี (ครม.) เพื่อพิจารณาอีก</p>
<p>ก่อนหน้านี้ บริษัท ล็อกซเลย์ จีเท็ค เทคโนโลยี จำกัด ได้เตรียมนำเรื่องเข้าหารือที่ประชุมคณะกรรมการบริษัท เพื่อดำเนินการฟ้องร้องขอความเป็นธรรมในการดำเนินโครงการ<name head="หวย">หวยออนไลน์</name>เช่นกัน เนื่องจากบริษัทได้รับความเสียหายจากที่รัฐบาลไม่ดำเนินการตามสัญญา</p></body>
</news>
