<teiHeader>
<fileDesc>
<titleStmt>
  <title>รัฐเตรียมนำเงินกองทุนฯอุ้มราคาน้ำมัน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090508/12201/%e0%b8%a3%e0%b8%b1%e0%b8%90%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%99%e0%b8%b3%e0%b9%80%e0%b8%87%e0%b8%b4%e0%b8%99%e0%b8%81%e0%b8%ad%e0%b8%87%e0%b8%97%e0%b8%b8%e0%b8%99%e0%b8%af%e0%b8%ad%e0%b8%b8%e0%b9%89%e0%b8%a1%e0%b8%a3%e0%b8%b2%e0%b8%84%e0%b8%b2%e0%b8%99%e0%b9%89%e0%b8%b3%e0%b8%a1%e0%b8%b1%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>รัฐเตรียมนำเงินกองทุนฯอุ้มราคาน้ำมัน</headline>
<lead>คณะกรรมการพลังงานฯมีมติลดเก็บเงินเข้ากองทุนน้ำมันชั่วคราว 1 เดือน สกัดน้ำมันพุ่งช่วงรัฐขึ้น<name head="ภาษี">ภาษีสรรพสามิต</name> <name>นายกฯ</name> ยันใช้กลไกกองทุนน้ำมันอุ้มประชาชนไม่ให้เดือดร้อน</lead>
<neck></neck>
<body><p>(8พ.ค.) นพ.วรรณรัตน์ ชาญนุกูล <name head="รัฐมนตรี">รัฐมนตรีว่าการกระทรวงพลังงาน</name> กล่าวถึงการจัดเก็บ<name head="ภาษี">ภาษีสรรพสามิตน้ำมัน</name> ซึ่งจะทำให้ราคาน้ำมันเพิ่มสูงขึ้นว่า จะมีการตรา<name head="พระราชกำหนด">พระราชกำหนดแก้ไขเพิ่มเติม พระราชบัญญัติพิกัดอัตราภาษีสรรพสามิต</name> ถ้าประกาศใช้แล้วก็มีผลให้ต้องปรับเพิ่ม<name>สรรพสามิตน้ำมัน</name>ด้วย ดังนั้น ถ้าเราไม่ทำอะไรเลยก็จะทำให้ราคาน้ำมัน ทั้ง<name>เบนซิน</name> และ<name>ดีเซล</name> ต้องปรับขึ้นทันที</p>
<p>นพ.วรรณรัตน์กล่าวว่า เพื่อเป็นการลดผลกระทบกับประชาชนผู้ใช้น้ำมันทั้งประเทศ รวมทั้งอาจจะส่งผลต่อการขึ้นราคาสินค้าอย่างหลีกเลี่ยงไม่ได้ กระทรวงพลังงานโดยคณะกรรมการบริหารนโยบายพลังงาน หรือ กบง. ซึ่งตนเป็นประธาน ได้ประชุมและมีมติอนุมัติในหลักการที่จะนำเงินกองทุนเชื้อเพลิงมาใช้เป็นกลไกในการบรรเทาผลกระทบ ไม่ให้ประชาชนได้รับความเดือดร้อนตรงนี้ โดยจะปรับลดการจัดเก็บเงินกองทุนน้ำมันเชื้อเพลิงลงชั่วคราว เพื่อไม่ให้ราคาขายปลีกน้ำมันที่สถานบริการน้ำมันหรือปั๊มน้ำมันต่างๆ ทั่วประเทศมีราคาสูงขึ้น</p>
<p>ทั้งนี้ จากมาตรการดังกล่าวเท่ากับว่าราคาน้ำมันจะยังปกติเท่าเดิม ซึ่งจะทำชั่วคราวไปก่อน และจะทยอยลดภาระของกองทุนน้ำมันเชื้อเพลิงลงเป็นคราวๆ ไป จนกระทั่งราคาน้ำมันได้ปรับเข้าสู่ภาวะปกติตามที่มีการปรับเพิ่มอัตรา<name head="ภาษี">ภาษีสรรพสามิต</name>ที่กระทรวงการคลังประกาศ จนครบจำนวนด้วยการทยอยปรับทีละเล็กทีละน้อยมิให้กระทบกระเทือนต่อผู้บริโภคทั้งประเทศ 
</p>
<p><name head="รมว.">รมว.พลังงาน</name>ชี้แจงว่า เรื่องนี้จะมีผลทันที ฉะนั้นขอให้ประชาชนได้สบายใจได้ว่า ถึงแม้ว่ากระทรวงการคลังจะปรับขึ้น<name head="ภาษี">ภาษีสรรพสามิตน้ำมัน</name> ในระยะแรกเป็นการชั่วคราวนั้น ราคาน้ำมันขายปลีกตามปั๊มต่างๆ ทั่วประเทศจะไม่ขึ้นราคา และจะไม่ปรับสูงขึ้น แต่ถ้าหากจะปรับราคาน้ำมันขึ้นคงเป็นการปรับขึ้นตามกลไกของตลาดโลกเท่านั้น ไม่ใช่ปรับขึ้นเพราะว่ามีการขึ้น<name head="ภาษี">ภาษีสรรพสามิต</name> ซึ่งคิดว่าจะใช้บรรเทาความเดือดร้อนประมาณ 1 เดือน และจะค่อยๆ ขยับขึ้นเหมือนคราวที่แล้ว
</p>
<p>นายอภิสิทธิ์ เวชชาชีวะ <name>นายกรัฐมนตรี</name> กล่าวว่า การขึ้น<name head="ภาษี">ภาษีสรรพสามิตน้ำมัน</name>นั้น ได้ให้กระทรวงพลังงานพิจารณา โดยจะใช้กลไกกองทุนน้ำมัน และจะไม่ให้กระทบกับราคาหน้าสถานีบริการ โดยขอให้แยกออกจากกันระหว่างเพดานกับการจัดเก็บจริง</p>
<p>ในส่วนของปรับ<name head="ภาษี">ภาษีเครื่องดื่มที่มีแอลกอฮอล์</name>นั้น นายชวลิต หอประเสริฐวงศ์ <name head="ที่ปรึกษา">ที่ปรึกษาด้านวิชาการเครือข่ายเหล้าพื้นบ้านภาคเหนือ</name> กล่าวถึงผลกระทบที่ได้รับจากนโยบายการขึ้น<name head="ภาษี">ภาษีเหล้า</name>ของรัฐบาลว่า เดิมเครือข่ายวิสาหกิจชุมชนผู้ผลิต<name head="สุรา">สุราพื้นบ้าน</name> ได้ยื่นข้อเสนอต่อรัฐบาลเพื่อเรียกร้องขอความเห็นใจจากรัฐบาลหลายข้อ อาทิ การยกเว้น<name head="ภาษี">ภาษีเงินได้</name>ให้แก่ผู้กระทำและขาย<name head="สุรา">สุรากลั่นชุมชน</name> ภายในระยะเวลาที่กำหนด ซึ่งกระทรวงการคลังขอเสนอปรับลดอัตรา<name head="ภาษี">ภาษีสุราขาว</name> ตามมูลค่าร้อยละ 28 เป็นมูลค่าร้อยละ 25 ตามปริมาณจากลิตรละ 100 บาท ลดเหลือ 70 บาท แห่ง<name>แอลกอฮอล์</name>บริสุทธิ์ เพื่อป้องกันความยุ่งยากในการบริหารจัดเก็บภาษี เพื่อเป็นการส่งเสริมการผลิต<name head="สุรา">สุรากลั่นชุมชน</name> แต่ปรากฏว่ารัฐบาลกลับมีมาตรการขึ้น<name head="ภาษี">ภาษีเหล้า</name> โดยขึ้นราคา<name>แอลกอฮอล์</name>บริสุทธิ์จากลิตรละ 70 บาท มาเป็น 110 บาท ล่าสุด 120 บาท ซึ่งส่งผลกระทบโดยตรงต่อเหล้าพื้นบ้าน เนื่องจากยังถูกบังคับใช้ในฐานภาษีเดียวกับบริษัทใหญ่ทั่วไป</p>
<p>นายชวลิตกล่าวต่อว่า ในการประชุมสมาชิกเครือข่ายเหล้าพื้นบ้านภาคเหนือและเครือข่ายวิสาหกิจชุมชน ผู้ผลิต<name head="สุรา">สุราพื้นบ้าน</name>แห่งประเทศไทย จึงได้มีมติสร้างพันธมิตรกับเอ็นจีโอ และนักกฎหมายเอกชน เพื่อร่วมกันต่อสู้และเรียกร้องให้รัฐบาลดำเนินการช่วยเหลืออย่างเร่งด่วน โดยแนวทางการเรียกร้องจะมีทั้งเชิงนโยบายและการเคลื่อนไหวในพื้นที่ โดยจะมีการรวมตัวของบรรดาแกนนำในจังหวัดต่างๆ ของภาคเหนือยื่นหนังสือต่อรัฐบาลผ่านหน่วยงานภาครัฐ แต่จะเป็นการต่อสู้เชิงสันติ
</p>
<p>พร้อมชี้ว่าการขึ้นภาษีครั้งนี้ผู้ผลิต<name head="สุรา">สุราพื้นบ้าน</name>ไม่สามารถซื้อแสตมป์จากสรรพสามิตในราคาเดิมตั้งแต่เวลา 24.00 น. วันที่ 6 พฤษภาคม ที่ผ่านมา แล้ว ทำให้เชื่อได้ว่ารัฐกำลังกระทำการอันขัดต่อกฎหมาย<name>รัฐธรรมนูญ ปี 2550</name> มาตรา 84 (1) (5) (6) (8) และ (14) โดยเฉพาะ (6) ระบุว่า “ดำเนินการให้มีการกระจายรายได้อย่างเป็นธรรม คุ้มครอง ส่งเสริมและขยายโอกาสในการประกอบอาชีพของประชาชนเพื่อการพัฒนาเศรษฐกิจ รวมทั้งส่งเสริมและสนับสนุนการพัฒนาภูมิปัญญาท้องถิ่นและภูมิปัญญาไทย เพื่อใช้ในการผลิตสินค้า บริการ และการประกอบอาชีพ</p>
<p>ขณะที่ น.ส.รัตนาวดี แซ่โค้ว อายุ 40 ปี เจ้าของร้านจำหน่าย<name>บุหรี่</name>และ<name head="เครื่องดื่ม">เครื่องดื่มแอลกอฮอล์</name>รายหนึ่งในตัวเมืองสุราษฎร์ธานี กล่าวว่า ยินดีปฏิบัติตามเงื่อนไขของรัฐทุกอย่าง แต่ยอมรับว่ารายได้ลดลงแน่นอน เพราะภาวะเศรษฐกิจเช่นนี้คนที่นิยมดื่ม<name head="เครื่องดื่ม">เครื่องดื่มแอลกอฮอล์</name>จะประหยัดกันมากขึ้น ส่วนคนที่สูบ<name>บุหรี่</name>ก็จะสูบน้อยลง แต่ที่เป็นห่วงคือของปลอมจะระบาดกันมากขึ้น</p></body>
</news>
