<teiHeader>
<fileDesc>
<titleStmt>
  <title>ผู้ผลิตจ่อขึ้นบี100อีก4บาทต่อลิตร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090511/12375/%e0%b8%9c%e0%b8%b9%e0%b9%89%e0%b8%9c%e0%b8%a5%e0%b8%b4%e0%b8%95%e0%b8%88%e0%b9%88%e0%b8%ad%e0%b8%82%e0%b8%b6%e0%b9%89%e0%b8%99%e0%b8%9a%e0%b8%b5100%e0%b8%ad%e0%b8%b5%e0%b8%814%e0%b8%9a%e0%b8%b2%e0%b8%97%e0%b8%95%e0%b9%88%e0%b8%ad%e0%b8%a5%e0%b8%b4%e0%b8%95%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>ผู้ผลิตจ่อขึ้น<name>บี100</name>อีก4บาทต่อลิตร</headline>
<lead>ผู้ผลิต<name>ไบโอดีเซล</name>เตรียมปรับขึ้นราคา<name>บี 100</name> อีก 4 บาท เป็น 31 บาทต่อลิตร อ้างราคา<name head="น้ำมัน">น้ำมันปาล์ม</name>ดิบปรับตัวสูงขึ้น เชื่อกระทบราคาน้ำมันกลุ่ม<name>ดีเซล</name>ไม่มาก</lead>
<neck></neck>
<body><p>แหล่งข่าวจากผู้ผลิต<name>ไบโอดีเซล</name>รายใหญ่ เปิดเผยว่า ในช่วงปลายเดือนพฤษภาคมนี้ โรงงานผลิต<name>ไบโอดีเซล</name>ต้องปรับขึ้นราคา<name head="ไบโอดีเซล">ไบโอดีเซลบี 100</name> อีก 4 บาท จากปัจจุบันที่ขายให้ผู้ค้าน้ำมันราคา 27 บาทต่อลิตร เป็น 31 บาทต่อลิตร เนื่องจากราคา<name head="น้ำมัน">น้ำมันปาล์ม</name>ดิบปรับตัวสูงขึ้นมาก มาอยู่ที่ 27.25 บาทต่อกิโลกรัม จากเดือนมกราคมอยู่ในระดับราคา 13 บาทต่อกิโลกรัม โดยอาจส่งผลกระทบต่อราคาน้ำมันในกลุ่ม<name>ดีเซล</name>บ้างแต่คงไม่มากนัก เนื่องจากภาครัฐมีการชดเชย โดยใช้กลไกกองทุนน้ำมันเชื้อเพลิงอยู่แล้ว</p>
<p> อย่างไรก็ตาม ปัญหาสำคัญของผู้ประกอบการ<name>ไบโอดีเซล</name>ขณะนี้ คือ การแข่งขันลดราคาให้โรงกลั่นมากเกินไป เนื่องจากกำลังผลิต<name>ไบโอดีเซล</name>ในขณะนี้เกินความต้องการ โดยโรงงานผลิต<name>ไบโอดีเซล</name>รายใหญ่ประมาณ 11-12 แห่ง มีกำลังการผลิต<name head="ไบโอดีเซล">ไบโอดีเซลบี 100</name> รวม 4 ล้านลิตรต่อวัน ขณะที่ความต้องการใช้ทั้งประเทศอยู่ที่ 1.5 ล้านลิตรต่อวัน ส่งผลให้ผู้ประกอบการแข่งขันกันลดราคา เพื่อจูงใจให้โรงกลั่นซื้อ<name>ไบโอดีเซล</name>ของบริษัทตัวเอง โดยลดราคาลงถึง 4 บาทต่อลิตร ซึ่งเป็นราคาที่ขายต่ำกว่าทุน ขณะที่ราคาที่ลดได้จริงเพียง 2 บาทต่อลิตรเท่านั้น ซึ่งขณะนี้ผู้ประกอบการได้เสนอให้ภาครัฐพิจารณาช่วยแก้ปัญหาแล้ว</p>
<p>นายสุริยา ชุ่มใจ <name head="ประธานกรรมการ">ประธานกรรมการชุมนุมสหกรณ์ชาวสวนปาล์มน้ำมันกระบี่</name> จำกัด กล่าวว่า ปัญหาราคา<name head="น้ำมัน">น้ำมันปาล์ม</name>ดิบที่ปรับสูงขึ้น ส่งผลให้ชุมนุมสหกรณ์ชาวสวน<name>ปาล์มน้ำมัน</name>กระบี่ต้องหยุดผลิต<name head="ไบโอดีเซล">ไบโอดีเซล บี 100</name> ตั้งแต่เดือนมีนาคมที่ผ่านมา เนื่องจากราคา<name head="น้ำมัน">น้ำมันดีเซล</name>ต่ำกว่า<name>บี 100</name> โดยราคา<name>ดีเซล</name>อยู่ที่ 23.39 บาทต่อลิตร ขณะที่<name>บี 100</name> อยู่ที่ 27 บาทต่อลิตร และเมื่อบวกกับค่าการผลิตอีก 6 บาท ส่งผลให้ต้นทุน<name>บี 100</name> สูงถึง 33 บาทต่อลิตร ซึ่งสถานการณ์ดังกล่าว ส่งผลให้ผู้บริโภคหันไปใช้<name>ดีเซล</name>แทน โดยที่ผ่านมาชุมนุมสหกรณ์ขาดทุนจากโรงงาน<name>บี 100</name> มาอย่างต่อเนื่อง ซึ่งในปี 2551 ขาดทุนไป 1.8 ล้านบาท ส่วนปี 2552 คาดว่าจะขาดทุนไม่ต่ำกว่า 2 ล้านบาท</p>
<p> "ที่ผ่านมาเราไม่สามารถหยุดผลิตน้ำมัน<name head="ไบโอดีเซล">ไบโอดีเซล บี 100</name> และต้องขายต่ำกว่าต้นทุน เนื่องจากเป็นโครงการต้นแบบเพื่อช่วยเหลือเกษตรกร ซึ่งสามารถใช้<name head="ไบโอดีเซล">ไบโอดีเซลบี 100</name> เติมในเครื่องยนต์การเกษตรได้เลย ในช่วงที่ราคา<name>บี 100</name> แพง จึงใช้โอกาสนี้ปรับปรุงและขยายกำลังผลิต จาก 1 หมื่นลิตรต่อวัน เป็น 1.5 หมื่นลิตรต่อวัน เพื่อลดต้นทุน โดยคาดว่าในเดือนมิถุนายนนี้ จะเริ่มดำเนินการผลิตได้อีกครั้งหนึ่ง" นายสุริยา กล่าว</p></body>
</news>
