<teiHeader>
<fileDesc>
<titleStmt>
  <title>คลังเผยบุหรี่ปรับขึ้นภาษีเต็มเพดาน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.komchadluek.net/detail/20090508/12126/%e0%b8%84%e0%b8%a5%e0%b8%b1%e0%b8%87%e0%b9%80%e0%b8%9c%e0%b8%a2%e0%b8%9a%e0%b8%b8%e0%b8%ab%e0%b8%a3%e0%b8%b5%e0%b9%88%e0%b8%9b%e0%b8%a3%e0%b8%b1%e0%b8%9a%e0%b8%82%e0%b8%b6%e0%b9%89%e0%b8%99%e0%b8%a0%e0%b8%b2%e0%b8%a9%e0%b8%b5%e0%b9%80%e0%b8%95%e0%b9%87%e0%b8%a1%e0%b9%80%e0%b8%9e%e0%b8%94%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>คลังเผย<name>บุหรี่</name>ปรับขึ้นภาษีเต็มเพดาน</headline>
<lead>ราคาขายปลีกต่อซองขึ้นอีก 11-16 บาท คาดสร้างรายได้เข้ารัฐเพิ่มปีละ 2 หมื่นล้านบาท ส่วนน้ำมันเพิ่มอีก 2 บาทต่อลิตร ขณะที่บรรยากาศร้าน<name>เหล้า</name>-<name>เบียร์</name> ยอดขายหด ศุลกากรภาคใต้สั่งคุมเข้มลักลอบนำเข้า<name>เหล้า</name>-<name>เบียร์</name></lead>
<neck></neck>
<body><p>หลังจากคณะรัฐมนตรีอนุมัติปรับขึ้น<name head="ภาษี">ภาษีสุราและเบียร์</name>เต็มเพดาน โดยให้มีผลบังคับใช้ตั้งแต่เวลา 24.00 น. วันที่ 6 พฤษภาคม ที่ผ่านมา ทำให้บรรยากาศที่ร้านขายส่งไม่คึกคักเท่าที่ควร และพบว่าหลายร้าน<name>สุรา</name>และ<name>เบียร์</name>ขาดตลาด
</p>
<p>เมื่อวันที่ 7 พฤษภาคม นพ.พฤฒิชัย ดำรงรัตน์ <name head="รมช.">รมช.คลัง</name> กล่าวว่า จากความจำเป็นเร่งด่วนเรื่องรายได้รัฐบาล ขณะนี้รัฐบาลจึงได้เสนอร่างพระราชกำหนด (พ.ร.ก.) จัดเก็บ<name head="ภาษี">ภาษีสรรพสามิตน้ำมัน</name>และ<name head="ภาษี">ภาษีสรรพสามิตบุหรี่</name>เพิ่มเติม ภายหลังที่คณะรัฐมนตรีอนุมัติในหลักการขยายเพดานการจัดเก็บ<name head="ภาษี">ภาษีสรรพสามิตน้ำมัน</name>และ<name head="ภาษี">ภาษีสรรพสามิตบุหรี่</name>เพิ่มเติมแล้ว โดย<name head="ภาษี">ภาษีสรรพสามิตน้ำมัน</name>จะขยายเพดานจัดเก็บไปถึง 10 บาทต่อลิตร จากปัจจุบันเพดานจัดเก็บอยู่ที่ 5 บาทต่อลิตร และจัดเก็บเต็มอัตราแล้วในส่วนของ<name head="น้ำมัน">น้ำมันเบนซิน 95 และ 91</name> ส่วน<name>ดีเซล</name>เพดานจัดเก็บอยู่ที่ 4 บาทต่อลิตร แต่จัดเก็บขณะนี้ที่ 3.30 บาทต่อลิตร อย่างไรก็ตาม อัตราที่จะจัดเก็บจริงจะยังไม่จัดเก็บเต็มเพดาน โดย<name>เบนซิน</name>คาดจะจัดเก็บเพิ่ม 2 บาทต่อลิตร จะมีผลเพิ่มรายได้ให้รัฐต่อปี 5-5.5 หมื่นล้านบาท</p>
<p>"แม้ว่าอัตรา<name head="ภาษี">ภาษีน้ำมัน</name>จะเพิ่มขึ้นถึงลิตรละ 5 บาท แต่ในการจัดเก็บจริงจะให้มีผลกระทบต่อราคาขายปลีกน้อยที่สุด ซึ่งเบื้องต้นได้ประสานไปยังกระทรวงพลังงานเพื่อใช้กลไกกองทุนน้ำมันเข้ามาช่วยเหลือ แต่จะออกมาในรูปแบบช่วยจ่ายเต็มหรือแบ่งครึ่งกับผู้ใช้รถในส่วนของราคาที่เพิ่มขึ้นมา เป็นหน้าที่ของคณะกรรมการกองทุนน้ำมันจะเป็นผู้พิจารณา" นพ.พฤฒิชัยกล่าว</p>
<p>ขณะที่<name head="ภาษี">ภาษีสรรพสามิตบุหรี่</name>จะขยายเพดานจัดเก็บตามมูลค่าที่อัตราไปถึง 90% จากปัจจุบันจัดเก็บอยู่ที่ 80% ซึ่งคาดอัตราภาษีใหม่จะอยู่ที่ 85% โดยจะมีผลให้ราคา<name>บุหรี่</name>ต่อซองปรับเพิ่มประมาณ 11-16 บาท ซึ่ง<name>บุหรี่</name>ไทย เช่น <name>สายฝน</name> <name>กรองทิพย์</name> <name>กรุงทอง</name> ปรับเพิ่มขึ้นซองละ 11 บาท โดยราคาปัจจุบันอยู่ที่ซองละ 45 บาท เสียภาษีอยู่ที่ 23.92 บาทต่อซอง จากอัตราใหม่จะทำให้ราคาขึ้นไปที่ซองละ 56 บาท และเสียภาษีซองละ 34.92 บาท ส่วน<name>บุหรี่</name>นอก เช่น <name>แอลเอ็ม</name>จะปรับเพิ่มซองละ 12 บาท และ<name>มาร์ลโบโร</name>จะปรับเพิ่มซองละ 16 บาท จากราคาปัจจุบันอยู่ที่ซองละ 65 บาท เสียภาษีที่ซองละ 32.68 บาท อัตราใหม่จะทำให้ราคาปรับเพิ่มเป็นซองละ 81 บาท และเสียภาษีซองละ 48.60 บาท คาดจะสร้างรายได้เพิ่มเติมแก่รัฐปีละ 2 หมื่นล้านบาท</p>
<p>"กฎหมายที่เสนอให้ปรับเพิ่ม<name head="ภาษี">ภาษีน้ำมันและบุหรี่</name>จะต้องรอประกาศใน<name>ราชกิจจานุเบกษา</name>จึงจะนำมาใช้จริง ซึ่งระหว่างนี้ได้สั่งการให้กรมสรรพสามิตเข้มงวดในการตรวจสอบเพื่อป้องกันการกักตุนสินค้า แต่โดยปกติกรมจะมีข้อมูลการซื้อ<name head="แสตมป์">แสตมป์บุหรี่</name>จากโรงงานผลิตอยู่แล้วดังนั้นจึงคาดว่าไม่น่าจะกักตุนได้มาก ทั้งนี้การออกกฎหมายครั้งนี้เข้มงวดเฉพาะสินค้าบาปแสดงให้เห็นว่ารัฐบาลไม่ส่งเสริมให้ประชาชนลุ่มหลงมัวเมากับ<name>เหล้า</name>ยา สอดคล้องไปกับต้องการลดงบการให้บริการสาธารณสุขที่ต่อปีต้องใช้เพื่อดูแลผู้ดื่ม<name>เหล้า</name>สูบ<name>บุหรี่</name>ถึง 1.5 แสนล้านบาท" นพ.พฤฒิชัยกล่าว</p>
<p>นายสันติ วิลาสศักดานนท์ <name head="ประธาน">ประธานสภาอุตสาหกรรมแห่งประเทศไทย</name> (ส.อ.ท.) กล่าวว่า การที่รัฐบาลปรับขึ้น<name head="ภาษี">ภาษีสรรพสามิตเหล้า</name> และเตรียมขยายเพดานปรับ<name head="ภาษี">ภาษีบุหรี่</name> ภาษีดังกล่าวไม่น่าจะกระทบต่อประชาชนทั่วไป แต่จะทำให้รัฐบาลมีรายได้เพิ่มขึ้น เพื่อชดเชยรายได้ปีนี้ ส่วนการขึ้น<name head="ภาษี">ภาษีสรรพสามิตน้ำมัน</name>ยังไม่แน่ชัดว่าจะประกาศเมื่อไหร่ แต่รัฐบาลต้องพิจารณาผลกระทบต่อประชาชนด้วย หากจำเป็นต้องขึ้นภาษีน่าจะทยอยปรับเพื่อลดผลกระทบ
</p>
<p>อย่างไรก็ตาม รัฐบาลควรกระตุ้นเศรษฐกิจก่อน เพื่อให้มั่นใจว่าเศรษฐกิจจะฟื้นตัว ปัจจุบันภาคธุรกิจได้รับผลกระทบ จากคำสั่งซื้อที่ลดลงอยู่แล้ว การขึ้น<name head="ภาษี">ภาษีสรรพสามิตน้ำมัน</name> จะยิ่งทำให้ต้นทุนการผลิตสูงขึ้น ซึ่งอาจส่งผลต่อราคาสินค้า การขึ้น<name head="ภาษี">ภาษีสรรพสามิตน้ำมัน</name>ลิตรละ 2 บาท ถือว่าสูงมาก รัฐบาลควรมีมาตรการเพื่อช่วยเหลือผู้ประกอบการบางกลุ่มที่ได้รับผลกระทบสูง เช่น ประมง
</p>
<p>ด้านนายอนุชิต จุรีเกษ <name head="ผู้อำนวยการ">ผู้อำนวยการสำนักสื่อสารองค์กร</name> บริษัท ไทยเบฟเวอเรจ จำกัด (มหาชน) กล่าวยืนยันว่า ขณะนี้บริษัทยังไม่มีการประกาศปรับราคาสินค้าแต่อย่างใด และยังไม่ทราบเวลาที่ชัดเจน เพราะเรื่องนี้เป็นเรื่องละเอียดอ่อน ต้องพิจารณาหลายปัจจัย เช่น ต้นทุนธุรกิจ สินค้าในสต็อก รวมทั้งสถานการณ์กำลังซื้อในตลาดด้วย คงต้องใช้เวลาในการพิจารณาอีกระยะหนึ่ง ยี่ปั๊ว<name>เหล้า</name> ยอดขายลด</p>
<p>ที่ร้านกุ้งเทรดดิ้ง ร้ายขายส่ง<name>สุรา</name> <name>เบียร์</name> ในเขต อ.เมือง จ.อุดรธานี มีลูกค้ามาซื้อ<name>เหล้า</name>-<name>เบียร์</name> บางตา เจ้าหน้าที่การเงินของร้านบอกว่า วันนี้มีลูกค้าสั่งซื้อน้อยลง จากเดิมที่มียอดขายวันละ 5 แสน บาท แต่ในวันนี้ขายได้เพียง 1 แสนบาทเท่านั้น และจากการสอบถามลูกค้าส่วนใหญ่ให้เหตุผลว่าจะรอให้ราคานิ่งก่อน เพราะยังไม่ทราบว่าจะปรับราคาขึ้นเท่าไหร่แน่</p>
<p>ขณะที่เจ้าของร้านขายของชำแห่งหนึ่ง ย่าน ถ.สุริยวงค์ ต.หายยา อ.เมือง จ.เชียงใหม่ กล่าวว่า  ทันทีที่รัฐบาลประกาศปรับ<name head="ภาษี">ภาษีเหล้า-เบียร์</name> ทำให้ยอดขายของร้านลดลงแม้จะยังขาย<name>เหล้า</name>-<name>เบียร์</name> ในราคาเดิม เพราะยี่ปั๊วยังตัดสต็อกให้ในราคาเดิม แต่ลดโควตาลงจากที่เคยขายให้ครั้งละ 10 ลัง เหลือ 5 ลัง คาดว่ายี่ปั๊วน่าจะปรับราคาขายส่งภายในวันสองวันนี้ และคงต้องพิจารณาอีกครั้งว่าจะปรับราคาขึ้นได้เท่าไหร่ ถ้าขึ้นราคาสูงเกินไปจะมีผลต่อยอดขาย ปัจจุบันขาย<name>เบียร์</name>ได้กำไรเฉลี่ยขวดละ 3-4 บาทเท่านั้น</p>
<p>นายอาคม สีหมนตรี ประชาชนใน จ.เชียงใหม่ กล่าวว่า ไม่ได้รับความเดือดร้อนจากการขึ้น<name head="ภาษี">ภาษีเหล้า เบียร์</name> มากนัก เพราะเป็นสินค้าฟุ่มเฟือยชนิดหนึ่ง เมื่อราคาสูงขึ้นก็อาจจะลดปริมาณการดื่มลง หรือหันไปดื่มยี่ห้อที่ราคาไม่สูงนัก   
</p>
<p>ขณะที่ร้าน<name>เหล้า</name>ในกรุงเทพฯ นายพรชัย วิจิตรวงศ์ทอง เจ้าของร้านขายส่ง<name>สุรา</name>รายย่อย ตลาดอยู่เจริญ กล่าวว่า เมื่อวันที่ 6 พฤษภาคม ที่ผ่านมา ทางร้านได้ขายส่ง<name>สุรา</name>และ<name>เบียร์</name>ไปในราคาเดิมจนหมด แต่ผู้แทนจำหน่ายรายใหญ่ไม่มาส่งสินค้าให้ ทำให้วันนี้ร้านค้าไม่มี<name>สุรา</name>และ<name>เบียร์</name>ขาย ส่วนการปรับขึ้น<name head="ภาษี">ภาษีสรรพสามิตสุราและเบียร์</name>เต็มเพดานครั้งนี้ จะทำให้ราคาขายปลีกสูงขึ้นขวดละ 4-5 บาท คาดว่าปริมาณการบริโภคจะลดลง
</p>
<p>นายชาญชัย ชอบชื่นชม <name head="ผู้อำนวยการ">ผู้อำนวยการสำนักงานศุลกากรภาคที่ 1</name> เปิดเผยว่า หลังมีการปรับ<name head="ภาษี">ภาษีเหล้า-เบียร์</name> ก็ได้สั่งการให้ด่านศุลกากรทั้ง 16 แห่ง โดยเฉพาะด่านชายแดนไทย-มาเลเซีย ให้เพิ่มความเข้มในการตรวจค้น เพื่อป้องกันการลักลอบนำเข้าสินค้าประเภท<name>เหล้า</name>-<name>เบียร์</name> จากประเทศเพื่อนบ้านเข้ามา เนื่องจากความแตกต่างของราคาหลังจากมีการปรับ<name head="ภาษี">ภาษีสรรพสามิต</name>เพิ่มขึ้น ซึ่งอาจจะทำให้เกิดแรงจูงใจของขบวนการลักลอบนำเข้าสินค้าดังกล่าวเข้ามาในช่วงนี้
</p></body>
</news>
