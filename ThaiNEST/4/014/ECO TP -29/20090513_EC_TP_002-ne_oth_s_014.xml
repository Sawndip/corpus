<teiHeader>
<fileDesc>
<titleStmt>
  <title>ปตท.ตั้งบริษัทผุดท่าเรือ อ้อนรัฐอุ้มเอ็นจีวีหมื่นล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130509/4580  </bibl>
</sourceDesc>
</fileDesc>
</teiHeader>
<news>
<headline>ปตท.ตั้งบริษัทผุดท่าเรือ อ้อนรัฐอุ้ม<name>เอ็นจีวี</name>หมื่นล.</headline>
<lead></lead>
<neck></neck>
<body><p></p>
<p> แหล่งข่าวจากบริษัท  ปตท.จำกัด  (มหาชน)  เปิดเผยว่า  บริษัทมีแผนลงทุนกิจการขนถ่ายสินค้าสำหรับ<name head="เรือ">เรือเดินทะเล</name>ในนิคมอุตสาหกรรมมาบตาพุด  เงินลงทุน  3,430  ล้านบาท  ลักษณะเป็นท่าเรือเฉพาะกิจ  สามารถให้บริการขนถ่ายสารเคมีและผลิตภัณฑ์<name>ปิโตรเลียมเหลว</name>  8  แสนตันต่อปี  โดยจะตั้งบริษัทใหม่เพื่อแยกธุรกิจท่าเทียบเรือออกจากธุรกิจอื่นๆ  ของ  ปตท.ซึ่งล่าสุดโครงการอยู่ระหว่างการจัดหาผู้รับเหมาก่อสร้างและจัดทำแบบที่มีรายละเอียด  ตั้งเป้าให้บริการภายในไตรมาส  2  ปี  2554  คาดรายได้ปีแรก  312  ล้านบาท  และเพิ่มเป็น  581  ล้านบาท  ในปีที่  5</p>
<p>      นายณัฐชาติ  จารุจินดา  <name head="ผู้ช่วย">ผู้ช่วยกรรมการผู้จัดการใหญ่ก๊าซธรรมชาติสำหรับยานยนต์</name>  ปตท.กล่าวว่า   โครงการลงทุนท่าเรือขนถ่าย<name head="ก๊าซ">ก๊าซปิโตรเลียมเหลว</name>   (<name>แอลเอ็นจี</name>)  ที่มาบตาพุด  เป็นโครงการเดิมตามแผน  เพื่อรองรับการนำเข้า<name head="ก๊าซ">ก๊าซแอลเอ็นจี</name>จากกาตาร์  2  ล้านตันต่อปี </p>
<p> สำหรับราคา<name head="ก๊าซ">ก๊าซเอ็นจีวี</name>ที่  ปตท.ขอขึ้นเป็น  12  บาท  จากปัจจุบัน  8.50  บาทต่อกิโลกรัม  ตั้งแต่ช่วงต้นปีที่ผ่านมา  แต่รัฐบาลขอชะลอการขึ้นราคาทำให้ปีที่ผ่านมา  ปตท.รับภาระขาดทุน  9  พันล้านบาท  ส่วนไตรมาสแรกปีนี้รับภาระเพิ่มอีก  2  พันล้านบาท  รวมแล้วหมื่นกว่าล้านบาท  เนื่องจากยอดการใช้<name>เอ็นจีวี</name>เพิ่มขึ้นในช่วงต้นปี  51  ส่วนกระทรวงพลังงานจะขึ้นราคา<name>เอ็นจีวี</name>หรือไม่ต้องดูแนวโน้มราคาน้ำมัน  หากยังทรงๆ  ในระดับต่ำ  การขอขึ้นราคา<name>เอ็นจีวี</name>คงยังไม่เหมาะสม </p>
<p>      ทั้งนี้  ยอดการใช้<name>เอ็นจีวี</name>เดือน  พ.ค.เฉลี่ยอยู่ที่  3.3-3.4  พันตันต่อวัน  ลดลง  7-8%   จากเดือน   ก.พ.อยู่ที่  3.5-3.6  พันตันต่อวัน  ส่วนยอดติดตั้งเฉลี่ย  30  คันต่อวัน  จากเดือน  ก.พ.ที่สูงถึง  100  คันต่อวัน  เนื่องจากเป็นช่วงสุดท้ายของโครงการช่วยเหลือกลุ่ม<name head="รถ">รถแท็กซี่</name>เปลี่ยนมาใช้<name head="ก๊าซ">ก๊าซเอ็นจีวี</name>  โดย  ปตท.ให้การช่วยเหลือรวม  1,440  ล้านบาท  เปลี่ยนได้  3.6  หมื่นคัน  สูงกว่าเป้าเดิมที่ตั้งไว้  1,200  ล้านบาท  3  หมื่นคัน  และยังไม่มีแผนขยายโครงการเพิ่ม.</p></body>
</news>
