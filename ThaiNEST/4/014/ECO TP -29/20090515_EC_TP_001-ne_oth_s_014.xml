<teiHeader>
<fileDesc>
<titleStmt>
  <title>ธอท.เร่งลิสชิ่ง อัดสินเชื่อรถตู้ ซิตี้ฟันค่าทวงหนี้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150509/4690  </bibl>
</sourceDesc>
</fileDesc>
</teiHeader>
<news>
<headline>ธอท.เร่งลิสชิ่ง อัดสินเชื่อ<name head="รถ">รถตู้</name> ซิตี้ฟันค่าทวงหนี้</headline>
<lead>นายพฤฒิชัย  ดำรงรัตน์  <name head="รมช.">รมช.คลัง</name>  กล่าวว่า  รัฐบาลมีนโยบายให้ธนาคารอิสลามแห่งประเทศไทย  (ธอท.)  ปล่อยสินเชื่อแก่ประชาชนให้มากขึ้น  ซึ่งล่าสุด  ธอท.ได้ลงนามบันทึกข้อตกลง  "<name>โครงการสินเชื่อใหม่ใช้เช่าซื้อรถยนต์เพื่อสร้างอาชีพใหม่</name>"  กับสมาคม<name head="รถ">รถตู้</name>โดยสารต่างจังหวัดแห่งประเทศไทย  ซึ่งได้ตั้งเป้าหมายปล่อยสินเชื่อเบื้องต้นไว้ที่วงเงิน  1,000  ล้านบาท   ทั้งนี้   จะมีระยะเวลาโครงการจนถึงวันที่  31  ธ.ค.2552  นี้  อย่างไรก็ดี   หากพบมีความต้องการเข้ามามาก  ก็พร้อมให้ทาง  ธอท.ขยายวงเงินสินเชื่อให้มากขึ้น  รวมถึงหลังจากนี้ยังจะมีการปล่อยสินเชื่อเช่าซื้อให้แก่รถประเภทอื่นๆ  ด้วย  เช่น  <name head="รถ">รถสามล้อ</name>  <name head="มอเตอร์ไซค์">มอเตอร์ไซค์รับจ้าง</name>  </lead>
<neck></neck>
<body><p>นายธีรศักดิ์  สุวรรณยศ  <name head="กรรมการผู้จัดการ">กรรมการผู้จัดการ  ธอท.</name>  กล่าวว่า  ธอท.ได้ตั้งเป้าหมายขยายพอร์ตสินเชื่อเช่าซื้อเป็นกว่า  8,000  ล้านบาท  ภายในปีนี้จากปัจจุบันที่มีอยู่ประมาณ  3,000  ล้านบาท</p>
<p>นายชานาวาซ  ลาลานิ  <name>กรรมการ</name>  บริษัท  ซิตี้คอรป์  ลิสซิ่ง  (ประเทศไทย)  เปิดเผยว่า  ในปีนี้การเติบโตสินเชื่อของบริษัทจะไม่สูงมากเทียบกับหลายปีที่ผ่านมา  โดยตั้งเป้าเติบโตไว้ที่  5-7%  จากเดิมที่ตั้งไว้ที่  15%  ซึ่งเป็นผลจากภาวะเศรษฐกิจที่ชะลอตัว  ทำให้มีความเสี่ยงที่จะเกิดการเร่งตัวของ<name head="หนี้">หนี้ที่ไม่ก่อให้เกิดรายได้</name>  (<name>NPL</name>)  ซึ่งยอมรับว่าปัจจุบันตัวเลขปรับสูงขึ้น  แต่ยังเป็นระดับที่ต่ำกว่าตลาด</p>
<p>อย่างไรก็ตาม  บริษัทจัดตั้งศูนย์ติดตามและทวงถามการค้างชำระหนี้ของลูกค้า  โดยหากค้างชำระ  1  วัน  พนักงานจะโทร.สอบถามทันที  ซึ่งส่วนใหญ่พบว่าลูกค้าไม่มีเจตนาที่จะค้าง  แต่เป็นการหลงลืมมากกว่า  แต่จะคิดค่าติดตามทวงหนี้จำนวน  250-290  บาทต่อครั้ง  ขณะที่คงค้างตั้งแต่  1-2  เดือนขึ้นไป  จะนัดพบกับลูกค้าทันที. </p></body>
</news>
