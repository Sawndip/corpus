<teiHeader>
<fileDesc>
<titleStmt>
  <title>คลังส่งธปท.บี้ธอส. สั่งอุ้มกลุ่มวืดกู้เงิน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130509/4584  </bibl>
</sourceDesc>
</fileDesc>
</teiHeader>
<news>
<headline>คลังส่งธปท.บี้ธอส. สั่งอุ้มกลุ่มวืดกู้เงิน</headline>
<lead></lead>
<neck></neck>
<body><p>นายสรสิทธิ์  สุนทรเกศ  <name head="ผู้ช่วย">ผู้ช่วยผู้ว่าการสายกำกับสถาบันการเงิน</name>  ธนาคารแห่งประเทศไทย  (ธปท.)  เปิดเผยว่า  กระทรวงการคลัง  ได้มอบหมายให้  ธปท.ดำเนินการตรวจสอบความเสี่ยง  และฐานะของธนาคารอาคารสงเคราะห์  (ธอส.)  เป็นกรณีพิเศษอย่างไม่เป็นทางการ   โดยใช้มาตรฐานเดียวกับที่ใช้ตรวจสอบธนาคารพาณิชย์เอกชน   หลังจาก   ธอส.มีปัญหาการยักยอกทรัพย์กว่า  400  ล้านบาท  เพื่อนำผลตรวจสอบไปปรับปรุงจุดอ่อนจุดแข็งด้านการบริหารความเสี่ยงของธนาคาร </p>
<p>      "ระหว่างนี้  ธปท.รอให้กระทรวงการคลังส่งหนังสือแจ้ง  ธปท.เข้าไปดำเนินการตรวจสอบอย่างเป็นทางการ  ซึ่งโดยปกติการตรวจสอบความสี่ยง  ความมั่นคง  และฐานะของธนาคารทุกแห่ง  รวมถึงธนาคารเฉพาะกิจของรัฐ  เป็นหน้าที่ของ  ธปท.อยู่แล้ว"  นายสรสิทธิ์ระบุ </p>
<p> แหล่งข่าวจาก  ธปท.กล่าวว่า  รัฐบาลได้ขอความร่วมมือ  ธปท.เป็นตัวกลางในการรวบรวมข้อมูลการปฏิเสธสินเชื่อของธนาคารพาณิชย์    ทั้งในแง่ของจำนวนเงินและวงเงินสินเชื่อ   เพื่อหาแนวทางแก้ไขและให้ความช่วยเหลือกลุ่มนี้  แม้ขณะนี้รัฐบาลมีโครงการค้ำประกันสินเชื่อผู้ประกอบการอุตสาหกรรมขนาดย่อม  (เอสเอ็มอี)  ในวงเงิน  30,000  ล้านบาทกับบรรษัทประกันสินเชื่ออุตสาหกรรมขนาดย่อม  (บสย.)  แล้วก็ตาม.</p></body>
</news>
