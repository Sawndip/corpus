<teiHeader>
<fileDesc>
<titleStmt>
  <title>จ่อรีดน้ำมันโปะกองทุนรอบ2 หน้าปั๊มไม่มีลด1เดือน อ้างสนพ.สูงเกินจริง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4874  </bibl>
</sourceDesc>
</fileDesc>
</teiHeader>
<news>
<headline>จ่อรีดน้ำมันโปะกองทุนรอบ2 หน้าปั๊มไม่มีลด1เดือน อ้างสนพ.สูงเกินจริง</headline>
<lead>กระทรวงพลังงานจ่อเก็บเงินเข้ากองทุนรอบ  2  เตือนชาวบ้านทำใจราคาหน้าปั๊มไม่ลดอย่างน้อย  1  เดือน  "บางจาก"  โวยรัฐดูค่าการตลาดก่อนรีดชดเชยภาษี  อ้างตัวเลข  สนพ.สูงเกินจริง  ยันประชาชนต้องรับภาระด้วย</lead>
<neck></neck>
<body><p> นพ.วรรณรัตน์  ชาญนุกูล  <name head="รัฐมนตรี">รัฐมนตรีว่าการกระทรวงพลังงาน</name>  เปิดเผยถึงการเก็บเงินเข้ากองทุนน้ำมันเชื้อเพลิงเพื่อลดภาระการชดเชย<name head="ภาษี">ภาษีสรรพสามิตน้ำมัน</name>ว่า  กระทรวงพลังงานต้องรอดูสถานการณ์ราคาน้ำมันในตลาดโลกก่อน  หลังจากกองทุนน้ำมันฯ  เรียกเก็บเงินคืนครั้งแรกในส่วน<name>เบนซิน</name>และ<name head="แก๊ส">แก๊สโซฮอล์</name>  40  สตางค์ต่อลิตร  เมื่อวันที่  16  พ.ค.ที่ผ่านมา  หากเป็นช่วงขาลงจะรีบทยอยเก็บเงิน  เพื่อลดภาระกองทุนฯ  จนกว่าจะครบ  2  บาทต่อลิตร  เหมือนกับช่วง  6  มาตรการ  โดยพยายามไม่ให้กระทบต่อราคาขายปลีกน้ำมัน</p>
<p>  "ช่วงนี้โชคดีที่ราคาน้ำมันเริ่มลดลง  ส่วน<name>ดีเซล</name>กำลังดูค่าการตลาดน้ำมัน  หากอยู่ในระดับสูงก็จะเก็บเข้ากองทุน  โดยภายใน  1  เดือนนี้  ประชาชนอาจไม่เห็นการลดราคาขายปลีกน้ำมัน  ซึ่งเป็นผลจากกระทรวงพลังงานใช้กลไกกองทุนน้ำมันเชื้อเพลิงเข้ามาช่วยรับภาระการเพิ่ม<name head="ภาษี">ภาษีสรรพสามิตน้ำมัน</name>"  <name head="รมว.">รมว.พลังงาน</name>กล่าว </p>
<p> ล่าสุด  ค่าการตลาดน้ำมันเมื่อวันที่  18  พ.ค.<name>เบนซิน  95</name>  อยู่ที่  6.40  บาท/ลิตร,   <name>เบนซิน  91</name>  อยู่ที่  1.48  บาท/ลิตร,  <name head="แก๊ส">แก๊สโซฮอล์  95</name>  อยู่ที่  1.39  บาท/ลิตร,  <name head="แก๊ส">แก๊สโซฮอล์  91</name>  อยู่ที่  1.43  บาท/ลิตร,  <name>ดีเซล</name>  อยู่ที่  1.65  บาท/ลิตร,  <name head="ไบโอดีเซล">ไบโอดีเซล  บี5</name>  อยู่ที่  1.99  บาท/ลิตร </p>
<p>นพ.วรรณรัตน์ยังเป็นประธานเปิดงานสัมมนาเชิงปฏิบัติการ  <name>การบริหารจัดการสภาวะวิกฤติด้านพลังงาน</name>   พร้อมผู้บริหารระดับสูงจากทบวงพลังงานโลก  (ไออีเอ)  เพื่อหาแนวทางการเตรียมความพร้อมให้ไทย  โดยจำลองเหตุการณ์จากเหตุฉุกเฉินการขาดแคลนพลังงานในอนาคต  มีผู้เชี่ยวชาญของกระทรวงพลังงานและผู้บริหารบริษัทค้าน้ำมันร่วมกันคิดแผนรับมือวิกฤติดังกล่าว  ซึ่งไออีเอช่วยให้ความรู้ด้านวิชาการและนำมาเป็นต้นแบบทำแผนปฏิบัติการด้านพลังงาน </p>
<p>      ทั้งนี้  ไทยยังไม่มีแผนปฏิบัติการรองรับวิกฤตการณ์การขาดแคลนพลังงานอย่างชัดเจน  เพียงแต่มีความร่วมมือกับประเทศสมาชิกในอาเซียน  (แอฟซา)  หากประเทศใดขาดแคลนน้ำมัน  10%  สามารถร้องขอประเทศสมาชิกอาเซียนช่วยเหลือตามความสมัครใจได้  ซึ่งการจัดทำแผนอาจพัฒนาสู่แผนปฏิบัติการในอาเซียนในอนาคต</p>
<p>นายวีระพล  จิรประดิษฐกุล  <name head="ผู้อำนวยการ">ผู้อำนวยการสำนักงานนโยบายและแผนพลังงาน</name>  (สนพ.)  กล่าวว่า  เตรียมพิจารณาการใช้เงินกองทุนน้ำมันฯ  อุดหนุน<name head="น้ำมัน">น้ำมันดีเซล  บี5</name>  จากปัจจุบันอุดหนุนลิตรละ  70-75  สต.เพราะราคา<name head="ไบโอดีเซล">ไบโอดีเซล  บี100</name>  ซึ่งเป็นส่วนผสมสูงถึงลิตรละ  30  บาท  และจำเป็นต้องให้ราคา  <name>บี5</name>  ต่ำกว่า<name head="ดีเซล">ดีเซล  บี2</name>  ลิตรละ  1.50-3  บาท  เพื่อจูงใจให้ประชาชนใช้พลังงานทดแทนมากขึ้น </p>
<p>นายอนุสรณ์  แสงนิ่มนวล  <name>กรรมการผู้จัดการใหญ่</name>  บมจ.บางจากปิโตรเลียม  กล่าวว่า  ภาคเอกชนเห็นด้วยกับการเพิ่มอัตราเรียกเก็บเงินเข้ากองทุนฯ  แต่ภาครัฐต้องคำนึงค่าการตลาดที่เหมาะสมด้วย  แม้ราคาตลาดโลกลดลง  เพราะค่าการตลาดยังต่ำอยู่  นอกจากนี้  ค่าการตลาดน้ำมันของ  สนพ.กับตัวเลขของผู้ค้าน้ำมันยังแตกต่างกัน  โดยเฉพาะ<name head="แก๊ส">แก๊สโซฮอล์</name>ที่  สนพ.ยังใช้ราคากลาง<name>เอทานอล</name>  18.59  บาท/ลิตร  ขณะที่การซื้อขายจริงสูงถึง  22-23  บาท/ลิตร  ทำให้ค่าการตลาดสูงเกินจริง  อาจจำเป็นต้องให้ประชาชนร่วมรับภาระบ้าง.</p></body>
</news>
