<teiHeader>
<fileDesc>
<titleStmt>
  <title>แกรมมี่ยิ้มมือถือดันพรวด กวาดเม็ดเงินอีเวนต์92%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150509/4691  </bibl>
</sourceDesc>
</fileDesc>
</teiHeader>
<news>
<headline>แกรมมี่ยิ้มมือถือดันพรวด กวาดเม็ดเงินอีเวนต์92%</headline>
<lead>"แกรมมี่"  ฟุ้งรายได้ไตรมาสแรกยังโต  18%  ธุรกิจเพลงยังเป็นเรือธงหลัก  หลังจับมือค่ายมือถือขยายช่องทางเพิ่มรายได้  ขณะที่อีเวนต์พุ่ง  92%  รัฐ-เอกชนหว่านงบมากขึ้น  มั่นใจสิ้นปีผลประกอบการเข้าเป้า</lead>
<neck></neck>
<body><p>      นายไพบูลย์   ดำรงชัยธรรม  <name>ประธานกรรมการ</name>  บริษัท  จีเอ็มเอ็ม  แกรมมี่  จำกัด  (มหาชน)  เปิดเผยว่า  ผลประกอบการของบริษัทในไตรมาสแรกมีรายได้รวม  1,962  ล้านบาท  เติบโต  18%  เมื่อเทียบกับช่วงเดียวกันของปีก่อน  กำไรสุทธิ  106  ล้านบาท  เติบโต  1%  เมื่อเทียบกับช่วงเดียวกันของปีก่อน  ถือเป็นตัวเลขที่น่าพอใจ  เนื่องจากแม้ปัจจุบันภาวะเศรษฐกิจยังไม่ตื่นตัวและบริษัทมีการลงทุนเพิ่ม  แต่ยังสามารถรักษาผลกำไรได้  ซึ่งมั่นใจว่าผลประกอบการปีนี้ไม่ต่ำกว่าปีที่ผ่านมา</p>
<p> สำหรับธุรกิจที่มีการเติบโตมากที่สุด  คือ  ธุรกิจเพลงมีรายได้  919  ล้านบาท  เติบโต   23%   เมื่อเทียบกับช่วงเดียวกันของปีก่อน  เป็นผลจากการร่วมกับดีแทคในรูปแบบบริการ  <name>*333  แฮปปี้แวมไพร์ </name> ตั้งแต่เดือน  ส.ค.51  จนมีสมาชิกทะลุ  1  ล้านรายตามเป้า  และเอไอเอสในรูปแบบบริการ  <name>*123  คอลลิ่งแกรมมี่</name>  ตั้งแต่เดือน  ม.ค.52  มีสมาชิก  7  แสนคนแล้ว  รวมทั้งการทำโชว์บิซ  ทั้งศิลปินรุ่นเก่าและใหม่ที่มีหลากหลายรูปแบบ </p>
<p>     ส่วนธุรกิจอีเวนต์มีรายได้  314  ล้านบาท  เติบโตสูงถึง  92%  เมื่อเทียบกับช่วงเดียวกันของปีก่อน  เพราะทั้งภาครัฐและเอกชนใช้งบจัดงานอีเวนต์มากขึ้น </p>
<p>     ธุรกิจทีวีมีรายได้  390  ล้านบาท  เติบโต  13%  เป็นผลมาจาก<name head="ละคร">ละครซิตคอม</name>และ<name head="ละคร">ละครหลังข่าว</name>ที่ได้รับเรตติ้งสูงติดต่อกัน </p>
<p> ขณะที่ธุรกิจสิ่งพิมพ์มีรายได้  42  ล้านบาท  ลดลง  43%  เนื่องจากเม็ดเงินโฆษณาสื่อสิ่งพิมพ์หดตัว  22%  และธุรกิจวิทยุมีรายได้  113  ล้านบาท  ลดลง  27%  เพราะเม็ดเงินโฆษณาสื่อวิทยุหดตัวเช่นกัน  12.6%  และมีการรีแบรนด์ดิงคลื่นวิทยุ  <name>CHILL  89  FM</name>  และ  <name>HOT  FM  91.5</name>  ทำให้เม็ดเงินโฆษณาเข้ามาไม่เต็มเม็ดเต็มหน่วย.</p></body>
</news>
