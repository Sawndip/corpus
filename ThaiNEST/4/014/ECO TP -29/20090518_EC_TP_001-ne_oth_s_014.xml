<teiHeader>
<fileDesc>
<titleStmt>
  <title>อ้างปาล์มแพงจ่อขึ้น"บี100"4บาท/ลิตร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/180509/4828  </bibl>
</sourceDesc>
</fileDesc>
</teiHeader>
<news>
<headline>อ้างปาล์มแพงจ่อขึ้น"<name>บี100</name>"4บาท/ลิตร</headline>
<lead>ผู้ผลิต<name>ไบโอดีเซล</name>จ่อขึ้นราคา  "<name>บี100</name>"  อีก  4  บาท  ปาล์มดิบพุ่ง  แถมเจอผู้ประกอบการแข่งขันกันตัดต่ำกว่าทุนล่อใจโรงกลั่น   กลุ่มชุมนุมสหกรณ์ฯ   อ่วมหยุดเดินเครื่อง  หวั่นปีนี้ขาดทุนกว่า  2  ล้าน</lead>
<neck></neck>
<body><p>แหล่งข่าวจากผู้ผลิต<name>ไบโอดีเซล</name>รายใหญ่เปิดเผยว่า  ในช่วงปลายเดือน  พ.ค.นี้  โรงงานผลิต<name>ไบโอดีเซล</name>ต้องขึ้นราคา<name head="ไบโอดีเซล">ไบโอดีเซล  บี100</name>  เพิ่มอีก  4  บาทต่อลิตร  จากปัจจุบันขายให้ผู้ค้าน้ำมัน  27  บาทต่อลิตร  เป็น  31  บาทต่อลิตร  เนื่องจากราคา<name head="น้ำมัน">น้ำมันปาล์ม</name>ดิบสูงขึ้นมากมาอยู่ที่  27.25  บาทต่อกิโลกรัม  จากเดือน  ม.ค.อยู่ที่  13  บาทต่อกิโลกรัม  ซึ่งอาจส่งผลกระทบต่อราคาน้ำมันในกลุ่ม<name>ดีเซล</name>บ้าง  แต่ไม่มากนัก  เนื่องจากภาครัฐมีการชดเชยผ่านกลไกกองทุนน้ำมันเชื้อเพลิง  เพราะปัญหาสำคัญของผู้ประกอบการ<name>ไบโอดีเซล</name>  คือ  การแข่งขันลดราคาให้โรงกลั่นมากเกินไป</p>
<p>ปัจจุบัน  โรงงานผลิต<name>ไบโอดีเซล</name>รายใหญ่มีประมาณ  11-12  แห่ง  กำลังผลิต<name>บี  100</name>  รวม  4  ล้านลิตรต่อวัน  ขณะที่มีความต้องการใช้ในประเทศ  1.5  ล้านลิตรต่อวัน  ส่งผลให้ผู้ประกอบการแข่งขันลดราคาเพื่อจูงใจโรงกลั่น  โดยลดลงถึง  4  บาทต่อลิตร  ซึ่งต่ำกว่าทุน  แต่ราคาที่ลดได้จริงแค่  2  บาทต่อลิตรเท่านั้น
</p>
<p> นายสุริยา  ชุ่มใจ  <name head="ประธาน">ประธานกรรมการชุมนุมสหกรณ์ชาวสวนปาล์มน้ำมันกระบี่  จำกัด</name>  กล่าวว่า  ปัญหาราคา<name head="น้ำมัน">น้ำมันปาล์ม</name>ดิบสูงขึ้นส่งผลให้ชุมนุมสหกรณ์ชาวสวน<name head="ปาล์ม">ปาล์มน้ำมัน</name>กระบี่ต้องหยุดผลิต  <name>บี100</name>  ตั้งแต่เดือน  มี.ค.ที่ผ่านมา  เนื่องจากราคา<name head="น้ำมัน">น้ำมันดีเซล</name>อยู่ที่  23.39  บาทต่อลิตร  ขณะที่  <name>บี100</name>  อยู่ที่  27  บาทต่อลิตร  บวกค่าการผลิตอีก  6  บาท  ส่งผลให้ต้นทุน<name>บี 100</name>  สูงถึง  33  บาทต่อลิตร  ส่งผลให้ผู้บริโภคหันไปใช้<name>ดีเซล</name>แทน  โดยที่ผ่านมาชุมนุมสหกรณ์ขาดทุนจากโรงงาน  <name>บี100 </name> อย่างต่อเนื่อง  ปี  51  ขาดทุน  1.8  ล้านบาท  ปีนี้คาดขาดทุนกว่า  2  ล้านบาท.</p></body>
</news>
