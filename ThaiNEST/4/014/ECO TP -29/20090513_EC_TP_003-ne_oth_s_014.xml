<teiHeader>
<fileDesc>
<titleStmt>
  <title>"ณอคุณ"เดิมพันเก้าอี้ล้างขาดทุนIRPC  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130509/4581  </bibl>
</sourceDesc>
</fileDesc>
</teiHeader>
<news>
<headline>"ณอคุณ"เดิมพันเก้าอี้ล้างขาดทุนIRPC</headline>
<lead>ประชุมบอร์ดไออาร์พีซีตามโผ  "ณอคุณ"  ขึ้นประธาน  ลั่นเดิมพันเก้าอี้ฟื้นธุรกิจล้างขาดทุนหมื่นล้าน  ปลอบใจบิ๊กหมงนั่งที่ปรึกษากิตติมศักดิ์  เผย  ปตท.เร่งปรับโครงสร้างบริษัทลูกส่งคนในคุม</lead>
<neck></neck>
<body><p>เมื่อวันที่  12  พ.ค.นายณอคุณ  สิทธิพงศ์  <name head="รองปลัด">รองปลัดกระทรวงพลังงาน</name>  ในฐานะ<name head="ประธาน">ประธานคณะกรรมการบริหาร  บริษัท  ปตท.จำกัด  (มหาชน)</name>  เปิดเผยภายหลังการประชุมคณะกรรมการบริหาร  บริษัท  ไออาร์พีซี  จำกัด  (มหาชน)  ว่า  ได้รับเลือกจากที่ประชุมบอร์ดไออาร์พีซีให้ดำรงตำแหน่ง<name head="ประธาน">ประธานบอร์ดไออาร์พีซี</name>  โดยที่ประชุมเสนอชื่อและทุกคนเห็นชอบ  ส่วนการลาออกของ  พล.อ.มงคล  อัมพรพิสิฐ  เป็นไปตามนโยบายของ  ปตท.อย่างไรก็ตาม  ได้เสนอแต่งตั้ง  พล.อ.มงคลเป็นที่ปรึกษากิตติมศักดิ์</p>
<p>      "การเป็น<name head="ประธาน">ประธานบอร์ดไออาร์พีซี</name>ครั้งนี้ไม่ได้เป็นนอมินีของใคร  มาจากนโยบายของ  ปตท.ล้วนๆ  และจะเชิญผู้มีประสบการณ์จาก  ปตท.ทำแผนฟื้นฟูผลการดำเนินงาน  ขอเอาเก้าอี้เป็นเดิมพัน  ถ้าผลประกอบการขาดทุนอีกจะลาออกเอง  ผมพูดคำไหนคำนั้น  ไม่ยึดติดตำแหน่ง"  นายณอคุณกล่าว </p>
<p>สำหรับตำแหน่ง<name head="ประธาน">ประธานกรรมกรรมการบริหาร</name>และกรรมการส่วนที่หายไปจะเรียกประชุมเพื่อหารืออีกครั้งในวันที่  21  พ.ค.โดยยืนยันว่ากรรมการที่หายไปจะไม่มีคนของนายประชัย  เลี่ยวไพรัตน์  อย่างแน่นอน  แต่มาจาก  ปตท.และยืนยันอีกครั้งไม่มีการเมืองเข้ามาเกี่ยว </p>
<p> ด้าน  พล.อ.มงคลกล่าวว่า  ได้แจ้งการลาออกจากตำแหน่ง<name head="ประธาน">ประธานบอร์ด</name>  <name head="ประธาน">ประธานกรรมการบริหารบริษัท</name>และ<name head="กรรมการ">กรรมการบริษัทไออาร์พีซี</name>ในที่ประชุมบอร์ด  โดยมีผลทันที  ซึ่งสาเหตุการลาออกเป็นผลจากนายณอคุณในฐานะ<name head="ประธาน">ประธานบอร์ด   ปตท.</name>แจ้งยืนยันเมื่อวันที่   6  พ.ค.ว่า  <name head="ประธาน">ประธานกรรมการบริษัท</name>ในเครือ  ปตท.ต้องมาจาก  ปตท.เท่านั้น </p>
<p>     "เรื่องนี้ไม่มีการเมืองแทรกและไม่น้อยใจ  เพราะผมอยู่ตรงนี้  6  ปีแล้ว"  พล.อ.มงคลกล่าว</p>
<p>  นายจิตรพงษ์  กว้างสุขสถิตย์  <name head="กรรมการ">กรรมการไออาร์พีซี</name>  กล่าวเพิ่มเติมว่า  การเลือกนายณอคุณเพื่อความเหมาะสม  และ  ปตท.อยากให้คนในเครือ  ปตท.เป็นประธานบอร์ด  เพื่อเป็นไปในทางทิศทางเดียวกัน   และอยากให้บริษัทลูกในตลาดหลักทรัพย์มีตัวแทน   ปตท.เป็นบอร์ด  ส่วนบอร์ดบริษัทลูกที่ยังมีคนนอก  เช่น  ไทยออยล์นั้น  ปตท.เตรียมทยอยปรับอย่างต่อเนื่อง</p>
<p>     ทั้งนี้  ตำแหน่ง<name head="ประธาน">ประธานบอร์ดไออาร์พีซี</name>มีวาระ  1  ปี  ส่วนกรรมการมีวาระ  3  ปี.</p></body>
</news>
