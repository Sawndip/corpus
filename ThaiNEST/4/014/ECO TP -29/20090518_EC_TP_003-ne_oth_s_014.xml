<teiHeader>
<fileDesc>
<titleStmt>
  <title>เอสเอฟเขย่าคู่แข่งซุ่มสาขาใหม่พัทยาโรงหนังเอาต์ดอร์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/180509/4830  </bibl>
</sourceDesc>
</fileDesc>
</teiHeader>
<news>
<headline>เอสเอฟเขย่าคู่แข่งซุ่มสาขาใหม่พัทยาโรงหนังเอาต์ดอร์</headline>
<lead></lead>
<neck></neck>
<body><p> นายสุวิทย์  ทองร่มโพธิ์  <name>กรรมการผู้จัดการ</name>  บริษัท  เอสเอฟ  ซีเนม่า  ซิตี้  จำกัด  ออกมายอมรับว่า  ผลประกอบการในไตรมาสแรกไม่เติบโตเมื่อเทียบกับช่วงเดียวกันของปีที่ผ่านมา  เนื่องจากมีปัจจัยลบหลายเรื่องและไม่มีหนังฟอร์มยักษ์เข้าฉายมากนัก  แต่ไตรมาส  2  ภาพรวมเริ่มปรับตัวดีขึ้นตามการเข้าฉายของหนังคุณภาพทั้งไทยและต่างประเทศ  ขณะเดียวกัน   ยอดขายที่นั่งราคา   700  บาท  ซึ่งเป็นที่นั่งราคาแพงที่สุดยังมียอดขายเพิ่มขึ้น  เพราะเจาะกลุ่มเป้าหมายเฉพาะที่มีกำลังซื้อ  เช่น  นักธุรกิจ  นักการเมือง</p>
<p> สำหรับแผนการดำเนินงานในปีนี้ยังเดินหน้าเปิดตัวโรงภาพยนตร์สาขาใหม่  โดยครึ่งปีหลังเตรียมเปิดอีก   2  แห่งที่เซ็นทรัล  ขอนแก่น  และแหลมทองบางแสน  หลังจากเปิดไปแล้ว  3  สาขา  คือ  เซ็นทรัล  เฟสติวัล  พัทยาบีช,  ฮาเบอร์มอลล์  แหลมฉบัง  และเซ็นทรัลชลบุรี   รวมมูลค่าการลงทุนทั้งหมด  1,200  ล้านบาท  คาดสิ้นปีมีรายได้  1,200  ล้านบาท  เติบโตกว่า  20%  และเพิ่มส่วนแบ่งเป็น  35%  จาก  32%  ของมูลค่ารวม  3,600  ล้านบาท</p>
<p>ส่วนสาขาพัทยามีแผนสร้างโรงหนังรูปแบบเอาต์ดอร์  สามารถมองเห็นวิวทะเลภายนอกระหว่างชมภาพยนตร์  เพื่อสร้างความแตกต่างจากคู่แข่งในตลาดที่ยังไม่มีใครเคยทำมาก่อนในโลก  ถ้าไม่นับ<name head="หนัง">หนังกลางแปลง</name>  งบลงทุน  20  ล้านบาท  โดยอยู่ระหว่างการศึกษาและยังไม่สามารถเปิดเผยรายละเอียด.</p></body>
</news>
