<teiHeader>
<fileDesc>
<titleStmt>
  <title>ลุ้นโหวตIRPC "ณอคุณ"เสียบ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/120509/4517  </bibl>
</sourceDesc>
</fileDesc>
</teiHeader>
<news>
<headline>ลุ้นโหวตIRPC "ณอคุณ"เสียบ</headline>
<lead> 12  พ.ค.ลุ้นผลโหวตเลือก<name head="ประธาน">ประธานบอร์ดไออาร์พีซี</name>คนใหม่  "ณอคุณ"  เสียบบิ๊กหมง  "ประเสริฐ"  ยันเหตุผลเรื่องความเหมาะสม  การเมืองไม่มีเอี่ยว</lead>
<neck></neck>
<body><p> นายประเสริฐ  บุญสัมพันธ์  <name>ประธานเจ้าหน้าที่บริหาร</name>และ<name>กรรมการผู้จัดการใหญ่</name>  บริษัท  ปตท.จำกัด  (มหาชน)  เปิดเผยถึงกระแสข่าวการเปลี่ยนตัว<name head="ประธาน">ประธานบอร์ดบริษัท  ไออาร์พีซี  จำกัด  (มหาชน)</name>  จาก  พล.อ.มงคล  อัมพรพิสิฐ  เป็น  นายณอคุณ  สิทธิพงศ์  ว่า  ในวันที่  12  พ.ค.นี้  คณะกรรมการ  (บอร์ด)  ไออาร์พีซีชุดใหม่จะประชุมกันครั้งแรก  เพื่อหารือเรื่องการเปลี่ยนประธานบอร์ดคนใหม่  ส่วนข่าวที่ออกมาว่ามีการเชื่อมโยงกับกลุ่มอิทธิพลเก่านั้น  ยืนยันเรื่องนี้ไม่เกี่ยวข้องกัน  เป็นการเปลี่ยนแปลงตามความเหมาะสมเท่านั้น  และการเปลี่ยนแปลงบอร์ดเป็นเรื่องปกติที่ทุกปีจะมีกรรมการลาออก  โดยในเดือน  เม.ย.ที่ผ่านมามีกรรมการลาออกจากบอร์ด</p>
<p>      ทั้งนี้  นายณอคุณเข้ามาเป็นกรรมการบอร์ดไออาร์พีซีคนใหม่แทนกรรมการบางส่วนที่ลาออกไป  และในฐานะ<name head="ประธาน">ประธานบอร์ด  ปตท.</name>ใครจะเป็น<name head="ประธาน">ประธานบอร์ดไออาร์พีซี</name>คนใหม่ต้องรอผลการหารือของบอร์ดไออาร์พีซีในวันที่  12  พ.ค.นี้เพราะการเลือกประธานบอร์ดเป็นการให้คณะกรรมการทั้ง  17  คน  โหวตลงคะแนนกันเองว่าจะเลือก  1  ในคณะกรรมการขึ้นมาเป็นประธานบอร์ดคนใหม่</p>
<p> "ปกติการเลือกประธานบอร์ดเป็นการหารือโหวตคะแนนเลือกกันเองของคณะกรรมการในกรณีประธานบอร์ดคนเก่าลาออก  แต่หากมีการเปลี่ยนแปลงประธานบอร์ดโดยที่เจ้าตัวไม่เห็นชอบด้วยถือเป็นเรื่องใหญ่ที่ต้องนำเรื่องเข้าหารือในที่ประชุมผู้ถือหุ้น  ส่วนเหตุผลเรื่องผลประกอบการขาดทุนสะสม   1.8   หมื่นล้านบาท  จนต้องปลดประธานบอร์ดก็ไม่เกี่ยว  เพราะไตรมาส  4/51  ธุรกิจโรงกลั่นน้ำมันทุกรายล้วนขาดทุนจากสต็อกน้ำมันทั้งนั้น  เพียงแต่ไออาร์พีซีมีแต่ธุรกิจโรงกลั่นทำให้ขาดทุนสูงสุด  1.8  หมื่นล้านบาท  บางจากขาดทุน  1  พันกว่าล้านบาท  ส่วนไทยออลย์มีกำไรนิดหน่อย   ทำให้กำไรรวมของ   ปตท.ลงมาจาก  9  พันล้านบาท  เหลือ  5  พันล้านบาท  ซึ่งแนวโน้มธุรกิจปี  52  ดีขึ้น  แต่ถ้าเทียบช่วงเดียวกันของปีก่อนก็เหนื่อยอยู่"  นายประเสริฐกล่าว</p>
<p>  ส่วนกรณีกระทรวงการคลังเสนอขอขยายเพดาน<name head="ภาษี">ภาษีสรรพสามิตน้ำมัน</name>เป็นเรื่องของรัฐบาล  แต่ควรใช้กลไกกองทุนน้ำมันเชื้อเพลิงอุดหนุนก่อนแล้วทยอยลดภาระเหมือนครั้งก่อน  ซึ่ง  ปตท.เชื่อว่าการขึ้นภาษีน้ำมันไม่กระทบเงินชดเชยราคาก๊าซหุงต้มที่  ปตท.ได้รับคืนจากกองทุนน้ำมันฯ  เดือนละ  400-500  ล้านบาท  เพราะยังอยู่ในเพดานที่กองทุนน้ำมันฯ  รับภาระได้.</p></body>
</news>
