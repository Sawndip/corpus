<teiHeader>
<fileDesc>
<titleStmt>
  <title>ส่งทีมล้อมคอก ตรวจชากาแฟ กักตุนเก็งภาษี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/190509/4866  </bibl>
</sourceDesc>
</fileDesc>
</teiHeader>
<news>
<headline>ส่งทีมล้อมคอก ตรวจ<name>ชา</name><name>กาแฟ</name> กักตุนเก็งภาษี</headline>
<lead></lead>
<neck></neck>
<body><p>นายยรรยง  พวงราช  <name head="อธิบดี">อธิบดีกรมการค้าภายใน</name>  เปิดเผยว่า  ได้จัดส่งสายตรวจ  ทั้งส่วนกลางและภูมิภาคทุกจังหวัดออกตรวจสอบพฤติกรรมของผู้ค้า  เพื่อไม่ให้ฉวยโอกาสกักตุนหรือจำหน่ายสินค้าในกลุ่มที่ขึ้น<name head="ภาษี">ภาษีสรรพสามิต</name>อย่างเข้มงวด  โดยเฉพาะ<name>ชา</name>และ<name>กาแฟ</name>ที่อาจเป็นสินค้ากลุ่มต่อไปที่กรมสรรพสามิตเก็บภาษีเพิ่ม  รวมทั้งติดตามราคาวัตถุดิบเพื่อพิจารณาการเปลี่ยนแปลงของต้นทุนรวมถึงราคาขายปลีก<name>ชา</name><name>กาแฟ</name>อย่างใกล้ชิด  เพราะทั้ง  2  รายการอยู่ในเป็นบัญชีสินค้ากลุ่มติดตามดูแลของกระทรวงพาณิชย์  200  รายการ</p>
<p>      ทั้งนี้  ช่วงที่มีกระแสรัฐบาลเตรียมปรับ<name head="ภาษี">ภาษีสรรพสามิต</name>  <name>เหล้า</name>  <name>บุหรี่</name>  น้ำมัน  <name>ชา</name>  และ<name>กาแฟ</name>  ได้สร้างความปั่นป่วนในตลาดซื้อขายสินค้าส่งและปลีกอย่างมาก  จนมีผู้บริโภคและร้านค้าปลีกร้องเรียนสายด่วนกรมการค้าภายใน  1569  สูงเกิน  1,000  ราย  โดยส่วนใหญ่แจ้งว่าสินค้าขาดตลาดและฉวยขึ้นราคาเกินจริง   โดยเฉพาะ<name>บุหรี่</name>ที่แพงกว่าปกติซองละ   10-15  บาท  และร้องเรียนโรงงานยาสูบไม่ยอมกระจายสินค้าแก่รายย่อย</p>
<p> นอกจากนี้  ได้ส่งเจ้าหน้าที่ติดตามราคาสินค้าอาหารสดด้วย  เพราะราคาอาหารประเภทเนื้อสัตว์  ผัก  และผลไม้น่าจะลดลง  เพราะมีผลผลิตออกสู่ตลาดมาก  แต่จากการสำรวจราคาอาหารในตลาดสดเขตกรุงเทพฯ  ราคาเนื้อสัตว์ส่วนใหญ่ยังสูงอยู่  ส่วนผักผลไม้  เช่น  <name>คะน้า</name>  <name head="ผัก">ผักบุ้ง</name>  <name head="ผัก">ผักกาดขาว</name>  <name head="กะหล่ำ">กะหล่ำปลี</name>  <name head="ผัก">ผักกวางตุ้ง</name>  ราคาทรงตัว.</p></body>
</news>
