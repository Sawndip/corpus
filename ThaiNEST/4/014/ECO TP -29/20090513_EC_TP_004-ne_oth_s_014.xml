<teiHeader>
<fileDesc>
<titleStmt>
  <title>เคเอฟซียอดพุ่ง อานิสงส์หวัดหมู เปิดแผนบอลลีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/130509/4579  </bibl>
</sourceDesc>
</fileDesc>
</teiHeader>
<news>
<headline><name>เคเอฟซี</name>ยอดพุ่ง อานิสงส์<name>หวัดหมู</name> เปิดแผนบอลลีก</headline>
<lead></lead>
<neck></neck>
<body><p>นางแววคนีย์  อัสโสรัตน์กุล  <name head="ผู้อำนวยการ">ผู้อำนวยการฝ่ายการตลาด-เคเอฟซี</name>  บริษัท  ยัม  เรสเทอรองสต์  อินเตอร์เนชั่นแนล  (ประเทศไทย)  ผู้ดำเนินธุรกิจร้านอาหารบริการแบรนด์<name>เคเอฟซี</name>   เปิดเผยว่า   ผลการดำเนินธุรกิจในเดือน  พ.ค.ที่ผ่านมา  มีอัตราเติบโตเพิ่มขึ้น  15%  เทียบกับช่วงเดียวกันของปีที่ผ่านมา  เนื่องจากทำกิจกรรมส่งเสริมการขายและเปิดเมนูใหม่อย่างต่อเนื่อง  โดยล่าสุดเปิดตัว<name head="ข้าวยำ">ข้าวยำไก่ซี๊ด</name>  เพื่อเพิ่มทางเลือกให้ผู้บริโภค  ประกอบกับผู้บริโภคระมัดระวังในการบริโภคเนื้อหมู  ส่งผลให้ผู้บริโภคหันมารับประทานอาหารในร้านเคเอฟซีมากขึ้น  แม้เศรษฐกิจชะลอตัวและกำลังซื้อลดลง</p>
<p>ล่าสุด  บริษัทใช้งบ  10  ล้านบาท  จัดกิจกรรมการตลาดผ่านกีฬา  (สปอร์ตมาร์เก็ตติง)  <name head="บอล">ฟุตบอล</name>  เป็นครั้งแรกภายใต้ชื่อโครงการ  "<name>เคเอฟซี  เซเว่นชู๊ต</name>"  การแข่งขันฟุตบอลเยาวชน  7  คนทั่วประเทศ  ผ่านสาขาร้านเคเอฟซี  375  สาขาทั่วประเทศ  โดยให้<name head="ผู้จัดการ">ผู้จัดการร้านเคเอฟซี</name>แต่ละสาขาเป็น<name head="ผู้จัดการ">ผู้จัดการทีมฟุตบอลเยาวชน</name>  คาดตั้งทีม<name head="บอล">ฟุตบอล</name>ได้  500  ทีม  เพื่อคัดเลือกนักกีฬาและแข่งขันกันระหว่างสาขา  หรือ  "<name>เคเอฟซีลีก</name>"  ตั้งแต่ระดับจังหวัดจนถึงชิงชนะเลิศระดับประเทศ  จับกลุ่มเป้าหมายเยาวชนอายุ  12-15  ปี  และสิ้นสุดเดือน  ต.ค.ปีนี้  ซึ่งคาดว่าจะช่วยให้แบรนด์<name>เคเอฟซี</name>มีความแข็งแกร่งในระยะยาวมากขึ้น</p>
<p>  ส่วนแนวทางการทำตลาดในไตรมาส  2  เน้นการเปิดตัวนวัตกรรมเมนูสินค้าใหม่ๆ  และทำโปรโมชั่นราคาสินค้าที่คุ้มค่า  เพราะอัตราการจับจ่ายซื้ออาหารต่อคนต่อครั้งในไตรมาสแรกลดลง  5%  หรือเฉลี่ย  95  บาทต่อคนต่อครั้ง  แต่รายได้ยังมีอัตราเติบโตตามเป้า  คาดทั้งปีอยู่ที่  25%.</p></body>
</news>
