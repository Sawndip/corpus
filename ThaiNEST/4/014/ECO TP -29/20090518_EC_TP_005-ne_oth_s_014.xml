<teiHeader>
<fileDesc>
<titleStmt>
  <title>ICTจีบเอกชนเปิดโครงการฟรีบรอดแบนด์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/180509/4829  </bibl>
</sourceDesc>
</fileDesc>
</teiHeader>
<news>
<headline>ICTจีบเอกชนเปิดโครงการ<name>ฟรีบรอดแบนด์</name></headline>
<lead>ร.ต.หญิง  ระนองรักษ์  สุวรรณฉวี  <name head="รัฐมนตรี">รัฐมนตรีว่าการกระทรวงเทคโนโลยีสารสนเทศและการสื่อสาร</name>  (ไอซีที)  เปิดเผยว่า  ไอซีทีมีแนวคิดทำโครงการ<name>คอมพิวเตอร์</name>ราคาถูกและ<name head="อินเทอร์เน็ต">อินเทอร์เน็ตความเร็วสูง</name>  (<name>บรอดแบนด์</name>)  ราคาต่ำ  เพื่อลดช่องว่างการเรียนรู้ระหว่างสังคมเมืองใหญ่และพื้นที่ต่างจังหวัด  โดยเตรียมหารือกับเอกชนและสมาคมที่เกี่ยวข้องกับ<name>ไอที</name>อีกครั้งเพื่อหาผู้สนใจเข้าร่วมโครงการ</lead>
<neck></neck>
<body><p> สำหรับกรอบการดำเนินงานเบื้องต้นตั้งเป้าขยาย<name>บรอดแบนด์</name>ครอบคลุมทั่วประเทศ  ส่วน<name>คอมพิวเตอร์</name>หรือ<name>โน้ตบุ๊ก</name>อาจมีระบบชำระเงินเป็นงวด  เพราะทำให้ประชาชน  นักเรียน  นักศึกษา  ที่มีความต้องการใช้งานให้เข้ามาผ่อนชำระได้  ขณะที่ไอซีทีจะประสานงานกับกรมสรรพากรให้เอกชนหรือสมาคมที่เข้าร่วมโครงการสามารถยื่นลดภาษีได้  เนื่องจากโครงการมีวัตถุประสงค์เพื่อสังคม  
</p>
<p>นายสมเกียรติ  ตั้งกิจวานิชย์  <name head="รองประธาน">รองประธานสถาบันวิจัยเพื่อพัฒนาประเทศไทย</name>  (ทีดีอาร์ไอ)  กล่าวว่า  <name>บรอดแบนด์</name>เป็นตัวแปรสำคัญในการยกระดับไอซีทีในอนาคต  เนื่องจากไทยกำลังอยู่ในภาวะล้าหลัง  ซึ่งแนวทางหนึ่ง  คือการสนับสนุนราคาบริการลดลง  จากปัจจุบันเฉลี่ยอยู่ที่  7-8%  ของรายได้รวมต่อเดือน  เทียบกับสิงคโปร์และไต้หวันคิดที่  2%  ของรายได้รวมต่อเดือน</p>
<p>     ทั้งนี้   การจัดอันดับขีดความสามารถด้านไอซีทีจากหน่วยงานต่างชาติ   ไทยอยู่ในอันดับ  40  กว่าตลอด  เป็นรองทั้งมาเลเซีย  เกาหลีใต้  ไต้หวัน  ฟิลิปปินส์  หากไทยไม่สามารถพัฒนา<name>บรอดแบนด์</name>จะตกขบวนทันที    ซึ่งอัตราความเร็ว<name>บรอดแบนด์</name>ของไทยต่ำกว่าต่างประเทศถึง  100%  คือเฉลี่ยไม่เกิน  2  เมกะบิตต์ต่อวินาที  ขณะที่สิงคโปร์อยู่ที่  100  เมกะบิตต์ต่อวินาที  ญี่ปุ่นสูงถึง  1  กิกะไบต์.</p></body>
</news>
