<teiHeader>
<fileDesc>
<titleStmt>
  <title>หุ้นฮึดบวก7จุด"กรณ์"มึนพิษกบข.เจ๊ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/160509/4741  </bibl>
</sourceDesc>
</fileDesc>
</teiHeader>
<news>
<headline>หุ้นฮึดบวก7จุด"กรณ์"มึนพิษกบข.เจ๊ง</headline>
<lead>หุ้นฮึดบวก  7  จุดหลังถูกถล่มอย่างหนัก  ต่างชาติ-สถาบันช่วยกันซื้อ  นักวิเคราะห์คาดสัปดาห์หน้าผันผวน  อยู่ในช่วงปรับฐาน  เหตุไร้ปัจจัยใหม่หนุน  "กรณ์"  มึนโดนหางเลขถูกฟ้อง  กบข.เจ๊ง  ยันช่วงปี  51  ยังไม่มีส่วนเกี่ยวข้อง</lead>
<neck></neck>
<body><p>ผู้สื่อข่าวรายงานว่า  หุ้นไทยวันที่  15  พ.ค.ผันผวนค่อนข้างหนัก  หลังจากวันก่อนปรับลดลงกว่า   26   จุด  โดยเปิดตลาดช่วงเช้าดัชนีปรับบวกเกือบ  10  จุด  แตะระดับสูงสุด   536.54  จุด  ก่อนจะมีแรงเทขายทำกำไรออกมา  จนกระทั่งติดลบในการเปิดตลาดช่วงบ่าย  โดยแตะระดับต่ำสุด  522.44  จุด  หลังจากนั้นมีแรงซื้อเข้ามาดันดัชนีปิดที่  533.92  จุด  เพิ่มขึ้น  7.37  จุด  มูลค่าซื้อขาย  26,257.44  ล้านบาท  ต่างชาติซื้อ  188.88  ล้านบาท  สถาบันซื้อ  296.06  ล้านบาท  รายย่อยขาย  484.94  ล้านบาท </p>
<p>นามสมชาย   เอนกทวีผล  <name head="ผู้อำนวยการ">ผู้อำนวยการฝ่ายวิเคราะห์หลักทรัพย์</name>  บล.ไซรัส  กล่าวว่า   แนวโน้มดัชนีสัปดาห์หน้าน่าจะแกว่งตัวสลับแดนบวกและลบ  เนื่องจากไม่มีปัจจัยบวกใหม่เข้ามาสนับสนุนการลงทุน  โดยตลาดหุ้นน่าจะปรับฐานจากความวิตกกังกลเกี่ยวกับภาวะเศรษฐกิจที่ยังไม่ฟื้นตัวในเร็ววัน </p>
<p> นายกรณ์  จาติกวณิช  <name head="รมว.">รมว.คลัง</name>  กล่าวถึงกรณีศาลปกครองรับคำร้องของสมาชิกกองทุนบำเหน็จบำนาญข้าราชการ  (กบข.)  ฟ้องร้องให้ดำเนินคดีเกี่ยวกับผลขาดทุนจากการลงทุนของ  กบข.ว่า  ยังไม่แน่ใจว่าข้อกล่าวหาคืออะไร  โดยหากเป็นประเด็นเรื่องผลการดำเนินงานที่ขาดทุนในปี  2551  ก็เป็นกรณีที่เกิดขึ้นในช่วงที่ตนยังไม่ได้เข้ามาเป็น  <name head="รมว.">รมว.คลัง</name>  จึงถือว่าไม่มีส่วนเกี่ยวข้อง  แต่หากศาลเรียกไปชี้แจงก็พร้อมปฏิบัติตาม  และจะยืนยันข้อเท็จจริงทั้งหมด </p>
<p> อย่างไรก็ดี  เมื่อเข้ามาทำงานในฐานะ  <name head="รมว.">รมว.คลัง</name>แล้ว  เมื่อมีปัญหาเกิดขึ้นก็ต้องดำเนินการตรวจสอบ  โดยขณะนี้อยู่ระหว่างการดำเนินการของคณะกรรมการตรวจสอบผลการดำเนินงานของ   กบข.ช่วงปี   2551  ซึ่งคณะกรรมการได้ขอขยายระยะเวลาออกไปอีก  30  วัน   คาดว่าจะได้ข้อสรุปเร็วๆ  นี้.</p></body>
</news>
