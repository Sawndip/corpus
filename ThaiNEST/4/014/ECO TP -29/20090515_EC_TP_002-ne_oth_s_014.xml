<teiHeader>
<fileDesc>
<titleStmt>
  <title>ตลาดรถ4เดือนทรุดตัวอีก30%  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thaipost.net/news/150509/4692  </bibl>
</sourceDesc>
</fileDesc>
</teiHeader>
<news>
<headline>ตลาดรถ4เดือนทรุดตัวอีก30%</headline>
<lead>ตลาด<name head="รถ">รถยนต์</name>  4  เดือนแรกยังหดตัวต่อเนื่องกว่า  30%  <name>เอสยูวี</name>กระอักวูบ  50%  <name>ปิกอัพ</name>รูดไม่หยุด  40%  ขณะที่<name>เก๋ง</name>อุ่นใจลดแค่  13%  อีซูซุคุยทวงแชมป์<name>ปิกอัพ</name>กลับมาแล้ว  กวาดส่วนแบ่งกว่า  40%</lead>
<neck></neck>
<body><p>  เมื่อวันที่  14  พ.ค.บริษัท  ตรีเพชรอีซูซุเซลส์  จำกัด  รายงานยอดจำหน่ายตลาดรวม<name head="รถ">รถยนต์</name>ในช่วง  4  เดือนแรกของปี  2552  มีทั้งสิ้น  147,487  คัน  หดตัว  31.86%  เมื่อเทียบกับช่วงเดียวกันของปีก่อนหน้า  โดยตลาด<name head="รถยนต์">รถยนต์อเนกประสงค์ขับเคลื่อน  4  ล้อ</name>  (<name>เอสยูวี</name>)  หดตัวมากสุด  49.98%  เมื่อเทียบกับช่วงเดียวกันของปีที่ผ่านมา  ส่วนตลาดใหญ่อย่าง<name head="รถยนต์">รถยนต์กระบะ</name>  1  ตัน  หดตัวต่อเนื่อง  40.69%  มียอดจำหน่าย  73,144  คัน </p>
<p>ขณะที่ยอดจำหน่าย<name head="รถยนต์">รถยนต์นั่งส่วนบุคคล</name>ได้รับผลกระทบจากปัญหาที่เกิดขึ้นน้อยที่สุด  โดยมียอดขายหดตัวน้อยที่สุดเพียง  12.59%  หรือมียอดจำหน่ายทั้งสิ้น  59,949  คัน</p>
<p>  สำหรับยอดจำหน่ายในเดือนเมษายนที่ผ่านมาพบว่าตลาดกระเตื้องขึ้นเล็กน้อย  โดยมียอดจำหน่ายรวม  39,713  คัน  ลดลงเพียง  3.91%  เท่านั้นเมื่อเทียบกับเดือนก่อนหน้า  โดยตลาด<name>ปิกอัพ</name>มียอดจำหน่าย  20,232  คัน  ลดลง  2.95%  และตลาด<name head="รถยนต์">รถยนต์นั่งส่วนบุคคล</name>มียอดจำหน่าย  15,981  คัน  หดตัวลงไป  1.32% </p>
<p>ทั้งนี้   ผู้นำตลาดรวมในช่วง   4   เดือนแรกของปีนี้  โตโยต้ายังครองตลาดด้วยยอดจำหน่าย  60,268  คัน  มีส่วนแบ่งการตลาด  40.86%  และยังครองแชมป์ในส่วนของ<name head="รถยนต์">รถยนต์นั่ง</name>ที่ทำยอดจำหน่ายไป  26,644  คัน  หรือมีส่วนแบ่งการตลาด  44.44% </p>
<p>     ส่วนตลาด<name head="รถ">รถปิกอัพ</name>  อีซูซุกลับมาทวงแชมป์ได้สำเร็จด้วยยอดจำหน่าย  29,939  คัน  หรือมีส่วนแบ่งการตลาด  40.93%.</p></body>
</news>
