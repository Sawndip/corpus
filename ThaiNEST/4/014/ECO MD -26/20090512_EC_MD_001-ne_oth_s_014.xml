<teiHeader>
<fileDesc>
<titleStmt>
  <title>�Thai Smile� ส้มตำกึ่งสำเร็จรูป นวัตกรรมครัวไทยเขย่าครัวโลก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-12 12:53:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000052767  </bibl>
</sourceDesc>
</fileDesc>
</teiHeader>
<news>
<headline>�<name>Thai Smile</name>� <name>ส้มตำ</name>กึ่งสำเร็จรูป นวัตกรรมครัวไทยเขย่าครัวโลก</headline>
<lead>�<name>ส้มตำ</name>� ไม่ใช่เพียงเมนูยอดฮิตแค่คนไทยเท่านั้น ชาวต่างชาติอีกจำนวนมากที่นิยมอาหารไทยต่างหลงใหลเมนูนี้เช่นเดียวกัน ทว่า ในต่างประเทศจะหากินได้ยากเต็มที ยิ่งเป็น<name>ส้มตำ</name>รสชาติต้นตำรับวัตถุดิบสดใหม่ด้วยแล้ว โอกาสจะได้สัมผัสแทบจะเป็นไปไม่ได้</lead>
<neck></neck>
<body><p> ทว่า จากฝีมือเอสเอ็มอีไทย อย่างบริษัท พรทวีโสภณ จำกัด สร้างสรรค์นวัตกรรมใหม่ของการแปรรูปอาหารสำเร็จ ด้วยเทคโนโลยีอบแห้งระบบ<name head="เตาอบ">เตาอบสุญญากาศ</name> ซึ่งคุณสมบัติแปรรูปอาหารได้ทุกชนิด โดยไม่สูญเสียรสชาติ นอกจากนั้น สามารถเก็บไว้ได้ในอุณหภูมิปกตินานนับปี ถือเป็นผู้ผลิตรายแรกและรายเดียวในประเทศ ช่วยพาครัวไทยไปสู่ครัวโลกอย่างเป็นรูปธรรม และที่สำคัญมีส่วนเพิ่มมูลค่าให้ผลผลิตการเกษตรไทยด้วย</p>
<p>วิริยา พรทวีวัฒน์ <name>กรรมการผู้จัดการ</name> เผยว่า วัตถุประสงค์เริ่มแรก อยากช่วยเหลือเกษตรกร แก้ปัญหาสินค้าเกษตรตกต่ำในฤดูกาลที่ออกมากจนล้นตลาด ซึ่งการแปรรูปถือเป็นคำตอบสุดท้ายของปัญหาดังกล่าว        </p>
<p>ทั้งนี้ การแปรรูปโดยวิธีอบแห้งนั้น มี 4 วิธีหลัก ได้แก่ 1.ใช้พลังงานแสงอาทิตย์ (Sun dry) วิธีนี้ประหยัด แต่มีโอกาสปนเปื้อนสูง เช่น การทำ<name head="กล้วย">กล้วยตาก</name> 2. ใช้<name head="เตาอบ">เตาอบความร้อน</name> (Heat pump) วิธีนี้ยังเสี่ยงต่อการปนเปื้อน อีกทั้ง ผลผลิตที่ได้มีสีคล้ำเข้ม และแห้งแข็งกระด้าง ผลไม้บางชนิดไม่สามารถแปรรูปได้ 3.แช่แข็งระบบ<name>สุญญากาศ</name> (Vacuum freeze dry) วิธีนี้ใช้แพร่หลายประเภทอาหารแช่แข็งทั่วไป ทว่า มีข้อจำกัดที่เครื่องจักรราคาสูง และการนำไปแช่แข็งส่งผลต่อรสชาติอาหาร และ 4.ใช้<name head="เตาอบ">เตาอบสุญญากาศ</name> (Vacuum dry) วิธีนี้เมื่อแปรรูปแล้วผลผลิตยังใกล้เคียงธรรมชาติ ทั้งรูปทรง รสชาติ และคุณค่าโภชนาการ ทว่า มีข้อเสียที่ต้นทุนผลิตสูง โดยเฉพาะราคาเตาอบสูงมาก</p>
<p>�บริษัทตัดสินใจเลือกระบบ<name head="เตาอบ">เตาอบสุญญากาศ</name> เพราะยังไม่ผู้ผลิตรายใดในประเทศทำเลย อีกทั้ง รักษาคุณภาพของผลผลิตได้ดีกว่าทุกระบบ แต่หากเราจะลงทุนซื้อเครื่องจักรต่างประเทศ จะเป็นค่าใช้จ่ายที่สูงมาก กว่า 80 ล้านบาท ดังนั้น บริษัทจึงคิดพัฒนาเครื่องจักรด้วยตัวเอง โดยมีทีม<name head="วิศวกรรม">วิศวกรรมเครื่องจักร</name> และ<name head="วิทยาศาสตร์">วิทยาศาสตร์อาหาร</name> ทำการวิจัยและพัฒนาร่วมกับสถาบันการศึกษาต่างๆ กว่าจะสำเร็จสมบูรณ์ใช้เวลากว่า 5 ปี�</p>
<p>วิริยา อธิบายต่อว่า ใช้งบประมาณกว่า 30 ล้านบาทในการวิจัยและพัฒนาเครื่องจักร รวมถึงสร้างโรงงานที่ จ.ลำพูน ซึ่งได้มาตรฐานคุณภาพอาหารครบถ้วน เช่น <name>GMP</name> <name>CODEX</name> <name>HACCP</name> และ <name>ISO9001-2000</name> เป็นต้น ในส่วนเตาอบที่พัฒนาขึ้น ปัจจุบัน มีอยู่ 12 เตา ต้นทุนการผลิตถูกกว่าเครื่องจักรนำเข้ากว่า 10 เท่า แต่ประสิทธิภาคการผลิตไม่แตกต่างกัน</p>
<p>สำหรับหลักการทำงานของแปรรูปด้วย<name head="เตาอบ">เตาอบสุญญากาศ</name> อธิบายง่ายๆ คือ การนำน้ำหรือความชื่นออกจากผลผลิต เพื่อจะถนอมอายุได้ยาวนานกว่า 1 ปี และหากต้องการให้คืนรูปเดิม เพียงแค่นำไปแช่น้ำ ผลผลิตก็จะกลับคืนสภาพเดิมก่อนอบแห้ง ซึ่งผลผลิตน้ำหนัก 1 กิโลกรัม เมื่ออบแห้งออกมาแล้วจะเหลือน้ำหนักเพียง 4 ขีดเท่านั้น</p>
<p>แม้หลักการจะดูเรียบง่ายมาก แต่ในทางปฏิบัติมีรายละเอียดที่สลับซับซ้อนสูง ดังนั้น กว่าจะสำเร็จจึงใช้เวลาวิจัยและพัฒนายาวนานกว่า 5 ปี</p>
<p>เจ้าของธุรกิจ เผยต่อว่า เริ่มทดลองตลาดเมื่อประมาณ 2 ปีที่แล้ว โดยนำผลไม้ไทยอบแห้ง เช่น <name>ลำไย</name> <name>ลิ้นจี้</name> <name>เงาะ</name> <name>ทุเรียน</name> ฯลฯ ไปออกโรดโชว์ที่ประเทศจีน ซึ่งได้ผลการตอบรับด้วยดี เพราะผลไม้ที่แปรรูปด้วยวิธีนี้ จะรักษาความฉ่ำหวานและรสชาติสดใหม่ได้ดีกว่า และที่สำคัญไม่ใส่สารเคมีป้องกันเน่าเสียใดๆ ทั้งสิ้น</p>
<p>ตามด้วยการพัฒนาสินค้าแปรรูปพืชสมุนไพรต่างๆ เช่น <name>ต้นหอม</name> <name>ขิง</name> <name>ตะไคร่</name> <name>พริก</name> <name>กระเทียม</name> ฯลฯ โดยสินค้ากลุ่มนี้เน้นส่งเข้าโรงงานอาหารแปรรูปต่างๆ อีกทั้ง แปรรูปผลไม้ต่างๆ เป็นขนมกินเล่นแบบสแน็คส์ (Snacks) ได้แก่ <name head="สแน็คส์">ทุเรียนสแน็คส์</name> และล่าสุดคือ แปรรูปเป็นอาหารกึ่งสำเร็จรูป ประเดิมด้วย 2 เมนู คือ <name>ส้มตำ</name> และ<name head="ข้าวเหนียว">ข้าวเหนียวทุเรียน</name> ภายใต้ชื่อแบรนด์ �<name>Thai Smile</name>� ซึ่งจะเปิดตัวใน<name head="งาน">งาน THAIFEX � World of Fool Asia 2009</name> ระหว่างวันที่ 13-17 พฤษภาคมนี้</p>
<p>�เรามีจุดยืนอยากจะพาครัวไทยไปกระจายสู่ทั่วโลก ดังนั้นการแปรรูปเป็นอาหารกึ่งสำเร็จรูป จึงมีโอกาสที่จะเปิดตลาดได้กว้างกว่าส่งแค่วัตถุดิบ โดยจุดขายจะเน้นนำเสนอความเป็นอาหารไทยที่ชาวต่างชาติชื่นชอบอยู่แล้ว และการแปรรูปด้วยวิธี<name head="อบแห้ง">อบแห้งสุญญากาศ</name> มีคุณสมบัติเด่นสามารถเก็บไว้ได้ในอุณหภูมิปกติ ช่วยให้การขนส่ง เพื่อส่งออก ทำได้ง่ายและประหยัดกว่าอาหารแปรรูปแช่แข็ง�</p>
<p>ทั้งนี้ <name>ส้มตำ</name> และ<name head="ข้าวเหนียว">ข้าวเหนียวทุเรียน</name> กึ่งสำเร็จรูป �<name>Thai Smile</name>� ราคาชุดละ 65 บาท โดยจะบรรจุอยู่ในภาชนะปิดฝา ภายในประกอบด้วยวัตถุดิบ และเครื่องปรุงต่างๆ บรรจุใน<name head="ซอง">ซองสุญญากาศ</name> วิธีการทำนั้น สำหรับ<name>ส้มตำ</name>นำผักแต่ละชนิดในซองเติมน้ำแล้วนำเข้าเครื่อง<name>ไมโครเวฟ</name> 2 นาที พักไว้สักครู่เส้นผักจะคืนตัว จากนั้นรินน้ำร้อนทิ้ง สุดท้ายนำผักมาคลุกเคล้ากับน้ำปรุงรส<name>ส้มตำ</name>เป็นอันเสร็จขั้นตอน</p>
<p>ส่วน<name head="ข้าวเหนียว">ข้าวเหนียวทุเรียน</name>นั้น นำ<name head="ข้าว">ข้าวเหนียว</name>และ<name head="ทุเรียน">ทุเรียนอบแห้ง</name>เติมน้ำ แล้วนำเข้า<name>ไมโครเวฟ</name> 2.5 นาที จากนั้นรินน้ำจากถ้วยลงในถ้วยที่ใส่<name head="ผงกะทิ">ผงกะทิทุเรียน</name>แล้วคนให้เข้ากัน จากนั้น นำกลับมาเติมในถ้วย<name head="ข้าว">ข้าวเหนียว</name> ก็จะได้<name head="ข้าวเหนียว">ข้าวเหนียวกะทิ</name>พร้อมกิน</p>
<p>วิริยา ให้เหตุผลที่เลือกนำร่องด้วย 2 เมนูนี้ เพราะเป็นอาหารไทยที่ต่างชาติรู้จักดีอยู่แล้ว ส่วนในอนาคตจะเพิ่มเติมอาหารไทยชื่อดังอื่นๆ เช่น <name>ผัดไทย</name> และขนมหวานไทยต่างๆ เป็นต้น</p>
<p>�ดิฉันกำหนดกลุ่มลูกค้าหลักไว้ที่การส่งออกต่างประเทศ 70% ซึ่งชาวต่างชาตินิยมอาหารไทยอยู่แล้ว แต่ที่ผ่านมาหากินยาก โดยการทำตลาดจะอาศัยออกงานแฟร์อาหารระดับนานาชาติ ขณะที่ตลาดในประเทศ วางไว้แค่ 30% เพราะอาหารเหล่านี้สำหรับคนไทยหากินได้ง่ายอยู่แล้ว โดยช่องทางขาย เร็วๆ นี้จะส่งเข้าห้างโมเดิร์นเทรด และร้านสะดวกซื้อต่างๆ�        </p>
<p> เจ้าของธุรกิจ ทิ้งท้ายว่า ปัจจุบันบริษัทมีพนักงานประมาณ 50 คน มีฐานการผลิตโรงงานอยู่ที่ จ.ลำพูน ส่วนวัตถุดิบการเกษตรต่างๆ จะรับซื้อจากทั่วประเทศ คัดเฉพาะสินค้าเกรดเอ ปลูกโดยปลอดสารพิษ วางเป้าหมายไว้จะผลิตได้ประมาณ 2 แสนกิโลกรัมต่อปี ในระยะเวลา 3 ปี และสามารถคืนเงินลงทุนได้ในเวลา 2-3 ปีเช่นกัน        </p></body>
</news>
