<teiHeader>
<fileDesc>
<titleStmt>
  <title>เผย 5 อุตฯไทยโตสวนกระแส จี้ปั้นแรงงานยอดฝีมือป้อนด่วน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-26 11:04:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000034406  </bibl>
</sourceDesc>
</fileDesc>
</teiHeader>
<news>
<headline>เผย 5 อุตฯไทยโตสวนกระแส จี้ปั้นแรงงานยอดฝีมือป้อนด่วน</headline>
<lead>กสอ. เผย 5 อุตสาหกรรมไทย ได้แก่ นุ่งห่ม เครื่องปรับอากาศ รองเท้า แม่พิมพ์ และซอฟต์แวร์ โตสวนกระแส ต้องการแรงงานฝีมืออีกกว่า 20,000 คน จี้เร่งสร้างแรงงานยอดฝีมือ ผลักดันเข้าสู่อุตสาหกรรมเหล่านี้</lead>
<neck></neck>
<body><p>นายปราโมทย์ วิทยาสุข <name head="อธิบดี">อธิบดีกรมส่งเสริมอุตสาหกรรม</name> (กสอ.) เปิดเผยว่า จากการประชุมสมองระหว่างกระทรวงอุตสาหกรรม โดย กสอ. กับภาคเอกชน เพื่อร่วมกันแก้วิกฤตเศรษฐกิจ พบว่า แม้หลายธุรกิจจะเกิดการจ้างงาน แต่ยัง 5 อุตสาหกรรม ที่ยังเติบโตได้ดี แถมยังต้องการแรงงานฝีมือเพิ่ม ได้แก่ เครื่องนุ่งห่ม เครื่องปรับอากาศ รองเท้า แม่พิมพ์ และอุตสาหกรรมซอฟต์แวร์สมองกล/แอดิเมชั่น</p>
<p>ในขณะนี้ กลุ่มที่ต้องการแรงงานฝีมือมากที่สุด คือ อุตสาหกรรมเครื่องนุ่งห่ม ต้องการแรงงานถึง 12,900 คน ตามด้วยช่างติดตั้งเครื่องปรับอากาศประมาณ 1,000 คน อุตสาหกรรมรองเท้า ประมาณ 3,000 คน อุตสาหกรรมแม่พิมพ์ ประมาณ 3,000 คน ส่วนอุตสาหกรรมซอฟต์แวร์ และแอนิเมชั่น 3,000 คน รวมแล้วในเบื้องต้น ใน 5 อุตสาหกรรมดังกล่าว มีความต้องการแรงงานมากถึง 20,000 � 30,000 คน</p>
<p>สำหรับปัญหาการขาดแคลนแรงงานฝีมือ จำเป็นต้องได้รับแก้ปัญหาอย่างเร่งด่วน ไม่เช่นนั้น ประเทศไทยจะเสียโอกาสในตลาดต่างประเทศที่ยังมีความต้องการสินค้าจากประเทศไทย โดยเฉพาะสิ่งทอส่งออกไปประเทศญี่ปุ่น หากไม่มีแรงงานฝีมือเข้ามาทำงานอย่างเร่งด่วนจะทำให้ออเดอร์ ลดลงกว่า 10%</p>
<p>�สาเหตุที่สินค้าจากประเทศไทยยังเป็นที่ต้องการของตลาดโลก เพราะคุณภาพเป็นที่ยอมรับ เช่น รองเท้า ประเทศไทยสามารถผลิตได้คุณภาพดี ระดับเทียบเท่ากับประเทศในแถบยุโรป หรือสหรัฐอเมริกา จะเห็นได้ว่า ลูกค้าที่เคยซื้อสินค้าจากจีน เปลี่ยนมานำเข้าสินค้าจากประเทศไทยแทน� นายปราโมทย์ ระบุ</p>
<p>ดังนั้น จึงความจำเป็นอย่างยิ่ง ที่ต้องพัฒนาบุคลากรทั้งที่ถูกเลิกจ้าง และนักศึกษาจบใหม่ เพื่อยกระดับเป็นแรงงานที่มีศักยภาพ ตรงตามความต้องการของอุตสาหกรรมที่ยังมีโอกาสเติบโต เช่น ผู้ถูกเลิกจ้างในภาคอิเล็กทรอนิกส์ สามารถเพิ่มศักยภาพเพื่อกลับเข้าสู่อุตสาหกรรมซอฟต์แวร์สมองกลหรือแอดิเมชั่นได้ เพื่อให้อุตสาหกรรมเหล่านั้น เป็นพลังขับเคลื่อนธุรกิจในยามวิกฤต และพร้อมที่จะเติบโตได้ทันทีเมื่อเศรษฐกิจกลับมาฟื้นตัว</p>
<p>นายปราโมทย์ ระบุด้วยว่า กระทรวงอุตสาหกรรมเตรียมเสนอของบประมาณ เพื่ออบรมแรงงานฝีมือระยะเร่งด่วน คาดใช้งบประมาณ 10,000 บาทต่อคน โดยใช้เวลาฝึกอบรมประมาณ 1 เดือน</p></body>
</news>
