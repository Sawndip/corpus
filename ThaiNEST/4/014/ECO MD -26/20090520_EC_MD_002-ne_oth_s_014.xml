<teiHeader>
<fileDesc>
<titleStmt>
  <title>"สยามโลจิสติกส์" ชี้ผปก.ไทย ทำโลจิสติกส์ดีกว่าต่างชาติ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-20 12:41:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056360  </bibl>
</sourceDesc>
</fileDesc>
</teiHeader>
<news>
<headline>"สยามโลจิสติกส์" ชี้ผปก.ไทย ทำ<name>โลจิสติกส์</name>ดีกว่าต่างชาติ</headline>
<lead>สยามโลจิสติกส์ อัลลายแอนด์ ผู้ประกอบการด้าน<name>โลจิสติกส์</name> เชื้อสายไทย ชี้ผู้ประกอบการ<name>โลจิสติกส์</name>ไทยต้องปรับตัว รายเล็กต้องรวมตัวกันทำงาน เพื่อสามารถแข่งขันบนเวทีระดับนานาชาติ ก่อนเปิดเสรีการค้า เชื่อ คนไทยทำ<name>โลจิสติกส์</name>ไทยได้ดีกว่าต่างชาติ เพราะรู้จักคนไทย และรู้จักประเทศไทยดีกว่าต่างชาติ</lead>
<neck></neck>
<body><p>นางปิยนุช สัมฤทธิ์ <name head="ประธาน">ประธานกรรมการบริหาร</name> บริษัท สยามโลจิสติกส์ อัลลายแอนด์ จำกัด กล่าวว่า นิยามความหมายของ<name>โลจิสติกส์</name> ไม่ใช่แค่การขนส่ง เป็นมากกว่าการขนส่ง การเคลื่อนย้าย จัดเก็บ สะท้อนให้เห็นว่า ต้นทุน<name>โลจิสติกส์</name>ของประเทศไทยสูงมาก มูลค่าเป็นแสนล้าน ซึ่งผู้ประกอบการไทยสามารถทำอะไรกับ<name>โลจิสติกส์</name>ได้อีกจำนวนมาก แต่เรากลับมองข้าม และปล่อยให้ต่างชาติเข้ามาฉวยโอกาสหารายได้จากตรงนี้ไป</p>
<p>"โดยมองว่าเขามีความพร้อมเพราะเป็นบริษัทขนาดใหญ่ ซึ่งจุดแข็งของบริษัท<name>โลจิสติกส์</name>ข้ามชาติ คือ การมาพร้อมกับชื่อเสียงและเทคโนโลยี แต่สิ่งที่ผู้ประกอบการไทยได้เปรียบ คือ การที่เรารู้จักคนไทย รู้จักพื้นที่ทุกตารางเมตรบนพื้นแผ่นดินประเทศไทย ในขณะที่ต่างชาติไม่รู้สิ่งเหล่านี้ดีเท่ากับเรา และสิ่งที่เราได้เปรียบ<name>โลจิสติกส์</name>ข้ามชาติ อีกอย่างหนึ่งคือ เรามีต้นทุนที่ถูกกว่ามาก ซึ่งต่างชาติเสียเปรียบเรื่องต้นทุนที่แพงกว่ามาก แต่สิ่งที่ต่างชาติมีคือ การบริหารจัดการที่ดีกว่า"</p>
<p>อย่างไรก็ตาม ต่างชาติที่เขาสนใจเข้ามาลงทุน เพราะเขาเห็นโอกาสที่เราเปิดช่องให้ ซึ่งก่อนเอฟทีเอจะเปิด วันนี้ในตลาดมีผู้ประกอบการต่างชาติสนใจมาลงทุนเยอะมาก ส่งผลให้การแข่งขันในประเทศรุนแรงมาก ในขณะที่คนไทยด้วยกันเอง แข่งกันเรื่องลดต้นทุน จนลืมสร้างแบรนด์ สร้างตัวสินค้า วันนี้ผู้ประกอบการต้องหันมาสร้างแบรนด์ให้ได้</p>
<p>ในขณะที่ต่างชาติมาพร้อมกับชื่อเสียงแ ละเทคโนโลยี ทั้งนี้ คนไทยปรับตัวเปลี่ยนแปลงเร็ว พยายามสร้างความเข้มเแข็ง และการเปิดเสรีการค้าในครั้ง เราต้องเป็นแชมป์ในเวทีโลกให้ได้ ต้องทำงานหนักขึ้น ซึ่งภาครัฐต้องเข้ามาดูแลเรื่องกฏระเบียบ และเทคโนโลยี ให้สามารถ แข่งขันกับประเทศใกล้ๆ บ้านและขึ้นเป็นผู้นำให้ได้ก่อน</p>
<p>สำหรับผู้ประกอบการ<name>โลจิสติส์</name>ที่เป็นของคนไทยปัจจุบันมีมากกว่าต่างชาติ ในสัดส่วนที่เยอะมาก แต่ที่จดทะเบียนอยู่มีเพียง ไม่ถึง 5 ล้านราย ส่วนใหญ่จะเป็นผู้ประกอบการขนาดเล็ก และการจะแข่งขันในเวทีระดับนานาชาติได้ รายเล็กจะต้องมาร่วมตัวกันจึงจะสามารถแข่งขัน </p></body>
</news>
