<teiHeader>
<fileDesc>
<titleStmt>
  <title>�กินจุ� ขนมหวานกลมกล่อม ปรับแพคเกจสู้วิกฤตเศรษฐกิจ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-04-20 11:18:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000043970  </bibl>
</sourceDesc>
</fileDesc>
</teiHeader>
<news>
<headline>�<name>กินจุ</name>� ขนมหวานกลมกล่อม ปรับแพคเกจสู้วิกฤตเศรษฐกิจ</headline>
<lead>ขนมหน้าตาธรรมดาที่หลายคนคุ้นเคย แต่เมื่อนำมาจับแต่งตัว ด้วยแพคเกจที่สวยสะดุดตา และรับประทานง่าย พร้อมปรับรสชาติให้กลมกล่อม เอาใจกระแสคนรักสุขภาพที่ไม่เน้นขนมที่หวานจนเกินไป อาศัยประสบการณ์ในวงการเบเกอรี่มานานกว่า 10 ปี แล้วหันกลับมาเข้าสู่วงการนี้อีกครั้งภายใต้แบรนด์ �<name>กินจุ</name>� ที่แม้จะเริ่มต้นธุรกิจไม่สวยนักในช่วงเปลี่ยนผ่านทางการเมือง แต่เมื่อหันกลับมาเริ่มต้นจากจุดเล็กๆ ก็สามารถประคับประคองให้ธุรกิจเดินหน้าต่อไปได้ ขึ้นแท่นผู้ผลิตเต็มตัว</lead>
<neck></neck>
<body><p>ศรีเพ็ญ อลงกต เจ้าของร้านขนมแบรนด์ �<name>กินจุ</name>� (<name>Kin-Ju</name>) เล่าว่า ธุรกิจนี้ถือได้ว่าเป็นธุรกิจที่ฟื้นคืนชีพมาอีกครั้งหลังจากที่ตนเองเข้าสู่ภาวะอิ่มตัวจากอาชีพทำเบเกอรี่มาหลายปี โดยจากเดิมที่ตนเองเป็นผู้ที่ชื่นชอบการทำเบเกอรี่มาก จึงเรียนเพิ่มเติมตามสถาบันสอนทำเบเกอรี่ต่างๆ ในเมืองไทย จนกระทั่งตัดสินใจเปิดร้านขายเบเกอรี่อย่างจริงจังนาน 10 ปี กับร้าน �เพ็ญบ้านขนมอร่อย� ที่ประสบความสำเร็จในการทำเบเกอรี่จนร่ำรวย ทำให้คิดจะออกจากวงการเบเกอรี่ หลังเริ่มรู้สึกว่าตนเองได้เดินทางมาถึงจุดอิ่มตัว ประกอบกับต้องเผชิญกับปัญหาในเรื่องของคนที่เป็นปัญหาทั่วไปของธุรกิจที่ต้องใช้แรงงานคนเป็นหลัก</p>
<p>�หลังจากที่เราอยู่วงการด้านเบเกอรี่มานานกว่า 10 ปี จนเริ่มรู้สึกอิ่มตัว จึงหันเหอาชีพไปในด้านอื่น เช่น การเปิดศูนย์จำหน่าย<name head="โทรศัพท์">โทรศัพท์มือถือ</name> ร้านเช่า<name>ดีวีดี</name> และ<name head="วีซีดี">วีซีดี ภาพยนตร์</name> รวมถึงธุรกิจด้านอสังหาริมทรัพย์ แต่ก็ต้องเจอกับปัญหาเดิมๆ จนกระทั่งเพื่อนชักชวนให้กับกลับเข้าสู่วงการเบเกอรี่อีกครั้ง ด้วยการร่วมหุ้นซื้อแฟรนไชส์<name>โรตี บอย</name> แต่ก็ต้องปฏิเสธไป เพราะคิดว่าหากจะกลับมาทำธุรกิจด้านเบเกอรี่อีกครั้งคงจะลงทุนทำเองคนเดียว�</p>
<p>และแล้วโอกาสก็มาถึงทำให้ ศรีเพ็ญ ตัดสินใจสร้างโรงงานเพื่อผลิตเบเกอรี่ และขนมต่างๆ อีกครั้ง ตามสูตรของตนเอง ซึ่งสินค้าก็ไม่ได้เจาะจงไปที่เบเกอรี่อย่างเดียว แต่เป็นขนมที่รับประทานง่าย เหมาะกับการซื้อไปจัดเลี้ยง หรือไปเป็นของขวัญของฝาก เริ่มต้นด้วยการคิดสูตรขนมขึ้นเองอย่างสินค้าที่ขายดี เช่น <name head="เค้ก">เค้กวุ้นน้ำมะพร้าว</name> <name head="เอแคลล์">เอแคลล์มะพร้าวอ่อน</name> <name head="นมสด">นมสดมะพร้าวอ่อน</name> <name head="เค้ก">เค้กลูกตาล</name> ที่ใช้ชีสโรยบนหน้าเค้กจากประเทศออสเตรเลีย ซึ่งเป็นชีสอย่างดี กลิ่นไม่รุนแรง ซึ่งรับประทานเข้ากันดีกับ<name head="เค้ก">เค้กลูกตาล</name>ที่ไม่หวานจนเกินไป ในขณะที่<name head="ถ้วย">ถ้วยกระดาษ</name>หลากสีสันที่ใช้เป็นภาชนะใส่<name head="ขนม">ขนมเค้ก</name> ก็เป็นมาตรฐานที่ใช้สำหรับใช้บรรจุอาหารได้ (Food Grade) ซึ่งสีจาก<name head="ถ้วย">ถ้วยกระดาษ</name>จะไม่ตกลงไปในเนื้อ<name>เค้ก</name> สร้างสีสันให้กับผู้พบเห็นได้เป็นอย่างดี พ่วงด้วยอีกหนึ่งเมนูที่เป็นอาหารคาวคือ<name head="ขนม">ขนมผักกาด</name> หรือ<name>ไชเท้าก้วย</name> ภายใต้แบรนด์ �<name>กินจุ</name>� ที่ปัจจุบันมีขนมกว่า 20 รายการ</p>
<p>�ในช่วงที่เราเริ่มเปิดร้านกินจุ ถือว่าเป็นช่วงเวลาที่ไม่เหมาะสมนัก เนื่องจากเป็นเวลาของการเปลี่ยนขั้วรัฐบาล มีความไม่สงบในบ้านเมือง ส่งผลให้เศรษฐกิจตกต่ำ ผู้คนชะลอการใช้เงินเป็นอย่างมาก ในขณะที่เราลงทุนขยายสาขาอย่างรวดเร็วตามห้างสรรพสินค้า ซึ่งก็ไม่ค่อยประสบความสำเร็จเท่าที่ควร เราจึงหันกลับมาดูทำเลใหม่ที่ค่าเช่าไม่สูงเกินไปนัก เพื่อประคับประคองธุรกิจให้อยู่รอด สุดท้ายจึงตัดสินใจยุบสาขาทั้งหมด มีเพียงหน้าร้านแห่งเดียวในขณะนี้คือ ตลาด อ.ต.ก. ย่านจตุจักร ล็อค ที่ 9/5 ใกล้<name head="รถ">รถไฟฟ้าใต้ดิน</name> เพื่อใช้เป็นหน้าร้านขายสินค้า และเป็นสถานที่ให้ลูกค้าสำหรับจัดเลี้ยงมารับสินค้า ซึ่งธุรกิจได้ค่อนข้างดี แต่ก็ถือว่ายอดขายก็มีลดลงบ้างตามสภาวะเศรษฐกิจ ที่เกือบทุกร้านค้าในตลาด อ.ต.ก. ก็ล้วนได้รับผลกระทบจากพิษเศรษฐกิจด้วยกันทั้งสิ้น�</p>
<p>สำหรับกลยุทธ์ทางรอดให้กับธุรกิจของร้านกินจุ ศรีเพ็ญ บอกว่า ตนเองไม่ท้อต่อการทำธุกริจนี้ เนื่องกจากที่ผ่านมาตนเองผ่านมาทำธุกรกิจมากหลากหลายประเภท ที่ต้องพบเจอกับปัญหาที่แตกต่างกันไป หรืออาจเรียกได้ว่าตนเองเผชิญกับปัญหามาเกือบทุกรูปแบบ แต่ก็ผ่านมาได้ด้วยดี โดยอาศัยปรัชญาง่ายๆ ที่ว่า �มีปัญหาก็ต้องค่อยๆ แก้กันไป และต้องมีทางออกที่ดีสำหรับทุกปัญหา� ซึ่งตนเองก็ยึดถือมาโดยตลอด และครั้งนี้ ศรีเพ็ญ ใช้กลยุทธ์ในการทำตลาดให้กับร้านกินจุ ด้วยการเข้าสู่การเป็นผู้ผลิตอย่างเต็มตัว เน้นการขายส่งให้กับร้านสะดวกซื้อ และซูเปอร์สโตร์ขนาดใหญ่ของไทย ซึ่งขณะนี้อยู่ในช่วงการเจรจาธุรกิจ โดยศรีเพ็ญ เชื่อว่าทางออกดังกล่าวจะช่วยให้ธุรกิจอยู่รอด เนื่องจากเป็นการลดทุนได้หลายด้าน ทั้งในเรื่องค่าเช่าที่เปิดหน้าร้าน ลดการจ้างงาน ในขณะเดียวก็มุ่งมั่นในกระบวนการผลิตสินค้าที่ดีมีคุณภาพ ซึ่งเชื่อแน่ว่าเป็นวิธีที่เหมาะสมกับเศรษฐกิจ ณ ปัจจุบันนี้</p></body>
</news>
