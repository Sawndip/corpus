<teiHeader>
<fileDesc>
<titleStmt>
  <title>จิบชา ชิมเค้ก กับร้าน�ละเลียด� ธุรกิจสองสาวหลงรักเบเกอรี่  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-23 11:53:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000045485  </bibl>
</sourceDesc>
</fileDesc>
</teiHeader>
<news>
<headline>จิบ<name>ชา</name> ชิม<name>เค้ก</name> กับร้าน�ละเลียด� ธุรกิจสองสาวหลงรักเบเกอรี่</headline>
<lead>� 2 พี่น้อง ที่มีใจรักในคนละเรื่อง แต่ด้วยความใฝ่รู้ ต้องการรู้กระบวนการผลิตเบเกอรี่ให้ได้คุณภาพตามหลัก<name head="ศาสตร์">วิทยาศาสตร์</name> จึงให้ผู้เป็นพี่ตัดสินใจเข้าร่วมเดินทางเดียวกับน้องสาวกับร้านขาย<name head="ขนม">ขนมเค้ก</name> ในรูปแบบของ<name>โฮมเมด</name>ที่น้องสาวรักนักรักหนา พยายามศึกษากรรมวิธีต่างๆ ทั้งในไทยและต่างประเทศ ซึ่งประสบการณ์หลังจากได้เรียนรู้การทำเบเกอรี่ที่สถาบัน กอร์ดองเบลอ (Le Cordon Bleu) ประเทศออสเตรเลีย ในที่สุดจึงก่อเกิดเป็น �ร้านเค้กละเลียด� (Laliette) ในรูปแบบของ<name>โฮมเมด</name> รสกลมกล่อมจากวัตถุดิบที่คัดสรรเบเกอรี่ ด้วยคุณภาพ</lead>
<neck></neck>
<body><p>วิภาพร เหล่าตระกูล หรือนก ผู้เป็นพี่สาวดูและด้านงานบริการลูกค้า ในขณะที่น้องสาว ศิริพร ที่รักในการทำเบเกอรี่ โดยเฉพาะ<name head="ขนม">ขนมเค้ก</name>ที่มีความเชี่ยวชาญเป็นพิเศษ เล่าว่า น้องสาวชอบเข้าครัวทำเบเกอรี่มาตั้งแต่เด็ก อาศัยการศึกษาด้วยตัวเองจากตำรา และศึกษาเพิ่มเติมจากสถาบันที่สอนการทำเบเกอรี่ในเมืองไทย และก็เป็นธรรมดาของคนที่ทำเบเกอรี่เกือบทุกคนที่ความฝันอันสูงสุดคือการได้มีร้านเป็นของตัวเอง ซึ่งทางบ้านเห็นว่าถ้าคิดที่จะมุ่งในธุรกิจร้านขาย<name head="ขนม">ขนมเค้ก</name>อย่างจริงจัง ก็ควรออกไปหาความรู้เพิ่มเติมในต่างประเทศ จากผู้เชี่ยวชาญเฉพาะด้านโดยเฉพาะ สุดท้ายจึงมาลงตัวที่ กอดองเบลอ สถาบันที่ทั่วโลกยอมรับ เพราะไม่เพียงแต่จะสอนการทำเบเกอรี่ แล้วครอบคลุมในเรื่องการบริหารจัดการด้วย</p>
<p>�หลังจากที่น้องเจี๊ยบได้ไปเรียนที่กอดองเบลอ ถือว่าคุ้มค่ามาก ได้อะไรกลับมาพัฒนาสินค้า และพัฒนาร้านเค้กละเลียดได้มาก เนื่องจากเค้าสอนให้เป็นเชฟ ไม่ได้สอนเพียงให้ทำ<name>เค้ก</name>ได้อร่อยเท่านั้น เพราะหากขาดองค์ความรู้ในเรื่อง<name head="ศาสตร์">วิทยาศาสตร์</name> การถนอมอาหาร เรียนรู้การเติบโตของเชื้อ<name>จุลินทรีย์</name> เชื้อ<name>แบคทีเรีย</name>ในอาหารว่ามีการเติบโตอย่างไร ควรควบคุมอุณหภูมิ การเก็บรักษาวัตถุดิบอย่างไรเพื่อให้เนื้อ<name>เค้ก</name>เสียช้าที่สุด โดยไม่ต้องใส่วัตถุกันเสีย หรือแม้กระทั่งการล้างผลไม้ที่นำมาตกแต่งบนหน้า<name>เค้ก</name> ที่นอกจากจะต้องล้างให้สะอาดที่สุดแล้ว ยังจะต้องเช็ดให้แห้งทุกผลด้วย เพราะจะทำให้<name>เค้ก</name>มีอายุที่สั้นกว่าปกติได้�</p>
<p> แม้ว่าในช่วงแรกผู้เป็นพี่สาว จะไม่มีความรู้ด้านการทำเบเกอรี่มากนัก แต่จากการได้ลงไปคลุกคลี ด้านการผลิตกับน้องสาว ที่มีการนำความรู้ในเรื่อง<name head="ศาสตร์">วิทยาศาสตร์</name>เข้ามาเกี่ยวข้อง ทำให้กลายเป็นที่สนใจของผู้เป็นพี่ ที่รู้สึกสนุกเมื่อได้เรียนรู้สิ่งใหม่ๆ ใกล้ตัวอยู่ตลอดเวลา ในที่สุดเมื่อได้เข้ามาร่วมธุรกิจกับน้องสาวเต็มตัว ก็เข้ามาดูแลในส่วนของหน้าร้าน ด้านการบริการ เองทั้งหมด ซึ่งถือว่าเป็นความชอบที่ต่างกัน แต่เป็รส่วนผสมที่ลงตัวของการบริหารร้านเค้กละเลียด</p>
<p>ส่วนจุดเด่นของทางร้าน จะเน้นในเรื่องวัตถุดิบที่สดใหม่ พยายามหลีกเลี่ยงวัตถุดิบที่สำเร็จรูปให้น้อยที่สุด เพื่อสร้างความแตกต่าง อย่าง <name>วิปครีม</name> <name>ช็อคโกแลต</name> ครีมสด ซึ่งจะตีเองทั้งหมด ทำให้ปัจจุบัน<name>เค้ก</name>ของร้านละเลียดมีกว่า 30 รายการ ในราคา 750 บาท/2 ปอนด์ ซึ่งเค้กที่ขายดี คือ <name>ร็อกกี้ โรด</name> และ<name>พุดดิ้งนมสด</name> ในขณะที่เครื่องดื่มก็ขึ้นชื่อ โดยทางร้านจะเน้นไปที่เครื่องดื่มชาร้อน ที่เข้ากันได้ดีกับการรับประทาน<name>เค้ก</name> เช่น <name head="ชา">ชาดอกไม้</name>ที่ร้านทำขึ้นเอง และ<name head="ชา">ชากุ้ยฮวา</name></p>
<p> สำหรับแผนธุรกิจในอนาคต 2 พี่น้อง บอกว่า คิดจะสร้างคีออสเล็กๆ เพื่อเน้นการขาย<name>เค้ก</name>อย่างเดียว โดยไม่คิดที่จะเปิดร้านที่มีโต๊ะนั่ง เนื่องจากไม่เหมาะสมกับเศรษฐกิจในยุคนี้ โดยดูทำเลย่านถนนรัชดา วิภาวดีรังสิต เพราะลูกค้าในละแวกดังกล่าวต่างก็รู้จักร้านเค้กละเลียดเป็นอย่างดี</p>
<p>ร้านละเลียด ถือเป็นร้านที่เหมาะกับการมานั่งละเลียด<name>เค้ก</name>สมชื่อ แม้ว่าจะตึกแถวธรรมดา แต่ก็ตกแต่งอย่างหรูหรา ผสมผสานด้วยความอบอุ่นแบบสบายๆ ประดับด้วยโคมไฟระย้าขนาดใหญ่กลางร้าน ที่ช่วยเพิ่มความสวยงามยิ่งขึ้น พร้อมทั้งมี<name head="เก้าอี้">เก้าอี้หวาย</name>แบบ<name>อาร์มแชร์</name>ที่นั่งแล้วให้ความรู้สึกสบายจนไม่อยาก จะลุกจากไปไหน  </p>
<p>สนใจติดต่อ 0-2691-5449,0-2276-2464 ร้านตั้งอยู่บริเวณซอยวิภาวดี 16 (โชคชัยร่วมมิตร) จากถนนวิภาวดีรังสิต ตรงมาทางซอยวิภาวดีรังสิต 16 (โชคชัยร่วมมิตร) เลี้ยวเข้ามาในซอย ร้านละเลียด อยู่ระหว่างซอยย่อยที่ 37 และซอยย่อยที่ 39</p></body>
</news>
