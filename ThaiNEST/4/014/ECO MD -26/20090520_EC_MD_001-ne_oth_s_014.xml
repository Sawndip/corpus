<teiHeader>
<fileDesc>
<titleStmt>
  <title>�อี้ แทนคุณ� เปิดร.ร.ฮั่นอี้ ยกมาตรฐานการเรียนภาษาจีน  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-20 12:38:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056357  </bibl>
</sourceDesc>
</fileDesc>
</teiHeader>
<news>
<headline>�อี้ แทนคุณ� เปิดร.ร.ฮั่นอี้ ยกมาตรฐานการเรียนภาษาจีน</headline>
<lead>หลังจากที่จีนกลายเป็นประเทศมหาอำนาจรายใหญ่ของโลก การสื่อสารเพื่อติดต่อซื้อขายกับประเทศมหาอำนาจจึงเป็นเรื่องจำเป็น ภาษาจีนจึงเข้ามามีบทบาทอย่างมาก การเรียนภาษาจีนสำหรับคนไทยจึงมีให้เห็นกันทั่วไปในสถาบันการศึกษา รวมถึงสถาบันสอนภาษาจีนโดยเฉพาะที่เปิดให้บริการอยู่ทั่วกรุงเทพฯ</lead>
<neck></neck>
<body><p>และสำหรับนักแสดง พิธีกร อย่าง � อี้ แทนคุณ จิตอิสระ� ผู้บุกเบิกรายการสอนภาษาจีนทางโทรทัศน์ ก็ไม่พลาดที่จะขอเข้ามาแจมในตลาดสอนภาษาจีน โดยการเปิดสถาบันสอนภาษาจีนโดยเฉพาะ ที่มีชื่อว่า โรงเรียนวัฒนธรรมภาษาและปัญญามนุษย์ �ฮั่นอี้� ซึ่งใช้หลักสูตรการเรียนการสอนภาษาจีนที่เป็นหลักสูตรนานาชาติที่มีการใช้กันทั่วโลก
อี้ เล่าถึงโรงเรียนแห่งนี้ ว่า เริ่มต้นมาจากตนเองได้เป็นแฟนพันธุ์แท้ความสัมพันธ์ไทย-จีน และสอนภาษาจีน มานานกว่า 8-9 ปี ตามสถาบันการศึกษาต่างๆ และเห็นถึงความจำเป็นในการเรียนภาษาจีน เพราะ จีนเป็นประเทศมหาอำนาจ ที่ต่อไปประเทศไทยเราจำเป็นจะต้องค้าขายกับประเทศจีนมากขึ้น และคนจีนนั้นก็มีอยู่ทั่วโลก เพื่อให้การติดต่อการค้าเป็นไปได้อย่างราบรื่น แนวโน้มการเรียนภาษาจีนจึงเพิ่มขึ้นเรื่อย และการเปิดโรงเรียนแห่งนี้ ก็เป็นการยกระดับความสนใจการเรียนรู้ภาษาจีนในระดับมาตรฐานให้สูงขึ้น ถือเป็นการช่วยประเทศชาติอีกทางหนึ่ง</p>
<p>สำหรับโรงเรียนฮั่นอี้ ได้เปิดมาได้ระยะหนึ่ง ประมาณ 3 ถึง 4 เดือน ที่ชั้น 2 เมเจอร์ซีนีเพล็กซ์ สุขุมวิท (เอกมัย) ซึ่งเปิดรับผู้เรียนตั้งแต่อายุ 3 ปีขึ้นไป กลุ่มลูกค้าหลักอายุเฉลี่ยประมาณ 18 - 35 ปี แบ่งเป็นกลุ่มผู้เรียนที่ต้องเรียนเพื่อจะนำไปใช้ในอนาคต กลุ่มคนทำงานต้องใช้ภาษาจริงในปัจจุบัน และกลุ่มเด็กที่พ่อ- แม่ เห็นความสำคัญถึงการเรียนภาษาจีน โดยกลุ่มเด็กที่มาเรียนส่วนใหญ่จะเป็นกลุ่มคนไทยเชื้อสายจีน</p>
<p>ส่วนหลักสูตร เป็นหลักสูตรมาตรฐานที่มีการเรียนการสอนในระดับนานาชาติ แบ่งเป็น<name head="หลักสูตร">หลักสูตรภาษาจีนเพื่อการพัฒนาสมองสำหรับเด็กเล็ก</name> <name head="หลักสูตร">หลักสูตรภาษาจีนมาตรฐานสำหรับบุคคลทั่วไป</name> <name head="หลักสูตร">หลักสูตรภาษาจีนสำหรับเด็ก</name> <name head="หลักสูตร">หลักสูตรสนทนาภาษาจีน</name> <name head="หลักสูตร">หลักสูตรวัฒนธรรมจีน การร้องเพลงจีน วาดภาพพู่กันจีน</name> <name head="หลักสูตร">หลักสูตรภาษาจีนเพื่อการทำงานการประกอบธุรกิจ</name> <name head="หลักสูตร">หลักสูตรภาษาจีนเพื่อการสอบ</name> HSK</p>
<p>�โดยหลักสูตรของเราได้มีการพัฒนาหลักสูตรใหม่ที่ยังไม่เคยมีในประเทศไทย เพื่อให้เหมาะสมกับการจัดกระบวนการเรียนการสอนกับคอร์สที่เปิดสอน โดยมีการทำวิจัยย่อยว่าจะต้องสอนกี่ครั้ง ถึงจะเหมาะสมกับผู้เรียน ซึ่งปัจจุบันคอร์สการเรียนที่เราจัดให้อยู่ที่ 30 ชั่วโมง ส่วนราคาค่าเรียนอยู่ที่คอร์สละ 4,500 บาท โดย<name head="หลักสูตร">หลักสูตรการเรียนรู้ภาษาจีน</name> จะมีทั้งทักษะฟัง พูด อ่าน เขียน เน้นให้ผู้เรียนสามารถใช้ภาษาจีนในชีวิตประจำวันได้จริง ออกเสียงภาษาจีนได้อย่างถูกต้อง เข้าใจในหลักไวยกรณ์ โดยใช้หนังสือและหลักสูตรจากมหาวิทยาลัยภาษาปักกิ่ง ซึ่งเป็นมหาวิทยาลัยที่เชี่ยวชาญด้านการสอนภาษาจีนโดยเฉพาะ�</p>
<p>ทั้งนี้ ในส่วนของอาจารย์ผู้สอนได้จ้างอาจารย์จากมหาวิทยาลัยในกรุงปักกิ่งมาช่วย เพื่อให้ได้เรียนรู้จากเจ้าของภาษาจริง และช่วยให้ผู้เรียนเข้าใจได้ง่าย และประยุกต์ใช้ได้จริง โดยอาจารย์จะมีบางท่านที่เข้าใจภาษาไทย เพื่อให้สามารถสื่อสารกันได้ระหว่างผู้สอนและผู้เรียน หรือในส่วนของเด็กเล็กอาจารย์ผู้สอนก็จะต้องผ่าน<name head="หลักสูตร">หลักสูตรการอบรมจิตวิทยาเด็ก</name> เพื่อให้สามารถควบคุมและดูแลเด็กๆได้ ซึ่งในส่วนของเด็กเล็กจะเน้นการเรียนแบบสอดแทรกกิจกรรม เพื่อให้เด็กได้ความรู้และสนุกไปด้วย</p>
<p>ในอนาคตมีแผนที่จะเปิดอบรมอาจารย์สอนภาษาจีน เพื่อเป็นการขยายโอกาสการต่อยอดของผู้ประกอบที่ต้องการจะเปิดสถาบันสอนภาษาจีน เพราะถ้ามีการเปิดสถาบันสอนภาษาจีนหลายแห่ง เป็นการช่วยกระตุ้นให้เกิดการเรียนภาษาจีนเพิ่มขึ้น เป็นการช่วยชาติอีกทางหนึ่ง และเป็นการช่วยผู้ประกอบการในการเจรจาค้าขายกับคนจีน หรือ ถ้ามีสถาบัน หรือองค์กรใดๆ ต้องการให้เราเข้าไปสอน ก็ยินดีที่จะไปเปิดคอร์สสอนให้ถึงที่</p>
<p>อี้ เล่าว่า หลังจากเปิดสถาบันแห่งนี้ มาได้ 3 เดือน ผลตอบรับออกมาค่อนข้างดีมาก ส่วนหนึ่งมาจากภาพของตนเองจากการทำรายการสอนภาษาจีน และหนังสือการเรียนการสอนภาษาจีนที่ทำมานานหลายปี ช่วยให้การเปิดโรงเรียนฮั่นอี้ ได้รับการต้อนรับเป็นอย่างดี มีคนสนใจและมาเรียนในระดับที่พอใจ</p>
<p> �สำหรับผมภาษาจีนเป็นภาษาที่ท้าทาย ยิ่งเรียนผมกลับยิ่งพบว่า มีวิธีทำความเข้าใจได้ง่ายขึ้น เพราะภาษาจีนเป็นภาษาแห่งจินตนาการ เป็นเหมือนงานศิลปะ ที่จะสร้างแรงบันดาลใจให้คนนำไปใช้ได้อย่างไม่มีวันจบ ผมจึงรักภาษาจีน เพราะภาษาจีนทำให้ผมรักการเรียนรู้�</p></body>
</news>
