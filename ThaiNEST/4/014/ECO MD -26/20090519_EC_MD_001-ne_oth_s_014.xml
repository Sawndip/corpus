<teiHeader>
<fileDesc>
<titleStmt>
  <title>�Oopsstuff� อโรม่าใส่ไอเดีย สู่ของแต่งบ้านพ่วงกลิ่นสร้างบรรยากาศ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-19 12:55:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000055852  </bibl>
</sourceDesc>
</fileDesc>
</teiHeader>
<news>
<headline>�<name>Oopsstuff</name>� อโรม่าใส่ไอเดีย สู่ของแต่งบ้านพ่วงกลิ่นสร้างบรรยากาศ</headline>
<lead>สินค้าจำพวกเครื่องหอม ณ เวลานี้ในประเทศไทยถือว่าได้รับความนิยมอย่างต่อเนื่อง จากวิถีคนไทยที่เปลี่ยนไป มีความพิถีพิถันกับการใช้ชีวิตมากขึ้น ทำให้กลิ่นหอมที่ช่วยผ่อนคลาย ทำให้รู้สึกสดชื่น จึงกลายเป็นเทรนด์ที่คนไทยให้ความสำคัญ ส่งผลให้ธุรกิจเครื่องหอมมาแรง มีผู้ประกอบการหลายรายที่สนใจทำงานด้านนี้ ดังนั้นการแข่งขันด้วยไอเดียที่แปลกใหม่ ซึ่งเป็นทางออกที่ดีที่สุด เพื่อทำให้ธุรกิจอยู่รอดในยุคนี้ อย่างแบรนด์ �<name>Oopsstuff</name>� ที่ผสมผสานเครื่องหอมเข้ากับไอเดียการออกแบบสินค้าที่โฉบเฉี่ยว โดนใจต่างชาติทั้งเอเชียและยุโรป</lead>
<neck></neck>
<body><p> นกุล เตชะพุทธิพงศ์ <name head="ผู้จัดการ">ผู้จัดการฝ่ายออกแบบสินค้า</name> เล่าว่า ธุรกิจนี้เกิดจากความชื่นชอบในงานศิลปะ แม้ตนเองจะไม่ได้เรียนมาทางด้านนี้ก็ตาม โดยเรียนจบมาทางด้าน<name head="ศาสตร์">ครุศาสตร์</name> แต่ด้วยใจรัก และความใฝ่รู้จึงไปศึกษาเพิ่มเติมด้านเซรามิก และ<name>กราฟฟิกดีไซน์</name> ทำให้ที่ผ่านมาคลุกคลีอยู่ในวงการสิ่งพิมพ์นานกว่า 12 ปี ก็เริ่มรู้สึกอิ่มตัว ต้องการทำงานที่เป็นชิ้นงาน จับต้องได้มากขึ้น ซึ่งเริ่มต้นจากงานเซรามิกที่ตนมีความรู้อยู่บ้าง แต่เมื่อมาถึงปี 2543 สินค้าถูกลอกเลียนแบบมากขึ้น รวมถึงถูกสินค้าจีนที่มีราคาถูกกว่าเริ่มทะลักเข้ามาในประเทศไทยมากขึ้น ทำให้คิดหาธุรกิจด้านอื่นทำแทน</p>
<p>�การทำเซรามิกถือว่าเป็นงานที่ค่อนข้างควบคุมต้นทุนการผลิตได้ยาก เพราะการบวนการผลิตต้องขึ้นอยู่กับควาไม่แน่นอนของราคาของพลังงานเชื้อเพลิงที่ปรับขึ้น � ลงอยู่ตลอดเวลา รวมถึงเมื่อผลิตเป็นชิ้นงานก็มีโอกาสเกิดปัญหาของเสียหายได้ง่าย ดังนั้นทำให้ผมหันกลับมามองประเทศไทยว่ามีวัตถุดิบอะไรที่โดดเด่น และเป็นเรื่องที่เราถนัด ซึ่งการทำเครื่องหอมก็เป็นหนึ่งทางเลือกที่เราสนใจ โดยเป็นการนำเครื่องหอมมาผสมผสานกับงานเซรามิก เพื่อประโยชน์ใช้สอย ถึงทั้งยังเป็นของตกแต่งบ้านที่สวยงามได้อีกด้วย�</p>
<p> เมื่อตัดสินใจทำสินค้าจำพวกเครื่องหอม การจุดขายที่แตกต่างจากผู้ประกอบการรายอื่น ถือเป็นเรื่องที่สำคัญ เนื่องจากที่ผ่านมามีผู้ที่ทำสินค้าจำพวกเครื่องหอมเป็นจำนวนมาก ทำให้ นกุล นำความรู้ด้านการออกแบบมาใช้กับผลิตภัณฑ์ เน้นการออกแบบสินค้าให้สามารถเข้าได้กับทุกสถานที่ ซึ่งหากดูผิวเผินแล้ว จะไม่รู้เลยว่าเป็นของตกแต่งบ้านที่ให้กลิ่นหอมภายในบ้านได้ ภายใต้แบรนด์ �<name>Oopsstuff� (อุ๊บส สตัฟฟ์)</name></p>
<p>�สินค้าของเราจะเน้นที่รูปแบบทันสมัย ราคาอยู่ในระดับกลางๆ เพื่อให้มีฐานลูกค้าได้กว้างขึ้น โดยเจาะกลุ่มลูกค้าเป็นคนในเมือง วัยทำงาน และวัยรุ่น ซึ่งกลุ่มคนเหล่านี้จะมีการพิถีพิถันการใช้ชีวิตมากขึ้น อย่างการจุด<name head="เทียน">เทียนหอม</name>สร้างบรรยากาศ จุดเตา<name head="น้ำมัน">น้ำมันหอมระเหย</name> ซึ่งสิ่งเหล่านี้ ได้กลายเป็นวิถีชีวิตของคนส่วนใหญ่ในเมืองไปแล้ว ทำให้ธุรกิจนี้ยังดำเนินต่อไปได้ในตลาด�</p>
<p> ปัจจุบัน สินค้าของ <name>Oopsstuff</name> ถือว่ามีโดดเด่นสูงจากไอเดียการออกแบบ โดยมีฟังก์ชั่นการใช้ได้หลากหลายรูปแบบ เช่น พวกกุญแจ ดอกไม้ ใบไม้ที่ทำจาก<name head="กระดาษ">กระดาษสา</name> ใช้เป็นตัวนำกลิ่น (Diffuser) สามารถนำมาตั้งบนโต๊ะอาหาร หรือตกแต่งบ้านได้อย่างสวยงาม, น้ำหอมแบบแข็ง ที่บรรจุอยู่ในแพคเกจของถ้วย<name>ไอศกรีม</name> โดยทำออกมาเป็นชุด ซึ่งข้างถ้วยจะบ่งบอกถึงอารมณ์ของแต่ละกลิ่นด้วย, <name head="โมบาย">โมบายกระดาษหอม</name>, <name head="หิน">หินหอม</name>, <name head="สมุด">สมุดหอม</name> และ <name>เซน การ์เดน (Zen Garden)</name> ซึ่งลูกค้าในประเทศ อินเดีย ฟิลิปปินส์ สหรัฐฯ ตอบรับดี โดยเป็นสวนทรายขาวในถาด พร้อมกลิ่น<name>ชา</name> ซึ่งเวลาใช้จะมีอุปกรณ์เกลี่ยทราย เพื่อทำสมาธิ เป็นต้น</p>
<p> สำหรับความปลอดภัยของกลิ่นหอมแต่ละกลิ่น ล้วนมาจากธรรมชาติที่ได้ผ่านการผสมสาน และตรวจสอบแล้วว่าปลอดภัยขณะสูดดม ซึ่งความปลอดภัยดังกล่าว ทาง <name>Oopsstuff</name> ได้ให้ความสำคัญเป็นพิเศษเนื่องจากขณะนี้สินค้าเน้นไปที่ตลาดส่งออกกว่า 90% ทั้งในยุโรป อเมริกา และเอเชีย แต่ด้วยสถาพเศรษฐกิจในปัจจุบัน ทำให้ <name>Oopsstuff</name> เริ่มหันกลับมาสนใจตลาดในไทยมากขึ้น จากวิถีชีวิตคนไทยที่เปลี่ยนไป        </p>
<p> ส่วนแผนธุรกิจในอนาคตทาง <name>Oopsstuff</name> กำลังมองทำเลเพื่อทำหน้าร้าน รวมถึงออกงานแฟร์ให้มากขึ้น เพื่อทำให้คนไทยรู้จักแบรนด์และสินค้ามากขึ้น ในขณะที่การออกแบบสินค้าจะเพิ่มความหลากหลายให้มากขึ้น หวังขยายฐานลูกค้าคนไทยให้มากขึ้นเช่นกัน</p></body>
</news>
