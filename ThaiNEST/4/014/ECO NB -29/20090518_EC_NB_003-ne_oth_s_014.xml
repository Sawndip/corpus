<teiHeader>
<fileDesc>
<titleStmt>
  <title>ผู้ค้าหนังดิบ โวย กระทรวงการคลังไม่ยกเลิกภาษีส่งออก  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180235&tb=N255205&return=ok&news_headline='%bc%d9%e9%a4%e9%d2%cb%b9%d1%a7%b4%d4%ba  </bibl>
</sourceDesc>
</fileDesc>
</teiHeader>
<news>
<headline>ผู้ค้าหนังดิบ โวย กระทรวงการคลังไม่ยกเลิก<name head="ภาษี">ภาษีส่งออก</name></headline>
<lead></lead>
<neck></neck>
<body><p> <name head="เลขานุการ">เลขานุการชมรมเกษตรกรผู้ผลิตและผู้ค้าหนังดิบแห่งประเทศไทย</name> ตำหนิผู้บริหารกระทรวงการคลัง ไม่ยอมยกเลิก<name head="ภาษี">ภาษีส่งออกหนังดิบ</name> พร้อมเตรียมเข้าหารือ<name head="รัฐมนตรี">รัฐมนตรีว่าการกระทรวงการคลัง</name>ในวันพุธนี้ วันนี้(18/5/52) เวลา 15.00 น. นายวิเชียร ฉายศิริ <name head="เลขานุการ">เลขานุการชมรมเกษตรกรผู้ผลิตและผู้ค้าหนังดิบแห่งประเทศไทย</name> ให้สัมภาษณ์ที่ จ.พระนครศรีอยุธยา ว่า ในวันพุธนี้ จะเข้ายื่นหนังสือขอความเป็นธรรมกับ<name head="รัฐมนตรี">รัฐมนตรีว่าการคลัง</name> หลังจากถูกผู้บริหารกระทรวงการคลัง กีดกันทางการค้าเพราะไม่ยอมยกเลิก<name head="ภาษี">ภาษีส่งออกหนังดิบ</name> แต่มีการยกเว้น<name head="ภาษี">ภาษีนำเข้าหนังดิบ</name>จากต่างประเทศตั้งแต่ปี 2532 เป็นต้นมา นายวิเชียรฯ กล่าวว่า ก่อนหน้านี้มีกลุ่มที่ได้รับผลประโยชน์จากการค้าหนังดิบ ร่วมมือกับหน่วยงานที่เกี่ยวข้องยื่นเรื่องเพื่อขอยกเว้น<name head="ภาษี">ภาษีการนำเข้าหนังดิบจากประเทศ</name> โดยที่กลุ่มผู้เลี้ยงสุกรและผู้ค้าหนังดิบของไทยไม่ทราบเรื่อง มาทราบอีกครั้งเมื่อกลุ่มโรงฟอกหนังมีการนำเข้าหนังดิบ และไม่มีการเสียภาษี ซึ่งกลุ่มดังกล่าวอ้างว่าหนังดิบของไทย ไม่ได้คุณภาพ ซึ่งความเป็นจริงแล้วหนังดิบของไทยนั้นเทียบเท่าได้กับหนังดิบที่มาจากต่างประเทศ แต่การที่มีการขอยกเว้น<name head="ภาษี">ภาษีนำเข้าหนังดิบจากต่างประเทศ</name> เป็นเพราะมีราคาถูกกว่าหนังดิบของไทย ซึ่งปัจจุบันมีหนังดิบของไทยที่ได้รับผลกระทบจากการนำเข้าหนังดิบโดยไม่เสียภาษี และค้างอยู่ในสต๊อกจนถึงปัจจุบันกว่า 30,000 ตัน ที่ผ่านมากลุ่มเกษตรกรผู้ผลิตและผู้ค้าหนังดิบแห่งประเทศไทย เคยท้วงติงและทำหนังสือให้มีการควบคุมการนำเข้าหนังดิบจากต่างประเทศ เนื่องจากหนังดิบก็มีคุณภาพใกล้เคียง ที่สำคัญเกษตรที่เลี้ยงโค และกระบือ กว่า 170,000 ราย ทั่วประเทศ กำลังขาดทุนจากการเลี้ยงสัตว์ประเภทนี้ ซึ่งเป็นผลบกระทบตามลูกโซ่ที่ทำให้สมาชิกรายใหญ่ในกลุ่มผู้เลี้ยง และรวบรวมหนังดิบ กว่า 1,000 รายทั่วประเทศ ต้องขาดทุนวันละ 2 � 3 ล้านบาท เพราะมีการนำเข้าหนังดิบจากต่างประเทศจำนวนมาก ขณะเดียวกัน<name head="ภาษี">ภาษีส่งออกหนังดิบ</name>ที่กระทรวงการคลัง ยังคงไว้ในราคา กก.ละ 5 บาท จากราคาหนังดิบที่ตกต่ำในขณะนี้เหลือเพียง กก.ละ 14 บาท ยิ่งทำให้ผู้ค้าขาดทุนและแทบหมดตัวแล้ว <name head="เลขานุการ">เลขานุการชมรมเกษตรกรผู้ผลิตและผู้ค้าหนังดิบแห่งประเทศไทย</name> ระบุว่า ที่ผ่านมาไม่มีการแจ้งให้กลุ่มเกษตรกรที่ได้รับความเดือดร้อนจากกนำเข้าหนังดิบ ของโรงฟอกหนังและสภาอุตสาหกรรมแห่งประเทศไทย ที่มีการยื่นเรื่องกับกระทรวงการคลัง ให้ทราบแม้แต่ครั้งเดียว และเมื่อรู้อีกครั้งพบว่ามีการยกเว้น<name head="ภาษี">ภาษีนำเข้าหนังดิบ</name>ไปแล้ว จึงเชื่อว่ากรณีที่เกิดขึ้นน่าจะมีผู้บริหารกระทรวงการคลังทราบเรื่องมาตลอด และการร่วมมือกันในครั้งนี้เท่ากับว่าเป็นการกีดกันทางการค้าของกลุ่มเกษตรกร</p></body>
</news>
