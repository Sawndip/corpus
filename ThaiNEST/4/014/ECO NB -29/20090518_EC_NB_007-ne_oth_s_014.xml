<teiHeader>
<fileDesc>
<titleStmt>
  <title>กรมปศุสัตว์ เปิดศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://61.90.152.171/view.php?m_newsid=255205180265&tb=N255205  </bibl>
</sourceDesc>
</fileDesc>
</teiHeader>
<news>
<headline>กรมปศุสัตว์ เปิดศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ</headline>
<lead></lead>
<neck></neck>
<body><p>กรมปศุสัตว์เปิดศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ วันนี้(18 พ.ค.2552) ที่ศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ ตำบลโนนหนามแท่ง อำเภอเมือง จังหวัดอำนาจเจริญ สัตวแพทย์หญิงฉวีวรรณ วิริยะภาค <name head="รองอธิบดี">รองอธิบดีกรมปศุสัตว์</name> เป็นประธานเปิดศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ โดยมี นายอนุกูล ตังคณานุกูลชัย <name head="รองผู้ว่าราชการ">รองผู้ว่าราชการจังหวัดอำนาจเจริญ</name> กล่าวให้การต้อนรับคณะ และ<name head="ผู้อำนวยการ">ผู้อำนวยการสำนักพัฒนาการปศุสัตว์และถ่ายทอดเทคโนโลยี</name> กล่าวรายงาน นายศิริวัตฒน์ อินทรมงคล <name head="ผู้อำนวยการ">ผู้อำนวยการสำนักพัฒนาการปศุสัตว์และถ่ายทอดเทคโนโลยี</name>กล่าวว่า ศูนย์วิจัยและถ่ายทอดเทคโนโลยีอุบลราชธานี เป็นหน่วยงานที่จัดตั้งขึ้นตามกฎกระทรวงแบ่งส่วนราชการกรมปศุสัตว์ กระทรวงเกษตรและสหกรณ์ พ.ศ.2545 โดยปรับเปลี่ยนมาจากสถานีอาหารสัตว์อุบลราชธานี การปฏิบัติงานอยู่ภายใต้การกำกับดูแลของส่วนศึกษาและพัฒนาการปศุสัตว์ สำนักสุขศาสตร์สัตว์และสุขภาพอนามัยที่ 3 จังหวัดนครราชสีมา ต่อมากรมปศุสัตว์ได้มีคำสั่งให้อยู่ภายใต้การกำกับดูแลของสำนักพัฒนาการปศุสัตว์และถ่ายทอดเทคโนโลยี เพื่อให้การปฏิบัติงานมีความคล่องตัวและมีประสิทธิภาพมากขึ้น โดยมีการดำเนินการศึกษา วิเคราะห์ วิจัย ประยุกต์และพัฒนาเทคโนโลยีการผลิตปศุสัตว์ที่เหมาะสม ทั้งทางด้านธุรกิจปศุสัตว์ และการปศุสัตว์เพื่อการยังชีพในพื้นที่รับผิดชอบ รวมถึงการบูรณาการองค์ความรู้กับหน่วยงานอื่นๆ โดยมีพื้นที่รับผิดชอบในพื้นที่ภาคตะวันออกเฉียงเหนือตอนล่าง รวม 9 จังหวัด ได้แก่ นครราชสีมา ชัยภูมิ บุรีรัมย์ ร้อยเอ็ด สุรินทร์ ยโสธร ศรีสะเกษ อุบลราชธานี และอำนาจเจริญ ปัจจุบันศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ มีอัตรากำลังเจ้าหน้าที่ ประกอบด้วยข้าราชการ จำวน 6 อัตราลูกจ้างประจำ จำนวน 7 อัตรา พนักงานราชการ จำนวน 7 อัตรา และพนักงานจ้างเหมา จำนวน 4 อัตรา รวมทั้งสิ้น 26 อัตรา ศูนย์วิจัยและถ่ายทอดเทคโนโลยีอุบลราชธานี มีที่ตั้งที่ทำกร จำนวน 2 แห่ง คือ ศูนย์วิจัยและถ่ายทอดเทคโนโลยีอุบลราชธานี ตำบลแจระแม อำเภอเมือง จังหวัดอุบลราชธานี มีเนื้อที่ 185 ไร่ 85 ตารางวา และศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ ตำบลโนนหนามแท่ง อำเภอเมือง จังหวัดอำนาจเจริญ มีเนื้อที่ 528 ไร่ 3 งาน 17 ตารางวา และทางจังหวัดอุบลราชธานี มีความประสงค์จะขอใช้พื้นที่ศูนย์วิจัยและถ่ายเทคโนโลยีอุบลราชธานี เพื่อทำการจัดตั้งศูนย์ราชการจังหวัดอุบลราชธานี ดังนั้นกรมปศุสัตว์จึงได้สนับสนุนงบประมาณประจำปี 2551 ให้ศูนย์วิจัยและถ่ายทอดเทคโนโลยีอุบลราชธานี ดำเนินการก่อสร้างศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ ซึ่งได้ดำเนินการก่อสร้างแล้วเสร็จเมื่อวันที่ 16 กุมภาพันธ์ 2552 และได้ย้ายที่ทำการมาปฏิบัติงานที่ศูนย์วิจัยและถ่ายทอดเทคโนโลยีอุบลราชธานี สาขาอำนาจเจริญ มาตั้งแต่วันที่ 4 พฤษภาคม 2552 เป็นต้นมา โดยมี นายศรณรงค์ ศุภชวลิต เป็น<name head="ผู้อำนวยการ">ผู้อำนวยการศูนย์วิจัยและถ่ายทอดเทคโนโลยีอุบลราชธานี</name> เป็น<name>ผู้อำนวยการ</name> <name head="รองอธิบดี">รองอธิบดีกรมปศุสัตว์</name> เปิดเผยว่า กรมปศุสัตว์มีภารกิจในการพัฒนาการเลี้ยงสัตว์ของประเทศตามนโยบายของรัฐบาล และกระทรวงเกษตรและสหกรณ์ ได้มีการส่งเสริมการผลิตสินค้าปศุสัตว์ ให้มีปริมาณเพียงพอ และคุณภาพดีเพื่อให้ประชาชนได้มีโอกาสเข้าถึงอาหาร รักษาความมั่นคงของอาหารและดูแลรักษาสิ่งแวดล้อม ,มีการควบคุมป้องกันโรคระบาดสัตว์ รวมทั้งโรคระบาดสัตว์สู่คน เพื่อให้เกิดความปลอดภัยของอาหาร ตลอดห่วงโซ่การผลิต, มีการส่งเสริมงานวิจัย เพื่อพัฒนานาคุณภาพการผลิตสินค้าปศุสัตว์และขยายผลในการพัฒนาเทคโนโลยีให้เหมาะสมสู่เกษตรกร,มีการส่งเสริมเผยแพร่ความรู้ ด้านการผลิตอาหาร และการเลือกซื้ออาหาร รวมทั้งองค์ความรู้ต่างๆ เพื่อพัฒนากิจการปศุสัตว์ให้เจริญก้าวหน้า สอดรับกับการเปลี่ยนแปลงของภูมิอากาศโลกและภาวะวิกฤติของพลังงาน และมีการกำกับดูแลการใช้กฎหมายที่รับผิดชอบ เพื่อให้เกิดความเป็นธรรมในสังคม และสร้างความตระหนักในการรับผิดชอบร่วมกัน ต่อสังคม ของผู้ประกอบการผลิต จึงเป็นงานที่สำคัญที่กำกับดูแลผู้ผลิตตั้งแต่เริ่มต้น สร้างความเข้มแข็งของเกษตรกร และจำเป็นต้องบูรณาการกับหน่วยงานที่เกี่ยวข้องต่างๆ เพื่อให้เกิดความรวดเร็ว แม่นยำ ทันเวลา ภายใต้ระบบคุณธรรมจริยธรรมและความสามัคคี ศูนย์วิจัยและถ่ายทอดเทคโนโลยีอุบลราชธานี สาขา อำนาจเจริญ จะเป็นหน่วยงานหนึ่งที่ช่วยพัฒนาการเลี้ยงสัตว์ของเกษตรกร ในจังหวัดอำนาจเจริญ และจังหวัดอื่นๆ ในพื้นที่ภาคตะวันออกเฉียงเหนือตอนล่างให้เจริญก้าวหน้าต่อไป
 </p></body>
</news>
