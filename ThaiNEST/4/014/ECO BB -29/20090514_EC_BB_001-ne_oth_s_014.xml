<teiHeader>
<fileDesc>
<titleStmt>
  <title>ดัดหลังสหกรณ์ดึงเอกชนแข่งซื้อกล้วยหอมส่งญี่ปุ่น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/14/news_28738699.php?news_id=28738699  </bibl>
</sourceDesc>
</fileDesc>
</teiHeader>
<news>
<headline>ดัดหลังสหกรณ์ดึงเอกชนแข่งซื้อ<name head="กล้วย">กล้วยหอม</name>ส่งญี่ปุ่น</headline>
<lead>"เกษตรฯ" เชื่อมโยงสหกรณ์ญี่ปุ่นซื้อสินค้าเกษตรไทย ระบุ <name head="กล้วย">กล้วยหอมทอง</name>ใช้ไม่เต็มโควตา พร้อมเปิดทางเอกชนร่วมแข่งขันซื้อส่งออกหลังสหกรณ์กดราคาชาวไร่เหลือ 12 บาทต่อกก.จากราคาตลาด 30 บาทต่อกก.</lead>
<neck></neck>
<body><p>นายชาติชาย พุคยาภรณ์ <name head="รัฐมนตรีช่วย">รัฐมนตรีช่วยว่าการกระทรวงเกษตรและสหกรณ์</name> เปิดเผยว่า การส่งออกสินค้าภายใต้กรอบหุ้นส่วนเศรษฐกิจไทย-ญี่ปุ่น (เจเทปา) ได้รับความสะดวกมากขึ้น แต่การส่งออกสินค้าเกษตรและอาหารของไทยบางชนิด ยังไม่สามารถส่งออกได้เต็มโควตาตามข้อตกลง โดยเฉพาะการส่งออกสินค้าเกษตรโดยตรง ระหว่างสหกรณ์ของไทยกับสหกรณ์ของญี่ปุ่น ที่ยังมีปริมาณน้อย มีเพียง<name head="กล้วย">กล้วยหอมทอง</name>ของสหกรณ์ในจังหวัดเพชรบุรี และ<name head="มะม่วง">มะม่วงน้ำดอกไม้</name>ของสหกรณ์ในจังหวัดฉะเชิงเทรา และการส่งออกทั้ง 2 สินค้า บางส่วนยังต้องส่งผ่านบริษัทกลาง ที่เป็นผู้นำเข้าของญี่ปุ่น ทำให้ผลประโยชน์ไม่ถึงเกษตรกรอย่างแท้จริง</p>
<p>"สินค้าที่ได้รับความสนใจและเป็นนโยบายที่ผลักดันให้ส่งออกได้ในเร็วๆ นี้ คือ <name>กล้วยไม้</name> <name head="ส้ม">ส้มโอ</name> และ<name head="กล้วย">กล้วยไข่</name>ที่ผู้บริโภคญี่ปุ่นสนใจมาก แต่ยังติดปัญหาเรื่อง<name head="โรค">โรคแมลง</name> ที่ญี่ปุ่นอยู่ระหว่างการพิจารณาวิธีการอบไอน้ำ ตามข้อเสนอของฝ่ายไทย� นายชาติชาย กล่าว</p>
<p>นายอุทัย เซ็นภักดี <name head="ผู้อำนวยการ">ผู้อำนวยการกลุ่มประสานการตรวจรับรองมาฐานสินค้าพืช</name> กรมวิชาการเกษตร กล่าวว่า ภายใต้ข้อตกลงเจเทปา ไทยได้รับการจัดสรรโควตา<name head="กล้วย">กล้วยหอมทอง</name> 6,000 ตัน และ เพิ่มขึ้นปีละ 1,000 ตัน แต่ส่งออกจริงเพียงปีละ 3,000 ตันเท่านั้น ทั้งนี้เป็นผลมาจากที่สหกรณ์ผู้ส่งออก<name head="กล้วย">กล้วยหอมทอง</name>ดังกล่าว รับซื้อจากสมาชิกในราคาต่ำเฉลี่ยเพียงกิโลกรัมละ 12 บาท จากราคาตลาดกิโลกรัมละ 20 บาท ขณะที่ราคาสหกรณ์ส่งออกกำหนดไว้ที่กิโลกรัมละ 33 บาท และราคาขายปลีกในตลาดญี่ปุ่นประมาณกิโลกรัมละ 80-90 บาท</p>
<p>กระทรวงเกษตรฯ จึงสนับสนุนให้เอกชน ส่งออก<name head="กล้วย">กล้วยหอมทอง</name>ในตลาดญี่ปุ่น เพื่อให้เกิดการแข่งขันมากขึ้น ซึ่งมีผู้ให้ความสนใจแล้วประมาณ 7 บริษัท วิธีการนี้จะส่งผลให้เกิดการแข่งขัน ในการรับซื้อ<name head="กล้วย">กล้วยหอมทอง</name>จากเกษตรกรในราคาที่สูงขึ้น โดยราคาที่เหมาะสม ควรอยู่ที่กิโลกรัมละ 15 บาท</p>
<p>นายจักรี สุจริตธรรม <name head="ผู้ตรวจราชการ">ผู้ตรวจราชการกระทรวงเกษตรและสหกรณ์</name> กล่าวว่า การซื้อขายสินค้าเกษตรระหว่างสหกรณ์ทั้ง 2 ประเทศ ปัจจุบันมีสหกรณ์ผู้บริโภคสนใจสั่งซื้อ<name head="กล้วย">กล้วยหอม</name>ของไทยแล้ว จำนวน 3 แห่ง นอกเหนือจากสหกรณ์การเกษตรเดิม ที่สั่งซื้อ<name head="กล้วย">กล้วยหอม</name>มานานติดต่อกันหลายปี ดังนั้นจึงคาดว่าในปีนี้การส่งออก<name head="กล้วย">กล้วยหอม</name>ของไทย จะเพิ่มขึ้นเป็นปีละ 4,000 ตัน</p></body>
</news>
