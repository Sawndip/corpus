<teiHeader>
<fileDesc>
<titleStmt>
  <title>"พรทิวา"จับมือเวียดนามฮั้วค้าข้าว เตรียมแลกเปลี่ยนข้อมูล 3 ระดับ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/16/news_28755598.php?news_id=28755598  </bibl>
</sourceDesc>
</fileDesc>
</teiHeader>
<news>
<headline>"พรทิวา"จับมือเวียดนามฮั้วค้า<name>ข้าว</name> เตรียมแลกเปลี่ยนข้อมูล 3 ระดับ</headline>
<lead>"พรทิวา"จับมือเวียดนามร่วมมือค้า<name>ข้าว</name> กำหนดร่วมมือ 3 ระดับ เน้นการแลกเปลี่ยนข้อมูลระหว่างเจ้าหน้าที่ ชาวนา และผู้ส่งออก ชง<name head="รัฐมนตรี">รัฐมนตรีเศรษฐกิจอาเซียน</name>รับทราบเดือนส.ค.นี้</lead>
<neck></neck>
<body><p>นางพรทิวา นาคาศัย <name head="รัฐมนตรี">รัฐมนตรีว่าการกระทรวงพาณิชย์</name> เปิดเผยว่า ระหว่างวันที่ 14-15 พ.ค. ได้นำคณะผู้แทนภาครัฐและเอกชน เยือนเวียดนามเพื่อหารือเกี่ยวกับความร่วมมือเรื่อง<name>ข้าว</name>และความร่วมมือด้านการค้าอื่นๆ ซึ่งทั้ง 2 ฝ่ายได้เห็นชอบร่วมกันในด้านความร่วมมือเรื่อง<name>ข้าว</name> ที่จะร่วมกันกระชับและขยายความร่วมมือ ในการแลกเปลี่ยนข้อมูลด้านการตลาด ราคา การผลิต อย่างเป็นรูปธรรมยิ่งขึ้น โดยกำหนดให้มีคณะทำงาน 3 คณะ ประกอบด้วย เจ้าหน้าที่อาวุโส ผู้ส่งออก และ ชาวนา</p>
<p>ทั้งนี้ ในส่วนของเจ้าหน้าที่อาวุโส จะมีการเพื่อแลกเปลี่ยนข้อมูลเกี่ยวกับนโยบาย<name>ข้าว</name>ของแต่ละประเทศ และหารือแนวโน้มตลาด โดยเวียดนามมอบให้กรมการส่งออกและนำเข้าเป็นหน่วยงานกลาง และไทยมอบสำนักบริหารการค้า<name>ข้าว</name> กรมการค้าต่างประเทศเป็นหน่วยงานกลาง กำหนดรูปแบบการประสานงานต่อไป</p>
<p>ในส่วนของผู้ส่งออกสมาคมผู้ส่งออก<name>ข้าว</name>ไทยและสมาคมอาหารแห่งชาติเวียดนาม จะแลกเปลี่ยนข้อมูลสถานการณ์การค้า ราคา และการขนส่ง<name>ข้าว</name>อย่างสม่ำเสมอ และในส่วนของชาวนา สมาคมชาวนาไทยและสหพันธ์ชาวนาเวียดนาม จะมีการแลกเปลี่ยนข้อมูลและประสบการณ์เกี่ยวกับการผลิต การตลาดเพื่อสร้างความสัมพันธ์ใกล้ชิด ระหว่างเกษตรของทั้งสองประเทศและยกระดับความเป็นอยู่ของชาวนาให้ดีขึ้น</p>
<p>�คณะทำงานทั้ง 3 คณะ จะรายงานความคืบหน้าของการดำเนินงานในการประชุม<name head="รัฐมนตรี">รัฐมนตรีเศรษฐกิจอาเซียน</name> ซึ่งกำหนดจะจัดประชุมในเดือนส.ค. นี้ ที่ไทยเป็นเจ้าภาพ เป็นการแจ้งให้สมาชิกอาเซียนทราบความเคลื่อนไหวที่เกิดขึ้น และเป็นโอกาสให้หารือรายละเอียดความร่วมมือเพิ่มขึ้น" นางพรทิวา กล่าว</p>
<p>นางพรทิวา กล่าวว่า สำหรับความร่วมมือด้านการส่งเสริมการส่งออก ฝ่ายเวียดนามขอความร่วมมือฝ่ายไทย ในการแลกเปลี่ยนประสบการณ์การส่งเสริมตราสัญลักษณ์ (Brand) และภาพลักษณ์ (Image) ของประเทศ ตลอดจนการพัฒนาผลิตภัณฑ์ ขณะที่ด้านการค้าภายใน ทั้ง 2 ฝ่าย ตกลงที่จะร่วมมือกันแลกเปลี่ยนข้อมูลและประสบการณ์เกี่ยวกับการกำหนดกฎระเบียบและการบังคับใช้กฎหมาย เพื่อดูแลการค้าภายในประเทศ</p></body>
</news>
