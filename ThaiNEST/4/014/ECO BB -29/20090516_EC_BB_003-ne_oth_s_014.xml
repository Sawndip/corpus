<teiHeader>
<fileDesc>
<titleStmt>
  <title>กาตาร์สั่งซื้อข้าวไทย 2 แสนตัน ตั้งเงื่อนไขผลิตจากพื้นที่ส.ป.ก.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/16/news_28755601.php?news_id=28755601  </bibl>
</sourceDesc>
</fileDesc>
</teiHeader>
<news>
<headline>กาตาร์สั่งซื้อ<name>ข้าว</name>ไทย 2 แสนตัน ตั้งเงื่อนไขผลิตจากพื้นที่ส.ป.ก.</headline>
<lead>"กาตาร์"สั่งซื้อ<name>ข้าว</name>ไทย 200,000 ตัน วางเงื่อนไขต้องผลิตในเขตส.ป.ก. พร้อมสั่งต่อเนื่องถึงปี 2553 มั่นใจมาตรฐานการผลิตและกระบวนการตรวจสอบย้อนกลับ ส.ป.ก. เปิดโครงการเพาะพันธุ์<name>ข้าว</name> 4 จังหวัดภาคอีสาน</lead>
<neck></neck>
<body><p>นายอนันต์ ภู่สิทธิกุล <name head="เลขาธิการ">เลขาธิการสำนักงานการปฏิรูปที่ดินเพื่อเกษตรกรรม</name> (ส.ป.ก.) เปิดเผยว่า เมื่อเร็วๆ นี้ประเทศกาตาร์ ได้สั่งซื้อ<name>ข้าว</name>ไทยปริมาณ 200,000 ตัน โดยระบุว่าต้องเป็น<name>ข้าว</name>ที่ผลิตจากเขตปฏิรูปที่ดินเท่านั้น เนื่องจากเห็นว่าสามารถตรวจสอบ แหล่งเพาะปลูกและกระบวนการผลิตได้ทั้งระบบ</p>
<p>"กาตาร์สั่งซื้อสินค้าที่ตรวจสอบย้อนกลับได้ ชี้ให้เห็นว่าประเทศผู้นำเข้า ให้ความสำคัญกับมาตรฐานสินค้าเกษตรและความปลอดภัยของอาหารมากขึ้น สินค้าส่งออกต้องระบุรายละเอียดปริมาณการใช้สารเคมี ฟาร์ม และสถานที่ฟาร์ม ซึ่งการปลูก<name>ข้าว</name>ในพื้นที่ ส.ป.ก. สามารถทำได้" นายอนันต์ กล่าว</p>
<p>ปัจจุบันเกษตรกรในพื้นที่ปฏิรูป ส่วนใหญ่ใช้เทคโนโลยีในการเพาะปลูก ซึ่งรวมไปถึงการทำนาที่มีพื้นที่เพาะปลูกประมาณ 1 ล้านไร่ เกษตรกรได้เรียนรู้วิธีการคัดเลือกเมล็ดพันธุ์<name>ข้าว</name> ไถกลบตอซัง หรือการระเบิด<name head="ดิน">ดินดาน</name> ซึ่งทำให้ลดต้นทุนได้มาก</p>
<p>นอกจากนี้ยังทำให้ต่างชาติที่เป็นประเทศคู่ค้าของประเทศไทย หันมาให้ความสนใจว่า <name>ข้าว</name>ที่ผลิตได้เป็น<name>ข้าว</name>ที่มีคุณภาพ มีมาตรฐาน และมีการลดปริมาณการใช้สารเคมี ผู้ซื้อสามารถตรวจสอบได้ ต่างจากการซื้อ<name>ข้าว</name>จากโรงสี ที่ไม่ทราบว่าเป็น<name>ข้าว</name>ที่มาจากแหล่งผลิตใด ทั้งนี้กาตาร์พร้อมสั่งซื้อ<name>ข้าว</name>ไทยจากเกษตรกรโดยตรงต่อเนื่องไปจนถึงปี 2553 อย่างน้อยปีละ 200,000 ตัน</p>
<p>นายอนันต์ กล่าวว่า ในวันที่ 21 พ.ค. นี้ ส.ป.ก. จะเปิดโครงการส่งออก<name>ข้าว</name> เพื่อรองรับการขยายพื้นที่เพาะพันธุ์<name>ข้าว</name> โดยจะจัดตั้งศูนย์ขยายพันธุ์<name>ข้าว</name>ใน 4 จังหวัดทางภาคตะวันออกเฉียงเหนือ ได้แก่ จังหวัดอุบลราชธานี ศรีสะเกษ ยโสธร และ ร้อยเอ็ด รวมพื้นที่ทั้งหมด 15,000 ไร่ ใช้องค์ความรู้<name>ระบบการผลิตที่ถูกต้องในฟาร์ม</name> (<name>GAP</name>) คือ มีพื้นที่การเพาะปลูกที่เหมาะสม มีการดูแลพืชที่เพาะปลูกถูกวิธี มีการเก็บเกี่ยวและการจัดการหลังการเก็บเกี่ยวอย่างถูกต้องเป็นหลักในการจัดการ
</p></body>
</news>
