<teiHeader>
<fileDesc>
<titleStmt>
  <title>กฎเหล็กบังคับอาคารใหม่22มิ.ย. 2พันตร.ม.ลดใช้พลังงาน10%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/15/news_28746916.php?news_id=28746916  </bibl>
</sourceDesc>
</fileDesc>
</teiHeader>
<news>
<headline>กฎเหล็กบังคับอาคารใหม่22มิ.ย. 2พันตร.ม.ลดใช้พลังงาน10%</headline>
<lead>พลังงาน ประกาศกฎกระทรวงบังคับอาคารใหม่เนื้อที่ 2,000 ตร.ม. ขึ้นไป ต้องออกแบบใช้วัสดุประหยัดพลังงาน 10% เริ่ม 22 มิ.ย.นี้ เผยปี 2551 มีการใช้พลังงานถึง 1.7 ล้านล้านบาท เพิ่มจากปี 2551 ถึง 15% เล็งออกกฎกระทรวงเพิ่ม กำหนดประสิทธิภาพขึ้นต่ำและขั้นสูงของอุปกรณ์ต่างๆ ยกระดับความเข้มข้นลดใช้พลังงาน</lead>
<neck></neck>
<body><p>น.พ.วรรณรัตน์ ชาญนุกูล <name head="รัฐมนตรี">รัฐมนตรีว่าการกระทรวงพลังงาน</name> เปิดเผยว่ากระทรวงพลังงานจะบังคับใช้กฎกระทรวงพลังงานว่า ด้วยการกำหนดมาตรฐานหลักการและวิธีการออกแบบอาคารอนุรักษ์พลังงาน จะเริ่มมีผลบังคับใช้วันที่ 22 มิ.ย.2552 โดยกฎกระทรวงฉบับนี้ กำหนดให้ผู้ที่จะก่อสร้างอาคารใหม่หรือต่อเติมอาคารหลังจากวันที่ 22 มิ.ย.2552 ที่มีเนื้อที่ตั้งแต่ 2,000 ตร.ม.ขึ้นไป ต้องออกแบบและใช้วัสดุที่ก่อให้เกิดการประหยัดพลังงาน 10%</p>
<p>ขณะนี้กระทรวงพลังงานอยู่ระหว่างการประสานงานกับกรุงเทพมหานคร (กทม.) และกรมโยธาธิการและผังเมือง กระทรวงมหาดไทย เพื่อนำไปเป็นข้อกำหนดในกระบวนการขออนุญาตก่อสร้างอาคารต่อไป โดยระยะแรกกรมพัฒนาพลังงานทดแทนและอนุรักษ์พลังงาน (พพ.) เข้ามาเป็นส่วนในกระบวนการตรวจสอบแบบอาคารประหยัดพลังงาน เพื่อให้เป็นไปตามกฎกระทรวงก่อน จากนั้นจึงจะโอนให้หน่วยงานที่มีหน้าที่ออกใบอนุญาตต่อไป</p>
<p>สำหรับกฎกระทรวงจะบังคับใช้กับอาคารใหม่เท่านั้น ส่วนอาคารเก่าเป็นเรื่องของความสมัครใจ โดยกระทรวงพลังงานจะสร้างแรงจูงใจ เพื่อให้อาคารเก่าหันมาปรับปรุงให้เป็นอาคารประหยัดพลังงานด้วย ขณะนี้ได้ทำโครงการส่งเสริมการอนุรักษ์พลังงานในอาคารด้วยการติดฉลาก เพื่อจัดลำดับและมอบฉลากเกียรติคุณให้กับบ้าน หรืออาคารที่ประหยัดพลังงานได้ดีที่สุด</p>
<p>น.พ.วรรณรัตน์ กล่าวว่า ปี 2552 มีบ้านและอาคารที่ก่อสร้างแล้วเสร็จ ผ่านการประเมินและได้รับการติดฉลาก 18 แบบ คิดเป็นบ้านและอาคารจำนวน 500 หน่วย สามารถประหยัดพลังงานได้ 15-40% หรือปีละ 48 ล้านบาท</p>
<p>อย่างไรก็ตาม ปัจจุบันมีบ้านและอาคารเกิดใหม่ 38-39 ล้านตารางเมตรต่อปี หากปริมาณ 30% ของจำนวนนี้เข้าสู่แนวทางของบ้านและอาคารประหยัดพลังงานเพียง 10% จะช่วยลดการใช้พลังงานได้ถึง 1,000 ล้านบาทต่อปี เพื่อให้เกิดความการประหยัดพลังงาน กระทรวงพลังงานเตรียมจะออกกฎกระทรวงเพิ่มเติมเร็วนี้ เพื่อกำหนดประสิทธิภาพขึ้นต่ำและขั้นสูงของอุปกรณ์ต่างๆ เช่น <name>พัดลม</name> <name>เครื่องปรับอากาศ</name> <name>เครื่องทำน้ำร้อน</name> <name>กระจก</name> เพื่อยกระดับอุปกรณ์เหล่านี้ให้เป็นอุปกรณ์ประหยัดพลังงานอย่างแท้จริง</p>
<p>�ตอนนี้บ้านเรายังใช้พลังงานกันฟุ่มเฟือยโดยปี 2550 มีสัดส่วนการใช้พลังงานคิดเป็นเงินกว่า 1.5 ล้านล้านบาท ปี 2551 เพิ่มเป็น 1.7 ล้านล้านบาท หรือเพิ่มขึ้น 15% ซึ่งสูงกว่าจีดีพีของประเทศที่เติบโต 4-5% ดังนั้นจึงจำเป็นต้องหามาตรการลดการใช้พลังงานที่เข้มงวด ทั้งภาคบังคับและการส่งเสริม� น.พ.วรรณรัตน์ กล่าว</p>
<p>นายพานิช พงศ์พิโรดม <name head="อธิบดี">อธิบดีกรมพัฒนาพลังงานทดแทนและอนุรักษ์พลังงาน</name> (พพ.) กล่าวว่าฉลากบ้านและอาคารอนุรักษ์พลังงานจะเป็นเครื่องหมายหรือสัญลักษณ์แสดงถึงคุณภาพของอาคารและบ้าน จะเป็นแรงจูงใจให้ผู้บริโภคยอมรับและตัดสินใจซื้อบ้าน และอาคารได้ง่ายขึ้น โดย พพ.จะติดตามและประเมินผล เพื่อนำไปปรับปรุงและพัฒนาแนวทางการส่งเสริมการอนุรักษ์พลังงานในอาคาร โดยติดฉลากให้มากขึ้นในปี 2553</p></body>
</news>
