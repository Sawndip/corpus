<teiHeader>
<fileDesc>
<titleStmt>
  <title>ปตท.ชี้เหตุ"ราคาน้ำมันร่วง" ฉุดกำไรปีนี้วูบกว่า2พันล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/19/news_28769896.php?news_id=28769896  </bibl>
</sourceDesc>
</fileDesc>
</teiHeader>
<news>
<headline>ปตท.ชี้เหตุ"ราคาน้ำมันร่วง" ฉุดกำไรปีนี้วูบกว่า2พันล้าน</headline>
<lead>ปตท. คาดปี 2552 กำไรจากการค้าระหว่างประเทศ ลดลงจากปีก่อนกว่า 2,000 ล้านบาท เหตุราคาน้ำมันลด พร้อมเพิ่มประสิทธิภาพและลดต้นทุน เริ่มลุยธุรกิจค้า<name>แอลพีจี</name> หันซื้อโดยตรงจากกาตาร์ไตรมาสละ 4.4 หมื่นตัน</lead>
<neck></neck>
<body><p>นายสุรงค์ บูลกุล <name head="ผู้ช่วย">ผู้ช่วยกรรมการผู้จัดการใหญ่</name> ด้านธุรกิจการค้าระหว่างประเทศ บริษัท ปตท. จำกัด (มหาชน) เปิดเผยว่า ในช่วงไตรมาส 1 ของปีนี้ มูลค่าการค้าระหว่างประเทศของ ปตท. มีประมาณ 1.5 แสนล้านบาท มีกำไร 1,000 ล้านบาท คาดทั้งปีกำไร 4,000 ล้านบาท ลดลงจากปีก่อนกว่า 2,000 ล้านบาท จากที่มีกำไร 6,000 ล้านบาท และมีรายได้ 1.2 ล้านล้านบาท เนื่องจากราคาน้ำมันตลาดโลกที่ลดลงส่งผลให้กำไรการค้าลดต่ำลงไปด้วย</p>
<p>"ขณะนี้ ปตท. อยู่ระหว่างการเร่งเพิ่มประสิทธิภาพและลดต้นทุนการค้าระหว่างประเทศของ ปตท. โดยในส่วนของน้ำมันนั้น กำลังวางแผนร่วมกับโรงกลั่นน้ำมัน เพื่อค้าน้ำมันส่วนเกินของประเทศที่อยู่ในระดับ 2 แสนบาร์เรลต่อวัน ซึ่งเกิดจากความต้องการน้ำมันในประเทศที่ชะลอตัว และการขยายตัวของการใช้พลังงานทดแทน "
นอกจากนี้ ปตท.ได้ทำข้อตกลงซื้อ<name head="ก๊าซ">ก๊าซแอลพีจี</name>ตรงจากกาตาร์ 1 ปี โดยนำเข้า 1 ลำ</p>
<p>ไตรมาส หรือประมาณ 4.4 หมื่นตัน ตั้งแต่เดือนพ.ค.นี้ ทำให้การบริหารจัดการนำเข้าดีขึ้น เพราะนำเข้าจากผู้ผลิต<name>แอลพีจี</name>โดยตรง ไม่ใช่เทรดเดอร์ นอกจากต้นทุนต่ำลงแล้ว ปริมาณที่เหลือ ปตท.ยังนำไปขายตลาดนอกประเทศได้ ถือว่าเป็นการทำเทรดเดอร์<name>แอลพีจี</name>ระหว่างประเทศเป็นครั้งแรก โดยสามารถส่งออกไปยังมาเลเซีย เวียดนาม ฟิลิปปินส์ อินโดนีเซีย เกาหลีใต้</p>
<p>"คาดว่าความต้องการ<name>แอลพีจี</name>จะมี 6 หมื่น ตัน
เดือน ดังนั้น การบริหารนำเข้าต้องเตรียมให้พร้อม แต่การนำเข้าจะมากน้อยเพียงใด กำลังรอดูว่าโรงแยกก๊าซฯ ที่ 6 จะเริ่มผลิตได้ตามแผนในไตรมาส 4 หรือไม่ หากล่าช้าก็อาจจะต้องนำเข้าเพิ่มขึ้น�</p>
<p>ทั้งนี้กรมธุรกิจพลังงาน ประมาณว่า การนำเข้า<name>แอลพีจี</name>ช่วงราคาน้ำมันขึ้น คาดว่าจะมีการนำเข้า<name>แอลพีจี</name>เดือนม.ค.-เม.ย. 5.7 หมื่นตัน, เดือนพ.ค. นำเข้าประมาณ 66,500 ตัน, เดือนมิ.ย. นำเข้า 70,300 ตัน และ เดือนก.ค. 83,400 ตัน</p>
<p>น.พ.วรรณรัตน์ ชาญนุกูล <name head="รัฐมนตรี">รัฐมนตรีว่าการกระทรวงพลังงาน</name> เปิดเผยภายหลังเปิดงานสัมมนาเชิงปฏิบัติการ ภายใต้หัวข้อเรื่อง �<name>การบริหารจัดการสภาวะวิกฤติด้านพลังงาน</name>� วานนี้ (18 พ.ค.) ว่า เป็นการสัมมนาร่วมกับทบวงพลังงานโลก (ไออีเอ) เพื่อเตรียมความพร้อมล่วงหน้าแก่ประเทศไทย หากเกิดภาวะขาดแคลนพลังงานในอนาคต ซึ่งการสัมมนาครั้งนี้จะช่วยให้มีการวางแผนเพื่อรองรับวิกฤติพลังงานในอนาคต เพราะไทยต้องพึ่งแหล่งพลังงานจากนอกประเทศ โดยเฉพาะต้องนำเข้าน้ำมันกว่า 89-90%% มูลค่ากว่า 1 ล้านล้านบาท</p>
<p></p>
<p>นายณอคุณ สิทธิพงศ์ <name head="รองปลัด">รองปลัดกระทรวงพลังงาน</name>ในฐานะ <name head="ประธาน">ประธานคณะกรรมการบริหารความเสี่ยงด้านพลังงาน</name> กล่าวว่า ปัจจุบันแผนรับมือวิกฤตพลังงานของไทยกระจัดกระจายอยู่ตามหน่วยงานต่างๆ โดยไม่มีแผนรวมของประเทศ และส่วนใหญ่เน้นการประสานระหว่างหน่วยงานเป็นกรณีๆ ไปดังนั้นจึงต้องให้ไออีเอ ช่วยวางแผนป้องกันวิกฤตพลังงานของไทย ซึ่งนอกจากคำนึงถึงระดับสำรองน้ำมันแล้ว ยังต้องให้ความสำคัญกับการสำรอง<name head="เชื้อเพลิง">เชื้อเพลิงชีวภาพ</name>ด้วย ทั้ง<name>เอทานอล</name> และ<name>ไบโอดีเซล บี 100</name> ปัจจุบันไทยสำรองเฉพาะน้ำมัน 45 วัน</p>
<p>น พ.วรรณรัตน์ กล่าวถึงสถานการณ์ราคาน้ำมันว่า ภายใน 1 เดือนนี้อาจจะไม่ปรับลดราคาขายปลีกน้ำมัน เนื่องจากกระทรวงพลังงานใช้กลไกกองทุน<name head="น้ำมัน">น้ำมันเชื้อเพลิง</name>เข้ามารับภาระการปรับเพิ่ม<name head="ภาษี">ภาษีสรรพสามิตน้ำมัน</name> 2 บาทต่อลิตร อย่างไรก็ตามสัปดาห์นี้ จะเก็บเงินกองทุนน้ำมันฯเพิ่มอีกหรือไม่ต้องดูทิศทางราคาน้ำมันตลาดโลก แต่จะเข้าดำเนินการช่วงราคาน้ำมันลดลงเป็นหลัก เพื่อไม่ให้ประชาชนเดือดร้อน</p>
<p>นายดีเดีย ฮูสซิน <name head="ผู้อำนวยการ">ผู้อำนวยการฝ่ายความมั่นคงและการตลาด</name> ไออีเอ กล่าวว่า การที่ไทย เก็บเพิ่ม<name head="ภาษี">ภาษีสรรพสามิตน้ำมัน</name> 2 บาทต่อลิตร จะส่งผลดีต่อการใช้น้ำมันให้มีประสิทธิภาพขึ้น เพราะหลายประเทศ เช่น ญี่ปุ่น ยุโรป ใช้มาตรการภาษีดูแลน้ำมัน ส่งผลต่อจิตวิทยา ทำให้การใช้น้ำมันมีประสิทธิภาพ อย่างไรก็ตาม การใช้มาตรการภาษีอาจไม่เพียงพอ ไทยควรส่งสัญญาณเรื่องการประหยัดพลังงานแก่ประชาชนมากขึ้นด้วย
</p></body>
</news>
