<teiHeader>
<fileDesc>
<titleStmt>
  <title>ดัชนีเชื่อมั่นต่ำสุดรอบ 87 เดือน ผู้บริโภคกังวล"การเมือง-น้ำมัน"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/15/news_28746917.php?news_id=28746917  </bibl>
</sourceDesc>
</fileDesc>
</teiHeader>
<news>
<headline>ดัชนีเชื่อมั่นต่ำสุดรอบ 87 เดือน ผู้บริโภคกังวล"การเมือง-น้ำมัน"</headline>
<lead>�มหาวิทยาลัยหอการค้าไทย� เผยดัชนีความเชื่อมั่นเดือนเม.ย. ลดลงทุกรายการต่อเนื่องเป็นเดือนที่สาม ต่ำสุดในรอบ 87 เดือน ระบุไม่เห็นสัญญาณบริโภคฟื้นตัว แนะรัฐดูแลเสถียรภาพการเมือง พร้อมเดินหน้าแผนกระตุ้นเศรษฐกิจ ชี้ไม่ควรขึ้นราคาน้ำมันช่วงนี้ หวั่นบั่นทอนความเชื่อมั่นซึมยาว</lead>
<neck></neck>
<body><p>นางเสาวณีย์ ไทยรุ่งโรจน์ <name head="รองอธิการบดี">รองอธิการบดีฝ่ายวิจัย</name> มหาวิทยาลัยหอการค้าไทย เปิดเผย ดัชนีความเชื่อมั่นของผู้บริโภคในเดือนเม.ย. จากการสอบถามประชาชนทั่วประเทศ จำนวน 2,242 คน ว่า ดัชนีความเชื่อมั่นเกี่ยวกับเศรษฐกิจโดยรวม เท่ากับ 65.1 ลดลงจากเดือนมี.ค. ซึ่งอยู่ที่ 66 ดัชนีความเชื่อมั่นเกี่ยวกับโอกาสในการหางาน เท่ากับ 64.5 ลดลงจากเดือนมี.ค. ซึ่งอยู่ที่ 65.2 ดัชนีความเชื่อมั่นเกี่ยวกับรายได้ในอนาคต เท่ากับ 86.7 ลดลงจากเดือนมี.ค. ซึ่งอยู่ที่ 87.3</p>
<p>ปัจจัยบวกที่มีผลต่อความเชื่อมั่น ได้แก่ มาตรการกระตุ้นการใช้จ่ายโดยการมอบ<name head="เช็ค">เช็คช่วยชาติ</name> 2,000 บาท ส่งผลให้เกิดการบริโภคภายในประเทศและส่งผลทางจิตวิทยาในเชิงบวกกับผู้บริโภค การจัดตั้งคณะกรรมการ ตรวจสอบข้อเท็จจริงกรณีการชุมนุมทางการเมืองและคณะกรรมการสมานฉันท์เพื่อการปฏิรูปการเมืองและศึกษาแก้ไขรัฐธรรมนูญ ทำให้สถานการณ์ทางการเมืองคลี่คลาย</p>
<p>ส่วนปัจจัยลบที่มีผลกระทบต่อความเชื่อมั่น ได้แก่ ปัจจัยความวิตกกังวลเกี่ยวกับสถานการณ์ทางการเมืองในอนาคต การประกาศ พ.ร.ก.ฉุกเฉินในพื้นที่พัทยา ส่งผลกระทบทางจิตวิทยาในเชิงลบต่อความเชื่อมั่นผู้บริโภค นักลงทุนและนักท่องเที่ยว</p>
<p>นอกจากนี้ยังมีปัจจัยระดับราคาน้ำมันขายปลีกในประเทศปรับตัวเพิ่มขึ้น โดยราคา<name head="น้ำมัน">น้ำมันเบนซิน</name>ปรับเพิ่มขึ้นประมาณ 0.70 บาทต่อลิตร ปัจจัยภาวะการค้าระหว่างประเทศของไทย เดือนมี.ค. ลดลง 22.7% มูลค่า 11,429 ล้านดอลลาร์สหรัฐ และปัจจัยผู้บริโภคมีความกังวลเกี่ยวกับปัญหาค่าครองชีพและราคาสินค้าที่ยังทรงตัวสูง</p>
<p>�ดัชนีความเชื่อมั่นเกี่ยวกับสถานการณ์ทุกรายการ ปรับตัวลดลงต่อเนื่องเป็นเดือนที่สาม ต่ำสุดในรอบ 87 เดือน จากความกังวลทางการเมืองและเศรษฐกิจในประเทศและของโลก ที่ปรับตัวในทิศทางที่แย่ลงต่อเนื่อง ทำให้มีความกังวลว่าภาวะการจ้างงานจะแย่ลงตามภาวะเศรษฐกิจ ประกอบกับราคาน้ำมันขายปลีกในประเทศปรับตัวสูงขึ้น� นางเสาวณีย์ กล่าว</p>
<p>นายธนวรรธน์ พลวิชัย <name head="ผู้อำนวยการ">ผู้อำนวยการศูนย์พยากรณ์เศรษฐกิจและธุรกิจ</name> มหาวิทยาลัยหอการค้าไทย กล่าวว่า ดัชนีความเชื่อมั่นที่ปรับลดชี้ให้เห็นว่ายังไม่มีสัญญาณการฟื้นตัวทางเศรษฐกิจ ทำให้รัฐต้องจับตาสถานการณ์อย่างใกล้ชิดในช่วง 1-2 เดือนจากนี้</p>
<p>อย่างไรก็ตาม ประชาชนยังมีความความเชื่อมั่นทางการเมืองอยู่บ้าง จากการประกาศ พ.ร.ก.ฉุกเฉินซึ่งคลี่คลายเร็ว และการตั้งคณะกรรมการมาดูแลสถานการณ์ทางการเมืองและแผนกระตุ้นเศรษฐกิจ แต่สิ่งที่รัฐบาลควรดำเนินการคือการเร่งฟื้นความเชื่อมั่น</p>
<p>"หากการเมืองคลี่คลายในไตรมาสที่ 2 <name>จีดีพี</name> จะติดลบเพียง 3.5% แต่ถ้าสถานการณ์ยืดเยื้อถึงไตรมาสที่ 4 <name>จีดีพี</name>จะติดลบ 4.3% ซึ่งสิ่งที่ต้องดำเนินการคือการเพิ่มมาตรการกระตุ้นเศรษฐกิจเพื่อไม่ให้ภาวะการเมืองบั่นทอนความเชื่อมั่นผู้บริโภค� นายธนวรรธน์ กล่าว
</p></body>
</news>
