<teiHeader>
<fileDesc>
<titleStmt>
  <title>สนข.เร่งศึกษารถไฟฟ้าเชื่อมสองสนามบิน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825646.php?news_id=28825646  </bibl>
</sourceDesc>
</fileDesc>
</teiHeader>
<news>
<headline>สนข.เร่งศึกษา<name head="รถ">รถไฟฟ้า</name>เชื่อมสองสนามบิน</headline>
<lead>สนข. เดินหน้าศึกษาโครงการ<name head="รถ">รถไฟฟ้า</name>เชื่อม 2 สนามบิน ยันจำเป็นต้องรองรับการเดินทางของประชาชน และรองรับโครงการ<name head="รถ">รถไฟฟ้า</name>ความเร็วสูงจากกรุงเทพฯ-โคราช คาดใช้เงินลงทุนกว่า 3 หมื่นล้านบาท สรุปผล มิ.ย.นี้ก่อนเสนอ ครม.พิจารณา</lead>
<neck></neck>
<body><p>นายชาญชัย สุวิสุทธะกุล <name head="ผู้อำนวยการ">ผู้อำนวยการสำนักพัฒนาระบบขนส่งและจราจร</name> สำนักงานนโยบายและแผนการขนส่งและจราจร (สนข.) เปิดเผยภายหลังเป็นประธานรับฟังความเห็นประชาชน ครั้งที่ 2 เกี่ยวกับงานออกแบบรายละเอียด โครงการระบบขนส่งทาง<name head="รถ">รถไฟ</name>เชื่อมท่าอากาศยานดอนเมือง-ท่าอากาศยานสุวรรณภูมิ วานนี้ (28 พ.ค.) ว่า ประชาชนสนับสนุนโครงการ ซึ่งหลังจากนี้ สนข. จะเปิดรับฟังความเห็นอีก 1 ครั้งและจะสรุปผลศึกษาเดือนมิ.ย.นี้ ก่อนเสนอ ครม.พิจารณา</p>
<p>"สนข. ก็เห็นว่า ยังมีความจำเป็นต้องดำเนินโครงการ เพื่อช่วยรองรับการเดินทางไปท่าอากาศยานสุวรรณภูมิ และรองรับโครงการ<name head="รถ">รถไฟฟ้า</name>ความเร็วสูงในอนาคต เบื้องต้นมีแนวเส้นทางจาก ดอนเมือง-รังสิต-นครสวรรค์-นครราชสีมา"</p>
<p>ทั้งนี้<name head="รถ">รถไฟฟ้า</name>ในโครงการนี้สามารถใช้ความเร็วสูงสุดได้ 160 กม.ต่อชม. เพราะใช้รางมาตรฐานขนาด 1.435 เมตร ซึ่งเป็นขนาดเดียวกับโครงการระบบขนส่งทาง<name head="รถ">รถไฟ</name>เชื่อมท่าอากาศยานสุวรรณภูมิและสถานีรับส่งผู้โดยสารอากาศยานในเมือง (แอร์พอร์ตเรลลิงค์) และลักษณะการเดินรถ มี 2 ระบบคือ 1.ระบบ<name head="รถ">รถไฟฟ้า</name>ธรรมดา จอดทุกสถานี และ 2.ระบบ<name head="รถ">รถไฟฟ้า</name>ด่วน จอดเฉพาะสถานีต้นทาง-ปลายทาง</p>
<p>ด้านนายสุวัฒน์ พิพัฒนปัญญกูล <name head="ผู้จัดการ">ผู้จัดการโครงการ</name> กล่าวว่า โครงการดังกล่าว ระยะทาง 22 กม. มูลค่า 3.2 หมื่นล้านบาท แบ่งเป็น 2 ช่วงๆ แรกพญาไท-บางซื่อ มูลค่า 1.3 หมื่นล้านบาท ระยะที่ 2 บางซื่อ-ดอนเมือง มูลค่า 1.9 หมื่นล้านบาท ซึ่งเบื้องต้นพบว่าโครงการมีความคุ้มค่าทางเศรษฐกิจ 24% ส่วนอัตราค่าโดยสาร<name head="รถ">รถไฟ</name>ธรรมดาอยู่ที่ 10 บาท บวกเพิ่มอีก 1.8 บาทต่อกม. ส่วน<name head="รถ">รถไฟ</name>ด่วน เก็บ 150 บาทตลอดเส้นทาง</p></body>
</news>
