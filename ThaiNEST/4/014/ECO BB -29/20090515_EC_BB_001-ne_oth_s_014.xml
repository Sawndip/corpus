<teiHeader>
<fileDesc>
<titleStmt>
  <title>เกษตรฯเปิดผลสำรวจปลูกยางล้านไร่ ระบุภาคเหนือ-อีสานไม่เกิน2ปีกรีดได้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/15/news_28746918.php?news_id=28746918  </bibl>
</sourceDesc>
</fileDesc>
</teiHeader>
<news>
<headline>เกษตรฯเปิดผลสำรวจปลูก<name>ยาง</name>ล้านไร่ ระบุภาคเหนือ-อีสานไม่เกิน2ปีกรีดได้</headline>
<lead>กรมวิชาการเกษตร เปิดผลสำรวจโครงการ<name>ยาง</name>ล้านไร่ ยังไม่เข้าเป้า เหตุซีพีแจกต้นกล้าล่าช้า ชี้พื้นที่เพาะปลูกภาคเหนือ-อีสาน<name head="ต้น">ต้นยาง</name>โตเกินคาดเชื่ออีก 2 ปี กรีดได้ในเนื้อที่ 1.6 แสนไร่ ช่วยเพิ่มผลผลิต<name>ยาง</name>ให้ประเทศปีละ 2.2 แสนตัน</lead>
<neck></neck>
<body><p>นายสุขุม วงษ์เอก <name head="ผู้อำนวยการ">ผู้อำนวยการสถาบันวิจัยยาง</name> กรมวิชาการเกษตร เปิดเผยว่าจากการติดตามและประเมินแหล่งปลูก<name>ยาง</name>ใหม่ในโครงการ<name>ยาง</name> 1 ล้านไร่ ซึ่งเริ่มปลูกตั้งแต่ปี 2547-2549 เนื้อที่รวม 820,617 ไร่ เกษตรกร 112,460 ราย จากการสุ่มตรวจสวน<name>ยาง</name>ของเกษตรกรในโครงการพื้นที่ที่มีการปลูก<name>ยาง</name>มาก อาทิเช่น จังหวัดอุบลราชธานี ศรีสะเกษ ยโสธร มุกดาหาร กาฬสินธุ์ เลย น่าน เชียงราย และ พะเยา พบว่า<name head="ต้น">ต้นยางพารา</name>ในสวน<name>ยาง</name>ใหม่ทั้งพื้นที่ภาคเหนือและภาคตะวันออกเฉียงเหนือ มีอัตราการเจริญเติบโตดี</p>
<p><name>ยาง</name>ที่ปลูกเมื่อปี 2547 อายุ 30 เดือน มีอัตราการรอดตาย 89.8% <name head="ยาง">ยางพารา</name>ที่ปลูกเมื่อปี 2548 ยางอายุ 18 เดือน มีปริมาณ<name head="ต้น">ต้นยาง</name>รอดตาย 90.2% มีการเติบโตทางความสูงของต้นเฉลี่ย 3.98 เมตร ส่วน<name head="ยาง">ยางพารา</name>คาที่ปลูกปี 2549 <name>ยาง</name>อายุ 6-8 เดือน มีจำนวน<name head="ต้น">ต้นยาง</name>รอดตาย 91%จะเห็นได้ว่าพื้นที่ปลูก<name head="ยาง">ยางพารา</name>ยังไม่ครบ 1 ล้านไร่ ตามเป้าหมายของโครงการ</p>
<p>ทั้งนี้เป็นผลมาจากการที่บริษัทเจริญโภคภัณฑ์เมล็ดพันธุ์ จำกัด ในเครือเจริญโภคภัณฑ์ หรือ ซีพี ไม่สามารถส่งมอบกล้า<name>ยาง</name>ได้ทันเวลาเพาะปลูกเมื่อปี 2549 ทำให้เกษตรกรบางส่วนเปลี่ยนใจหันไปปลูกพืชชนิดอื่นทดแทน เช่น <name>ยูคาลิปตัส</name>และ<name>ข้าวโพด</name> ซึ่งได้แจ้งผลการประเมินให้สำนักงานกองทุนสงเคราะห์การทำสวนยาง (สกย.) แล้ว</p>
<p>อย่างไรก็ตาม เพื่อให้พื้นที่ปลูก<name head="ยาง">ยางพารา</name>เป็นไปตามเป้าหมายของนโยบายรัฐบาล เห็นชอบขยายเวลาการดำเนินโครงการเมื่อปี 2550 เพิ่มอีก 120,782 ไร่ เกษตรกรจำนวน 17,803 ราย ส่งผลให้ปัจจุบันยังขาดพื้นที่ปลูกอีก 58,601 ไร่ จึงจะครบ 1 ล้านไร่</p>
<p>นายสุขุม กล่าวว่าสองปีหน้านี้<name head="ยาง">ยางพารา</name>ที่ปลูกเมื่อปี 2547 จำนวน 167,923 ไร่ เริ่มเปิดกรีดได้ ส่วนปีถัดๆ ไปพื้นที่ให้ผลผลิตจะขยายตัวเพิ่มขึ้น หาก<name head="ยาง">ยางพารา</name>ในโครงการให้ผลผลิตเต็มพื้นที่ปลูก คาดว่าไทยจะมีผลผลิตยางธรรมชาติเพิ่มขึ้นปีละ 220,000 ตัน</p>
<p>�เชื่อว่าสวน<name>ยาง</name>ใหม่จะดึงแรงงานกลับคืนถิ่น ลดปัญหาการว่างงานและแรงงานอพยพได้ ขณะที่ภาครัฐน่าจะมีรายได้จากเงินเก็บจากภาษีส่งออก<name>ยาง</name>เพิ่มปีละ 200-300 ล้านบาท ปัจจุบันเก็บอยู่ที่ 0.90-1.40 บาทต่อกิโลกรัม และช่วยปรับสภาพแวดล้อมในพื้นที่ ลดสภาวะโลกร้อน� นายสุขุม กล่าว</p></body>
</news>
