<teiHeader>
<fileDesc>
<titleStmt>
  <title>พลังงานโชว์ฐานะกองทุนฯ1.6หมื่นล้าน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-13 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.bangkokbiznews.com/2009/05/13/news_28730613.php?news_id=28730613  </bibl>
</sourceDesc>
</fileDesc>
</teiHeader>
<news>
<headline>พลังงานโชว์ฐานะกองทุนฯ1.6หมื่นล้าน</headline>
<lead>สบพน. ยันกองทุนน้ำมันฯ มีสภาพคล่องรับภาระพยุงราคาน้ำมัน หลังจากรัฐบาลประกาศปรับเพิ่ม<name head="ภาษี">ภาษีสรรพสามิตน้ำมัน</name>อีกลิตรละ 2 บาท ทุกประเภท เผยฐานะกองทุนฯ สุทธิ ปัจจุบันมีอยู่กว่า 1.6 หมื่นล้านบาท</lead>
<neck></neck>
<body><p>นายศิวะนันท์ ณ นคร <name head="ผู้อำนวยการ">ผู้อำนวยการสถาบันบริหารกองทุนพลังงาน</name> (องค์การมหาชน) (สบพน.) เปิดเผยถึงฐานะของกองทุน<name head="น้ำมัน">น้ำมันเชื้อเพลิง</name>ในปัจจุบันว่า มีสภาพคล่องเพียงพอในการพยุงราคาน้ำมัน เพื่อไม่ให้ราคาหน้าสถานีบริการน้ำมันปรับขึ้นตาม<name head="ภาษี">ภาษีสรรพสามิต</name>ที่รัฐบาลจะประกาศใช้เร็วๆ นี้ ขณะนี้กองทุนฯ มีฐานะสุทธิอยู่ที่ 16,169 ล้านบาท
ในจำนวนดังกล่าวได้หักค่าใช้จ่ายค้างจ่ายเมื่อปี 2551 ไว้แล้ว แต่มีรายรับเข้ามาเดือนละ 3,700 ล้านบาท ซึ่งภาระส่วนใหญ่อยู่ในระดับ 1,000 ล้านบาท มาจากการชดเชยส่วนต่างราคาการนำเข้า<name head="ก๊าซ">ก๊าซปิโตรเลียมเหลว</name> (<name>แอลพีจี</name>) ล่าสุดที่ได้ใช้เงินกองทุนฯ จ่ายเมื่อเดือนม.ค. 2552 อยู่ที่ 73 ล้านบาท ส่วนเดือนก.พ. ซึ่งไม่มีการนำเข้าเดือนมี.ค.-เม.ย. อยู่ระหว่างการตรวจสอบตัวเลขนำเข้า</p>
<p>ส่วนการชดเชยการผลิต<name head="น้ำมัน">น้ำมันเชื้อเพลิง</name>มาตรฐานยูโร 4 อยู่ในระดับ 100-200 ล้านบาทต่อเดือน ภาระจากการชดเชยพลังงานทดแทนนั้น ขณะนี้ใช้เงินกองทุนฯ ชดเชย<name head="แก๊ส">แก๊สโซฮอล์ อี 20</name> ที่ลิตรละ 30 สตางค์ <name head="แก๊ส">แก๊สโซฮอล์ อี 85</name> ชดเชยที่ 8 บาท ต่อลิตร และ <name>ไบโอดีเซล</name> ที่ 20 สตางค์ต่อลิตร ซึ่งเป็นภาระที่ไม่มากนักในแต่ละเดือน</p>
<p>นายศิวะนันท์ กล่าวว่านอกจากนี้รัฐบาลยังมีแนวทาง ที่จะทยอยปรับ<name head="ภาษี">ภาษีสรรพสามิต</name>ไม่ให้ขึ้นตามเพดานทั้งหมดทันที ดังนั้นกองทุนฯไม่ต้องรับภาระครั้งเดียว อีกทั้งรัฐบาลยังมีนโยบายชัดเจนที่จะไม่ทำให้ราคาน้ำมันในประเทศต่ำเกินไป เพื่อส่งเสริมให้เกิดการใช้ที่มีประสิทธิภาพ สุดท้ายจะทำให้อัตรา<name head="ภาษี">ภาษีสรรพสามิต</name>ทั้งหมดอยู่ในโครงสร้างราคาน้ำมัน</p>
<p>"เพื่อช่วยเหลือประชาชน การปรับขึ้น<name head="ภาษี">ภาษีสรรพสามิต</name>ครั้งนี้ จำเป็นต้องใช้เงินกองทุนฯมาพยุง เพื่อไม่ให้ราคาน้ำมันหน้าปั๊มปรับขึ้น ซึ่งจะทำให้รัฐไม่ต้องมีภาระเรื่องการเช็คสต็อกน้ำมัน" นายศิวะนันท์ กล่าว</p>
<p>นายศิวะนันท์ ย้ำว่า การปรับ<name head="ภาษี">ภาษีสรรพสามิต</name>นั้น ผู้ใช้น้ำมันจะไม่ได้รับผลกระทบในระยะแรก แต่ในระยะยาว รัฐบาลระบุชัดเจนว่า <name head="ภาษี">ภาษีสรรพสามิตน้ำมัน</name>จะต้องอยู่ในโครงสร้างราคา ซึ่งแนวทางนี้จะส่งผลให้กองทุนฯ ไม่ต้องมีภาระในระยะยาว</p>
<p>อย่างไรก็ตาม ขณะนี้กองทุนฯ ต้องรอดูนโยบายรัฐบาลก่อนว่า จะทยอยปรับขึ้น<name head="ภาษี">ภาษีสรรพสามิตน้ำมัน</name>อย่างไร จึงจะทราบภาระของกองทุนฯที่จะต้องพยุงราคาแต่ละเดือน ปัจจุบันไทยมียอดใช้น้ำมันกลุ่ม<name>เบนซิน</name>อยู่ 600 ล้านลิตรต่อเดือน และกลุ่ม<name>ดีเซล</name> 1,500 ล้านลิตรต่อเดือน</p>
<p>ปัจจุบัน กองทุนฯ มีรายได้หลักจากการเก็บเงินจากน้ำมัน <name>เบนซิน 95</name> เก็บที่ 7 บาทต่อลิตร <name>เบนซิน 91</name> เก็บที่ 5.7 บาทต่อลิตร <name head="แก๊ส">แก๊สโซฮอล์ 95</name> เก็บที่ 2.35 บาทต่อลิตร <name head="แก๊ส">แก๊สโซฮอล์ 91</name> เก็บที่ 1.75 บาทต่อลิตร <name>ดีเซล</name> เก็บที่ 1.70 บาทต่อลิตร และ ชดเชย<name head="แก๊ส">แก๊สโซฮอล์ อี 20</name> ที่ 30 สตางค์ต่อลิตร <name head="แก๊ส">แก๊สโซฮอล์ อี 85</name> ที่ 8 บาทต่อลิตร และ<name>ไบโอดีเซล</name> ที่ 20 สตางค์ต่อลิตร</p>
<p>ก่อนหน้านี้ นายวรรณรัตน์ ชาญนุกูล <name head="รัฐมนตรี">รัฐมนตรีว่าการกระทรวงพลังงาน</name> ได้ประชุมร่วมกับคณะกรรมการบริหารนโยบายพลังงาน (กบง.) ที่มีนายอภิสิทธิ์ เวชชาชีวะ <name>นายกรัฐมนตรี</name> เป็นประธาน ได้พิจารณาลดเก็บเงินกองทุนฯ เพื่อไม่ให้ประชาชนได้รับผลกระทบ หลังจากที่ ครม.ได้อนุมัติกรอบเพิ่ม<name head="ภาษี">ภาษีสรรพสามิตน้ำมัน</name>ทุกประเภทอีกลิตรละ 2 บาท</p></body>
</news>
