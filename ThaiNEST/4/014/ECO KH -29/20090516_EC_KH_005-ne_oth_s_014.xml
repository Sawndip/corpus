<teiHeader>
<fileDesc>
<titleStmt>
  <title>ส.อ.ท.อัดรัฐขึ้นภาษีน้ำมันผิดเวลา  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHhNREUyTURVMU1nPT0=&sectionid=TURNd05RPT0=&day=TWpBd09TMHdOUzB4Tmc9PQ==  </bibl>
</sourceDesc>
</fileDesc>
</teiHeader>
<news>
<headline>ส.อ.ท.อัดรัฐขึ้น<name head="ภาษี">ภาษีน้ำมัน</name>ผิดเวลา</headline>
<lead></lead>
<neck></neck>
<body><p>นายสันติ วิลาสศักดานนท์ <name head="ประธาน">ประธานสภาอุตสาหกรรมแห่งประเทศไทย</name> (ส.อ.ท.) กล่าวถึงการปรับขึ้น<name head="ภาษี">ภาษีสรรพสามิตน้ำมัน</name>ของรัฐบาลซึ่งมีผลแล้วตั้งแต่วันที่ 14 พ.ค. ว่า เป็นการเลือกช่วงการปรับขึ้นภาษีที่ไม่เหมาะสมกับภาวะเศรษฐกิจที่ปัจจุบันประชาชนยังขาดความเชื่อมั่น ไม่กล้าจับจ่าย บริโภคอยู่แล้ว จนรัฐบาลต้องออกมาตรการกระตุ้นเศรษฐกิจและความเชื่อมั่นของประชาชนให้ดีขึ้น </p>
<p>นายสันติ กล่าวว่า แม้ว่าราคาน้ำมันยังไม่เพิ่มขึ้นเพราะรัฐบาลใช้กลไกกองทุนน้ำมันเชื้อเพลิงเข้ามาดูแล แต่ก็เป็นเพียงแค่ 1 เดือนเท่านั้น ในที่สุดราคาน้ำมันจะเพิ่มขึ้นตามอัตราภาษีที่เพิ่มขึ้นในอนาคต และราคาน้ำมันจะยิ่งสูงขึ้นไปอีก เพราะแนวโน้มราคาน้ำมันในตลาดโลกก็อยู่ในขาขึ้นอยู่แล้ว</p>
<p>นายสันติ กล่าวอีกว่า การขึ้น<name head="ภาษี">ภาษีสรรพสามิตน้ำมัน</name> หากปรับขึ้น<name head="ภาษี">ภาษีน้ำมันดีเซล</name>ด้วยจะส่งผลกระทบต่อต้นทุนขนส่งสินค้า ซึ่งต้นทุนด้านขนส่ง รัฐบาลไม่ได้ควบคุมค่าบริการเหมือนกับการขนส่งมวลชนอย่าง บริษัท ขนส่ง จำกัด (บ.ข.ส.) องค์การขนส่งมวลชนกรุงเทพ (ขสมก.) นอกจากนี้ การขึ้น<name head="ภาษี">ภาษีสรรพสามิตน้ำมัน</name>ยังส่งผลกระทบกับประมงชายฝั่งและเกษตรกรที่ใช้<name head="น้ำมัน">น้ำมันดีเซล</name>ในการเกษตรด้วย </p>
<p> "เห็นใจและเข้าใจสถานะของรัฐบาลที่ขณะนี้เศรษฐกิจไม่ดี การจัดเก็บรายได้ได้น้อยลง แต่การเลือกขึ้น<name head="ภาษี">ภาษีสรรพสามิตน้ำมัน</name>ในช่วงนี้ไม่น่าจะเหมาะสม เพราะเศรษฐกิจเพิ่งจะเริ่มมีสัญญาณที่ดีขึ้นการเลือกขึ้น<name head="ภาษี">ภาษีสรรพสามิตน้ำมัน</name> ขณะนี้จึงกระทบต่อความเชื่อมั่นของประชาชนในการบริโภคทันที การขึ้นภาษีครั้งนี้กลับให้ผลในทางตรงกันข้ามกับที่รัฐบาลคาดหวังจะให้เกิดการใช้จ่ายมากขึ้นของประชาชน" นายสันติ กล่าว </p>
<p>ด้านพล.อ.เลิศรัตน์ รัตนวานิช <name head="ส.ว.">ส.ว.สรรหา</name> ในฐานะ<name head="ประธาน">ประธานคณะกรรมาธิการการพลังงาน</name> วุฒิสภา กล่าวว่า ไม่เห็นด้วยกับการจัดเก็บ<name head="ภาษี">ภาษีสรรพสามิตน้ำมัน</name> เพราะถือว่าเป็นโยนภาระหนักให้กับประชาชน และภาคธุรกิจโดยตรง </p></body>
</news>
