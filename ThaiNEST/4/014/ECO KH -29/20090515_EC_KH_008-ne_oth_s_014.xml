<teiHeader>
<fileDesc>
<titleStmt>
  <title>"กรณ์"ชี้แตะเงินมรดกยุ่งยาก ดีเดย์เก็บภาษีที่ดินปี"54  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdNakUxTURVMU1nPT0=&sectionid=TURNd05RPT0=&day=TWpBd09TMHdOUzB4TlE9PQ==  </bibl>
</sourceDesc>
</fileDesc>
</teiHeader>
<news>
<headline>"กรณ์"ชี้แตะเงินมรดกยุ่งยาก ดีเดย์เก็บ<name head="ภาษี">ภาษีที่ดิน</name>ปี"54</headline>
<lead></lead>
<neck></neck>
<body><p>นายกรณ์ จาติกวณิช <name head="รมว.">รมว.คลัง</name> เปิดเผยว่า ภายในปีนี้ กระทรวงการคลังจะเสนอ<name head="ร่างพ.ร.บ.">ร่างพ.ร.บ.ภาษีที่ดินและสิ่งปลูกสร้าง</name>ให้ครม.พิจารณา ก่อนจะเสนอสภาผู้แทนราษฎรพิจารณาและคาดจะจัดเก็บจริงตามอัตราภาษีใหม่ได้ในปี"54 ซึ่งจะมีผลให้รัฐมีรายได้เพิ่มปีละ 6-7 หมื่นล้านบาท แต่ส่วนหนึ่งจะมาทดแทนรายได้จาก<name head="ภาษี">ภาษีโรงเรือนและที่ดิน</name> และ<name head="ภาษี">ภาษีบำรุงท้องที่</name>ที่จะหายไป ซึ่งถือเป็นรายได้โดยตรงขององค์กรปกครองส่วนท้องถิ่น(อปท.) โดยขณะนี้อยู่ระหว่างชี้แจงกับผู้ที่เกี่ยวข้อง </p>
<p> "ปัจจุบันการจัดเก็บ<name head="ภาษี">ภาษีโรงเรือนฯ</name> ไม่สะท้อนความเป็นจริงและไม่เป็นธรรม เกิดความเหลื่อมล้ำระหว่างคนรวยมีที่ดินเปล่าที่ไม่ต้องเสียภาษี กับคนที่มีที่ดินแต่ใช้ประโยชน์จากที่ดินกลับต้องเสียภาษี อีกทั้ง<name head="ภาษี">ภาษีโรงเรือนฯ</name> จัดเก็บจากค่าเช่าไม่ได้จัดเก็บจากมูลค่าของที่ดินจริง ส่วน<name head="ภาษี">ภาษีบำรุงท้องที่</name>ก็อ้างอิงการประเมินเมื่อปี"24 ซึ่งล้าหลังมาก จึงจำเป็นต้องปรับปรุงระบบภาษีให้สอดคล้องกับสถานการณ์ โดยในต่างประเทศรายได้จากการจัดเก็บ<name head="ภาษี">ภาษีที่ดินฯ</name> ของท้องถิ่นคิดเป็น 70-80% ของรายได้ทั้งหมด ขณะที่ของไทยคิดเป็นเพียง 1 ใน 10 เท่านั้น" นายกรณ์กล่าว</p>
<p>สำหรับแนวทางการจัดเก็บ<name head="ภาษี">ภาษีที่ดินและสิ่งปลูกสร้าง</name> หากผู้ที่ไม่ได้ใช้ประโยชน์จากที่ดินต้องเสียภาษีสูงกว่าผู้ใช้ประโยชน์ และอาจยกเว้นสำหรับที่ดินแปลงขนาดเล็กที่เกษตรกรรายย่อยใช้เป็นที่ดินทำกิน เพื่อให้ผู้มีที่ดินเปล่าจำนวนมากๆ นำที่ดินออกมาใช้ประโยชน์ </p>
<p>ทั้งนี้ ในส่วนของการจัดเก็บ<name head="ภาษี">ภาษีมรดก</name>นั้นยังไม่สามารถทำได้ เนื่องจากค่อนข้างยุ่งยาก และหลายประเทศได้ลดบทบาทของ<name head="ภาษี">ภาษีมรดก</name>ไปมากแล้วเพราะต้องการกระตุ้นเศรษฐกิจ ดังนั้น จึงขอเดินหน้าเก็บ<name head="ภาษี">ภาษีทรัพย์สิน</name>ก่อน </p>
<p>รายงานข่าวจากกระทรวงการคลัง เปิดเผยว่า แนวทางการจัดเก็บ<name head="ภาษี">ภาษีที่ดินและสิ่งปลูกสร้าง</name>จะแบ่งเป็น 3 รูปแบบ ที่เพดาน 0.5% ของมูลค่าที่ดินและสิ่งปลูกสร้างจะจัดเก็บสำหรับที่ดินและสิ่งปลูกสร้างโดยทั่วไปรวมเชิงพาณิชย์ เช่น ที่ดิน 1 ล้านบาท เพดานภาษีอยู่ที่ 5 พันบาท เพดาน 0.1% สำหรับที่อยู่อาศัย เช่น บ้านราคา 1 ล้านบาท มีเพดานจัดเก็บที่ 1 พันบาท และที่เพดาน 0.05% สำหรับพื้นที่เกษตรกรรม เช่น แปลงนามูลค่า 1 หมื่นบาท มีเพดานจัดเก็บที่ 5 บาท และขึ้นกับแต่ละอปท.ว่าจะจัดเก็บหรือไม่ </p>
<p> "กรณีที่มีหลายฝ่ายพยายามดึงกลุ่มเกษตรกรออกมาต้านกฎหมายฉบับนี้ จึงอยากให้ทำความเข้าใจว่ารัฐไม่ได้ซ้ำเติมเกษตรกรเลย และภาษีใหม่นี้จัดเก็บที่ดินสำหรับเกษตรกรในอัตราที่ถูกมาก จึงไม่อยากให้เกษตรกรหลงเชื่อก่อนที่จะศึกษากฎหมายให้ดีก่อน"รายงานข่าวระบุ </p></body>
</news>
