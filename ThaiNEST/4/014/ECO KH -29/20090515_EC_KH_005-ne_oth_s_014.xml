<teiHeader>
<fileDesc>
<titleStmt>
  <title>ทางหลวงโอดถนนใหม่ไม่เกิด-ถูกตัดงบปี"53  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdOREV5TURVMU1nPT0=&sectionid=TURNd05RPT0=&day=TWpBd09TMHdOUzB4TWc9PQ==  </bibl>
</sourceDesc>
</fileDesc>
</teiHeader>
<news>
<headline>ดัชนีเชื่อมั่นหล่นต่อเดือนที่3-หวั่น<name>จีดีพี</name>ลบ5.3%</headline>
<lead></lead>
<neck></neck>
<body><p>นายธนวรรธน์ พลวิชัย <name head="ผู้อำนวยการ">ผู้อำนวยการศูนย์พยากรณ์เศรษฐกิจและธุรกิจ</name> มหาวิทยาลัยหอการค้าไทย เปิดเผยถึงการประเมินสถานการณ์เศรษฐกิจไทยล่าสุดว่าประเด็นความขัดแย้งทางการเมือง ยังคงเป็นปัจจัยหลักที่จะชี้วัดอนาคตเศรษฐกิจไทย โดยหากความขัดแย้งสามารถคลี่คลายได้ภายในไตรมาส 2/52 อาจเป็นผลดีทำให้<name>ผลิตภัณฑ์มวลรวมประเทศ</name> (<name>จีดีพี</name>) ติด ลบน้อยลงเหลือ 3.5% แต่หากคลี่คลายลงในช่วงไตรมาส 3/52 คาดว่าจะทำให้เศรษฐกิจไทยในปี "52 ติดลบราว 4.3% </p>
<p>ทั้งนี้ กรณีอย่างแย่ที่สุด คือ หากเกิดการยุบสภาแบบปัจจุบันทันด่วน โดยสภาไม่สามารถผ่าน<name head="ร่างพ.ร.บ.">ร่างพ.ร.บ.งบประมาณรายจ่ายประจำปี พ.ศ.2553</name> ได้จะส่งผลให้<name>จีดีพี</name>ปี"52 ติดลบมากถึง 5.3% แต่หากเป็นการยุบสภาที่เกิดขึ้นหลังการปฏิรูปการเมืองแล้วเสร็จแล้ว หรือเกิดขึ้นในช่วงหลังเดือน ก.ย.52 เชื่อว่าจะเป็นการยุบสภาที่นำไปสู่การสร้างโอกาสให้เศรษฐกิจเข้มแข็ง นอกจากนี้ ผลการสำรวจดัชนีความเชื่อมั่นของผู้บริโภคประจำเดือนเม.ย.52 อยู่ที่ 65.1 ลดลงจากเดือนมี.ค.52 ซึ่งอยู่ที่ระดับ 66.0 ส่วนดัชนีความเชื่อมั่นเกี่ยวกับโอกาสการหางานทำอยู่ที่ 64.5 และดัชนีความเชื่อมั่นเกี่ยวกับรายได้ในอนาคตอยู่ที่ 86.7 โดยดัชนีความเชื่อมั่นของผู้บริโภคทุกรายการปรับตัวลดลงต่อเนื่องเป็นเดือนที่ 3 เนื่องจากความกังวลในสถานการณ์การเมืองและเศรษฐกิจไทย ตลอดจนสถานการณ์ทางเศรษฐกิจโลกที่ปรับตัวในทิศทางที่แย่ลงอย่างต่อเนื่อง </p></body>
</news>
