<teiHeader>
<fileDesc>
<titleStmt>
  <title>ขี้ยาจ๊าก!คลังขึ้นแล้วภาษีบุหรี่-น้ำมัน ยาสูบปรับ10-17บ.-พลังงานตรึงหน้าปั๊ม1เดือน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObFkyOHdNVEUxTURVMU1nPT0=&sectionid=TURNd05RPT0=&day=TWpBd09TMHdOUzB4TlE9PQ==  </bibl>
</sourceDesc>
</fileDesc>
</teiHeader>
<news>
<headline>ขี้ยาจ๊าก!คลังขึ้นแล้ว<name head="ภาษี">ภาษีบุหรี่-น้ำมัน</name> <name head="ยา">ยาสูบ</name>ปรับ10-17บ.-พลังงานตรึงหน้าปั๊ม1เดือน</headline>
<lead></lead>
<neck></neck>
<body><p> น.พ.พฤฒิชัย ดำรงรัตน์ <name head="รมช.">รมช.คลัง</name> เปิดเผยว่า หลังพ.ร.ก. การขยายเพดานจัดเก็บ<name head="ภาษี">ภาษีสรรพสามิตน้ำมัน</name>จากลิตรละ 5 บาทเป็น 10 บาทและพ.ร.ก.ขยายเพดานการจัดเก็บ<name head="ภาษี">ภาษีสรรพสามิตบุหรี่</name>จาก 80% เป็น 90% แต่จะจัดเก็บในอัตรา 85% ของมูลค่าหน้าโรงงานหรือมูลค่านำเข้ามีผลบังคับใช้แล้วตั้งแต่เที่ยงคืนวันที่ 14 พ.ค. กระทรวงการคลังได้ออกประกาศของกระทรวง เพื่อให้มีผลบังคับเกี่ยวกับอัตราการจัดเก็บภาษีให้มีผลทันทีตั้งแต่เวลา 00.01 น. ของวันที่ 14 พ.ค. เช่นกัน</p>
<p>ทั้งนี้ ในส่วนของ<name head="ภาษี">ภาษีน้ำมัน</name>กำหนดเก็บเพิ่มขึ้น 2 บาทต่อลิตร รัฐบาลจะใช้กลไกของกองทุนน้ำมันเชื้อเพลิงเข้ามาช่วยลดภาระของประชาชนในช่วงแรกไม่ให้ราคาน้ำมันปรับเท่า กับภาษีที่ขึ้น ส่วน<name>บุหรี่</name>จัดเก็บในอัตรา 85% ซึ่งจะทำให้<name>บุหรี่</name>ในประเทศปรับขึ้นประมาณ 10-13 บาทต่อซอง <name>บุหรี่</name>ต่างประเทศปรับขึ้นประมาณ 15-17 บาทต่อซอง โดยการจัดเก็บ<name head="ภาษี">ภาษีสุรา</name>ก่อนหน้านี้ <name head="ยา">ยาสูบ</name>และน้ำมันเพิ่มขึ้น จะทำให้รัฐบาลมีรายได้เพิ่มประมาณ 70,000-80,000 ล้านบาทต่อปี</p>
<p>นางชื่นใจ ทองคำ <name head="ผู้อำนวยการ">ผู้อำนวยการฝ่ายตลาด</name> โรงงานยาสูบ กระทรวงการคลัง กล่าวว่า โรงงานยาสูบได้ปรับขึ้นราคาขายปลีกของ<name>บุหรี่</name>ตาม<name head="ภาษี">ภาษีสรรพสามิต</name>แล้ว ซึ่งครั้งนี้ประกาศปรับราคาที่เร็วและสูงมากทำให้มีการกักตุน<name>บุหรี่</name>น้อยกว่าการปรับราคาทุกๆ ครั้งที่ผ่านมา และก่อนหน้านี้ผู้ขายได้ซื้อไปกักตุนไว้แล้ว จึงเป็นไปได้ที่จะระบายสินค้าเก่าออกไปให้หมดก่อน ซึ่งในครั้งนี้โรงงานยาสูบถือโอกาสปรับเพิ่มค่าการตลาดให้ผู้ค้าส่งด้วย จาก 4.50 บาทต่อห่อเพิ่มเป็น 5.50 บาทต่อห่อ เนื่องจากมองว่าหลังการปรับเพิ่มราคาครั้งนี้ยอดขายจะลดลงอย่างแน่นอน ในส่วนของโรงงานยาสูบไม่ได้รับผลใดๆจากการปรับราคาครั้งนี้ เพราะเงินส่วนที่เพิ่มเป็นเม็ดเงินภาษี </p>
<p>ด้านน.พ.วรรณรัตน์ ชาญนุกูล <name head="รมว.">รมว.พลังงาน</name> กล่าวว่า กระทรวงพลังงานประกาศอัตราการจัดเก็บเงินกองทุนน้ำมันใหม่มีผลวันที่ 14 พ.ค. เพื่อให้สอดคล้องกับอัตราภาษี ทำให้ราคาขายปลีกหน้าปั๊มไม่ปรับขึ้น โดยกรณีที่<name>เบนซิน</name>และ<name>ดีเซล</name>ที่ปรับขึ้นภาษี 2 บาทต่อลิตร เงินกองทุนน้ำมันจะลดลง 2.20 บาทต่อลิตร ส่วนการขึ้นราคาน้ำมัน 60 สตางค์ต่อลิตรมีผลวันที่ 14 พ.ค.นั้นเป็นการปรับขึ้นตามราคาตลาดโลกเท่านั้น </p>
<p>ทั้งนี้ คาดว่าจะใช้เงินจากกองทุนน้ำมันเข้ามาลดภาระประชาชนในช่วงเปลี่ยนผ่านภาษีเพียง 1 เดือนเท่านั้น และมีแผนจะทยอยปรับขึ้นเงินกองทุนน้ำมันประมาณ 2-3 ครั้งใน 1 เดือน โดยอาจจะทยอยขึ้นครั้งละ 60-70 สตางค์ต่อลิตร ในช่วงราคาน้ำมันเป็นขาลง แต่ยอมรับว่าช่วงนี้ราคาน้ำมันเป็นช่วงขาขึ้น คงต้องพิจารณาอีกครั้งว่าจะต้องยืดเวลาการบริหารจัดการนานกว่า 1 เดือนหรือไม่ </p>
<p> น.พ.วรรณรัตน์กล่าวว่า ปัจจุบันฐานะกองทุนน้ำมันมีเงิน สด 2.5 หมื่นล้านบาท แต่ยังมีภาระหนี้ที่ต้องชดเชย เช่น การนำเข้า<name head="ก๊าซ">ก๊าซหุงต้ม</name> ชดเชยพลังงานทดแทนรวม 1 หมื่นล้านบาท จึงเหลือเงินสด 1.5 หมื่นล้านบาท โดยการชดเชยการขึ้น<name head="ภาษี">ภาษีน้ำมัน</name>คาดว่าจะต้องใช้เงิน 5,400 ล้านบาท และเมื่อหักจากวงเงินนำเข้าที่คาดว่าจะมี 3,600 ล้านบาทต่อเดือน ทำให้รายได้เงินกองทุนลดลง 1,700-1,800 ล้านบาทต่อเดือน</p></body>
</news>
