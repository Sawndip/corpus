<teiHeader>
<fileDesc>
<titleStmt>
  <title>"มูดี้ส์"เล็งปรับลดเครดิตแบงก์ไทย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco01280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>"มูดี้ส์"เล็งปรับลดเครดิตแบงก์ไทย</headline>
<lead>เหตุรัฐบาลก่อหนี้สาธารณะเพิ่ม ธปท.มั่นใจขยับถึง60%ก็ยังสบาย</lead>
<neck>วันที่ 28 พฤษภาคม พ.ศ. 2552 ปีที่ 32 ฉบับที่ 11401 มติชนรายวัน   "มูดี้ส์"เล็งปรับลดเครดิตแบงก์ไทย  เหตุรัฐบาลก่อหนี้สาธารณะเพิ่ม ธปท.มั่นใจขยับถึง60%ก็ยังสบาย    "มูดี้ส์"ประกาศจะทบทวนปรับลดเครดิต 11 แบงก์ไทย ตกใจหนี้สาธารณะปรับเพิ่ม หวั่นรัฐบาลก่อหนี้ท่วม ธปท.เมิน ชี้ปรับขึ้นถึง 60% ต่อ<name>จีดีพี</name>ก็ยังไม่เป็นปัญหา ตลาดหุ้นไม่รับข่าว ดัชนีวิ่งต่ออีก 12 จุด ธนาคารพาณิชย์ได้ทีจวกคลัง-แบงก์ชาติ ผลจากการบีบให้ปรับลดดอกเบี้ย</neck>
<body><p>รายงานข่าวจากสถาบันจัดอันดับความน่าเชื่อถือมูดี้ส์ อินเวสเตอร์เซอร์วิส หรือ มูดี้ส์ แจ้งว่า มูดี้ส์เตรียมทบทวนความเป็นไปได้ในการลดอันดับความน่าเชื่อถือธนาคาร 11 แห่งของไทย โดยจะพิจารณาจากความสามารถในการช่วยเหลือภาคธนาคารของรัฐบาลไทย ซึ่งปัจจุบันได้ปรับลดลงจากช่วงก่อนหน้านี้ จากการก่อหนี้สาธารณะเพื่อฟื้นฟูเศรษฐกิจ ที่ได้รับผลกระทบวิกฤตการเงินโลกซึ่งยังไม่สิ้นสุด ส่งผลต่อความสามารถของรัฐบาลและธนาคารแห่งประเทศไทย(ธปท.)ที่จะช่วยเหลือภาคการเงินลดลง ขณะที่ภาระหนี้สินของรัฐบาลมีแนวโน้มเพิ่มขึ้น</p>
<p>นางอัจนา ไวความดี <name head="รองผู้ว่าการ">รองผู้ว่าการ ด้านเสถียรภาพการเงิน</name> ธนาคารแห่งประเทศไทย(ธปท.) กล่าวว่า กรณีมูดี้ส์มองว่าหนี้สาธารณะไทยพุ่งสูงขึ้นอาจเป็นปัญหาต่อการช่วยเหลือธนาคารในเรื่องการเสริมสภาพคล่องนั้น ยังไม่น่าจะเป็นประเด็นได้ เพราะธนาคารพาณิชย์ไทยยังอยู่ในภาวะแข็งแกร่ง มีเงินกองทุนต่อสินทรัพย์เสี่ยง (บีไอเอส ) สูงถึง 14-15% ขณะที่หนี้สาธารณะไทยในระดับ 40% ต่อ<name>จีดีพี</name> ถือว่าอยู่ในระดับต่ำกว่าประเทศที่มีศักยภาพใกล้เคียงกันแทบทั้งสิ้น และแม้ว่าหนี้สาธารณะไทยจะอยู่ที่ 60% ต่อ<name>จีดีพี</name> ก็ยังมองว่าจะไม่เป็นปัญหา หากโครงการลงทุนกระตุ้นเศรษฐกิจต่างๆมีผลในทางปฏิบัติ และเชื่อว่าภายใน 2-3 ปี หนี้สาธารณะจะไม่เกิน 60% ต่อ<name>จีดีพี</name> เพราะยังมีโอกาสที่อัตราการขยายตัวทางเศรษฐกิจจะเริ่มปรับตัวดีขึ้น </p>
<p>ม.ล.ทองมกุฎ ทองใหญ่ <name>กรรมการผู้จัดการ</name> บริษัทหลักทรัพย์(บล.)ซิตี้ คอร์ป (ประเทศไทย) ในฐานะ<name head="นายกสมาคม">นายกสมาคมบริษัทหลักทรัพย์ต่างประเทศ</name> กล่าวว่า การเตรียมลดเครดิตในครั้งนี้ กระทบต่อจิตวิทยาการลงทุนในหุ้นกลุ่มธนาคารพาณิชย์เพียงเล็กน้อยเท่านั้น โดยการซื้อขายในตลาดหุ้นวันนี้ (27 พฤษภาคม) ค่อนข้างดี ส่วนหนึ่งเพราะตลาดหุ้นในต่างประเทศส่วนใหญ่ปรับตัวเพิ่มขึ้น ?ได้รายงานให้ลูกค้าต่างชาติทราบ แต่ลูกค้าก็ไม่ได้ตกใจหรือเทขายหุ้นออกมา แต่หลังจากประกาศก็มีอ่อนตัวลงมาบ้าง อย่างไรก็ตาม เมื่อสอบถามถึงความเป็นกังวลต่อภาวะการซื้อขายในตลาดหุ้นขณะนี้ พบว่านักลงทุนต่างชาติยังจับตาดูทิศทางการเมืองภายในประเทศ หากมีเหตุการณ์ความเคลื่อนไหวที่รุนแรงอาจมีผลต่อความกดดันการลงทุน </p>
<p>ผู้สื่อข่าวรายงานว่า การซื้อขายหลักทรัพย์ในตลาดหลักทรัพย์วันนี้ (27 พฤษภาคม) ดัชนีปรับตัวขึ้นโดยปิดตลาดที่ 555.41 จุด เพิ่มขึ้น 12.72 จุด มีมูลค่าการซื้อขายรวม 18,017.14 ล้านบาท </p>
<p>แหล่งข่าวจากธนาคารพาณิชย์รายหนึ่ง เปิดเผยว่า การเตรียมทบทวนเครดิตธนาคารของไทยทั้ง 11 แห่งของมูดี้ส์นั้น ถือว่าเป็นเรื่องเหนือความคาดหมาย เพราะคาดว่าจะมีเพียงโบรกเกอร์ต่างชาติรายหนึ่งเท่านั้นที่แสดงความคิดเห็นในด้านลบ คาดว่าสาเหตุที่มูดี้ส์เตรียมทบทวนเครดิตธนาคารของไทยน่าจะมาจากกรณีธปท.และกระทรวงการคลังบีบให้ธนาคารพาณิชย์ลดอัตราดอกเบี้ยลง </p>
<p>?การที่มูดี้ส์เตรียมลดเรตติ้งในครั้งนี้แสดงให้เห็นว่าการกำกับดูแลสถาบันการเงินของประเทศไทยยังไม่มีประสิทธิภาพมากพอ การบีบให้ธนาคารลดดอกเบี้ย เป็นสิ่งที่ไม่ควรทำอย่างยิ่ง หากให้ลดควรใช้วิธีการลดอัตราดอกเบี้ยนำก่อน ซึ่งยังสามารถลดได้อีกและไม่ต้องกลัวเรื่องเงินเฟ้อ ซึ่งบริษัทจัดอันดับอื่นๆคงมีการทบทวนด้วยเช่นกัน ทั้งนี้อาจส่งผลต่อความน่าเชื่อถือของประทศให้ถูกปรับลดด้วยและถือว่าเป็นบทเรียนว่าโลกทุกวันนี้เชื่อมโยงมากพอ ประเทศเรากำลังถูกจับจ้อง หากมีอะไรผิดพลาดก็ย่อมมีผลกระทบทันที? แหล่งข่าว กล่าวและว่า การถูกปรับลดความน่าเชื่อถือจะส่งผลต่อการระดมทุนในอนาคต  </p></body>
</news>
