<teiHeader>
<fileDesc>
<titleStmt>
  <title>จี้พาณิชย์ขาย"แอลพีจี"เป็นธรรม  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco04280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>จี้พาณิชย์ขาย"<name>แอลพีจี</name>"เป็นธรรม</headline>
<lead>ทูตมะกันงงราคาสูงกว่าปท.เพื่อนบ้าน "อลงกรณ์"รับอุ้มครัวเรือนช่วยค่าครองชีพ</lead>
<neck>เมื่อวันที่ 27 พฤษภาคม นายอีริค จี. จอห์น <name>เอกอัครราชทูต</name>สหรัฐอเมริกา ประจำประเทศไทย ได้เดินทางเข้าพบนายอลงกรณ์ พลบุตร <name head="รัฐมนตรีช่วย">รัฐมนตรีช่วยว่าการกระทรวงพาณิชย์</name> ที่กระทรวงพาณิชย์</neck>
<body><p>นายอลงกรณ์เปิดเผยว่า <name>เอกอัครราชทูต</name>สหรัฐหารือเรื่องมีบริษัทผลิตกระจกของสหรัฐในไทยได้ร้องเรียนต่อทางการสหรัฐถึงการกำหนดราคา<name head="ก๊าซ">ก๊าซธรรมชาติ</name> (<name>แอลพีจี</name>) ของบริษัท ปตท. จำกัด (มหาชน) ในโรงงานอุตสาหกรรมที่สูงกว่า<name head="ก๊าซ">ก๊าซหุงต้ม</name> (<name>แอลพีจี</name>) ที่ใช้ในภาคครัวเรือน นอกจากนี้ ยังเห็นว่าราคาจำหน่าย<name head="ก๊าซ">ก๊าซแอลพีจี</name>ในประเทศไทยมีราคาสูงกว่าประเทศในกลุ่มอาเซียนด้วยกัน เช่น เวียดนาม ส่งจะส่งผลต่อต้นทุนการผลิตที่สูงขึ้น ความสามารถในการแข่งขัน และแรงจูงใจการเข้ามาลงทุนในไทยก็ลดลงด้วย </p>
<p>นายอลงกรณ์กล่าวว่า ได้ชี้แจงว่าเป็นนโยบายของรัฐบาลให้ราคา<name head="ก๊าซ">ก๊าซแอลพีจี</name>ในครัวเรือนต่ำกว่าภาคอุตสาหกรรม เพราะต้องดูแลค่าครองชีพของประชาชนไทย อย่างไรก็ตาม ได้รับปาก<name>เอกอัครราชทูต</name>สหรัฐว่าจะนำประเด็นดังกล่าวไปหารือกับคณะกรรมการนโยบายพลังงานแห่งชาติ แต่ขอให้ฝ่ายสหรัฐจัดทำหนังสือและรายละเอียดของเรื่องดังกล่าวมานำเสนออีกครั้ง </p>
<p>นายอลงกรณ์กล่าวว่า นอกจากนี้ <name>เอกอัครราชทูต</name>สหรัฐยังแจ้งด้วยว่าได้รับการร้องเรียนจากบริษัทผู้ผลิตเครื่องดื่มของสหรัฐในไทยว่าราคา<name head="น้ำตาล">น้ำตาลทราย</name>ไทยในภาคอุตสาหกรรมแพงมาก รวมถึงกรมสรรพสามิตจัดเก็บอัตราภาษีที่แตกต่างกันระหว่างเครื่องดื่มที่มีส่วนผสมของ<name>คาร์บอเนต</name> และเครื่องดื่มที่ไม่มีส่วนผสมของ<name>คาร์บอเนต</name> จึงรับที่จะประสานไปยังกระทรวงการคลังในเรื่องของ<name head="ภาษี">ภาษีสรรพสามิต</name>ดังกล่าว "สำหรับผมได้ขอให้สหรัฐต่ออายุการให้สิทธิพิเศษทาง<name head="ภาษี">ภาษีศุลกากร</name> (<name>จีเอสพี</name>) สำหรับสินค้าไทย 3,400 รายการ มูลค่า 3,500 ล้านเหรียญสหรัฐ ที่จะหมดอายุในวันที่ 31 ธันวาคมนี้ และสหรัฐจะมีการพิจารณาทบทวนในเดือนกรกฎาคมนี้" </p></body>
</news>
