<teiHeader>
<fileDesc>
<titleStmt>
  <title>เดินหน้าแผนตั้ง2บ.ลูกร.ฟ.ท. "โสภณ"ถก"ประดิษฐ์"ชงครม.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01eco11280552&sectionid=0103&day=2009-05-28  </bibl>
</sourceDesc>
</fileDesc>
</teiHeader>
<news>
<headline>เดินหน้าแผนตั้ง2บ.ลูกร.ฟ.ท. "โสภณ"ถก"ประดิษฐ์"ชงครม.</headline>
<lead></lead>
<neck></neck>
<body><p>นายโสภณ ซารัมย์ <name head="รัฐมนตรี">รัฐมนตรีว่าการกระทรวงคมนาคม</name> เปิดเผยว่า ได้หารือกับนายประดิษฐ์ ภัทรประสิทธิ์ <name head="รัฐมนตรีช่วย">รัฐมนตรีช่วยว่าการกระทรวงการคลัง</name> ซึ่งกำกับดูแล คณะกรรมการกำกับนโยบายรัฐวิสาหกิจ (กนร.) เมื่อวันที่ 27 พฤษภาคม เพื่อหารือเรื่องการจัดตั้งบริษัทลูกของการรถไฟแห่งประเทศไทย (ร.ฟ.ท.) 2 บริษัท คือบริษัท เดินรถร่วม ร.ฟ.ท. เพื่อบริหารการเดินรถในโครงการระบบขนส่งทาง<name head="รถ">รถไฟ</name>เชื่อมท่าอากาศยานสุวรรณภูมิ และสถานีรับส่งผู้โดยสารในเมือง (แอร์พอร์ต เรลลิงก์) และบริษัท บริหารทรัพย์สิน ซึ่งเป็นที่ดินของ ร.ฟ.ท. โดยบริษัทแรกจะใช้เงินทุนประเดิม 500 ล้านบาท บริษัทที่ 2 จะใช้ทุนประเดิม 60 ล้านบาท ทั้งนี้ จะเสนอขออนุมัติจากคณะรัฐมนตรี (ครม.) เป็นแพคเกจรวมอยู่ในแผนการฟื้นฟูกิจการ<name head="รถ">รถไฟ</name>ของ ร.ฟ.ท.</p>
<p>"บริษัทลูกทั้งสองจะมีกรรมการ (บอร์ด) เป็นของตนเอง ไม่เกี่ยวข้องกัน และแต่งตั้งผู้บริหาร (CEO) มืออาชีพขึ้นมาก่อน จากนั้นจะดำเนินการว่าจ้างบริษัทเอกชนที่มีความพร้อมเข้ามารับจ้างบริหารด้านการเดินรถ"</p>
<p>นายโสภณกล่าวว่า ประเด็นหลักที่หารือกับนายประดิษฐ์เป็นรายละเอียดเรื่องการศึกษาต้นทุนกำไรของบริษัทลูกเดินรถที่จะจัดตั้งขึ้นมาบริหารโครงการแอร์พอร์ตลิงก์ แต่แนวทางชัดเจนว่า จะว่าจ้างเอกชนที่มีประสบการณ์เข้ามาบริหารจัดการ โดยรายได้จากการใช้พื้นที่บริเวณสถานีเชิงพาณิชย์ ทั้งส่วนที่เป็นพื้นที่โฆษณา และร้านค้าจะต้องมีการแบ่งรายได้กับ ร.ฟ.ท.ด้วย ส่วนการใช้ราง ร.ฟ.ท.จะไม่คิดเป็นการเช่า แต่เอกชนที่เข้ามาบริหารจะต้องรับผิดชอบค่าใช้จ่ายในการซ่อมบำรุงรักษาตลอดระยะเวลาที่รับผิดชอบ </p>
<p>"คาดว่าสัปดาห์หน้าจะเสนอ ครม. ส่วนขั้นตอนดำเนินการคาดว่าภายในปี 2553 แต่ไม่เกินเดือนกุมภาพันธ์ 2553 และเริ่มทดลองให้บริการฟรีในส่วน<name head="รถ">รถไฟ</name>แอร์พอร์ตลิงก์ ตั้งแต่วันที่ 12 สิงหาคม จนกว่าจะมีการจัดตั้งบริษัทเข้ามาบริหารรับผิดชอบอย่างเต็มรูปแบบจึงจะจัดเก็บค่าโดยสาร"</p></body>
</news>
