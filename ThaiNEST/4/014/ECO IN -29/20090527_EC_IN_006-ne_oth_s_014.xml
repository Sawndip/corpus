<teiHeader>
<fileDesc>
<titleStmt>
  <title>กอร์ปศักดิ์ยันทบทวนยุทธศาสตร์ระบายสินค้า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 16:16:08  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.innnews.co.th/biz.php?nid=173324  </bibl>
</sourceDesc>
</fileDesc>
</teiHeader>
<news>
<headline>กอร์ปศักดิ์ยันทบทวนยุทธศาสตร์ระบายสินค้า</headline>
<lead>กอร์ปศักดิ์ ยืนยัน การทบทวนยุทธศาสตร์การระบายสินค้า เพื่อผลประโยชน์ชาติ ย้ำไม่ขัดแย้ง พรทิวา แค่เห็นไม่ตรงกัน</lead>
<neck></neck>
<body><p>นายกอร์ปศักดิ์ สภาวสุ <name head="รองนายกรัฐมนตรี">รองนายกรัฐมนตรี ด้านเศรษฐกิจ</name> ยืนยันจุดยืนของตนเรื่องแนวทางการระบายสินค้าทางการเกษตร ว่า ต้องมียุทธศาสตร์ที่เหมาะสมเพื่อรักษาผลประโยชน์ของประเทศชาติ ซึ่งส่วนตัวเห็นว่าการให้องค์การคลังสินค้า หรือ อคส. เข้ามาดูแลเรื่องดังกล่าวนั้นไม่เหมาะสม เนื่องจากไม่มีความเชี่ยวชาญด้านการขายจึงควรให้ผู้ที่มีประสบการณ์เข้ามารับผิดชอบการขายสินค้าไปยังต่างประเทศ อาทิ กรมการค้าต่างประเทศ ขณะเดียวกันยืนยันว่าไม่ติดใจราคาขั้นต่ำเพราะขึ้นอยู่กับกลไกการตลาดและความฉลาดในการขายสินค้าให้ได้ราคา ทั้งนี้ การประชุมคณะกรรมการยุทธศาสตร์คุมสินค้าเกษตรทุกชนิดที่มี นายสุเทพ เทือกสุบรรณ <name head="รองนายกรัฐมนตรี">รองนายกรัฐมนตรี ด้านความมั่นคง</name> เป็นประธานในเย็นวันนี้นั้น ตนจะนำเสนอหลักการดังกล่าวให้ที่ประชุมพิจารณา ซึ่งคาดว่าจะได้ข้อสรุปแนวทางที่ชัดเจน อย่างไรก็ตาม ปัญหาที่เกิดขึ้นเป็นเพียงความคิดเห็นที่แตกต่างกันกับ นางพรทิวา นาคาศัย <name head="รมว.">รมว.พาณิชย์</name> ซึ่งต้องอาศัยการพูดคุยกันด้วยเหตุผล</p></body>
</news>
