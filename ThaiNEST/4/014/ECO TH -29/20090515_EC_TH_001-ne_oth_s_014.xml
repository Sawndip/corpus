<teiHeader>
<fileDesc>
<titleStmt>
  <title>นายกฯเยือนฮ่องกง ทำความเข้าใจนักลงทุน  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-15 06:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/pol/6053  </bibl>
</sourceDesc>
</fileDesc>
</teiHeader>
<news>
<headline><name>นายกฯ</name>เยือนฮ่องกง ทำความเข้าใจนักลงทุน</headline>
<lead><name>นายกฯ</name> เตรียมเดินทางเยือนฮ่องกงเช้านี้ เพื่อพบปะนักลงทุนและทำความเข้าใจถึงสถานการณ์การเมือง และมาตรการกระตุ้นศก.  ขณะความคืบหน้าการทำสนธิสัญญาระหว่างไทย-ฮ่องกง ต้องดำเนินการตามปกติ...</lead>
<neck></neck>
<body><p>ผู้สื่อข่าวรายงานว่าวันนี้? (15 พ.ค.) นายอภิสิทธิ์ เวชชาชีวะ <name>นายกรัฐมนตรี</name> และคณะจะเดินทางเยือนเขตบริหารพิเศษฮ่องกง เพื่อพบปะนักลงทุนฮ่องกง และการทำความเข้าใจถึงสถานการณ์ทางการเมืองและมาตรการกระตุ้นเศรษฐกิจรอบ 2 ของไทย ที่เอื้อต่อการลงทุน พร้อมให้ความมั่นใจต่อนักลงทุนที่จะเข้ามาลงทุนในประเทศ โดย<name>นายกฯ</name> และคณะ จะออกเดินทางจากท่าอากาศยานทหาร ฝูงเครื่องบิน กองการบิน กรมการขนส่งทหารบก โดยเครื่องบินเที่ยวบินพิเศษของกองทัพบก ในเวลา 07.00 น. และจะเดินทางถึงท่าอากาศยานนานาชาติฮ่องกง เวลา 10.00 น.ตามเวลาท้องถิ่น ซึ่งเร็วกว่าเวลาในประเทศไทย 1 ชั่วโมง </p>
<p><name>นายกฯ</name> กล่าวถึงความตั้งใจในการเยือนฮ่องกงครั้งนี้ว่า "ผมเห็นว่าหลังจากที่เราได้ผ่านช่วงของปัญหาความวุ่นวายทางการเมืองช่วงสงกรานต์มา ต่อเนื่องมาจนถึงการที่เรามีมาตรการกระตุ้นเศษฐกิจรอบที่ 2 ซึ่งเป็นรอบที่ไม่เพียงแต่มีความสำคัญในแง่ของการที่จะสร้างความเข้มแข็งให้กับเศรษฐกิจ แต่ว่าจะเป็นรอบการลงทุนที่เปิดโอกาสให้ต่างชาติสามารถเข้ามาลงทุนได้เพิ่มเติมด้วย ก็จะเป็นจังหวะเวลาที่เหมาะสม ในการที่จะไปพูดถึงเรื่องเหล่านี้ และจะทำให้ความเชื่อมั่น การตัดสินใจของนักลงทุนต่างๆ โดยเฉพาะในยามที่เศรษฐกิิจโลกเริ่มมีสัญญาณที่จะฟื้นตัวขึ้นมาจะได้ให้ความสำคัญ และเป็นโอกาสของประเทศไทย" </p>
<p>นายอภิสิทธิ์ กล่าวต่อว่า "ฮ่องกงก็เหมือนกับเป็นประตูในการเข้าไปสู่ตลาดสำคัญๆ สินค้าก็มีความหลากหลาย แต่ส่วนตัวคิดว่าในเรื่องของนักลงทุน และการมองจากนักลงทุนที่เป็นนักลงทุนด้านการเงิน หรือนักลงทุนโดยตรงก็ดี จะคาบเกี่ยวกับศักยภาพของสินค้า และการผลิตของไทยด้วย" </p>
<p>เมื่อถามว่า ในเรื่องของสนธิสัญญาระหว่างไทยกับฮ่องกงที่กำลังดำเนินการอยู่ เป็นอย่างไรบ้าง <name>นายกฯ</name> ตอบว่า "เป็นเรื่องของกฎหมาย เป็นเรื่องปกติ ของการขยายความร่วมของประเทศต่างๆ เขาก็จะมีข้อตกลงในเรื่องเหล่านี้เกือบทั้งนั้น เราเพียงแต่ต้องการว่าทำยังไงกระบวนการยุติธรรมเข้มแข็ง คนไทยเมื่อกระทำผิดกฎหมายแล้วก็ต้องมารับผิดชอบตามกฎหมาย มีกระบวนการยุติธรรมที่มีประสิทธิภาพ " </p>
<p>ผู้สื่อข่าวรายงานเพิ่มว่า นายอภิสิทธิ์ มีความตั้งใจที่จะนำข้อเท็จจริงเหล่านี้ไปชี้แจง เพื่อสร้างความเข้าใจที่ถูกต้องให้กับภาคธุรกิจ 3 กลุ่ม ประกอบด้วย นักลงทุนทั่วไป นักลงทุนด้านการเงิน และนักลงทุนขนาดใหญ่ ที่มีบทบาทสำคัญในภูมิภาค ระหว่างการเยือนเขตบริหารพิเศษฮ่องกง แห่งสาธารณรัฐประชาชนจีน ปัจจุบันฮ่องกงมีมูลค่าการค้าระหว่างประเทศขนาดใหญ่เป็นอันดับ 10 ของโลก เป็นตลาดแลกเปลี่ยนเงินตราใหญ่เป็นอันดับ 7 ของโลก และเป็นตลาดค้า<name>ทองคำ</name>ที่ใหญ่เป็นอันดับ 1 ใน 4 ของโลก  โดยในภูมิภาคอาเซียนไทยเป็นประเทศคู่ค้ากับฮ่องกงอันดับที่ 3 รองจากสิงคโปร์ และมาเลเซีย </p>
<p>นอกจากนี้ การเยือนครั้งนี้ <name>นายกฯ</name> จะได้กล่าวสุนทรพจน์ในงานเลี้ยงอาหารกลางวัน ซึ่งสภาพัฒนาการค้าของฮ่องกงจัดขึ้นเพื่อเป็นเกียรติแก่<name>นายกฯ</name> และคณะ โอกาสนี้<name>นายกฯ</name>จะได้เข้าพบ และหารือกับนายโดนัลด์ ซัง <name head="ผู้บริหารสูงสุด">ผู้บริหารสูงสุดฮ่องกง</name> ที่ทำเนียบเขตบริหารพิเศษฮ่องกง เกี่ยวกับความร่วมมือด้านเศรษฐกิจ การค้า การลงทุนของไทย และภูมิภาคอาเซียนกับฮ่องกง โดย<name>นายกฯ</name> มั่นใจว่าการเลื่อนประชุมผู้นำอาเซียน กับประเทศคู่เจรจาที่เมืองพัทยา จะไม่กระทบต่อความเชื่อมั่นของนักลงทุนต่างชาติ ที่สนใจการลงทุนในประเทศไทย </p>
<p>ผู้สื่อข่าวรายงานด้วยว่า การพบปะกับสื่อมวลชนฮ่องกง รวมทั้งการให้สัมภาษณ์กับสื่อระดับนานาชาติอย่างซีเอ็นเอ็น และสื่อที่บทบาทในภูมิภาคท้องถิ่นเช่น เซาท์ไชน่า มอนิ่งโพสต์ เป็นอีกภารกิจสำคัญที่<name>นายกฯ</name> จะใช้เป็นเวทีอธิบายเหตุการณ์ที่เกิดขึ้นในประเทศไทยได้อย่างถูกต้อง ตรงตามข้อเท็จจริงที่ต้องการสื่อให้นานาชาติรับรู้ และไม่กังวลหากจะต้องถูกถามเกี่ยวกับ พ.ต.ท.ทักษิณ ชินวัตร  <name head="อดีต">อดีตนายกรัฐมนตรี</name>
</p></body>
</news>
