<teiHeader>
<fileDesc>
<titleStmt>
  <title>เปิดเวทีถกทั่วประเทศ "พาณิชย์" ดึง อบจ.-อบต.ร่วมเอฟทีเอ  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 05:40:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8981  </bibl>
</sourceDesc>
</fileDesc>
</teiHeader>
<news>
<headline>เปิดเวทีถกทั่วประเทศ "พาณิชย์" ดึง อบจ.-อบต.ร่วมเอฟทีเอ</headline>
<lead></lead>
<neck></neck>
<body><p>นางนันทวัลย์ ศกุนตนาค <name head="รักษาการ">รักษาการอธิบดีกรมเจรจาการค้าระหว่างประเทศ</name> เปิดเผยว่า กรมจะดึงองค์การบริหารส่วนตำบล (อบต.) องค์การบริหารส่วนจังหวัด (อบจ.) ให้รับรู้ถึงประโยชน์จาก<name head="ข้อตกลง">ข้อตกลงเขตการค้าเสรี</name> (<name>เอฟทีเอ</name>) มากขึ้น โดยจะจัดทำในรูปแบบ "<name head="คลินิก">คลินิกเอฟทีเอ</name>" นอกเหนือจากที่ผ่านมา ได้จัดเวทีสาธารณะโดยเปิดโอกาสให้ทุกภาคส่วนทั้งองค์กรภาคเอกชน (เอ็นจีโอ) นักวิชาการ นักศึกษา นักการเมือง สื่อมวลชน ผู้มีส่วนได้ส่วนเสีย ประชาชนทั่วไป และหน่วยงาน ที่เกี่ยวข้องมีส่วนแสดงความคิดเห็นใน<name head="ข้อตกลง">ข้อตกลงเอฟทีเอ</name>ฉบับต่างๆ ที่ไทยทำกับประเทศคู่ค้า ซึ่งเป็นการดำเนินการภายใต้มาตรการ 190 กฎหมาย<name>รัฐธรรมนูญแห่งราชอาณาจักรไทย พ.ศ.2550</name></p>
<p>นอกจากนี้ ยังจะทำโครงการ "<name>เออีซีและเอฟทีเอเพื่อประชาชน</name>" เพื่อให้ประชาชนได้รับทราบถึงการที่ไทยได้รวมกลุ่มเป็นประชาคมเศรษฐกิจอาเซียน (เออีซี) และประโยชน์ของ<name>เอฟทีเอ</name> โดยทั้ง 2 งานจะจัดเป็นมหกรรมร่วมกับกิจกรรมอื่นๆ และเชิญผู้ประกอบการที่ประสบความสำเร็จจากการใช้ประโยชน์จาก<name head="ข้อตกลง">ข้อตกลงเอฟทีเอ</name>ฉบับต่างๆมาร่วมงานด้วย ผู้สนใจเข้าร่วมการสัมมนาต่างๆของกรม สามารถดูรายละเอียดได้ที่ <name>www.dtn.go.th</name> และ <name>www.thaifta.com</name> หรือคอลเซ็นเตอร์ 0-2507-7555</p>
<p>"ที่ผ่านมา กรมได้จัดเวทีสาธารณะ 11 ครั้ง มีคนเข้าร่วมเกินความคาดหมายกว่า 8,000 คน โดย 80% มีความพึงพอใจต่องานสัมมนา นอกจากนี้ ยังได้ให้ความรู้ในเรื่องอื่นๆอย่างสม่ำเสมอทั้งในส่วนกลางและภูมิภาคเป็นการสร้างความตระหนักและกระตุ้นให้ใช้ประโยชน์จาก<name>เอฟทีเอ</name>".</p></body>
</news>
