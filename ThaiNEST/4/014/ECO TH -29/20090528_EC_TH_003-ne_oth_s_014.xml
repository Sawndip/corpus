<teiHeader>
<fileDesc>
<titleStmt>
  <title>สำนักงานนวัตกรรมปลื้ม เครื่องแกะสลักสุดไฮเทค  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 04:50:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8976  </bibl>
</sourceDesc>
</fileDesc>
</teiHeader>
<news>
<headline>สำนักงานนวัตกรรมปลื้ม เครื่องแกะสลักสุดไฮเทค</headline>
<lead></lead>
<neck></neck>
<body><p>นายพงษ์เทพ ป่วนเทียน <name head="ผู้จัดการ">ผู้จัดการฝ่ายวิจัยและพัฒนา</name>บริษัทสมาร์ททริค เทคโนโลยี จำกัด เปิดเผยว่า หลังจากเข้ารับการศึกษา<name head="หลักสูตร">หลักสูตรบริหารธุรกิจมหาบัณฑิต</name> สาขาการจัดการนวัตกรรม มหาวิทยาลัยรามคำแหงที่ร่วมกับสำนักงานนวัตกรรมแห่งชาติ (สนช.) และได้รับทุนจากสำนักงานนวัตกรรมแห่งชาติ กระทรวงวิทยาศาสตร์และเทคโนโลยี เพื่อพัฒนาต่อยอดเครื่องแกะสลักชิ้นงานสำหรับอุตสาหกรรม ซึ่งที่ผ่านมาไทยต้องมีการนำเข้าจากต่างประเทศเป็นหลักนั้น ล่าสุดบริษัทสามารถพัฒนาเครื่องแกะสลักชิ้นงานขนาดเล็ก (Mini CNC) จนประสบความสำเร็จ อันจะช่วยเกื้อหนุนให้ธุรกิจเอสเอ็มอีของไทยนำไปใช้ประโยชน์ในกิจการแกะสลักชิ้นงานขนาดเล็กได้ โดยมีต้นทุนต่ำกว่าการนำเข้ากว่า 50%</p>
<p>ทั้งนี้ <name head="เทคโนโลยี">เทคโนโลยี CNC</name> เป็นเครื่องมือในการแกะสลักชิ้นงานที่มีความละเอียดอ่อนเพื่ออุตสาหกรรมหลากหลายประเภท เช่น งานเฟอร์นิเจอร์ งานไม้ แต่ที่ผ่านมาผู้ประกอบการจะต้องนำเข้าเครื่องจักรเหล่านี้จากต่างประเทศ โดยเฉพาะจากยุโรปและจีน ที่มีราคาแพงถึง 3 แสนบาท ขณะที่เครื่องที่บริษัทผลิตคิดค้นออกมานั้นจะมีราคาอยู่ที่ประมาณ 1-1.5 แสนบาทเท่านั้น และถือเป็นนวัตกรรมของคนไทยโดยแท้.</p></body>
</news>
