<teiHeader>
<fileDesc>
<titleStmt>
  <title>'เอไอจี' เร่งแยก 'เอไอเอ' เปิดทางเข้าจดทะเบียน  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 03:45:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6894  </bibl>
</sourceDesc>
</fileDesc>
</teiHeader>
<news>
<headline>'เอไอจี' เร่งแยก 'เอไอเอ' เปิดทางเข้าจดทะเบียน</headline>
<lead>ในตลาดหลักทรัพย์ในเอเชียแต่ต้องขึ้นอยู่กับภาวะตลาดทุนและกฎระเบียบ เพื่อให้แผนงานเป็นไปตามขั้นตอน ปัจจุบันเอไอเอมีสินทรัพย์มากกว่า2.07ล้านล้านบาท .. </lead>
<neck></neck>
<body><p>วานนี้ (19 พ.ค.) นายเอ็ดเวิร์ด ลิดดี้ <name>ประธานและประธานเจ้าหน้าที่บริหาร</name> บริษัทอเมริกัน อินเตอร์แนชชั่นแนล กรุ๊ป, อิงค์ (เอไอจี) เปิดเผยว่า เอไอจี จะเร่งดำเนินการแยกบริษัท อเมริกันอินเตอร์แนชชั่นแนลแอสชัวรันส์ จำกัด (กลุ่มบริษัทเอไอเอ) เป็นองค์กรอิสระ และจะนำกลุ่มบริษัทเอไอเอ (AIA Group) เข้าจดทะเบียนในตลาดหลักทรัพย์ในเอเชีย แต่ต้องขึ้นอยู่กับภาวะตลาดทุนและกฎระเบียบของตลาดหลักทรัพย์ในแต่ละประเทศ ซึ่งการนำกลุ่มบริษัทเอไอเอเข้าจดทะเบียนเป็นบริษัทในตลาดหลักทรัพย์นี้เป็น ขั้นตอนการดำเนินงานที่เอไอจีได้ประกาศไว้เมื่อ 2 มี.ค.2552 และจะเป็นผลให้คณะกรรมการบริษัทและคณะผู้บริหารของกลุ่มบริษัทเอไอเอแยกออก จากเอไอจี  </p>
<p>"เราจะยังคงพิจารณาทุกกลยุทธ์ทางเลือกภายใต้แผนงานที่มีขั้นตอนอย่างเป็น ระบบและชัดเจน โดยขั้นตอนการดำเนินงานนี้ เราเชื่อว่าการนำกลุ่มบริษัทเอไอเอเข้าจดทะเบียนในตลาดหลักทรัพย์เพื่อเสนอ ขายให้แก่ประชาชนทั่วไปเป็นวิธีการที่ดีที่สุดสำหรับผู้มีส่วนได้เสียที่ เกี่ยวข้อง รวมทั้งประชาชนผู้เสียภาษีของสหรัฐฯ ผู้ถือหุ้น พนักงาน และพันธมิตรทางธุรกิจ" นายเอ็ดเวิร์ด ลิดดี้ กล่าว  </p>
<p>นายมาร์ค วิลสัน <name>ประธานและประธานเจ้าหน้าที่บริหาร</name> กลุ่มบริษัทเอไอเอ กล่าวว่า การประกาศแสดงให้เห็นถึงแผนงานที่เป็นระบบ ชัดเจน และเป็นทางการสำหรับการแยกกลุ่มบริษัทเอไอเอออกเป็นองค์กรอิสระ ขณะนี้บริษัทมีความชัดเจนทั้งในด้านโครงสร้างการดำเนินธุรกิจและแผนงานในอนาคต เอไอเอเป็นบริษัทชั้นนำในภูมิภาคเอเชียที่มีลูกค้ากว่า 20 ล้านคน มีเครือข่ายตัวแทน 250,000 คน และมีสินทรัพย์มากกว่า 60,000 ล้านเหรียญสหรัฐฯ (ประมาณ 2.07 ล้านล้านบาท คำนวณจากอัตราแลกเปลี่ยนที่ 34.50 บาทต่อเหรียญสหรัฐฯ) และมีพันธมิตรทางธุรกิจที่กว้างขวาง</p></body>
</news>
