<teiHeader>
<fileDesc>
<titleStmt>
  <title>กทช.สั่งสบท.ศึกษาหาทางกำจัดขยะเอสเอ็มเอส  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 18:20:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8876  </bibl>
</sourceDesc>
</fileDesc>
</teiHeader>
<news>
<headline>กทช.สั่งสบท.ศึกษาหาทางกำจัดขยะ<name>เอสเอ็มเอส</name></headline>
<lead>เผยบอร์ดอนุมัติหลักเกณฑ์วิทยุชุมชน แต่ต้องแก้ไขทางเทคนิค และเพิ่มเวลาทดลองออกอากาศจาก 90 วัน เป็น 300 วัน ส่วนเรื่อง <name>3 จี</name> มิ.ย.นี้ เซ็นสัญญากับบริษัทที่ปรึกษาชัวร์...</lead>
<neck></neck>
<body><p>วันนี้ (27 พ.ค.)นายสุรนันท์ วงศ์วิทยกำจร <name head="เลขาธิการ">เลขาธิการคณะกรรมการกิจการโทรคมนาคมแห่งชาติ</name> (กทช.) กล่าวว่า ที่ประชุมบอร์ด กทช.ได้มอบหมายให้สถาบันคุ้มครองผู้บริโภคในกิจการโทรคมนาคม (สบท.)ไปทำการศึกษากรณีมีการส่ง<name>ข้อความขยะ</name>ไปยัง<name head="โทรศัพท์">โทรศัพท์มือถือ</name> หรือ<name>เอสเอ็มเอสสแปม</name> อาทิ ข้อความชวนเชื่อ ให้ซื้อสินค้า หรือ การพนัน ดูดวงฟรี เป็นต้น ทำให้ใช้บริการ<name head="โทรศัพท์">โทรศัพท์มือถือ</name>เดือนร้อน โดยรายงานผลศึกษาให้กทช.ทราบภายใน 30 วัน</p>
<p>ทั้งนี้ เนื่องจากที่ผ่านมามีผู้ร้องเรียนเป็นจำนวนมาก เกี่ยวกับการส่ง<name>เอสเอ็มเอสขยะ</name> ซึ่งประเทศไทยยังไม่มีบทลงโทษสำหรับผู้ที่ส่ง<name>เอสเอ็มเอสสแปม</name>ไปยังผู้ใช้ <name head="โทรศัพท์">โทรศัพท์มือถือ</name> ขณะที่บางประเทศได้เริ่มออกมาตรการลงโทษบ้างแล้ว อาทิ ฮ่องกง จึงเห็นว่า กทช.ควรเริ่มออกกฎหมายเข้ามาควบคุมดูแลเพราะเกี่ยวข้องกับหลายส่วน อาทิ กฎหมายการพนัน มาตรฐานสัญญาการให้บริการ รวมถึงบทลงโทษ ซึ่ง สบท.ต้องศึกษาข้อมูล</p>
<p>นายสุรนันท์ กล่าวต่อว่า นอกจากนี้ที่ประชุมยังได้อนุมัติหลักเกณฑ์วิทยุชุมชน โดย กทช.ได้ให้ไปแก้ไขเพิ่มเติม ทางด้านมาตรฐานทางเทคนิค และเพิ่มระยะเวลาทดลองออกอากาศเป็นระยะเวลา 300 วันก่อนได้รับใบอนุญาตชั่วคราวจากเดิมได้กำหนดไว้ 90 วัน และในวันที่ 28 พ.ค.นี้จะนำร่างหลักเกณฑ์ประกาศขึ้นบน<name head="เว็บไซต์">เว็บไซต์ กทช.</name>( <name>www.ntc.or.th</name>) เพื่อให้ประชาชนได้รับทราบข้อมูล และคาดว่าประมาณ ก.ค.นี้จะสามารถประกาศบังคับใช้หลักเกณฑ์ดังกล่าวได้</p>
<p><name head="เลขาธิการ">เลขาธิการ กทช.</name> กล่าวด้วยว่า ร่างหลักเกณฑ์และวิธีการอนุญาตประกอบกิจการที่ไม่ใช้คลื่นความถี่ ชั่วคราว (กิจการโทรทัศน์ที่มีการบอกรับสมาชิก ) เข้าสู่การประชุมบอร์ดในสัปดาห์หน้า ส่วนเรื่องที่ปรึกษาโครงการออกใบอนุญาตประกอบกิจการ<name head="โทรศัพท์">โทรศัพท์มือถือ 3 จี</name> นั้น คาดว่า ประมาณปลาย พ.ค.นี้น่าจะได้ข้อสรุป เพราะอยู่ระหว่างต่อรองราคา และเรื่องสัญญากับบริษัทผู้เชี่ยวชาญ และประมาณเดือนมิ.ย.นี้น่าจะเซ็นสัญญากับบริษัทที่ปรึกษา <name>3 จี</name> ได้</p></body>
</news>
