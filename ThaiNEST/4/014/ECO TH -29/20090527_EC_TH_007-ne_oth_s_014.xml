<teiHeader>
<fileDesc>
<titleStmt>
  <title>มูดี้ส์เล็งปรับลดความน่าเชื่อถือ 11 แบงก์ไทย  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:12:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/8849  </bibl>
</sourceDesc>
</fileDesc>
</teiHeader>
<news>
<headline>มูดี้ส์เล็งปรับลดความน่าเชื่อถือ 11 แบงก์ไทย</headline>
<lead>เผยดูจากอันดับความน่าเชื่อถือหนี้และเงินฝากของธนาคาร ชี้ วิกฤตการเงินโลกทำหนี้สินรัฐบาลเพิ่มขึ้น และช่วยการเงินลดลง...</lead>
<neck></neck>
<body><p>วันนี้ (27 พ.ค.) รายงานข่าวจากสถาบันจัดอันดับความน่าเชื่อถือมูดี้ส์อินเวสเตอร์เซอร์วิส หรือ มูดี้ส์ ระบุว่า มูดี้เตรียมทบทวนความเป็นไปได้ในการลดอันดับความน่าเชื่อถือธนาคาร 11 แห่งของไทย โดยธนาคารทั้ง 11 แห่งประกอบด้วย ธนาคารกรุงเทพ (BBL) , ธนาคารกรุงศรีอยุธยา (BAY) ,ธนาคารเพื่อการส่งออกและนำเข้าแห่งประเทศไทย (EXIMT) , ธนาคารอาคารสงเคราะห์ (GHB) , ธนาคารกสิกรไทย (KBANK) , ธนาคารกรุงไทย (KTB) , ธนาคารนครหลวงไทย (SCIB) , ธนาคารไทยพาณิชย์ (SCB) , ธนาคารสแตนดาร์ดชาร์เตอร์ด (SCBT) , ธนาคารทหารไทย (TMB) และ ธนาคารยูไนเต็ด โอเวอร์ซีส์ แบงก์ (UOBT)</p>
<p>นายคารอล์น ซีต <name head="ผู้ช่วย">ผู้ช่วยรองประธานมูดี้ส์</name> กล่าวว่า การทบทวนอันดับความน่าเชื่อถือหนี้และเงินฝากของธนาคาร 11 แห่งของไทย พิจารณาจากความสามารถในการช่วยเหลือภาคธนาคารของรัฐบาลไทยในกรณีที่มีความจำเป็น ซึ่งความสามารถในการช่วยเหลือภาคธนาคารของรัฐบาลไทยกำลังลดลงจากการก่อหนี้สาธารณะเพื่อฟื้นฟูเศรษฐกิจจากผลกระทบวิกฤตการเงินโลกและวิกฤตเศรษฐกิจโลก</p>
<p><name head="ผู้ช่วย">ผู้ช่วยรองประธานมูดี้ส์</name> กล่าวต่อว่า วิกฤตการเงินโลกที่ยังไม่สิ้นสุด ได้ทำให้ความสามารถของรัฐบาลและธนาคารกลางของไทยที่จะช่วยเหลือภาคการเงินลดลง ขณะที่ภาระหนี้สินของรัฐบาลมีแนวโน้มเพิ่มขึ้น</p>
<p>ทั้งนี้ มูดี้ส์ประเมินว่า ภาคการเงินของไทยได้รับการช่วยเหลือและการสนับสนุนจาก รัฐบาลอย่างสูง ดังจะเห็นได้จากอดีตที่ผ่านมา แม้ภาระหนี้รัฐบาลไทยจะมีสัดส่วนที่ต่ำเมื่อเทียบ กับมูลค่า<name>จีดีพี</name> แต่มูลค่าสินทรัพย์ของภาคธนาคารของไทย ซึ่งคิดเป็นสัดส่วนสูงถึง 90% ของ<name>จีดีพี</name> ทำให้รัฐบาลเผชิญความยากลำบากในกรณีที่จำเป็นต้องให้การช่วยเหลือภาคสถาบันการเงิน ประกอบกับภาคการเงินของไทยพึ่งพาเงินทุนจากต่างประเทศในสัดส่วนที่ต่ำ</p></body>
</news>
