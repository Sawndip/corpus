<teiHeader>
<fileDesc>
<titleStmt>
  <title>ฟันธงราคาน้ำมันไม่มีถูกอีกแล้ว  </title>
  <author>ทีมข่าวเศรษฐกิจ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-19 05:29:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.thairath.co.th/content/eco/6908  </bibl>
</sourceDesc>
</fileDesc>
</teiHeader>
<news>
<headline>ฟันธงราคาน้ำมันไม่มีถูกอีกแล้ว</headline>
<lead>นพ.วรรณรัตน์ ชาญนุกูล <name head="รมว.">รมว.พลังงาน</name> เปิดเผยว่า กระทรวงพลังงานยังติดตามความเคลื่อนไหวของราคาน้ำมันอย่างใกล้ชิด โดยยังระบุไม่ได้ว่าสัปดาห์นี้จะเก็บเงินเพิ่มเข้ากองทุนน้ำมันหรือไม่ ในหลักการจะเข้าไปดำเนินการในช่วงราคาน้ำมันปรับลดลงเท่านั้น เพื่อไม่ให้ประชาชนได้รับผลกระทบ เท่ากับว่าจะส่งผล ให้ใน 1 เดือนนี้จากนี้ไป คนไทยจะไม่มีโอกาสได้เห็นราคาขายปลีกน้ำมันปรับลดลงอย่างแน่นอน</lead>
<neck></neck>
<body><p>นายอนุสรณ์ แสงนิ่มนวล <name>กรรมการผู้จัดการใหญ่</name> บริษัทบางจากปิโตรเลียม จำกัด (มหาชน) เปิดเผยว่า การปรับเพิ่มอัตราเรียกเก็บเงินเข้ากองทุนน้ำมันจาก<name head="น้ำมัน">น้ำมันเบนซิน</name>และ<name>ดีเซล</name> เพื่อชดเชย<name head="ภาษี">ภาษีสรรพสามิตน้ำมัน</name>ที่ปรับเพิ่มขึ้น 2 บาท/ลิตร ในหลักการเอกชนเห็นด้วยกับแนวทางดังกล่าว แต่ภาครัฐต้องคำนึงถึงค่าการตลาดของผู้ค้าน้ำมันที่เหมาะสมด้วย แม้ราคาน้ำมันตลาดโลกจะปรับลดลง หากคำนวณแล้วผู้ค้าน้ำมันมีค่าการตลาดที่ต่ำอยู่ ก็อาจจำเป็นต้องให้ประชาชนเข้ามาร่วมรับภาระบ้าง ปัจจุบันค่าการตลาดยังมีความแตกต่าง ซึ่งสำนักนโยบายและแผนพลังงาน (สนพ.) รายงานตัวเลขค่าการตลาดของผู้ค้าน้ำมัน โดยเฉพาะ<name head="แก๊ส">แก๊สโซฮอล์</name>ที่ สนพ.ยังใช้ราคากลาง<name>เอทานอล</name> 18.59 บาท/ลิตร ขณะที่ราคา<name>เอทานอล</name>จริงสูงกว่า 4 บาท/ลิตร หรือ 22-23 บาท/ลิตร ทำให้ค่าการตลาดที่ประกาศสูงกว่าจริง ประชาชนสับสนและ ตั้งข้อสังเกตว่าผู้ค้าน้ำมันเอาเปรียบประชาชน</p>
<p>"เอกชนเห็นด้วยกับการดูแลราคาขายปลีกน้ำมันในลักษณะนี้ แต่ก็ควรดูค่าการตลาดให้เหมาะสม ไม่ควรอ้างอิงตัวเลขค่าการตลาดของ สนพ. เนื่องจากไม่สะท้อนต้นทุนที่จริง โดยค่าการตลาด<name head="แก๊ส">แก๊สโซฮอล์</name>ที่คำนวณได้ต่ำกว่าตัวเลขที่รัฐประกาศไว้ 40-80 สต./ลิตร ดังนั้นการทยอยเก็บเงินเข้ากองทุนน้ำมันฯเพื่อชดเชยภาษีต้องทำในช่วงที่ค่าการตลาดอยู่ในระดับสูงจริงๆ หากรัฐมาเก็บคืนในช่วงที่ค่าการตลาดไม่สูง และทำให้ผู้ค้าน้ำมันขาดทุน ก็จำเป็นต้องให้ประชาชนเข้ามารับภาระ โดยจำเป็นต้องปรับขึ้นราคาในบางช่วงก็เป็นได้</p>
<p>นายวีระพล จิรประดิษฐกุล <name head="ผู้อำนวยการ">ผู้อำนวยการ สนพ.</name>กล่าวว่า การเก็บเงินเข้ากองทุนน้ำมันเพิ่มจะพยายามไม่ให้ประชาชนได้รับผลกระทบจากราคาขายปลีก โดยล่าสุดค่าการตลาดน้ำมันวันที่ 18 พ.ค. <name>เบนซิน 95</name> อยู่ที่ 6.40 บาท/ลิตร <name>เบนซิน 91</name> อยู่ที่ 1.49 บาท/ลิตร <name head="แก๊ส">แก๊สโซฮอล์ 95</name> อยู่ที่ 1.39 บาท/ลิตร <name head="แก๊ส">แก๊สโซฮอล์ 91</name> อยู่ที่ 1.43 บาท/ลิตร <name>ดีเซล</name> 1.65 บาท/ลิตร และ<name>บี 5</name> อยู่ที่ 1.99 บาท/ลิตร.
</p></body>
</news>
