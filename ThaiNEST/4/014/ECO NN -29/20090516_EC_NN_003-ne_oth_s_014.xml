<teiHeader>
<fileDesc>
<titleStmt>
  <title>"บิ๊กซี"ดั้มพ์ราคาสินค้า ชูกลุ่มเฮ้าส์แบรนด์ปั๊มยอดขายยุคศก.ซบ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-16 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=161628  </bibl>
</sourceDesc>
</fileDesc>
</teiHeader>
<news>
<headline>"บิ๊กซี"ดั้มพ์ราคาสินค้า ชูกลุ่มเฮ้าส์แบรนด์ปั๊มยอดขายยุคศก.ซบ</headline>
<lead></lead>
<neck></neck>
<body><p>นายอีฟ แบร์กนาร์ เบรบ็อง <name>ประธานเจ้าหน้าที่บริหารและกรรมการผู้จัดการใหญ่</name> บมจ.บิ๊กซี ซูเปอร์เซ็นเตอร์(BIGC) กล่าวว่า ในภาวะเศรษฐกิจชะลอตัวนี้ บิ๊กซียังคงมุ่งเน้นกลยุทธ์ด้านราคา ซึ่งเป็นจุดแข็งของบิ๊กซีที่ผู้บริโภคให้การยอมรับ และจะรุกตลาดสินค้าที่เป็นแบรนด์ของบิ๊กซี หรือ<name head="สินค้า">สินค้าเฮ้าส์แบรนด์</name>มากขึ้น โดยจะมีราคาถูกกว่าสินค้าทั่วไป 10-15% รวมทั้งจะดำเนินกิจกรรมรอยัลตี้ต่อเนื่องจากปีก่อนผ่าน<name head="บัตร">บัตรช้อปโทร.ฟรี</name> และ<name head="บัตร">บัตรบิ๊กซีโบนัส</name> เพราะที่ผ่านมาบิ๊กซีมียอดขายจากสมาชิกดังกล่าวเฉลี่ย 30% ของยอดขายรวมของแต่ละแคมเปญ ตลอดจนจับมือกับพันธมิตรต่างๆ เช่น เจมาร์ท เมเจอร์ เพื่อยกระดับบิ๊กซีให้เป็น One Stop Shopping ที่ตอบสนองความต้องการของลูกค้ามากขึ้น</p>
<p>สำหรับผลดำเนินงานไตรมาสแรกที่ผ่านมา แม้จะได้รับผลกระทบจากภาวะเศรษฐกิจ รวมถึงภาวะการเมืองที่ผกผันภายในประเทศ แต่บิ๊กซียังคงมีผลประกอบการที่เป็นที่น่าพอใจ โดยมีกำไรสุทธิ 727 ล้านบาท ซึ่งมาจากการขยายสาขาอย่างรวดเร็ว 12 สาขาในปี 2551 ทำให้มีฐานลูกค้ากว้างขึ้นและมียอดขายเพิ่มขึ้น</p>
<p>ทั้งนี้ไตรมาสแรกที่ผ่านมา บิ๊กซีมียอดขาย 16,361 ล้านบาท เพิ่มขึ้นจากช่วงเดียวกันของปีก่อน 590 ล้านบาท หรือ 3.7% มีรายได้จากค่าเช่าและค่าบริการ 1,021 ล้านบาท เพิ่มขึ้น 144 ล้านบาท หรือ 16.4% และรายได้อื่นๆ 2,108 ล้านบาท เพิ่มขึ้น 297 ล้านบาท หรือ 16.4% 
</p></body>
</news>
