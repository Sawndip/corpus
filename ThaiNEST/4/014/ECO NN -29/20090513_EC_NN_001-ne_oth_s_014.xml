<teiHeader>
<fileDesc>
<titleStmt>
  <title>รัฐลดช่องว่าง "ไอซีที" ผุดศูนย์เรียนรู้260แห่ง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=159987  </bibl>
</sourceDesc>
</fileDesc>
</teiHeader>
<news>
<headline>ไอทีซิตี้ไม่พ้นพิษเศรษฐกิจ กำไรไตรมาสแรกวูบหนัก45%</headline>
<lead>นายกมล จันทิมา <name>ประธานกรรมการ</name>บริษัท ไอที ซิตี้ จำกัด (มหาชน) เปิดเผยถึงผลการดำเนินงานในไตรมาสแรก(มกราคม-มีนาคม) ปี 2552 ที่ผ่านมาว่า บริษัทฯ สามารถทำรายได้รวม 1,220.03 ล้านบาท คิดเป็นอัตราการเติบโตลดลง 14.77% และมีผลกำไรสุทธิ 22.19 ล้านบาท คิดเป็นอัตราการเติบโตลดลง 45.08% เมื่อเทียบกับช่วงเดียวกันของปี 2551</lead>
<neck></neck>
<body><p>โดยปัจจัยหลักที่ทำให้บริษัทฯ มีผลการดำเนินธุรกิจเติบโตในอัตราที่ลดลงคือ การชะลอตัวของภาวะเศรษฐกิจโดยรวม ซึ่งมีแนวโน้มจะชะลอตัวต่อเนื่องในไตรมาสที่สอง อย่างไรก็ดีพื้นฐานการดำเนินธุรกิจในด้านอื่น ๆ ตลอดจนความสามารถในการแข่งขันของบริษัทฯ อยู่ในระดับที่น่าพอใจ</p>
<p>นายกมล กล่าว่าปัจจุบัน ไอที ซิตี้ ได้รับการสนับสนุนโดยตรงจากเจ้าของผลิตภัณฑ์ทั้งจากในและต่างประเทศมากขึ้น เป็นศูนย์รวม<name head="สินค้า">สินค้าไอที</name>ที่ครบวงจร ทันสมัยและจากการที่บริษัทโฟกัสในธุรกิจค้าปลีกที่เรามีความชำนาญ ยังผลให้เกิดงานที่มีคุณภาพและได้เปรียบด้าน Economy of Scale(การประหยัดจากการขยายการผลิต หรือ เมื่อผลิตมากขึ้น ทำให้ต้นทุนเฉลี่ยลดลง) สามารถตอบสนองผู้บริโภคทั้งคอนซูเมอร์ บริษัทขนาดเล็ก และขนาดกลางที่มีความต้องการผลิตภัณฑ์ด้าน<name>ไอที</name>ไปช่วยเพิ่มประสิทธิภาพทั้งในการดำเนินธุรกิจและการเรียนรู้</p>
<p>ส่วนแผนการตลาดในช่วงครึ่งหลังปี 2552 บริษัทฯมีแผนงานที่จะเปิดสาขาเพิ่ม จำนวน 5 สาขา จากปัจจุบันที่มีจำนวนสาขารวม 34 แห่ง จะเพิ่มผลิตภัณฑ์เทคโนโลยี่ใหม่ๆ ขณะเดียวกันจะดูแลด้านค่าใช้จ่ายให้มีความสอดคล้องกับสภาวะเศรษฐกิจ และความสามารถในการทำรายได้ของบริษัทฯ</p>
<p>มีรายงานข่าวแจ้งว่า สำหรับผลการดำเนินงานทั้งปีของบริษัท ไอที ซิตี้ จำกัด (มหาชน) ในปี 2551 ที่ผ่านมาพบว่า บริษัทฯ สามารถทำรายได้รวม 5,871.64 ล้านบาท คิดเป็นอัตราการเติบโตเพิ่มขึ้น 5.54% และมีผลกำไรสุทธิ 168.26 ล้านบาท คิดเป็นอัตราการเติบโตเพิ่มขึ้น 3.94% เมื่อเทียบกับปี 2550 </p></body>
</news>
