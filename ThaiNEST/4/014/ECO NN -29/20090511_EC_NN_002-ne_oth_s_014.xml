<teiHeader>
<fileDesc>
<titleStmt>
  <title>สรรหากทช.เริ่มนับหนึ่ง หลัง"วุฒิสภา"ตีกลับรายชื่อผู้สมัคร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160839  </bibl>
</sourceDesc>
</fileDesc>
</teiHeader>
<news>
<headline>"กสท"พร้อมรับมือเปิดเสรี อุบไต๋กลยุทธ์สู้ศึก-ยันไม่กลัวคู่แข่ง</headline>
<lead></lead>
<neck></neck>
<body><p>นายสมพล จันทร์ประเสริฐ <name head="รองกรรมการผู้จัดการใหญ่">รองกรรมการผู้จัดการใหญ่ สายงานธุรกิจบรอดแบนด์</name> รักษาการตำแหน่ง <name head="รองกรรมการผู้จัดการใหญ่">รองกรรมการผู้จัดการใหญ่ สายงานธุรกิจการตลาด</name> บริษัท กสท โทรคมนาคม จำกัด (มหาชน) หรือ CAT เปิดเผยว่า ตามที่ คณะกรรมการกิจการโทรคมนาคมแห่งชาติ หรือ บอร์ดกทช.มีมติให้เปิดเสรีในการให้บริการ<name>อินเตอร์เนต</name> เกตเวย์ระหว่างประเทศ โดยจะออกใบอนุญาตให้บริการวงจรเช่าส่วนบุคคลระหว่างประเทศ ใน 3 ส่วนด้วยกัน คือ 1.ภาคพื้นดิน 2.เคเบิลใต้น้ำ3.อวกาศ และดาวเทียม นั้น กสท มีความพร้อมที่จะแข่งขัน </p>
<p>"กสท ยอมรับกับสภาพการแข่งขันอยู่แล้ว เราจะฝืนกระแสไม่ได้ โดยที่ผ่านมาเราเองได้เตรียมพร้อมรับมือกับการแข่งขันกับผู้ประกอบการรายอื่นที่เป็นทั้งเอกชน และรัฐวิสาหกิจมาก่อนหน้าที่กทช.จะเปิดให้เป็นการแข่งขันอย่างเสรี" นายสมพล กล่าว </p>
<p> อย่างไรก็ตามหลังจากมีการเปิดเสรีทำให้เกิดการแข่งขันที่เพิ่มสูงขึ้น กสท.จำเป็นที่จะต้องปรับแผนธุรกิจและกลยุทธ์ต่างๆ ทั้งในแง่ของการปรับคุณภาพบริการ การควบคุมต้นทุน และการตลาด ซึ่งกลยุทธ์ทั้งหมดนี้ไม่สามารถที่จะเปิดเผยได้เนื่องจากเป็นความลับทางธุรกิจอีกทั้งหากเปิดเผยก็จะทำให้เสียเปรียบโอกาสทางด้านธุรกิจได้ </p>
<p> "เราต้องรักษาคุณภาพบริการให้ดียิ่งกว่าเดิม ทั้งในเรื่องของราคาค่าเช่าวงจร การให้บริการ<name>อินเตอร์เน็ต</name> โทรศัพท์ระหว่างประเทศ ซึ่งถือว่าเราก็ได้เปรียบกว่าใคร เนื่องจากเรามีประสบการณ์ อีกทั้งสื่อสารข้อมูลเราก็เติบโตขึ้น ซึ่งดูได้จากวอลุ่มที่เติบโตขึ้นประมาณ 30%" นายสมพล กล่าว</p>
<p> ทั้งนี้ที่ผ่านมาการให้บริการด้านสื่อสารข้อมูลของกสท.มีการเติบโตขึ้นทุกๆ ปี โดยปีนี้ตั้งเป้าจะมีปริมาณทราฟฟิกเติบโตเพิ่มขึ้นประมาณ 30% และจะพยายามรักษารายได้ให้ใกล้เคียงกับปีที่ผ่านมา โดยปี 2551 บริการด้านสื่อสารข้อมูลมีรายได้อยู่ที่ 8,200 ล้านบาท 
</p></body>
</news>
