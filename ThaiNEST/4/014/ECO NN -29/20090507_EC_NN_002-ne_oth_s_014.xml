<teiHeader>
<fileDesc>
<titleStmt>
  <title>"ทีโอที"เล็งชง3จีเข้าครม. ถก "คลัง"กู้ในประเทศลงทุนมือถือ2หมื่นล.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-07 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160283  </bibl>
</sourceDesc>
</fileDesc>
</teiHeader>
<news>
<headline>"ทีโอที"เล็งชง<name>3จี</name>เข้าครม. ถก "คลัง"กู้ในประเทศลงทุนมือถือ2หมื่นล.</headline>
<lead></lead>
<neck></neck>
<body><p> ร.ต.หญิงระนองรักษ์ สุวรรณฉวี <name head="รมว.">รมว.เทคโนโลยีสารสนเทศ และการสื่อสาร</name> หรือ (ไอซีที) เปิดเผยว่า ภายใน 2 สัปดาห์นี้ บริษัท ทีโอที จำกัด (มหาชน) ในสังกัดกระทรวงไอซีที จะนำเสนอโครงการลงทุน<name head="โทรศัพท์">โทรศัพท์มือถือ</name>ระบบ <name>3 จี</name> บนคลื่นความถี่ 1900 เมกะเฮิรตซ์ (MHz) เข้าสู่ที่ประชุม คณะรัฐมนตรี (ครม.) โดยจะมีการรายงานความคืบหน้าของโครงการ ตลอดจนความชัดเจนด้านแหล่งเงินกู้ </p>
<p> ทั้งนี้ ก่อนนำเสนอครม.จะมีการหารือกับนายกรณ์ จาติกวณิช <name head="รมว.">รมว.คลัง</name> ก่อน เรื่องแหล่งเงินทุน ซึ่งในเบื้องต้น กระทรวงไอซีทีได้ตีกรอบเบื้องต้นไว้ว่า จะใช้แหล่งเงินกู้ภายในประเทศ วงเงินไม่เกิน 20,000 ล้านบาท ถือเป็นวงเงินที่ต่ำกว่ามติ ครม.เดิม ที่เคยอนุมัติให้ทีโอทีใช้เงินลงทุนที่ 29,000 ล้านบาท </p>
<p> <name head="รมว.">รมว.ไอซีที</name> กล่าวว่า กระทรวงฯยังยืนยันตามแผนงานเดิมที่ ทีโอที ตั้งไว้คือ จะสามารถเปิดให้บริการเฟสแรกได้ในวันที่ 16 ธันวาคม 2552 ในเขตกรุงเทพฯ และปริมณฑล ก่อนจะทะยอยเปิดให้บริการในพื้นที่อื่นๆ ทุก 3 เดือน จนถึงสิ้นปี 2553 </p>
<p> ร.ต.หญิงระนองรักษ์ กล่าวอีกว่า ในการประชุม ครม.เมื่อวันที่6 พฤษภาคม ที่ผ่านมา ตน ได้ขอเวลาพบกับ นายอภิสิทธิ์ เวชชาชีวะ <name>นายกรัฐมนตรี</name> เพื่อหารือเกี่ยวกับการดำเนินงานของกระทรวงไอซีที โดย<name>นายกรัฐมนตรี</name>ได้ฝากถึงโครงการลงทุนระบบ <name>3 จี</name>ว่า ให้ไปดำเนินงานให้รอบคอบ รวมถึงให้กำกับดูแล 2 หน่วยงานรัฐวิสาหกิจในสังกัด คือ ทีโอที และบริษัท กสท โทรคมนาคม จำกัด (มหาชน) ให้ดำเนินงานภายใต้กรอบรัฐบาล ไม่ใช่กำหนด หรือตัดสินใจเองทั้งหมด </p>
<p> นอกจากนี้ตนได้ถอดวาระที่จะนำเข้าสู่ครม.เรื่องการโอนย้านช่องสัญญาณ<name>ไทยคม 3 </name>ไปยัง<name>ไทยคม 5</name> รวมถึงการเปิดให้ไทยคมเช่า<name head="ดาว">ดาวเทียม</name>ต่างประเทศ เนื่องจากเห็นว่า มีรายละเอียดข้อสัญญาที่ต้องพิจารณาค่อนข้างมาก 
</p></body>
</news>
