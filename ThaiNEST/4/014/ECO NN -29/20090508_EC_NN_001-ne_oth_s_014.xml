<teiHeader>
<fileDesc>
<titleStmt>
  <title>"ไอซีที"โอดงบปี'53โดนหั่น หวั่นโครงข่ายGINสะดุด ร้อง "คลัง"หาเงินกู้มาโปะ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160459  </bibl>
</sourceDesc>
</fileDesc>
</teiHeader>
<news>
<headline>"ไอซีที"โอดงบปี'53โดนหั่น หวั่น<name head="โครงข่าย">โครงข่ายGIN</name>สะดุด ร้อง "คลัง"หาเงินกู้มาโปะ</headline>
<lead></lead>
<neck></neck>
<body><p>นายสือ ล้ออุทัย <name head="ปลัด">ปลัดกระทรวงเทคโนโลยีสารสนเทศ และการสื่อสาร</name> หรือ (ไอซีที) เปิดเผยว่า ตามที่รัฐบาลได้ตัดงบประมาณปี 2553 ของทุกหน่วยงานภาครัฐลง ได้ส่งผลกระทบต่อโครงการต่างๆของ กระทรวงไอซีทีด้วยเช่นกัน โดยเฉพาะโครงการพัฒนา<name head="เครือข่าย">เครือข่ายสื่อสารข้อมูลเชื่อมโยงหน่วยงานภาครัฐ(Government Information Network : GIN)</name>ซึ่งเป็นโครงการขยายการเชื่อมโยงข้อมูลราชการเข้าสู่ระดับอำเภอและตำบล จากเดิมกระทรวงไอซีทีของบประมาณไป 400 กว่าล้านบาท พบว่ามีการตัดลดลงกว่า 30% และงบที่ขาดหายไปอาจต้องใช้วิธีการขอให้กระทรวงการคลัง หากู้เงินมาชดเชยเพื่อให้ทำโครงการได้ต่อไป </p>
<p>นอกจากนี้พบว่า โครงการ<name head="ระบบ">ระบบจดหมายอิเล็กทรอนิกส์กลางภาครัฐ (mail.go.th)</name> ซึ่งจะให้บริการแก่หน่วยงานภาครัฐ เข้ามาใช้บริการ<name>อีเมล</name>โดยไม่คิดค่าใช้จ่ายนั้น ทางไอซีทีได้ยื่นของบฯไป 75 ล้านบาท เพื่อรองรับการใช้งานให้ได้ 3 แสนรายภายในปี 2553 แต่ถูกสำนักงบประมาณ ตัดงบออกเหลือเพียง 25 ล้านบาท ทำให้จำนวนผู้ใช้ไม่เป็นไปตามเป้าที่ คณะรัฐมนตรี (ครม.)ตั้งไว้3แสนราย หรือจะได้แค่เพียง1แสนรายเท่านั้น</p>
<p> "ครม.มีมติให้ข้าราชการ และพนักงานของรัฐเลิกใช้<name head="เมล์">ฟรีเมล์</name>ของเอกชน โดยเฉพาะของต่างประเทศ(<name>Hotmail</name> และ<name>Yahoo</name>) เพื่อรักษาความปลอดภัยของข้อมูลข่าวสารภาครัฐ หากมีการตัดงบในส่วนนี้ จะทำให้ไม่ได้ผลตามเป้าที่ครม.ตั้งไว้ และจะไม่ส่งผลให้ข้าราชการเลิกใช้<name head="เมล์">ฟรีเมล์</name>ของต่างประเทศ" นายสือ กล่าว </p>
<p> สำหรับ<name head="ระบบ">ระบบจดหมายอิเล็กทรอนิกส์กลางภาครัฐ</name> ทาง ไอซีทีได้ดำเนินงานร่วมกับผู้ให้บริการ 3 ราย ได้แก่ สำนักงานเทคโนโลยีสารสนเทศภาครัฐ (สบทร.) ทีโอที และ กสท ซึ่งทั้ง 3 รายมีเซิร์ฟเวอร์เป็นของตัวเอง และให้พื้นที่ในการรับส่งข้อมูล 3 กิกะไบต์/ราย มีระบบป้องกัน<name>ไวรัส</name> <name head="เมล">สแปม เมล</name> และเก็บข้อมูลการจราจรทาง<name>คอมพิวเตอร์</name> ตามข้อบังคับของ <name head="พรบ.">พรบ.ว่าด้วยการกระทำความผิดทางคอมพิวเตอร์พ.ศ.2550</name> </p></body>
</news>
