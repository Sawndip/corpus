<teiHeader>
<fileDesc>
<titleStmt>
  <title>อุตฯยางโอดเหลือออเดอร์แค่3เดือน จี้รัฐหาตลาดในไทยชดเชยส่งออก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160611  </bibl>
</sourceDesc>
</fileDesc>
</teiHeader>
<news>
<headline>ค่าย<name head="รถ">รถยนต์</name>แห่จัดคอนเสิร์ต หวังดึงยอดขาย-ลุ้นครึ่งปีหลังฟื้นไข้</headline>
<lead></lead>
<neck></neck>
<body><p>นายขวัญชัย ปภัสร์พงษ์ <name head="นายก">นายกสมาคมรถโบราณแห่งประเทศไทย</name> เปิดเผยว่า จากสภาพทางเศรษฐกิจช่วงปลายปี 2551 จนถึงต้นปี 2552 ส่งผลให้ยอดขาย<name head="รถ">รถยนต์</name>ในไตรมาสแรกของปีนี้ เมื่อเทียบกับไตรมาสเดียวกันของปีที่แล้วตกลงไปถึง 50% โดยตลาดในประเทศตกลงไป 30% ซึ่งตัวเลขดังกล่าวเป็นไปตามที่คาดไว้ตั้งแต่ปลายปี 2551 เพราะการซื้อรถในประเทศลดลง รวมถึงประเทศผู้นำเข้า<name head="รถ">รถยนต์</name>จากไทยมีการจำกัดสต็อกเพื่อป้องกันตัวเอง</p>
<p>นอกจากนี้ตลาด<name head="รถ">รถยนต์</name>ยังเกิดภาวะหยุดนิ่งขึ้น เนื่องจากที่ผ่านมาประชาชนคาดหวังกับการปรับลด<name head="ภาษี">ภาษีรถยนต์</name>จากรัฐบาล ตลาด<name head="รถ">รถยนต์</name>ได้หยุดนิ่งทันที แต่เมื่อรัฐบาลปฏิเสธการลดราคา<name head="รถ">รถยนต์</name> สถานการณ์ซื้อขายก็กลับมาเป็นปกติ โดยตลาด<name head="รถ">รถยนต์</name>ในเดือนมีนาคม ที่ผ่านมา เริ่มฟื้นตัว จากผลพวงเศรษฐกิจโลกที่เริ่มเห็นแสงสว่าง จึงคาดว่าครึ่งปีหลังปีนี้ตลาด<name head="รถ">รถยนต์</name>จะกลับมาดีขึ้น </p>
<p>"ขณะนี้ค่าย<name head="รถ">รถยนต์</name>เริ่มมีการปรับตัวในส่วนของการตลาด นอกจากโปรโมชั่นลดแลกแจกแถมเดิมมากขึ้น เห็นได้จากการที่แต่ละค่ายหันมาทำการตลาดผ่านงานแสดงคอนเสิร์ต อาทิ ค่ายอีซูซุ ค่ายโตโยต้า จนถึงค่ายฮอนด้า ซึ่งกลยุทธ์ดังกล่าวถือเป็นการตอกย้ำแบรนด์ให้กับผู้บริโภคได้ดี" นายขวัญชัย กล่าว</p>
<p>นายขวัญชัย กล่าวอีกว่า ระหว่างวันที่ 21-24 พฤษภาคม นี้ ทางสมาคมฯจะจัดงานประกวดรถโบราณขึ้นเป็นครั้งที่ 33 ที่ห้างสรรพสินค้าสยามพารากอน โดยได้รวบรวมรถโบราณไว้เกือบ 200 คัน มาจัดแสดง นอกจากนี้แต่ละวันจะมีการมอบรางวัล และงานแสดงคอนเสิร์ตจากกลุ่มศิลปินในอดีต ซึ่งรายได้หลังหักค่าใช้จ่ายจะมอบให้กับผู้พิการซ้ำซ้อน คาดว่าจะมีผู้ร่วมชมงานกว่า 30,000 คน มากกว่าปีที่ผ่านมาเท่าตัว นอกจากนี้ช่วงปลายปีนี้จะมีงานแสดงรถยนต์ <name>Motor Expro 2009</name> ภายใต้สโลแกน คือ การพัฒนาที่ยั่งยืน โดยจะคัดเลือก<name head="รถ">รถยนต์</name>ในแต่ละค่ายที่สามารถตอบโจทย์ลูกค้าภายใต้สโลแกนดังกล่าว เชื่อว่ายอดจองรถภายในงานจะใกล้เคียงกับปีที่ผ่านมาที่มีตัวเลขอยู่ที่ 17,000 คัน </p></body>
</news>
