<teiHeader>
<fileDesc>
<titleStmt>
  <title>วิทยุชุมชนร้องกทช. หวั่นไปไม่รอดหากไม่มีรายได้โฆษณาหนุน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>เศรษฐกิจ  </note>
</notesStmt>
<sourceDesc>
  <bibl>http://www.naewna.com/news.asp?ID=160974  </bibl>
</sourceDesc>
</fileDesc>
</teiHeader>
<news>
<headline>วิทยุชุมชนร้องกทช. หวั่นไปไม่รอดหากไม่มีรายได้โฆษณาหนุน</headline>
<lead></lead>
<neck></neck>
<body><p>ที่ โรงแรมรามา การ์เด้นส์ เมื่อวันที่ 11 พฤษภาคมที่ผ่านมา คณะทำงานด้านกิจการกระจายเสียงวิทยุชุมชน ในคณะอนุกรรมการวิทยุกระจายเสียง และวิทยุโทรทัศน์ ได้จัดประชุมรับฟังความคิดเห็นสาธารณะต่อร่างประกาศ คณะกรรมการกิจการโทรคมนาคมแห่งชาติ(กทช.) เรื่องหลักเกณฑ์และวิธีการอนุญาตประกอบกิจการบริการชุมชนชั่วคราว(วิทยุกระจายเสียงชุมชน) </p>
<p>พันเอกนที ศุกลรัตน์ <name head="ประธาน">ประธานคณะทำงานด้านกิจการกระจายเสียงวิทยุชุมชน</name> กล่าวว่า การประชาพิจารณ์ครั้งนี้มีผู้สนใจเข้าร่วมรับฟังความคิดเห็นกว่า3,000 คน ล้วนเป็นผู้ดำเนินงานวิทยุชุมชนหรือตัวแทนทั้งสิ้น จากปัจจุบันที่มีวิทยุชุมชนทั่วประเทศที่ไม่มีใบอนุญาตกว่า 5,000 สถานี</p>
<p>สำหรับประเด็นหลักที่ผู้เข้าร่วมสัมมนาให้ความสนใจ และเป็นห่วงมาก คือการโฆษณาในรายการวิทยุชุมชน เพื่อหารายได้ ซึ่งตามร่างประกาศฯ ห้ามมีโฆษณาเพื่อหารายได้ </p>
<p> "ผู้ร่วมสัมมนายังเป็นห่วงว่า ถ้าวิทยุชุมชนไม่ให้มีการโฆษณา ก็อาจไม่สามารถดำเนินการได้ เนื่องจากปัจจุบันรายได้ของวิทยุชุมชนส่วนใหญ่มาจากการโฆษณา อีกทั้งถ้าหากไม่มีหน่วยงานใดเข้ามาสนับสนุนรายได้ จะสามารถดำเนินรายการอย่างไร [างรายก็เสนอให้หน่วยงานของภาครัฐเข้ามาช่วยในส่วนนี้" พันเอกนที กล่าว </p>
<p>อย่างไรก็ตาม คณะทำงานฯจะสรุปข้อมูลที่ได้ และนำไปปรับรายละเอียดต่างๆที่ได้จากการรับฟังจากประชาชน ก่อนยื่นให้คณะอนุกรรมการวิทยุกระจายเสียง และวิทยุโทรทัศน์ พิจารณาในวันที่ 15 พฤษภาคม2552 และเมื่อทาง คณะอนุกรรมการฯเห็นชอบกับร่างดังกล่าวก็จะสามารถยื่นให้ทาง กทช.พิจารณาเป็นครั้งสุดท้ายได้ในวันที่ 20 พฤษภาคม 2552 จากนั้นทางกทชก็จะนำขึ้น<name head="เว็บไซต์">เว็บไซต์ กทช.</name> คาดว่าปลายเดือนพฤษภาคมนี้ก็จะสามารถประกาศใช้ลงใน<name>ราชกิจจานุเบกษา</name>ได้ 
</p></body>
</news>
