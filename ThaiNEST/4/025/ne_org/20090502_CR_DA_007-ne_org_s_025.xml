<teiHeader>
<fileDesc>
<titleStmt>
  <title>จับแก๊งโจ๋หื่นลวงข่มขืน ม.2 แอบถ่ายคลิป  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-02 09:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197905&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>จับแก๊งโจ๋หื่นลวงข่มขืน ม.2 แอบถ่ายคลิป</headline>
<lead>จับแก๊งหื่นกาม ลวง"ม.2"รุมโทรม ถ่ายคลิปมือถือหลังเหยื่อวัย 12 ควงเพื่อนนักเรียนหญิง แอบขึ้นรถทัวร์ หนีผู้ปกครองไปเที่ยวพัทยา ขณะเดินเล่นชายหาดกลางดึก เจอแก๊งหื่นนั่งก๊งเหล้าริมหาด เข้ามาตีสนิทชวนร่วมวง ก่อนลวงไปปลุกปล้ำย่ำยีจนสำเร็จความใคร่ ส่วนเพื่อนรอด เพราะไม่ถูกตาต้องใจ รุ่งเช้าฉวยโอกาสหนีมาขอความช่วยเหลือ แม่ค้าข้าวแกง แจ้งตำรวจตามรวบทันควัน 3 คน หนีรอดไปได้ 1 สุดสลด ! เหยื่อรายนี้เคยถูกคนงานก่อสร้างข่มขืนมาแล้วครั้งหนึ่งเมื่อ 2 ปีก่อน</lead>
<neck></neck>
<body><p>เมื่อเวลา 11.00 น. วันที่ 1 พ.ค. พ.ต.ท.ปราโมทย์ งามประดิษฐ รอง ผกก.สส. <orgName><prefix>สภ.</prefix>บางละมุง</orgName> จ.ชลบุรี ได้รับแจ้งจากแม่ค้าขายข้าวแกง บริเวณซอยชัยพฤกษ์ หมู่ 12 ต.หนองปรือ อ.บางละมุง จ.ชลบุรี ว่ามีเด็กหญิงถูกข่มขืน แอบหลบหนีมาขอความช่วยเหลือ จึงนำกำลังตำรวจเดินทางไปตรวจสอบ พบ ด.ญ.ขวัญ (นามสมมุติ) อายุ 12 ขวบ และ ด.ญ.แก้ว (นามสมมุติ) อายุ 12 ขวบเท่ากัน นั่งรออยู่ในร้าน โดยเฉพาะ ด.ญ.ขวัญ อยู่ในอาการซึมเศร้าและท่าทางยังตกอกตกใจไม่หาย โดยมีนางทองดีคอยให้ความดูแลช่วยเหลือหาข้าวหาน้ำให้ทาน ตำรวจจึงรับตัวเด็กหญิงทั้งสองคน ไปสอบสวนที่โรงพัก เบื้องต้น ด.ญ.ขวัญ ให้การว่า เป็นเพื่อนกับ ด.ญ.แก้ว เรียนอยู่ชั้น ม.2 โรงเรียนเดียวกันที่กรุงเทพฯ ก่อนเกิดเหตุเมื่อวันที่ 30 เม.ย. ที่ผ่านมา แอบหนีผู้ปกครองขึ้นรถทัวร์โดยสาร เดินทางมาเที่ยวที่เมืองพัทยา โดยรถมาถึงพัทยาเวลาประมาณ 20.00 น. จากนั้นต่อรถสองแถวไปลงที่ชายหาดจอมเทียน</p>
<p>ด.ญ.ขวัญ ให้การน้ำเสียงเศร้าสร้อยต่อว่า ขณะเดินเล่นที่ชายหาดกันเพลิน ๆ พบกลุ่มคนร้ายเป็นวัยรุ่นชาย 4 คน นั่งดื่มเหล้าอยู่ริมหาด โดยหนึ่งในนั้นเข้ามาตีสนิทและชวนไปนั่งร่วมวงด้วย พอทั้งหมดทราบว่าพวกตนเดินทางมาจากกรุงเทพฯ และยังไม่มีที่พัก จึงชวนไป พักค้างคืนที่เพิงพักใกล้กับร้านรับซื้อของเก่าแห่งหนึ่ง ตั้งอยู่ไม่ห่างจากร้านขายข้าวแกงมากนัก จากนั้นทั้งหมดช่วยกันใช้กำลังบังคับรุมโทรมข่มขืนตน จนสำเร็จความใคร่ทุกคน แม้จะกราบอ้อนวอนขอให้ปล่อยตนไป แต่คนร้ายไม่สนใจ แถมขณะข่มขืนยังส่งเสียงเชียร์กัน และถ่ายคลิป โทรศัพท์มือถือไว้ด้วย ส่วน ด.ญ.แก้ว ไม่ตกเป็นเหยื่อถูกข่มขืนด้วย เพราะกลุ่มคนร้ายหื่นกามบอกว่า รูปร่างหน้าตาไม่ดี และผิวดำ หลังลงมือข่มขืนตนเสร็จ ทั้งหมดแยกย้ายกันจากไป ปล่อยให้คนร้ายที่เป็นลูกชายเจ้าของร้านรับซื้อของเก่า ทราบภายหลังคือ นายรุ่ง เอกเถื่อน อายุ 24 ปี เฝ้าพวกตนเอาไว้ กระทั่งรุ่งเช้าจึงออกอุบาย บอกว่าหิวข้าว นายรุ่งจึงขี่รถ จยย.ออกไปซื้อให้ ตนกับเพื่อนจึงฉวยโอกาสพากันหลบหนีมาขอความช่วยเหลือดังกล่าว</p>
<p>ทั้งนี้ ด.ญ.ขวัญ ยังบอกว่า เมื่อ 2 ปีก่อน เคยถูกคนงานก่อสร้างหลอกไปข่มขืนมาแล้ว ครั้งหนึ่ง ขณะเดินเล่นอยู่ในห้างสรรพสินค้าชื่อดังในกรุงเทพฯ ต่อมาตำรวจตามจับกุมตัวนายรุ่ง เอกเถื่อน นายกวาง (นามสมมุติ) อายุ 18 ปี และ ด.ช.ต่าย (นามสมมุติ) อายุ 14 ปี ได้แถว ๆ ที่เกิดเหตุ ส่วนนายเก้ง (นามสมมุติ) อายุ 18 ปี คนร้ายอีกคนหลบหนีไปได้ สอบสวนเบื้องต้นให้การรับสารภาพ ถูกตั้งข้อหาร่วมกันใช้กำลังบังคับข่มขืนเด็กอายุต่ำกว่า 13 ปี ส่วนผู้เสียหายส่งตัวไปตรวจร่างกายที่ รพ.บางละมุง และติดต่อผู้ปกครองมารับตัวกลับบ้าน.
</p></body>
</news>
