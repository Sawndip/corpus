<teiHeader>
<fileDesc>
<titleStmt>
  <title>ฝากขังรองผกก.กาฬสินธุ์ร่วมวางแผนคดีฆ่าแขวนคอ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14750/%e0%b8%9d%e0%b8%b2%e0%b8%81%e0%b8%82%e0%b8%b1%e0%b8%87%e0%b8%a3%e0%b8%ad%e0%b8%87%e0%b8%9c%e0%b8%81%e0%b8%81.%e0%b8%81%e0%b8%b2%e0%b8%ac%e0%b8%aa%e0%b8%b4%e0%b8%99%e0%b8%98%e0%b8%b8%e0%b9%8c%e0%b8%a3%e0%b9%88%e0%b8%a7%e0%b8%a1%e0%b8%a7%e0%b8%b2%e0%b8%87%e0%b9%81%e0%b8%9c%e0%b8%99%e0%b8%84%e0%b8%94%e0%b8%b5%e0%b8%86%e0%b9%88%e0%b8%b2%e0%b9%81%e0%b8%82%e0%b8%a7%e0%b8%99%e0%b8%84%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline>ฝากขังรองผกก.กาฬสินธุ์ร่วมวางแผนคดีฆ่าแขวนคอ</headline>
<lead>ดีเอสไอ ฝากขังครั้งแรก รอง ผกก.<orgName><prefix>สภ.</prefix>สหัสขันธ์</orgName> กาฬสินธุ์ ร่วมวางแผน 3 ดาบตำรวจกาฬสินธุ์ อำพรางคดีฆ่าแขวนคอผู้ต้องหาคดีลักทรัพย์ ขณะที่ ญาติหอบโฉนดคลองหกเมืองปทุมธานี 2 ไร่ ขอประกัน ศาลอนุญาตปล่อยตัวตีราคา 5 แสน พร้อมสั่งห้ามยุ่งเกี่ยวหลักฐาน</lead>
<neck></neck>
<body><p>ที่ศาลอาญา ถ.รัชดาภิเษก วันที่ 28 พ.ค.52 เวลา 12.00 น. พ.ท.กิตติ ภักดีรักษ์พงศ์ พนักงานสอบสวนคดีพิเศษ <orgName><prefix>กรม</prefix>สอบสวนคดีพิเศษ ( ดีเอสไอ)</orgName> ควบคุมตัว พ.ต.ท.สำเภา อินดี อายุ 52 ปี รองผกก. <orgName><prefix>สภ.</prefix>สหัสขันธ์</orgName> จ.กาฬสินธุ์ ผู้ต้องหาคดีร่วมกันฆ่าผู้อื่นโดยเจตนาไตร่ตรองไว้ก่อนและร่วมกันยักย้ายศพเพื่อปกปิดสาเหตุการตาย กรณีที่ พ.ต.ท.สำเภา ผู้ต้องหาร่วมวางแผนที่ ด.ต.อังคาร คำมูลนา ,ด.ต.สุดธินัน โนนทิง และ ด.ต.พรรศิลป์ อุปนันท์ เจ้าหน้าที่ตำรวจ <orgName><prefix>สภ.เมือง</prefix>กาฬสินธุ์</orgName></p>
<p>ผู้ต้องหาที่ 1-3 คดีร่วมกันฆ่านายเกียรติศักดิ์ ถิตย์บุญครอง ผู้ต้องหาคดีร่วมกันลักทรัพย์โดยทำร้ายร่างกายและใช้เชือกรัดคอจนเสียชีวิตก่อนนำศพไปแขวนคอ ที่ ต.แสนชาติ อ.จังหาร จ.ร้อยเอ็ด เพื่ออำพรางคดีว่าเป็นการฆ่าตัวตาย เหตุเกิด เมื่อวันที่ 22-23 ก.ค.2547 มายื่นคำร้องฝากขังครั้งแรก ตั้งแต่วันที่ 28 พ.ค.-8 มิ.ย.นี้</p>
<p>เนื่องจากต้องสอบสวนพยานสำคัญอีก 2 ปาก และรอพยานเอกสารที่เกี่ยวข้องรวมทั้งตรวจสอบประวิติผู้ต้องหา โดยพนักงานสอบสวน<orgName>ดีเอสไอ</orgName> ขอคัดค้านการประกันตัวผู้ต้อหาด้วยเนื่องจากคดีมีอัตราโทษสูงสะเทือนขวัญประชาชนทั่วไปและผู้ต้องหากับพวกมีพฤติการณ์ข่มขู่คุกคามพยานสำคัญ 2 ปากจนทำให้ต้องเข้าโครงการคุ้มครองพยาน หากได้รับการปล่อยตัวเกรงว่าทำให้พยานหลักฐานเกิดความเสียหายต่อรูปคดี</p>
<p>ทั้งนี้ <orgName>ศาล</orgName>พิจารณาแล้วอนุญาตให้ฝากขังตามคำร้อง</p>
<p>ภายหลังญาติ ได้ยื่นคำร้องพร้อมหลักทรัพย์ เป็นโฉนดที่ดินเนื้อที่ 2 ไร่ คลองหก จ.ปทุมธานี ราคาประเมิน 2 ล้านบาท ขอประกันตัว พ.ต.ท.สำเภา <orgName>ศาล</orgName>พิจารณาแล้วอนุญาตให้ปล่อยตัวชั่วคราวโดยตีราคาประกัน 500,000 บาท และห้ามผู้ต้องหาไปยุ่งเกี่ยวกับพยานหลักฐาน มิฉะนั้นจะถอนประกัน</p>
<p> ผู้สื่อข่าวรายงานว่า สำหรับเจ้าหน้าที่ตำรวจที่ตกเป็นผู้ต้องหาร่วมกันฆ่าแขวนคอ คงเหลืออีก 2 นายที่ยังไม่เข้ามอบตัวกับ<orgName>ดีเอสไอ</orgName> คือ พ.ต.ท.สุมิตร นันสถิตย์ และ พ.ต.อ.มนตรี ศรีบุญลือ</p></body>
</news>
