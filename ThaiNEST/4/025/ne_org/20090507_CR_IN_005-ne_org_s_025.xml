<teiHeader>
<fileDesc>
<titleStmt>
  <title>DSIรับเคยค้นหาตู้คอนเทนเนอร์ในก้นอ่าวไทย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-07 17:29:10  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170271  </bibl>
</sourceDesc>
</fileDesc>
</teiHeader>
<news>
<headline><orgName>DSI</orgName>รับเคยค้นหาตู้คอนเทนเนอร์ในก้นอ่าวไทย</headline>
<lead><orgName>DSI</orgName> รับเคยสืบหาตู้คอนเทนเนอร์ ที่ได้รับร้องเรียน ว่ามีคนพบตู้คอนเทนเนอร์บรรจุโครงกระดูกมนุษย์ถูกทิ้งไว้ก้นอ่าวไทยแต่ไม่พบ</lead>
<neck></neck>
<body><p>พ.ต.อ.ทวี สอดส่อง อธิบดี<orgName>ดีเอสไอ</orgName> กล่าวว่า อนุมัติให้ พ.ต.อ.วีระศักดิ์ มีนะวาณิชย์ รองผู้บังคับการ<orgName>จเรตำรวจ</orgName> ช่วยราชการ <orgName>ดีเอสไอ</orgName> นำกำลังลงพื้นที่ตรวจสอบทะเลอ่าวไทยหลายจุด เพื่อตรวจสอบข้อร้องเรียนว่า มีประชาชนพบตู้คอนเทนเนอร์บรรจุโครงกระดูกมนุษย์กว่า 100 โครง ถูกทิ้งไว้ที่ก้นทะเลอ่าวไทย แต่ผลการสืบสวนหลายครั้ง รวมถึงการนำนักประดาน้ำลงงมตรวจสอบใต้ทะเลก็ไม่พบหลักฐานใดๆ พ.ต.อ.วีระศักดิ์ จึงขอยกเลิกภารกิจ อย่างไรก็ตาม เมื่อมีการตรวจสอบพบตู้คอนเทนเนอร์ถูกทิ้งไว้ในทะเลบริเวณ ต.แสมสาร อ.สัตหีบ จ.ชลบุรี จะมอบหมายให้ชุดสืบสวนเข้าตรวจสอบข้อเท็จจริงอีกครั้ง</p>
<p>ด้าน พ.ต.อ.ทรงศักดิ์ รักศักดิ์สกุล ผอ.<orgName><prefix>สำนัก</prefix>กิจการต่างประเทศและคดีอาชญากรรม<suffix>ระหว่างประเทศ</suffix></orgName> กล่าวว่า ภายหลังได้รับการร้องเรียน <orgName>ดีเอสไอ</orgName>สันนิษฐานเบื้องต้นว่า อาจเป็นขบวนการค้ามนุษย์นำศพแรงงานต่างด้าวมาทิ้งเพื่อหลบเลี่ยงความผิด ในลักษณะคล้ายกับเหตุการณ์แรงงานชาวพม่าเสียชีวิตจากการขาดอากาศในตู้คอนเทรนเนอร์กว่า 50 ศพ ใน จ.ระนอง ที่ผ่านมา <orgName>ดีเอสไอ</orgName> ได้ประสาน<orgName><prefix>กรม</prefix>ทรัพยากรทางทะเล</orgName>ให้ตรวจสอบพิกัดดาวเทียม แต่การตรวจสอบไม่พบหลักฐานใดๆ เนื่องจากบริเวณดังกล่าวอยู่ในร่องน้ำลึก ดาวเทียมไม่สามารถบันทึกภาพได้ จึงยกเลิกภารกิจตรวจสอบ 
</p></body>
</news>
