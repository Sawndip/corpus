<teiHeader>
<fileDesc>
<titleStmt>
  <title>เพิ่มข้อหา �ฟอกเงิน� หนุ่ม ธอส.โกง 400 ล้าน-จับอดีตเมียด้วย!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 16:04:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059383  </bibl>
</sourceDesc>
</fileDesc>
</teiHeader>
<news>
<headline>เพิ่มข้อหา �ฟอกเงิน� หนุ่ม <orgName>ธอส.</orgName>โกง 400 ล้าน-จับอดีตเมียด้วย!</headline>
<lead>พนักงานสอบสวน<orgName><prefix>กอง</prefix>ปราบปราม</orgName> แจ้งข้อหา �ฟอกเงิน� หนุ่มแบงก์ <orgName>ธอส.</orgName>ที่โกงเงินไป 400 ล้านบาท เพิ่มเติมอีกข้อหา พร้อมส่งตัวให้ <orgName>ป.ป.ช.</orgName>ดำเนินคดี เนื่องจากถือเป็นเจ้าหน้าที่ของ<orgName>รัฐ</orgName> ในขณะที่ตำรวจเข้าจับกุมอดีตภรรยาของหนุ่ม <orgName>ธอส.</orgName>ดำเนินคดีในข้อหาเดียวกัน</lead>
<neck></neck>
<body><p> วันนี้ (27 พ.ค.) ที่ กองปราบปราม เมื่อเวลา 10.30 น.พ.ต.อ.พรศักดิ์ สุรสิทธิ์ ผกก.1 <orgName>บก.ป.</orgName>พร้อมด้วย พ.ต.ต.อดิเรก จินตรานันท์ สว.กก.1 <orgName>บก.ป.</orgName>ได้เข้าอายัดตัว นายสมเกียรติ ปัญญาวรคุณเดช อายุ 33 ปี อดีตพนักงาน<orgName><component><prefix>ธนาคาร</prefix>อาคารสงเคราะห์ (ธอส.)</component> <component><prefix>สาขา</prefix>เซ็นหลุยส์ 3</component></orgName> ผู้ต้องหายักยอกเงินธนาคารจำนวน 400 กว่าล้านบาท จากเรือนจำคลองเปรม ตามหมายจับ<orgName>ศาลอาญา</orgName> ที่ 1450/2552 ลงวันที่ 25 พฤษภาคม 2552 ในความผิดฐานร่วมกันฟอกเงิน</p>
<p> นอกจากนี้ พ.ต.ต.ธีรพัฒน์ ธารีไทย พ.ต.ต.สุทธิเวท บุญยรัตกลิน สว.กก.1 <orgName>บก.ป.</orgName>พร้อมกำลังเข้าจับกุม นางพุทธชาติ วงศ์จันทะ อายุ 26 ปี อดีตภรรยา นายสมเกียรติ ตามหมายจับศาลอาญา ที่ 1451/2552 ลงวันที่ 25 พฤษภาคม 2552 ในข้อหาเดียวกัน จับกุมได้ที่บ้านเลขที่ 105 หมู่ 5 ต.โคกกว้าง อ.บุ่งคล้า จ.หนองคาย ก่อนควบคุมตัวทั้งสองมาสอบสวนดำเนินคดีที่ บก.ป.</p>
<p> พ.ต.อ.พรศักดิ์ กล่าวว่า ภายหลังจากผู้แทน <orgName>ธอส.</orgName>ได้เข้าแจ้งความดำเนินคดีกับ นายสมเกียรติ ฐานยักยอกทรัพย์ไปแล้วนั้น ทางเจ้าหน้าที่ <orgName>ธอส.</orgName>ได้เข้าแจ้งความดำเนินคดีกับ นายสมเกียรติ เพิ่มเติมในความผิดฐานทุจริตต่อหน้าที่ เนื่องจาก <orgName>ธอส.</orgName>เป็นธนาคารของ<orgName>รัฐ</orgName> นายสมเกียรติ ซึ่งเป็นลูกจ้าง <orgName>ธอส.</orgName>จึงถือเป็นเจ้าหน้าที่<orgName>รัฐ</orgName>โดยกรณีนี้จะต้องส่งสำนวนคดีให้<orgName><prefix>คณะกรรมการ</prefix>ป้องกันและปราบปรามการทุจริต<suffix>แห่งชาติ</suffix> (ป.ป.ช.)</orgName> พิจารณาภายใน 30 วัน และเมื่อส่งสำนวนคดีให้กับ <orgName>ปปช.</orgName>ทางตำรวจก็จะไม่มีอำนาจในการควบคุมตัวผู้ต้องหา</p>
<p>  พ.ต.อ.พรศักดิ์ กล่าวต่อว่า เมื่อพิจารณาข้อกฎหมายร่วมกับเจ้าหน้าที่ <orgName>ธอส.</orgName>แล้วพบว่าการกระทำความผิดของ นายสมเกียรติ ยังเข้าข่ายมูลฐานความผิดตาม พ.ร.บ.ฟอกเงิน อีกด้วย ตนจึงสั่งการให้พนักงานสอบสวน <orgName>บก.ป.</orgName>เร่งรวบรวมพยานหลักฐานขออนุมัติ<orgName>ศาลอาญา</orgName> ออกหมายจับ นายสมเกียรติ กับพวก ในความผิดฐานร่วมกันฟอกเงิน โดยเบื้องต้นพบหลักฐานที่ชัดเจนว่า นางพุทธชาติ อดีตภรรยาของนายสมเกียรติ ร่วมกระทำความผิดด้วยจึงพิจารณาขออนุมัติ<orgName>ศาลอาญา</orgName> ออกหมายจับนางพุทธชาติ ในข้อหาเดียวกัน</p>
<p> พ.ต.อ.พรศักดิ์ กล่าวต่อว่า จากการตรวจสอบเส้นทางการเงินของนายสมเกียรติ ซึ่งทางเจ้าหน้าที่ <orgName>ธอส.</orgName>พบว่า มีการยักยอกเงินไปทั้งสิน 499 ล้านบาทนั้น สามารถติดตามเงินสดและทรัพย์สินได้แล้วประมาณ 200 ล้านบาท แต่ยังมีทรัพย์สินอีกจำนวนเกือบ 300 ล้านบาท ที่ยังไม่ทราบเส้นทางการยักย้ายถ่ายโอน อย่างไรก็ดี จากการสืบสวนทางลึกชุดสืบสวนพบว่านายสมเกียรติ ได้โอนเงินรวมทั้งนำทรัพย์สินต่างๆ ไปฝากไว้กับบุคคลใกล้ชิดอีกหลายรายจึงเตรียมรวบรวมพยานหลักฐานเพื่อเอาผิดกับบุคคลเหล่านี้ต่อไป</p>
<p> �การดำเนินคดีในความผิดฐานฟอกเงินกับ นายสมเกียรติ นั้น ผมจะได้ประสานไปยัง<orgName><prefix>สำนักงาน</prefix>ป้องกันและปราบปรามการฟอกเงิน (ปปง.)</orgName> เข้าร่วมสอบปากคำผู้ต้องหาโดยทาง <orgName>ปปง.</orgName>จะได้ตรวจสอบและดำเนินการทางแพ่งกับผู้ต้องหา และติดตามอายัดทรัพย์สินที่ถูกแปรสภาพจากเงินที่ยักยอกมา และหากพบว่านายสมเกียรติ ยังโอนเงินไปให้กับบุคคลใดอีกก็จะพิจารณาดำเนินคดีกับผู้รับโอนเงินทั้งหมดในความผิดฐานร่วมกันฟอกเงิน� พ.ต.อ.พรศักดิ์ กล่าว</p>
<p>ด้าน นายสมเกียรติ ปฏิเสธที่จะตอบคำถามสื่อมวลชน โดยอ้างว่ายังไม่ทราบรายละเอียดจากพนักงานสอบสวน</p>
<p>   ขณะที่ นางพุทธชาติ กล่าวว่า คบหากับนายสมเกียรติ เมื่อ 2 ปีที่แล้วก่อนจะเลิกรากันไป ที่ผ่านมา ตนก็ไม่ทราบว่าเขามีเมียหลายคน ส่วนเรื่องเงินและทรัพย์สินต่างๆ แม้จะเคยสอบถามแต่ นายสมเกียรติ ก็ไม่ยอมบอกว่าได้มาจากไหน ต่อมาเมื่อตนตั้งท้องและคลอดลูก นายสมเกียรติได้ให้เงินมา 4 ล้านบาท ให้พาลูกไปเลี้ยงที่บ้านใน จ.หนองคาย แต่ตนได้นำเงินไปเล่นการพนันกับเพื่อนแถวบ้านจนหมด</p>
<p>   อย่างไรก็ดี ทางตำรวจยังไม่ปักใจเชื่อคำให้การของผู้ต้องหา เนื่องจากการตรวจสอบของชุดสืบสวน <orgName>บก.ป.</orgName>พบว่า ทรัพย์สินของนางพุทธชาติ มีทั้งคอนโดมิเนียมย่านรัชดาภิเษก มูลค่าประมาณ 2 ล้านบาท รถยนต์ฮอนด้า ซีอาร์วี และรถปิกอัพป้ายแดง มูลค่าประมาณ 2 ล้านบาท นำเงินไปซื้อสลาก <orgName>ธอส.</orgName>มูลค่า 2 ล้านบาท และบ้านเดี่ยว 2 ชั้น ที่ จ.หนองคาย มูลค่ากว่า 1 ล้านบาท ซึ่งเชื่อว่าทรัพย์สินทั้งหมดมาจากเงินที่ได้มาจากการกระทำความผิดของนายสมเกียรติ</p>
<p>   ผู้สื่อข่าวรายงานว่า ระหว่างที่เจ้าหน้าที่กำลังสอบสวนผู้ต้องหาทั้งอยู่นั้น ปรากฏว่า มี นายสุรชัย หรือ คณิตศร วิวัฒนชาต หรือ �เอ็ม แรมบ้า� อายุ 33 ปี ผู้ต้องหาคดีร่วมกันข่มขืนกระทำชำเราผู้อื่นโดยขู่เข็ญด้วยประการใดๆ โดยใช้กำลังประทุษร้ายและข่มขืนใจผู้อื่นให้กระทำการหรือไม่กระทำการใด โดยเกรงว่า จะเกิดอันตรายต่อชีวิต หน่วงเหนี่ยวกักขังผู้อื่น ใส่ความผู้อื่นต่อบุคคลที่สามทำให้เสื่อมเสียชื่อเสียง และหมิ่นประมาทด้วยการโฆษณา เข้าพบพนักงานสอบสวนและขอคัดสำนวนการสอบสวน โดย เอ็ม แรมบ้า อ้างว่า ได้รับมอบหมายจากผู้ต้องหาให้เป็นทนายความดูแลคดีดังกล่าว แต่เมื่อเจ้าหน้าที่ขอดูใบแต่งตั้งทนาย ปรากฏว่า เอ็ม แรมบ้า ไม่มีแต่อย่างใด จากนั้นเจ้าหน้าที่จึงเชิญตัวออกไป </p></body>
</news>
