<teiHeader>
<fileDesc>
<titleStmt>
  <title>แหม่มสวิสฯตายปริศนาคาหาดนพรัตน์ธารา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-07 15:54:42  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170246  </bibl>
</sourceDesc>
</fileDesc>
</teiHeader>
<news>
<headline>แหม่มสวิสฯตายปริศนาคาหาดนพรัตน์ธารา</headline>
<lead>สยองหาดนพรัตน์ธารา จ.กระบี่ แหม่มสวิสนอนตายปริศนา ตำรวจเร่งสอบ ไม่พบร่องรอยการถูกทำร้าย</lead>
<neck></neck>
<body><p>พ.ต.อ.ธีรพล ทิพย์เจริญ ผกก.<orgName><prefix>สภ.</prefix>เมืองกระบี่</orgName> เปิดเผยถึงกรณีพบศพชาวต่างชาติ นอนเสียชีวิตบริเวณ ริมหาดนพรัตน์ธารา ว่า จากการตรวจสอบพบว่า ผู้ตายคือ นางอิดิจ จินเซนส์ (EDITHJUNETEN) อายุ 47 ปี เดินทางมาท่องเที่ยวในประเทศไทย ตั้งแต่ปี 2545 จากนั้นก็กลับประเทศ และกลับมาใหม่เมื่อต้นเดือนเมษายนและ เมื่อวันที่ 25 เมษายนที่ผ่านมา ผู้ตายได้ก่อเหตุปีนหลังคาโรมแรมที่พัก เพื่อจะกระโดดตึกฆ่าตัวตาย แต่เจ้าหน้าที่เกลี้ยกล่อม และย้ายโรงแรม จนกระทั่งมาพบเป็นศพ ซึ่งจากการตรวจสอบสภาพศพ เบื้องต้น ยังไม่พบร่องรอยการถูกทำร้าย หรือ การฆาตกรรม เจ้าหน้าที่จึงยังไม่ตั้งประเด็นการเสียชีวิต และส่งศพชันสูตร รวมทั้งให้ชุดสืบสวน ลงพื้นที่หาข่าวความเคลื่อนไหวของผู้ตาย พร้อมทั้งติดรูปถ่ายผู้ตาย ตามจุดต่างๆ เพื่อให้ประชาชนช่วยแจ้งเบาะแสอีกทางหนึ่ง </p>
<p>อย่างไรก็ตาม เหตุการณ์ดังกล่าวนั้น อาจส่งผลกระทบต่อภาพลักษณ์ การท่องเที่ยวในประเทศได้ ทางเจ้าหน้าที่จึงเร่งคลี่คลายคดีเป็นการด่วน</p></body>
</news>
