<teiHeader>
<fileDesc>
<titleStmt>
  <title>ตร.ออกหมายจับ3ผู้ต้องสงสัยปล้นร้านทอง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-05 11:10:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198215&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตร.ออกหมายจับ3ผู้ต้องสงสัยปล้นร้านทอง</headline>
<lead></lead>
<neck></neck>
<body><p>วันนี้(5 พ.ค.) ผู้สื่อข่าวรายงานว่า ตำรวจ<orgName><prefix>สถานีตำรวจภูธร</prefix>เมืองพัทยา</orgName> จ.ชลบุรี ออกหมายจับ นายเกษม กลิ่นดี นายสุรชาติ ยอดทอง และนายกมล แสงเพิ่ม ซึ่งเชื่อว่าเป็นผู้ต้องสงสัยก่อเหตุใช้อาวุธสงครามบุกปล้นร้านทองเยาวราช ที่หาดจอมเทียน อ.บางละมุง วานนี้(4 พ.ค.)</p>
<p>ด้าน พ.ต.อ.ธีรพล จินดาหลวง รองผู้บัญชาการตำรวจภูธร จ.ชลบุรี เปิดเผยว่า จากการสอบสวน นายเกษม หนึ่งในผู้ต้องสงสัย ยังคงให้การปฏิเสธ และยืนยันว่าไม่มีส่วนรู้เห็นหรือเกี่ยวข้องกับเหตุการณ์ครั้งนี้ อย่างไรก็ตาม ทางตำรวจมีพยานและหลักฐานเพียงพอจึงออกหมายจับ</p>
<p>ทั้งนี้ ตามเบาะแสของตำรวจ ระบุว่า ผู้ต้องหาทั้งหมดใช้รถกระบะโตโยต้า สีบรอนซ์ทอง หมายเลขทะเบียน นช 1090 นครนายก ซึ่งมีนายกมล เป็นเจ้าของ เป็นพาหนะในการก่อเหตุและหลบหนี ล่าสุด ตำรวจตั้งชุดเฉพาะกิจเร่งติดตามตัว เพราะเกรงว่าจะมีการฆ่าปิดปาก.</p></body>
</news>
