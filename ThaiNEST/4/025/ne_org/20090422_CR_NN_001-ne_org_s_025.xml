<teiHeader>
<fileDesc>
<titleStmt>
  <title>ศาลอนุญาตให้ควบคุมแกนนำ นปช. ต่ออีก 7 วัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158304  </bibl>
</sourceDesc>
</fileDesc>
</teiHeader>
<news>
<headline><orgName>ศาล</orgName>อนุญาตให้ควบคุมแกนนำ <orgName>นปช.</orgName> ต่ออีก 7 วัน</headline>
<lead></lead>
<neck></neck>
<body><p>เมื่อเวลา 13.30 น.<orgName>ศาล</orgName>ได้เตรียมสอบถามแกนนำ <orgName>นปช.</orgName> ซึ่งถูกควบคุมตัวอยู่ที่กองบังคับการตำรวจตระเวนชายแดน ภาค 1(บก.ตชด.) คลอง 5 จ.ปทุมธานี ผ่านระบบวิดีโอ  คอนเฟอเร้นซ์  แต่เนื่องจากระบบสัญญาณขัดข้อง  จึงต้องนำตัวแกนนำ <orgName>นปช.</orgName>เดินทางโดยรถยนต์สายตรวจ<orgName><prefix>หน่วย</prefix>ปฏิบัติการณ์พิเศษ (191)</orgName> จำนวน 6 คัน เดินทางมาศาล.  พร้อมกำลังเจ้าหน้าที่ตำรวจนับร้อยนายจาก สน.ใกล้เคียงมาควบคุมสถานการณ์อย่างเข้มงวด โดยไม่ปรากฎกลุ่มบุคคล<orgName>เสื้อแดง</orgName>เดินทางมาศาล มีเพียงภรรยา และญาติของแกนนำ <orgName>นปช.</orgName>ทั้งสามเดินทางมาให้กำลังใจ</p>
<p>ต่อมาที่ห้อพิจารณาคดี 801 เวลา 15.00 น. <orgName>ศาล</orgName>ได้ออกนั่งบัลลังก์โดยอ่านและอธิบายคำร้องขอขยายเวลาควบคุมตัวของพนักงานสอบสวน พร้อมทั้งให้แกนนำ <orgName>นปช.</orgName> ทั้งสามอ่านคำร้องก่อนสอบถามซึ่งแกนนำ <orgName>นปช.</orgName>ทั้งสาม แถลงขอคัดค้านโดยอ้างทำนองเดียวกันว่า  นายอภิสิทธิ์ เวชชาชีวะ  นกยกรัฐมนตรี ได้ประกาศ พ.ร.ก.การบริหารราชการในสถานการณ์ฉุกเฉิน พ.ศ.2548 ในวันที่ 12 เม.ย. แต่ไม่ดำเนินการผ่านความเห็นชอบของ<orgName>คณะรัฐมนตรี</orgName>ภายใน 3 วัน  แต่อาศัยความเห็นของ<orgName><prefix>คณะกรรมการ</prefix>กฤษฎีกา</orgName> ซึ่งความเห็นดังกล่าวไม่ใช่กฎหมาย ถือว่าไม่ชอบด้วยกฎหมาย  และพวกตนยืนยันให้การชุมนุมโดยสงบ สันติ อหิงสา ไม่ให้ใช้อาวุธ ต่อเจ้าหน้าที่   และยังมีบุคคลภายนอกเข้ามาแทรกแซงการชุมนุม โดยพวกตนสั่งให้ให้มีการสลายการชุมนุมเพื่อให้เกิดความปลอดภัยแก่ผู้ชุมนุม โดยขอใช้อิสรภาพเพื่อปกป้องผู้ชุมนุม แต่ขอสงวนสิทธิในการปกป้องอิสรภาพตามรัฐธรรมนูญเช่นเดียวกับผู้ชุมนุมกลุ่มอื่น ซึ่งขณะนี้สถานการณ์ฉุกเฉินได้ผ่านพ้นไปแล้วด้วย</p>
<p><orgName>ศาล</orgName>พิเคราะห์แล้วข้อเท็จจริงปรากฏว่าทั้งสามได้ยื่นคำร้องขอให้ปล่อยตัว อ้างว่าถูกควบคุมตัวโดยไม่ชอบด้วยกฎหมาย  ซึ่งอยู่ระหว่างการไต่สวน และ<orgName>ศาล</orgName>ยังมิได้มีคำสั่งว่า การควบคุมตัวทั้งสามไม่ชอบด้วยกฎหมาย  จึงยังฟังไม่ได้ว่าประกาศสถานการณ์ฉุกเฉินไม่ชอบด้วยกฎหมาย นอกจากนี้ยังปรากฏด้วยว่า ทั้งสามเป็นผู้มีบทบาทสำคัญในการจัดชุมนุม ซึ่งมีผู้เข้าร่วมชุมนุมจำนวนมาก และมีบุคคลภายนอกแทรกแซง แต่ขณะนี้ยังมิได้มีการยกเลิกประกาศสถานการณ์ฉุกเฉิน  ดังนั้นเพื่อป้องกันมิให้ทั้งสามกระทำการใด ๆ อันอาจทำให้เกิดเหตุการณ์ร้ายแรงขึ้นอีก  และเพื่อให้เกิดความร่วมมือในการระงับเหตุการณ์ร้ายแรง ตามความในมาตรา 11(1) แห่ง พ.ร.ก. การบริหารราชการในสถานการณ์ฉุกเฉิน พ.ศ.2548  กรณีจึงมีความจำเป็นต้องควบคุมตัวทั้งสามไว้ เอประโยชน์ในการแก้ไขสถานการณ์ฉุกเฉินต่อไปอีก 7 วัน  จนถึงวันที่ 29 เม.ย.ตามคำร้องขอ</p>
<p>ต่อมาเจ้าหน้าที่ตำรวจจึงนำตัวแกนนำ <orgName>นปช.</orgName>ทั้งสามขึ้นรถยนต์กลับไปควบคุมไว้ที่ บก.ตชด.ภาค 1 ต่อไป</p></body>
</news>
