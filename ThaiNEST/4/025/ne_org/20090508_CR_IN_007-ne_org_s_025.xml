<teiHeader>
<fileDesc>
<titleStmt>
  <title>รปภ.ม.วรารมย์ฉุนเพื่อนรปภ.ตีหัวดับ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-08 07:29:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170306  </bibl>
</sourceDesc>
</fileDesc>
</teiHeader>
<news>
<headline>รปภ.ม.วรารมย์ฉุนเพื่อนรปภ.ตีหัวดับ</headline>
<lead>รปภ. หมู่บ้านวรารมย์ โหด ฉุนเพื่อนรปภ.ทำกาน้ำร้อนพัง ใช้ของแข็งทุบศีรษะ ดับคาที่ ก่อนปั่นจักรยาน หนี</lead>
<neck></neck>
<body><p>เมื่อเวลา 00.55 น. พบชายถูกทำร้ายเสียชีวิต อยู่บริเวณป้อมยาม ด้านหลังหมู่บ้านวรารมย์ ซ.สายไหม 49 จากการเข้าตรวจสอบที่เกิดเหตุ พบ ผู้ตายเป็น เจ้าหน้าที่รักษาความปลอดภัยของหมู่บ้านดังกล่าวนั่งอยู่บนเก้าอี้ถูกตีด้วยของแข็งบริเวณใบหน้าจนยุบ มีเลือดไหลอาบเต็มตัว ทราบชื่อต่อมาคือ นายสันชัย คล้ายทอง อายุ 28 ปีสอบสวนเพื่อน รปภ. ด้วยกัน ทราบว่า นายสันชัย รับผิดชอบดูแลหมู่บ้านในส่วนดังกล่าวกับ นายวาโย อุบาร์ เพื่อนรปภ. อีกคน ซึ่งคาดว่า น่าจะเป็นคนร้ายที่ลงมือก่อเหตุ เนื่องจาก ก่อนพบศพ นายสันชัย มี รปภ. ที่ประจำอยู่อีกจุดเห็น นายวาโย ปั่นจักรยาน ออกจากจุดเกิดเหตุอย่างรวดเร็ว จากการสอบสวนทราบว่า ก่อนเกิดเหตุ ผู้ตายมีปากเสียงอย่างรุนแรงกับนายวาโย เพื่อน รปภ.ด้วยกัน สาเหตุเกิดจากผู้ตาย ยืมกาน้ำร้อนของนายวาโย ไปใช้จนไหม้ แต่ไม่ยอมชดใช้ค่าเสียหาย ทำให้ นายวาโย ไม่พอใจ จึงบันดาลโทสะใช้ของแข็งตีศีรษะจนเสียชีวิต ก่อนขี่รถจักรยานออกจากหมู่บ้านไปอย่างรวดเร็ว ขณะนี้ ตำรวจ กำลังติดตาม นายวาโย มาดำเนินคดี</p></body>
</news>
