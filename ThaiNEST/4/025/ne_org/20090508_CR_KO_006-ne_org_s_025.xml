<teiHeader>
<fileDesc>
<titleStmt>
  <title>ระดมตำรวจ-ทหารนับพันอารักขารมต.สธ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090508/12158/%e0%b8%a3%e0%b8%b0%e0%b8%94%e0%b8%a1%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%97%e0%b8%ab%e0%b8%b2%e0%b8%a3%e0%b8%99%e0%b8%b1%e0%b8%9a%e0%b8%9e%e0%b8%b1%e0%b8%99%e0%b8%ad%e0%b8%b2%e0%b8%a3%e0%b8%b1%e0%b8%81%e0%b8%82%e0%b8%b2%e0%b8%a3%e0%b8%a1%e0%b8%95.%e0%b8%aa%e0%b8%98.html  </bibl>
</sourceDesc>
</fileDesc>
</teiHeader>
<news>
<headline>ระดมตำรวจ-ทหารนับพันอารักขารมต.<orgName>สธ</orgName></headline>
<lead>ระดมตำรวจ-ทหารนับพันนายกระจายอารักขารมต.<orgName>สธ.อาเซียน</orgName> ปิดถนนพระราม 4 บางส่วน ขณะที่บรรยากาศรอบนอก รร. ไร้เงา<orgName>เสื้อแดง</orgName>ป่วน</lead>
<neck></neck>
<body><p>(8พ.ค.) ผู้สื่อข่าวรายงานบรรยากาศพิธีเปิดประชุมรัฐมนตรี<orgName>สาธารณสุขอาเซียน</orgName>บวก 3 นัดพิเศษ  เรื่องไข้หวัดใหญ่ชนิดเอ (เอช 1 เอ็น 1)  โดยมีนายอภิสิทธิ์ เวชชาชีวะ นายกรัฐมนตรี เป็นประธานเปิดการประชุมดังกล่าว  พร้อมผู้เข้าร่วมประชุม 10 ประเทศอาเซียน ได้แก่ <orgName>บูรไน</orgName> <orgName>ดารุสซาลาม</orgName> <orgName>กัมพูชา</orgName> <orgName>อินโดนีเซีย</orgName> <orgName>ลาว</orgName> <orgName>มาเลเซีย</orgName> <orgName>พม่า</orgName> <orgName>ฟิลิปปินส์</orgName> <orgName>สิงคโปร์</orgName> <orgName>เวียดนาม</orgName> <orgName>ไทย</orgName> และอีก 3 ประเทศ ได้แก่ <orgName>จีน</orgName> <orgName>เกาหลี</orgName> และ<orgName>ญี่ปุ่น</orgName> รวมทั้งสิ้นกว่า 100 คน อาทิ นพ.ชิน ยัง-ซู ผู้อำนวยการ<orgName><prefix>องค์การ</prefix>อนามัยโลก<suffix>ประจำภูมิภาคแปซิฟิกตะวันตก</suffix></orgName> ผู้แทน<orgName>ธนาคารโลก </orgName> และดร.สุรินทร์ พิศสุวรรณ เลขาธิการ<orgName>อาเซียน</orgName>  เป็นต้น</p>
<p>พล.ต.ท.วรพงศ์ ชิวปรีชา ผบช.น. กล่าวว่า ในวันนี้ (8 พฤษภาคม) ได้มีการรักษาความปลอดภัยอย่างเข้มงวด โดยได้จัดกำลังเจ้าหน้าที่ตำรวจ 8 กองร้อย ร่วมกับทหารอีก 10 กองร้อย เพื่อทำหน้าที่รักษาความปลอดภัยมากยิ่งขึ้น โดยแบ่งพื้นที่การดูแลเป็น 3 ส่วน คือ ส่วนภายในโรงแรม ส่วนภายนอก  และตึก ซอก ซอยต่างๆ บริเวณรอบๆ โรงแรม นอกจากนี้ ยังมีเจ้าหน้าที่ตำรวจสันติบาลคอยดูแลห้องพักต่างๆ ในโรงแรมด้วย ทั้งนี้ ได้มีการปิดถนนพระราม 4 บางส่วน ไปจนถึงเวลา 14.00 น.จึงจะเปิดให้ใช้ตามปกติ</p>
<p>ผู้สื่อข่าวรายงานบรรยากาศรอบๆ บริเวณโรงแรมดุสิตธานี ว่า ตั้งแต่ช่วงเช้าที่ผ่านมา ซึ่งเป็นช่วงที่นายกรัฐมนตรีเดินทางไปเป็นประธานเปิดการประชุมครั้งนี้ ได้มีการกระจายกำลังเจ้าหน้าที่ตำรวจและทหารคอยดูแลความปลอดภัยรอบๆ บริเวณโรงแรม  พร้อมทั้งปิดบริเวณทางขึ้นและลงรถไฟฟ้าบีทีเอส และรถไฟฟ้าใต้ดินบริเวณข้างหน้าโรงแรมดุสิตธานี โดยได้สั่งปิดทางขึ้นรถไฟใต้ดินสถานีสีลม แทบทุกประตู ยกเว้นประตูทางออก 1 ซึ่งเป็นประตูด้านสวนลุมพินีเท่านั้น เพื่อความสะดวกในการดูแลความเรียบร้อย อย่างไรก็ตาม  ไม่ปรากฎว่ามีการชุมนุมของ<orgName><prefix>กลุ่ม</prefix>คนเสื้อแดง</orgName>แม้แต่คนเดียว</p></body>
</news>
