<teiHeader>
<fileDesc>
<titleStmt>
  <title>คุก 7 ปี แท็กซี่คลั่งเสพยาบ้า ซิ่งรถชนดะ รับสารภาพเหลือติด 3 ปีครึ่ง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159348  </bibl>
</sourceDesc>
</fileDesc>
</teiHeader>
<news>
<headline>คุก 7 ปี แท็กซี่คลั่งเสพยาบ้า ซิ่งรถชนดะ รับสารภาพเหลือติด 3 ปีครึ่ง</headline>
<lead></lead>
<neck></neck>
<body><p>ที่ศาลอาญากรุงเทพใต้ ถ.เจริญกรุง วันที่ 30 เม.ย. <orgName>ศาล</orgName>มีคำพิพากษาในคดีที่พนักงานอัยการเป็นโจทก์ฟ้องนายเดชา ลักษ์วิลัย อายุ 29 ปี ชาวกรุงเทพ เป็นจำเลยในความผิดฐานกระทำโดยประมาทเป็นเหตุให้ผู้อื่นอันตรายสาหัส พ.ร.บ.จราจรและ พ.ร.บ.ยาเสพติด คดีนี้โจทก์ฟ้องระบุความผิดสรุปว่า</p>
<p>เมื่อวันที่ 8 ธ.ค.51 จำเลยได้เสพเยาบ้า  แล้วขับรถแท็กซี่โตโยต้าอัลติส ทะเบียน ทล 4215 กรุงเทพมหานคร ไปตามถนนจักรพรรดิ์พงษ์ ด้วยความเร็วและอยู่ในอาการมึนเมาควบคุมตัวเองไม่ได้ และเปลี่ยนช่องทางกระชั้นชิดชนตู้โทรศัพท์สาธารณะ เสียหาย 5 ,617 บาท และพุ่งชนรถเก๋งทะเบียน73991 กรุงเทพมหานคร ที่มีนายวีระพงษ์ มูลจิต เป็นคนขับ กระดูกข้อเท้าแตก รถยนต์เสียหาย เป็นเงิน 35,000บาท จำเลยให้การรับสารภาพ </p>
<p><orgName>ศาล</orgName>พิเคราะห์รายงานการสืบเสาะความประพฤติของจำเลยแล้ว เห็นว่ากระทำผิดตามฟ้องจริงให้จำคุก 7 ปี ปรับ2,000 บาท คำรับสารภาพเป็นประโยชน์ต่อการพิจารณาลดโทษให้กึ่งหนึ่งคงจำคุก 3 ปี 6 เดือน แต่พฤติการณ์อุกอาจร้ายแรง  ต้องลงโทษไม่ให้เป็นเยี่ยงอย่าง จึงไม่รอลงอาญา
</p></body>
</news>
