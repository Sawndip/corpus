<teiHeader>
<fileDesc>
<titleStmt>
  <title>รวบเครือข่ายค้ายาบ้า �เจ๊ดา� เจาะตลาดวัยรุ่นในหมู่บ้าน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 14:11:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059906  </bibl>
</sourceDesc>
</fileDesc>
</teiHeader>
<news>
<headline>รวบเครือข่ายค้ายาบ้า �เจ๊ดา� เจาะตลาดวัยรุ่นในหมู่บ้าน!</headline>
<lead><orgName><prefix>กอง</prefix>ปราบปราม</orgName>จับแก๊งค้ายาเครือข่าย �เจ๊ดา� ย่านจรัญสนิทวงศ์ ลักลอบขายยาให้กับนักเสพกลุ่มวัยรุ่นนักเรียน นักศึกษา ในหมู่บ้านเอกสยาม ยึดของกลาง 50 เม็ด</lead>
<neck></neck>
<body><p> วันนี้ (28 พ.ค.) ที่กองปราบปราม เมื่อเวลา 11.00 น. พ.ต.อ.พรศักดิ์ สุรสิทธิ์ ผกก.1 <orgName>บก.ป.</orgName> พร้อมด้วย พ.ต.ต.สุทธิเวท บุญยรัตกลิน สว.กก.1 <orgName>บก.ป.</orgName> และ ร.ต.อ.สิทธิชัย การินทร์ รอง สว. กก.1 นำกำลังจับกุม นายสุทัศน์ บุญทอง อายุ 25 ปี อยู่บ้านเลขที่ 16/2 หมู่ 5 ต.พันลาน อ.ชุมแสง จ.นครสวรรค์ พร้อมของกลางยาบ้าจำนวน 50 เม็ด โดยจับกุมได้ที่บริเวณหน้าหมู่บ้านเอกสยาม ต.คลองโยง อ.พุทธมณฑล จ.นครปฐม</p>
<p> ทั้งนี้ สืบเนื่องจากชุดจับกุมได้รับการร้องเรียนจากประชาชนว่ามีแก๊งค้ายาบ้าลักลอบค้ายาบ้าให้วัยรุ่นนักเรียน นักศึกษา ภายในหมู่บ้านเอกสยาม จึงดักซุ่มรอที่ถนนหน้าหมู่บ้าน กระทั่งพบนายสุทัศน์ท่าทางมีพิรุธ เจ้าหน้าที่จึงแสดงตัวขอตรวจค้น พบยาบ้าของกลางบรรจุถุงพลาสติกซุกซ่อนอยู่ในกระเป๋ากางเกงข้างขวา จึงจับกุมตัวไว้โดยแจ้งข้อหามียาเสพติดให้โทษประเภท 1 (ยาบ้า) ไว้ในครอบครองโดยผิดกฎหมาย</p>
<p>สอบสวนนายสุทัศน์ให้การรับสารภาพว่า รับยาบ้าของกลางมาจากเจ๊ดา ไม่ทราบชื่อสกุลจริง อยู่ซอยจรัญสนิทวงศ์ 30 ครั้งละ 200 เม็ด เป็นเงิน 24,000 บาท ก่อนส่งให้นายนก ที่อยู่ในพื้นที่ จากนั้นนายนกได้นำมาขายให้กับเด็กนักเรียน วัยรุ่นในพื้นที่ ซึ่งทำมาแล้วประมาณ 3-4 เดือน โดยชุดจับกุมได้ควบคุมตัวส่งผู้ต้องหาส่งพนักงานสอบสวน <orgName><prefix>สภ.</prefix>พุทธมณฑล</orgName> จ.นครปฐม ดำเนินคดีต่อไป </p></body>
</news>
