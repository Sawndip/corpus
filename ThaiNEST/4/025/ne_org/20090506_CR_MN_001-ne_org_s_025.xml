<teiHeader>
<fileDesc>
<titleStmt>
  <title>เลขาศาลฯ ไม่ขัดรัฐบาลยืมเงินค่าธรรมเนียมแก้ปัญหาขาดงบ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-06 16:50:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000050751  </bibl>
</sourceDesc>
</fileDesc>
</teiHeader>
<news>
<headline>เลขา<orgName>ศาลฯ</orgName> ไม่ขัด<orgName>รัฐบาล</orgName>ยืมเงินค่าธรรมเนียมแก้ปัญหาขาดงบ</headline>
<lead>เลขาธิการ<orgName>ศาลยุติธรรม</orgName> ยันเงินค่าธรรมเนียม<orgName>ศาล</orgName>เป็นรายได้ของแผ่นดิน หาก<orgName>รัฐบาล</orgName>จะยืมเงินค่าธรรมเนียม<orgName>ศาล</orgName>มาแก้ปัญหาขาดแคลนงบก็ถือเป็นอำนาจ ทาง<orgName>ศาล</orgName>ไม่คัดค้าน เบิกมาใช้ได้เลย</lead>
<neck></neck>
<body><p> วันนี้ (6 พ.ค.) เมื่อเวลา 14.00 น.ที่สำนักงานศาลยุติธรรม ถ.รัชดาภิเษก นายพินิจ สุเสารัจ เลขาธิการ<orgName><prefix>สำนักงาน</prefix>ศาลยุติธรรม</orgName> ลงนามบันทึกความเข้าใจว่าด้วยความร่วมมือทางกฎหมาย การศาล และการบริหารงาน<orgName>ศาลยุติธรรม</orgName> ระหว่าง<orgName><prefix>สำนักงาน</prefix>ศาลยุติธรรม</orgName> กับ นายคำมี ไชยะวง ประธาน<orgName>ศาลประชาชนสูงสุด<suffix>แห่งสาธารณรัฐประชาธิปไตยประชาชนลาว</suffix></orgName> โดยมี นายวิรัช ลิ้มวิชัย ประธาน<orgName>ศาลฎีกา</orgName> ร่วมเป็นสักขีพยาน</p>
<p> ภายหลัง นายพินิจกล่าวถึงกรณีที่<orgName>รัฐบาล</orgName>จะยืมเงินค่าธรรมเนียม<orgName>ศาล</orgName> มาแก้ปัญหาขาดแคลนงบประมาณว่า เงินค่าธรรมเนียม<orgName>ศาล</orgName>เป็นเงินที่ประชาชนที่จะยื่นฟ้องคดีแพ่งจะต้องนำเงินมาวางเป็นประกันเท่าที่จำได้ตามกฎหมายเดิมกำหนดไว้ในอัตราร้อยละ 2.5 แต่ไม่เกิน 200,000 บาท แต่กฎหมายใหม่แก้ไขให้วางค่าธรรมเนียม<orgName>ศาล</orgName>น้อยลง โดยค่าธรรมเนียม<orgName>ศาล</orgName> ตามระเบียบปฏิบัติกำหนดให้<orgName>ศาล</orgName>ทั่วประเทศต้องนำส่ง<orgName><prefix>กระทรวง</prefix>การคลัง</orgName>ภายใน 15 วัน เมื่อคดีสิ้นสุดแล้ว<orgName>ศาล</orgName>ก็จะต้องเบิกเงินจาก<orgName><prefix>กระทรวง</prefix>การคลัง</orgName>คืนผู้ฟ้องคดีให้เร็วที่สุด</p>
<p>  �เงินค่าธรรมเนียมที่<orgName>ศาล</orgName>นำส่ง<orgName><prefix>กระทรวง</prefix>การคลัง</orgName>ถือเป็นรายได้ของแผ่นดิน ไม่ใช่รายได้ของ<orgName>ศาล</orgName> ซึ่งในแต่ละปีมีประมาณ 2,000 ล้านบาท แต่หากรวมเงินที่ได้จากค่าปรับในคดีอาญา จาก พ.ร.บ.การพนัน และ พ.ร.บ.ศุลกากร หลังจากจ่ายค่าสินบนนำจับให้เจ้าพนักงานร้อยละ 50 แล้ว ก็จะมีเงินที่<orgName>ศาล</orgName>ส่งให้<orgName><prefix>กระทรวง</prefix>การคลัง</orgName>ปีละประมาณ 5,000 ล้านบาท ซึ่งหาก<orgName>รัฐบาล</orgName>จะนำเงินค่าธรรมเนียม<orgName>ศาล</orgName>ซึ่งถือเป็นรายได้ของแผ่นดินไปใช้จ่ายก็ถือเป็นอำนาจของ<orgName>รัฐบาล</orgName> <orgName><prefix>สำนักงาน</prefix>ศาลยุติธรรม</orgName>คงไม่สามารถคัดค้าน หรือแสดงความเห็นได้� เลขาธิการ<orgName>ศาลยุติธรรม</orgName>กล่าวตอนท้าย</p></body>
</news>
