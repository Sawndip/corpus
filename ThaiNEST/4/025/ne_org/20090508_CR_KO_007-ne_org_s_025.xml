<teiHeader>
<fileDesc>
<titleStmt>
  <title>กาต้มน้ำเป็นเหตุ"รปภ."กระหน่ำตีเพื่อนดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090508/12157/%e0%b8%81%e0%b8%b2%e0%b8%95%e0%b9%89%e0%b8%a1%e0%b8%99%e0%b9%89%e0%b8%b3%e0%b9%80%e0%b8%9b%e0%b9%87%e0%b8%99%e0%b9%80%e0%b8%ab%e0%b8%95%e0%b8%b8%e0%b8%a3%e0%b8%9b%e0%b8%a0.%e0%b8%81%e0%b8%a3%e0%b8%b0%e0%b8%ab%e0%b8%99%e0%b9%88%e0%b8%b3%e0%b8%95%e0%b8%b5%e0%b9%80%e0%b8%9e%e0%b8%b7%e0%b9%88%e0%b8%ad%e0%b8%99%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>กาต้มน้ำเป็นเหตุ"รปภ."กระหน่ำตีเพื่อนดับ</headline>
<lead>รปภ.เลือดร้อน ฉุนเพื่อนร่วมอาชีพบริษัทเดียกัน ยืมกาต้มน้ำแล้วไม่ยอมเติมน้ำจนไฟช็อตไหม้เสียหายก่อนมีปากเสียงรุนแรง ตกดึกย่องกระหน่ำตีดับคาป้อมยามประจำหมู่บ้านย่านสายไหม</lead>
<neck></neck>
<body><p>(8พ.ค.) เวลา 00.45 น. ร.ต.อ.ชนิด เสือดาว พนักงานสอบสวน (สบ 1) <orgName><prefix>สน.</prefix>สายไหม</orgName> รับแจ้งเหตุทะเลาะวิวาทมีผู้เสียชีวิต บริเวณป้อมยามซอย 36 ภายในหมู่บ้านวรารมย์ ถนนสายไหม เขตสายไหม กรุงเทพฯรุดไปตรวจสอบพร้อมแพทย์นิติเวช<orgName><prefix>โรงพยาบาล</prefix>ตำรวจ</orgName> เจ้าหน้าที่<orgName><prefix>กอง</prefix>พิสูจน์หลักฐาน</orgName>และเจ้าหน้าที่<orgName><prefix>มูลนิธิ</prefix>ร่วมกตัญญู</orgName> พบศพนายสรรชัย คล้ายทอง อายุ 26 ปี ชาวสระบุรี รปภ.<orgName><prefix>บริษัท</prefix>เพาเวอร์แมนอะเริท</orgName> นั่งเสียชีวิตอยู่บนเก้าอี้ภายในป้อมยาม สภาพศพที่ศีรษะแตกถูกตีด้วยของแข็ง โดยที่พัดลมยังเปิดทิ้งอยู่ ขณะที่นายวาโย อุปลา อายุ 42 ปี ชาวนครศรีธรรมราช รปภ.บริษัทเดียวกันซึ่งอยู่ด้วยกันภายในป้อมได้หลบหนีไปอย่างมีพิรุธ</p>
<p>สอบสวนนายจำรัส สินสุพรรณ อายุ 53 ปี ชาวบุรีรัมย์ รปภ. ผู้พบศพคนแรก กล่าวว่า นายสรรชัยกับตนและนายวาโยได้เข้าเวรตั้งแต่เวลา 19.00-07.00 น.โดยนายสรรชัยซึ่งมีหน้าที่ตระเวนได้ขี่รถจักรยานมาที่ป้อมที่ตนเฝ้าอยู่ ก็ได้ให้นายสรรชัยเฝ้าให้ชั่วคราวเพื่อที่จะไปสแกนนิ้วมือ ระหว่างนั้นสังเกตเห็นนายวาโยเดินทางมาพักที่ป้อมดังกล่าวเช่นกัน เมื่อตนไปสแกนนิ้วมือเสร็จก็ได้กลับมาที่เกิดเหตุ แต่ระหว่างทางพบนายวาโยเดินสวนมาอย่างรีบร้อน พร้อมขอยืมรถจักรยานบอกว่าจะขี่ไปซื้อบุหรี่ที่ตลาดนอกหมู่บ้าน ก็ให้ยืมไป กระทั่งนานผิดปกติจึงออกไปตามแต่ไม่พบจึงตัดสินใจกลับมาที่ที่ป้อม ก่อนจะพบว่านายสรรชัยกลายเป็นศพไปแล้ว ก่อนหน้านี้ทั้งคู่เพิ่งมีปากเสียงกันเมื่อวานนี้ (7 พ.ค.)เรื่องกาต้มน้ำเพราะนายวาโยยืมกาต้มน้ำของนายสรรชัยไปต้ม แล้วไม่เติมน้ำทำให้กาต้มน้ำไหม้ ทำให้ทะเลาะกันขึ้น ก่อนทั้งคู่มาอยู่ด้วยกันอีกคืนนี้ จึงเชื่อว่าน่าจะทะเลาะกันจากเรื่องดังกล่าว นายวาโยจึงบันดาลโทสะกระหน่ำตีจนนายสรรชัยเสียชีวิต</p>
<p>เบื้องต้นเจ้าหน้าที่ตำรวจฝ่ายสืบสวน ได้กระจายกำลังกันตรวจสอบบริเวณใกล้เคียง เชื่อว่านายวาโยซึ่งใช้จักรยานเป็นพาหนะในการหลบหนี น่าจะยังหลบหนีไปไม่ไกล เพื่อเร่งทำการติดตามจับกุมมาดำเนินคดีต่อไป</p></body>
</news>
