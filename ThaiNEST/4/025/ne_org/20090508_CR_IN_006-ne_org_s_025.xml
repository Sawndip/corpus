<teiHeader>
<fileDesc>
<titleStmt>
  <title>หนุ่มตรังแย่งสาวถูกแทงดับทิ้งศพริมคลอง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-08 07:40:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170311  </bibl>
</sourceDesc>
</fileDesc>
</teiHeader>
<news>
<headline>หนุ่มตรังแย่งสาวถูกแทงดับทิ้งศพริมคลอง</headline>
<lead>หนุ่มเมืองตรัง นั่งดื่มเหล้าด้วยกัน แล้วเกิดเขม่น แย่งหญิงสาวในกลุ่ม จนถูกรุมกระหน่ำแทงดับ ก่อนนำศพทิ้ง ซ.ศรีบูรพา17</lead>
<neck></neck>
<body><p>ผู้สื่อข่าวรายงานว่า เมื่อเวลา 03.30 น. เกิดเหตุ ชายถูกทำร้ายจนเสียชีวิต บริเวณริมคลองพังพวย หลังหมู่บ้านการ์เด้นท์ สุดซอยศรีบูรพา 17 จากการตรวจสอบจุดเกิดเหตุ พบ ผู้เสียชีวิตเป็นชาย อายุประมาณ 25-30 ปีสภาพศพนอนคว่ำหน้า สวมเสื้อสีดำ กางเกงฟุตบอลสีขาว ตามร่างกายมีบาดแผลถูกแทงด้วยของมีคม</p>
<p>โดย พ.ต.อ.บุญส่ง นามปกรณ์ ผกก.<orgName><prefix>สน.</prefix>ลาดพร้าว</orgName> เปิดเผยว่า ผู้เสียชีวิต ทราบเพียงชื่อเล่นว่า นายรัก อายุประมาณ20 ปี ถูกแทงด้วยอาวุธมีดปอกผลไม้ตามร่างกาย ประมาณ 6-7 แผล เบื้องต้นทราบว่า กลุ่มผู้ก่อเหตุ เป็นเพื่อนใน กลุ่มเดียวกัน อีก 4-5 คน ทั้งหมดน่าจะเป็นคน จ.ตรัง โดยมีผู้หญิงอยู่ในกลุ่มด้วย ก่อนเกิดเหตุทั้งหมดได้นั่งดื่มสุรากันจนเกิดอาการมึนเมา แล้วเกิดการเขม่นกัน เรื่องหึงหวงหญิงสาวในกลุ่ม และเกิดการทะเลาะวิวาทกันขึ้น คู่กรณีจึงได้ใช้อาวุธมีดปอกผลไม้ แทง นายรัก จนเสียชีวิต และขณะนี้เจ้าหน้าที่ตำรวจ สามารถควบคุมตัวผู้ต้องสงสัยได้ 2 คน รวมทั้งหญิงสาวที่เป็นต้นเหตุ ไปสอบสวนที่ สน.ลาดพร้าว</p></body>
</news>
