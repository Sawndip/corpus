<teiHeader>
<fileDesc>
<titleStmt>
  <title>ผกก.สน.นางเลิ้งยันไม่มีทหาร-ตร. ประจำการ    </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 17:46:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173349  </bibl>
</sourceDesc>
</fileDesc>
</teiHeader>
<news>
<headline>ผกก.<orgName><prefix>สน.</prefix>นางเลิ้ง</orgName>ยันไม่มีทหาร-ตร. ประจำการ  </headline>
<lead>ผกก.<orgName><prefix>สน.</prefix>นางเลิ้ง</orgName> ยืนยันต่อ <orgName><prefix>คณะอนุกรรมการ</prefix>รวบรวมข้อเท็จจริงเหตุการณ์ที่นางเลิ้ง</orgName> ไม่มีทหารและตำรวจ ประจำการในช่วงที่มีเหตุยิงปะทะจนส่งผลให้มีผู้เสียชีวิต 2 ราย</lead>
<neck></neck>
<body><p>นางเจิมมาศ จึงเลิศศิริ ส.ส.<orgName>กทม.</orgName> อนุกรรมการจาก<orgName>พรรคประชาธิปัตย์</orgName> เปิดเผยภายหลังประชุม<orgName><prefix>คณะอนุกรรมการ</prefix>รวบรวมข้อเท็จจริงเหตุการณ์ที่บริเวณนางเลิ้ง</orgName>นานกว่า 4 ช.ม. ว่า พ.ต.อ.รังสรรค์ ประดิษฐ์ผล ผู้กำกับการ <orgName><prefix>สน.</prefix>นางเลิ้ง</orgName> ได้ชี้แจงผลการชันสูตรพลิกศพผู้เสียชีวิต 2 ราย ซึ่งเป็นชาวตลาดนางเลิ้ง ว่า พบกระสุนที่ฝังในร่างกายเป็นกระสุนคาร์บิน แต่ยังไม่สรุปว่าวิถีกระสุนเกิดขึ้นจากใครและใครเป็นคนลงมือ โดยในขณะเกิดเหตุนั้นไม่มีเจ้าหน้าที่ตำรวจและทหารอยู่ในเหตุการณ์ เนื่องจากได้นำกำลังไปในจุดอื่นที่มีความวุ่นวายมากกว่า นอกจากนี้ ยังทราบข้อมูลเพิ่มเติมอีกด้วยว่าเหตุการณ์ที่นางเลิ้งมีการยิงกันถึง 3 ช่วง เพราะพบข้อมูลว่าในที่เกิดเหตุมีปลอกกระสุนหลายประเภทและมีผู้เห็นเหตุการณ์ว่ามีกระสุนวิถีไกลด้วย ซึ่งคาดว่ามาจากสะพานเทวกรรมรังรักษ์ที่เป็นจุดที่ผู้ชุมนุมอยู่ ทั้งนี้ การประชุมครั้งต่อไปในวันที่ 1 มิ.ย.นี้จะเชิญชาวบ้านที่อยู่ในเหตุการณ์และผู้บาดเจ็บมาให้ข้อมูลเพิ่มเติมด้วย</p></body>
</news>
