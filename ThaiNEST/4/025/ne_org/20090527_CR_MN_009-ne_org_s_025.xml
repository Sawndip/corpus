<teiHeader>
<fileDesc>
<titleStmt>
  <title>บช.น.โชว์จับสถานบริการเปิดไม่ได้รับอนุญาต 46 ราย  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 15:17:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059424  </bibl>
</sourceDesc>
</fileDesc>
</teiHeader>
<news>
<headline><orgName>บช.น.</orgName>โชว์จับสถานบริการเปิดไม่ได้รับอนุญาต 46 ราย</headline>
<lead><orgName>นครบาล</orgName>เผยผลการจับกุมกวาดขันสถานบริการระหว่าง ม.ค.-เม.ย. มีตรวจปัสสาวะเพื่อหาสารเสพติด 19,963 ราย จับแหล่งบันเทิงสถานบริการเปิดไม่ได้รับอนุญาต 46 ราย นำเสนอ �ธานี� ทราบต่อไป</lead>
<neck></neck>
<body><p>วันนี้ (27 พ.ค.) ที่กองบัญชาการตำรวจนครบาล พล.ต.ต.สุพร พันธุ์เสือ รอง ผบช.น.เปิดเผยถึงผลรายงานการจับกุมสถานบริการที่เปิดโดยไม่ได้รับอนุญาต และการกวดขันสถานบริการตามนโยบายจัดระเบียบสังคมให้ พล.ต.ท.วรพงษ์ ชิวปรีชา ผบช.น.ทราบ ตามที่ <orgName>บช.น.</orgName> มีคำสั่งให้แต่ละหน่วยปฏิบัติการกวดขันจับกุมสถานบริการที่เปิดดำเนินกิจการเป็นสถานบริการโดยไม่ได้รับอนุญาต และกวดขันตรวจตราสถานบริการตามนโยบายจัดระเบียบสังคม โดยให้หน่วยปฏิบัติรายงานผลการปฏิบัติทุกเดือนตั้งแต่ เม.ย.2550 ว่า ผลการกวดขันตรวจตราสถานบริการตามนโยบายสังคม ภาพรวม ของ <orgName>บช.น.</orgName> ระหว่างเดือน ม.ค.-เม.ย.52 มีตรวจปัสสาวะ เพื่อหาสารเสพติด จำนวน 19,963 ราย พบปัสสาวะเป็นสีม่วงรับสารภาพว่าเสพสารเสพติดและดำเนินคดี 22 ราย ปฏิเสธว่าไม่ได้เสพสารเสพติดส่งตรวจพิสูจน์ 1 ราย</p>
<p>ตรวจพบการกระทำความผิดและจับกุมดำเนินคดีข้อหาเปิดสถานบริการโดยไม่ได้รับอนุญาต 36 ราย ข้อหาจำหน่ายสุราเกินเวลาที่กฎหมายกำหนด และไม่ได้รับอนุญาต 536 ราย ข้อหาไม่ตรวจบัตร ไม่พกบัตรที่ใช้ในการเข้าใช้สถานบริการ 1,377 ราย ข้อหาเกี่ยวกับการค้ามนุษย์ การค้าประเวณี 111 ราย ยอดกำลังเจ้าหน้าที่ตำรวจที่ใช้ในการตรวจสถานบริการ รวมทั้งสิ้น 2,040 นาย การจับกุมสถานบริการเปิดโดยไม่ได้รับอนุญาตของ <orgName>บช.น.</orgName> ประจำปี 2552 เดือน ม.ค. 11 ราย ก.พ. 9 ราย มี.ค. 23 ราย เม.ย. 3 ราย รวม 46 ราย</p>
<p>อย่างไรก็ตาม พล.ต.ต.สุพร กล่าวว่า ผลการจับกุมและกวดขันสถานบริการ <orgName>บช.น.</orgName>จะนำเสนอให้ พล.ต.อ.ธานี สมบูรณ์ทรัพย์ รอง ผบ.ตร.จะเดินทางมาตรวจเยี่ยมและให้นโยบายการทำงานหลังจากได้รับมอบหมายให้รับผิดชอบควบคุมการปฏิบัติงานของ <orgName>บช.น.</orgName>ในวันที่ 28 พ.ค. เวลา 09.30 น. ณ ห้องประชุมใหญ่ บช.น. โดย <orgName>บช.น.</orgName>เรียกนายตำรวจตั้งแต่ระดับ ผกก.ทุก สน.ขึ้นไปมาร่วมประชุมบริหาร รับทราบนโยบายผู้บังคับบัญชา โดยเฉพาะในเรื่องอบายมุข หลังจากที่นายชูวิทย์ กมลวิศิษฎ์ อดีตรองหัวหน้า<orgName>พรรคชาติไทย</orgName> บุกมายื่นหนังสือให้ <orgName>บช.น.</orgName>ตรวจสอบสถานบริการที่เปิดผิดประเภทกว่า 200 ร้านทั่ว กทม. เมื่อ 20 พ.ค.ที่ผ่านมา</p></body>
</news>
