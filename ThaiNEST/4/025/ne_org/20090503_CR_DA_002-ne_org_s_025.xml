<teiHeader>
<fileDesc>
<titleStmt>
  <title>ตะลึงหนุ่มแบงก์คดียักยอกเงินเคยทุ่มซื้อลอตเตอรี่32ล้านบาทศาลไม่ให้ประกัน-ธอส.ล้อมคอก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-03 08:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197970&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตะลึงหนุ่มแบงก์คดียักยอกเงินเคยทุ่มซื้อลอตเตอรี่32ล้านบาท<orgName>ศาล</orgName>ไม่ให้ประกัน-<orgName>ธอส.</orgName>ล้อมคอก</headline>
<lead><orgName>ศาล</orgName>ไม่ให้ประกันตัวหนุ่มแบงค์มหาภัย หลังก่อคดียักยอกเงิน <orgName>ธอส.</orgName>มโหฬารกว่า 400 ล้าน ระบุมูลค่าความเสียหายสูงลิ่ว-กลัวผู้ต้องหาหลบหนี เผยผลการสอบสวนผู้ต้องหาอ้างเสียพนันบอลและซื้อลอตเตอรี่รวมนับร้อยล้าน แจงทุ่มซื้อครั้งเดียวถึง 32 ล้าน ตร.ชี้เข้าข่ายพฤติกรรมฟอกเงิน พร้อมดำเนินการอายัดทรัพย์สินทั้งหมด ด้านบิ๊ก <orgName>ธอส.</orgName>เรียกผจก.สาขาทั่วประเทศประชุมด่วน สั่งชี้แจงลูกค้าไม่ให้ตื่นตระหนัก พร้อมกำหนดมาตรการเข้ม ป้องกันปัญหาซ้ำซ้อน ไล่บี้ตรวจสอบพฤติกรรมพนักงานทุกคน หากติดหนี้พนัน-ใช้จ่ายเกินตัว สั่งย้ายทันที-ไม่ให้เกี่ยวข้องกับบัญชี และกำหนดระดับชั้นการโอนเงิน</lead>
<neck></neck>
<body><p>จากกรณีที่ตำรวจ<orgName><prefix>กอง</prefix>ปราบปราม</orgName>ติดตามรวบตัว นายสมเกียรติ ปัญญาวรคุณเดช อายุ 33 ปี หนุ่มแบงก์ <orgName><prefix>ธนาคาร</prefix>อาคารสงเคราะห์ (ธอส.)</orgName> ผู้ต้องหาที่ก่อเหตุลักทรัพย์เงินในบัญชีดอกเบี้ยกว่า 400 ล้านบาทของ <orgName>ธอส.</orgName> ไว้ได้ พร้อมของกลางเป็นเงินสดกว่า 13 ล้านบาท ซึ่งบัญชีดังกล่าวที่ผู้ต้องหาได้แอบขโมยเงินออกไปนั้น เป็นบัญชีส่วนกลางที่<orgName><prefix>ธนาคาร</prefix>อาคารสงเคราะห์</orgName>นำเงินเข้า เพื่อเตรียมไว้สำหรับพร้อมจ่ายดอกเบี้ยให้กับบัญชีลูกค้าธนาคาร โดยผู้ต้องหานำเงินไปจ่ายหนี้การพนันฟุตบอล และซื้อบ้านหรูกลางกรุงมูลค่า กว่า 40 ล้านบาท รวมถึงรถยุโรปป้ายแดง ตามที่ข่าวได้เสนอไปแล้วนั้น</p>
<p>ความคืบหน้า เมื่อเวลา 10.00 น. วันที่ 2 พ.ค. พ.ต.ท.พงษ์ไสว แช่มลำเจียก พงส.   สบ3 กก.1 <orgName>บก.ป.</orgName> พร้อมด้วย พ.ต.ต.มาโนช สวนดอกไม้ พงส.สบ2 กก.1 <orgName>บก.ป.</orgName> ได้เบิกตัวนายสมเกียรติจากห้องคุมขังกองปราบปราม ไปขออำนาจ<orgName>ศาล</orgName>ฝากขังที่ศาลอาญา ถนนรัชดาภิเษก โดยได้เตรียมการยื่นคัดค้านการให้ประกันตัวผู้ต้องหาด้วยเหตุผลที่ว่า จำนวนมูลค่าความเสียหายที่เกิดขึ้นนั้นมีมูลค่าสูง และเกรงว่าผู้ต้องหาจะหลบหนี ขณะที่ทางผู้ต้องหาได้ยื่นหลักทรัพย์เป็นเงินสดจำนวน 5 แสนบาท เพื่อขอประกันตัว</p>
<p>ต่อมา<orgName>ศาล</orgName>ได้พิเคราะห์คำร้องและหลัก    ทรัพย์แล้วเห็นว่า พฤติการณ์แห่งคดีมูลค่าความเสียหาย และทรัพย์สินหลายร้อยล้านบาท หากปล่อยตัวชั่วคราวเกรงผู้ต้องหาจะหลบหนี จึงให้ยกคำร้อง หลังจากนั้นเจ้าหน้าที่ราชทัณฑ์ได้นำตัวนายสมเกียรติขึ้นรถไปควบคุมตัวไว้ที่เรือนจำพิเศษ  กรุงเทพต่อไป  </p>
<p>ทางด้าน พ.ต.อ.พรศักดิ์ สุรสิทธิ์ ผกก.1 <orgName>บก.ป.</orgName> กล่าวว่า จากการสอบสวนผู้ต้องหาให้ การว่า ได้ขโมยเงินจากบัญชีดอกเบี้ยธนาคารมาเพียง 300 กว่าล้านบาทเท่านั้น ไม่มากถึง 400 ล้าน โดยครั้งแรกที่ทำไปเพื่อเอาเงินไปใช้หนี้พนันฟุตบอล แต่หลังจากนั้นก็ยังยักยอกเงินออกมาเรื่อย ๆ เพราะเห็นว่าไม่มีใครจับได้ และนำเงินไปแทงพนันฟุตบอลอีก นอกจากผู้ต้องหาจะมีพฤติ กรรมติดการพนันฟุตบอลแล้ว ยังชอบเล่นหวยอีกด้วย โดยผู้ต้องหายอมรับว่านำเงินที่ยักยอกมาอีกส่วน ไปตระเวนซื้อสลากกินแบ่งฯหรือลอตเตอรี่ จากหน้ากองสลากฯ ครั้งละหลายสิบล้านบาท จนเป็นที่รู้จักกันดีของพ่อค้าแม่ค้าหวยย่านนั้น ซึ่งครั้งหนึ่งนายสมเกียรติเคยซื้อ สลากกินแบ่งฯเป็นเงินถึง 32 ล้านบาท และถูกรางวัลได้เงินมา 38 ล้านบาท ลักษณะดังกล่าวเหมือนเป็นการฟอกเงิน อย่างไรก็ตามนายสมเกียรติยอมรับว่าได้เสียเงินไปกับการพนันทั้งสองอย่างรวมแล้วกว่าร้อยล้านบาท</p>
<p>ผกก.1 <orgName>บก.ป.</orgName> กล่าวอีกว่า สำหรับทรัพย์สินอื่น ๆ ที่ตรวจพบจากการกระทำความผิด นอกจากเงินสดที่พบในตัวผู้ต้องหากว่า 13 ล้านบาท ที่ผู้ต้องหาเบิกเอาไว้สำหรับใช้ในการหลบหนี รวมถึงรถเก๋งหรู 2 คัน มูลค่าประมาณ 10 ล้านบาท และบ้านหรูใจกลางกรุงมูลค่ากว่า 40 ล้านบาท ก็ยังมีนาฬิกาหรูราคาเรือนแสนอีกจำนวนหลายเรือนที่ผู้ต้องหาได้ซื้อไว้ และพบว่า  ผู้ต้องหาได้นำเงินจำนวน 145 ล้าน ไปซื้อกองทุนของธนาคารแห่งหนึ่งเก็บเอาไว้</p>
<p>ผู้สื่อข่าวรายงานเพิ่มเติมว่า สำหรับนายสมเกียรติ ผู้ต้องหารายนี้ ไม่ได้มีตำแหน่งเป็น   ผู้ช่วยผู้จัดการ <orgName><component>ธอส.</component> <component><prefix>สาขา</prefix>เซ็นต์หลุยส์ 3</component></orgName> แต่อย่างใด แต่มีตำแหน่งเป็นเจ้าหน้าที่การเงินอาวุโสของธนาคารดังกล่าวเท่านั้น  </p>
<p>ส่วนที่ <orgName><component>ธอส.</component> <component>สำนักงานใหญ่</component></orgName> นายขรรค์ ประจวบเหมาะ กรรมการผู้จัดการใหญ่ <orgName>ธอส.</orgName> เปิดเผยภายหลังเรียกประชุมผู้บริหารระดับสูง และผู้จัดการสาขาทั่วประเทศว่า ได้กำชับให้ผู้จัดการสาขาชี้แจงลูกค้าผู้ฝากเงินในวันที่ 4 พ.ค.นี้ เพื่อไม่ให้เกิดการตื่นตระหนก ซึ่งปัญหาที่เกิดขึ้นเป็นการยักยอกทรัพย์ของธนาคาร ไม่ได้ยักยอกทรัพย์จากบัญชีของลูกค้าแต่อย่างใด เพราะเป็นบัญชีรายจ่ายของธนาคารที่เตรียมดอกเบี้ยไว้จ่ายผู้ฝากเงิน ซึ่งแต่ละเดือนมีเงินเตรียมจ่ายดอกเบี้ยแก่ลูกค้า 1,800-1,900 ล้านบาท ปีละกว่า 20,000 ล้านบาท ให้อำนาจพนักงานมี “พาสเวิร์ด” โอนเงินเข้าบัญชีลูกค้า เพื่อความสะดวกรวดเร็วในการบริการ ดังนั้นหากโอน 10-20 ล้านบาทก็จะไม่พบความผิดปกติ แต่จากนี้ไปจะเข้มงวดมากยิ่งขึ้น</p>
<p>“ได้กำชับให้ผู้จัดการดูแลเรื่องพฤติกรรม การทำงานของพนักงาน <orgName>ธอส.</orgName> ทุกสาขาอย่างใกล้ชิด และกลับไปดูความผิดปกติในการทำงานในสาขาของตนเอง เพื่อป้องกันไม่ให้เกิดเหตุเช่นนี้ขึ้นมาอีก โดยเฉพาะต้องตรวจสอบความผิดปกติในระดับต่าง ๆ และให้ดูไปถึงพฤติกรรมพนักงานของแต่ละคน เช่น มีลักษณะติดหนี้พนันฟุตบอล หรือใช้จ่ายเกินรายได้หรือไม่ หากพบข้อสงสัยให้โยกย้าย ไม่ให้ทำงานเกี่ยวข้องกับบัญชีต่าง ๆ ต่อไป” กรรมการผู้จัดการใหญ่ <orgName>ธอส.</orgName> กล่าว   </p>
<p>โดยกรณีของนายสมเกียรตินั้น พบว่าเป็นหนี้พนันบอลกว่า 40 ล้านบาท และได้นำเงินไปซื้อสลากกินแบ่ง<orgName>รัฐบาล</orgName> 100 ล้านบาท     เพื่อฟอกเงิน ทั้งนี้ จากการประชุมติดตามทรัพย์สินในขณะนี้ คาดว่าจะได้คืนทั้งในรูปเงินสดและทรัพย์สินต่าง ๆ กว่า 200 ล้านบาท ซึ่ง <orgName>ธอส.</orgName>จะพยายามติดตามให้ได้มากที่สุด แม้ว่าอาจจะได้ไม่ครบทั้ง 400 ล้านบาทก็ตาม</p>
<p>นายขรรค์ กล่าวด้วยว่า คดีนี้ส่งผลต่อ ภาพลักษณ์ของธนาคารอย่างมาก และต้องป้อง   กันไม่ให้เกิดขึ้นอีก ทั้งนี้ ยอมรับว่าเป็น <orgName>ธอส.</orgName>ทำพลาด เพราะดูแต่การทำงานของแต่ละสาขา แต่ไม่ได้ดูไปถึงบัญชีเงินฝากของพนักงาน ดังนั้นจากนี้ไปต้องตรวจสอบบัญชีเงินฝากของพนักงาน <orgName>ธอส.</orgName>ทั่วประเทศด้วย เพื่อไม่ให้เกิดความผิดพลาดได้อีก แต่หากมีการเปิดบัญชีด้วยชื่อของคนอื่น คงตรวจสอบได้ยาก แต่ยืนยันว่าจะหาแนวทางป้องกันให้ดีที่สุด</p>
<p>“นอกจากนี้ <orgName>ธอส.</orgName> ได้ตั้งคณะกรรมการขึ้นมา 2 ชุด โดยชุดแรกดูกระบวนการทั้งหมดว่ามีการรั่วไหลในจุดใดบ้าง เพื่อหามาตรการป้องกัน และคณะกรรมการชุดที่ 2 มีหน้าที่ติดตามทรัพย์   สินที่หายไป เพื่อทวงคืนให้ได้มากที่สุด โดยวันที่ 3 พ.ค.นี้ <orgName>ธอส.</orgName> จะประชุมคณะกรรมการทั้งตรวจสอบ และพิจารณาแนวทางป้องกันปัญหา ซึ่งมาตรการที่จะทำได้อีกแนวทางหนึ่ง คือการป้อง   กันการเข้าถึงข้อมูลของพนักงานที่คงต้องมีระดับชั้นการเข้าถึงข้อมูล เพื่อป้องกันปัญหาการยักยอกเงิน และวันที่ 4 พ.ค. จะแถลงข่าวความคืบหน้ากรณีดังกล่าวนี้อีกครั้ง”.</p></body>
</news>
