<teiHeader>
<fileDesc>
<titleStmt>
  <title>บก.ป. ดำเนินคดีฐานฟอกเงิน หนุ่มธอส.โกง400ล้าน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=163274  </bibl>
</sourceDesc>
</fileDesc>
</teiHeader>
<news>
<headline><orgName>บก.ป.</orgName> ดำเนินคดีฐานฟอกเงิน หนุ่ม<orgName>ธอส.</orgName>โกง400ล้าน</headline>
<lead></lead>
<neck></neck>
<body><p>ที่ กองบังคับการปราบปราม (บก.ป.) เมื่อเวลา 10.30 น.  ผู้สื่อข่าวรายงานว่า พ.ต.อ.พรศักดิ์ สุรสิทธิ์ ผกก.1 <orgName>บก.ป.</orgName>พ.ต.ต.อดิเรก จินตรานันท์ สว.กก.1 <orgName>บก.ป.</orgName>ได้เข้าอายัดตัวนายสมเกียรติ ปัญญาวรคุณเดช อายุ 33 ปี อดีตพนักงาน<orgName><component><prefix>ธนาคาร</prefix>อาคารสงเคราะห์ (ธอส.)</component> <component><prefix>สาขา</prefix>เซ็นหลุยส์ 3</component></orgName> ผู้ต้องหายักยอกเงินธนาคารดังกล่าวเป็นจำนวนกว่า 400 ล้านบาท จากเรือนจำคลองเปรม ตามหมายจับ<orgName>ศาลอาญา</orgName> ที่ 1450/2552 ลงวันที่ 25 พฤษภาคม 2552 ในความผิดฐานร่วมกันฟอกเงิน นอกจากนี้ พ.ต.ต.ธีรพัฒน์ ธารีไทย พ.ต.ต.สุทธิเวท บุญยรัตกลิน สว.กก.1 <orgName>บก.ป.</orgName>พร้อมกำลังเข้าจับกุมนางพุทธชาติ วงศ์จันทะ อายุ 26 ปี ตามหมายจับ<orgName>ศาลอาญา</orgName> ที่ 1451/2552 ลงวันที่ 25 พฤษภาคม 2552 ในข้อหาเดียวกัน ควบคุมตัวทั้งสองมาสอบสวนดำเนินคดีที่ บก.ป.  </p>
<p>พ.ต.อ.พรศักดิ์ กล่าวว่า ภายหลังจากผู้แทน <orgName>ธอส.</orgName>ได้เข้าแจ้งความดำเนินคดีกับนายสมเกียรติ ฐานยักยอกทรัพย์เป็นมูลค่ากว่า 400 ล้านบาทไปแล้วนั้น ทางเจ้าหน้าที่ <orgName>ธอส.</orgName>ได้เข้าแจ้งความกับนายสมเกียรติ เพิ่มเติมในความผิดฐานทุจริตต่อหน้าที่ เนื่องจาก <orgName>ธอส.</orgName>เป็นธนาคารของ<orgName>รัฐ</orgName> นายสมเกียรติ ซึ่งเป็นลูกจ้าง <orgName>ธอส.</orgName>จึงถือเป็นเจ้าหน้าที่<orgName>รัฐ</orgName>โดยกรณีนี้จะต้องส่งสำนวนคดีให้<orgName><prefix>คณะกรรมการ</prefix>ป้องกันและปราบปรามการทุจริตแห่งชาติ (ป.ป.ช.)</orgName> พิจารณาภายใน 30 วัน และเมื่อส่งสำนวนคดีให้กับ <orgName>ป.ป.ช.</orgName>ทางตำรวจก็จะไม่มีอำนาจในการควบคุมตัวผู้ต้องหา  </p>
<p>ผกก.1 <orgName>บก.ป.</orgName>กล่าวต่อว่า เมื่อได้พิจารณาข้อกฎหมายร่วมกับเจ้าหน้าที่ <orgName>ธอส.</orgName>แล้วพบว่าการกระทำความผิดของนายสมเกียรติ ยังเข้าข่ายมูลฐานความผิดตาม พ.ร.บ.ฟอกเงิน อีกด้วย ตนจึงสั่งการให้พนักงานสอบสวน <orgName>บก.ป.</orgName>เร่งรวบรวมพยานหลักฐานขออนุมัติ<orgName>ศาลอาญา</orgName> ออกหมายจับนายสมเกียรติ กับพวก ในความผิดฐานร่วมกันฟอกเงิน โดยเบื้องต้นพบหลักฐานที่ชัดเจนว่า นางพุทธชาติ แฟนสาวของนายสมเกียรติ ร่วมกระทำความผิดด้วยจึงพิจารณาขออนุมัติ<orgName>ศาลอาญา</orgName> ออกหมายจับนางพุทธชาติ ในข้อหาเดียวกัน  </p>
<p>พ.ต.อ.พรศักดิ์ กล่าวต่อว่า จากการตรวจสอบเส้นทางการเงินของนายสมเกียรติ ซึ่งทางเจ้าหน้าที่ <orgName>ธอส.</orgName>พบว่ามีการยักยอกเงินไปทั้งสิน 499 ล้านบาทนั้น สามารถติดตามเงินสดและทรัพย์สินได้แล้วประมาณ 200 ล้านบาท แต่ยังมีทรัพย์สินอีกจำนวนเกือบ 300 ล้านบาท ที่ยังไม่ทราบเส้นทางการยักย้ายถ่ายโอน อย่างไรก็ดี จากการสืบสวนทางลึกชุดสืบสวนพบว่านายสมเกียรติ ได้โอนเงินรวมทั้งนำทรัพย์สินต่างๆ ไปฝากไว้กับบุคคลใกล้ชิดอีกหลายรายจึงเตรียมรวบรวมพยานหลักฐานเพื่อเอาผิดกับบุคคลเหล่านี้ต่อไป  </p>
<p>ด้าน นายสมเกียรติ ปฏิเสธที่จะตอบคำถามสื่อมวลชนโดยอ้างว่ายังไม่ทราบรายละเอียดจากพนักงานสอบสวน </p>
<p>ขณะที่ นางพุทธชาติ กล่าวว่า คบหากับนายสมเกียรติ เมื่อ 2 ปีที่แล้วก่อนจะเลิกรากันไป โดยนายสมเกียรติซื้อคอนโดมิเนี่ยมให้อยู่ ที่ผ่านมาตนก็ไม่ทราบว่าเขามีเมียหลายคน ส่วนเรื่องเงินและทรัพย์สินต่าง ๆ แม้จะเคยสอบถามแต่นายสมเกียรติ  ก็ไม่ยอมบอกว่าได้มาจากไหน ต่อมาเมื่อตนตั้งท้องและคลอดลูก นายสมเกียรติได้ให้เงินมา 4 ล้านบาท ให้พาลูกไปเลี้ยงที่บ้านใน จ.หนองคาย ก่อนที่ตนจะนำไปเล่นการพนันกับเพื่อนแถวบ้านจนหมด อย่างไรก็ดี ทางตำรวจไม่ปักใจเชื่อคำให้การของผู้ต้องหาซึ่งจะได้สืบสวนสอบสวนถึงเส้นทางเงินที่นายสมเกียรติ ยักยอกมาต่อไป  </p></body>
</news>
