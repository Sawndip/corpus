<teiHeader>
<fileDesc>
<titleStmt>
  <title>ตรวจศพ2ใจรใต้-พบเป็นแนวร่วมRKK  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090528/14691/%e0%b8%95%e0%b8%a3%e0%b8%a7%e0%b8%88%e0%b8%a8%e0%b8%9e2%e0%b9%83%e0%b8%88%e0%b8%a3%e0%b9%83%e0%b8%95%e0%b9%89%e0%b8%9e%e0%b8%9a%e0%b9%80%e0%b8%9b%e0%b9%87%e0%b8%99%e0%b9%81%e0%b8%99%e0%b8%a7%e0%b8%a3%e0%b9%88%e0%b8%a7%e0%b8%a1RKK.html  </bibl>
</sourceDesc>
</fileDesc>
</teiHeader>
<news>
<headline>ตรวจศพ2ใจรใต้-พบเป็นแนวร่วมRKK</headline>
<lead>ตำรวจ <orgName><prefix>สภ.</prefix>ปะแต</orgName> ยิงปะทะโจรใต้ดับ 2 ศพ ขณะเข้าปิดล้อม ได้อาวุธปืนสงคราม และเครื่องกระสุนจำนวนมาก รวมทั้งเสบียงอาหาร</lead>
<neck></neck>
<body><p>จากกรณีที่เจ้าหน้าตำรวจ <orgName><prefix>สภ.</prefix>ปะแต</orgName> อ.ยะหา จ.ยะลา ร่วมกับเจ้าหน้าที่ทหารพราน ได้จัดกำลังเข้าปิดล้อมตรวจค้นบ้านเลขที่ 50/3 ม. 4 บ้านอุเบง ต.ปะแต อ.ยะหา จ.ยะลา หลังจากมีรายงานข่าวแจ้งว่า กลุ่มผู้ก่อความไม่สงบได้มีการเคลื่อนไหว เตรียมเข้าก่อเหตุในพื้นที่ ต.ปะแต ในระหว่างที่เจ้าหน้าที่เข้าตรวจค้น ได้เกิดปะทะกับกลุ่มคนร้าย นานประมาณ 15 นาที เมื่อสิ้นเสียงปืน เจ้าหน้าที่ได้เข้าตรวจสอบ  พบศพของคนร้ายจำนวน 2 ราย ยังไม่ทราบชื่อ</p>
<p>นอกจากนั้นยังได้ตรวจยึดอาวุธปืนเฮชเค จำนวน 1 กระบอก และอาวุธปืนเอ็ม 16 เอ 2 จำนวน 1 กระบอก พร้อมกระสุนปืนจำนวนหนึ่ง ส่วนฝ่ายเจ้าหน้าที่ทุกนายปลอดภัย เหตุเกิดเมื่อเวลา 20.30 น. วันที่ 27 พ.ค.52 ที่ผ่านมา ตามข่าวที่ได้เสนอไปแล้วนั้น</p>
<p>ความคืบหน้าล่าสุด เมื่อวันที่ 28 พ.ค. 52 เวลา 08.00 น. ผู้สื่อข่าวรายงานจาก จ.ยะลา ว่า สำหรับคนร้าย 2 คน ที่เสียชีวิตจากปะทะกับเจ้าหน้าที่ ทราบชื่อ คือ นายสูคอนัย ลือบาน๊ะ อายุ 20 ปี อยู่บ้านเลขที่ 122/1 ม.4 ต.ปะแต อ.ยะหา จ.ยะลา และ นายอิบรอเฮม แวะหะยี อายุ 23 ปี อยู่บ้านเลขที่ 46 ม.9 ต.ปะแต อ.ยะหา จ.ยะลา ทั้งสองคนเป็นกลุ่มกองกำลังติดอาวุธขนาดเล็ก( Rkk ) ที่เคลื่อนไหวอยู่ในพื้นที่ ต.ปะแต</p>
<p>นอกจากนั้นเจ้าหน้าที่ยังยึดอาวุธปืนเอ็ม 16 A 2 หมายเลขประจำปืน A 0068825 จำนวน 1 กระบอก แม็กปืน เอ็ม 16 ขนาดบรรจุ 30 นัด จำนวน 2 แม็ก พร้อมกระสุนปืน ขนาด 5.56 จำนวน 51 นัด และยึดอาวุธปืน HK 33 พับฐาน หมายเลขประจำปืน 224440 ตรากงจักร พร้อมสายสะพาย จำนวน 1 กระบอก แม็กปืน ขนาด บรรจุ 40 นัด จำนวน 1 แม็ก กระสุนปืน ขนาด 5.56 จำนวน 18 นัด และยังยึดสเบียงอาหารได้อีกจำนวน 6 ถุงใหญ่ พร้อมเครื่องสนามได้อีกจำนวนหนึ่ง คนร้ายกลุ่มนี้ลงมารับเสบียง ที่บ้านเลขที่ดังกล่าว ทางเจ้าหน้าที่ได้เข้าปิดล้อม จึงเกิดการปะทะกัน ทำให้คนร้ายเสียชีวิตและยึดของกลางได้หลายรายการ</p>
<p>พ.ต.อ.ภูมิเพ็ชร พิพัฒน์เพ็ชรภูมิ รองผู้บังคับการตำรวจภูธรจังหวัดยะลา เปิดเผยว่า เหตุการณ์ปะทะกับกลุ่มคนร้ายที่ปะแต เมื่อกลางดึกของคืนที่ผ่านมา สืบเนื่องจากเจ้าหน้าที่ตำรวจ<orgName><prefix>หน่วยปฎิบัติการพิเศษ</prefix>ปะแต</orgName> ได้รับแจ้งจากแหล่งข่าวว่า มีกลุ่มผู้ต้องสงสัยรวมตัวกัน เพื่อวางแผนเตรียมจะโจมตีฐานปฎิบัติการในพื้นที่ โดยเฉพาะตำบลปะแต ซึ่งภายหลังรับทราบข้อมูลจากชาวบ้าน ร.ต.อ.ธนพล เยาวพักตร์ จึงได้นำกำลังเข้าพิสูจน์ทราบบ้านต้องสงสัยตามที่แหล่งข่าวแจ้ง คือบ้านเลขที่ 50/3 หมู่ 4 บ.อุเบ็ง ต.ปะแต อ.ยะหา จ.ยะลา</p>
<p>ซึ่งในขณะเข้าพิสูจน์ทราบก็ได้เกิดการยิงปะทะกับกลุ่มผู้ก่อความไม่สงบ เป็นเหตุให้ผู้ก่อความไม่สงบเสียชีวิตจำนวน 2 ราย พร้อมอาวุธปืนสงครามเอ็ม 16 และเฮชเค รวม 2 กระบอก รวมทั้งอุปกรณ์การประกอบระเบิดแสวงเครื่อง และเสบียงอาหารจำนวน 6 กระสอบ ส่วนผู้เสียชีวิตทั้งสองเป็นราษฎรในพื้นที่ตำบลปะแต ที่ทางตำรวจติดตามตัวมาโดยตลอด</p>
<p>“ กลุ่มที่เคลื่อนไหวอยู่ในพื้นที่ตำบลปะแต ก็จะมีการรวมศูนย์สั่งการ ที่เชื่อมต่อกับเขตอำเภอยะหา อำเภอเมือง อำเภอกาบัง รอยต่ออำเภอสะบ้าย้อย จ.สงขลา มีการประสานงานก่อเหตุสนับสนุนรอยต่อเขตต่างๆ อย่างต่อเนื่อง ซึ่งจะเห็นได้ว่าในช่วงเดือนที่ผ่านมา มีเหตุการณ์ในเขตรอยต่อบ่อยครั้ง อย่างไรก็ตาม การทำงานของตำรวจภูธรจังหวัดยะลา ก็ได้มีการทำงานร่วมกับฝ่ายทหารในพื้นที่ต่างๆเป็นอย่างดี การทำงานในพื้นที่ทุกครั้ง ก็จะได้รับความร่วมมือจากผู้บัญชาการหน่วยเฉพาะกิจต่างๆ และฝ่ายปกครอง โดยเหตุการณ์นี้สามารถควบคุมผู้ต้องสงสัยในที่เกิดเหตุเอาไว้ได้จำนวน 7 คน ซึ่งขณะนี้ทั้งหมดเจ้าหน้าที่ทหารได้ทำการซักถามอยู่ที่หน่วยเฉพาะกิจยะลาที่ 14 เพื่อขยายผลว่าเกี่ยวข้องกับกลุ่มคนร้ายหรือไม่ โดยมีเจ้าหน้าที่ตำรวจชุดสืบสวนสอบสวน <orgName><prefix>ภ.จว.</prefix>ยะลา</orgName> เข้าร่วมในการซักถามด้วย ” รอง ผบก.<orgName><prefix>ภ.จว.</prefix>ยะลา</orgName> กล่าว</p></body>
</news>
