<teiHeader>
<fileDesc>
<titleStmt>
  <title>อัศวินลั่นหากพบตู้ม้าในพท.ผกก.โดนเด้งแน่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 14:31:21  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173502  </bibl>
</sourceDesc>
</fileDesc>
</teiHeader>
<news>
<headline>อัศวินลั่นหากพบตู้ม้าในพท.ผกก.โดนเด้งแน่</headline>
<lead>พล.ต.ท.อัศวิน ลั่น หลังเที่ยงคืนหากพบยังมีตู้ม้าในพื้นที่ใดผู้กำกับการโดนเด้งแน่ พร้อมรับแจ้งเบาะแสโดยตรงถึงที่เกิดเหตุใน 1 ชั่วโมง</lead>
<neck></neck>
<body><p>พล.ต.ท.อัศวิน ขวัญเมือง ผู้ช่วยผู้บัญชาการตำรวจแห่งชาติ กล่าวภายหลังร่วมประชุมวางนโยบายปราบปรามอบายมุข ให้กับเจ้าหน้าที่ตำรวจนครบาล ว่า หลังเที่ยงคืนวันนี้ ตู้ม้าในพื้นที่ต่างๆ ในพื้นที่<orgName><prefix>กองบัญชาการ</prefix>ตำรวจนครบาล</orgName> จะต้องไม่มีตามที่ พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ กำชับยื่นคำขาดไว้แล้ว และหากยังตรวจพบว่ายังปล่อยให้มีการเปิดอยู่ ผู้กำกับการในท้องที่นั้น ต้องถูกลงโทษทางวินัยเป็นคนแรก พร้อมทั้งเก็บของออกจาก สน.ทันที แต่การกำชับในครั้งนี้ เชื่อว่าผู้ปฏิบัติจะต้องรับฟังและนำไปปฏิบัติ ทั้งนี้ หากใครพบเห็นยังมีการลักลอบเปิดตู้ม้าอยู่นั้น ให้แจ้งมายังเบอร์โทรศัพท์ โดยตรงของตนหมายเลข 081-947-2828 ทันที หลังจากนั้นไม่เกิน 1 ช.ม. ตนจะไปถึงจุดพบมีการเปิดอยู่</p>
<p>อย่างไรก็ตาม หลัง รองผู้บัญชาการตำรวจแห่งชาติ มอบนโยบายการทำงานเสร็จ พล.ต.ท.วรพงษ์ ชิวปรีชา ผู้บัญชาการตำรวจนครบาล เรียกนายตำรวจระดับผู้บังคับการตำรวจนครบาล 1-9 และ ผู้กำกับการ ทั้ง 88 สน.ประชุมเครียดเพื่อวางแนวทางป้องกันปราบปรามการลักลอบเปิดตู้ม้า บ่อนการพนัน สถานบริการที่ค้าประเวณีเด็ก และมียาเสพติดต่อทันที 
</p></body>
</news>
