<teiHeader>
<fileDesc>
<titleStmt>
  <title>แถลงรวบแก๊งวัยรุ่น ลักรถ แลกยา  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 15:48:28  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173525  </bibl>
</sourceDesc>
</fileDesc>
</teiHeader>
<news>
<headline>แถลงรวบแก๊งวัยรุ่น ลักรถ แลกยา</headline>
<lead>ตำรวจ<orgName>บางกอกใหญ่</orgName> แถลงรวบแก๊งวัยรุ่น ตระเวนก่อเหตุลักรถจักรยานยนต์ แลกยาบ้า เปิดม่านรูดมั่วเซ็กส์</lead>
<neck></neck>
<body><p>พล.ต.ต.อำนวย นิ่มมะโน รองผู้บัญชาการตำรวจนครบาล แถลงผลเจ้าหน้าที่ตำรวจฝ่ายสืบสวน <orgName><prefix>สน.</prefix>บางกอกใหญ่</orgName> จับกุมแก๊งวัยรุ่นตระเวนลักรถจักรยานยนต์แลกบยาบ้าเสพ ได้ผู้ต้องหา 5 ราย คือ นายพีระ หรือ เต้ ลายเสมา อายุ 30 ปี น.ส.วิสา หรือ ไก่ ศรซี อายุ 23 ปี นายสมชาย หรือ อ๊อด ทองแดง อายุ 30 ปี นายยิ่งยศ หรือ เล็ก โชคดี อายุ 30 ปี และ น.ส.จรัสศรี หรือ ไก่ สมใจ อายุ 28 ปี พร้อมของกลางประแจ 6 เหลี่ยม ขนาดต่างๆ ที่ใช้ในการโจรกรรมรถจักรยานยนต์ และรถจักรยานยนต์ที่ขโมยมา 2 คัน โดยจับกุมครั้งนี้สืบเนื่องมาจากฝ่ายสืบสวน <orgName><prefix>สน.</prefix>บางกอกใหญ่</orgName> ได้จับกุม นายพีระ และ น.ส.วิสา ได้เมื่อวันที่ 7 พ.ค. ที่ผ่านมา ขณะออกตรวจพื้นที่ ภายในซอยมัสยิด ต้นสน ถนนอรุณอัมรินทร์ พบท่าทางมีพิรุธต้องสงสัยลักษณะคล้ายคนเมายาจึงเรียกรถจักรยานยนต์หยุดขอตรวจค้น แต่ไม่พบของกลางจึงได้ตรวจปัสสาวะพบสารสีม่วง จากนั้นขยายผลจับกุมเพื่อนร่วมขบวนการได้ในที่สุด สอบสวนทราบว่า นายยิ่งยศ และ น.ส.จรัสศรี เป็นคนขโมยรถจักรยานยนต์มาให้ นายสมชาย เพื่อนำไปแลกกับยาบ้าย่านบางกอกใหญ่ โดยรถจักรยานยนต์ 1 คัน จะแลกยาบ้าได้ 10-20 เม็ด แล้วแต่ความเก่าใหม่ของรถ จากนั้นจะไปเปิดห้องพักโรงแรมม่านรูดเป็นสถานที่เสพยาและมั่วสุมทางเพศกัน นอกจากนี้ ยังพบว่าผู้ต้องหาทุกคนเคยมีคดีติดตัวหลายคดีด้วย</p></body>
</news>
