<teiHeader>
<fileDesc>
<titleStmt>
  <title>ฉก.ลาดหญ้าจับแรงงานมอญ ลอบขึ้นเรือเข้าฝั่งไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160034  </bibl>
</sourceDesc>
</fileDesc>
</teiHeader>
<news>
<headline><orgName>ฉก.ลาดหญ้า</orgName>จับแรงงานมอญ ลอบขึ้นเรือเข้าฝั่งไทย</headline>
<lead></lead>
<neck></neck>
<body><p>วันที่ 4 พฤษภาคม ที่ผ่านมา พ.อ.สิงห์ทอง หมีทอง ผบ.<orgName>ฉก.ลาดหญ้า</orgName> ได้สั่งการ พ.อ.สุรินทร์ นิลเหลือง รอง ผบ.<orgName>ฉก.ลาดหญ้า</orgName> ร่วมกับ นายจำรัส กังน้อย นายอำเภอสังขละบุรี พ.ต.ท.ธนพัฒน ปรมสุข สว.ด่าน <orgName>ตม.สังขละบุรี</orgName> และ พ.ต.ต.พัฒน์พงษ์ วัฒนกุล ผบ.<orgName>ร้อย.ตชด.134</orgName> นำกำลังชุดปฏิบัติทางเรือ <orgName>ฉก.ลาดหญ้า</orgName> ตั้งจุดตรวจทางน้ำบริเวณ ท่าแพหน้าวัดวังก์วิเวการาม ต.หนองลู อ.สังขละบุรี จ. กาญจนบุรี เพื่อตรวจสอบเรือประมงที่ผ่านไปมาในบริเวณ ดังกล่าว ได้มีเรือประมงของชาวมอญ ขับผ่านมากลางแม่น้ำมีท่าทางพิรุธ จึงขอเข้าตรวจค้น</p>
<p>จากการตรวจค้นภายในเรือประมงลำดังกล่าวเจ้าหน้าที่ พบภายในเรือมีแรงงานต่างด้าวหลบหนีเข้าเมือง เป็นชาย จำนวน 6 คน นอนหมอบอยู่ในเรือลักษณะสลับหัวสลับขากันจึงได้ควบคุมตัวทั้งหมดขึ้นมาบนฝั่ง พร้อมกับทำการสอบสวน ทราบว่าคนขับเรือลำดังกล่าวคือ นายสร ไม่มีนามสกุล ชาวมอญ อยู่บ้านเลขที่ 260 ม.2 ต.หนองลู อ.สังขละบุรี จ.กาญจนบุรี ส่วนอีก6 คน จากการตรวจสอบเอกสาร พบว่า เป็นต่างด้าวที่กำลังจะเดินทางหลบหนีเข้ามาภายในประเทศไทยโดยผิดกฎหมายเจ้าหน้าที่จึงนำผู้กระทำผิดทั้งหมด พร้อมยึดของกลางเป็นเรือประมงที่ใช้เป็นพาหนะมาบันทึกจับกุม ที่ ร้อย.ตชด.134 และนำตัวส่ง ร้อยเวร <orgName><prefix>สภ.</prefix>สังขละบุรี</orgName> ดำเนินคดีต่อไป </p></body>
</news>
