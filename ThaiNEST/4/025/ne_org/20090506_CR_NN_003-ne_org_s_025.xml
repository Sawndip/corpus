<teiHeader>
<fileDesc>
<titleStmt>
  <title>โจรใต้บึ้มรถชาวบ้านสาหัส3 ทหารเข้ามาช่วยใช้อาวุธสงครามถล่มซ้ำ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160176  </bibl>
</sourceDesc>
</fileDesc>
</teiHeader>
<news>
<headline>โจรใต้บึ้มรถชาวบ้านสาหัส3 ทหารเข้ามาช่วยใช้อาวุธสงครามถล่มซ้ำ</headline>
<lead></lead>
<neck></neck>
<body><p>เมื่อวันที่ 5 พฤษภาคม พ.ต.อ.ภูมิเพชร พิพัฒน์เพชรภูมิ รอง ผกก.<orgName>ภจว.ยะลา</orgName> พร้อมเจ้าหน้าที่ตำรวจจาก<orgName><prefix>กองวิทยาการ</prefix>เขต 45</orgName> ยะลา รับแจ้งมีคนร้ายลอบวางระเบิดรถยนต์ชาวบ้าน ที่บริอเวณ บ้านควนนางา ม.4 ต.ห้วยกระทิง อ.กรงปินัง จ.ยะลา</p>
<p>เมื่อถึงที่เกิดเหตุ พบรถกระบะ ทะเบียน บฉ 1531 ยะลา ตกอยู่ข้างทาง สถาพรถถูกแรงอัดของระเบิดจนได้รับความเสียหาย บนถนนพบหลุมระเบิดกว้าง 3 เมตร ลึก 1.50 เมตร และพบเศษสะเก็ดระเบิดตกกระจายไปทั่วบริเวณ นอกจากนี้ ยังพบสายไฟฟ้าถูกลากยาวเข้าไปในป่าริมทางประมาณ 50 เมตร บนเนินเขาเจ้าหน้าที่ยังพบปลอกกระสุนปืนเอ็ม.16 ตกอยู่ข้างทางเป็นจำนวนมาก</p>
<p>ขณะเดียวกันเจ้าหน้าที่พบผู้บาดเจ็บ จำนวน 3 รายคือ นายอุเซ็ง มะ อายุ 45 ปี นางสุดา บุญผาง อายุ 35 ปี ภรรยา และด.ญ.หนึ่งธิดา คอราแต อายุ 4 เดือน เจ้าหน้าที่นำตัวส่งโรงพยาบาลบันนังสตา</p>
<p>สอบสวน นายอุเซ้ง ให้การว่า ตนขับมาพร้อมภรรยา และหลานสาว เมื่อมาถึงที่เกิดเหตุ ได้เกิดระเบิดดังสนั่นหวั่นไหวบริเวณด้านหน้ารถ ทำให้รถเสียหลักตกลงข้างทาง จากนั้นมีทหารพรานที่ 4714 จำนวน 6 นาย ขับรถจักรยานยนต์ลาดตระเวนผ่านมาพอดี คนร้ายจึงได้ระดมยิงด้วยอาวุธปืนสงครามเข้าใส่ และเกิดการปะทะกันนานกว่า 10 นาที ก่อนที่คนร้ายจะหลบหนีเข้าป่าไป</p>
<p>เบื้องต้นเจ้าหน้าที่สันนิษฐานว่า กลุ่มผู้ก่อความไม่สงบคิดว่ารถกระบะคันดังกล่าวเป็นของเจ้าหน้าที่ จึงทำการจุดชนวนระเบิด จากนั้นยิงใส่กลุ่มทหารก่อนที่จะหลบหนีไป 
</p></body>
</news>
