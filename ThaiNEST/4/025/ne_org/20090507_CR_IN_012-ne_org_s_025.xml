<teiHeader>
<fileDesc>
<titleStmt>
  <title>ศาล รธน. ไม่ยอมความ เสธ.แดง หมิ่น    </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-07 15:31:11  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170237  </bibl>
</sourceDesc>
</fileDesc>
</teiHeader>
<news>
<headline><orgName>ศาล รธน.</orgName> ไม่ยอมความ เสธ.แดง หมิ่น  </headline>
<lead><orgName>ศาลรัฐธรรมนูญ</orgName> ลั่นไม่ยอมความ เสธ.แดง ในคดีหมิ่น<orgName>ศาล</orgName> แม้โทรศัพท์ขอโทษแล้ว ยันตุลาการ ถูกข่มขู่คุกคามไม่กระทบการทำงาน</lead>
<neck></neck>
<body><p>นายพสิษฐ์ ศักดาณรงค์ เลขานุการประธาน<orgName>ศาลรัฐธรรมนูญ</orgName> และ นายเชาวนะ ไตรมาศ รองเลขาธิการ<orgName><prefix>สำนักงาน</prefix>ศาลรัฐธรรมนูญ</orgName> ร่วมกันแถลงข่าวยืนยันว่า ทาง<orgName>ศาลรัฐธรรมนูญ</orgName>จะไม่มีการยอมความหรือไกล่เกลี่ย ในคดีหมิ่น<orgName>ศาล</orgName>ทุกคดีและจะดำเนินการเอาผิดให้ถึงที่สุด เพื่อให้เป็นบรรทัดฐานกับสังคมต่อการพาดพิงถึง<orgName>ศาลรัฐธรรมนูญ</orgName>ในฐานะที่เป็นสถาบันหลักของสังคม ในการพิจารณาคดีตามกรอบของรัฐธรรมนูญและป้องกันไม่ให้เกิดเหตุซ้ำอีกรวมถึงคดี พล.ต.ขัตติยะ สวัสดิผล หรือ เสธ.แดง ที่เป็นเจ้าของเว็บไซต์ที่มีข้อความหมิ่น<orgName>ศาล</orgName>ที่แม้จะมีการโทรศัพท์มาขอโทษจาก เสธ.แดง และกล่าวว่า ไม่ตั้งใจโดยอาจจะมีผู้แฮกข้อมูลเข้าไปดำเนินการดังกล่าวก็ไม่อาจยอมความได้ เพราะถือว่า เสธ.แดงเป็นเจ้าของเว็บจึงจะต้องรับผิดชอบโดยตรง</p>
<p>นอกจากนี้ นายพสิษฐ์ ยังกล่าวยืนยันว่า เหตุการณ์รุนแรงที่เกิดขึ้นกับ<orgName>ศาลรัฐธรรมนูญ</orgName> ทั้งข่าวปาระเบิดที่บ้านพักของตุลาการ ที่สำนักงานศาลรัฐธรรมนูญ และการพูดพาดพิงข่มขู่นั้น ไม่ส่งผลกระทบต่อการทำหน้าที่ของตุลาการ ซึ่งเบื้องต้นก็รู้สึกพอใจการทำหน้าที่ของตำรวจ</p></body>
</news>
