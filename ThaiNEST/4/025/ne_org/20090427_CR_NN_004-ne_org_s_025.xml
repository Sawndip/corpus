<teiHeader>
<fileDesc>
<titleStmt>
  <title>ฆ่าโหดปาดคอเกย์ คาดฝีมือคู่ขาหนุ่ม ตร.เร่งออกล่าตัว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158852  </bibl>
</sourceDesc>
</fileDesc>
</teiHeader>
<news>
<headline>ฆ่าโหดปาดคอเกย์ คาดฝีมือคู่ขาหนุ่ม ตร.เร่งออกล่าตัว</headline>
<lead></lead>
<neck></neck>
<body><p>เหตุฆ่าโหดเกย์หนุ่มสยองคาแมนชั่นครั้งนี้ เปิดเผยขึ้น เมื่อวันที่ 26 เมษายน โดย พ.ต.อ.เจริญ ศรีศศลักษณ์ รอง ผบก.น.2 พร้อมด้วยตำรวจ <orgName><prefix>สน.</prefix>ดอนเมือง</orgName> เข้าตรวจสอบเหตุพบผู้เสียชีวิตภายในห้อง 205 ชั้น 2 จัสโก้ แมนชั่น เลขที่ 111/24 ถนนสรงประภา แขวงสีกัน เขตดอนเมือง กทม.โดยพบศพนายธวัชชัย เส้นเถาว์ อายุ 36 ปี หัวหน้าแผนกบริษัทแห่งหนึ่ง สภาพนอนอยู่ข้างเตียง มีบาดแผลถูกมีดปาดลำคอ ถูกแทงที่โหนกแก้มซ้าย และตามลำตัวอีกหลายแห่ง</p>
<p>สอบสวน น.ส.จันทร์ทอง คันธเสม อายุ 39 ปี แม่บ้านอาคารที่เกิดเหตุ ให้การว่า เช้าวันเดียวกันได้ยินเสียงดังจากห้องผู้เสียชีวิตเมื่อเดินขึ้นไปก็พบรอยเลือดจึงรีบโทรศัพท์เข้าไปที่ห้องพักผู้เสียชีวิตมีเสียงผู้ชายรับสายบอกว่าไม่มีอะไร ต่อมาได้พบเห็นชายต้องสงสัยเดินออกมา ทั้งนี้ ตำรวจคาดว่าคนร้ายน่าจะก่อเหตุเพื่อชิงทรัพย์ หรืออาจเกิดจากเรื่องส่วนตัวเนื่องจากพบว่าผู้เสีย ชีวิตมีพฤติกรรมรักร่วมเพศและมักจะพาชายหนุ่มมาพักที่ห้องเสมอ ส่วนการตรวจสอบกล้องวงจรปิดที่เกิดเหตุจับภาพไม่ชัดเจน อย่างไรก็ดี ตำรวจได้เร่งติดตามจับกุมตัวคนร้ายรายนี้แล้ว</p></body>
</news>
