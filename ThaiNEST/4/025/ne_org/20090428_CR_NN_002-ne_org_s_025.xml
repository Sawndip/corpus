<teiHeader>
<fileDesc>
<titleStmt>
  <title>ตำรวจบางละมุงรวบไอริชเอเย่นต์ยาเสพติดรายใหญ่ในเมืองพัทยาพร้อมของกลางจำนวนมาก  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159055  </bibl>
</sourceDesc>
</fileDesc>
</teiHeader>
<news>
<headline>ตำรวจบางละมุงรวบไอริชเอเย่นต์ยาเสพติดรายใหญ่ในเมืองพัทยาพร้อมของกลางจำนวนมาก</headline>
<lead></lead>
<neck></neck>
<body><p>เมื่อเวลา 09.30 น. วันที่ 28 เม.ย. 52 พ.ต.อ.สมนึก จันทร์เกตุ ผกก.<orgName><prefix>สภ</prefix>บางละมุง</orgName>  พ.ต.ต.กมล ทวีศรี สว.สป. พร้อมกำลังควบคุมตัว นายทอมัส หรือทอม  แม็คอออเลย์ (Mr.THOMAS MC AULEY) อายุ 48 ปี สัญชาติไอซ์ลิช  ประเทศไอซ์แลนด์  พร้อมของกลางยาไอซ์ชนิดเกล็ดบรรจุอยู่ถุงพลาสติกใสนํ้าหนักรวมประมาณ 109 กรัม จำนวน 2 ถุง ยาบ้า 7 เม็ด ยาอี 2 เม็ด กัญชาแห้ง นํ้าหนักรวมประมาณ 11.4 กรัม จำนวน 1 ห่อ ฝิ่นนํ้าหนัก 12 กรัม เครื่องชั่งนํ้าหนัก ยี่ห้อ TANITA สีดำ  ขนาดเล็ก 1 เครื่อง ถุงพลาสติกในแบบกดปิด ขนาด 3X5 ซม. จำนวน 60 ถุง อุปกรณ์การเสพจำนวน 3 ชุด โทรศัพท์มือถือ 1 เครื่อง สำเนาธนบัตรที่ใช้การล่อซื้อจำนวน 6,000 บาท เงินสดจำนวน 52,500 บาท และรถยนต์โตโยต้า รุ่นฟอร์จูนเนอร์สีดำ  ทะบียน ภฉ-6903 กทม. โดยตั้งข้อกล่าวหาว่า มีเสพติดให้โทษประเภท 1 (ยาไอซ์-ยาอี-ยาบ้า) ไว้ในความครอบครองเพื่อจำหน่าย และจำหน่ายโดยผิดฏหมาย มียาเสพติดให้โทษประเภท 2 และประเภท 5 (ฝิ่น-กัญชา) ไว้ในความครอบครองโดยผิดฏหมาย       ?xml:namespace prefix = o ns = "urn:schemas-microsoft-com:office:office" />  </p>
<p>ด้าน  พ.ต.อ.สมนึก จันทร์เกตุ ผกก. กล่าวว่า ได้สืบสวนทราบว่า นายทอมัส หรือทอม  มีพฤติการณ์ในการจำหน่ายยาเสพติดให้กับกลุ่มวัยรุ่นในพื้นที่เมืองพัทยา บางละมุง และพื้นที่ใกล้เคียง จึงรายงานให้ผู้บังคับบัญชาทราบ  และได้เฝ้าติดตามพฤติการณ์มาโดยตลอด ต่อมาเมื่อเวลา 18.00 น. วันที่ 27 เม.ย. เจ้าหน้าที่ชุดจับกุมได้ให้สายลับติดต่อลื้อซื้อยาไอซ์จากนายทอม จำนวน 1 ถุง ราคา 6,000 บาท โดยติดต่อล่อซื้อกันหน้าร้านเซเว่นอีเลฟเว่น ซอยเขาตาโล หมู่ 11  ต.หนองปรือ อ.บางละมุ จึงได้นำกลำลังไปซุ่มกัดรอยังที่หมาย จนเมื่อเวลา 20.00 น. มีรถยนต์ โตโยต้ารุ่น ฟอร์จูนเนอร์ มาจอดบริเวณดังกล่าว พบนายทอมัส ผู้ต้องหาเดินลงมาจากรถคันดังกล่าว เดินมาและยืนยาไอซ์ให้กับสายลับ จากนั้นสายลับได้ส่งสัญญาณให้กับเจ้าหน้าที่ชุดจับกุมทราบ จึงเข้าจับกุม ตรวจค้นภายในรถพบของกลางจำนวนดังหล่าว จึงควบคุมตัวส่งพนักงานสอบสวนไว้ดำเนินคดีตามกฎหมายต่อไป</p></body>
</news>
