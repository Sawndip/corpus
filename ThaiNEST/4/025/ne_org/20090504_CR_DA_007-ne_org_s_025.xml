<teiHeader>
<fileDesc>
<titleStmt>
  <title>ผวาหนีความแม่ลูกหากินใกล้บ้านคน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-04 08:31:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198063&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ผวาหนีความแม่ลูกหากินใกล้บ้านคน</headline>
<lead></lead>
<neck></neck>
<body><p>เมื่อเวลา 13.30 น. วันที่ 3 พ.ค. นายบุญชู อยู่ภู่ หัวหน้าเขตรักษาพันธุ์สัตว์ป่า เขาอ่างฤาไน ได้รับแจ้งจากชาวบ้านว่าพบหมีควาย ขนาดใหญ่ 2 แม่ลูก ออกจากป่ามาหากินอยู่บริเวณหมู่บ้านอ่างเตย หมู่ 9 ต.ท่าตะเกียบ จ.ฉะเชิงเทรา ห่างจากเขตรักษาพันธุ์สัตว์ป่า  เขาอ่างฤาไน ประมาณ 10 กิโลเมตร จึงได้ไปตรวจสอบพร้อมด้วยกำลังทหารพรานนำโดย พ.ท.สุรินทร์ เจริญชีพ ผบ.ร้อยทหารพรานที่ 1306 เจ้าหน้าที่<orgName><prefix>สถานี</prefix>เพาะเลี้ยงสัตว์ป่ากระบกคู่</orgName> เจ้าหน้าที่ปฏิบัติการ (หนองปลาซิว) ผู้ใหญ่บ้านหมู่ 9 </p>
<p>ต่อมา เจ้าหน้าที่ได้ร่วมกันวางแผนด้วยการใช้กรงเหล็กขนาดใหญ่เข้าไปดักเพื่อไล่ให้เข้ากรงเพื่อป้องกันหมีได้รับอันตราย เมื่อไปถึงพบหมี 2 แม่ลูกกำลังเพลิดเพลินกับการกินพืชผักหัวมันของชาวบ้าน จึงได้นำกรงเหล็กไปตั้งดัก ไว้ที่บริเวณรอยทางเดินของหมี 2 แม่ลูกที่เดินออกมาเป็นทาง จากนั้นจึงได้กระจายกำลังกัน ออกไล่ต้อนให้หมีวิ่งกลับเข้าทางเดิม จนกระทั่งหมีตัวดังกล่าววิ่งเข้าไปในกรงที่ทางเจ้าหน้าที่ได้ตั้งดักเอาไว้ ซึ่งหมีตัวดังกล่าวเป็นเพศเมีย อายุประมาณ 10 ปี น้ำหนัก ประมาณ 50 กิโลกรัม ส่วนลูกหมีนั้นได้ตกใจวิ่งออกไปทิศทางอื่นซึ่งมีน้ำหนักประมาณ 10 กิโลกรัม </p>
<p>นายบุญชู หัวหน้าเขตรักษาพันธุ์สัตว์ป่าเขาอ่างฤาไน กล่าวว่า หมีควาย 2 แม่ลูกอยู่ในป่าเขตรักษาพันธุ์สัตว์ป่าเขาอ่างฤาไน จากการตรวจสอบพบว่าหมีได้เดินออกมาหากินที่บริเวณดังกล่าวหลายครั้งแล้วเนื่องจากรอยทางเดินนั้นเป็นทางที่เดินจนพื้นหญ้าราบเรียบเนื่องจาก บริเวณดังกล่าวมีอาหารอุดมสมบูรณ์ ถือว่าเป็นโชคดีของหมี 2 แม่ลูกที่ไม่ถูกพรานป่าล่าเอาชีวิต ซึ่งจะได้นำหมีดังกล่าวไปปล่อยที่บริเวณด้านหลังป่าของ<orgName><prefix>สำนักงาน</prefix>เขตรักษาพันธุ์สัตว์ป่าเขาอ่างฤาไน</orgName> ส่วนลูกหมีคาดว่าคงจะได้ตัวในเย็นวันเดียวกันนี้ และจะนำไปปล่อยให้อยู่กับแม่หมีในเขตรักษาพันธุ์สัตว์ป่าเขาอ่างฤาไนต่อไป.</p></body>
</news>
