<teiHeader>
<fileDesc>
<titleStmt>
  <title>อัยการเลื่อนสั่งคดีพันธมิตรฯ14ก.ค.  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-29 08:56:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200542&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>อัยการเลื่อนสั่งคดี<orgName>พันธมิตรฯ</orgName>14ก.ค.</headline>
<lead></lead>
<neck></neck>
<body><p>ที่สำนักงานอัยการสูงสุด ถนนรัชดาภิเษก เมื่อเวลา 10.00 น. วันที่ 28 พ.ค. อัยการฝ่ายคดีอาญานัดสั่งคดีที่ พล.ต.จำลอง ศรีเมือง, นายสนธิ ลิ้มทองกุล, นายพิภพ ธงไชย, นายสมศักดิ์ โกศัยสุข และนายสมเกียรติ พงษ์ไพบูลย์ แกนนำ<orgName>พันธมิตรประชาชนเพื่อประชาธิปไตย</orgName>, นายสุริยะใส กตะศิลา ผู้ประสานงาน<orgName><prefix>กลุ่ม</prefix>พันธ มิตรฯ</orgName>, นายไชยวัฒน์ สินสุวงศ์, นายอมร อมรรัตนานนท์ และนายเทิดภูมิ ใจดี แนวร่วม<orgName><prefix>กลุ่ม</prefix>พันธมิตรฯ</orgName> ผู้ต้องหาที่ 1-9 ในคดีมั่วสุมกันตั้งแต่ 10 คนขึ้นไปก่อความวุ่นวายในบ้านเมือง และยุยงให้ประชาชนละเมิดกฎหมายแผ่นดิน โดยเมื่อเจ้าหน้าที่สั่งให้เลิกแล้วไม่เลิก ตามประมวลกฎหมายอาญา มาตรา 116, 215 และ 216 สืบเนื่องจากกรณีที่<orgName><prefix>กลุ่ม</prefix>พันธมิตรฯ</orgName>ได้บุกเข้าทำเนียบ และได้ทำการชุมนุมต่อเนื่องเป็นเวลาถึง 193 วัน เมื่อปี 2551</p>
<p>ทั้งนี้ นายกายสิทธิ์ พิศวงปราการ อธิบดีอัยการฝ่ายคดีอาญา กล่าวว่า ได้เลื่อนการสั่งคดีออกไป เนื่องจากพนักงานสอบสวน ยังสอบสวนเพิ่มเติมพยานไม่แล้วเสร็จหลายประเด็น เนื่องจากผู้ต้องหาได้ร้องขอความเป็นธรรม ซึ่งมีข้อมูลรายละเอียดต่าง ๆ โดยเฉพาะพยานบุคคลซึ่งมีทั้ง เจ้าหน้าที่<orgName>รัฐ</orgName> และประชาชนประมาณ 38 คน ที่จะต้องเข้าให้การ เพื่อจะดูว่าสอดคล้องกับภาพบันทึกเหตุการณ์การชุมนุมในแผ่นวีซีดีกว่า 200 แผ่น โดยเมื่อมีพยานบุคคลจำนวนมาก ก็ต้องใช้เวลาอีกพอสมควร อัยการจึงนัดสั่งคดีในวันที่ 14 ก.ค.นี้ เวลา 10.00 น.</p></body>
</news>
