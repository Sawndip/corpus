<teiHeader>
<fileDesc>
<titleStmt>
  <title>ม็อบเกษตรกรปิดถนนรัชดาฯฮือไล่ �สังศิต�  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 15:20:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059427  </bibl>
</sourceDesc>
</fileDesc>
</teiHeader>
<news>
<headline>ม็อบเกษตรกรปิดถนนรัชดาฯฮือไล่ �สังศิต�</headline>
<lead><orgName><prefix>เครือข่าย</prefix>หนี้สินชาวนา</orgName> บุก ม.ราชภัฏจันทรเกษม กดดันเรียกตัว �สังศิต พิริยะรังสรรค์� กลับจากช่วยราชการ ตำแหน่งเลขาธิการ<orgName><prefix>กองทุน</prefix>ฟื้นฟูฯ</orgName> ยันบริหารงานไม่โปร่งใส แถมขาดคุณสมบัติขัดต่อกฎหมาย เพราะรับเงินเดือนสองทาง</lead>
<neck></neck>
<body><p> วันนี้ (27 พ.ค.) เมื่อเวลา 12.30 น.ที่หน้ามหาวิทยาลัยสถาบันราชภัฏจันทรเกษม ถ.รัชดาภิเษก <orgName><prefix>เครือข่าย</prefix>หนี้สินชาวนา<suffix>แห่งประเทศไทย</suffix></orgName> ประมาณ 100 คน นำโดย นายวินัย เมืองวงศ์ ประธาน<orgName><prefix>เครือข่าย</prefix>เกษตรกรฯ</orgName> เดินทางโดยรถกระบะ และรถอีแต๋น ยื่นหนังสือเรียกร้องให้อธิการบดี<orgName><prefix>มหาวิทยาลัย</prefix>ราชภัฏจันทร์เกษม</orgName> ขอตัว นายสังศิต พิริยะรังสรรค์ ประธานกรรมการและผู้อำนายการ<orgName><component><prefix>โครงการ</prefix>ปริญญาดุษฎีบัณฑิต</component> <component><prefix>สาขาวิชา</prefix>การพัฒนาธรรมาภิบาล</component> <component><prefix>ม.</prefix>จันทรเกษม</component></orgName> กลับมาจากการช่วยราชการที่ สำนักงานกองทุนฟื้นฟูและพัฒนาเกษตรกร โดยกลุ่มเกษตรกรได้ปิดถนนรัชดาภิเษก ฝั่งขาเข้าทุกช่องทาง ท่ามกลางกำลังตำรวจ <orgName><prefix>สน.</prefix>พหลโยธิน</orgName> ประมาณ 50 นาย ที่เข้ามาดูแลความเรียบร้อย</p>
<p>สำหรับหนังสือเรียกร้อง สรุปว่า ตลอด 9 เดือน ที่ มหาวิทยาลัยอนุมัติให้ นายสังศิต ไปช่วยราชการในตำแหน่งรักษาการในตำแหน่งเลขาธิการ <orgName><prefix>สำนักงาน</prefix>กองทุนฟื้นฟูและพัฒนาเกษตรกร</orgName> นายสังศิต มีพฤติกรรมหลายด้านที่ไม่เหมาะสม บริหารงานส่อไปในทางที่ไม่โปร่งใส ใช้ตำแหน่งหน้าที่นำพรรคพวกเข้ามารับงานจัดซื้อจัดจ้าง นอกจากนี้ ยังขาดคุณสมบัติในการเป็นเลขาธิการ หรือรักษาการในตำแหน่งเลขาธิการ เพราะตาม พ.ร.บ.กองทุนฟื้นฟูและพัฒนาเกษตรกร พ.ศ.2542 แก้ไขเพิ่มเติม พ.ศ.2544 มาตรา 26 บัญญัติว่าให้คณะกรรมการคัดเลือกบุคคลให้ดำรงตำแหน่งเลขาธิการจากผู้มีคุณสมบัติและไม่มีลักษณะต้องห้าม ไม่เป็นข้าราชการขององค์กร<orgName>รัฐ</orgName>ซึ่งมีตำแหน่งหรือเงินเดือนประจำ แต่ปัจจุบัน นายสังศิต ยังรับเงินเดือนในฐานะข้าราชการประจำ ม.จันทรเกษม และรับเงินเดือนประจำในตำแหน่งรักษาการเลขาธิการ<orgName><prefix>สำนักงาน</prefix>กองทุนฟื้นฟูและพัฒนาเกษตรกร</orgName>อีกทางหนึ่ง ซึ่งทาง<orgName><prefix>เครือข่าย</prefix>หนี้สินชาวนา<suffix>แห่งประเทศไทย</suffix></orgName> ได้ยื่นฟ้องต่อ<orgName>ศาลปกครอง</orgName>ไว้แล้ว</p>
<p> ต่อมา ผู้ช่วยศาสตราจารย์ นุชรินทร์ ศศิพิบูลย์ รองอธิการฝ่ายบริหาร รักษาการอธิการบดี <orgName><prefix>ม.</prefix>จันทรเกษม</orgName> ได้เป็นตัวแทนออกมารับหนังสือ พร้อมกับระบุว่า จะรับเรื่องไว้ แต่หนังสือจะตอบกลับมาอย่างไรตนไม่ทราบ เพราะตนไม่มีอำนาจในส่วนนี้ โดยหลังจากยื่นหนังสือแล้วกลุ่มเกษตรกรจึงยอมเปิดถนนให้จำนวน 1 ช่องทาง แต่ยังคงปักหลักรอคำตอบอยู่บริเวณด้านหน้ามหาวิทยาลัย</p></body>
</news>
