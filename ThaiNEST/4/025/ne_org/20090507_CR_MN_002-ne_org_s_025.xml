<teiHeader>
<fileDesc>
<titleStmt>
  <title>ผู้ค้าพัฒนพงษ์ร้อง ปชป.ตรวจสอบเจ้าหน้าที่ใช้ความรุนแรง  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-07 23:51:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000051406  </bibl>
</sourceDesc>
</fileDesc>
</teiHeader>
<news>
<headline>ผู้ค้าพัฒนพงษ์ร้อง <orgName>ปชป.</orgName>ตรวจสอบเจ้าหน้าที่ใช้ความรุนแรง</headline>
<lead>กลุ่มผู้ค้าตลาดพัฒนพงษ์กว่า 200 คน รวมตัวหน้าพรรคประชาธิปัตย์ เรียกร้องหาตัวคนรับผิดชอบกรณีเจ้าหน้าที่จับกุมสินค้าละเมิดลิขสิทธิ์ใช้ความรุนแรงต่อกลุ่มผู้ค้าจนมีผู้บาดเจ็บหลายราย พร้อมขอความช่วยเหลือให้ค้าขายต่อในที่เดิม</lead>
<neck></neck>
<body><p> วันนี้ (7 พ.ค.) เมื่อเวลา 21.00 น. กลุ่มผู้ค้าตลาดพัฒนพงษ์ประมาณ 200 คนเดินทางมารวมตัวกันหน้าที่ทำการพรรคประชาธิปัตย์ เพื่อร้องขอความเป็นธรรมกับนายอลงกรณ์ พลบุตร รมช.<orgName><prefix>กระทรวง</prefix>พาณิชย์</orgName> รับผิดชอบการปราบปรามสินค้าละเมิดลิขสิทธิ์ หลังจากเมื่อคืนวันที่ 6 พ.ค.ที่ผ่านมา เจ้าหน้าที่ของ<orgName><prefix>กระทรวง</prefix>พาณิชย์</orgName>ใช้ความรุนแรงในการจับกุมสินค้าละเมิดลิขสิทธิ์จนเกิดการปะทะกับกลุ่มผู้ค้าในตลาดพัฒนพงษ์ ส่งผลให้มีผู้บาดเจ็บหลายราย        </p>
<p>ทั้งนี้ นายสุภาพ ชัยเสน ตัวแทนกลุ่มผู้ค้าได้เข้าเจรจากับเจ้าหน้าที่ของ<orgName>พรรคประชาธิปัตย์</orgName> โดยเสนอข้อเรียกร้องให้<orgName>พรรคประชาธิปัตย์</orgName> ในฐานะแกนนำ<orgName>รัฐบาล</orgName> และมีรัฐมนตรีที่รับผิดชอบเรื่องการจับกุมสินค้าละเมิดลิขสิทธิ์ ตรวจสอบหาผู้รับผิดชอบเหตุการณ์ความรุนแรงที่เกิดขึ้น และลงโทษเจ้าหน้าที่ที่ใช้ความรุนแรงกับประชาชน เพื่อให้ความเป็นธรรมแก่พ่อค้าแม่ค้าที่ได้รับบาดเจ็บ</p>
<p>นอกจากนี้ กลุ่มผู้ค้ายังเรียกร้องให้<orgName>พรรคประชาธิปัตย์</orgName>ช่วยเหลือให้สามารถกลับมาค้าขายของได้เหมือนเดิม เนื่องจากได้รับความเดือดร้อนเพราะต้องขาดรายหากไม่สามารถค้าขายในที่เดิมได้ อย่างไรก็ดี เจ้าหน้าที่ของ<orgName>พรรคประชาธิปัตย์</orgName>ชี้แจงว่าในเวลาดังกล่าวไม่มีผู้ใหญ่อยู่ในพรรค และแนะนำให้กลุ่มผู้ค้าจัดทำข้อเรียกร้องเป็นหนังสือมายื่นอย่างเป็นทางการอีกครั้งในตอนเช้า</p>
<p>ต่อมา นายภูมิสรรค์ เสนีย์วงศ์ ณ อยุธยา เลขานุการรัฐมนตรีว่าการ<orgName><prefix>กระทรวง</prefix>วิทยาศาสตร์และเทคโนโลยี</orgName> ในฐานะ<orgName><prefix>คณะทำงาน</prefix>องค์กรภาคเอกชนพรรคประชาธิปัตย์</orgName> ได้ลงมาพูดคุยกับตัวแทนผู้ค้าเพื่อรับทราบปัญหา พร้อมรับว่าจะประสานกับผู้ใหญ่ของพรรคในวันพรุ่งนี้ (8 พ.ค.)</p>
<p>ผู้สื่อข่าวรายงานว่า ภายหลังจากเหตุการณ์ชุลมุนระหว่างชุดเฉพาะกิจ<orgName><prefix>กระทรวง</prefix>พาณิชย์</orgName>ที่เข้าจับกุมสินค้าละเมิดลิขสิทธิ์ จนเกิดเหตุกระทบกระทั่งกันนั้น มีผู้ได้รับบาดเจ็บจำนวน 5 ราย ประกอบด้วย 1.นายสมคิด โพธิสา อายุ 44 ปี ได้รับบาดเจ็บที่หัวคิ้วขวา และแขนซ้ายหัก 2.นายสรกฤต เพียรวัจนธรรม อายุ 36 ปี ได้รับบาดเจ็บที่ริมฝีปากด้านบนเป็นรอยแผลยาว มีรอยฟกช้ำและบวม 3.นายรัตนศักดิ์ ตุ้มทอง อายุ 27 ปี ได้รับบาดเจ็บที่ศีรษะด้านหลังร้าว กรามร้าวยถูกเตะบวมช้ำ และซี่โครงซ้ายถูกแทงบวมช้ำ 4.นายอิทธิพล พรหมจรรย์ อายุ 30 ปี ได้รับบาดเจ็บที่แขนซ้ายและที่บริเวณข้อมือขวาบวมช้ำ แขนขวาบริเวณใต้ข้อมือฉีกขาด ใบหน้าด้านซ้ายขวาและหน้าผากมีรอยฟกช้ำ เนื่องจากโดนของแข็งกระแทก ลำตัวฟกช้ำทั้งด้านหน้าและด้านหลัง และ 5.นายสุวรรณ์ นันทรัตน์ ได้รับบาดเจ็บที่ศีรษะด้านหลัง ขณะนี้นอนพักรักษาตัวอยู่ที่ รพ.เลิดสิน</p></body>
</news>
