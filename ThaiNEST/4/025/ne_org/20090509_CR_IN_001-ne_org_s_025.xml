<teiHeader>
<fileDesc>
<titleStmt>
  <title>ตร.ยังมืดแปดคนร้ายฉกกางเกงหนุ่มคาร์ฟูร์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-09 18:22:49  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=170450  </bibl>
</sourceDesc>
</fileDesc>
</teiHeader>
<news>
<headline>ตร.ยังมืดแปดคนร้ายฉกกางเกงหนุ่มคาร์ฟูร์</headline>
<lead>ตำรวจ <orgName><prefix>สน.</prefix>ทองหล่อ</orgName> ยังมืดแปดด้าน กรณีคนร้ายฉกกางเกงหนุ่มขับรถ ในห้องน้ำ คาร์ฟูร์ พระราม 4</lead>
<neck></neck>
<body><p>พ.ต.ต.กิตติวัชร์ ภูมิธเนศ สว.สส.<orgName><prefix>สน.</prefix>ทองหล่อ</orgName> เปิดเผยถึงความคืบหน้า กรณีที่ คนร้ายฉก กางเกงของนายกสิณ คีรีวิชิต พนักงานขับรถวัย 24 ปี ชาวจังหวัดตาก ขณะเข้า ไปปลดทุกข์ภายในห้องน้ำของห้างคาร์ฟูร์ พระราม 4 เมื่อวานที่ผ่านมา ว่า หลังจากสอบปากคำผู้เสียหายแล้ว ได้สั่งการให้เจ้าหน้าที่ฝ่ายสืบสวนเข้าไปตรวจสอบภายในห้องน้ำที่เกิดเหตุ ซึ่งอยู่บริเวณชั้นที่ 1 ของห้างดังกล่าวแล้ว โดยเบื้องต้นไม่พบว่า มีกล้องวงจรปิดติดตั้งอยู่ ส่วนกล้องวงจรปิดตัวอื่นของห้างก็ไม่สามารถจับภาพผู้ต้องสงสัยไว้ได้</p>
<p>พ.ต.ต.กิตติวัชร์ กล่าวต่อไปว่า จากการสอบปากคำพยานแวดล้อม ทั้ง รปภ. ของห้าง และผู้ที่อยู่ในเหตุการณ์ ไม่มีใครสังเกตเห็นผู้ต้องสงสัยที่ก่อเหตุขโมยกางเกงผู้เสียหายออกไป อีกทั้งการก่อเหตุลักษณะดังกล่าว ก็ไม่เคย เกิดขึ้นในห้างมาก่อนด้วย อย่างไรก็ตาม ฝ่ายสืบสวนจะลงพื้นที่หาข่าวอย่างต่อเนื่อง พร้อมจะนำเทคนิคพิเศษมาใช้ในการสืบสวน เพื่อจะได้ติดตามจับกุมตัวคนร้ายรายนี้ต่อไป</p></body>
</news>
