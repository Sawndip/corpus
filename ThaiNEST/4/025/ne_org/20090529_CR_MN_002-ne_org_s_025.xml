<teiHeader>
<fileDesc>
<titleStmt>
  <title>ญาติเหยื่อ ตร.ฆาตกรแขวนคอ จี้ดีเอสไอเร่งคดี!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 12:59:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060381  </bibl>
</sourceDesc>
</fileDesc>
</teiHeader>
<news>
<headline>ญาติเหยื่อ ตร.ฆาตกรแขวนคอ จี้<orgName>ดีเอสไอ</orgName>เร่งคดี!</headline>
<lead>"เมียทนายสมชาย" นำทีมตัวแทนรณรงค์สิทธิฯ ผู้เสียหายกรณีญาติถูกฆ่าแขวนคออำพรางคดีในพื้นที่กาฬสินธุ์ เข้าให้กำลังใจและติดตามคดีกับพนักงานสอบสวน<orgName>ดีเอสไอ</orgName> เร่งคลี่คลายคดีต่าง ๆ โดยเร็ว ด้าน "ปิยะวัฒน์" บอก<orgName>ดีเอสไอทุ่ม</orgName>เททำทุกคดีที่ละเมิดสิทธิมนุษยชน พร้อมผลักดันอีกหลายคดีให้เป็นคดีพิเศษต่อไป</lead>
<neck></neck>
<body><p>วันนี้ (29 พ.ค.) นางอังคณา นีละไพจิตร ภรรยาของนายสมชาย นีละไพจิตร อดีตทนายความนักกฎหมายมุสลิม เข้ายื่นหนังสือต่อ พ.ต.อ.ทวี สอดส่อง อธิบดี<orgName><prefix>กรม</prefix>สอบสวนคดีพิเศษ (ดีเอสไอ)</orgName> เพื่อเร่งรัดติดตามคดีการหายตัวไปของนายสมชาย หลังถูกเจ้าหน้าที่<orgName>รัฐ</orgName>อุ้มหายไปตั้งแต่ปี 2547และนายเมธา มาสขาว เลขาฯ <orgName><prefix>คณะกรรมการ</prefix>รณรงค์เพื่อสิทธมนุษยชน(ครส.)</orgName>ได้นำญาติผู้เสียหายกรณีถูกฆาตกรรมแขวนคอผู้ต้องหาอำพรางคดีที่ จ.กาฬสินธุ์ จำนวน 9 คดี เข้าพบเจ้าหน้าที่<orgName>ดีเอสไอ</orgName> เพื่อให้กำลังใจในการทำงาน</p>
<p> พ.ต.อ.ทวี กล่าวว่า ขอบคุณญาติผู้เสียหายที่มาให้กำลังใจกับทาง<orgName>ดีเอสไอ</orgName> โดยเฉพาะคดีที่มีเจ้าหน้าที่<orgName>รัฐ</orgName>เข้าไปเกี่ยวข้อง ซึ่ง<orgName>ดีเอสไอ</orgName>ถูกตั้งขึ้นมาเพื่อถ่วงดุลการทำหน้าที่ของหน่วยงาน<orgName>รัฐ</orgName> และเพื่อให้เกิดความชัดเจนมากขึ้นช่วงหลังจึงมีการแก้ไขกฎหมายให้คดีที่เกิดจากการกระทำของพนักงานฝ่ายปกครอง หรือข้าราชการตำรวจชั้นผู้ใหญ่มาเป็นคดีพิเศษ ซึ่งเป็นเจตนารมณ์ว่าต้องการหลักนิติธรรม โดยเฉพาะคดีอาชญากรรม ทาง<orgName>ดีเอสไอ</orgName>จึงให้ความสำคัญกับการคุ้มครองพยาน</p>
<p> สำหรับคดีนายกิตติศักดิ์ ถิตย์บุญครอง วัยรุ่นจังหวัดกาฬสินธุ์ ถูกฆ่าแขวนคอ ฆาตกรรมอำพรางคดี โดยมีเจ้าหน้าที่ตำรวจเป็นผู้ถูกกล่าวหากระทำการดังกล่าวนั้น ทาง<orgName>ดีเอสไอ</orgName>ได้รับเป็นคดีพิเศษตั้งแต่ปี 2548 ยอมรับว่าการทำคดีลักษณะนี้อาจจะต้องใช้ระยะเวลา เพื่อให้ได้หลักฐานชัดเจน ขณะเดียวกันทางหัวหน้าพนักงานสอบสวนคือ พ.อ.ปิยะวัฒก์ กิ่งเกตุ ผอ.<orgName><prefix>สำนัก</prefix>คดีอาญาพิเศษ</orgName> ได้ทุ่มเทติดตามคดีมาโดยตลอด ส่วนตนในฐานะผู้บริหารของ<orgName>ดีเอสไอ</orgName>ก็พยายามให้ความเป็นธรรม แต่ยอมรับว่าข้าราชการของ<orgName><prefix>กรม</prefix>ดีเอสไอ</orgName>ส่วนหนึ่งโอนย้ายมาจาก<orgName><prefix>สำนักงาน</prefix>ตำรวจ<suffix>แห่งชาติ</suffix></orgName> แม้จะยังมียศตำรวจ ซึ่งได้รับพระราชทานฯ แต่ในความเป็นเจ้าหน้าที่ของ<orgName>รัฐ</orgName>ก็ต้องทำงานตามกฎหมาย แต่เพื่อให้เกิดความสบายใจในการทำคดี ก็พยายามตั้งคณะพนักงานสอบสวนที่มีความเป็นกลาง ส่วนคดีอื่นๆที่เกิดขึ้นในจ.กาฬสินธุ์นั้น เพื่อให้เกิดความชัดเจนก็จะพิจารณาเพื่อเข้าเป็นคดีพิเศษต่อไป</p>
<p>ด้าน พ.อ.ปิยะวัฒก์ กล่าวว่า พนักงานสอบสวนของ<orgName><prefix>สำนัก</prefix>คดีอาญาพิเศษ</orgName> พยายามทุ่มเททำคดีการละเมิดสิทธิมนุษยชน ไม่ว่าจะเป็นคดีซ๊อตไข่ ที่จ.พระนครศรีอยุธยา คดีกลั่นแกล้งยัดยาเสพติดที่อ.แม่สอด จ.ตาก คดีฆาตกรรมอำพรางที่จ.กาฬสินธุ์ รวมทั้งคดีสำคัญอีกหลายคดี ส่วนคดีอื่นๆที่ญาติผู้เสียหายเดินทางมาให้กำลังใจในวันนี้ ทางพนักงานสอบสวนได้ตรวจสอบข้อเท็จจริงแล้ว คาดว่าจะสามารถนำเข้าเป็นคดีพิเศษต่อไป</p>
<p>ด้านนายเมธา มาสขาว เลขาธิการ<orgName><prefix>คณะกรรมการ</prefix>รณรงค์เพื่อสิทธมนุษยชน(ครส.)</orgName> กล่าวว่า การยื่นหนังสือวันนี้เพื่อเป็นกำลังใจให้<orgName>ดีเอสไอ</orgName> ที่สามารถออกหมายเรียกตำรวจ<orgName><prefix>สภ.เมือง</prefix> กาฬสินธุ์</orgName> จำนวน 6 ราย ที่ตกเป็นผู้ต้องหา และหวังว่าคดีนี้จะเป็นคดีตัวอย่างในคดีอื่น ๆ ที่มีเจ้าหน้าที่<orgName>รัฐ</orgName>กระทำผิดมาลงโทษตามกระบวนการยุติธรรม นอกจากนี้ทาง<orgName>ดีเอสไอ</orgName>จะต้องให้ความสำคัญกับมาตรการคุ้มครองพยานในคดีต่างๆด้วย</p>
<p>ขณะที่ นางอังคณา กล่าวว่า ที่ผ่านมาตนไม่ได้เข้ามาที่กรมสอบสวนคดีพิเศษ นานเกือบ 2 ปีแล้ว ทางอธิบดี<orgName>ดีเอสไอ</orgName>ยืนยันแล้วว่าต้องการให้<orgName>ดีเอสไอ</orgName>เป็นหน่วยงานที่ตรวจสอบถ่วงดุล แต่คดีการหายตัวไปของทนายสมชายนั้น <orgName>รัฐบาล</orgName>สมัยที่ผ่านมาได้พยายามเข้ามาแทรกแซงหน่วยงาน<orgName>ดีเอสไอ</orgName> จึงเป็นประเด็นที่ว่าผู้เสียหายจะสามารถพึ่งพา<orgName>ดีเอสไอ</orgName>ได้มากน้อยแค่ไหน ดังนั้น<orgName>ดีเอสไอ</orgName>จะต้องให้ความมั่นใจกับประชาชนว่าจะทำคดีอย่างตรงไปตรงมา และมั่นใจว่าหากผู้เสียหายและพนักงานสอบสวนประสานการทำงานกันเชื่อว่าคดีสำคัญหลายคดีจะสามารถคลี่คลายได้</p></body>
</news>
