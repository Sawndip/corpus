<teiHeader>
<fileDesc>
<titleStmt>
  <title>แบ็คโฮขุดวางท่อระบายน้ำเกี่ยวสายไฟล้ม17ต้น  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12215/%e0%b9%81%e0%b8%9a%e0%b9%87%e0%b8%84%e0%b9%82%e0%b8%ae%e0%b8%82%e0%b8%b8%e0%b8%94%e0%b8%a7%e0%b8%b2%e0%b8%87%e0%b8%97%e0%b9%88%e0%b8%ad%e0%b8%a3%e0%b8%b0%e0%b8%9a%e0%b8%b2%e0%b8%a2%e0%b8%99%e0%b9%89%e0%b8%b3%e0%b9%80%e0%b8%81%e0%b8%b5%e0%b9%88%e0%b8%a2%e0%b8%a7%e0%b8%aa%e0%b8%b2%e0%b8%a2%e0%b9%84%e0%b8%9f%e0%b8%a5%e0%b9%89%e0%b8%a117%e0%b8%95%e0%b9%89%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>แบ็คโฮขุดวางท่อระบายน้ำเกี่ยวสายไฟล้ม17ต้น</headline>
<lead>รถแบ็คโฮกำลังขุดดินวางท่อระบายน้ำ ริมถนนพระยาสุเรนทร์ พลาดเกี่ยวสายไฟฟ้าแรงสูงล้มครืนทันที 17 ต้นเป็นระยะกว่า 2 กม. ไฟดับในวงกว้าง คนขี่จยย.ผ่านมาตกใจหักรถหลบข้อเท้าแตก</lead>
<neck></neck>
<body><p>เมื่อเวลา 11.00 น. วันที่ 9 พฤษภาคม เกิดเหตุรถแบ็คโฮของ <orgName><prefix>บริษัท</prefix>แซมโก้ </orgName> ซึ่งอยู่ระหว่างก่อสร้างวางท่อระบายน้ำ ริมถนนหน้าโรงเรียนประชาราษฎร์อุปถัมป์ หมู่ที่ 12 ถ.พระยาสุเรนทร์ แขวงบางชัน เขตคลองสามวา  กทม. ได้ไปเกี่ยวกับสายไฟฟ้าแรงสูง ทำให้เสาไฟฟ้าล้มเป็นทางยาวจำนวน 17 ต้น ระยะทางยาวกว่า 2 กิโลเมตร เจ้าหน้าที่ต้องปิดการจราจรบริเวณถนนดังกล่าวทำให้การจราจรติดขัดอย่างหนัก</p>
<p>นอกจากนี้บริเวณที่เกิดเหตุมีรถยนต์ยี่ห้อโตโยต้า วีโก้ สีบรอนซ์เงิน ทะเบียน ถก 8413 กทม.ถูกเสาไฟล้มทับกระโปรงหน้าได้รับความเสียหาย และมีผู้ได้รับบาดเจ็บจำนวน 1 รายคือ นายโสภณ ดียิ่ง อายุ 39 ปี ซึ่งระหว่างเกิดเหตุได้ขับขี่รถจักรยานยนต์ ผ่านมาพอดีเมื่อเสาไฟฟ้าล้มก็ตกใจหักหลบทำให้รถล้มทับข้อเท้าแตก เจ้าหน้าที่นำส่งรพ.นวมินทร์</p>
<p>จากการสอบถามชาวบ้านบริเวณดังกล่าว ทราบว่า การก่อสร้างวางท่อประปาเริ่มทำมาตั้งต้นปีที่ผ่านมา แต่ระหว่างที่เจ้านหน้าที่นำรถแบ็คโฮ กำลังทำงานขุดดินวางท่อระบายน้ำอยู่นั้นทำให้ไปเกี่ยวกับสายไฟล้มเป็นทางยาว และหลังเกิดเหตุไฟฟ้าระแวกดังกล่าวดับหมด ซึ่งทางบริษัทรับเหมาก่อสร้างก็ได้รับผิดชอบปั่นไฟให้กับร้านค้าไม่ให้ของสดเกิดความเสียหาย ซึ่งชาวบ้านส่วนใหญ่ก็เข้าใจว่าทางบริษัทไม่ต้องการให้เกิดขึ้น ทาง<orgName><prefix>การ</prefix>ไฟฟ้า</orgName>ก็คงมาทำให้ไฟฟ้าใช้การได้โดยเร็ว</p></body>
</news>
