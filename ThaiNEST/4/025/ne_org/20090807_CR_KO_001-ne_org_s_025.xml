<teiHeader>
<fileDesc>
<titleStmt>
  <title>พ่อค้าแม่ค้าพัฒนพงษ์200รุมตื้บตร.จับสินค้าละเมิดลิขสิทธิ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-08-07 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090507/11996/%e0%b8%9e%e0%b9%88%e0%b8%ad%e0%b8%84%e0%b9%89%e0%b8%b2%e0%b9%81%e0%b8%a1%e0%b9%88%e0%b8%84%e0%b9%89%e0%b8%b2%e0%b8%9e%e0%b8%b1%e0%b8%92%e0%b8%99%e0%b8%9e%e0%b8%87%e0%b8%a9%e0%b9%8c200%e0%b8%a3%e0%b8%b8%e0%b8%a1%e0%b8%95%e0%b8%b7%e0%b9%89%e0%b8%9a%e0%b8%95%e0%b8%a3.%e0%b8%88%e0%b8%b1%e0%b8%9a%e0%b8%aa%e0%b8%b4%e0%b8%99%e0%b8%84%e0%b9%89%e0%b8%b2%e0%b8%a5%e0%b8%b0%e0%b9%80%e0%b8%a1%e0%b8%b4%e0%b8%94%e0%b8%a5%e0%b8%b4%e0%b8%82%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>พ่อค้าแม่ค้าพัฒนพงษ์200รุมตื้บตร.จับสินค้าละเมิดลิขสิทธิ์</headline>
<lead>ตร.นำกำลังบุกจับกุมสินค้าละเมิดลิขสิทธิ์ทั้งเสื้อผ้ากระเป๋าแบรนด์เนม แต่ถูกพ่อค้าแม่ค้าย่านพัฒนพงษ์ขวางปาขวดก้อนอิฐใส่ ส่งผล จนท.เจ็บ 10 สาหัสอีก 1 แถมยิงปืนขู่ ปิดล้อมไม่ให้รถ ตร.ออกจากพื้นที่ แต่สุดท้ายฝ่าด่านไปได้ 3 คัน เหลือรถตู้อีกคันถูกทุบเละชิงของกลางคืน</lead>
<neck></neck>
<body><p>เมื่อเวลาประมาณ 22.00 น. วันที่ 6 พฤษภาคม เจ้าหน้าที่ตำรวจชุดปราบปรามการละเมิดทรัพย์สินทางปัญญานำกำลังประมาณ 50 นายบุกเข้ากวาดล้างจับกุมสินค้าละเมิดลิขสิทธิ์ที่วางขายย่านพัฒนพงษ์ แต่ขณะเข้าจับกุมบรรดาพ่อค้าแม่ค้าประมาณ 200 คนรวมตัวกันไม่ยอมให้เจ้าหน้าที่ยึดสินค้าจนเกิดการชุลมุนวุ่นวาย และมีกลุ่มชายฉกรรจ์ประมาณ 20 คน ถือไม้กรูเข้าทำร้ายเจ้าหน้าที่ พร้อมทั้งปาขวดและก้อนอิฐเข้าใส่ ทำให้มีเจ้าหน้าที่ได้รับบาดเจ็บ 10 นาย อาการสาหัสอีก 1 นาย อีกทั้งกลุ่มชายฉกรรจ์ได้ชักปืนยิงขึ้นฟ้า 4 นัดเพื่อข่มขู่ แต่เจ้าหน้าที่สามารถนำสินค้าของกลางซึ่งส่วนใหญ่เป็นกระเป๋าและเสื้อผ้าแบรนด์เนมนำใส่รถตู้จำนวน 4 คัน และควบคุมผู้ต้องหาประมาณ 10 คน ไปดำเนินคดีที่ สน.บางรัก</p>
<p>อย่างไรก็ตามระหว่างเจ้าหน้าที่จะขับรถนำของกลางส่ง <orgName><prefix>สน.</prefix>บางรัก</orgName> กลุ่มพ่อค้าแม่ค้าได้พากันออกมารวมตัวปิดกั้นถนนเพื่อไม่ให้รถตู้ของเจ้าหน้าที่ออกจากพื้นที่ แต่เจ้าหน้าที่สามารถขับฝ่าออกไปได้ 3 คัน เหลือ 1 คันที่ถูกกลุ่มพ่อค้าแม่ค้าใช้ไม้และก้อนอิฐทุบใส่รถ ทำให้กระจกด้านหน้าแตกและตัวถังรถเสียหาย นอกจากนั้นพ่อค้าแม่ค้าได้เปิดประตูด้านท้ายรถนำสินค้าของกลางออกไป โดยมีเจ้าหน้าที่ตำรวจประมาณ 20 คนยืนประจันหน้ากับกลุ่มพ่อค้าแม่ค้าบริเวณถนนสุริยวงศ์เยื้องโรงแรมมณเฑียร เจ้าหน้าที่ได้นำแผงเหล็กมาปิดกั้นเพื่อไม่ให้กลุ่มพ่อค้าแม่ค้าผ่านเข้ามาในบริเวณดังกล่าว แต่พ่อค้าแม่ค้ายังคงตะโกนด่าทอพร้อมทั้งพยายามก่อกวนการทำงานของเจ้าหน้าที่</p>
<p>นายอลงกรณ์ พลบุตร รัฐมนตรีช่วยว่าการ<orgName><prefix>กระทรวง</prefix>พานิชย์</orgName> เปิดเผยว่า การบุกเข้ากวาดล้างจับกุมสินค้าละเมิดลิขสิทธิ์ครั้งนี้เป็นไปตามนโยบายของ<orgName>รัฐบาล</orgName>ที่ต้องการปราบปรามกลุ่มพ่อค้าแม่ค้าที่ขายสินค้าละเมิดลิขสิทธิ์ ซึ่งมีผลทำลายเศรษฐกิจของเมืองไทย ดังนั้น<orgName>รัฐบาล</orgName>จึงได้ตั้งคณะกรรมการระดับชาติขึ้นมา โดยได้ตั้งเจ้าหน้าที่ชุดจับกุมขึ้นมา 5 ชุด มีเจ้าหน้าที่จากหลายฝ่ายทั้ง อาทิ <orgName><prefix>สำนักงาน</prefix>ตำรวจ<suffix>แห่งชาติ</suffix></orgName> <orgName><prefix>กรม</prefix>ศุลกากร</orgName> เพื่อกวาดล้างทั่วประเทศ ส่วนเจ้าหน้าที่ชุดนี้เป็นชุดที่ดูแลพื้นที่ กทม.</p></body>
</news>
