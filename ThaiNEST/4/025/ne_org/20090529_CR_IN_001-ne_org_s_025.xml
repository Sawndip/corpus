<teiHeader>
<fileDesc>
<titleStmt>
  <title>เมียทนายสมชายตามคดี-ร้องสอบทักษิณด้วย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-29 12:17:08  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173652  </bibl>
</sourceDesc>
</fileDesc>
</teiHeader>
<news>
<headline>เมียทนายสมชายตามคดี-ร้องสอบทักษิณด้วย</headline>
<lead>ภรรยาทนาย สมชาย นีละไพจิตร ถามความคืบหน้าคดี พร้อมเรียกร้อง <orgName>ดีเอสไอ</orgName> ให้นำตัว พ.ต.ท.ทักษิณ มาสอบสวน</lead>
<neck></neck>
<body><p>นางอังคณา นีละไพจิตร ภรรยาทนาย สมชาย นีละไพจิตร ได้เดินทางเข้าพบ พ.ต.อ.ทวี สอดส่อง อธิบดี<orgName><prefix>กรม</prefix>สอบสวนคดีพิเศษ (ดีเอสไอ)</orgName> เพื่อติดตามสอบถามความคืบหน้าคดีการหายตัวไปของ ทนายสมชายและให้กำลังใจ <orgName><prefix>กรม</prefix>สอบสวนคดีพิเศษ</orgName> รวมถึงเรียกร้องให้นำตัว พ.ต.ท.ทักษิณ ชินวัตร อดีตนายกรัฐมนตรี มาสอบสวนเพื่อให้เกิดความเป็นธรรมและโปร่งใส ทั้งนี้ นางอังคณา ยังอ้างว่า มีความพยายามบอกผ่านคนใกล้ชิดมายังตน ว่า นายสมชาย เกิดอาการหัวใจวาย ขณะถูก พ.ต.ต.เงิน ทองสุก ผลักขึ้นรถยนต์</p>
<p>ทั้งนี้ ประชาชนจากจังหวัดกาฬสินธุ์ กว่า 10 ราย ยังได้เดินทางมาให้กำลังใจ และมอบดอกกุหลาบให้กับอธิบดี<orgName><prefix>กรม</prefix>สอบสวนคดีพิเศษ</orgName> ในการดำเนินการคดีฆ่าตัดตอน และออกหมายเรียกตำรวจท้องที่ จังหวัดกาฬสินธุ์ 6 ราย มารับทราบข้อกล่าวหาแล้ว ซึ่งถือเป็นความคืบหน้าคดีฆ่าตัดตอนประชาชน ในสงครามปราบปรามยาเสพติด เมื่อปี 2547 ทั้งนี้ ภายหลังจากให้กำลังใจ พ.ต.อ.ทวี ยืนยัน จะดำเนินงานอย่างเต็มที่ รวมถึงจะทำการคุ้มครองพยานในคดีให้ได้รับความปลอดภัยให้ถึงที่สุดด้วย</p>
<p>นอกจากนี้ นางอังคณาได้ เปิดเผยว่า ขณะนี้ <orgName>ดีเอสไอ</orgName>ได้ยุติการค้นหากระดูกมนุษย์ในแม่น้ำแม่กลองแล้ว พร้อมอยู่ระหว่างการประสานกับ <orgName>เอฟบีไอ</orgName> เพื่อส่งชิ้นส่วนมนุษย์ไปตรวจสอบให้ชัดเจนอีกครั้ง ทั้งนี้ ตนเองได้ขอให้ <orgName>ดีเอสไอ</orgName> สอบพยานเพิ่มเติมอีกด้วย ส่วนการจัดการทรัพย์สินมรดกของ นายสมชาย นางอังคณา กล่าวว่า จะต้องรอคำสั่ง<orgName>ศาลแพ่ง</orgName>อย่างเป็นทางการก่อน ในการสั่งให้ นายสมชาย เป็นบุคคลสาบสูญ ซึ่ง<orgName>ศาล</orgName>จะประกาศลงในราชกิจจานุเบกษาด้วย โดยหลังจากนั้น ตนจะได้ยื่นต่อศาลเป็นผู้จัดการมรดก ของ นายสมชาย ต่อไป และที่สำคัญคือตนจะสามารถจัดการกับทรัพย์สินส่วนตัวได้</p></body>
</news>
