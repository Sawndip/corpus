<teiHeader>
<fileDesc>
<titleStmt>
  <title>กองปราบรวบแฟนสาวผู้ต้องหายักยอกเงินธอส.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 16:46:22  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173332  </bibl>
</sourceDesc>
</fileDesc>
</teiHeader>
<news>
<headline><orgName>กองปราบ</orgName>รวบแฟนสาวผู้ต้องหายักยอกเงิน<orgName>ธอส.</orgName></headline>
<lead>ตำรวจ<orgName>กองปราบ</orgName> เบิกตัว หนุ่ม<orgName><addName>แบงก์อาคารสงเคราะห์</addName></orgName>ยักยอกทรัพย์ แจ้งข้อกล่าวหาเพิ่ม พร้อมเข้าจับกุมอดีตภรรยา เค้นสอบมีเอี่ยวฟอกเงิน</lead>
<neck></neck>
<body><p>พ.ต.อ.พรศักดิ์ สุรสิทธิ์ ผู้กำกับการ 2 <orgName><prefix>กองบังคับการ</prefix>ปราบปราม</orgName> เบิกตัว นายสมเกียรติ ปัญญาวรคุณเดช อายุ 33 ปี อดีตพนักงาน<orgName><prefix>ธนาคาร</prefix>อาคารสงเคราะห์</orgName>ผู้ต้องหายักยอกเงินธนาคารกว่า 400 ล้านบาท จากเรือนจำคลองเปรมแจ้งข้อหาเพิ่มเติม คือ ทุจริตต่อหน้าที่และฟอกเงิน วันเดียวกันได้จับกุม นางพุทธชาติ วงศ์จันทร์ อายุ 26 ปี อดีตภรรยา นายสมเกียรติ จากบ้านพักใน จ.หนองคาย มาสอบสวนหลังจากสืบทราบว่า นายสมเกียรติ ได้นำทรัพย์สินที่ยักยอกฝาก นางพุทธชาติ จำนวน 4 ล้านบาท โดย นางพุทธชาติ อ้างว่าได้นำเงินไปเล่นการพนันหมดแล้ว แต่เจ้าหน้าที่ไม่ปักใจเชื่อเนื่องจากตรวจสอบพบ นางพุทธชาติ มีคอนโดย่านรัชดามูลค่า 2 ล้านบาท มีรถปิกอัพและรถซีอาร์วี มูลค่า 2 ล้านบาท รวมถึงมีสลาก<orgName><prefix>ธนาคาร</prefix>เพื่อการเกษตรและสหกรณ์การเกษตร</orgName> หรือ <orgName>ธ.ก.ส.</orgName> อีกด้วย หลังจากนี้เจ้าหน้าที่จะสืบสวนและสอบสวนว่า นายสมเกียรติ ได้นำทรัพย์สินที่ยักยอกไปฝากใครบ้างหรือไม่ หากสืบทราบพบจะดำเนินคดีในฐานร่วมกัน ฉ้อโกงต่อไป 
</p></body>
</news>
