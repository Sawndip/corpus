<teiHeader>
<fileDesc>
<titleStmt>
  <title>จับนักบินกำมะลอหลอกกินนอนฟรีรร.หรู  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-09 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090509/12258/%e0%b8%88%e0%b8%b1%e0%b8%9a%e0%b8%99%e0%b8%b1%e0%b8%81%e0%b8%9a%e0%b8%b4%e0%b8%99%e0%b8%81%e0%b8%b3%e0%b8%a1%e0%b8%b0%e0%b8%a5%e0%b8%ad%e0%b8%ab%e0%b8%a5%e0%b8%ad%e0%b8%81%e0%b8%81%e0%b8%b4%e0%b8%99%e0%b8%99%e0%b8%ad%e0%b8%99%e0%b8%9f%e0%b8%a3%e0%b8%b5%e0%b8%a3%e0%b8%a3.%e0%b8%ab%e0%b8%a3%e0%b8%b9.html  </bibl>
</sourceDesc>
</fileDesc>
</teiHeader>
<news>
<headline>จับนักบินกำมะลอหลอกกินนอนฟรีรร.หรู</headline>
<lead>รวบนักบินกำมะลอหลอกกินนอนฟรีโรงแรมหรู เช็คประวัติพบเคยตุ๋นพ่อแม่เด็ก 3 ราย อ้างฝากเข้า โรงเรียนเตรียมพัฒน์ฯได้ จ่ายหัวละ 5 แสน ซ้ำเปลี่ยนชื่อ 5 ครั้งหนีคดี ตร.เตรียมสอบเงินในบัญชีถูกโอนเข้าครั้งละหลายแสน-2 ล้าน เจ้าตัวยังปัดบอกที่มา</lead>
<neck></neck>
<body><p>(9พ.ค.) พ.ต.ต.ภูเมศ อั้งสุวรรณกูล สว.สส.<orgName><prefix>สน.</prefix>ห้วยขวาง</orgName> ร.ต.ท.เจษฎา เจตพร รอง สว.สส.<orgName><prefix>สน.</prefix>ห้วยขวาง</orgName> พร้อมชุดสืบสวนร่วมจับกุมนายรัฐศาสตร์ อรุณกวินชัย อายุ 28 ปี อยู่บ้านเลขที่ 246 หมู่ 15 ต.บางเสาธง อ.บางเสาธง จ.สมุทรปราการ ผู้ต้องหาตามหมายจับ<orgName>ศาลจังหวัดเพชรบุรี</orgName> ลงวันที่ 30 เมษายน 52 ข้อหาฉ้อโกงค่าอาหารและค่าที่พักโรงแรม พร้อมของกลางนามบัตรของนักบิน<orgName><prefix>การ</prefix>บินไทย</orgName> ระบุชื่อ นายรัฐศาสตร์ แจ่มเจริญชัยนนท์ ชุดสูทเจ้าหน้าที่<orgName><prefix>บริษัท</prefix>การบินไทย</orgName> และรองเท้าหนัง โดยจับกุมได้ด้านหน้าโรงแรมสวิสโฮเตล เลอ คอนคอร์ท ถ.รัชดาภิเษก แขวงและเขตห้วยขวาง กทม.</p>
<p>จากการสอบสวนนายรัฐศาสตร์ ให้การรับสารภาพว่า ทางบ้านประกอบอาชีพค้าวัสดุก่อสร้าง แต่ตนทะเลาะกับมารดาจึงหนีออกจากบ้านมาพักโรงแรมต่างๆ ก่อนหลบหนีออกมาโดยไม่ได้จ่ายเงินแม้แต่บาทเดียว ส่วนเงินค่าใช้จ่ายรายวันตนจะขอจากยาย ระหว่างนั้นก็ไม่ได้ทำงานอะไร เที่ยวเตร่ไปวันๆ ส่วนชุดนักบินที่ตนใส่อยู่นั้น เป็นชุดที่ใส่ไว้สำหรับเล่นบีบีกัน ไม่ได้ใส่หลอกใคร และนามบัตรที่พบทำไว้เล่นๆ สำหรับเรื่องหลอกลวงผู้ปกครองว่าสามารถฝากลูกหลานเข้า<orgName><prefix>โรงเรียน</prefix>เตรียมอุดมพัฒนาการ</orgName>นั้น ตนยอมรับว่าได้กระทำการดังกล่าวจริง เนื่องจากต้องการหาเงินใช้จ่ายและเที่ยวเตร่ ซึ่งตนก็เป็นศิษย์เก่าของ<orgName><prefix>โรงเรียน</prefix>เตรียมอุดมพัฒนาการ</orgName>ด้วย</p>
<p>พ.ต.ต.ภูเมศ กล่าวว่า ได้รับแจ้งจากเจ้าของ<orgName><prefix>โรงแรม</prefix>สวิส โฮเตล เลอ คอนคอร์ท</orgName> ว่าพบผู้ต้องหาตามหมายจับมาพักอยู่ภายในโรงแรม จึงนำกำลังไปควบคุมตัวไว้ที่หน้าโรงแรมดังกล่าว โดย นายรัฐศาสตร์ ถูก<orgName>ศาลจังหวัดเพชรบุรี</orgName>ออกหมายจับข้อหาฉ้อโกง เนื่องจากได้เข้าไปพักที่โรงแรมเชอร์ตัน อ.ชะอำ จ.เพชรบุรี แล้วไม่ยอมจ่ายค่าอาหารกับค่าที่พัก รวมทั้งสิ้น 80,000 บาท และมีพฤติการณ์ก่อเหตุลักษณะเดียวกันนี้มาแล้วตามโรงแรมชั้นนำหลายแห่ง โดยอ้างตัวเป็นนักบิน<orgName><prefix>บริษัท</prefix>การบินไทย</orgName> พร้อมทั้งแต่งตัวคล้ายกับนักบินเพื่อให้หลงเชื่อ</p>
<p>นอกจากนี้ ยังสืบทราบว่า นายรัฐศาสตร์ ยังก่อเหตุหลอกลวงผู้ปกครองว่าสามารถฝากเข้าเรียน<orgName><prefix>โรงเรียน</prefix>เตรียมอุดมพัฒนาการ</orgName>ได้โดยต้องเสียค่าใช้จ่ายให้รายละเกือบ 500,000 บาท ขณะนี้มีผู้ปกครองที่หลงเชื่อและตกเป็นเหยื่อไปแล้ว 3 ราย ในท้องที่ <orgName><prefix>สน.</prefix>ประเวศ</orgName> นอกจากนี้ นายรัฐศาสตร์ ยังมีหมายจับในข้อหาปลอมแปลงเอกสารทางราชการ ในท้องที่ <orgName><prefix>สภ.</prefix>บางเสาธง</orgName> จ.สมุทรปราการ ด้วย</p>
<p>ผู้สื่อข่าวรายงานว่า ขณะตำรวจสอบสวนนายรัฐศาสตร์ ยังอยู่ในชุดนักบิน มีเข็มกลัด<orgName><prefix>การ</prefix>บินไทย</orgName>อยู่ที่ปกเสื้อเชิ้ต และที่ไหล่มีบั้งของนักบินติดอยู่ ทั้งนี้ตำรวจพบว่านายรัฐศาสตร์ เคยเปลี่ยนชื่อมาแล้วถึง 5 ครั้ง ชื่อแรกคือ นายชกาณ อรุณกวินชัย นอกจากนี้ จากการตรวจสอบบัญชีเงินฝากของ นายรัฐศาสตร์ พบว่ามีเงินโอนเข้าบัญชีมาเป็นระยะครั้งละหลายแสนจนถึงเกือบ 2 ล้านบาท แต่นายรัฐศาสตร์ ยังไม่ยอมเปิดเผยที่มาของเงินที่โอนเข้าบัญชีของตัวเอง</p></body>
</news>
