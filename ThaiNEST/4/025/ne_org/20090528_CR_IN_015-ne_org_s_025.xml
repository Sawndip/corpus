<teiHeader>
<fileDesc>
<titleStmt>
  <title>รวบนศ.สาวเอแบคค้ายาไอซ์ร่วมกับแฟน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:57:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173415  </bibl>
</sourceDesc>
</fileDesc>
</teiHeader>
<news>
<headline>รวบนศ.สาว<orgName>เอแบค</orgName>ค้ายาไอซ์ร่วมกับแฟน</headline>
<lead>ตำรวจ รวบนักศึกษา<orgName>เอแบค</orgName> ค้ายาไอซ์ ร่วมกับ แฟนหนุ่ม เร่งล่าอีก 1</lead>
<neck></neck>
<body><p>พ.ต.อ.ไพศาล ลือสมบูรณ์ ผกก.<orgName><prefix>สน.</prefix>ปทุมวัน</orgName> แถลงข่าวจับกุม น.ส.พัดชา พัฒนพิบูล อายุ 20 ปี นักศึกษา <orgName><prefix>มหาวิทยาลัย</prefix>อัสสัมชัญ</orgName> ชั้นปีที่ 1 พร้อมของกลาง รถยนต์โตโยต้ายาริส สีดำ ทะเบียนป้ายแดง ก-0813 เชียงราย ยาไอซ์ 120 กรัม อุปกรณ์การเสพยา ถุงปากหนีบสำหรับแบ่งขาย 1,000 ซอง เครื่องชั่งน้ำหนักระบบดิจิตอล กระเป๋าเดินทางขนาดเล็กสีเงิน 1 ใบ หลัง พลเมืองดีแจ้งตำรวจ เข้าตรวจสอบรถยนต์คันดังกล่าว ที่จอดทิ้งไว้หน้าร้านเกาเหลารองเมือง ถ.รองเมือง แขวงรองเมือง เขตปทุมวัน ตั้งแต่ช่วงดึกของวันที่ 25 พ.ค. โดยชาวบ้านละแวกดังกล่าว เกรงว่า จะเป็นรถยนต์ที่นำมาก่อเหตุคาร์บอมบ์</p>
<p>ขณะที่ น.ส.พัดชา ยอมรับว่า รถยนต์คันดังกล่าวเป็นของตนเอง ส่วนรถยนต์ที่ไปจอดทิ้งไว้หน้าร้านเกาเหลารองเมืองเนื่องจาก คืนดังกล่าวได้ไปเที่ยวต่อกับแฟนหนุ่ม ที่ชื่อ นายณัฐพล หรือ โอ ตุติยาพึงประสงค์ อายุ 25 ปี แต่ก่อนเดินทางไปแฟนนำเอากระเป๋าเดินทางดังกล่าวมาวางไว้ในรถยนต์ของตนเอง อ้างว่า รถยนต์ของเขามีของจำนวนมาก จึงไม่ได้ติดใจอะไรและมาทราบวันนี้ว่า ภายในกระเป๋ามียาไอซ์ซุกซ่อนอยู่ อย่างไรก็ตาม จนท. จะขยายผลจับกุม นายณัฐพล แฟนหนุ่ม ซึ่งเป็นเจ้าของกระเป๋า มาดำเนินคดีตามขั้นตอนของกฎหมายต่อไป</p></body>
</news>
