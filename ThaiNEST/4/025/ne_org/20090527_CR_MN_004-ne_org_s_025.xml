<teiHeader>
<fileDesc>
<titleStmt>
  <title>ปะ-ฉะ-ดะ โชว์ผลงานแรก จับเด็กเดินยาเค-ไฟฟ์ไฟฟ์!!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 18:28:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059559  </bibl>
</sourceDesc>
</fileDesc>
</teiHeader>
<news>
<headline>ปะ-ฉะ-ดะ โชว์ผลงานแรก จับเด็กเดินยาเค-ไฟฟ์ไฟฟ์!!</headline>
<lead>ประสบผลสำเร็จแล้วอย่างงดงามเป็นประเดิม! ชุดปฏิบัติการ ปะ-ฉะ-ดะ ของ <orgName>บก.น.1</orgName> ภายใต้การควบคุมสั่งการของ �ผู้การแต้ม� พล.ต.ต.วิชัย สังข์ประไพ ที่ลงทุนไปมโหฬาร สามารถจับกุม �เด็กเดินยา� ได้พร้อมของกลาง ทั้งยาเค และยาไฟฟ์ไฟฟ์ ในท้องที่ <orgName><prefix>สน.</prefix>ห้วยขวาง</orgName> นับเป็นผลงานโบแดงชิ้นแรก</lead>
<neck></neck>
<body><p>วันนี้ (27 พ.ค.) เมื่อเวลา 13.00 น.ขณะที่ ร.ต.อ.วิโรจน์ รัตนตรัยเจริญ รอง สว.สป.<orgName><prefix>สน.</prefix>มักกะสัน</orgName> ปฏิบัติหน้าที่หัวหน้าชุดจู่โจมพิเศษ <orgName>บก.น.1</orgName> (ปะฉะดะ) กำลังปฏิบัติหน้าที่ออกตรวจอยู่บริเวณหน้าอาคารสราญรมย์แมนชั่น ถนนเทียมร่วมมิตร แขวงและเขตห้วยขวาง ก็พบนายสุจินดา หรือ หนึ่ง จุฬา อายุ 18 ปี อยู่บ้านเลขที่ 702/39 ซอยพหลโยธิน 32 แขวงจันทรเกษม เขตจตุจักร ขี่รถ จยย.ยี่ห้อยามาฮ่า ฟีโน่ สีไข่ไก่ หมายเลขทะเบียน รลม 355 กทม.ผ่านมาด้วยท่าทางพิรุธ จึงเรียกตรวจค้นภายในตัว ก็พบยาเค จำนวน 12 ขวด ซุกซ่อนอยู่ในกล่องใส่ชาเย็นยี่ห้อลิปตัน และยาไฟฟ์ไฟฟ์ จำนวน 1 แผง จึงยึดไว้เป็นหลักฐาน ก่อนควบคุมตัวมาสอบปากคำที่ สน.ห้วยขวาง</p>
<p>จากการสอบสวน นายสุจินดา ให้การรับสารภาพว่า เรียนอยู่ชั้น ปวช.ปี 1 <orgName><prefix>โรงเรียน</prefix>พณิชยการจำนงค์</orgName> แต่เพิ่งดร็อปเรียนเอาไว้ โดยก่อนหน้านี้ มีเพื่อนรุ่นพี่คนหนึ่งชื่อ บอย อายุประมาณ 20 ปี จ้างให้นำยาเคกับยาไฟฟ์ไฟฟ์ ไปส่งให้ลูกค้าตามสถานที่ต่างๆ มาแล้วประมาณเกือบ 10 ครั้ง ในระยะเวลา 1 เดือนที่ผ่านมา ได้ค่าจ้างครั้งละประมาณ 1,000 กว่าบาท</p>
<p> นายสุจินดา รับสารภาพต่อว่า ในวันนี้ นายบอย ได้นำยาเคกับยาไฟฟ์ไฟฟ์ ไปทิ้งไว้ย่าน ม.เกษตรศาสตร์ แล้วสั่งให้ตนขี่รถ จยย.ไปเอามาส่งลูกค้า ซึ่งเป็นผู้หญิงคนหนึ่งที่แมนชั่นดังกล่าว แต่ก็มาเจอตำรวจชุดปะฉะดะจับกุมเสียก่อน</p>
<p>�ผมยอมรับว่า ไม่เคยรู้มาก่อนว่า ในท้องที่ <orgName>บก.น.1</orgName> มีตำรวจชุดปะฉะดะมาก่อน หากรู้คงระวังตัวมากว่านี้� นายสุจินดา รับสารภาพ</p>
<p> เบื้องต้นเจ้าหน้าแจ้งข้อหามีวัตถุออกฤทธิ์ต่อจิตและประสาท ประเภทที่ 2 (เคตามีน, อิลินินไฟฟ์) ไว้ในครอบครอง เพื่อจำหน่ายโดยผิดกฎหมาย ก่อนนำตัวส่งพนักงานสอบสวน <orgName><prefix>สน.</prefix>ห้วยขวาง</orgName> ดำเนินคดีตามกฎหมายต่อไป</p></body>
</news>
