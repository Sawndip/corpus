<teiHeader>
<fileDesc>
<titleStmt>
  <title>ตามอายัดตัวธอส.โกงเงินรวบอดีตเมีย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 09:14:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200444&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ตามอายัดตัว<orgName>ธอส.</orgName>โกงเงินรวบอดีตเมีย</headline>
<lead>"หนุ่ม <orgName>ธอส.</orgName>"ยักยอกเงินแบงก์ซวย 2 เด้ง กองปราบฯตามอายัดตัวถึงเรือนจำ หลังต้นสังกัดแจ้งความเพิ่มฐานฟอกเงิน แถมรวบอดีตเมียข้อหาเดียวกัน เพราะแคะเจอหลักฐานฝ่ายชายเอาเงินไปซื้อคอนโดฯ หรูย่านรัชดา และจ่ายค่าเลี้ยงดูลูกให้อีก 5 ล้านบาท ประสาน <orgName>ปปง.</orgName>ตามบี้แกะรอยเส้นทางการเงินล่าสมบัติคืนอีก 300 ล้านบาท ด้านผู้บริหารแบงก์ตบเท้าแจง “<orgName>กมธ.</orgName>” ยันไม่กระทบ เงินฝากประชาชน</lead>
<neck></neck>
<body><p>ที่กองบังคับการปราบปราม (บก.ป.) เมื่อเวลา 10.30 น. วันที่ 27 พ.ค. พ.ต.อ.พรศักดิ์ สุรสิทธิ์ ผกก.1 <orgName>บก.ป.</orgName> พ.ต.ต.อดิเรก จินตรานันท์ สว.กก.1 <orgName>บก.ป.</orgName> นำหมายจับ<orgName>ศาลอาญา</orgName> ที่ 1450/2552 ลงวันที่ 25 พ.ค. 2552 ในความผิดฐานร่วมกันฟอกเงิน เข้าอายัดตัวนายสมเกียรติ ปัญญาวรคุณเดช อายุ 33 ปี อดีตพนักงาน<orgName><component><prefix>ธนาคาร</prefix>อาคารสงเคราะห์ (ธอส.)</component> <component><prefix>สาขา</prefix>เซ็นต์หลุยส์ 3</component></orgName> ผู้ต้องหายักยอกเงินออกจากบัญชีดอกเบี้ยธนาคาร กว่า 400 ล้านบาท จากเรือนจำพิเศษกรุงเทพมหานคร (คลองเปรม) พ.ต.อ. พรศักดิ์ เปิดเผยว่า หลังจับกุมตัวนายสมเกียรติในข้อหาลักทรัพย์นายจ้างไปแล้ว ต่อมาสอบสวนพบว่าการกระทำความผิดเข้าข่ายทุจริตต่อหน้าที่ เพราะ <orgName>ธอส.</orgName>เป็นของ<orgName>รัฐ</orgName> นายสมเกียรติ ซึ่งเป็นลูกจ้างจึงถือเป็นเจ้าหน้าที่<orgName>รัฐ</orgName> จึงต้องส่งสำนวนคดีให้ <orgName>ป.ป.ช.</orgName> พิจารณาภายใน 30 วันตามขั้นตอน และได้ส่งเรื่องให้ ป.ป.ช.เมื่อวันที่ 26 พ.ค. จากนั้นต้องทำหนังสือยื่นต่อ<orgName>ศาล</orgName>เพื่อขอหมายปล่อยตัวทันทีตามกระบวนการกฎหมาย </p>
<p>ผกก.1 บก.ป.กล่าวว่า ต่อมาเมื่อประมาณ 2 สัปดาห์ก่อน ทาง <orgName>ธอส.</orgName> เข้าแจ้งความเพิ่มเติมในความผิดข้อหากระทำความผิดตาม พ.ร.บ.ฟอกเงิน พนักงานสอบสวนจึงรวบรวมพยานหลักฐานขออนุมัติ<orgName>ศาลอาญา</orgName> ออกหมายจับนายสมเกียรติในความผิดฐานร่วมกันฟอกเงิน ซึ่ง<orgName>ศาล</orgName>ได้อนุมัติ ตำรวจจึงตามไปอายัดตัวทันทีที่<orgName>ศาล</orgName>มีคำสั่งปล่อยตัวจากเรือนจำ นำตัวมาดำเนินคดี นอกจากนี้ ยังขออนุมัติ<orgName>ศาล</orgName>ออกหมายจับนางพุทธชาติ วงศ์จันทะ อายุ 26 ปี อดีตภรรยาของนายสมเกียรติ ในข้อหาร่วมกันฟอกเงิน หลังมีหลักฐานระบุว่านายสมเกียรติโอนเงินที่ได้จากการยักยอกจำนวนหนึ่งให้กับนางพุทธชาติ ซึ่ง<orgName>ศาล</orgName>ได้อนุมัติหมายจับที่ 1451/ 2552 ลงวันที่ 25 พ.ค. 2552 จึงนำกำลังไปจับกุมตัวนางพุทธชาติได้ที่บ้านเลขที่ 105 หมู่ 5 ต.โคกกว้าง อ.บุ่งคล้า จ.หนองคาย เมื่อคืนวันที่ 26 พ.ค.ที่ผ่านมา</p>
<p>พ.ต.อ.พรศักดิ์ เปิดเผยต่อว่า การดำเนินคดีฐานฟอกเงินนั้น จะประสานไปยัง<orgName><prefix>สำนักงาน</prefix>ป้องกันและปราบปรามการฟอกเงิน (ปปง.)</orgName> เพื่อเข้าร่วมสอบปากคำผู้ต้องหา โดย <orgName>ปปง.</orgName>จะตรวจสอบและดำเนินการทางแพ่งกับผู้ต้องหา รวมถึงติดตามอายัดทรัพย์สินที่ถูกแปร สภาพมาจากเงินที่ถูกยักยอก ซึ่งจากข้อมูลของทาง <orgName>ธอส.</orgName>พบว่านายสมเกียรติมีการยักยอกเงินไปทั้งสิ้น 499 ล้านบาท แต่สามารถติดตามเงินสดและทรัพย์สินได้แค่ประมาณ 200 ล้านบาท ยังมีทรัพย์สินอีกกว่า 300 ล้านบาทที่ยังไม่ทราบเส้นทางการยักย้ายถ่ายโอน หากพบว่ามีการโอนเงินไปให้กับบุคคลใดโดยไม่มีมูลเหตุอันสมควรอีก ก็จะพิจารณาดำเนินคดีกับผู้รับโอนเงินทั้งหมดในความผิดฐานร่วมกันฟอกเงินด้วย</p>
<p>ขณะที่ นายสมเกียรติปฏิเสธที่จะตอบคำถามผู้สื่อข่าว อ้างว่ายังไม่ทราบรายละเอียดจากพนักงานสอบสวน ส่วนนางพุทธชาติ เปิดเผยว่า คบหากับนายสมเกียรติเมื่อ 2 ปีก่อน ตั้งแต่ยังไม่ค่อยมีอะไร แต่ระยะหลัง นายสมเกียรติได้ซื้อคอนโดมิเนียมหรูย่านรัชดา มูลค่าราว 2 ล้านบาท ให้ ต่อมาตนตั้งท้องกับนาย สมเกียรติ และหลังคลอดลูกได้ประมาณ 2 เดือน ก็เลิกรากัน โดยนายสมเกียรติให้เงินมา 5 ล้านบาท ไว้เป็นค่าเลี้ยงดูลูก ตนไม่ทราบมาก่อนว่าทรัพย์สินที่ได้จะเป็นเงินที่ได้มาจากการกระทำความผิด ผู้สื่อข่าวรายงานว่า ขณะนี้ทั้งนายสมเกียรติและนางพุทธชาติอยู่ระหว่างถูกควบคุมตัวไว้เพื่อการสอบสวน</p>
<p>ที่รัฐสภา นายอรรถวิชช์ สุวรรณภักดี ส.ส.กทม. <orgName>พรรคประชาธิปัตย์</orgName> ในฐานะโฆษก<orgName><prefix>คณะกรรมาธิการ</prefix> การเงิน การคลัง การธนาคาร และสถาบันการเงิน</orgName> แถลงว่าที่ประชุมได้พิจารณากรณีพนักงาน<orgName><prefix>ธนาคาร</prefix>อาคารสงเคราะห์</orgName>ยักยอกเงิน โดยเชิญนายขรรค์ ประจวบเหมาะ กรรมการผู้จัดการ<orgName><prefix>ธนาคาร</prefix>อาคารสงเคราะห์</orgName>, รองปลัด<orgName><prefix>กระ ทรวง</prefix>การคลัง</orgName>, ผู้แทน<orgName>ธนาคาร<suffix>แห่งประเทศไทย</suffix></orgName> และผู้แทนสถาบันการเงินเฉพาะกิจต่าง ๆ ของ<orgName>รัฐ</orgName> เข้าชี้แจง โดยพบว่าเงินที่หายไปไม่กระทบต่อดอกเบี้ยเงินฝากและเงินต้นของประชาชน แต่เป็นความเสียหายต่อธนาคารโดยตรง นอกจากนี้ คณะกรรมาธิการได้แนะนำให้<orgName><prefix>กระทรวง</prefix> การคลัง</orgName> และ<orgName>ธนาคาร<suffix>แห่งประเทศไทย</suffix></orgName> ระมัดระวังการปฏิบัติการ และตรวจสอบระบบคอม พิวเตอร์แบบใหม่ที่เกี่ยวข้องกับระบบ Core Banking พร้อมกับปรับปรุงเครื่องมือและความรู้ของบุคลากรต่อระบบตรวจสอบ เพื่อสร้างความเชื่อมั่นต่อผู้ฝากเงินด้วย.
 </p></body>
</news>
