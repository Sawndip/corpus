<teiHeader>
<fileDesc>
<titleStmt>
  <title>ยิงอดีตผู้สมัคร ส.จ.นักจัดรายการวิทยุ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-30 07:35:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=197736&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ยิงอดีตผู้สมัคร ส.จ.นักจัดรายการวิทยุ</headline>
<lead></lead>
<neck></neck>
<body><p>เมื่อเวลา 00.30 น. วันที่ 29 เม.ย. พ.ต.ท.สำรวม เกตุหลำ สวส.<orgName><prefix>สภ.</prefix>โพหัก</orgName> อ.บางแพ จ.ราชบุรี รับแจ้งเหตุยิงกันตายที่บ้านเลขที่ 4 หมู่ 7 ต.โพหัก จึงพร้อมแพทย์ และ<orgName><prefix>มูลนิธิ</prefix>สว่างราชบุรี</orgName> รีบไปตรวจสอบที่เกิดเหตุพบศพนายเจนวิทย์ เที่ยงน่วม อายุ 39 ปี นอนจมกองเลือดที่บริเวณข้างหน้าต่าง มีบาดแผลถูกยิงด้วยปืน 9 มม.ที่บริเวณท้ายทอย รวม 2 นัด ในที่เกิดเหตุพบปลอกกระสุน 9 มม.จำนวน 2 ปลอก จึงได้เก็บรวบรวมไว้เป็นหลักฐาน</p>
<p>จากการสอบสวนทราบว่า นายเจนวิทย์ คนตายมีอาชีพเลี้ยงกุ้งและเป็นอดีตผู้สมัคร ส.จ. เขตบางแพ แต่ไม่ได้รับการเลือกตั้ง จึงได้หันเหชีวิตมาเอาดีทางนักจัดรายการที่<orgName>คลื่น 87.75 Mhz วิทยุชุมชนคนบัวงาม</orgName> เป็นคนที่ชอบช่วยเหลือแก้ไขปัญหาให้กับผู้ที่เดือดร้อนอยู่เสมอ ก่อนเกิดเหตุผู้ตายกำลังเตรียมตัวเพื่อจะไปเฝ้าบ่อกุ้ง ได้มีคนร้าย 2 คน ขี่รถจยย.มาจอดที่บริเวณหน้าต่างข้างบ้าน และเรียกหาคนตาย ซึ่งอยู่ในบ้านจึงเดินมาหาที่บริเวณหน้าต่าง คนร้ายสบโอกาสจึงชักปืนออกมากระหน่ำยิง จนเสียชีวิตทันที ก่อนจะหลบหนีไป</p>
<p>เบื้องต้นเจ้าหน้าที่ตำรวจ คาดสาเหตุน่ามาจากเรื่องการเมืองท้องถิ่น และเรื่องความขัดแย้งส่วนตัว ซึ่งจะได้เรียกผู้ที่เกี่ยวข้องมาทำการสอบสวนหาสาเหตุที่แน่ชัด เพื่อติดตามคนร้ายมาดำเนินคดีต่อไป.</p></body>
</news>
