<teiHeader>
<fileDesc>
<titleStmt>
  <title>ถูกบุกลวนลามทำทีสมยอม สาวใจเด็ดคว้ามีดแทงโจ๋  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158854  </bibl>
</sourceDesc>
</fileDesc>
</teiHeader>
<news>
<headline>ถูกบุกลวนลามทำทีสมยอม สาวใจเด็ดคว้ามีดแทงโจ๋</headline>
<lead></lead>
<neck></neck>
<body><p>เหตุสาวถูกบุกลวนลามแสร้งสมยอมก่อนคว้ามีดแทงหนุ่มหื่นครั้งนี้ เปิดเผยขึ้นเมื่อวันที่ 26 เมษายน โดยตำรวจ <orgName><prefix>สภ.</prefix>แก่งคอย จ.สระบุรี</orgName> รับแจ้งจาก น.ส.บุ๋ม (นามสมมติ) อายุ 23 ปี ว่า ถูกคนร้ายบุกเข้ามาที่ห้องเช่าเลขที่ 3 ซอย 12 ถนนสุดบรรทัด เทศบาลเมืองแก่งคอย พยายามทำร้ายร่างกายและข่มขืนแต่ได้ต่อสู้ขัดขืนและใช้มีดแทงใส่คนร้ายได้รับบาดเจ็บ ตำรวจจึงเข้าตรวจสอบ เมื่อไปถึงพบผู้เสียหายยืนรอให้การด้วยท่าทางตื่นตระหนกกับเหตุการณ์ที่เกิดขึ้น</p>
<p>น.ส.บุ๋ม ให้การว่า ในขณะที่กำลังนอนหลับอยู่มีคนร้ายเป็นชายวัยรุ่นมุดมุ้งลวด ตรงเข้ามาชกหน้าท้องตนหลายครั้งพร้อมกับขู่ไม่ให้ส่งเสียงดัง จากนั้นคนร้ายพยายามถอดเสื้อผ้าหมายจะข่มขืน ตนจึงทำใจดีสู้เสื้อแสร้งสมยอม ก่อนจะเดินไปคว้ามีดแทงใส่ชายโครงและหน้าท้องจนคนร้ายถึงกับผงะร้องด้วยความเจ็บปวดแล้วหลบหนีไป </p>
<p>ต่อมา นายเผชิญ พรหมศรี อายุ 19 ปี วัยรุ่นที่ก่อเหตุ ทำทีเดินมาสอบถามเหตุการณ์ทั้งที่ได้รับบาดเจ็บอยู่ ซึ่งทางผู้เสียหายจดจำใบหน้าได้จึงแจ้งตำรวจจับกุมตัวทันที โดยตำรวจได้นำตัวส่งไปรักษาที่ รพ.ศูนย์สระบุรี พบว่าถูกมีดแทงเฉียดลำไส้ ทั้งนี้ ตำรวจได้แจ้งข้อหาบุกรุกเคหะสถาน ลักทรัพย์และพยายามข่มขืนกระทำชำเราหญิงอื่นซึ่งมิใช่ภรรยา พร้อมกับอายัดตัวไว้ดำเนินคดีแล้ว</p></body>
</news>
