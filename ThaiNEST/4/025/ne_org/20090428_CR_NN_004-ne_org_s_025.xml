<teiHeader>
<fileDesc>
<titleStmt>
  <title>จับพิรุธ เบอร์มือถือส่งข้อความ"พลทหาร" เป็นเพื่อนสนิท ส.ส.เลย ไม่ใช่แฟนสาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-28 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159066  </bibl>
</sourceDesc>
</fileDesc>
</teiHeader>
<news>
<headline>จับพิรุธ เบอร์มือถือส่งข้อความ"พลทหาร" เป็นเพื่อนสนิท ส.ส.เลย ไม่ใช่แฟนสาว</headline>
<lead></lead>
<neck></neck>
<body><p>ผู้สื่อข่าวรายงานจาก<orgName>พรรคเพื่อไทย</orgName>ว่า ภายหลังจากที่นายพร้อมพงศ์ นพฤทธิ์ โฆษก<orgName>พรรคเพื่อไทย</orgName>ได้แถลงข่าวเปิดเผยรายละเอียดข้อความที่พลทหาร อภินพ เครือสุข ส่งไปยังน.ส.มณีรัตน์ มูลจันทะ แฟนสาว พร้อมอ้างว่าข้อความที่นำมาเปิดเผยเป็นหมายเลขของแฟนสาว</p>
<p>เมื่อผู้สื่อข่าวโทรศัพท์ไปยังหมายเลขดังกล่าว ปรากฎว่ามีเสียงผู้ชายรับสาย โดยปฏิเสธว่าไม่ใช่เบอร์ของ น.ส.มณีรัตน์ เมื่อผู้สื่อข่าวซักว่า เป็นใครและชื่ออะไร ชายคนดังกล่าวไม่ยอมตอบ เพียงแต่ยืนยันว่าไม่ใช่เบอร์ของแฟนสาว พลทหาร อภินพ ก่อนที่จะยอมรับว่า เป็นเพื่อนของ นายปรีชา เร่งสมบูรณ์สุข ส.ส.เลย ที่มาขอยืมโทรศัพท์ใช้รับข้อความดังกล่าว </p>
<p>เมื่อผู้สื่อข่าวสอบถามไปยังนายพร้อมพงศ์ ก็ได้รับการชี้แจงว่า เบอร์โทรศัพท์ดังกล่าวเป็นเบอร์ของทีมงาน<orgName>พรรคเพื่อไทย</orgName> ที่รับข้อความดังกล่าวต่อมาอีกทอดหนึ่งจากเครื่องของ น.ส.มณีรัตน์ และยังระบุด้วยว่า ขณะนี้ซิมโทรศัพท์ของ น.ส.มณีรัตน์ทาง<orgName><prefix>กรม</prefix>สอบสวนคดีพิเศษ</orgName>ได้ขอไปตรวจสอบการใช้โทรศัพท์ย้อนหลังแล้ว ขณะเดียวกัน น.ส.มณีรัตน์ก็ได้ไปให้ปากคำต่อเจ้าหน้าที่ <orgName>ดีเอสไอ</orgName>ในวันเดียวกันนี้ด้วย</p></body>
</news>
