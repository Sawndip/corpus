<teiHeader>
<fileDesc>
<titleStmt>
  <title>ส่งหนุ่มหื่นข่มขืนแล้วสัก ขังที่คลองเปรม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-30 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=159370  </bibl>
</sourceDesc>
</fileDesc>
</teiHeader>
<news>
<headline>ส่งหนุ่มหื่นข่มขืนแล้วสัก ขังที่คลองเปรม</headline>
<lead></lead>
<neck></neck>
<body><p>ร.ต.ท.ชัยชนะ สุริยะวงศ์ พงส.สบ.1 <orgName>บก.ปดส.</orgName> ได้นำตัวนายจีรศักดิ์ เกษอาภรณ์ หรือเสหนึ่ง อายุ 23 ปี ลูกชายเจ้าของร้านคาราโอเกะแห่งหนึ่งย่านบางปู จ.สมุทรปราการ ที่ก่อเหตุบังคับให้เสพยาก่อนข่มขืนกระทำชำเราเด็กหญิงอุ้ม (นามสมมติ) อายุ14ปี ก่อนสักชื่อของตนเองลงบนร่างกายของเหยื่อ เพื่อแสดงความเป็นเจ้าของ และประจานผู้เสียหาย ไปขออำนาจ<orgName>ศาล</orgName>ฝากขังที่ศาลอาญา ถ.รัชดาภิเษก โดยทางเจ้าหน้าที่ตำรวจได้ยื่นคัดค้านการให้ประกันตัว เนื่องจากเกรงว่าจะไปข่มขู่ผู้เสียหายและครอบครัว เพราะจากคำให้การของผู้เสียหายพบว่านายจีรศักดิ์ฯได้เคยข่มขู่และทำร้ายร่างกายผู้เสียหายหลายครั้ง อีกทั้งทางพนักงานสอบสวน<orgName>บก.ปดส.</orgName>ได้ตั้งวงเงินในการขอประกันตัวที่ 400,000บาท ซึ่งครอบครัวผู้ต้องหาเองไม่ค่อยมีฐานะเลยไม่ได้มีการยื่นขอประกันตัวแต่อย่างใด จึงทำให้นายจีรศักดิ์ต้องถูกส่งตัวไปควบคุมที่เรือนจำกลางพิเศษกรุงเทพ(คลองเปรม)</p>
<p>ทางด้าน พ.ต.อ.วรพงษ์ ทองไพบูลย์ ผกก. 2<orgName>บก.ปดส.</orgName>กล่าวว่า พนักงานสอบสวนได้สอบปากคำด.ญ.อุ้มผู้เสียหายเรียบร้อยแล้ว และในระยะเวลา3-4วันนี้ จะมีการประสานให้เด็กหญิงผู้เสียหายไปตรวจร่างกายหาร่องรอยการถูกข่มขืนที่ร.พ.ตำรวจตามขั้นตอน ในส่วนของด.ญ.อุ้มตอนนี้ยังอยู่ในความดูแลของทาง<orgName><prefix>มูลนิธิ</prefix>ปวีณาหงสกุลเพื่อเด็กและสตรี</orgName> เพื่อฟื้นฟูสภาพจิตใจ และทางด้าน<orgName><prefix>กระทรวง</prefix>พัฒนาสังคมและความมั่นคงของมนุษย์</orgName>ได้ประสานมายัง<orgName>ปดส.</orgName>เพื่อจะขอรับตัวเด็กหญิงผู้เสียหายไปดูแลฟื้นฟูสภาพจิตใจ สำหรับนายจีรศักดิ์ฯผู้ต้องหาทางเจ้าหน้าที่ได้ทำการตรวจสอบปัสสาวะเพื่อหาสารเสพติดในร่างกายภายหลังที่จากจับกุมได้พบอุปกรณ์การเสพยาจำนวนหนึ่ง แต่เบื้องต้นไม่พบว่ามีการเสพสารเสพติดเลยไม่ได้มีการแจ้งข้อหาเพิ่มเติมในส่วนนี้</p></body>
</news>
