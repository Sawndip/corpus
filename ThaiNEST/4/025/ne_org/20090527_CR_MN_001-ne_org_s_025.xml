<teiHeader>
<fileDesc>
<titleStmt>
  <title>ร็อตไวเลอร์ 2 ตัวเขื่องของเลขาฯ �รมว.พรทิวา� หลุดเพ่นพ่าน!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 18:45:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059569  </bibl>
</sourceDesc>
</fileDesc>
</teiHeader>
<news>
<headline>ร็อตไวเลอร์ 2 ตัวเขื่องของเลขาฯ �รมว.พรทิวา� หลุดเพ่นพ่าน!</headline>
<lead>สุนัขร็อตไวเลอร์ 2 ตัว ของเลขาฯ รมว.พาณิชย์ หลุดออกมาเพ่นพ่านกลางซอย ชาวบ้านตื่น หวั่นขย้ำผู้คนสัญจรไปมา โชคดีเจ้าของกลับมาทัน เรียกสุนัขทั้ง 2 ตัวเข้าบ้านเรียบร้อย         </lead>
<neck></neck>
<body><p>วันนี้ (27 พ.ค.) เมื่อเวลา 09.00 น.ขณะที่ จ.ส.ต.คารม จอมมะณี สายตรวจ รหัส 121 <orgName><prefix>สน.</prefix>สมเด็จเจ้าพระยา</orgName> กำลังปฏิบัติหน้าที่อยู่ก็ได้รับแจ้งว่า มีสุนัขพันธุ์ร็อตไวเลอร์ จำนวน 2 ตัว หลุดออกมาจากบ้านหลังหนึ่งในซอยเจริญนคร 14 ถนนเจริญนคร แขวงคลองต้นไทร เขตคลองสาน กทม.จะกัดชาวบ้านที่เดินผ่านไปมาได้รับบาดเจ็บ จึงรุดไปตรวจสอบทันที</p>
<p>เมื่อไปก็พบสุนัขพันธุ์ร็อตไวเลอร์ จำนวน 2 ตัว กำลังเดินไปมาอยู่ภายในซอย เจ้าหน้าที่จึงกั้นไม่ให้ประชาชนที่เดินทางผ่านไปมาเข้าไปใกล้ เนื่องจากเกรงว่าจะได้รับอันตราย โดยภายหลังต่อมาทางประชาชนได้ประสานไปยังเจ้าของสุนัขทั้งสองตัว ให้รีบกลับมานำสุนัขเข้าบ้าน</p>
<p>ต่อมา นายกำพล หอมเนียม อายุ 43 ปี อยู่บ้านเลขที่ 1 ซอยเจริญนคร 14 ถนนเจริญนคร แขวง คลองต้นไทร เขตคลองสาน กทม.เดินเข้ามาที่บริเวณดังกล่าว พร้อมกับเรียกสุนัขทั้ง 2 ตัว โดยเมื่อสุนัขทั้ง 2 ตัว เห็น นายกำพล ก็ดีใจวิ่งเข้ามาหา พร้อมเดินตาม นายกำพล กลับเข้าบ้านทันที</p>
<p>นายกำพล เปิดเผยว่า สุนัขทั้งสองตัวเป็นเพศเมีย ชื่อ โบ้ กับ เบนซ์ อายุประมาณ 7 ปี ส่วนเจ้าของสุนัขเป็นญาติของตน คือ นางวรรณศรี โชติกะพุกกะนะ มีตำแหน่งเป็นรอง ผอ.สำนักงานแห่งหนึ่งใน<orgName><prefix>กระทรวง</prefix>พาณิชย์</orgName> และเป็นเลขาของ นางพรทิวา นาคาศัย รมว.<orgName>พาณิชย์</orgName> ซึ่งทราบเรื่องแล้ว โดยก่อนเกิดเหตุ ตนได้ออกไปส่งลูกชายที่โรงเรียนวัดประยูร ก่อนออกจากบ้านตนก็กดประตูรีโมตเปิดประตูบ้านแล้วกดปิดตามปกติ จากนั้นก็มีเพื่อนบ้าน โทร.มาหาบอกให้รีบกลับมาที่บ้าน เพราะว่าสุนัขทั้งสองตัวหลุดออกมา พอกลับมาที่บ้าน ตนก็พบว่า ประตูถูกเปิดออก ซึ่งตนเข้าใจว่า ประตูน่าจะมีปัญหา เนื่องจากก่อนหน้านี้ก็เคยมีปัญหาแบบนี้มาแล้วครั้งหนึ่ง จากนั้นก็เดินไปตามสุนัขกลับบ้าน ซึ่งถือว่าโชคดีที่สุนัขทั้ง 2ตัว ไม่ไปกัดใครไม่งั้นเป็นเรื่องแน่ๆ</p>
<p>อย่างไรก็ตาม พ.ต.ท.บุญมี จันทร์จวง พนักงานสอบสวน (สบ 2) <orgName><prefix>สน.</prefix>สมเด็จเจ้าพระยา</orgName> ได้แจ้งข้อหาผู้ใดควบคุมสัตว์ดุหรือสัตว์ร้ายปล่อยปละละเลยให้สัตว์นั้นเที่ยวไปโดยลำพังในประการที่อาจทำอันตรายแก่บุคคลอื่น หรือทรัพย์ต้องระวางโทษจำคุกไม่เกินหนึ่งเดือนหรือปรับไม่เกินหนึ่งพันบาท หรือทั้งจำทั้งปรับ กับ นายกำพล พร้อมให้ นายกำพล ชำระค่าปรับจำนวน 100 บาท ก่อนปล่อยตัวกลับไป</p></body>
</news>
