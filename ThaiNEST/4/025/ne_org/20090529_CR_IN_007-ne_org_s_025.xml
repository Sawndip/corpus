<teiHeader>
<fileDesc>
<titleStmt>
  <title>เตรียมออกหมายจับบ่ายนี้นร.ม.4ยิงรุ่นพี่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-29 08:17:43  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173617  </bibl>
</sourceDesc>
</fileDesc>
</teiHeader>
<news>
<headline>เตรียมออกหมายจับบ่ายนี้นร.ม.4ยิงรุ่นพี่</headline>
<lead>ตร.<orgName><prefix>สภ.</prefix>เขาพนม</orgName> จ.กระบี่ เร่งสอบสวนพยานเพิ่ม คดีนักเรียน ม.4 <orgName><prefix>ร.ร.</prefix>เขาดินฯ</orgName> ยกพวกบุกยิงรุ่นพี่ ม.6 สาหัส ก่อนออกหมายจับพร้อมไล่ล่า บ่ายนี้</lead>
<neck></neck>
<body><p>พ.ต.อ.เอกวัฒน์ โพธิ์เย็นญาติ ผกก.<orgName><prefix>สภ.</prefix>เขาพนม</orgName> จ.กระบี่ เปิดเผยความคืบหน้า คดีนักเรียน ชั้น ม.4 บุกยิง นายวรพล อัคคีสุวรรณ อายุ 18 ปี รุ่นพี่ชั้น ม.6 <orgName><prefix>โรงเรียน</prefix>เขาดินประชานุกูล</orgName> กลางห้องเรียนเมื่อวานที่ผ่านมาว่า จากการตรวจสอบ พบว่า ผู้ร่วมก่อเหตุมีทั้งหมด 6 คน เป็นนักเรียนโรงเรียนเดียวกัน 3 คน และเป็นบุคคลภายนอกอีก 3 คน ซึ่งในวันนี้ พนักงานสอบสวน ได้เร่งรวบรวมพยานหลักฐานไปขออำนาจ<orgName>ศาล</orgName> ออกหมายจับ เบื้องต้น มีญาติของผู้ก่อเหตุ 2 ราย ติดต่อขอเข้ามอบตัวแล้ว ส่วนผู้ก่อเหตุที่เป็นเจ้าของปืน ก็ได้หลบหนีไปในพื้นที่ อ.ทุ่งใหญ่ จ.นครศรีธรรมราช ซึ่งได้ส่งชุดสืบสวน ตามประกบติดตามจับกุม ซึ่งเหตุการณ์ที่เกิดขึ้น เป็นคดีทะเลาะวิวาทของนักเรียนธรรมดา แต่มีอาวุธปืนเข้ามาเกี่ยวข้อง ซึ่งปมสังหารก็มาจากเรื่องความขัดแย้ง การแข่งขันฟุตบอลของทั้งสองฝ่าย</p>
<p>อย่างไรก็ตาม จากการตรวจสอบ พบว่า ผู้ก่อเหตุและผู้ได้รับบาดเจ็บนั้น เป็นเครือญาติห่าง ๆ กัน และไม่ได้เป็นลูกผู้ที่มีชื่อเสียงในพื้นที่ ซึ่งการก่อเหตุบุกยิงคู่อริกลางห้องเรียนนั้น เกิดขึ้นบ่อยครั้งในต่างประเทศ</p></body>
</news>
