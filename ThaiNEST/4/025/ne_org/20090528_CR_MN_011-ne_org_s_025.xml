<teiHeader>
<fileDesc>
<titleStmt>
  <title>จ่อจับ 3-4 ราย ร่วมฟอกเงินกับหนุ่ม ธอส.โกง 400 ล้าน  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 14:24:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000059925  </bibl>
</sourceDesc>
</fileDesc>
</teiHeader>
<news>
<headline>จ่อจับ 3-4 ราย ร่วมฟอกเงินกับหนุ่ม <orgName>ธอส.</orgName>โกง 400 ล้าน</headline>
<lead>ตำรวจ<orgName>กองปราบปราม</orgName>ควบคุมตัวหนุ่ม <orgName>ธอส.</orgName> และอดีตเมียไปฝากขังในคดีฟอกเงิน พร้อมคัดค้านการประกันตัว ตำรวจเผยยังมีผู้ต้องหาที่หนุ่ม <orgName>ธอส.</orgName>โอนเงินให้อีกจำนวน 3-4 ราย กำลังจะจับกุมดำเนินคดี</lead>
<neck></neck>
<body><p>วันนี้ (28 พ.ค.) ที่กองปราบปราม เมื่อเวลา 13.00 น. พ.ต.ท.เชาวลิต หาญเสน่ห์ลักษณ์ พนักงานสอบสวน <orgName>บก.ป.</orgName>พร้อมด้วย พ.ต.ต.ธีรพัฒน์ ธารีไทย สว.กก.1 <orgName>บก.ป.</orgName> ควบคุมตัว นายสมเกียรติ ปัญญาวรคุณเดช อายุ 33 ปี อดีตพนักงาน<orgName><component><prefix>ธนาคาร</prefix>อาคารสงเคราะห์ (ธอส.)</component> <component><prefix>สาขา</prefix>เซนต์หลุยส์ 3</component></orgName> ผู้ต้องหายักยอกเงินออกจากบัญชีดอกเบี้ยธนาคารดังกล่าว เป็นจำนวนเงินกว่า 400 ล้านบาท และนางพุทธชาติ วงศ์จันทะ อายุ 26 ปี อดีตภรรยาสาวของนายสมเกียรติ ผู้ต้องหาในคดีเดียวกัน ไปขออำนาจ<orgName>ศาล</orgName>ฝากขังที่ศาลอาญารัชดา โดยทางเจ้าหน้าที่ตำรวจไม่อนุญาตให้ผู้ต้องหาทั้งสองประกันตัวในชั้นพนักงานสอบสวน พร้อมทั้งยังยื่นเรื่องคัดค้านการให้ประกันตัวทั้งคู่ต่อ<orgName>ศาล</orgName> โดยให้เหตุผลว่าเกรงจะไปยุ่งเหยิงกับพยานหลักฐาน และเกรงว่าจะหลบหนี</p>
<p>พ.ต.อ.พรศักดิ์ สุรสิทธิ์ ผกก.1 <orgName>บก.ป.</orgName>กล่าวว่า ภายหลังจากที่มีการจับกุมพร้อมทั้งแจ้งข้อกล่าวหาต่อผู้ต้องหาทั้งสองแล้วนั้น ทางด้านนายสมเกียรติได้รับทราบข้อกล่าวหาและปฏิเสธที่จะให้การในชั้นพนักงานสอบสวน และจะขอให้ปากคำในชั้น<orgName>ศาล</orgName>เท่านั้น ส่วนนางพุทธชาติยอมให้การต่อพนักงานสอบสวนและให้ความร่วมมือในการให้ข้อมูลทรัพย์สินที่เคยได้รับจาก นายสมเกียรติเป็นอย่างดี แต่นางพุทธชาติได้ให้การปฏิเสธข้อกล่าวหา โดยยืนยันว่าไม่ทราบว่าเงินสดที่นายสมเกียรติเคยโอนให้ภายหลังจากเลิกรากันไปจำนวน 5 ล้านบาท รวมถึงทรัพย์สินอื่นๆ ที่เคยได้รับจากนายสมเกียรตินั้นได้มาจากการยักยอกเงินของธนาคาร นอกจากนี้ จากการสืบสวนพบว่า นายสมเกียรติยังโอนเงินให้บุคคลอีกประมาณ 3-4 ราย ซึ่งทางเจ้าหน้าที่กำลังรวบรวมหลักฐานเพื่อขอ<orgName>ศาล</orgName>อนุมัติหมายจับผู้ที่เกี่ยวข้องดังกล่าวในฐานความผิดร่วมกันฟอกเงิน</p>
<p>ผู้สื่อข่าวรายงานเพิ่มเติมว่า ในวันเดียวกัน พ.ต.อ.พรศักดิ์ พร้อมด้วย พ.ต.ท.วิทยา ศรีประเสริฐภาพ พ.ต.ท.อดินันท์ ชัยนันท์ รองผกก.1 <orgName>บก.ป.</orgName> และพ.ต.ต.อดิเรก จินตรานันท์ สว.กก.1 <orgName>บก.ป.</orgName> ได้เดินทางนำหนังสือไปแจ้งต่อ<orgName><prefix>สำนักงาน</prefix>ป้องกันและปราบปรามการฟอกเงิน (ปปง.)</orgName> ตามขั้นตอนของกฎหมายในการดำเนินคดีต่อผู้ต้องหาในคดีฟอกเงิน เพื่อให้ทาง<orgName><prefix>คณะกรรมการ</prefix> ปปง.</orgName>รับทราบก่อนนำเรื่องดังกล่าวเข้าสู่ขั้นตอน<orgName><prefix>คณะกรรมการ</prefix>ธุรกรรมการเงิน</orgName> และจัดตั้งเจ้าหน้าที่ขึ้นมาในการตรวจสอบ ติดตาม และอายัดทรัพย์ที่เชื่อว่าผู้ต้องหาได้มาจากการกระทำความผิดต่อไป</p></body>
</news>
