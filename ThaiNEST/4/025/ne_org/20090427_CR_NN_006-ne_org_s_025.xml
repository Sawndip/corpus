<teiHeader>
<fileDesc>
<titleStmt>
  <title>จับลอตใหญ่ยาบ้านับแสนเม็ด ทหาร-ตร.รวบ2ผู้ค้าลำเลียงมาจากลาว  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-04-27 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=158855  </bibl>
</sourceDesc>
</fileDesc>
</teiHeader>
<news>
<headline>จับลอตใหญ่ยาบ้านับแสนเม็ด ทหาร-ตร.รวบ2ผู้ค้าลำเลียงมาจากลาว</headline>
<lead></lead>
<neck></neck>
<body><p>พล.ต.กนก เนตระคเวสนะ ผู้บัญชาการ<orgName><component>กองกำลังสุรนารี</component> <component>กองทัพภาคที่ 2</component></orgName> แถลงข่าวเมื่อวันที่ 26 เมษายน กรณีที่ พ.ท.อัครสิทธิ์ ประกิระตา หัวหน้า<orgName><component><prefix>ศูนย์</prefix>ต่อสู้เพื่อเอาชนะยาเสพติด</component> <component>กองกำลังสุรนารี</component></orgName> น.อ.สมหมาย สุกกอ ผู้บังคับการ<orgName>หน่วยเรือรักษาความสงบเรียบร้อยลำน้ำโขง เขตอุบลราชธานี</orgName> น.ท.ถาวร เลี้ยงรื่นรมย์ หัวหน้าฝ่ายยุทธการและการข่าว พ.ต.ท.สุทิน สะเดา สวป.<orgName><prefix>สภ.</prefix>เขมราฐ</orgName> จ.อุบลราชธานี เข้าจับกุมนายชุติพันธ์ ผ่องแผ้ว อายุ 22 ปี และนายบี (นามสมมติ) อายุ 17 ปี พร้อมยาบ้า 113,800 เม็ด เงินสด 4,400 บาท โทรศัพท์มือถือ 2 เครื่อง จับกุมในขณะขับรถยนต์โตโยต้า สีบรอนซ์เงิน ทะเบียน ณย 5520 กทม.ผ่านมาที่บริเวณด่านตรวจถนนยุทธศาสตร์เขมราฐ-อำนาจ เจริญ สามแยกบ้านถ้ำเสือ ต.เขมราฐ อ.เขมราฐ จ.อุบลราชธานี</p>
<p>สอบสวนทั้งสอง รับสารภาพว่า ลักลอบนำยาบ้ามาจากชาวลาวที่นั่งเรือยนต์นำมาส่งที่ริมน้ำบ้านบุ่งเขียว ต.โคกก่ง อ.ชานุมาน จ.อำนาจเจริญ ก่อนนำไปให้นายโจ้ ไม่ทราบชื่อสกุล โดยจะได้รับค่าจ้างเป็นเงิน20,000 บาท ทำมาแล้วหลายครั้ง</p>
<p>พล.ต.กนก กล่าวว่า การจับกุมผู้ค้าพร้อมของกลางยาบ้านับแสนเม็ดครั้งนี้นับว่าเป็นการจับกุมได้จำนวนมากแสดงให้เห็นว่าขบวนการค้ายาเสพติดฮึกเหิมไม่เกรงกลัวกฎหมายบ้านเมือง จึงได้กำชับและสั่งการให้ผู้ใต้บังคับบัญชาและหน่วยที่ขึ้นตรงทางยุทธการทุกหน่วยให้เฝ้าระวัง คุมเข้ม เพิ่มความถี่ในการตั้งจุดสกัดตรวจค้นพร้อมเสริมกำลังพลตลอดจนยุทโธปกรณ์ในการตรวจับ โดยจะทำสงครามทุกรูปแบบกับยาเสพติด</p></body>
</news>
