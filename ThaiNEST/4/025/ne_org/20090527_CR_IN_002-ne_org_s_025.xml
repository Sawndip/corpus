<teiHeader>
<fileDesc>
<titleStmt>
  <title>เลขาฯปปท.ยันพบข้อมูลผู้บริหารกบข.ผิดจริง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 19:04:45  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173355  </bibl>
</sourceDesc>
</fileDesc>
</teiHeader>
<news>
<headline>เลขาฯ<orgName>ปปท.</orgName>ยันพบข้อมูลผู้บริหาร<orgName>กบข.</orgName>ผิดจริง</headline>
<lead>เลขาธิการ <orgName>ป.ป.ท.</orgName>ยืนยัน มีข้อมูลผู้บริหารระดับสูง <orgName>กบข.</orgName>ผิดจริง ใช้ข้อมูลภายในซื้อขายหุ้นดักหน้า ขณะที่รัฐมนตรี<orgName>ยุติธรรม</orgName> นัดประชุม 3 มิ.ย.นี้</lead>
<neck></neck>
<body><p>นายธาริต เพ็งดิษฐ์ เลขาธิการป้องกันและปราบปรามการทุจริตในภาครัฐ (ป.ป.ท.) เปิดเผยว่า นายพีระพันธุ์ สาลีรัฐวิภาค รัฐมนตรีว่าการ<orgName><prefix>กระทรวง</prefix>ยุติธรรม</orgName> นัดประชุมคณะทำงานชุดตรวจสอบ<orgName><prefix>กองทุน</prefix>บำเหน็จบำนาญข้าราชการ (กบข.)</orgName> ในวันที่ 3 มิถุนายนนี้ เวลา 13.30 น. เพื่อพิจารณาถึงความถูกต้องในเอกสารข้อมูลจากการตรวจสอบรวม 44 หน้า</p>
<p>เลขาธิการ <orgName>ป.ป.ท.</orgName> ยืนยันว่า คณะทำงานตรวจสอบพบผู้บริหารระดับสูงของ <orgName>กบข.</orgName> มีความผิด กรณีใช้ข้อมูลภายใน (อินไซเดอร์เทรด) ทำการซื้อขายหุ้นดักหน้าและหลังการขายหุ้นของ<orgName><prefix>กองทุน</prefix> กบข.</orgName> ซึ่งหากการประชุมร่วมกับรัฐมนตรีว่าการ<orgName><prefix>กระทรวง</prefix>ยุติธรรม</orgName> มีมติไปในทิศทางเดียวกัน ก็จะส่งเรื่องให้<orgName><prefix>คณะกรรมการ</prefix>ป้องกันและปราบปรามการทุจริตแห่งชาติ (ป.ป.ช.)</orgName> พิจารณาชี้มูลความผิดต่อไป อย่างไรก็ตาม ยอมรับว่าหนักใจ หากผลสอบของคณะกรรมการชุดที่<orgName><prefix>กระทรวง</prefix>การคลัง</orgName> แต่งตั้งขึ้นออกมายืนยันว่ากองทุนและผู้บริหารของ <orgName>กบข.</orgName>ไม่มีความผิด</p></body>
</news>
