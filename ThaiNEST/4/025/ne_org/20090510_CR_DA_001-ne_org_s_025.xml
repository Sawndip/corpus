<teiHeader>
<fileDesc>
<titleStmt>
  <title>2 รปภ.ขี้เมาปืนจี้แท็กซี่ยิงปางตาย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-10 08:25:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198621&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>2 รปภ.ขี้เมาปืนจี้แท็กซี่ยิงปางตาย</headline>
<lead>2 รปภ.ขี้เมาของหมู่บ้านย่านลาดพร้าว ก๊งเหล้าจนเมาได้ที่แล้วอยากไปหาเพื่อนแถวสุวินทวงศ์ เรียกแท้กซี่จ้างไปส่งทั้งที่ไม่มีเงิน ได้โอกาสชักลูกซองสั้นไทยประดิษฐ์จี้โชเฟอร์ แต่เหยื่อขัดขืนเลยยิงโป้งกระสุนลูกปรายเข้าคอทะลุไปโดนแขนเจ็บปางตาย ก่อนชิงเงิน 3 พันเศษกับโทรมือถือหลบหนี แต่ไม่รอดถูกตำรวจรวบได้ 1 คน ขณะว่ายน้ำอยู่ในคลอง ส่วนอีกคนกำลังตามจับอยู่</lead>
<neck></neck>
<body><p>เมื่อเวลา 13.30 น. วันที่ 9 พ.ค. พ.ต.ท.กำจัด ชัยนอก พงส. (สบ 3) <orgName><prefix>สน.</prefix>ฉลอง กรุง</orgName> รับแจ้งเหตุคนร้ายชิงทรัพย์และยิงคนขับรถแท็กซี่ได้รับบาดเจ็บที่หน้า หจก.อ.สแตนเลส ถนนซอยท่าเรือ (คุ้มเกล้า 16) แขวงลำปลาทิว เขตลาดกระบัง จึงไปที่เกิดเหตุพร้อมด้วย พ.ต.อ. ศราวุธ จิตต์ระเบียบ ผกก. พ.ต.ท.ชวิน กิดสวัสดิ์ รอง ผกก.สส. กำลังตำรวจ และเจ้าหน้าที่<orgName><prefix>มูลนิธิ</prefix>ป่อเต็กตึ๊ง</orgName> พบรถแท็กซี่ยี่ห้อโตโยต้าอัลติส สีส้ม ของ<orgName><prefix>สหกรณ์</prefix>บวรแท็กซี่</orgName> ทะเบียน ทว 305 กรุงเทพมหานคร ภายในรถมีรอยเลือดติดอยู่ที่เบาะคนขับ และมีลูกปรายของกระสุนปืนลูกซองตกอยู่ 5 เม็ด จึงเก็บไว้เป็นหลักฐาน ส่วนคนถูกยิงมีผู้นำส่ง รพ.ลาดกระบัง แล้ว ทราบ ชื่อว่า นายจำปี การพันธ์ อายุ 44 ปี ภูมิลำเนาอยู่ กิ่ง อ.แม่วงศ์ จ.นครสวรรค์ ถูกยิงด้วยอาวุธปืนลูกซองสั้นไทยประดิษฐ์ที่ลำคอด้านขวากระสุน ลูกปรายทะลุไปถูกแขนซ้าย 1 เม็ด อาการสาหัส แพทย์กำลังผ่าตัดช่วยชีวิต สอบสวน นายบุญงาม ดีจริง อายุ 36 ปี ช่างเชื่อมของ <orgName><prefix>หจก.</prefix>อ.สแตน    เลส</orgName> ได้ความว่า ก่อนเกิดเหตุ กำลังทำงานอยู่ในร้านเห็นรถแท็กซี่คันดังกล่าวขับอย่างช้า ๆ มาจากกลางซอยก่อนจะมาหยุดที่หน้าร้าน นายจำปี เลือดท่วมตัวเปิดกระจกโผล่หน้าออกมาบอกว่า ถูกคนร้ายเป็นชายวัยรุ่น 2 คน ใช้ปืนยิงแล้วชิงเอาเงิน 3,100 บาท กับโทรศัพท์มือถืออีก 1 เครื่อง หลบหนีไป ตนจึงรีบโทรศัพท์แจ้งตำรวจ</p>
<p>ต่อมาเจ้าหน้าที่ตำรวจระดมกำลังปิดล้อมที่เกิดเหตุและบริเวณใกล้เคียง จนสามารถจับกุมคนร้ายได้ 1 คน คือ นายบรรเจิด อินหาดกรวด อายุ 23 ปี ขณะว่ายน้ำหลบหนีอยู่ในลำคลองใกล้สุเหร่าบึงขวางคลอง 3 ห่างจากที่เกิดเหตุเล็กน้อย พร้อมของกลางอาวุธปืนลูกซอง สั้นไทยประดิษฐ์ กระสุนปืนลูกซอง เบอร์ 20 จำนวน 2 นัด โทรศัพท์มือถือและเงินสดของนายจำปี</p>
<p>นายบรรเจิด ผู้ต้องหาที่อยู่ในอาการเมาสุรา ให้การว่า เป็น รปภ. เฝ้าอยู่ที่หมู่บ้าน เทอเรส ซอยลาดพร้าว 71 ก่อนเกิดเหตุตนพร้อม กับนายสุธรรม ไม่ทราบนามสกุล เพื่อน รปภ. ที่เพิ่งรู้จักกันได้ 3 วัน นั่งดื่มเหล้ากันในห้องพักจนเมาได้ที่จึงชวนกันไปหาเพื่อนแถวสุวินทวงศ์ โดยเรียกรถแท็กซี่ของนายจำปี ว่าจ้างให้ไปส่งทั้งที่ไม่มีเงิน จนรถวิ่งเข้าไปในซอยดังกล่าว จึงตัด  สินใจชักอาวุธปืนที่พกมาจี้เพื่อชิงเงิน แต่ นายจำปี ขัดขืนตนจึงยิงใส่ 1 นัด แล้วล้วงเอาเงิน 3,100 บาท กับโทรศัพท์มือถือ จากนั้นแยกย้ายกับนายสุธรรม หลบหนี แต่ตนมาโดนจับได้ ส่วนนายสุธรรม ไม่รู้ว่าหนีไปที่ไหน ตำรวจจึงควบคุมตัว นายบรรเจิด ไว้ดำเนินคดี และจะติดตามจับกุมตัว นายสุธรรม ต่อไป.
</p></body>
</news>
