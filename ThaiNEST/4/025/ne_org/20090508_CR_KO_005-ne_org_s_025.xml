<teiHeader>
<fileDesc>
<titleStmt>
  <title>รวบเจ้าของเว็บแพร่ภาพร่วมเพศครูสาว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090508/12161/%e0%b8%a3%e0%b8%a7%e0%b8%9a%e0%b9%80%e0%b8%88%e0%b9%89%e0%b8%b2%e0%b8%82%e0%b8%ad%e0%b8%87%e0%b9%80%e0%b8%a7%e0%b9%87%e0%b8%9a%e0%b9%81%e0%b8%9e%e0%b8%a3%e0%b9%88%e0%b8%a0%e0%b8%b2%e0%b8%9e%e0%b8%a3%e0%b9%88%e0%b8%a7%e0%b8%a1%e0%b9%80%e0%b8%9e%e0%b8%a8%e0%b8%84%e0%b8%a3%e0%b8%b9%e0%b8%aa%e0%b8%b2%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>รวบเจ้าของเว็บแพร่ภาพร่วมเพศครูสาว</headline>
<lead><orgName>ปดส.</orgName>จับเจ้าของเว็บgooseedและ<orgName><prefix>อบจ.</prefix>กาญฯ</orgName>โพสต์รูปครูสาวมีเพศสัมพันธ์กับอดีตแฟนลงเน็ต เจ้าตัวให้การปฏิเสธใช้เงิน 7.5 หมื่นประกันตัว</lead>
<neck></neck>
<body><p>(8พ.ค.) พ.ต.อ.สุวิชญ์พล อิ่มใจรัชต์ รอง ผบก.<orgName>ปดส.</orgName> พ.ต.ท.มารุต กาญจนขันธกุล รอง ผกก.1 <orgName>บก.ปดส.</orgName> พ.ต.ท.ปัญญา ชะเอมเทศ สว.กก.1 <orgName>บก.ปดส.</orgName> ร่วมแถลงข่าวจับกุมผู้ต้องหาที่นำภาพเปลือย น.ส.นิด(นามสมมติ) อาจารย์สาวมหาวิทยาลัยราชภัฏแห่งหนึ่งไปเผยแพร่ในเว็บไซต์ โดยรายแรก จับกุม นายชูศักดิ์ เสียงระฆัง อายุ 24 ปี เจ้าของธุรกิจให้บริการจัดทำเว็บไซต์ และเจ้าของเว็บไซต์ www.gooseed.com  อยู่บ้านเลขที่ 30/33 หมู่ 3 แขวงบางไผ่ เขตบางแค ตามหมายจับศาลอาญาที่ 1250/2552 ลงวันที่ 6 พฤษภาคม ข้อหาเพื่อประสงค์แห่งการค้า ทำให้แพร่หลายด้วยประการใดๆ ซึ่งสิ่งอันลามก และเป็นผู้ให้การยินยอมให้มีการกระทำผิดตาม พ.ร.บ.ว่าด้วยการกระทำผิดเกี่ยวกับคอมพิวเตอร์</p>
<p> ส่วนรายที่สองจับกุม นายจักรพงศ์ เกาะศิริ อายุ 33 ปี ข้าราชการระดับ 3 <orgName><prefix>องค์การบริหารส่วนจังหวัด</prefix>กาญจนบุรี อ</orgName>ยู่บ้านเลขที่ 57 ถ.แสงชูโต ต.ปากแพรก อ.เมือง จ.กาญจนบุรี ตามหมายจับ<orgName>ศาลอาญา</orgName>ที่ 1251/2552 ลงวันที่ 6 พฤษภาคม 2552 ข้อหา ทำให้แพร่หลายหรือการค้าสิ่งของลามก โฆษณา หรือไขข่าวว่าสิ่งดังกล่าวหาได้จากบุคคลใดหรือโดยวิธีใด และสนับสนุนการเผยแพร่ซึ่งข้อมูลคอมพิวเตอร์ที่มีลักษณะอันลามก</p>
<p>สำหรับการจับกุมครั้งนี้สืบเนื่องจากน.ส.นิด ผู้เสียหายซึ่งเคยถูกอดีตแฟนหนุ่มนำคลิปวิดีโอขณะมีเพศสัมพันธ์กันไปโพสต์ลงเว็บไซต์และได้เข้าแจ้งความต่อพนักงานสอบสวน <orgName>บก.ปดส.</orgName>จนสามารถติดตามจับกุมอดีตแฟนหนุ่มคนดังกล่าวมาได้เมื่อเดือนเมษายน 2551นั้นยังคงติดตามตรวจสอบตามเว็บไซต์ต่างๆว่ามีการนำภาพหรือคลิปดังกล่าวไปเผยแพร่อีกหรือไม่</p>
<p>ต่อมาตรวจสอบพบว่าเว็บไซต์ gooseed นั้นได้มีการนำภาพจากคลิปดังกล่าวมาทำเป็นภาพนิ่งและทำลิ้งค์เชื่อมต่อไว้ รวมทั้งนำภาพเปลือยจากคลิปมาโพสต์ลงในเว็บไซต์ดังกล่าวจึงนำหลักฐานเข้าแจ้งความต่อพนักงานสอบสวน <orgName>บก.ปดส.</orgName>จนสามารถสืบสวนติดตามจับกุมตัวมาได้</p>
<p>จากการสอบสวนเบื้องต้นผู้ต้องหาทั้งสองให้การปฏิเสธทุกข้อหา ก่อนใช้หลักทรัพย์เป็นเงินสด 75,000 บาท และตำแหน่งข้าราชการขอประกันตัว โดยพนักงานสอบสวนพิจารณาแล้วอนุญาตให้ประกันตัวไปได้</p>
<p>พ.ต.อ.สุวิชญ์พล กล่าวว่า อยากฝากประชาสัมพันธ์ไปยังประชาชนทั่วไปว่าอย่าได้นำภาพส่วนตัวบุคคลอื่นไปโพสต์หรือให้บริการเพื่อให้บุคคลอื่นเข้ามาชมหรือมาอัพโหลดไฟล์เพราะเป็นการทำให้ผู้อื่นได้รับความเสียหายต่อส่วนตัว และหน้าที่การงาน ที่สำคัญการกระทำดังกล่าวเป็นการทำผิดกฎหมายซึ่งมีอัตราโทษสูง</p></body>
</news>
