<teiHeader>
<fileDesc>
<titleStmt>
  <title>หนุ่มส่งน้ำแข็งตามง้ออดีตเมียถูกกิ๊กเมียจ่อยิงดับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-02 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.komchadluek.net/detail/20090502/11426/%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%aa%e0%b9%88%e0%b8%87%e0%b8%99%e0%b9%89%e0%b8%b3%e0%b9%81%e0%b8%82%e0%b9%87%e0%b8%87%e0%b8%95%e0%b8%b2%e0%b8%a1%e0%b8%87%e0%b9%89%e0%b8%ad%e0%b8%ad%e0%b8%94%e0%b8%b5%e0%b8%95%e0%b9%80%e0%b8%a1%e0%b8%b5%e0%b8%a2%e0%b8%96%e0%b8%b9%e0%b8%81%e0%b8%81%e0%b8%b4%e0%b9%8a%e0%b8%81%e0%b9%80%e0%b8%a1%e0%b8%b5%e0%b8%a2%e0%b8%88%e0%b9%88%e0%b8%ad%e0%b8%a2%e0%b8%b4%e0%b8%87%e0%b8%94%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>หนุ่มส่งน้ำแข็งตามง้ออดีตเมียถูกกิ๊กเมียจ่อยิงดับ</headline>
<lead>หนุ่มส่งน้ำแข็ง ขี่จยย.ตามง้อเมียเก่า กลับเจอกิ๊กเมียจนมีปากเสียงถูกยิงเข้าเบ้าตา 3 นัดดับอนาถ ตร.สอบเครียดเพื่อน-เมีย เร่งล่าตัวมือยิง</lead>
<neck></neck>
<body><p>เมื่อเวลา 21.00 น.วันที่ 2 พฤษภาคม พ.ต.ท.กมล นุ่มหอม พนักงานสอบสวน <orgName><prefix>สน.</prefix>ราษฎร์บูรณะ</orgName> รับแจ้งเหตุมีผู้ถูกยิงเสียชีวิตภายในซอยสุขสวัสดิ์ 26 เขตราษฎร์บูรณะ กทม.จึงรุดไปตรวจสอบพร้อม พ.ต.อ.ดุสิต สมศักดิ์ ผกก.<orgName><prefix>สน.</prefix>ราษฎร์บูรณะ</orgName> เจ้าหน้าที่ฝ่ายสืบสวน แพทย์เวร และเจ้าหน้าที่<orgName><prefix>กอง</prefix>พิสูจน์หลักฐาน</orgName> ที่เกิดเหตุอยู่ตรงข้ามแฟลตทหารเรือพบศพ นายแดง เอี่ยมประดิษฐ์ อายุ 39 ปี อยู่บ้านเลขที่ 29 ม.15 ต.บึงคำพร้อย อ.ลำลูกกา จ.ปทุมธานี สภาพศพนอนคว่ำหน้า สวมเสื้อยืดสีขาว กางเกงสามส่วนสีน้ำตาล โดยมีรถจักรยานยนต์ ยี่ห้อฮอนด้า เวฟ สีดำแดง ทะเบียน พนษ 833 กทม.ล้มทับขาผู้ตาย ตามพื้นถนนมีคราบเลือดกระเซ็น และยังมีร่องรอยรถจักรยานยนต์ไถลไปกับพื้นถนน ส่วนผู้ตายมีบาดแผลถูกยิงด้วยอาวุธปืนไม่ทราบขนาดเข้าที่บริเวณเบ้าตาขวา และใบหน้า 3 นัด</p>
<p>สอบปากคำญาติและเพื่อนผู้ตายทราบว่า ผู้ตายมีอาชีพส่งน้ำแข็งอยู่ในซอยดังกล่าว ก่อนเกิดเหตุได้มีเพื่อนของผู้ตายชื่อ นายสมภพ หรือตุ้ม นาคสุข ซึ่งเพิ่งพ้นโทษออกจากคุกเดินทางมาหาที่บ้านแล้วชักชวนให้ผู้ตายขี่รถจักรยานยนต์ไปส่งที่บ้านในละแวกดังกล่าว แต่ระหว่างทางทั้งสองได้แวะนั่งดื่มสุรากับเพื่อนอีกกลุ่มที่ปั๊มปิโตนัส ใกล้ซอยพุทธบูชา 44 และหลังจากเลิกได้กลับมาส่งนายสมภพ ที่บ้าน และระหว่างที่ขี่รถกลับบ้านผ่านมาบริเวณจุดเกิดเหตุได้มีคนร้ายขี่รถจักรยานยนต์ประกบยิง และทางญาติยังไม่ทราบสาเหตุที่ผู้ตายถูกยิง</p>
<p>พ.ต.อ.ดุสิต กล่าวว่า สอบสวนเบื้องต้นทราบว่า ก่อนเกิดเหตุผู้ตายได้ขี่รถมาตามง้อขอคืนดีกับภรรยาเก่าที่อยู่ที่ร้านเช่าวีซีดีใกล้กับจุดเกิดเหตุ แต่ระหว่างที่จอดรถรออยู่ได้เกิดมีปากเสียงกับแฟนใหม่ของอดีตภรรยาที่ขี่รถมาที่ร้าน กระทั่งลงมือก่อเหตุแล้วหลบหนีไป ทั้งนี้ได้นำตัวนายสมภพ เพื่อนผู้ตายและภรรยาเก่าของผู้ตายไปสอบปากคำอย่างละเอียดอีกครั้ง เพื่อหาเบาะแสติดตามตัวคนร้ายมาดำเนินคดีต่อไป</p></body>
</news>
