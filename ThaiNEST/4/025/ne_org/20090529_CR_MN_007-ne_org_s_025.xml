<teiHeader>
<fileDesc>
<titleStmt>
  <title>คุก! 18 ปี แม่เล้าลวงสาวไทยค้ากามแดนมะกะโรนี  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-29 12:36:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9520000060359  </bibl>
</sourceDesc>
</fileDesc>
</teiHeader>
<news>
<headline>คุก! 18 ปี แม่เล้าลวงสาวไทยค้ากามแดนมะกะโรนี</headline>
<lead>คุก 18 ปี แม่เล้าข้ามชาติ ลวง 3 สาวไทยค้ากามถึงเมืองมิลาน พร้อมออกหมายจับกลับมารับโทษตามคำพิพากษาหลังพบหลบหนีอยู่ในประเทศอิตาลี</lead>
<neck></neck>
<body><p>วันนี้ (29 พ.ค.) เมื่อเวลา 09.30 น.ที่ห้องพิจารณาคดี 906 ศาลอาญา ถ.รัชดาภิเษก <orgName>ศาล</orgName>ออกนั่งบัลลังก์อ่านคำพิพากษาในคดีหมายเลขดำ 0.3703/2550 ที่พนักงานอัยการฝ่ายคดีอาญา 10 เป็นโจทก์ฟ้อง นางกุหลาบ หรือรำพึง ทองมีศรี เป็นจำเลยในความผิดฐานร่วมกันเพื่อสนองความใคร่ของผู้อื่นฯ, ร่วมกันเป็นธุระจัดหาฯ, สมคบกันตั้งแต่สองคนขึ้นไปกระทำความผิดเกี่ยวกับการค้าหญิงฯ ตามประมวลกฎหมายอาญา มาตรา 283, 320 โดยในวันนี้<orgName>ศาล</orgName>อ่านคำพิพากษาลับหลัง เนื่องจากจำเลย ยังคงหลบหนีอยู่ในประเทศอิตาลี</p>
<p>คดีนี้โจทก์บรรยายฟ้องสรุปว่า ระหว่างปลายเดือน ก.ค.48 ถึง วันที่ 7 มิ.ย.49 จำเลยได้จัดส่งผู้เสียหายซึ่งเป็นหญิงไทย จำนวน 3 คน ไปค้าประเวณีที่ประเทศอิตาลี โดยหลอกลวง ผู้เสียหายที่ 1 และ 2 ว่าจะให้ไปทำงานเป็นแม่บ้าน ส่วนผู้เสียหายที่ 3 ให้ไปเป็นพนักงานขายอาหาร แต่จำเลยกับพวกได้ร่วมกันพาผู้เสียหายไปค้าประเวณีที่เมืองมิลาน ประเทศอิตาลี</p>
<p> <orgName>ศาล</orgName>พิเคราะห์พยานหลักฐานแล้วเห็นว่าจำเลยกระทำผิดในข้อหาร่วมกันเพื่อสนองความใคร่ของผู้อื่นฯ, ร่วมกันเป็นธุระจัดหาฯ, ให้ลงโทษจำคุกกระทงละ 3 ปี 3 กระทงรวม 18 ปี และให้ชดใช้ค่าสินไหมให้ผู้เสียหายทั้ง 3 คน รวม 1 ,490,000 บาท ส่วนข้อหาสมคบกันตั้งแต่ 2 คน ขึ้นไป กระทำความผิดเกี่ยวกับการค้าหญิงนั้นไม่ปรากฏว่าจำเลยสมคบกับผู้อื่นกระทำผิดให้ยกฟ้อง โดยให้ออกหมายจับจำเลยกลับมารับโทษตามคำพิพากษา</p></body>
</news>
