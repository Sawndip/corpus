<teiHeader>
<fileDesc>
<titleStmt>
  <title>ธานีจ่อเรียกอดีตผบช.น.สอบพธม.ล้อมสภา    </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 14:03:23  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173309  </bibl>
</sourceDesc>
</fileDesc>
</teiHeader>
<news>
<headline>ธานีจ่อเรียกอดีตผบช.น.สอบพธม.ล้อมสภา  </headline>
<lead>รอง ผบ.ตร. "พล.ต.อ.ธานี" ยังไม่ฟันธง ผู้ก่อเหตุลอบยิง "สนธิ ลิ้มทองกุล" เป็นคนมีสีหรือไม่ ขณะที่เตรียมเรียก อดีต ผบช.น. สอบเพิ่ม ในฐานะผู้ถูกกล่าวหา คดีกลุ่มพันธมิตรปิดล้อมรัฐสภา</lead>
<neck></neck>
<body><p>พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ เปิดเผยภายหลังประชุมติดตามความคืบหน้าการชุมนุมของกลุ่มพันธมิตร ปิดล้อมอาคารรัฐสภา เมื่อวันที่ 7 ต.ค. ว่า ในส่วนของคดีย่อยต่างๆ ที่ยังไม่ส่งฟ้องอัยการอีก <measure commodity="คดีย่อยที่ยังไม่ส่งฟ้อง" type="จำนวน"><quantity>17</quantity> <unit>คดี</unit></measure> จาก<measure commodity="คดี" type="จำนวน"><offset>ทั้งหมด</offset> <quantity>19</quantity> <unit>คดี</unit></measure> พร้อมทั้งได้สั่งให้ผู้รับผิดชอบคดีนั้นๆ ดำเนินการให้เร็วที่สุด แต่ขณะนี้ยังมีคดีสำคัญที่ยังขาดพยานหลักฐาน<measure commodity="คดีที่ยังขาดพยานหลักฐาน" type="จำนวน"><offset>อีก</offset> <quantity>3</quantity> <unit>คดี</unit></measure> คือ เหตุการณ์เสียชีวิตของ น.ส.อังคณา ระดับปัญญาวุฒิ หรือ น้องโบว์ และ พ.ต.ท.เมธี ชาติมนตรี หรือ สารวัตรจ๊าบ โดยสำนวนคดีชุดใหญ่ จะต้องรอคำให้การจากพยานเพิ่มเติม และจะมีการพิจารณาสำนวนอย่างชัดเจน</p>
<p>นอกจากนี้ จะเรียก พล.ต.ท.สุชาติ เหมือนแก้ว อดีตผู้บัญชาการตำรวจนครบาล มาสอบปากคำเพิ่มเติมในฐานะผู้ถูกกล่าวหาในคดีด้วย อย่างไรก็ตาม รองผู้บัญชาการตำรวจแห่งชาติ ยังกล่าวถึงความคืบหน้าคดีการลอบยิง นายสนธิ ลิ้มทองกุล แกนนำกลุ่มพันธมิตร โดยขณะนี้ไม่สามารถระบุว่าคนยิงเป็นคนมีสีหรือไม่เบื้องต้นได้ผลตรวจสอบกระสุนปืนแล้ว ว่าแจกจ่ายให้หน่วยงานใดบ้าง แต่ยังไม่ถึงขั้นมีการออกหมายจับใครเพื่อไม่ให้เกิดการจับแพะ</p>
<p>ทั้งนี้ พล.ต.อ.ธานี สมบูรณ์ทรัพย์ รองผู้บัญชาการตำรวจแห่งชาติ กล่าวภายหลังเข้าพบ นายสุเทพ เทือกสุบรรณ รองนายกรัฐมนตรี ด้านความมั่นคง ว่า ตนเข้าพบเพื่อนัดวันสอบปากคำ นายสุเทพ และ นายกรัฐมนตรี ในฐานะพยานคดีความวุ่นวายที่กระทรวงมหาดไทย เมื่อวันที่ 12 เม.ย. ที่ผ่านมา ทั้งนี้ หาก นายสุเทพ และ นายกรัฐมนตรี ว่างเมื่อใด ตนจะนำพนักงานสอบสวนเข้าสอบปากคำทันที เพราะคดีดังกล่าวต้องดำเนินการอย่างรวดเร็วเนื่องจากมีผู้ต้องหาและเงื่อนไขเวลา โดยคาดว่า จะสามารถสรุปได้ไม่เกินเดือน มิ.ย. นี้ ขณะเดียวกัน คดีของกลุ่มคนเสื้อแดง ที่เกิดขึ้นระหว่างการประกาศ พระราชกำหนดบริหารราชการในสถานการณ์ฉุกเฉิน ในพื้นที่ กทม.และปริมณฑลนั้น มี<measure commodity="คดีคนเสื้อแดง" type="จำนวน"><offset>มากกว่า</offset> <quantity>101</quantity> <unit>คดี</unit></measure></p>
<p>อย่างไรก็ตาม พล.ต.อ.ธานี ใช้เวลาเข้าพบ นายสุเทพ <measure commodity="เวลาเข้าพบ" type="ปริมาณ"><offset>กว่า</offset> <quantity>2</quantity> <unit>ช.ม.</unit></measure> ขณะที่ พล.ต.ต.อำนวย นิ่มมะโน รองผู้บัญชาการตำรวจนครบาล เข้าพบ นายสุเทพ เช่นกัน แต่เดินทางกลับก่อนหน้า พล.ต.อ.ธานี</p></body>
</news>
