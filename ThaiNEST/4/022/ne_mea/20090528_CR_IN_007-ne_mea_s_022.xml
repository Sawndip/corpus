<teiHeader>
<fileDesc>
<titleStmt>
  <title>ศาลยกคำร้องแจกใบเหลืองสส.เขต4อุดรฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 15:47:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=173524  </bibl>
</sourceDesc>
</fileDesc>
</teiHeader>
<news>
<headline>ศาลยกคำร้องแจกใบเหลืองสส.เขต4อุดรฯ</headline>
<lead>ศาลฎีกาแผนกคดีเลือกตั้ง ค้าน กกต. สั่งยกคำร้องจัดการเลือกตั้ง ส.ส.เขต 4 จ.อุดรธานี ใหม่</lead>
<neck></neck>
<body><p>ศาลฎีกาแผนกคดีเลือกตั้ง มีคำสั่งยกคำร้อง ในคดีที่ คณะกรรมการการเลือกตั้ง หรือ กกต. ยื่นคำร้องขอให้มีการเลือกตั้ง ส.ส.เขต 4 จ.อุดรธานี ใหม่ แทน นายวิเชียร ขาวขำ และ นายเกรียงศักดิ์ ฝ้ายศรีงาม ส.ส.เขต 4 จ.อุดรธานี พรรคเพื่อไทย</p>
<p>ซึ่งขณะเกิดเหตุ สังกัดพรรคพลังประชาชน โดยกล่าวหาว่า กระทำผิดฐานให้ทรัพย์สิน โดยให้ตัวแทน หรือ หัวคะแนน แจกเงินเพื่อจูงใจให้ผู้มีสิทธิ์เลือกตั้งลงคะแนนให้ ตาม มาตรา <measure commodity="มาตรา" type="ลำดับที่">53</measure> พระราชบัญญัติว่าด้วยการเลือกตั้ง ส.ส. และการได้มาซึ่ง ส.ว.ปี 2550 โดยศาลพิจารณาพยานหลักฐาน คำให้การของฝ่ายผู้ร้อง และผู้ถูกร้อง เห็นว่า พยานหลักฐานฝ่ายผู้ร้องมีพิรุธไม่น่าเชื่อถือว่าจะมีการกระทำตามที่ผู้ร้องกล่าวอ้าง ที่จะเป็นการทำให้การเลือกตั้ง ส.ส.เขต 4 จ.อุดรธานี ไม่เป็นไปด้วย ความบริสุทธิ์ ยุติธรรม กรณีจึงไม่มีเหตุที่ศาลฎีกาจะมีคำสั่งให้มีการเลือกตั้งในเขตดังกล่าวใหม่ จึงมีคำสั่งให้ยกคำร้อง</p></body>
</news>
