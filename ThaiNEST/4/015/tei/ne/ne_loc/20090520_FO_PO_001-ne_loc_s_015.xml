<teiHeader>
<fileDesc>
<titleStmt>
  <title>มาร์คนำชาติอาเซียน กดดันพม่าปล่อยซูจี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสต์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48154  </bibl>
</sourceDesc>
</fileDesc>
</teiHeader>
<news>
<headline>มาร์คนำชาติอาเซียน กดดันพม่าปล่อยซูจี</headline>
<lead>ไทยออกแถลงการณ์ในนามอาเซียน เรียกร้องพม่าปล่อยตัวอองซานซูจีโดยเร็ว</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี ได้ออกแถลงการณ์ในนามของประธานสมาคมประชาชาติ<placeName>เอเชียตะวันออกเฉียงใต้</placeName> (อาเซียน) วานนี้ แสดงความกังวลอย่างยิ่งต่อการพิจารณาคดีของอองซานซูจีผู้นำฝ่ายค้านของพม่า พร้อมยืนยันจุดยืนเดิมของอาเซียน เรียกร้องให้รัฐบาลทหาร<placeName>พม่า</placeName>ปล่อยตัวซูจีโดยเร็ว</p>
<p>นายอภิสิทธิ์ เปิดเผยว่า อาเซียนต้องการเห็นพม่าสามารถดำเนินการตามแผนปรับปรุงระบบการเมืองต่างๆ ตามที่วางไว้ ทว่า หากพม่าไม่ปล่อยตัวซูจีตามข้อ เรียกร้อง ทางอาเซียนก็คงติดตามสถานการณ์อย่างใกล้ชิดต่อไป แต่คงไม่เหมาะสมที่จะขีดเส้นตายให้รัฐบาลทหาร<placeName>พม่า</placeName></p>
<p>ด้านนายปณิธาน วัฒนายากร รองเลขาธิการนายกรัฐมนตรี ปฏิบัติหน้าที่โฆษกประจำสำนักนายกรัฐมนตรี กล่าวว่า ข้อตกลงอาเซียนคือต้องการให้มีการปล่อยตัวซูจี และนักโทษทางการเมืองทั้งหมด แต่หากไม่ได้รับการตอบรับ อาเซียนก็จะพยายามให้พม่าเข้ามาทำงานร่วมกับอาเซียนมากขึ้น</p>
<p>วันเดียวกันการพิจารณาคดี นางซูจี ได้ดำเนินต่อเนื่องเป็นวันที่ 2 แล้ว ในข้อหาให้ที่พักพิงแก่บุคคลต่างชาติกับนายจอห์น เจ็ตตอว์ ชาวอเมริกันที่ว่ายน้ำข้ามทะเลสาบไปยัง<placeName>บ้านพักของซูจี</placeName> เจ้าหน้าที่<placeName>พม่า</placeName>กล่าวเพียงว่า ตำรวจได้ยื่นหลักฐานเพิ่มเติมให้กับทางศาล ซึ่งหากพบว่ามีความผิดจริง ซูจีอาจถูกตัดสินจำคุกระหว่าง 3�5 ปี</p></body>
</news>
