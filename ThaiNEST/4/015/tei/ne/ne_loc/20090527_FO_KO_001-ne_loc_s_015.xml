<teiHeader>
<fileDesc>
<titleStmt>
  <title>กมธ.ตปท.แนะสภาไทยแสดงท่าทีต่อรัฐบาลพม่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090527/14556/%e0%b8%81%e0%b8%a1%e0%b8%98.%e0%b8%95%e0%b8%9b%e0%b8%97.%e0%b9%81%e0%b8%99%e0%b8%b0%e0%b8%aa%e0%b8%a0%e0%b8%b2%e0%b9%84%e0%b8%97%e0%b8%a2%e0%b9%81%e0%b8%aa%e0%b8%94%e0%b8%87%e0%b8%97%e0%b9%88%e0%b8%b2%e0%b8%97%e0%b8%b5%e0%b8%95%e0%b9%88%e0%b8%ad%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%9e%e0%b8%a1%e0%b9%88%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>กมธ.ตปท.แนะสภา<placeName>ไทย</placeName>แสดงท่าทีต่อรัฐบาล<placeName>พม่า</placeName></headline>
<lead>กมธ.ตปท.แนะรัฐสภา<placeName>ไทย</placeName>แสดงท่าทีรัฐบาล<placeName>พม่า</placeName>ละเมิดสิทธิมนุษยชน ?อองซาน ซูจี? ชี้รัฐสภา<placeName>ไทย</placeName>กับสหภาพรัฐสภาอาเซียนเตรียมหารือส.ค.นี้ชะลอพม่าเป็นสมาชิกหรือไม่</lead>
<neck></neck>
<body><p>(27พ.ค.) นายต่อพงษ์  ไชยสาสน์ ส.ส.<placeName>อุดรธานี</placeName> พรรคเพื่อไทย ในฐานะประธานคณะกรรมาธิการ(กมธ.)การต่างประเทศ พร้อมด้วยนส.รัชดา  ธนาดิเรก ส.ส.<placeName>กทม.</placeName> พรรคประชาธิปัตย์ โฆษกกมธ.ร่วมแถลงข่าว โดยนส.รัชดา กล่าวว่า จากกรณีที่รัฐบาล<placeName>พม่า</placeName>ได้ประกาศที่จะควบคุมนางอองซาน ซูจี ต่อไปอีกประมาณ 3-5 ปี ซึ่งถือเป็นการละเมิดสิทธิมนุษยชนและรัฐบาลไทยในฐานะประธานอาเซียนได้แถลงท่าทีในเรื่องนี้ไปนั้น กมธ.ต่างประเทศเห็นว่ารัฐสภา<placeName>ไทย</placeName>ควรมีท่าทีต่อการละเมิดสิทธิมนุษยชน และขับเคลื่อนกลไก ในด้านสิทธิมนุษยชนให้เป็นไปตามกฎบัตรอาเซียน โดยในสัปดาห์หน้าจะเชิญหน่วยงานที่เกี่ยวข้องกระทรวงการต่างประเทศ ยูเอ็นเอสซีอาร์ เพื่อหารือกำหนดบทบาทรัฐสภา<placeName>ไทย</placeName>ในการขับเคลื่อนเรื่องสิทธิมนุษยชนใน<placeName>พม่า</placeName> เพราะเรื่องนี้ไม่ใช่หน้าที่ของรัฐบาลเท่านั้น</p>
<p>  นายต่อพงษ์ กล่าวว่า จากการหารือกับนายไกรศักดิ์  ชุณหะวัณ สมาชิกกลุ่มรัฐสภาอาเซียน เห็นว่ากมธ.ต่างประเทศควรพิจารณาถึงแรงกดดันของกลุ่มประเทศอาเซียนว่าทำอย่างไรจึงจะให้เกิดประชาธิปไตยใน<placeName><prefix>ประเทศ</prefix>พม่า</placeName> มีเอกภาพและมีความชัดเจนพร้อมเรียกร้องให้พม่าคำนึงถึงสิทธิมนุษยชนใน<placeName><prefix>ประเทศ</prefix>พม่า</placeName> เพราะการที่รัฐบาล<placeName>พม่า</placeName>ได้เพิ่มโทษและจองจำนางอองซาน อีกถือเป็นการละเมิดสิทธิ์และริดลอนสิทธิ์ ซึ่งเส้นทางที่จะนำไปสู่ประชาธิปไตยของประเทศ<placeName>พม่า</placeName>โดยจะมีการเลือกตั้งในปีหน้า กมธ.เป็นห่วงว่าจะเกิดประชาธิปไตยจริงหรือไม่</p>
<p>  รัฐสภา<placeName>ไทย</placeName>จะร่วมกับสหภาพรัฐสภาอาเซียนเพื่อแก้ปัญหาดังกล่าว โดยในเดือนสิงหาคมนี้ไทยจะเป็นเจ้าภาพการประชุมรัฐสภาอาเซียน โดยมีวาระรับสมาชิกถาวรเพิ่มขึ้นอีก 2 ประเทศคือ บรูไน กับ พม่า ว่าควรจะชะลอการบรรจุประเทศพม่าเข้าเป็นสมาชิกสหภาพรัฐสภาอาเซียนหรือไม่</p>
<p>  เมื่อถามว่าได้หยิบยกกรณีที่รัฐบาล<placeName>พม่า</placeName>ตำหนิรัฐบาล<placeName>ไทย</placeName>ที่ไปก้าวก่ายกิจการภายในของประเทศ<placeName>พม่า</placeName> นายต่อพงษ์ กล่าวว่า กลุ่มประเทศสมาชิกอาเซียนคือ 10 ประเทศ เท่ากับ 1 ประชาคม การก้าวล่วงกิจการในกลุ่มประเทศหรือไม่ธรรมนูญของอาเซียนก็กำหนดไว้ เรื่องใดที่เกิดขึ้นในประชาคมก็ถือเป็นเรื่องเดียวกัน ขณะที่นส.รัชดา กล่าวว่า กมธ.ท่าทีของรัฐบาล แต่ต้องศึกษาต่อไปว่าท่าทีของรัฐบาล<placeName>ไทย</placeName>จะกระทบความสัมพันธ์ในมิติอื่นๆ เช่นการค้าชายแดน หรือไม่</p></body>
</news>
