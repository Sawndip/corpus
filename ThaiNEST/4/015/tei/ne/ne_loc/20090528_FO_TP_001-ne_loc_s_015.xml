<teiHeader>
<fileDesc>
<titleStmt>
  <title>�ซูจี�ย้ำบริสุทธิ์ เฉ่งรัฐบาลห่วย การ์ดล้มเหลว  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=49534  </bibl>
</sourceDesc>
</fileDesc>
</teiHeader>
<news>
<headline>'โอบามา'ร้องหม่องปล่อย'ซูจี'</headline>
<lead>ประธานาธิบดีบารัก  โอบามา  ของสหรัฐ  เรียกร้องให้รัฐบาลทหาร<placeName>พม่า</placeName>ปล่อยตัวนางอองซาน  ซูจี  โดยทันทีอย่างไม่มีเงื่อนไข  ขณะที่การพิจารณาคดีนางในข้อหาละเมิดกฎการกักบริเวณยังคงดำเนินไปท่ามกลางการรักษาความปลอดภัยอย่างเข้มงวด  เนื่องจากเป็นวันครบรอบ  19  ปีการเลือกตั้งทั่วไปครั้งล่าสุดเมื่อ  27  พ.ค. 2533</lead>
<neck></neck>
<body><p>ประธานาธิบดี<placeName>สหรัฐ</placeName>ระบุในแถลงการณ์เมื่อวันอังคาร  ประณามอย่างรุนแรงต่อการกักบริเวณนางซูจี   แกนนำเรียกร้องประชาธิปไตยใน<placeName>พม่า</placeName>และหัวหน้าพรรคสันนิบาตแห่งชาติเพื่อประชาธิปไตย   (เอ็นแอลดี)  พร้อมเรียกร้องรัฐบาลทหารปล่อยตัวนางซูจี  "โดยทันทีและไม่มีเงื่อนไข" </p>
<p>ก่อนหน้านี้โอบามาเพิ่งสั่งขยายเวลาคว่ำบาตรพม่าออกไปเพื่อกดดันให้ทางการ<placeName>พม่า</placeName>ยุติการดำเนินคดีนางซูจี  แต่ดูเหมือนพม่ายังคงนิ่งเฉยและไม่รู้สึกสะทกสะท้านต่อเสียงเรียกร้องจากทั่ว<placeName>โลก</placeName>  รวมถึงจาก<placeName>อังกฤษ</placeName>  ซึ่งล่าสุดได้เปิดเว็บไซต์  www.64forsuu.org  สนับสนุนการเรียกร้องอิสรภาพให้นางซูจี </p>
<p>วันพุธ    ทางการ<placeName>พม่า</placeName>สั่งเพิ่มกำลังตำรวจลาดตระเวนถนนสายหลักใน<placeName>ย่างกุ้ง</placeName>เพื่อจับตาการชุมนุมของสมาชิกพรรคเอ็นแอลดี  เพื่อร่วมรำลึกครบรอบ  19  ปีแห่งการถูกปล้นชัยชนะในการเลือกตั้งทั่วไปเมื่อวันที่  27  พ.ค.  2533  แม้พรรคจะกวาดที่นั่งได้อย่างถล่มทลาย  392   เสียงจากทั้งหมด  485  เสียง  และทั่ว<placeName>โลก</placeName>ยอมรับว่าเป็นการเลือกตั้งที่บริสุทธิ์และยุติธรรม ก็ตาม </p>
<p>การรักษาความปลอดภัยโดยรอบ<placeName><prefix>เรือนจำ</prefix>อินเส่ง</placeName>   สถานที่พิจารณาคดีนางซูจี   ก็เป็นไปอย่างเข้มงวดมากขึ้นเช่นกัน   ขณะที่นายจอห์น  เยตทอว์  ชาวอเมริกันวัย  53  ปี  ตัวการที่ทำให้หัวหน้าพรรคเอ็นแอลดีถูกตั้งข้อหา  จะขึ้นให้การต่อศาลพิเศษใน<placeName><prefix>เรือนจำ</prefix>อินเส่ง</placeName>วันพุธ  เขาถูกทางการ<placeName>พม่า</placeName>ตั้งข้อหาละเมิดกฎการเข้าเมือง  ว่ายน้ำอย่างผิดกฎหมาย  และฝ่าฝืนกฎหมายความมั่นคง </p>
<p>นายเยตทอว์ใช้ตีนกบที่ทำขึ้นเองเป็นอุปกรณ์ช่วยให้เขาว่ายน้ำข้าม<placeName><prefix>ทะเลสาบ</prefix>อินยา</placeName>ไปยัง<placeName>บ้านพักของนางซูจี</placeName>เมื่อต้นเดือน    เขาอ้างว่าต้องการไปเตือนนางให้ทราบว่ากำลังถูกจ้องปองร้าย </p>
<p>     ผู้ช่วยหญิง  2  คนของนางซูจีก็ถูกนำตัวขึ้นศาลในวันพุธเช่นกัน  ทั้งสองคนถูกตั้งข้อหาละเมิดกฎหมายความมั่นคงของชาติ</p>
<p>เมื่อวันอังคาร  นางซูจีในวัย  63  ปี  ถูกนำตัวขึ้นให้การต่อศาลในการพิจารณาคดีแบบเปิด  เธอยืนยันไม่ได้ทราบล่วงหน้ามาก่อนเกี่ยวกับการมาของนายเยตทอว์  เธอเพียงแต่ให้ที่พักพิ่งชั่วคราวแก่ชายคนนี้เท่านั้น</p>
<p>ทั้งนี้  คาดว่าการไต่สวนคดีนี้จะจบลงด้วยการตัดสินว่านางซูจีผิดจริง  ซึ่งหากเป็นเช่นนั้น  เธอจะต้องโทษจำคุกสูงสุด   5  ปี  ด้านทนายของเธอระบุว่า  ศาลอาจปิดคดีอย่างเร็วที่สุดวันศุกร์นี้</p>
<p>ช่วงเช้าวันอังคาร   รัฐบาลทหาร<placeName>พม่า</placeName>ได้แจ้งแก่นางซูจีว่า  การกักบริเวณเธอในรอบล่าสุดเป็นเวลา   6  ปีได้ครบหนดอย่างเป็นทางการแล้ว  ทั้งนี้  การกักบริเวณดังกล่าวมีกำหนดสิ้นสุดลงในวันที่   27  พ.ค. และก่อนหน้านี้พม่าเพิ่งออกมาอ้างว่ามีสิทธิ์ที่จะขยายระยะเวลาการกักขังเธอออกไปอีก  6  เดือน  ซึ่งนานาชาติมองว่าเป็นความพยายามของทางการ<placeName>พม่า</placeName>ที่จะปิดกั้นไม่ให้นางซูจีมีบทบาทในการเลือกตั้งครั้งสำคัญในปีหน้า.</p></body>
</news>
