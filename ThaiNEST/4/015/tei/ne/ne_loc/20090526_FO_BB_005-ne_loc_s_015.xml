<teiHeader>
<fileDesc>
<titleStmt>
  <title>โลกอัดโสมแดงทดลองนุกรอบ2  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811624.php?news_id=28811624  </bibl>
</sourceDesc>
</fileDesc>
</teiHeader>
<news>
<headline>โลกอัดโสมแดงทดลองนุกรอบ2</headline>
<lead>ทั่ว<placeName>โลก</placeName>รุมประณามเกาหลีเหนือทดลองระเบิดนิวเคลียร์ใต้ดินครั้งที่ 2 ชี้มีอานุภาพราว 10 ถึง 20 กิโลตัน ญี่ปุ่นยันใช้มาตรการเด็ดขาดตอบโต้ "โอบามา" ร้องประชาคมโลกจัดการ</lead>
<neck></neck>
<body><p>สำนักข่าวต่างประเทศ รายงานวานนี้ (25 พ.ค.) ว่า นานาประเทศ รวมถึงสหรัฐ ญี่ปุ่น เกาหลีใต้ ฝรั่งเศสและนิวซีแลนด์ ออกมาแสดงความกังวลและโจมตีเกาหลีเหนือ หลั</p>
<p>สำนักข่าวกลาง<placeName>เกาหลี</placeName> (เคซีเอ็นเอ) รายงานว่า เกาหลีเหนือประสบความสำเร็จในการทดลองระเบิดนิวเคลียร์ใต้ดินครั้งที่สอง ซึ่งมีอานุภาพรุนแรงยิ่งกว่าครั้งที่แล้ว และใช้เทคโนโลยีควบคุมการทดลองที่พัฒนาขึ้นมาอีกระดับหนึ่ง</p>
<p>เคซีเอ็นเอ ระบุว่า การทดลองนิวเคลียร์ดังกล่าวเป็นส่วนหนึ่งของการเสริมสร้างการพัฒนานิวเคลียร์เพื่อปกป้องตนเองของเกาหลีเหนือ ทั้งจะช่วยปกป้องอธิปไตย ระบบสังคมนิยม รับประกันความปลอดภัย และสันติภาพบน<placeName><prefix>คาบสมุทร</prefix>เกาหลี</placeName>ทั้งภูมิภาค</p>
<p>แม้รายงานข่าวจะไม่ได้ระบุสถานที่ทดลอง แต่เจ้าหน้าที่<placeName>เกาหลีใต้</placeName> เผยว่า สามารถตรวจจับแรงสั่นสะเทือนขนาด 4.5 ริกเตอร์ ที่เกิดจากแผ่นดินไหวเทียมในฝั่ง<placeName>เกาหลีเหนือ</placeName> ใกล้กับ<placeName><prefix>เมือง</prefix>คิลจู</placeName> ซึ่งเป็นบริเวณเดียวกับที่เกาหลีเหนือทดลองระเบิดนิวเคลียร์ครั้งแรกเมื่อเดือน ต.ค. 2549</p>
<p>นายลี ดอง กวาน โฆษกทำเนียบประธานาธิบดี<placeName>เกาหลีใต้</placeName> ระบุว่า การทดลองนิวเคลียร์ดังกล่าวถือเป็นภัยคุกคามอย่างรุนแรงต่อสันติภาพในภูมิภาค และเป็นความท้าทายอย่างมากต่อความพยายามของนานาชาติ ในการที่จะยุติการใช้อาวุธนิวเคลียร์</p>
<p>เกาหลีใต้ และญี่ปุ่น ยังได้จัดตั้งขณะทำงานพิเศษขึ้นมา เพื่อรับมือกับวิกฤติที่เกิดขึ้น โดยญี่ปุ่น ยืนยันว่า จะไม่อดทนต่อการทดสอบนิวเคลียร์ของเกาหลีเหนือ และจะใช้มาตรการเด็ดขาดกับสถานการณ์นี้</p>
<p>ขณะที่นายบารัก โอบามา ประธานาธิบดี<placeName>สหรัฐ</placeName> กล่าวว่า การทดลองขีปนาวุธและนิวเคลียร์ของเกาหลีเหนือเป็นประเด็นที่สร้างความกังวลให้ทุกประเทศ พร้อมยืนยันว่า จะเรียกร้องให้ประชาคมโลกจัดการกับเรื่องนี้</p>
<p>แถลงการณ์ของผู้นำ<placeName>สหรัฐ</placeName> ระบุว่า เกาหลีเหนือท้าทายประชาคมโลกโดยตรง และยังเป็นการเพิ่มความตึงเครียด ทำลายเสถียรภาพใน<placeName>เอเชียตะวันออกเฉียงเหนือ</placeName> เป็นภัยคุกคามต่อความมั่นคงและสันติภาพของนานาชาติ โดยสหรัฐจะนำประเด็นนี้มาหารือผ่านคณะมนตรีความมั่นคงแห่งสหประชาชาติ (ยูเอ็น) และการประชุม 6 ฝ่ายเพื่อปลดอาวุธนิวเคลียร์เกาหลีเหนือ หลังคณะมนตรีความมั่นคงแห่งยูเอ็น ได้ประกาศเปิดประชุมฉุกเฉิน เพื่อหารือถึงสถานการณ์ที่เกิดขึ้น</p>
<p>ทางด้านนายอเล็กซานเดอร์ โดรบีเชฟสกี โฆษกกระทรวงกลาโหม<placeName>รัสเซีย</placeName> ยืนยันถึงการทดลองนิวเคลียร์ดังกล่าว โดยระบุว่า ระเบิดนิวเคลียร์ที่เกาหลีเหนือทดสอบมีอานุภาพอยู่ที่ประมาณ 10 ถึง 20 กิโลตัน ส่วนนายเบอร์นาร์ด คุชแนร์ รัฐมนตรีต่างประเทศ<placeName>ฝรั่งเศส</placeName> ระบุว่า รัฐบาล<placeName><prefix>กรุง</prefix>ปารีส</placeName>ขอประณามการทดลองครั้งนี้อย่างรุนแรง ซึ่งฝรั่งเศสกำลังรอรวบรวมข้อมูลมากกว่านี้ก่อนตัดสินใจใดๆ</p></body>
</news>
