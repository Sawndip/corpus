<teiHeader>
<fileDesc>
<titleStmt>
  <title>อาเซียนโวยพฤติกรรมพม่ากระทบภาพลักษณ์องค์กร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090528/14687/%e0%b8%ad%e0%b8%b2%e0%b9%80%e0%b8%8b%e0%b8%b5%e0%b8%a2%e0%b8%99%e0%b9%82%e0%b8%a7%e0%b8%a2%e0%b8%9e%e0%b8%a4%e0%b8%95%e0%b8%b4%e0%b8%81%e0%b8%a3%e0%b8%a3%e0%b8%a1%e0%b8%9e%e0%b8%a1%e0%b9%88%e0%b8%b2%e0%b8%81%e0%b8%a3%e0%b8%b0%e0%b8%97%e0%b8%9a%e0%b8%a0%e0%b8%b2%e0%b8%9e%e0%b8%a5%e0%b8%b1%e0%b8%81%e0%b8%a9%e0%b8%93%e0%b9%8c%e0%b8%ad%e0%b8%87%e0%b8%84%e0%b9%8c%e0%b8%81%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>อาเซียนโวยพฤติกรรมพม่ากระทบภาพลักษณ์องค์กร</headline>
<lead>อาเซียนโวยพฤติกรรมพม่ากระทบภาพลักษณ์องค์กร+ศาลตัดชื่อพยานจำเลยเหลือคนเดียว</lead>
<neck></neck>
<body><p>(28พ.ค.) นายสุรินทร์ พิศสุวรรณ เลขาธิการอาเซียน เปิดเผยเมื่อวานว่า รัฐมนตรีจากชาติสมาชิกอาเซียนซึ่งประชุมอย่างไม่เป็นทางการที่<placeName><component><prefix>กรุง</prefix>พนมเปญ</component>ของ<component>กัมพูชา</component></placeName> ได้แสดงความกังวลเกี่ยวกับการปฏิบัติของทางการ<placeName>พม่า</placeName>ต่อนางอองซาน ซูจี ผู้นำเรียกร้องประชาธิปไตยและนักโทษการเมืองคนอื่นๆเขาบอกด้วยว่า อาเซียนไม่ได้ต้องการแทรกแซงกิจการภายในของชาติหนึ่งชาติใด แต่ต้องแสดงความรู้สึกออกมาเมื่อปัญหาเหล่านั้นกระทบต่อประสิทธิภาพ ภาพลักษณ์และความเชื่อมั่นขององค์กร
</p>
<p>การประชุมที่<placeName>พนมเปญ</placeName>เมื่อวานเป็นการหารือเพิ่มเติมของรัฐมนตรีจากอาเซียนและสหภาพยุโรปอย่างไม่เป็นทางการ และจะมีการประชุมอย่างเป็นทางการวันนี้ หลังจากเพิ่งมีการประชุม<placeName>เอเชีย</placeName><placeName>ยุโรป</placeName>หรืออาเซมร่วมกันที่<placeName>เวียดนาม</placeName>เมื่อวันจันทร์และอังคาร
</p>
<p>ส่วนในการพิจารณาคดีของนางซูจีเมื่อวานนี้ ศาลได้ตัดรายชื่อพยาน 3 ใน 4 คนที่ทีมทนายของนางซู จีเสนอไป โดยยอมให้นายจี วิน ผู้เชี่ยวชาญด้านกฎหมายขึ้นให้การได้เพียงคนเดียว ซึ่งทีมทนายรู้สึกว่าไม่เป็นธรรมและไม่เหมาะสม เพราะฝ่ายโจทก์มีพยานขึ้นให้การถึง 14 คน เขาคาดว่านายจี วิน จะขึ้นให้การในวันนี้ และการพิจารณาครั้งนี้อาจถูกรวบรัดตัดตอนและมีคำตัดสินในวันศุกร์นี้</p>
<p>ขณะที่นายจอห์น วิลเลียม ยีตทอว์ ชายชาวอเมริกันที่ว่ายน้ำข้ามทะเลสาบบุกเข้าไปในบ้านของนางซูจี ขึ้นให้การในศาลเป็นวันแรกเมื่อวาน โดยบอกว่าสาเหตุที่ทำแบบนั้นเพราะได้รับนิมิตจากพระเจ้าว่า มีผู้ก่อการร้ายวางแผนจะลอบสังหารนางซู จี จึงต้องการไปเตือนเธอและรัฐบาล<placeName>พม่า</placeName>
</p>
<p>ส่วนพรรคสันนิบาตแห่งชาติเพื่อประชาธิปไตยหรือ NLD ออกแถลงการณ์เปิดเผยว่า ซู จี ได้ระบุในคำแถลงที่ยื่นต่อศาลเมื่อวันอังคาร โดยตำหนิเรื่องความบกพร่องด้านการรักษาความปลอดภัยของทางการ<placeName>พม่า</placeName>เองที่ทำให้เกิดเหตุการณ์นี้ขึ้น  ซึ่งเธอไม่ควรต้องรับผิดชอบต่อเรื่องที่เกิดขึ้น
</p></body>
</news>
