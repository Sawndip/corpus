<teiHeader>
<fileDesc>
<titleStmt>
  <title>ทัพศรีลังกา6พันสังเวยสงคราม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5107  </bibl>
</sourceDesc>
</fileDesc>
</teiHeader>
<news>
<headline>พักงานคนขับรถพระที่นั่งควีน<placeName>อังกฤษ</placeName></headline>
<lead><placeName>ลอนดอน</placeName>-คนขับรถพระที่นั่งราชินี<placeName>อังกฤษ</placeName>ถูกสั่งพักงานแล้ว เหตุถูกนักข่าวใช้เงินฟาดหัวจนยอมให้เข้า<placeName><prefix>วัง</prefix>บักกิงแฮม</placeName></lead>
<neck></neck>
<body><p> โฆษกสำนัก<placeName><prefix>พระราชวัง</prefix>บักกิงแฮม</placeName> แถลงเมื่อวันอาทิตย์ (24 พ.ค.) ว่า คนขับรถยนต์พระที่นั่งของสมเด็จพระราชินีอลิซาเบธที่ 2 แห่ง<placeName>อังกฤษ</placeName> ถูกสั่งพักงานแล้ว อันเป็นผลสืบเนื่องมาจากกรณีหนังสือพิมพ์นิวส์ ออฟ เดอะ เวิลด์ รายงานว่าคนขับรถผู้นี้ยอมให้นักข่าวเข้าไปใน<placeName><prefix>วัง</prefix>บักกิงแฮม</placeName> ซึ่งเป็นที่ประทับของพระราชินี และเชื้อพระวงศ์หลายพระองค์ หลังถูกยัดเงิน อันแสดงให้เห็นว่ามาตรการรักษาความปลอดภัยของวังแห่งนี้หย่อนยานมาก</p>
<p> รายงานข่าวแจ้งว่า นักข่าว 2 คนของนิวส์ ออฟ เดอะ เวิลด์ ซึ่งปลอมตัวเป็นนักธุรกิจผู้มั่งคั่งจาก<placeName>ตะวันออกกลาง</placeName> ได้จ่ายเงินให้แก่คนขับรถ 1,000 ปอนด์ (ราว 5.3 หมื่นบาท) เป็นค่าชมพระราชวัง และถูกพาไปชมพื้นที่ต้องห้ามของพระราชวัง แถมยังได้นั่งรถเบนท์ลีย์ ซึ่งเป็นรถยนต์พระที่นั่งด้วย โดยทั้งคู่สามารถเข้าไปในวังได้โดยไม่ถูกตรวจค้น แม้ว่าโดยปกติจะต้องมีการโชว์บัตรประชาชนก่อนถึงจะผ่านเข้าไปได้ อย่างไรก็ตาม รายงานข่าวไม่ได้แจ้งว่าพระราชินีอลิซาเบธ และเจ้าชายฟิลิป พระสวามี ประทับอยู่ที่วังหรือไม่ตอนที่เกิดเรื่องขึ้น</p>
<p> ขณะที่ตำรวจนครบาล<placeName>อังกฤษ</placeName>กล่าวว่า รู้สึกวิตกเกี่ยวกับรายงานข่าวชิ้นนี้ และกำลังปรึกษาหารือกับเจ้าหน้าที่สำนักพระราชวังเรื่องมาตรการรักษาความปลอดภัยของที่นั่น</p>
<p> ทั้งนี้ เคยเกิดเหตุบุกรุก<placeName><prefix>พระราชวัง</prefix>บักกิงแฮม</placeName> และพระราชวังอื่นๆ บ่อยครั้งในช่วงหลายปีที่ผ่านมา โดยในปี 2546 นักข่าวหนังสือพิมพ์เดลี มิร์เรอร์ สมัครเป็นมหาดเล็กที่ประทับของพระราชินีใน<placeName>ลอนดอน</placeName>สำเร็จ โดยใช้เอกสารอ้างอิงปลอม ซึ่งตำแหน่งนี้ทำให้เขาสามารถเข้าถึงโต๊ะเสวยพระกระยาหารเช้าของพระราชินี รวมไปถึงห้องนอนที่อดีตประธานาธิบดีจอร์จ ดับเบิลยู บุชแห่ง<placeName>สหรัฐ</placeName> และภริยา มีกำหนดจะเข้าพักในการเยือน<placeName>อังกฤษ</placeName>อย่างเป็นทางการด้วย</p></body>
</news>
