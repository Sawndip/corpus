<teiHeader>
<fileDesc>
<titleStmt>
  <title>จำเลย-รักโหด  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXlNekkwTURVMU1nPT0=&sectionid=TURNd05nPT0=&day=TWpBd09TMHdOUzB5TkE9PQ==  </bibl>
</sourceDesc>
</fileDesc>
</teiHeader>
<news>
<headline>จำเลย-รักโหด</headline>
<lead>ตกเป็นจำเลยในคดีที่พิสูจน์ว่ากระบวนการยุติธรรมของอียิปต์ยังมีประสิทธิภาพ</lead>
<neck></neck>
<body><p>เมื่อมหาเศรษฐีผู้ทรงอิทธิพลระดับนายฮีชัม ทาลัต มุสตาฟา ซึ่งสนิทกับลูกชายคนโตของประธานาธิบดีฮอสนี มูบารัก ประธานบริษัท ทาลัต มุสตาฟา กรุ๊ป อาณาจักรอสังหาริมทรัพย์ ควบตำแหน่งวุฒิสมาชิก ถูกชำระความผิดในคดีฆาตกรรม ซูซาน ทามิม นักร้องสาวเซ็กซี่ชื่อดังชาวเลบานอนวัย 30 ปี </p>
<p>ด้วยเงินว่าจ้าง 2 ล้านดอลลาร์ หรือราว 70 ล้านบาท</p>
<p>เศรษฐีใหญ่<placeName>อียิปต์</placeName>เกิดที่<placeName><prefix>เมือง</prefix>อเล็กซานเดอร์</placeName>ปี 2502 จบปริญญาตรีบัญชี มหาวิทยาลัยอเล็กซานเดรีย ทายาทคนสุดท้องของเจ้าพ่อรับเหมาก่อสร้างผู้ทรงอิทธิพล ทาลัต มุสตาฟา แต่งงานแล้วมีลูก 3 คน </p>
<p>ปมเหตุชู้สาวเกิดขึ้นหลังจากเศรษฐีมุสตาฟาคบหากับทามิม อยู่นาน 3 ปีก่อนแยกทางกัน นักร้องหญิงผู้ผ่านการแต่งงานมา 2 ครั้งย้ายจาก<placeName>อียิปต์</placeName>ไปอยู่<placeName><component><prefix>กรุง</prefix>ลอนดอน</component>ใน<component>อังกฤษ</component></placeName>พักหนึ่ง จากนั้นจึงย้ายมาอยู่<placeName><component><prefix>เมือง</prefix>ดูไบ</component> <component><prefix>สหรัฐ</prefix>อาหรับเอมิเรตส์</component></placeName> พบรักใหม่กับแชมป์มวยชาว<placeName>อิรัก</placeName></p>
<p>ไม่กี่เดือนต่อมามีผู้พบศพทามิมในอพาร์ตเมนต์หรูใน<placeName><prefix>เมือง</prefix>ดูไบ</placeName> ในสภาพถูกแทงหลายแผล เสียโฉม และถูกเชือดคอ ทีมสอบสวนอียิปต์จับกุมคนร้ายที่ลงมือฆ่าชื่อซักคารีเป็นตำรวจนอกราช การ ขณะที่เจ้าหน้าที่รักษาความปลอดภัย 2 คนของโรงแรมให้ การรับสารภาพและซัดทอดนายมุสตาฟาเป็นผู้จ้างวานฆ่า </p>
<p>ถูกจับกุมที่<placeName>ไคโร</placeName>ในเดือนกันยายน ข่าวการจับกุมทำเอาราคาหุ้นของมุสตาฟากรุ๊ปสะท้านสะเทือน ดิ่งฮวบๆ</p>
<p>การไต่สวนดำเนินมาข้ามปี ผู้ต้องหาจำนนด้วยพยานหลักฐาน</p>
<p>แม้จะมีทั้งอำนาจเงินและอำนาจบารมี สุดท้ายถูกกระบวนการยุติธรรมลงโทษ</p></body>
</news>
