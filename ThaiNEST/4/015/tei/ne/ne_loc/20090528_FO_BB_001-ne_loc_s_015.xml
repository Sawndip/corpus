<teiHeader>
<fileDesc>
<titleStmt>
  <title>รบ.ท้องถิ่นจีนถ่วงผนึกค่ายรถ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825694.php?news_id=28825694  </bibl>
</sourceDesc>
</fileDesc>
</teiHeader>
<news>
<headline>รบ.ท้องถิ่น<placeName>จีน</placeName>ถ่วงผนึกค่ายรถ</headline>
<lead>นักวิเคราะห์ชี้ เจ้าหน้าที่รัฐบาลท้องถิ่น<placeName>จีน</placeName>เป็นตัวการชะลอความพยายามของรัฐบาล<placeName>ปักกิ่ง</placeName> ในการสร้างความเป็นปึกแผ่นแก่อุตสาหกรรมรถยนต์ในประเทศ นายไมเคิล ดันน์ กรรมการผู้จัดการ เจดี พาวเวอร์ แอนด์ แอสโซสิเอทส์ ไชน่า บริษัทที่ปรึกษาอุตสาหกรรมรถยนต์ กล่าววานนี้ (27 พ.ค.) ว่า รัฐบาลท้องถิ่นเป็นอุปสรรคสำคัญต่อการรวมตัวของอุตสาหกรรมรถยนต์<placeName>จีน</placeName> พร้อมชี้ว่า อำนาจของรัฐบาล<placeName>ปักกิ่ง</placeName>ไม่เพียงพอในการเรียกร้อง</lead>
<neck></neck>
<body><p>นายไมเคิล ดันน์ กรรมการผู้จัดการ เจดี พาวเวอร์ แอนด์ แอสโซสิเอทส์ ไชน่า บริษัทที่ปรึกษาอุตสาหกรรมรถยนต์ กล่าววานนี้ (27 พ.ค.) ว่า รัฐบาลท้องถิ่นเป็นอุปสรรคสำคัญต่อการรวมตัวของอุตสาหกรรมรถยนต์<placeName>จีน</placeName> พร้อมชี้ว่า อำนาจของรัฐบาล<placeName>ปักกิ่ง</placeName>ไม่เพียงพอในการเรียกร้อง</p>
<p>รัฐบาล<placeName>จีน</placeName> ต้องการรวบรวมค่ายรถยนต์รายใหญ่ 14 แห่งในประเทศ ให้เหลือเพียง 10 แห่ง ภายในปี 2554 ตามแผนการควบคุมการแข่งขัน และสร้างผู้เล่นรายใหญ่ ที่สามารถลงทุนด้านการพัฒนารถยนต์ที่มีความซับซ้อน แต่การรวมตัวจะเกิดขึ้นได้ก็ต่อเมื่อเจ้าหน้าที่ท้องถิ่นยอมเสียผลประโยชน์ทั้งเรื่องตำแหน่งงานและภาษี</p>
<p>ก่อนหน้านี้ มณฑลต่างๆ ของ<placeName>จีน</placeName> ก่อตั้งค่ายรถยนต์ โรงงานเหล็ก และอุตสาหกรรมอื่นๆ ภายใต้นโยบายกระจายอำนาจ ของนายเหมา เจ๋อตุง อดีตผู้นำ<placeName>จีน</placeName> เมื่อปี 2501 ตามความพยายามปกป้องอุตสาหกรรมท้องถิ่น และยอมให้หลายมณฑลเก็บภาษีจากค่ายรถยนต์ต่างมณฑล ก่อนจีนเข้าเป็นสมาชิกองค์การการค้าโลก (ดับเบิลยูทีโอ) เมื่อปี 2544
นายริคอน เซียะ นักวิเคราะห์สถาบันวิจัย ไดวา มองว่า ค่ายรถยนต์<placeName>จีน</placeName>มีจำนวนมากเกินกว่าจะแข่งขันกับบริษัทข้ามชาติ การชักจูงให้มณฑลต่างๆ อนุญาตให้ค่ายรถควบรวมกิจการ เป็นสิ่งสำคัญต่ออุตสาหกรรมทั้งหมด โดยเอสเอไอซี มอเตอร์ คอร์ป ผู้ผลิตรถยนต์รายใหญ่สุดของจีน ครองส่วนแบ่งตลาด 19% ใน<placeName>จีน</placeName> ขณะที่ส่วนแบ่งตลาดอย่างน้อย 80% เป็นของค่ายรถยนต์ร่วมทุนระหว่างโฟลค์สวาเก้น และเจนเนอรัล มอเตอร์ส คอร์ป (จีเอ็ม)</p>
<p>ขณะเดียวกัน แหล่งข่าวจากสหภาพแรงงานรถยนต์<placeName>สหรัฐ</placeName> (ยูเอดับเบิลยู) เผยว่า สหภาพยอมรับสัดส่วนหุ้นลดลงเหลือ 17.5% จากจีเอ็ม เพื่อแลกกับการปกป้องตำแหน่งงาน และผลประโยชน์อื่นๆ นับเป็นความเคลื่อนไหวล่าสุดก่อนกำหนดเส้นตาย ที่บริษัทต้องปรับโครงสร้างให้แล้วเสร็จตามแผน ภายในวันที่ 1 มิ.ย. นี้ เพื่อหลีกเลี่ยงกระบวนการล้มละลาย
นอกจากนี้ แหล่งข่าวอีกรายระบุว่า รัฐบาล<placeName>แคนาดา</placeName>จะร่วมกับรัฐบาล<placeName>สหรัฐ</placeName> เพื่อให้เงินทุนสำหรับปรับโครงสร้างแก่จีเอ็ม หากบริษัทต้องล้มละลาย</p>
<p>ทางด้านกระทรวงการคลัง<placeName>สหรัฐ</placeName>อัดฉีดเงินระลอกใหม่ 757 ล้านดอลลาร์ แก่ ไครสเลอร์ คอร์ป ซึ่งยื่นคำร้องขอความคุ้มครองภายใต้กฎหมายล้มละลายเมื่อเดือนที่แล้ว ถือเป็นการใช้เงินครั้งล่าสุดในโครงการช่วยเหลือสินทรัพย์ที่มีปัญหามูลค่า 700,000 ล้านดอลลาร์</p></body>
</news>
