<teiHeader>
<fileDesc>
<titleStmt>
  <title>นายกรัฐมนตรี'อินเดีย' เข้าพิธีสาบานตนสมัย2  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5108  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี'<placeName>อินเดีย</placeName>' เข้าพิธีสาบานตนสมัย2</headline>
<lead>นายกรัฐมนตรีมันโมฮัน  ซิงห์  ของอินเดีย  จะเข้าสาบานตนรับตำแหน่งต่อเป็นสมัยที่   2  ในวันศุกร์  หลังพันธมิตรนำโดยพรรคคองเกรสของเขาคว้าชัยชนะการเลือกตั้งทั่วไปครั้งล่าสุดมาครองได้</lead>
<neck></neck>
<body><p>ผู้นำ<placeName><addName>แดนภารตะ</addName></placeName>วัย  76  ปี  พร้อมคณะรัฐมนตรีรวม  60  คน  มีกำหนดเข้าพิธีสาบานตนรับตำแหน่งต่อหน้าประธานาธิบดีประติภา   ปาติล  ที่<placeName><component>ทำเนียบประธานาธิบดี</component>ใน<component><prefix>กรุง</prefix>นิวเดลี</component></placeName>ช่วงค่ำวันศุกร์   โดยนายซิงห์นับเป็นนายกรัฐมนตรีคนแรกต่อจากนายยาวาหะราล เนห์รู  นายกรัฐมนตรีคนแรก  ที่กลับมาดำรงตำแหน่งต่ออีกสมัยหลังครบวาระเทอมแรก</p>
<p>รัฐบาลผสมของเขาสามารถกวาดที่นั่งจากการเลือกตั้งได้  262  ที่นั่งจากทั้งหมด  543  ที่นั่ง  แต่ยังขาดอีก  10  เสียงจึงจะได้เสียงข้างมาก  ทำให้พรรคคองเกรสต้องดึงพรรคระดับท้องถิ่นเข้ามามาร่วมจัดตั้งรัฐบาล  และได้เสียงเพิ่มเป็น  322  ที่นั่ง</p>
<p>ช่วงหลายวันที่ผ่านมา  นายซิงห์  และนางโซเนีย  คานธี  หัวหน้าพรรคคองเกรส  ต้องพยายามเจรจาอย่างหนักกับพรรคร่วมรัฐบาลเพื่อต่อรองเก้าอี้รัฐมนตรี  และการเจรจายังคงยืดเยื้อมาจนถึงวันศุกร์   โดยพรรคดีเอ็มเคจาก<placeName><prefix>ภาค</prefix>ใต้</placeName>ขอเก้าอี้มากถึง  9  ตำแหน่ง  แต่พรรคคองเกรสขอต่อรองลดเหลือ  6  ตำแหน่ง  ซึ่งขณะนี้การเจรจาก็ยังคงไม่ได้ข้อสรุป</p>
<p>พรรคคองเกรสมีที่นั่งอยู่มากที่สุด   206  ที่นั่ง  จึงมีสิทธิ์ได้กระทรวงใหญ่  ทั้งคลัง  กลาโหม   ต่างประเทศ  และความมั่นคงภายใน  ส่วนพรรคร่วมรัฐบาลจะได้กระทรวงอื่นๆ  ที่เหลือ  เช่น  กระทรวงรถไฟและโทรคมนาคม  คาดกันว่านายประนาบ  มุเคอร์จี  อดีตรัฐมนตรีต่างประเทศ  จะได้นั่งเป็นขุนคลังคนใหม่  ส่วนนายพี. จิตธรรมพาราม  จะรั้งตำแหน่งรัฐมนตรีมหาดไทย  ด้านสื่อท้องถิ่นรายงานว่า   กมล  นาถ  จะถูกโยกจากกระทรวงการค้าไปต่างประเทศ  ขณะที่นายเอ.เค. แอนโทนี  น่าจะนั่งเป็นรัฐมนตรีกลาโหมตามเดิม</p>
<p>นายกฯ  ซิงห์   ซึ่งมีฉายาว่า   "มิสเตอร์คลีน"  จากภาพพจน์นักการเมืองมือสะอาด  เน้นย้ำว่าในสมัยที่ 2   นี้  เขาจะปรับปรุงให้รัฐบาลมีประสิทธิภาพและรับผิดชอบมากขึ้น  รวมถึงเร่งปฏิรูปเศรษฐกิจ.         </p></body>
</news>
