<teiHeader>
<fileDesc>
<titleStmt>
  <title>"โอบาม่า"เรียกร้องรัฐบาลพม่าปล่อยซูจี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090527/14508/%e0%b9%82%e0%b8%ad%e0%b8%9a%e0%b8%b2%e0%b8%a1%e0%b9%88%e0%b8%b2%e0%b9%80%e0%b8%a3%e0%b8%b5%e0%b8%a2%e0%b8%81%e0%b8%a3%e0%b9%89%e0%b8%ad%e0%b8%87%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%9e%e0%b8%a1%e0%b9%88%e0%b8%b2%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%8b%e0%b8%b9%e0%b8%88%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>"โอบาม่า"เรียกร้องรัฐบาล<placeName>พม่า</placeName>ปล่อยซูจี</headline>
<lead>ผู้นำ<placeName>สหรัฐฯ</placeName>เรียกร้องให้พม่าถอนทุกข้อหา และปล่อยตัวนางออง ซาน ซูจี ผู้นำฝ่ายค้านอย่างไม่มีเงื่อนไข</lead>
<neck></neck>
<body><p>(27พ.ค.) ประธานาธิบดีบารัค โอบาม่าของสหรัฐฯ ออกแถลงการณ์เรียกร้องเมื่อวันอังคาร ให้รัฐบาลทหาร<placeName>พม่า</placeName>ยกเลิกข้อหาทั้งหมด ต่อนางออง ซาน ซูจี ผู้นำฝ่ายค้านวัย 63 ปี และปล่อยตัวเธอโดยไม่มีเงื่อนไข หลังควบคุมตัวเธอไว้ในบ้านพักครั้งล่าสุดมาตั้งแต่ปี 2546 และปัจจุบันนางซูจี กำลังถูกดำเนินคดีที่<placeName><prefix>เรือนจำ</prefix>อินเส่ง</placeName>ใกล้<placeName><prefix>นคร</prefix>ย่างกุ้ง</placeName> ในข้อหาละเมิดเงื่อนไขการควบคุมตัวเธอไว้ในบ้าน โดยให้ที่พักพิงแก่นายจอห์น วิลเลี่ยม แย็ททอว์ อดีตทหารผ่านศึกชาว อเมริกัน ผู้ว่ายน้ำข้ามทะเลสาปไปพักค้างคืนที่บ้านพักของเธอ คาดว่าศาลจะเปิดการพิจารณาคดีต่อในวันนี้ หลังจากเธอให้การต่อศาลเป็นครั้งแรกเมื่อวันอังคาร ยืนยันว่าไม่ได้ทำผิด</p>
<p> แถลงการณ์ของนายโอบาม่าระบุด้วยว่า เขาขอประณามอย่างหนักต่อการจับกุมคุมขังเธอเขากล่าวด้วยว่า การปล่อยตัวนางซูจี จะแสดงให้เห็นว่ารัฐบาลทหาร<placeName>พม่า</placeName>ให้ความเคารพต่อกฏหมายและพลเมืองของตน การที่เธอยังคงถูกคุมขัง ถูกโดดเดี่ยว และถูกนำไปขึ้นศาลโชว์ (show trial)ในข้อหาที่ปั้นแต่งขึ้น ได้สร้างข้อกังขาอย่างหนักว่ารัฐบาลทหาร<placeName>พม่า</placeName>เต็มใจหรือเปล่าที่จะเป็นสมาชิกผู้มีความรับผิดชอบของประชาคม<placeName>โลก</placeName></p>
<p>  เมื่อเช้าวันอังคาร รัฐบาลทหาร<placeName>พม่า</placeName>ได้สร้างความแปลกใจ ด้วยการแจ้งต่อนางซูจีว่ากำหนดเวลา 6 ปีของการควบคุมตัวเธอไว้ในบ้านพักได้สิ้นสุดลงอย่างเป็นทางการแล้ว แต่เธอยังถูกควบคุมตัวใน<placeName><prefix>เรือนจำ</prefix>อินเส่ง</placeName> ทำให้นายเนียน วิน โฆษกพรรคเสรีประชาธิปไตย หรือ NLD ของเธอกล่าวว่า ไม่รู้ว่าสมควรดีใจหรือเสียใจกับข่าวนี้ เขาไม่อาจคาดเดาผลตัดสิน แต่ถ้าเป็นไปตามกฏหมาย เธอน่าจะได้รับการปล่อยตัวให้เป็นอิสระ
</p></body>
</news>
