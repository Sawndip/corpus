<teiHeader>
<fileDesc>
<titleStmt>
  <title>หวัด2009ระบาดยอดทะลุหมื่น สหรัฐเร่งสอบเหยื่อดับปริศนา  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48326  </bibl>
</sourceDesc>
</fileDesc>
</teiHeader>
<news>
<headline>หวัด2009ระบาดยอดทะลุหมื่น สหรัฐเร่งสอบเหยื่อดับปริศนา</headline>
<lead>หวัด 2009 ไม่สิ้นฤทธิ์ ยอดเหยื่อทะยานทะลุหมื่น</lead>
<neck></neck>
<body><p>ฟาเดลา ชาอิบ โฆษกองค์การอนามัยโลก (ฮู) เปิดเผยว่า ตัวเลขผู้ติดเชื้อไข้หวัดใหญ่สายพันธุ์ใหม่ 2009 ชนิดเอ เอช1 เอ็น1 ขณะนี้อยู่ที่ 10,249 ราย ใน 40 ประเทศทั่ว<placeName>โลก</placeName> มีผู้เสียชีวิต 83 ราย และผู้ติดเชื้อเพิ่ม 413 ราย ภายใน 24 ชั่วโมง</p>
<p>ทั้งนี้ ยอดผู้ติดเชื้อที่เพิ่มขึ้นส่วนใหญ่อยู่ใน<placeName>สหรัฐ</placeName> ซึ่งเจ้าหน้าที่สาธารณสุขประกาศเพิ่มจำนวนผู้ติดเชื้ออีก 346 ราย รวมแล้วขณะนี้<placeName>สหรัฐ</placeName>มีผู้ติดเชื้อแล้วถึง 5,469 ราย ใน 47 รัฐ รวมทั้งใน<placeName><prefix>กรุง</prefix>วอชิงตัน ดี.ซี.</placeName></p>
<p>เจ้าหน้าที่สาธารณสุข<placeName>สหรัฐ</placeName>เปิดเผยด้วยว่า ชายคนหนึ่งใน<placeName><prefix>รัฐ</prefix>มิสซูรี</placeName> ซึ่งติดเชื้อไวรัสเอช1เอ็น1 ได้เสียชีวิตลง และขณะนี้อยู่ระหว่างการตรวจพิสูจน์ศพเพื่อยืนยันสาเหตุการเสียชีวิต ส่วนทารกเพศชายวัย 16 เดือนที่เสียชีวิตที่<placeName>นิวยอร์ก</placeName>เมื่อวันจันทร์ได้รับการยืนยันว่าไม่ได้เสียชีวิตด้วยเชื้อไวรัสเอช1เอ็น1</p>
<p>สำหรับจำนวนผู้ติดเชื้อใน<placeName>เม็กซิโก</placeName> ประเทศต้นกำเนิดไวรัสสายพันธุ์ใหม่นี้เพิ่มขึ้น 100 ราย เป็น 3,660 ราย และมีผู้เสียชีวิตใน<placeName>เม็กซิโก</placeName> 76 ราย</p>
<p>นอกจากนี้ พบว่ามีผู้ติดเชื้อไข้หวัดใหญ่สายพันธุ์ใหม่ดังกล่าวเพิ่มขึ้นอีกหลายสิบคนใน<placeName>ญี่ปุ่น</placeName> ทำให้พบผู้ติดเชื้อใน<placeName>ญี่ปุ่น</placeName>รวมแล้วถึง 250 ราย ขณะที่ล่าสุด มีรายงานแจ้งว่า เชื้อไวรัสสายพันธุ์ใหม่ได่้ลามเข้าไปใน<placeName><prefix>กรุง</prefix>โตเกียว</placeName>แล้ว เป็นเด็กหญิงวัย 16 ปี</p>
<p>ด้าน ไต้หวันเป็นชาติใน<placeName>เอเชีย</placeName>ล่าสุดที่พบผู้ติดเชื้อไข้หวัดใหญ่ครั้งนี้ โดยผู้ติดเชื้อรายนี้เป็นแพทย์จาก<placeName>ออสเตรเลีย</placeName>ที่เพิ่งจะโดยสารเครื่องบินมาจาก<placeName>ฮ่องกง</placeName></p>
<p>ขณะเดียวกัน ออสเตรเลียได้รายงานว่าพบผู้ติดเชื้อเอช1เอ็น1 อีก 4 ราย ทำให้ขณะนี้พบผู้ติดเชื้อไข้หวัดใหญ่ 2009 ใน<placeName>ออสเตรเลีย</placeName>แล้วรวม 5 ราย</p>
<p>ทั้งนี้ วิกฤตไข้หวัดใหญ่สายพันธุ์ใหม่กำลังเป็นประเด็นสำคัญในการประชุมประจำปีของฮู โดย บันคีมุน เลขาธิการ สหประชาชาติ (ยูเอ็น) กระตุ้นให้ชาวโลกระมัดระวังไวรัสนี้ซึ่งอาจดูไม่รุนแรงในเบื้องต้น แต่อาจกลายเป็นหายนะได้ในอนาคต</p>
<p>คาดกันว่าจากจำนวนผู้ติดเชื้อที่เพิ่มขึ้นเรื่อยๆ นอก<placeName><prefix>ทวีป</prefix>อเมริกา</placeName> อาจจะทำให้ฮูต้องประกาศเพิ่มระดับการเตือนภัยการแพร่ระบาดของไวรัสจากระดับ 5 เป็นระดับ 6 ซึ่งเป็นระดับสูงสุดในเร็วๆ นี้</p></body>
</news>
