<teiHeader>
<fileDesc>
<titleStmt>
  <title>โสมแดงเลิกพักรบขู่เปิดสงครามเกาหลีต่อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:48:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200418&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>โสมแดงเลิกพักรบขู่เปิดสงคราม<placeName>เกาหลี</placeName>ต่อ</headline>
<lead>เกาหลีเหนือขู่โจมตี<placeName>เกาหลีใต้</placeName> และประกาศยกเลิกข้อตกลงพักรบชั่วคราว ที่ทำให้สงคราม<placeName>เกาหลี</placeName>ในอดีตยุติลงได้ ส่วนรัสเซีย เร่งรัดคณะมนตรีความมั่นคงแห่งสหประชาชาติ (ยูเอ็น) ผ่านมติแข็งกร้าวต่อเกาหลีเหนือ  </lead>
<neck></neck>
<body><p>ทางการ<placeName>รัสเซีย</placeName>เรียกร้องคณะมนตรีความมั่นคงแห่งสหประชาชาติ ให้ผ่านมติอันแข็งกร้าวต่อการทดลองนิวเคลียร์ของเกาหลีเหนือ แต่ขณะเดียวกัน ย้ำว่า การแก้ปัญหาชะงักงันกับรัฐบาล<placeName>เปียงยาง</placeName>จะต้องผ่านการเจรจาเท่านั้น</p>
<p>นายเซอร์เก ลาฟรอฟ รมว.ต่างประเทศ <placeName>รัสเซีย</placeName>เปิดเผยเมื่อวันพุธว่า คณะมนตรีความมั่นคงฯ จะต้องออกมติที่แข็งกร้าวต่อเกาหลีเหนือ และจะต้องมีมาตรการเพื่อป้องกันไม่ให้มีการแพร่กระจายนิวเคลียร์อีก  หลังจากเกาหลีเหนือทดลองนิวเคลียร์ใต้ดินเมื่อวันจันทร์ที่ผ่านมา ซึ่งมีอานุภาพร้ายแรงกว่าการทดลองครั้งแรกเมื่อปี พ.ศ. 2549    </p>
<p>นอกจากนี้ นายลาฟรอฟ แสดงความมั่นใจว่า จะมีการออกมติที่แข็งกร้าวต่อเกาหลีเหนือ เนื่องจากตอนนี้สหรัฐกับญี่ปุ่นได้แจ้งต่อสมาชิกในคณะมนตรีความมั่นคงฯ แล้วว่า พวกเขากำลังเตรียมร่างมติเกี่ยวกับเรื่องเกาหลีเหนือ แต่จะไม่มีการรีบเร่งลงโทษเกาหลีเหนือ และเห็นว่า ปัญหาสามารถแก้ไขได้ด้วยการเจรจา  </p>
<p>วันเดียวกัน เกาหลีเหนือประกาศ   ยกเลิกข้อตกลงพักรบปี ค.ศ. 1953 หรือ พ.ศ. 2496 ที่ทำให้สงคราม<placeName>เกาหลี</placeName>ยุติลงชั่วคราว   เมื่อหลายสิบปีก่อน พร้อมเตือนว่า เกาหลีเหนืออาจปฏิบัติการโจมตีต่อเกาหลีใต้ ซึ่ง<placeName><prefix>คาบสมุทร</prefix>เกาหลี</placeName>จะกลับไปสู่ยุคสงครามระหว่างประเทศ อีกครั้ง คำประกาศของโสมแดงมีขึ้นท่ามกลางรายงานข่าวที่ว่า เกาหลีเหนือ เริ่มเดินเครื่อง  โรงงานผลิตพลูโตเนียมชนิดที่สามารถสร้างระเบิดนิวเคลียร์ได้</p>
<p>ส่วนกระทรวงกลาโหม<placeName>เกาหลีใต้</placeName>ระบุว่า ยังไม่มีการส่งกำลังเสริมตามชายแดนที่ติด<placeName>เกาหลีเหนือ</placeName> และว่า ทหารยังคงทำหน้าที่ป้องกันประเทศตามปกติ ขณะที่ นายกรัฐมนตรีทาโร อาโสะ   แห่ง<placeName>ญี่ปุ่น</placeName>กล่าวว่า เป็นเรื่องสำคัญที่ต้องมีการคว่ำบาตรเกาหลีเหนือเพิ่มเติม และการออกมติต่อกรณีที่เกาหลีเหนือทดลองนิวเคลียร์.
</p></body>
</news>
