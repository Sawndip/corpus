<teiHeader>
<fileDesc>
<titleStmt>
  <title>ชาวเกาหลีใต้แห่อาลัย"โรห์ มู ฮยอน"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14218/%e0%b8%8a%e0%b8%b2%e0%b8%a7%e0%b9%80%e0%b8%81%e0%b8%b2%e0%b8%ab%e0%b8%a5%e0%b8%b5%e0%b9%83%e0%b8%95%e0%b9%89%e0%b9%81%e0%b8%ab%e0%b9%88%e0%b8%ad%e0%b8%b2%e0%b8%a5%e0%b8%b1%e0%b8%a2%e0%b9%82%e0%b8%a3%e0%b8%ab%e0%b9%8c%e0%b8%a1%e0%b8%b9%e0%b8%ae%e0%b8%a2%e0%b8%ad%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ชาว<placeName>เกาหลีใต้</placeName>แห่อาลัย"โรห์ มู ฮยอน"</headline>
<lead>ชาว<placeName>เกาหลีใต้</placeName>นับหมื่น ยังคงหลั่งไหลไปแสดงความอาลัยต่ออดีตผู้นำอย่างไม่ขาดสาย</lead>
<neck></neck>
<body><p>(25พ.ค.) ชาว<placeName>เกาหลีใต้</placeName>หลายหมื่นคน ยังคงแสดงความเสียใจต่อการถึงแก่อสัญกรรมของอดีตประธานาธิบดีโรห์ มู ฮยอน ที่กระทำอัตวินิบาตกรรมด้วยการกระโดดลงจากหน้าผา หลังจากถูกสอบสวนกรณีการรับสินบนอื้อฉาว ขณะที่รัฐบาลสั่งให้จัดพิธีศพและไว้อาลัยเป็นเวลา 1 สัปดาห์ เพื่อเป็นเกียรติแก่ผู้นำหัวเสรี ที่อยู่ในตำแหน่งระหว่างปี 2546 - 2551 ในขณะที่ตำรวจปราบจลาจลหลายพันนายคอยอารักขาและรับมือกับปฏิกิริยารุนแรงที่มีต่อรัฐบาลอนุรักษ์นิยมในปัจจุบัน</p>
<p> ประชาชนหลายหมื่นคน ต่างร่ำให้แสดงความอาลัยต่ออดีตผู้นำ หลายคนถือดอกเบญจมาศสีขาวซึ่งเป็นสัญลักษณ์แห่งความโศกเศร้าของชาว<placeName>เกาหลี</placeName> ไปยังบ้านเกิดของนายโรห์ ที่<placeName><prefix>หมู่บ้าน</prefix>บองฮา</placeName>ใกล้ชายฝั่งทางตะวันออกเฉียงใต้ของประเทศ ที่เขาไปใช้ชีวิตอยู่หลังพ้นจากตำแหน่ง ส่วนพิธีศพจะมีขึ้นในวันศุกร์นี้ ซึ่งนายอี ซอง-โฮ ที่ปรึกษาของตระกูลโรห์ เปิดเผยทางโทรศัพท์ว่า ยากที่จะนับจำนวนผู้คนที่หลั่งไหลไปแสดงความอาลัย พวกเขายังคงเดินทางมากันอย่างไม่หยุดหย่อน ซึ่งในวันทิตย์ที่ผ่านมาเพียงวันเดียว น่าจะเกิน 1 แสนคน  </p>
<p> แต่ผู้สนับสนุนอดีตประธานาธิบดีโรห์บางคน ได้หันไปพุ่งเป้าแสดงความโกรธแค้นไปยังบรรดาผู้นำรัฐบาลอนุรักษ์นิยม ที่พยายามจะเข้าไปร่วมพิธีศพที่<placeName><prefix>หมู่บ้าน</prefix>บองฮา</placeName> พวกเขาเอาพวงหรีดที่ส่งมาจากประธานาธิบดีลี มยอง บั๊ค มากระทืบและเผาทิ้ง</p>
<p> คณะอัยการได้ซักฟอกอดีตประธานาธิบดีโรห์ วัย 62 ปี นานถึง 10 ชั่วโมง เมื่อวันที่ 30 เมษายนกรณีที่สมาชิกในครอบครัวรับเงิน 6 ล้านดอลล่าร์ จากนักธุรกิจเจ้าของโรงงานรองเท้า ทำลายภาพลักษณ์ของนักต่อสู้กับการคอรัปชั่น แม้ว่าเขาจะยืนยันว่าตัวเองไม่ได้กระทำความผิดก็ตามผู้ที่ไปไว้อาลัยบางคน ระบุว่า การไต่สวนของอัยการและการที่ข่าวรั่วออกมาทางสื่อ เป็นเหตุจูงใจทางการเมือง ขณะที่รัฐบาลระบุว่า การไต่สวนครั้งนี้เป็นอิสระจากการเมือง ไม่ได้พุ่งเป้าแต่ตัวของนายโรห์ แต่ยังรวมถึงเพื่อนคนหนึ่งของประธานาธิบดีคนปัจจุบันด้วย</p>
<p> ทางการได้จัดสถานที่ตั้งแท่นบูชาสำหรับประกอบพิธีไว้อาลัยตามประเพณี 31 แห่งทั่วประเทศรวมทั้งใน<placeName><prefix>กรุง</prefix>โซล</placeName> 7 แห่ง บรรดาพรรคการเมือง กลุ่มศาสนา และองค์กรต่าง ๆ ได้จัดสถานที่ตั้งแท่นบูชาต่างหากอีก 155 แห่งทั่วประเทศ ตำรวจระบุว่า ได้วางกำลังตรวจปราบจลาจลกว่า 5 พันนาย ประจำการใน<placeName><prefix>กรุง</prefix>โซล</placeName></p></body>
</news>
