<teiHeader>
<fileDesc>
<titleStmt>
  <title>จับเจ้า 4 ขามาเดินแบบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090526/14300/%e0%b8%88%e0%b8%b1%e0%b8%9a%e0%b9%80%e0%b8%88%e0%b9%89%e0%b8%b24%e0%b8%82%e0%b8%b2%e0%b8%a1%e0%b8%b2%e0%b9%80%e0%b8%94%e0%b8%b4%e0%b8%99%e0%b9%81%e0%b8%9a%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>จับเจ้า 4 ขามาเดินแบบ</headline>
<lead>สวนสัตว์ประจำ<placeName><component><prefix>นคร</prefix>เซนต์ ปีเตอร์สเบิร์ก</component>ใน<component>รัสเซีย</component></placeName>ได้ชื่อว่าเป็นสวนสัตว์ที่เก่าแก่แห่งหนึ่งของ<placeName>ยุโรป</placeName> แต่กลับขาดแคลนเงินทุนที่จะมาบำรุงเลี้ยงดูสัตว์ให้อยู่ดีกินดี มีสภาพร่างกายและจิตใจที่แข็งแรง     <   <</lead>
<neck></neck>
<body><p>ทางสวนสัตว์ก็เลยต้องคิดหาวิธีระดมเงินมาใช้จ่าย ในขณะเดียวกันก็ช่วยกระตุ้นให้คนหันมาใส่ใจในสวัสดิภาพของเหล่าสัตว์ด้วยการจัดแสดงแฟชั่นโชว์ของเหล่านายแบบนางแบบ 2 ขาบ้าง 4 ขาบ้าง โดยมีสัตว์อยู่ 10 กว่าชนิดที่ถูกจับมาเดินนวยนาดบนแคทวอล์ก บางตัวก็ต้องมีสายจูง บางตัวก็ถูกปล่อยให้เดินเองโดยอิสระ และบางตัวก็อยู่ในวงแขนของนางแบบ</p>
<p> "การคัดเลือกตัวนางแบบนายแบบมาเดินกับสัตว์ไม่ใช่เรื่องง่ายเลย" ทาเทียนา เฟโดริเชนโก รองผู้อำนวยการสวนสัตว์ กล่าว "ถึงแม้ว่าสัตว์ที่นำมาเดินแบบจะเชื่อง แต่นายแบบและนางแบบจะต้องไม่กลัว แล้วก็สบายอกสบายใจที่ได้เดินกับสัตว์เหล่านี้"</p>
<p> ด้าน นาตาชา นางแบบคนหนึ่งที่ได้รับเลือกยอมรับว่าเป็นเรื่องที่ค่อนข้างยาก "สุนัขจิ้งจอกตัวที่ฉันต้องเดินด้วยพยายามจะวิ่งหนีอยู่ตลอดเวลา ฉันเลยมีปัญหาในการเดินให้จบตามคิว"</p>
<p> การเดินแฟชั่นโชว์ของผองสัตว์ครั้งนี้เป็นความคิดของเหล่าแฟชั่นดีไซเนอร์ใน<placeName><prefix>นคร</prefix>เซนต์ ปีเตอร์สเบิร์ก</placeName> เมืองใหญ่อันดับ 2 ของ<placeName>รัสเซีย</placeName> ร่วมกับ<placeName><prefix>สวนสัตว์</prefix>เซนต์ ปีเตอร์สเบิร์ก</placeName> ซึ่งตั้งอยู่ที่<placeName><prefix>อุทยาน</prefix>อเล็กซานเดอร์</placeName> และก่อตั้งขึ้นตั้งแต่ปี 2408 หรือเมื่อ 144 ปีที่แล้ว ปัจจุบันมีสมาชิกอยู่ในความดูแลถึง 410 สายพันธุ์ รวมทั้งสิ้น 2,000 ตัว</p>
<p> "ฉันเข้าร่วมงานนี้ด้วยเพราะความรักที่ฉันมีต่อสัตว์" วลาดิสลาฟ อัคสโยนอฟ ดีไซเนอร์ผู้หนึ่งกล่าว "ฉันคัดค้านการใช้ขนสัตว์ธรรมชาติในวงการแฟชั่น แล้วฉันก็ต้องการช่วยสวนสัตว์ของพวกเราด้วย"</p></body>
</news>
