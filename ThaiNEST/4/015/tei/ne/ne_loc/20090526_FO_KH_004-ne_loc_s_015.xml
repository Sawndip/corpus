<teiHeader>
<fileDesc>
<titleStmt>
  <title>โสมเหนือบึ้มนิวเคลียร์เขย่าโลก!  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEkyTURVMU1nPT0=&sectionid=TURNd05nPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline>โสมเหนือบึ้มนิวเคลียร์เขย่า<placeName>โลก</placeName>!</headline>
<lead></lead>
<neck></neck>
<body><p>เอพีรายงานว่า เมื่อ 25 พ.ค. รัฐบาลคอมมิวนิสต์<placeName>เกาหลีเหนือ</placeName>ท้าทายประชาคม<placeName>โลก</placeName> ด้วยการประกาศความสำเร็จทดลองระเบิดอาวุธนิวเคลียร์ใต้ดินเป็นครั้งที่ 2 และลอบยิงทดสอบขีปนาวุธพิสัยใกล้รุ่นใหม่อีก 3 ลูก แม้จะถูกคณะมนตรีความมั่นคงสหประชาชาติ (ยูเอ็นเอสซี) มีมติคว่ำบาตรมาแล้ว จากที่เพิ่งทดสอบยิงขีปนาวุธข้ามทวีปเป็นครั้งแรกไปเมื่อเดือนก่อน ทั้งยังกดดันให้ยูเอ็นเอสซีออกมติขอโทษ</p>
<p>เจ้าหน้าที่ระดับสูงประจำสถานเอกอัครราชทูต<placeName>เกาหลีเหนือ</placeName> ณ <placeName><component><prefix>กรุง</prefix>มอสโก</component> ใน<component>รัสเซีย</component></placeName> ให้สัมภาษณ์ด้วยว่า อาจทดลองอาวุธนิวเคลียร์อีกหลายครั้งในอนาคต ถ้าสหประชาชาติ รัฐบาล<placeName>สหรัฐอเมริกา</placeName> และชาติพันธมิตร ไม่หยุดดำเนินนโยบายข่มขู่คุกคามเกาหลีเหนือ</p>
<p>ด้านผู้นำรัฐบาลคู่ปรับเกาหลีเหนือ ไม่ว่า<placeName>สหรัฐ</placeName> <placeName>อังกฤษ</placeName> <placeName>สหภาพยุโรป</placeName> <placeName>เกาหลีใต้</placeName> และ<placeName>ญี่ปุ่น</placeName> ซึ่งยื่นเรื่องขอให้ยูเอ็นเอสซีเปิดประชุมฉุกเฉิน ต่างรุมประณาม และตั้งทีมประเมินสถานการณ์และหามาตรการตอบโต้ โดยทำเนียบขาวออกแถลงการณ์ในนามประธานาธิบดีบารัก โอบามา ผู้นำ<placeName>สหรัฐ</placeName> ว่า เกาหลีเหนือจงใจละเมิดกฎหมายระหว่างประเทศและมติยูเอ็นเอสซี นอกจากนั้น ยังลอบทดสอบยิงขีปนาวุธพิสัยใกล้ในวันเดียวกันอีกด้วย ความพยายามพัฒนาอาวุธนิวเคลียร์ รวมถึงขีปนาวุธพิสัยไกลของเกาหลีเหนือเป็นภัยคุกคามต่อสันติภาพและความมั่นคงของประชาคม<placeName>โลก</placeName>อย่างยิ่งยวด ซึ่งมีแต่จะทำให้โลกโดดเดี่ยวเกาหลีเหนือ</p>
<p>สำหรับจุดที่เกาหลีเหนือทดสอบนิวเคลียร์ พบว่าเป็นจุดเดียวกับเมื่อเดือนต.ค.2549 ใน<placeName><prefix>เมือง</prefix>คิลจู</placeName> หน่วยงานด้านธรณีวิทยาของทั้งเกาหลีใต้ ญี่ปุ่น และสหรัฐยืนยันการตรวจพบแรงสั่นสะเทือนใต้ดิน ประมาณ 5.3 ริกเตอร์ รุนแรงกว่าสมัยปี 2549 ซึ่งวัดสั่นสะเทือนได้ 3.6 ริกเตอร์ ส่วนกระทรวงกลาโหม<placeName>รัสเซีย</placeName> ชาติที่มีสัมพันธ์การทูตใกล้ชิดเกาหลีเหนือ ประเมินว่า แรงระเบิดอยู่ระหว่าง 10-20 กิโลตัน</p>
<p>การทดสอบอาวุธของเกาหลีเหนือมีขึ้นในช่วงที่ชาวเกาหลีใต้กำลังโศกเศร้ากับการฆ่าตัวตายของนายโนห์ มูเฮียน อดีตประธานาธิบดีคนก่อนที่มีนโยบายไม่เผชิญหน้ากับเกาหลีเหนือ ซึ่งประธานาธิบดีคิม จอง-อิล ก็ยังออกแถลงการณ์แสดงความเสียใจกับการตายของนายโนห์ไปถึงนางควอน ยังซุก ภริยาและครอบครัว </p></body>
</news>
