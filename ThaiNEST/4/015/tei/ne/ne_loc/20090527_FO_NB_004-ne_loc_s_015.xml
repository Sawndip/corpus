<teiHeader>
<fileDesc>
<titleStmt>
  <title>ผู้นำฝ่ายค้านเรียกร้องประชาธิปไตยในพม่าตำหนิการรักษาความปลอดภัยของรัฐบาลทหารพม่า  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270254&tb=N255205  </bibl>
</sourceDesc>
</fileDesc>
</teiHeader>
<news>
<headline>ผู้นำฝ่ายค้านเรียกร้องประชาธิปไตยใน<placeName>พม่า</placeName>ตำหนิการรักษาความปลอดภัยของรัฐบาลทหาร<placeName>พม่า</placeName></headline>
<lead></lead>
<neck></neck>
<body><p>นางออง ซาน ซู จี ผู้นำฝ่ายค้านเรียกร้องประชาธิปไตยใน<placeName>พม่า</placeName>กล่าวตำหนิรัฐบาลทหาร<placeName>พม่า</placeName>กรณีการรักษาความปลอดภัยที่ล้มเหลว ที่ปล่อยให้เกิดเหตุ ชายชาว<placeName>สหรัฐ</placeName>สามารถว่ายน้ำข้ามทะเลสาบเข้าไปในบ้านของเธอได้ แถลงการณ์ของพรรคสันนิบาตแห่งชาติเพื่อประชาธิปไตย หรือเอ็นแอลดี. ของนางซู จี ระบุว่า การที่รัฐบาลทหาร<placeName>พม่า</placeName>ปล่อยให้นายจอห์น เยียตตอว์ ชายชาว<placeName>สหรัฐ</placeName>ลักลอบว่ายน้ำเข้าไปยังบ้านของเธอได้นับเป็นความล้มเหลวในการรักษาความปลอดภัย พร้อมยืนยันว่าเธอบริสุทธิ์ และไม่ได้ละเมิดคำสั่งกักบริเวณในบ้านพัก อย่างไรก็ตาม เธอไม่ได้แจ้งเรื่องดังกล่าวให้ทางการ<placeName>พม่า</placeName>ทราบทันที เนื่องจากเกรงว่าจะเกิดอันตราย ต่อ นายเยียตตอว์ และเจ้าหน้าที่รักษาความปลอดภัย นอกจากนี้ นางซู จี ยังได้กล่าวตำหนิที่ทางการ<placeName>พม่า</placeName>ไม่ได้ดำเนินการเอาผิดใดๆ กับเจ้าหน้าที่รักษาความปลอดภัย มีเพียงเธอผู้เดียวที่ถูกดำเนินคดี ขณะที่ ทางการ<placeName>พม่า</placeName>เพิ่มกำลังรักษาความปลอดภัยอย่างเข้มงวดในวันนี้ เนื่องจากเป็นวันครบรอบ 19 ปี ที่พรรคของนางซู จี คว้าชัยชนะจากการเลือกตั้ง แต่รัฐบาลทหาร<placeName>พม่า</placeName>ไม่ยอมรับผลการเลือกตั้งในครั้งนั้น.</p></body>
</news>
