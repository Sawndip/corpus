<teiHeader>
<fileDesc>
<titleStmt>
  <title>หม่องไต่สวนคดีซูจีอย่างลับๆต่อ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/220509/5047  </bibl>
</sourceDesc>
</fileDesc>
</teiHeader>
<news>
<headline>หม่องไต่สวนคดีซูจีอย่างลับๆต่อ</headline>
<lead>รัฐบาลทหาร<placeName>พม่า</placeName>เปิดพิจารณาคดีนางอองซาน  ซูจี  แกนนำเรียกร้องประชาธิปไตยคนสำคัญอย่างลับๆ  อีกครั้งในวันพฤหัสบดี  หลังยอมอนุญาตให้เจ้าหน้าที่ทูตและนักข่าวเข้าร่วมฟังได้เมื่อวันก่อน  เพื่อลดแรงกดดันจากนานาชาติ</lead>
<neck></neck>
<body><p>พม่าเปิดการไต่สวนคดีนางซูจีแบบลับๆ  อีกครั้ง  แม้นางฮิลลารี  คลินตัน  รัฐมนตรีต่างประเทศ<placeName>สหรัฐ</placeName>จะเพิ่งออกมาปรามพม่าโดยกล่าวว่า   การพิจารณาคดีนางซูจีเป็นการกระทำที่เลวร้ายสุดจะทน  และการเลือกตั้งทั่วไปของพม่าในปีหน้าถือว่าไม่ชอบธรรม  เพราะปิดกั้นไม่ให้นางซูจีเข้าร่วม  "มันถือเป็นเรื่องเลวร้ายที่พวกเขาตั้งข้อหาเธอเพื่อหาทางกักขังเธอต่อเพียงเพราะบทบาททางการเมืองที่โดดเด่นของเธอ"  นางคลินตันกล่าว      ด้านนายบัน   กีมูน  เลขาธิการองค์การสหประชาชาติ  ระบุว่าเขาเป็นห่วงสถานการณ์ใน<placeName>พม่า</placeName>อย่างยิ่ง  และจะเดินทางเยือน<placeName>พม่า</placeName>โดยเร็วที่สุดเพื่อหยิบยกประเด็นนี้ขึ้นเจรจากับพลเอกอาวุโสตาน  ฉ่วย  ผู้นำสูงสุดของพม่า </p>
<p>นางซูจี  วัย  63  ปี  อาจต้องโทษจำคุกนานถึง  5  ปี  หากถูกตัดสินว่ามีความผิดจริงในข้อหาฝ่าฝืนกฎการกักบริเวณ   หลังนายจอห์น  เยตทอว์  ชาวอเมริกัน  แอบว่ายน้ำข้ามไปหลบซ่อนตัวอยู่ในบ้านพักของเธอใน<placeName>ย่างกุ้ง</placeName></p>
<p>เมื่อวันพุธ  ทางการ<placeName>พม่า</placeName>สร้างความแปลกใจแก่ชาวโลกด้วยการอนุญาตให้เจ้าหน้าที่ทูตจากสถานทูต   30  ประเทศใน<placeName>ย่างกุ้ง</placeName>  และนักข่าวจากทั้งในและนอกประเทศอีก  10  คน  เข้าร่วมฟังการพิจารณาคดีนางซูจีได้  นอกจากนี้ยังยอมให้เอกอัครราชทูตจาก<placeName>ไทย</placeName>  <placeName>สิงคโปร์</placeName>  และ<placeName>รัสเซีย</placeName>  เข้าพบนางซูจี  ซึ่งแถลงการณ์ของทางการ<placeName>สิงคโปร์</placeName>ระบุว่า  นางซูจีกล่าวกับเอกอัครราชทูตของทั้ง  3  ประเทศว่าเธอยังมีความหวังว่าคงยังไม่สายเกินไปที่จะเกิดสิ่งดีๆ  ขึ้นหลังเหตุการณ์อันโชคร้าย </p>
<p>สถานีโทรทัศน์ของทางการ<placeName>พม่า</placeName>เผยแพร่ภาพนางซูจีขณะกำลังพูดคุยกับบรรดาทูตอย่างเป็นกันเอง  พร้อมทั้งบอกกับทูตว่าสุขภาพของเธอแข็งแรง  และได้รับการดูแลเรื่องที่พักเป็นอย่างดี  รายงานข่าวนี้ระบุด้วยว่านางซูจีได้รับการตรวจร่างกายจากแพทย์เป็นประจำทุกวัน   </p>
<p>หลังทางการ<placeName>พม่า</placeName>ตั้งข้อหานางซูจีเมื่อสัปดาห์ก่อน  สหรัฐก็ประกาศขยายเวลาคว่ำบาตรพม่าออกไปทันที   ขณะที่สหภาพ<placeName>ยุโรป</placeName>  (อียู)  มีแผนจะลงดาบพม่าเพิ่มเติม  รวมทั้งจะพยายามกดดันประเทศสมาชิกสมาชิกประชาชาติแห่ง<placeName>เอเชียตะวันออกเฉียงใต้</placeName>   (อาเซียน)  ระหว่างการประชุมร่วมกันที่<placeName><prefix>กรุง</prefix>ฮานอย</placeName>และ<placeName>พนมเปญ</placeName>  ให้ช่วยออกแรงบีบพม่าเพิ่มอีกแรง.</p></body>
</news>
