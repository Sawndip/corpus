<teiHeader>
<fileDesc>
<titleStmt>
  <title>เกาหลีใต้จัดรัฐพิธีศพให้โนห์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5195  </bibl>
</sourceDesc>
</fileDesc>
</teiHeader>
<news>
<headline>เกาหลีใต้จัดรัฐพิธีศพให้โนห์</headline>
<lead>ชาว<placeName>เกาหลีใต้</placeName>หลั่งไหลไปร่วมไว้อาลัยแก่อดีตประธานาธิบดีโนห์   มูฮุน  ที่กระโดดหน้าผาฆ่าตัวตายช็อกคนทั้ง<placeName>โลก</placeName>เมื่อเช้าตรู่วันเสาร์   รัฐบาลตกลงจัดรัฐพิธีให้ศุกร์นี้   ผู้นำหลายประเทศส่งสาส์นแสดงความเสียใจแก่ครอบครัวและชาว<placeName>เกาหลีใต้</placeName>   ขณะสื่อบางส่วนตำหนิโนห์ตัดช่องน้อย   ชี้เป็นอดีตทนายความแต่กลับไม่อยู่ต่อสู้คดีที่ถูกกล่าวหาพัวพันกรณีลูก-เมียรับสินบน</lead>
<neck></neck>
<body><p>ครอบครัวของโนห์และรัฐบาล<placeName>เกาหลีใต้</placeName>เห็นพ้องกันเมื่อวันอาทิตย์ที่ผ่านมาว่า   รัฐบาลจะจัดรัฐพิธีศพอย่างเป็นทางการเพื่ออำลาอดีตประธานาธิบดีวัย  62  ปี  ที่กระทำอัตวินิบาตกรรมด้วยการกระโดดจากหน้าผา   ใกล้กับบ้านของเขาที่<placeName><component><prefix>หมู่บ้าน</prefix>บองฮา</component>ใน<component><prefix>เมือง</prefix>กิมแฮ</component></placeName>   เมื่อเช้าตรู่วันเสาร์ที่ผ่านมา   โดยสื่อท้องถิ่นรายงานว่ารัฐพิธีน่าจะจัดขึ้นในวันศุกร์นี้</p>
<p>ร่างไร้วิญญาณของอดีตทนายความนักประชาธิปไตยที่ได้รับฉายา  "มิสเตอร์คลีน"  ถูกเคลื่อนย้ายไปตั้งไว้ที่บ้านเกิดของเขาที่<placeName>กิมแฮ</placeName>ในวันอาทิตย์   โดยมีประชาชนนับพันนับหมื่นคนเดินทางมาเคารพศพ   วางดอกไม้และจุดธูป   ผู้คนจำนวนมากพากันร้องไห้โฮ   บางรายเป็นลมล้มพับ   ขณะที่พระสงฆ์หลายร้อยรูปสวดทำพิธี</p>
<p> "ชีวิตและความตายล้วนเป็นเรื่องธรรมชาติ"  โนห์เขียนข้อความลาตายทิ้งไว้  "อย่าได้โทษใคร   มันคือชะตากรรม"  เขายังสั่งเสียให้ฌาปนกิจศพของเขา   และให้ตั้งป้ายศิลาเล็กๆ  ไว้ใกล้บ้านของเขา</p>
<p>     ที่<placeName><prefix>กรุง</prefix>โซล</placeName>   ประชาชนจำนวนมากเข้าแถวรอกันแน่นถนนที่นำไปสู่แท่นบูชาด้านนอกทำเนียบประธานาธิบดีเช่นกัน</p>
<p>บรรดาผู้นำโลกหลายราย   รวมถึงประธานาธิบดีบารัก   โอบามา   และนายกฯ  ทาโร  อาโซะ  ของญี่ปุ่น   ได้ส่งสาส์นแสดงความเสียใจมาถึงครอบครัวของโนห์และประชาชนชาว<placeName>เกาหลีใต้</placeName>   สาส์นของประธานาธิบดีโอบามากล่าวยกย่องโนห์ว่า   ได้อุทิศตนเพื่อสร้างความสัมพันธ์ที่สำคัญและแข็งแกร่งระหว่างสหรัฐกับเกาหลีใต้</p>
<p>แต่ขณะที่ผู้คนทั้งประเทศยังคงไม่หายช็อก   และพยายามทำใจกับการฆ่าตัวตายของอดีตผู้นำรายแรกในประวัติศาสตร์ของเกาหลีใต้ยุคใหม่    อีกด้านหนึ่งชาว<placeName>เกาหลีใต้</placeName>บางส่วนได้วิจารณ์การตัดสินใจปลิดชีวิตตนเองของโนห์   โดยบอกว่าเขาควรจะมีชีวิตอยู่เพื่อเผชิญหน้ากับกระบวนการยุติธรรม   ในฐานะอดีตประธานาธิบดีคนที่  3  ของประเทศ  ที่ถูกสอบสวนคดีคอรัปชั่นหลังจากพ้นตำแหน่ง</p>
<p>หนังสือพิมพ์ดองอาอิลโบ   เขียนในบทบรรณาธิการฉบับวันอาทิตย์ว่า   อดีตประธานาธิบดีที่ผันตัวจากทนายความผู้นี้    ได้เลือกหนทางสุดโต่งแบบนั้นในยามที่เขาเผชิญกับการถูกซักถาม  "เรากังวลว่าการเสียชีวิตด้วยวิธีนี้ของอดีตประธานาธิบดีอาจสร้างความเสียหายต่อภาพลักษณ์ของประเทศ   และส่งผลกระทบในทางลบต่อคนรุ่นหลัง"</p>
<p>โนห์ดำรงตำแหน่งระหว่างปี  2546-2551  เขาได้รับการยอมรับในความพยายามทำให้เกาหลีใต้เป็นประชาธิปไตยมากขึ้น   เมื่อเดือนที่แล้วเขาถูกอัยการเรียกไปสอบปากคำ   ฐานต้องสงสัยว่าเกี่ยวข้องกับการรับสินบนของสมาชิกครอบครัว   สืบเนื่องจากผู้บริหารบริษัทผลิตรองเท้ารายหนึ่งจ่ายสินบนให้ภรรยาของเขา  1  ล้านดอลลาร์  และให้สามีของหลานสาวคนหนึ่งของโนห์อีก  5  ล้าน  คดีนี้ทำลายชื่อเสียงที่เขาพยายามสั่งสมในฐานะผู้นำรัฐบาลที่ต่อต้านการทุจริตกินสินบน
</p>
<p>     โนห์เคยขอโทษที่ครอบครัวของเขาพัวพันเรื่องดังกล่าว   แต่เขายืนยันความบริสุทธิ์ของตนเอง   แม้จะยอมรับว่าเขาทุกข์ทรมานกับการสอบสวนคดีนี้</p>
<p>เขายังสร้างชื่อจากการเดินทางข้ามไปเยือน<placeName>เกาหลีเหนือ</placeName>   และได้ประชุมสุดยอดครั้งประวัติศาสตร์กับคิม  จองอิล  ที่<placeName><prefix>กรุง</prefix>เปียงยาง</placeName>เมื่อปี  2550  แต่นโยบายด้านเกาหลีเหนือของเขาถูกวิจารณ์ว่ายอมอ่อนข้อให้ฝ่ายเหนือมากเกินไป</p>
<p>ในวันอาทิตย์   สื่อของทางการ<placeName>เกาหลีเหนือ</placeName>มีรายงานข่าวการเสียชีวิตของโนห์ด้วย   โดยในเนื้อข่าวกล่าวว่า   สื่อมวลชนทั้งใน<placeName>เกาหลีใต้</placeName>และจากต่างประเทศเชื่อมโยงมูลเหตุจูงใจการฆ่าตัวตายของโนห์   ว่าเกิดจากแรงกดดันทางจิตใจที่เขาถูกอัยการสอบสวนคดีคอรัปชั่น.</p></body>
</news>
