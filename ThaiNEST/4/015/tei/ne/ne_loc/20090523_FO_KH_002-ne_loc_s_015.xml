<teiHeader>
<fileDesc>
<titleStmt>
  <title>ภาพล้อหน.ทมิฬ ขำข่าวตัวเองตาย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNakl6TURVMU1nPT0=&sectionid=TURNd05nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>พม่าแกล้งพูดลอยๆมะกัน-คนรักซูจี</headline>
<lead>เอเอฟพีรายงานว่า เมื่อ 22 พ.ค. นางออง ซาน ซู จี ผู้นำประชาธิปไตย<placeName>พม่า</placeName>ขึ้นให้การที่ศาลในการพิจารณาคดีวันที่ 5 ยืนยันว่าไม่ได้กระทำผิดใดๆ ด้วยถ้อยคำว่า "ดิฉันไม่รู้สึกผิด เพราะไม่ได้ก่อคดีอาญาใดๆ" ขณะที่รัฐบาลเผด็จการทหาร<placeName>พม่า</placeName>ปล่อยข่าวผ่านทางเว็บไซต์ของกงสุลใหญ่พม่าใน<placeName>ฮ่องกง</placeName> ว่านายวิลเลียม ยีตทอว์ ชาวอเมริกัน วัย 53 ปี ที่แอบว่ายน้ำเข้าบ้านนางซู จี อาจเป็นสายลับ หรือเป็นคนรักของซู จี</lead>
<neck></neck>
<body><p>เย มินต์อ่อง กงสุลใหญ่<placeName>พม่า</placeName> เผยแพร่จดหมายในเว็บไซต์กงสุลว่า "เพื่อนหลายคนของเราตั้งข้อสังเกตว่าชายอเมริกันรายนี้เป็นใครกันแน่ ทำไมถึงว่ายน้ำเข้า<placeName>บ้านนางซู จี</placeName> ระหว่างที่อยู่ที่นั่นพวกเขาพูดคุยอะไรกันบ้าง พูดกันตามตรง เรายังไม่แน่ใจว่าชายคนนี้เป็นสายลับหรือคนรักของนาง แต่เราจะพยายามหาคำตอบและนำมาแจ้งให้ทราบ" ในเนื้อความมีการขีดเส้นใต้เน้นประโยค "สายลับหรือคนรัก" เป็นตัวหนาด้วย</p>
<p>หนังสือพิมพ์เซาธ์ไชน่ามอร์นิ่งโพสต์ของ<placeName>ฮ่องกง</placeName> รายงานวิจารณ์ว่า จดหมายของกงสุล<placeName>พม่า</placeName>เป็นกุศโลบายการทูตที่ไร้มารยาทสิ้นเชิง ทั้งที่รัฐบาลทหาร<placeName>พม่า</placeName>เพิ่งถูกประณามที่กลับลำรายวัน ตอนแรกอนุญาตให้คณะทูตและสื่อมวลชนเข้าฟังเพื่อทำข่าวและพบซู จี แต่วันต่อมาไม่อนุญาต </p>
<p>ขณะเดียวกัน หนังสือพิมพ์นิวไลต์ออฟ<placeName>เมียนมาร์</placeName> กระบอกเสียงรัฐบาล<placeName>พม่า</placeName> รายงานว่า นายญาน วิน รมว.ต่างประเทศ<placeName>พม่า</placeName>พูดคุยทางโทรศัพท์กับนายฮิโรฟูมิ นากาโซเนะ รมว.ต่างประเทศญี่ปุ่น อ้างว่ารัฐบาลพม่าเชื่อว่าการที่ชายอเมริกันว่ายน้ำเข้าบ้านซู จี เป็นการจัดฉากของฝ่ายต่อต้านรัฐบาล ซึ่งหมายรวมถึงพรรคพวกฝ่ายค้านของซู จี จงใจสร้างสถานการณ์ให้พม่าตกที่นั่งลำบาก ถูกประชาคม<placeName>โลก</placeName>กดดัน</p>
<p>ท่ามกลางกระแสกดดันจากประชาคม<placeName>โลก</placeName>ให้พม่ารีบปล่อยตัวซู จี ซึ่งกำหนดเวลากักตัวจะสิ้นสุดลงวันที่ 27 พ.ค. นัก วิเคราะห์เชื่อว่าทหาร<placeName>พม่า</placeName>จะใช้สถานการณ์ที่เกิดขึ้นขยายเวลากักตัวออกไปอีก หลังจากต่อเวลากักขังมาทุกปี</p></body>
</news>
