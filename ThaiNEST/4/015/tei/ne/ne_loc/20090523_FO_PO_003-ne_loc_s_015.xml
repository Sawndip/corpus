<teiHeader>
<fileDesc>
<titleStmt>
  <title>สหรัฐลังเลเศรษฐกิจฟื้น-ไม่ฟื้น  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48763  </bibl>
</sourceDesc>
</fileDesc>
</teiHeader>
<news>
<headline>สหรัฐลังเลเศรษฐกิจฟื้น-ไม่ฟื้น</headline>
<lead>สถานการณ์โลกยังคลุมเครือ เศรษฐกิจฟื้นจริง-ไม่จริง สหรัฐยังตกงานเพียบ ส่วนเศรษฐกิจ<placeName>อังกฤษ</placeName>-<placeName>ญี่ปุ่น</placeName>แตะจุดต่ำสุด</lead>
<neck></neck>
<body><p>สถานการณ์เศรษฐกิจ<placeName>โลก</placeName>ยังคงอยู่ท่ามกลางภาวะสับสน บรรดานักลงทุนใน<placeName>สหรัฐ</placeName>ต่างเริ่มลังเลว่าเศรษฐกิจเริ่มทรงตัว และเดินหน้าสู่ทิศทางการฟื้นตัวจริงหรือไม่ หลังจากที่ตัวเลขการจ้างงานสัปดาห์ล่าสุดนั้นก็ยังคงย่ำแย่อยู่</p>
<p>กระทรวงแรงงาน<placeName>สหรัฐ</placeName>เปิดเผยตัวเลขผู้อ้างสิทธิประโยชน์การว่างงานประจำสัปดาห์ล่าสุด สิ้นสุดเมื่อวันที่ 16 พ.ค. ปรากฏว่าอยู่ที่ 6.31 แสนคน ซึ่งแม้ว่าจะดีกว่าเมื่อสัปดาห์ก่อนหน้าที่ 6.43 แสน คน แต่ถือว่ามากกว่าที่นักวิเคราะห์ คาดการณ์เอาไว้ที่ 6.25 แสนคน</p>
<p>จากปัจจัยดังกล่าว ได้ส่งผลให้นักลงทุนในตลาดหุ้น<placeName>สหรัฐ</placeName>ต่างเทขายกันออกมา ทำให้ดัชนีอุตสาห กรรมดาวโจนส์ดิ่งลงไปถึง 129.91 จุด หรือ 1.54% ไปปิดที่ 8,292.13 จุด เมื่อปิดตลาดวันพฤหัสบดีตามเวลาท้องถิ่น<placeName>สหรัฐ</placeName> หรือเมื่อเช้าวันศุกร์ตามเวลาใน<placeName>ไทย</placeName></p>
<p>นอกจากนั้นแล้ว นักลงทุนยังวิตกกังวลต่อเนื่องจากการที่ สแตนดาร์ด แอนด์ พัวร์ สถาบันจัดอันดับเครดิตชื่อดังประกาศลดอันดับภาพรวมเศรษฐกิจของอังกฤษ จากระดับที่มีเสถียรภาพมาอยู่ที่ติดลบอีกด้วย</p>
<p>เอสแอนด์พี ยังระบุว่าอาจจะปรับลดอันดับความน่าเชื่อถือใน การชำระหนี้ระยะยาวของอังกฤษลงจากอันดับสูงสุดที่ AAA อีกด้วย โดยให้เหตุผลว่าระดับหนี้สาธารณะของอังกฤษกำลังเพิ่มขึ้นใกล้ 100% ของจีดีพีประเทศ อีกทั้งสถานการณ์ทางการเมืองใน<placeName>อังกฤษ</placeName>ยังไม่แน่นอน โดยอังกฤษจะเข้าสู่ฤดูการเลือกตั้งในปีหน้าทำให้นโยบายทางเศรษฐกิจหลายอย่างไม่ชัดเจนนัก</p>
<p>ล่าสุด สำนักงานสถิติแห่งชาติอังกฤษได้ยืนยันแล้วว่าในไตรมาสแรกของปีนี้ เศรษฐกิจ<placeName><addName>เมืองผู้ดี</addName></placeName>ได้ดิ่งลงไป 1.9% และเป็นตัวเลขที่ต่ำกว่าช่วงเดียวกันของเมื่อปีที่แล้ว 4.1% ซึ่งถือว่าย่ำแย่กว่าสำนักงานสถิติเคยคาดการณ์เอาไว้ก่อนหน้านี้ และเป็นการหดตัวทางเศรษฐกิจที่รุนแรงที่สุดนับตั้งแต่ปี 2522 ซึ่งเป็นปีที่นางมาร์กาเร็ต แทตเชอร์ ได้รับเลือกขึ้นเป็นนายกรัฐมนตรีด้วย</p>
<p>นอกจากนั้นแล้ว ในช่วงระหว่างไตรมาส 4 ของปีที่แล้ว และไตรมาสแรกของปีนี้นั้น ดัชนีภาคการผลิตของอังกฤษยังร่วงหล่นลงไปอีก 5.5% ส่วนดัชนีภาคการก่อสร้างร่วงลงไป 2.4% และดัชนีภาคอุตสาหกรรมการบริการหล่นลงไป 1.2%</p>
<p>ด้านนักนักวิเคราะห์หลายรายระบุว่า ถือเป็นสัญญาณดีที่เศรษฐกิจ<placeName>อังกฤษ</placeName>แตะจุดต่ำสุดแล้วในที่สุด และคาดว่าตัวเลขในไตรมาสต่อไปอาจจะอยู่ในทิศทางที่ดีขึ้น</p>
<p>เช่นเดียวกันกับทางด้านญี่ปุ่น มาซาอากิ ชิรากาวา ผู้ว่าการธนาคารกลาง<placeName>ญี่ปุ่น</placeName> (บีโอเจ) ได้ออกมายืนยันครั้งแรกว่า สถานการณ์ ที่ย่ำแย่ที่สุดของภาวะการตกต่ำ ของเศรษฐกิจ<placeName>ญี่ปุ่น</placeName>นั้นเริ่มผ่อนคลายลงแล้ว และขณะนี้ทางธนาคารได้ปรับการประเมินเศรษฐกิจ ขึ้นในทิศทางบวกเป็นครั้งแรกในรอบ 3 ปี ทีเดียว</p>
<p>ผู้ว่าการบีโอเจ กล่าวว่า คาดว่าในช่วงไตรมาส 2 ของปีนี้ ระหว่างเดือนเม.ย.-มิ.ย.นั้น จีดีพีของญี่ปุ่นจะเริ่มดีขึ้นอย่างเห็นได้ชัดเมื่อเทียบกับไตรมาสแรกของปีนี้</p>
<p>ทั้งนี้ ญี่ปุ่นเพิ่งประกาศตัวเลขเศรษฐกิจในไตรมาสแรกไปไม่กี่วันก่อนหน้า โดยจีดีพีในไตรมาสดังกล่าวได้หดตัวลงไปถึง 4% ทีเดียว ซึ่งถือว่าเป็นจุดต่ำสุดที่สุดของเศรษฐกิจ<placeName>ญี่ปุ่น</placeName>แล้ว</p></body>
</news>
