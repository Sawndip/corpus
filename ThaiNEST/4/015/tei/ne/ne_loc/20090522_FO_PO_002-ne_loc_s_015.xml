<teiHeader>
<fileDesc>
<titleStmt>
  <title>จับ4หนุ่มวางแผนบึ้มนิวยอร์ก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48541  </bibl>
</sourceDesc>
</fileDesc>
</teiHeader>
<news>
<headline>จับ4หนุ่มวางแผนบึ้ม<placeName>นิวยอร์ก</placeName></headline>
<lead>สหรัฐหวิดเจอโศกนาฏกรรมอีกรอบ เอฟบีไอรวบ 4 ผู้ก่อการร้ายวางแผนถล่มโบสถ์-ฐานทัพ<placeName>สหรัฐ</placeName>ได้ก่อนก่อเหตุ</lead>
<neck></neck>
<body><p>สำนักข่าวเอเอฟพี รายงานอ้างเจ้าหน้าที่กระทรวงยุติธรรม<placeName>สหรัฐ</placeName> ว่า เจ้าหน้าที่จากหน่วยสืบสวนสอบสวนกลาง<placeName>สหรัฐ</placeName> (เอฟบีไอ) ร่วมมือกับกรมตำรวจ<placeName>นิวยอร์ก</placeName> ได้จับกุมชายฉกรรจ์ 4 คน ในข้อหาวางแผนก่อการร้ายใน<placeName><prefix>มหานคร</prefix>นิวยอร์ก</placeName> วานนี้ โดยจะเปิดการไต่สวนกลุ่มคนดังกล่าวในวันนี้ ตามเวลาท้องถิ่น<placeName>สหรัฐ</placeName></p>
<p>เอกสารยื่นฟ้องร้อง ระบุว่า ชายทั้ง 4 คนเกิดใน<placeName>สหรัฐ</placeName> และมีแผนที่จะวางระเบิด<placeName><prefix>โบสถ์</prefix>ริเวอร์เดล</placeName> ซึ่งเป็นโบสถ์ยิวแห่งหนึ่งในเขต<placeName>บรองซ์</placeName> รวมทั้งใช้จรวดยิงถล่มเครื่องบินรบของกองทัพอากาศ<placeName>สหรัฐ</placeName> ที่ตั้งอยู่ใน<placeName><component><prefix>สนามบิน</prefix>สจวต</component> ใน<component>นิวยอร์ก</component></placeName>ด้วย</p>
<p>ทั้งนี้ ผู้ต้องสงสัยทั้ง 4 คน ได้แก่ เจมส์ โครมิตี เดวิด วิลเลียมส์ ออนตา วิลเลียมส์ และลาแกร์ เพย์เยน เป็นชาวมุสลิม โดย 3 คน มีเชื้อสายอาหรับ ขณะที่อีก 1 คน มีเชื้อสายเฮติ
ปีเตอร์ คิง สมาชิกสภา<placeName>นิวยอร์ก</placeName> เปิดเผยว่า แผนการก่อการร้ายดังกล่าวถูกเปิดโปง </p>
<p>เนื่องจากเอฟบีไอส่งสายลับเข้าไปให้ความร่วมมือกับกลุ่มผู้ต้องสงสัยเมื่อราว 1 ปีก่อนหน้านี้ โดยสายลับดังกล่าวได้จัดหาอาวุธที่ต้องการใช้ในการโจมตีให้ แต่อาวุธเหล่านั้นเป็นของปลอม ขณะที่กลุ่มผู้ต้องสงสัยเชื่อว่าอาวุธนั้นเป็นของจริง</p>
<p>ขณะที่ ไมเคิล บลูมเบิร์ก นายกเทศมนตรี<placeName><prefix>นคร</prefix>นิวยอร์ก</placeName> ระบุในแถลงการณ์ว่า ความพยายามล่าสุดเพื่อโจมตีอิสรภาพของสหรัฐ สะท้อนให้เห็นว่าภัยคุกคามด้านความมั่นคงภายในของ<placeName><prefix>นคร</prefix>นิวยอร์ก</placeName>นั้นเป็นเรื่องจริง และเน้นย้ำถึงเหตุผลว่าทำไมเราจึงต้องคอยระมัดระวังอยู่เสมอเพื่อป้องกันการก่อการร้าย</p>
<p>เอกสารยื่นฟ้องร้อง ระบุด้วยว่า ผู้ต้องสงสัยมีแรงจูงใจในการโจมตี<placeName><prefix>นคร</prefix>นิวยอร์ก</placeName> เนื่องจากไม่พอใจที่สหรัฐนำทัพนานาชาติเข้าโจมตี<placeName>อัฟกานิสถาน</placeName> ในปี 2545 เพื่อต่อต้านเครือข่ายก่อการร้ายอัลกออิดะห์ และกลุ่มติดอาวุธตาลีบัน ทั้งนี้หากศาลพิจารณาว่ากลุ่มผู้ต้องสงสัยดังกล่าวมีความผิดจริง พวกเขาจะต้องโทษสูงสุดที่จำคุกตลอดชีวิต</p></body>
</news>
