<teiHeader>
<fileDesc>
<titleStmt>
  <title>สิงคโปร์พบเหยื่อหวัดใหญ่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825688.php?news_id=28825688  </bibl>
</sourceDesc>
</fileDesc>
</teiHeader>
<news>
<headline>สิงคโปร์พบเหยื่อหวัดใหญ่</headline>
<lead></lead>
<neck></neck>
<body><p>สตรี<placeName><addName>ลอดช่อง</addName></placeName>ที่เพิ่งกลับจาก<placeName>นิวยอร์ก</placeName> เป็นผู้ติดเชื้อรายแรกใน<placeName>สิงคโปร์</placeName> ขณะฮูจะหารือ ควรปรับเกณฑ์ในการเพิ่มระดับเตือนภัยระบาดไข้หวัดใหญ่ 2009 หรือไม่
สตรี<placeName>สิงคโปร์</placeName>วัย 22 ปีซึ่งเพิ่งกลับจาก<placeName>นิวยอร์ก</placeName> ติดเชื้อไข้หวัดใหญ่สายพันธุ์ใหม่ 2009 เป็นรายแรกของประเทศ เช่นเดียวกับโรมาเนียที่รายงานผู้ติดเชื้อรายแรก เป็นหญิงวัย 30 ปีที่เพิ่งเดินทางกลับจาก<placeName>สหรัฐ</placeName> ขณะเบลเยียมเจอผู้ติดเชื้อรายที่ 8 กรีซเจอผู้ติดเชื้อรายที่ 3 ที่อยู่ในเครื่องบินลำเดียวกับชายวัย 21 ที่ติดเชื้อ ปานามาพบผู้ติดเชื้อใหม่ 3 ราย ด้านออสเตรเลียเตือนให้ระวังการติดเชื้อมากขึ้นขณะเริ่มเข้าหน้าหนาว ส่วนยอดผู้เสียชีวิตจากหวัดใหญ่พันธุ์ใหม่ขึ้นถึง 100 ราย</p>
<p>ทางด้านนายเคอิจิ ฟูกูดะ รักษาการผู้ช่วยผู้อำนวยการขององค์การอนามัย<placeName>โลก</placeName> (ฮู) เปิดเผยว่า อนามัย<placeName>โลก</placeName>กำลังจะหารือกับนักวิทยาศาสตร์ เพื่อดูว่าควรมีการปรับกฎเกณฑ์ที่ใช้ชี้วัดระดับเตือนภัยเกี่ยวกับการระบาดของโรคใหม่ เพื่อให้สอดคล้องกับสถานการณ์ที่แท้จริงในขณะนี้หรือไม่</p>
<p>การระบาดที่ทำให้มีผู้ติดเชื้อเกือบ 13,000 คนใน 46 ประเทศ ซึ่งรวมถึงผู้เสียชีวิตถึงหลักร้อย มีแนวโน้มแพร่ระบาดต่อไป และอาจปักหลักระบาดในหลายประเทศในหลายภูมิภาค ซึ่งเมื่อถึงเวลานั้นก็ควรพิจารณาว่ามีการระบาดไปทั่ว<placeName>โลก</placeName></p>
<p>อย่างไรก็ตาม ก่อนหน้านี้ มีเสียงเรียกร้องจากหลายประเทศให้ฮูพิจารณาอย่างระมัดระวัง ก่อนจะตัดสินใจเรื่องการปรับเพิ่มระดับเตือนภัยจากระดับ 5 เป็นระดับ 6 ซึ่งหมายถึง มีการระบาดทั่ว<placeName>โลก</placeName> โดยตามเกณฑ์เดิมซึ่งใช้ภูมิศาสตร์เป็นตัวชี้วัดสำคัญได้กำหนดว่าจะต้องมีการระบาดในชุมชนอย่างต่อเนื่องในสองภูมิภาคขึ้นไป</p>
<p>กระนั้น เจ้าหน้าที่หลายคนมองว่า ควรคำนึงถึงปัจจัยอื่นด้วย อาทิเช่น ความรุนแรงของไวรัส โอกาสเปลี่ยนแปลงของอาการป่วย ผลกระทบต่อชาติยากจน หรือการระบาดของไข้หวัดใหญ่ 2009 ในซีกโลกใต้ที่กำลังจะเผชิญกับไข้หวัดใหญ่ตามฤดูกาล</p>
<p>ขณะเดียวกัน ฮูแนะนำไว้ในเว็บไซต์ ว่า ไวรัสไข้หวัดใหญ่ 2009 ที่บริษัทผู้ผลิตยาควรใช้ในการทดลองคิดค้นวัคซีนป้องกัน ควรเป็นสายพันธุ์ใน<placeName><component>แคลิฟอร์เนีย</component>ของ<component>สหรัฐ</component></placeName></p></body>
</news>
