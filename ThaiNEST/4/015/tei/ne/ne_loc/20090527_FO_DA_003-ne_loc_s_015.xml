<teiHeader>
<fileDesc>
<titleStmt>
  <title>โสมแดงยิงจรวดซ้ำ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 10:14:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200336&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>โสมแดงยิงจรวดซ้ำ</headline>
<lead>เกาหลีเหนือเมินประชาคม<placeName>โลก</placeName>ค้านทดลองนิวเคลียร์-ยิงจรวด ช่วงเช้าทำซ้ำยิงจรวดพิสัยใกล้ใส่<placeName><prefix>ทะเล</prefix>ญี่ปุ่น</placeName> มะกันสุดฉุนลั่นโสมแดงจะต้องได้รับผลการกระทำอย่างสาสม ด้านทูต<placeName>เกาหลีเหนือ</placeName>ประจำยูเอ็นวอนหยุดประณาม...</lead>
<neck></neck>
<body><p>วันนี้(27 พ.ค.) สำนักข่าวต่างประเทศรายงานอ้างสื่อท้องถิ่นของเกาหลีใต้ ที่ระบุว่า เมื่อช่วงเช้าที่ผ่านมา เกาหลีเหนือได้ยิงจรวดพิสัยใกล้ 1 ลูก ไปยังทิศทางของ<placeName><prefix>ทะเล</prefix>ญี่ปุ่น</placeName> ซึ่งถือเป็นการยิงจรวดวันที่สามต่อเนื่องกันมา หลังจากเมื่อวันจันทร์(25 พ.ค.) เกาหลีเหนือได้ทำการทดสอบอาวุธนิวเคลียร์ใต้พื้นดิน พร้อมกับยิงจรวด 3 ลูก และเมื่อวาน(26 พ.ค.) เกาหลีเหนือยังยิงจรวดอีก 2 ลูก</p>
<p>จากการกระทำดังกล่าว ส่งผลให้นางซูซาน ไรซ์ เอกอัครราชทูต<placeName>สหรัฐอเมริกา</placeName>ประจำองค์การสหประชาชาติ(ยูเอ็น) ออกมาระบุว่า เกาหลีเหนือจะต้องได้รับผลของการกระทำอย่างสาสม หากยังดำเนินการทดสอบอาวุธและยั่วยุประชาคม<placeName>โลก</placeName>อีก  เนื่องจากประชาคม<placeName>โลก</placeName>ยอมรับไม่ได้และจะไม่ยอมให้เกาหลีเหนือใช้วิธีดังกล่าวเพื่อข่มขู่</p>
<p>ขณะที่นักวิชาการจากมหาวิทยาลัยจอร์เจีย ของสหรัฐฯ วิเคราะห์ว่า ความโกรธแค้นของประชาคมโลกและปัญหาความอดอยากหิวโหยภายในเกหลีเหนือ อาจเป็นแนวโน้มที่ทำให้เกาหลีเหนือตัดสินใจขายอาวุธร้ายแรงที่มีอยู่ เพราะฉะนั้น หากไม่ต้องการให้อาวุธร้ายแรงแพร่กระจาย ก็ควรเลือกใช้หลักการทูตสานสัมพันธ์กับเกาหลีเหนือ</p>
<p>ด้านผู้อำนวยการบริหารของสถาบัน Acronym Institute for Disarmament Diplomacy วิเคราะห์ด้วยว่า อาจเป็นเพราะที่ผ่านมา มักมีการนำเสนอข่าวปัญหาสุขภาพของนายคิม จอง อิล ผู้นำ<placeName>เกาหลีเหนือ</placeName> ดังนั้นจึงเป็นไปได้ว่า สาเหตุของการทดลองนิวเคลียร์และยิงจรวด ก็เพื่อแสดงความยิ่งใหญ่ให้ชาว<placeName>เกาหลีเหนือ</placeName>เห็นว่า คิม จอง อิล ยังเป็นผู้นำประเทศ และเป็นการป้องปรามปัญหาการแย่งชิงอำนาจ</p>
<p>อย่างไรก็ตาม นายปัก ต๊อก ฮุน ผู้ช่วยทูต<placeName>เกาหลีเหนือ</placeName>ประจำยูเอ็น เปิดเผยว่า การทดลองนิวเคลียร์ใต้ดินของเกาหลีเหนือ เมื่อวันจันทร์(25 พ.ค.) ที่ผ่านมา ไม่มีจุดประสงค์อื่นใด นอกจากพยายามป้องกันตัวเองจากชาติที่เป็นศัตรู จึงขอเรียกร้องให้ประชาคม<placeName>โลก</placeName>ยุติการแสดงความเห็นในเชิงลบต่อเรื่องดังกล่าว.</p></body>
</news>
