<teiHeader>
<fileDesc>
<titleStmt>
  <title>นายกฯอินเดียร้องคนซิกข์เลิกจลาจลหลังผู้นำถูกสังหาร  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811623.php?news_id=28811623  </bibl>
</sourceDesc>
</fileDesc>
</teiHeader>
<news>
<headline>นายกฯ<placeName>อินเดีย</placeName>ร้องคนซิกข์เลิกจลาจลหลังผู้นำถูกสังหาร</headline>
<lead>ผู้นำ<placeName>อินเดีย</placeName>ร้องประชาชนอยู่ในความสงบ หลังชาวซิกข์ก่อจลาจลในหลายเมือง โกรธแค้นผู้นำนิกายถูกสังหารที่<placeName><prefix>กรุง</prefix>เวียนนา</placeName></lead>
<neck></neck>
<body><p>นายมานโมฮัน ซิงห์ นายกรัฐมนตรี<placeName>อินเดีย</placeName> เรียกร้องวานนี้ (25 พ.ค.) ให้ประชาชนอยู่ในความสงบ หลังเกิดจลาจลในหลายเมืองทางตอนเหนือของประเทศ เพื่อประท้วงเหตุรุนแรงระหว่างชาวซิกข์ต่างนิกายที่<placeName><component><prefix>กรุง</prefix>เวียนนา</component>ของ<component>ออสเตรีย</component></placeName> เมื่อวันอาทิตย์ (24 พ.ค.) ทำให้ผู้นำชาวซิกข์ นิกายเดรา ซัค ขาน เสียชีวิต และมีผู้บาดเจ็บอีกอย่างน้อย 15 คน
"ไม่ว่าจะมีการก่อกวนอย่างไร สิ่งสำคัญ คือ การคงสันติภาพและความสามัคคีในหมู่ประชาชนที่มีความแตกต่างกัน" นายซิงห์ซึ่งเป็นผู้นำ<placeName>อินเดีย</placeName>ที่นับถือศาสนาซิกข์คนแรกของประเทศ กล่าวพร้อมย้ำว่า ศาสนาซิกข์สอนให้อดทนและสามัคคี</p>
<p>ผู้เห็นเหตุการณ์ เผยว่า คนร้ายได้ใช้มีดและปืนทำร้ายผู้นำนิกายคนดังกล่าว รวมถึงนักเทศน์อีก 1 คน โดยคนร้ายเป็นกลุ่มชาวซิกข์ที่มีความเชื่อในคำสอนดั้งเดิม ซึ่งกล่าวหาว่า หนึ่งในนักเทศน์ที่เดินทางมา<placeName><prefix>กรุงเ</prefix>วียนนา</placeName> ลบหลู่คัมภีร์ศักดิ์สิทธิ์ของชาวซิกข์</p>
<p>ทางด้านนายเอสเอ็ม กฤษณา รัฐมนตรีต่างประเทศ ระบุว่า อินเดียกำลังทำงานร่วมกับเจ้าหน้าที่<placeName>ออสเตรีย</placeName>เพื่อให้มั่นใจว่า คนร้ายจะถูกนำตัวเข้าสู่กระบวนการยุติธรรม</p>
<p>เมื่อเย็นวันอาทิตย์ ข่าวเหตุรุนแรงที่<placeName><prefix>กรุง</prefix>เวียนนา</placeName>ได้กระจายออกไป ทำให้ชาวซิกข์นิกายเดรา ซัค ขาน หลายร้อยคน ออกมาชุมนุมประท้วงตามท้องถนนใน<placeName><component><prefix>เมือง</prefix>จาลันธาร์</component> <component><prefix>รัฐ</prefix>ปัญจาบ</component></placeName> ห่างจาก<placeName><prefix>กรุง</prefix>นิวเดลี</placeName>ไปทางตะวันตกเฉียงเหนือราว 337 กิโลเมตร พร้อมเผารถยนต์และธนาคาร ใช้ก้อนหินขว้างปารถโดยสาร ปิดทางรถไฟและถนน</p>
<p>นายคูบี ราม เจ้าหน้าที่ตำรวจระดับสูง ระบุว่า ผู้ประท้วงนับร้อยคนบุกโจมตีสถานีตำรวจและเผารถยนต์ของตำรวจ บางแห่งตำรวจตัดสินใจยิงใส่ฝูงชน ทำให้มีผู้บาดเจ็บอย่างน้อย 4 ราย โดยเมื่อเช้าวานนี้ ทหารประมาณ 400 นายได้ออกลาดตระเวนใน<placeName><prefix>เมือง</prefix>จาลันธาร์</placeName> ขณะที่ตำรวจได้ตั้งด่านบนถนนทั่วทั้งบริเวณดังกล่าว หวังให้เหตุจลาจลสงบลง แต่ผู้ประท้วงกลับขยายออกไปใน 5 เมือง ที่ตั้งอยู่ใกล้เคียง</p></body>
</news>
