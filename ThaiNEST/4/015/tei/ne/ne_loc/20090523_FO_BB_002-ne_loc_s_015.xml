<teiHeader>
<fileDesc>
<titleStmt>
  <title>ภาพล้อหน.ทมิฬ ขำข่าวตัวเองตาย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNakl6TURVMU1nPT0=&sectionid=TURNd05nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>ค่ายรถ<placeName>จีน</placeName>แข่งประมูลซื้อกิจการโอเปิล</headline>
<lead>แหล่งข่าววงในเผย ค่ายรถยนต์<placeName>จีน</placeName> ยื่นข้อเสนอซื้อโอเปิล เป็นรายที่ 4 พร้อมยื่นข้อเสนอเฟียต และทางเลือกอื่นๆ ในการซื้อกิจการจีเอ็ม <placeName>ละตินอเมริกา</placeName> สำนักข่าวบลูมเบิร์ก รายงานอ้างแหล่งข่าววงใน ว่า ค่ายรถยนต์<placeName>จีน</placeName>รายหนึ่ง ได้ยื่นจดหมายเสนอซื้อกิจการโอเปิลและแว็กซ์ฮอลล์ หน่วยงานใน<placeName>ยุโรป</placeName>ของเจนเนอรัล มอเตอร์ส คอร์ป (จีเอ็ม) ค่ายรถยนต์ยักษ์ใหญ่ของสหรัฐ เมื่อวันที่ 21 พ.ค. หรือ 1 วันหลังผ่านพ้นกำหนดเส้นตายของการยื่นข้อเสนอซื้อกิจการ</lead>
<neck></neck>
<body><p>สำนักข่าวบลูมเบิร์ก รายงานอ้างแหล่งข่าววงใน ว่า ค่ายรถยนต์<placeName>จีน</placeName>รายหนึ่ง ได้ยื่นจดหมายเสนอซื้อกิจการโอเปิลและแว็กซ์ฮอลล์ หน่วยงานในยุโรปของเจนเนอรัล มอเตอร์ส คอร์ป (จีเอ็ม) ค่ายรถยนต์ยักษ์ใหญ่ของสหรัฐ เมื่อวันที่ 21 พ.ค. หรือ 1 วันหลังผ่านพ้นกำหนดเส้นตายของการยื่นข้อเสนอซื้อกิจการ</p>
<p>ทั้งนี้ จีเอ็ม เดินหน้าขายกิจการใน<placeName>ยุโรป</placeName> และเตรียมตัวรับความเป็นไปได้ในการเข้าสู่กระบวนการล้มละลายในวันที่ 1 มิ.ย. โดยผู้เสนอซื้อ รวมถึง เฟียต ค่ายรถยนต์อิตาลี แมกนา อินเตอร์เนชั่นนอล อิงค์ ผู้จัดหาชิ้นส่วนรถยนต์<placeName>แคนาดา</placeName> และอาร์เอชเจ อินเทอร์เนชั่นแนล บริษัทลงทุนสินทรัพย์เกี่ยวกับรถยนต์</p>
<p>แหล่งข่าวระบุด้วยว่า ข้อเสนอของแมกนา และอาร์เอชเจ ครอบคลุมการซื้อด้วยเงินสดบางส่วน ส่วนข้อเสนอของเฟียต คือ เงินทุนมูลค่า 7,000 ล้านดอลลาร์ สำหรับปรับโครงสร้างโอเปิล ขณะที่แหล่งข่าวอีกราย ระบุว่า ข้อเสนอของเฟียต แบ่งเป็น 2 ส่วน รวมข้อเสนอซื้อกิจการโอเปิลและแว็กซ์ฮอลล์ และแผนทางเลือก เพื่อซื้อหน่วยงานของจีเอ็ม ใน<placeName>บราซิล</placeName>และ<placeName>อาร์เจนตินา</placeName></p>
<p>นายเซอร์จิโอ มาร์ชิโอนเน หัวหน้าคณะเจ้าหน้าที่บริหาร (ซีอีโอ) เฟียต ระบุว่า ต้องการตั้งบริษัทใหม่ ด้วยการผนวกหน่วยงานรถยนต์ของเฟียต เข้ากับไครสเลอร์ จีเอ็ม <placeName>ยุโรป</placeName> และอาจรวมถึงจีเอ็ม ละตินอเมริกาด้วย</p>
<p>ขณะที่กระทรวงการคลัง<placeName>สหรัฐ</placeName> อัดฉีดเงิน 7,500 ล้านดอลลาร์แก่จีเอ็มเอซี บริษัทสินเชื่อของจีเอ็ม เพื่อช่วยเหลือผู้บริโภคที่ซื้อรถยนต์ของไครสเลอร์และจีเอ็ม และเป็นส่วนหนึ่งของการแก้ปัญหาสภาพคล่องด้านเงินทุน ทั้งยังช่วยกระตุ้นยอดขายรถยนต์ในประเทศ</p></body>
</news>
