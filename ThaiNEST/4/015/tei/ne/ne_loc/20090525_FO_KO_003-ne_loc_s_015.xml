<teiHeader>
<fileDesc>
<titleStmt>
  <title>"คิม จอง อิล"แสดงความเสียใจต่อครอบครัว"โรห์"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14158/%e0%b8%84%e0%b8%b4%e0%b8%a1%e0%b8%88%e0%b8%ad%e0%b8%87%e0%b8%ad%e0%b8%b4%e0%b8%a5%e0%b9%81%e0%b8%aa%e0%b8%94%e0%b8%87%e0%b8%84%e0%b8%a7%e0%b8%b2%e0%b8%a1%e0%b9%80%e0%b8%aa%e0%b8%b5%e0%b8%a2%e0%b9%83%e0%b8%88%e0%b8%95%e0%b9%88%e0%b8%ad%e0%b8%84%e0%b8%a3%e0%b8%ad%e0%b8%9a%e0%b8%84%e0%b8%a3%e0%b8%b1%e0%b8%a7%e0%b9%82%e0%b8%a3%e0%b8%ab%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>"คิม จอง อิล"แสดงความเสียใจต่อครอบครัว"โรห์"</headline>
<lead>ผู้นำ<placeName>เกาหลีเหนือ</placeName>ส่งสารแสดงความเสียใจต่อครอบครัวอดีตผู้นำ<placeName>เกาหลีใต้</placeName>ผู้กระทำอัตวินิบาตกรรม</lead>
<neck></neck>
<body><p>(25พ.ค.) สำนักข่าวกลาง<placeName>เกาหลี</placeName>หรือ KCNA  ออกแถลงการณ์ในวันนี้ว่า นายคิม จอง อิล ผู้นำสูงสุดของเกาหลีเหนือได้ส่งสารแสดงความเสียใจ  ถึงครอบครัวของอดีตประธานาธิบดีโรห์ มู-ฮียอนของเกาหลีใต้ ผู้ถึงแก่อสัญกรรมเมื่อวันเสาร์ โดยสารของนายคิมระบุสั้นๆว่า ได้ทราบข่าวอดีตประธานาธิบดีโรห์ว่าถึงแก่อสัญกรรมจากอุบัติเหตุ จึงขอร่วมแสดงความเสียใจอย่างสุดซึ้งกับภริยาม่ายของเขาและครอบครัว ขณะที่ก่อนหน้านี้ คือเมื่อวันอาทิตย์ KCNA ได้รายงานข่าวนายโรห์สั้นๆว่า สื่อท้องถิ่นและต่างชาติพากันเชื่อมโยงการถึงแก่อสัญกรรมของเขา กับความเครียดจากการถูกคณะอัยการสอบสวนแบบบังคับข่มขู่ (coercive investigation)</p>
<p>สมัยที่อยู่ในตำแหน่งช่วงปี 2546-2551  นายโรห์พยายามสร้างสมานฉันท์กับเกาหลีเหนือ แม้เกาหลีเหนือจะทำการทดลองระเบิดนิวเคลียร์และขีปนาวุธในปี 2549 การเจรจาสุดยอดระหว่างเขากับนายคิมที่<placeName><prefix>กรุง</prefix>เปียงยาง</placeName> เมื่อเดือนตุลาคม ปี 2550 เป็นเพียงครั้งที่สองในประวัติศาสตร์ระหว่างสองเกาหลี แต่ความสัมพันธ์เสื่อมทรามลงหลังจากนายโรห์ส่งมอบอำนาจให้นายลี มยอง บัค ประธานาธิบดีหัวอนุรักษ์นิยมคนปัจจุบัน ผู้ผูกติดโครงการช่วยเหลือทางเศรษฐกิจใหญ่ๆกับการที่เกาหลีเหนือจะยอมปลดอาวุธนิวเคลียร์</p>
<p>ผู้นำโลกคนอื่นๆ รวมทั้งประธานาธิบดีบารัค โอบาม่าของสหรัฐฯ นายกรัฐมนตรีทาโร่ อาโสะ และนายบัน คี มูน เลขาธิการสหประชาชาติ ต่างแสดงความเสียใจต่อคอบครัวนายโรห์และชาว<placeName>เกาหลีใต้</placeName> หลังจากนายโรห์กระทำอัตวินิบาตกรรมด้วยการกระโดดภูเขา พร้อมทิ้งโน๊ตลาตายไว้บนคอมพิวเตอร์ เพราะถูกสืบสวนอย่างหนักในคดีที่ภรรยารับสินบนมูลค่ากว่า 200 ล้านบาทจากนักธุรกิจ ในสมัยที่เขาดำรงตำแหน่งประธานาธิบดี ซึ่งเขายอมรับว่าเพิ่งทราบเรื่องหลังพ้นจากตำแหน่งแล้ว แต่อัยการเชื่อว่าเขามีส่วนรู้เห็นด้วย </p></body>
</news>
