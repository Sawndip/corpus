<teiHeader>
<fileDesc>
<titleStmt>
  <title>โสมขาว-อียูคืบหน้าเร่งผลักดันเอฟทีเอ-ร้องโสมแดงปลดนุก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/24/news_28803598.php?news_id=28803598  </bibl>
</sourceDesc>
</fileDesc>
</teiHeader>
<news>
<headline>โสมขาว-อียูคืบหน้าเร่งผลักดันเอฟทีเอ-ร้องโสมแดงปลดนุก</headline>
<lead>ผู้นำ<placeName>เกาหลีใต้</placeName>และอียูเร่งสรุปข้อตกลงเอฟทีเอ พอใจการเจรจาคืบหน้า เรียกร้องเกาหลีเหนือหวนเจรจา 6 ฝ่าย ปลดอาวุธนิวเคลียร์</lead>
<neck></neck>
<body><p>นายลี เมียง บัก ประธานาธิบดี<placeName>เกาหลีใต้</placeName> นายโฮเซ มานูเอล บาร์โรโซ ประธานคณะกรรมาธิการสหภาพ<placeName>ยุโรป</placeName> (อียู) และนายวาคลาฟ เคลาส์ ประธานาธิบดี<placeName><prefix>สาธารณรัฐ</prefix>เช็ก</placeName> ซึ่งดำรงตำแหน่งประธานหมุนเวียนของอียูคนปัจจุบัน เรียกร้องวานนี้ (23 พ.ค.) ให้ทั้งสองฝ่ายทำข้อตกลงการค้าเสรี (เอฟทีเอ) โดยเร็ว พร้อมกระตุ้นให้เกาหลีเหนือกลับมาเจรจาปลดอาวุธนิวเคลียร์อีกครั้ง</p>
<p>ประธานาธิบดี<placeName>เกาหลีใต้</placeName>และแกนนำอียู ร่วมหารือกันพร้อมแสดงความพอใจในความก้าวหน้าของการเจรจาข้อตกลงการค้า และกรอบการทำงานของข้อตกลงที่ครอบคลุมทั้งประเด็นการเมืองและเศรษฐกิจ</p>
<p>"ผู้นำของเกาหลีใต้และอียูแสดงความหวังว่า การเจรจาข้อตกลงทั้ง 2 ข้อจะเสร็จสิ้นโดยเร็วบนพื้นฐานของข้อตกลง และเห็นชอบในการส่งเสริมความสัมพันธ์สองฝ่าย เพื่อความเป็นหุ้นส่วนทางยุทธศาสตร์" แถลงการณ์ระบุ</p>
<p>อียูและเกาหลีใต้ ยังเรียกร้องให้เกาหลีเหนือกลับมาร่วมเจรจา 6 ฝ่าย เพื่อปลดอาวุธนิวเคลียร์ พร้อมระบุว่า การทดสอบขีปนาวุธพิสัยไกลของเกาหลีเหนือ เมื่อวันที่ 5 เม.ย.เป็นการบ่อนทำลายสันติภาพและเสถียรภาพของภูมิภาค</p>
<p>เกาหลีใต้และอียูเริ่มเจรจาเอฟทีเอตั้งแต่ 2 ปีก่อน และเมื่อเดือน มี.ค. ทั้งสองฝ่ายเห็นด้วยในประเด็นส่วนใหญ่ แต่ในการหารือครั้งต่อมากลับตกลงกันไม่ได้ในประเด็นการคืนภาษีอากรและแหล่งกำเนิดสินค้า โดยเกาหลีใต้ต้องการให้มีการคืนภาษีนำเข้าแก่ผู้ผลิตภายในประเทศ ที่ใช้วัตถุดิบนำเข้าผลิตสินค้าเพื่อส่งออก แต่อียูค้านว่าบริษัทเกาหลีใต้จะได้ประโยชน์อย่างไม่เป็นธรรม</p></body>
</news>
