<teiHeader>
<fileDesc>
<titleStmt>
  <title>พม่าอ้างคดีซูจีโยงแผนต้าน รบ.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5112  </bibl>
</sourceDesc>
</fileDesc>
</teiHeader>
<news>
<headline>พม่าอ้างคดีซูจีโยงแผนต้าน รบ.</headline>
<lead>รัฐบาลทหาร<placeName>พม่</placeName>ากล่าวโทษกลุ่มต่อต้านรัฐบาลทั้งในและนอก<placeName>พม่า</placeName>  วางแผนให้ชายชาวอเมริกันบุกรุกบ้าน  "อองซาน  ซูจี"  หมายเพิ่มแรงกดดันระหว่างประเทศในช่วงเวลาที่หลายรัฐบาลกำลังทบทวนนโยบายด้านพม่า</lead>
<neck></neck>
<body><p>หนังสือพิมพ์นิวไลต์ออฟ<placeName>เมียนมาร์</placeName>รายงานอ้างคำกล่าวของเนียน  วิน  รัฐมนตรีต่างประเทศ  ที่ได้ชี้แจงระหว่างการพูดคุยกับฮิโรฟูมิ  นากาโซเนะ  รัฐมนตรีต่างประเทศของญี่ปุ่น  ซึ่งได้โทรศัพท์มาแสดงความกังวลเกี่ยวกับการพิจารณาคดีกับนางอองซาน  ซูจี  เมื่อวันที่  18  พ.ค.  ว่าเหตุการณ์ที่เกิดขึ้นน่าจะเป็นอุบายของกลุ่มต่อต้านรัฐบาลที่หวังให้นานาชาติเพิ่มแรงกดดันต่อพม่ายิ่งขึ้น  ในช่วงเวลาที่สหรัฐ,  ญี่ปุ่น  และสหภาพยุโรป  (อียู)  กำลังทบทวนนโยบายด้านพม่า </p>
<p> "น่าจะเป็นไปได้ว่าเหตุการณ์ที่เกิดขึ้นเป็นอุบายเพื่อเพิ่มแรงกดดันจากนานาชาติต่อพม่า  โดยเป็นฝีมือของกลุ่มต่อต้านรัฐบาลภายในและนอกประเทศ  ที่ไม่ต้องการเห็นนโยบายด้านพม่าของประเทศเหล่านี้เปลี่ยนแปลงไปในทิศทางบวก"  รายงานเมื่อวันศุกร์กล่าว</p>
<p>รัฐบาล<placeName>สหรัฐ</placeName>ได้คว่ำบาตรพม่าครั้งใหม่อีกและอียูขู่จะใช้มาตรการที่รุนแรงขึ้น  รัฐมนตรีจากอียูประกาศจะนำเรื่องนี้หารือในประชุมรัฐมนตรีต่างประเทศ<placeName>เอเชีย</placeName>-<placeName>ยุโรป</placeName>ที่<placeName><prefix>กรุง</prefix>ฮานอย</placeName>วันที่  27-28  นี้ด้วย</p>
<p>รัฐมนตรี<placeName>พม่า</placeName>ผู้นี้กล่าวถึงการพิจารณาคดี  ที่ถูกวิจารณ์อย่างมากว่า  เป็นข้ออ้างเพื่อกักขังนางอองซาน  ซูจี  ผู้นำฝ่ายค้านวัย  63  ปี  ไว้ต่อไปหลังการกักบริเวณล่าสุดจะครบกำหนดวันที่  27  พ.ค.นี้  จนกว่าจะผ่านการเลือกตั้งปีหน้าว่าคดีนี้  "จะดำเนินอย่างยุติธรรมตามหลักกฎหมาย"</p>
<p>ทางการ<placeName>พม่า</placeName>จับกุมจอห์น  ดับเบิลยู. เยตทอว์  หลังจากเขาว่ายน้ำกลับออกมาจาก<placeName>บ้านริมทะเลสาบของซูจี</placeName>เมื่อวันที่  4  พ.ค.  ตัวเขาถูกดำเนินคดีฐานละเมิดกฎหมายความมั่นคงของพม่า  ขณะที่นางซูจีและหญิงผู้ช่วยในบ้านอีก  2  คน  ถูกดำเนินคดีด้วย  รัฐบาล<placeName>พม่า</placeName>กล่าวหาซูจีว่าฝ่าฝืนกฎข้อบังคับการกักบริเวณนาง  จากการอนุญาตให้ชายชาวอเมริกันวัย  53  ผู้นี้พักอยู่ภายในบ้าน  2  วันโดยไม่แจ้งขออนุญาตต่อเจ้าหน้าที่  แต่ทนายความของนางปฏิเสธข้อกล่าวหาว่าเขาบุกรุกเองโดยไม่ได้รับเชิญ</p>
<p> การพิจารณาคดีของซูจีเริ่มต้นขึ้นเมื่อวันจันทร์  ใน<placeName><prefix>เรือนจำ</prefix>อินเส่ง</placeName>  ที่ที่ซูจีถูกย้ายมาคุมขังในบ้านรับรองภายในคุกนี้  นางอาจต้องโทษสูงสุดจำคุก  5  ปี  หากถูกตัดสินว่าผิด</p>
<p> การพิจารณาคดีตลอดสัปดาห์ที่ผ่านมาส่วนใหญ่เน้นการไต่สวนถึงแรงจูงใจ  และวิธีที่ช่างรับเหมาจากรัฐมิสซูรีรายนี้ใช้ว่ายน้ำข้ามทะเลสาบอินเล  โดยรัฐบาลทหารพม่ายอมให้ผู้สื่อข่าวและนักการทูตต่างชาติเข้าฟังได้เมื่อวันพุธ  จากนั้นก็ปิดห้องพิจารณากันอย่างลับๆ  ต่อไปเช่นเดิม </p>
<p>กระบอกเสียงของรัฐบาลทหาร<placeName>พม่า</placeName>ได้รายงานรายละเอียดการพิจารณาคดีเมื่อวันพฤหัสบดีด้วยว่า  อัยการได้นำภาพถ่ายและภาพวิดีโอที่เยตทอว์ถ่ายภายในบ้านของนางมาแสดงต่อศาล  ในวิดีโอซึ่งมีเสียงบรรยายของเยตทอว์นั้น  เป็นภาพถ่ายรูปของนายพลออง  ซาน  บิดาของซูจี,  ชั้นวางหนังสือ  และภาพตัวเขายืนอยู่หน้ารูปเหมือนของนายพลออง  ซาน</p>
<p> "เขาพูดว่าตอนนี้เขาอยู่ใน<placeName>ย่างกุ้ง</placeName>  ที่<placeName>บ้านของอองซาน  ซูจี</placeName>  และเขาได้ขออนุญาตบันทึกภาพอองซาน  ซูจี  แต่นางปฏิเสธ  เขาพูดในวิดีโอนี้ด้วยว่า  'เธอมีท่าทีตื่นกลัว  ผมต้องขอโทษด้วยเรื่องนี้'"  เนียน  วิน  เผยกับผู้สื่อข่าว</p>
<p>เยตทอว์เคยบอกกลางศาลเป็นครั้งแรกเมื่อวันพุธถึงแรงจูงใจที่ทำให้เขาก่อเรื่องดังกล่าวว่า  เขามีลางสังหรณ์ว่ามีคนพยายามจะฆ่าซูจี  และเขาต้องการมาแจ้งเตือนนางและเจ้าหน้าที่<placeName>พม่า</placeName>  นางเบตตี  เยตทอว์  ภรรยาของเขาเผยว่าสามีของนางต้องการพูดคุยกับซูจี  เพื่อทำงานวิจัยเรื่องการให้อภัยและความยืดหยุ่น. </p></body>
</news>
