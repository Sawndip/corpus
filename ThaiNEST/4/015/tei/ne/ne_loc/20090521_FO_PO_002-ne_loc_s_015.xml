<teiHeader>
<fileDesc>
<titleStmt>
  <title>�ซูจี�หวังได้รับอิสรภาพ ปลื้มใจทูตตปท.แห่เยี่ยม  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48322  </bibl>
</sourceDesc>
</fileDesc>
</teiHeader>
<news>
<headline>�ซูจี�หวังได้รับอิสรภาพ ปลื้มใจทูตตปท.แห่เยี่ยม</headline>
<lead>ซูจี เอ่ยปาก �หวังเห็นวันที่ดีกว่า� ท่ามกลางกลุ่มผู้สื่อข่าวและนักการทูต ที่รัฐบาลทหาร<placeName>พม่า</placeName>ยอมให้เข้าร่วมฟังการพิจารณาคดีอย่างไม่คาดฝัน</lead>
<neck></neck>
<body><p>สำนักข่าวเอเอฟพี รายงานวานนี้ว่า อองซานซูจี หัวหน้าพรรคสันนิบาต แห่งชาติเพื่อประชาธิปไตย (เอ็นแอลดี) กล่าวระหว่างการไต่สวนเพื่อพิจารณาคดีละเมิดข้อตกลงการกักบริเวณ ที่<placeName><component><prefix>เรือนจำ</prefix>อินเส่ง</component>ใน<component>ย่างกุ้ง</component> <component>พม่า</component></placeName> ว่าซูจีหวังจะได้เห็นวันที่ดีกว่านี้ในอนาคต</p>
<p>ผู้สื่อข่าวเอเอฟพี ซึ่งเป็น 1 ใน 5 ผู้สื่อข่าวต่างประเทศที่ได้รับอนุญาตโดยรัฐบาลทหาร<placeName>พม่า</placeName>ให้เข้ารับฟังการไต่สวนคดีของซูจีอย่างไม่ทันได้คาดคิด ทั้งๆ ที่ก่อนหน้านี้รัฐบาลทหาร<placeName>พม่า</placeName>ไม่อนุญาตให้ทั้งผู้แทนระหว่างประเทศและผู้สื่อข่าวเข้าฟังการไต่สวน ซึ่งมีมาตั้งแต่วันที่ 18 พ.ค. รายงานว่า ซูจีดูมีสุขภาพดีและ ได้กล่าวขอบคุณผู้แทนระหว่างประเทศ ที่เดินทางมายัง<placeName><prefix>เรือนจำ</prefix>อินเส่ง</placeName>ด้วย</p>
<p>�ขอบคุณอย่างมากที่พวกคุณมาที่นี่และแสดงความสนับสนุนดิฉัน ดิฉันไม่อาจพบพวกคุณได้ทีละคน แต่ก็หวังที่จะได้พบกับพวกคุณอีกในวันที่ดีกว่านี้� ซูจี ในชุดประจำชาติ<placeName>พม่า</placeName> สีชมพู กล่าวหลังเสร็จสิ้นการไต่สวนที่ดำเนินการต่อเนื่องมาเป็นเวลา 3 วัน</p>
<p>หลังจากนั้นซูจีได้เข้าประชุมเจรจาร่วมกับผู้แทนระหว่างประเทศจาก<placeName>ไทย</placeName> <placeName>สิงคโปร์</placeName> และ<placeName>รัสเซีย</placeName> ในบ้านรับรองแห่งหนึ่งภายในบริเวณ<placeName><prefix>เรือนจำ</prefix>อินเส่ง</placeName></p>
<p>นอกจากผู้สื่อข่าวต่างประเทศแล้ว รัฐบาลทหาร<placeName>พม่า</placeName>ยังได้ยอมให้ผู้แทนระหว่างประเทศกลุ่มหนึ่ง รวมทั้งผู้สื่อข่าวท้องถิ่นเข้าฟังการไต่สวนในครั้งนี้ด้วย</p>
<p>ทั้งนี้ หากพบว่าซูจีมีความผิดในข้อหาละเมิดข้อตกลงการกักบริเวณในบ้านพัก ภายหลัง จอห์น เจ็ตตอว์ ชาว<placeName>สหรัฐ</placeName>ว่ายน้ำข้าม<placeName><prefix>ทะเลสาบ</prefix>อินยา</placeName>ไปยัง<placeName>บ้านพักของซูจี</placeName> และพักอยู่ในบริเวณบ้านพักนานถึง 2 วัน ซูจีจะต้องโทษจำคุกนานถึง 5 ปี</p></body>
</news>
