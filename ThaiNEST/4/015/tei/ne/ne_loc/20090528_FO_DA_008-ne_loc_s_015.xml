<teiHeader>
<fileDesc>
<titleStmt>
  <title>ไหม้รพ.ตุรกี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Columnid=74292&NewsType=2&Template=1  </bibl>
</sourceDesc>
</fileDesc>
</teiHeader>
<news>
<headline>ไหม้รพ.<placeName>ตุรกี</placeName></headline>
<lead>ไหม้รพ.<placeName>ตุรกี</placeName></lead>
<neck></neck>
<body><p>เกิดไฟไหม้โรงพยาบาลแห่งหนึ่งใน  <placeName><component><prefix>จังหวัด</prefix>บูร์ซา</component> ทางตะวันตกของ<component>ตุรกี</component></placeName> เป็นเหตุให้คนไข้ในหอผู้ป่วยหนัก 8 ราย เสียชีวิตจากการหายใจเอาควันไฟเข้าไป และสาเหตุอื่น ๆ นายซาฮาเบตติน ฮาร์ปุตลา ผู้ว่าราชการ<placeName><prefix>จังหวัด</prefix>บูร์ซา</placeName> ระบุว่า เกิดไฟไหม้เมื่อช่วงเช้าวันอังคารที่<placeName><prefix>โรงพยาบาล</prefix>เซพเก็ต ยิลมาซ</placeName> หลังเกิดเหตุนักผจญเพลิงได้รุดเข้าดับไฟ และเจ้าหน้าที่กู้ภัยได้อพยพผู้ป่วย 44 คนออกมาได้อย่างปลอดภัย แต่มีเสียชีวิต 8 คน เบื้องต้นคาดว่า สาเหตุของเพลิงไหม้มาจากไฟฟ้าลัดวงจร
คดีจีน เป็ง      </p>
<p>ทางการ<placeName>มาเลเซีย</placeName>ปฏิเสธคำร้องขออนุญาตกลับประเทศของนายจีน เป็ง อดีตหัวหน้าพรรคคอมมิวนิสต์ วัย 85 ปี ซึ่งเป็นผู้นำในการก่อเหตุรุนแรงนองเลือดนานถึง 12 ปีเมื่อครึ่งศตวรรษก่อน โดยนายราอิส ยาติม รมว.ข่าวสาร<placeName>มาเลเซีย</placeName>บอกว่า นายจีน เป็ง และกองกำลังของเขา ซึ่งคร่าชีวิตผู้คนมากมายในอดีต ไม่สมควรได้รับการพิจารณาใด ๆ จากรัฐบาล<placeName>มาเลเซีย</placeName> เพราะพวกคอมมิวนิสต์ทำร้ายประเทศของเรา ปัจจุบันนายจีน เป็ง อาศัยอยู่ทาง<placeName><component><prefix>ภาค</prefix>ใต้</component>ของ<component>ไทย</component></placeName>
แผนเหนือเมฆ</p>
<p>ตำรวจ<placeName>บราซิล</placeName>ทลายแผนลักลอบส่งโทรศัพท์มือถือให้นักโทษในเรือนจำ โดยการนำโทรศัพท์มือถือ 9 เครื่อง ผูกติดกับเฮลิคอป เตอร์ของเล่นที่ใช้รีโมทคอนโทรลเป็นตัวควบคุม จากนั้นจึงวางแผนบังคับเฮลิคอปเตอร์ให้บินผ่านเข้าไปยังเรือนจำใน<placeName><prefix>นคร</prefix>เซาเปาโล</placeName> แต่แผนการที่วางไว้ได้ล้มเหลวโดยที่ยังไม่ทันได้ลงมือ เพราะรถยนต์ที่จอดใกล้เรือนจำถูกตำรวจตรงเข้าตรวจค้น จึงพบเฮลิคอปเตอร์เด็กเล่นความยาว 1 เมตร โดยมีโทรศัพท์มือถือผูกติดถึง 9 เครื่อง ผู้ต้องหา 4 คนให้การรับสารภาพว่า ได้รับว่าจ้างให้ทำเรื่องดังกล่าวด้วยเงิน 5,000 ดอลลาร์<placeName>สหรัฐ</placeName> หรือราว 172,500 บาท
เที่ยว<placeName>นครวัด</placeName>ยามค่ำคืน</p>
<p>ทางการ<placeName>กัมพูชา</placeName>กำลังพิจารณาเปิดให้เข้าชมโบราณสถานชื่อดังในยามค่ำคืน เพื่อดึงดูดนักท่องเที่ยวมากขึ้น นายบุน นริธ หัวหน้าหน่วยงานของ<placeName>นครวัด</placeName>บอกว่า กัมพูชากำลังพิจารณาขยายเวลาเที่ยวชมถึงเวลา 20.30 น. และขณะนี้ ได้ติดตั้งแสงไฟตามหมู่ปราสาทของ<placeName>นครวัด</placeName> เพราะต้องการให้นักท่องเที่ยวได้ชมโบราณสถานแห่งนี้ในทุกมุมมอง แม้ในจุดที่มืด ซึ่งนักท่องเที่ยวอาจมองไม่เห็นรูปสลักและรูปปั้น
เพิ่มกำลังทหาร</p>
<p>รัฐบาล<placeName>ศรีลังกา</placeName>แถลงว่า ต้องการเพิ่มกองกำลังติดอาวุธของตนอีกครึ่งหนึ่ง หนึ่งสัปดาห์ หลังจากประกาศว่า สงครามยืดเยื้อกับกบฏแบ่งแยกดินแดนพยัคฆ์ทมิฬอีแลม ปิดฉากลงแล้ว พลเอกซารัธ ฟอนเซกา ผู้บัญชาการกองทัพบก กล่าวเมื่อคืนวันจันทร์ที่ผ่านมาว่า กองทัพมีแผนการเกณฑ์ทหารใหม่เพิ่มอีกอย่างน้อย 100,000 คน เพื่อป้องกันการลุกฮือ   ขึ้นมาอีกของกบฏทมิฬ ซึ่งถูกกองทัพรัฐบาล<placeName>ศรีลังกา</placeName>บดขยี้จนพ่ายแพ้ไปเมื่อสัปดาห์ที่แล้ว ยุติสงครามกลางเมืองที่ยืดเยื้อมา 25 ปี
มังกรโชว์เขี้ยวเล็บ</p>
<p>หนังสือพิมพ์<placeName>ปักกิ่ง</placeName> นิวส์ รายงานอ้างนายเหว่ย กัง หัวหน้าสำนักงานอาวุธกองทัพอากาศ กล่าวว่า กองทัพอากาศ<placeName>จีน</placeName>จะแสดง     อุปกรณ์เทคโนโลยีสูงรุ่นใหม่ในงานสวนสนามครั้งยิ่งใหญ่วาระครบรอบ 60 ปี การก่อตั้งสาธารณรัฐประชาชนจีน กองทัพอากาศ<placeName>จีน</placeName>จะจัดแสดงอากาศยานรุ่นใหม่และจรวดพื้นสู่อากาศ ซึ่งในบรรดาอากาศยานที่จะนำออกแสดงในงานสวนสนามวันที่ 1 ต.ค. ที่<placeName><prefix>กรุง</prefix>ปักกิ่ง</placeName> คือเจ-10 เครื่องบินขับไล่รุ่นที่ 4 ซึ่งมักไม่เผยโฉมต่อสาธารณชน
ค้นพบยีนศีรษะล้าน</p>
<p>นักวิจัยใน<placeName>ญี่ปุ่น</placeName> สามารถระบุหน่วยทางพันธุกรรมในโครโมโซม หรือ ยีน ซึ่งดู  เหมือนว่าจะทำให้เกิดผมร่วง นักวิจัยเสนอผลการวิจัยนี้ลงตีพิมพ์ในวารสาร “โปรซีดดิงส์ ออฟ เดอะ เนชั่นแนล อะคาเดมี ออฟ ไซนส์” โดยไปศึกษากับหนูทดลอง พบว่าหนูที่มีอาการขนร่วงเป็นเพราะขาดยีนตัวหนึ่งชื่อว่า “Sox21” หนูที่ขาดยีนชนิดนี้จะเริ่มขนร่วงหลังจากลืมตาดูโลกได้ 11 วัน เริ่มร่วงตั้งแต่ส่วนศีรษะไปจนถึงบริเวณโคนหาง และในระหว่างวันที่ 20-25 หนูจะขนร่วงทั้งตัวแม้กระทั่งหนวด แม้ว่าขนชุดใหม่จะงอกขึ้นมา แต่ว่าเมื่อทิ้งระยะผ่านไป 2-3 วัน ขนก็กลับมาร่วงเหมือนเดิม
ระเบิดย่อยใน<placeName>นิวยอร์ก</placeName></p>
<p>เกิดเหตุระเบิดไม่รุนแรงที่ร้านกาแฟย่าน <placeName>แมนฮัตตัน</placeName>เมื่อเช้าวันจันทร์ ทำให้ร้านได้รับความเสียหาย แต่ไม่มีผู้ได้รับบาดเจ็บ และเจ้าหน้าที่ตำรวจระบุว่า ระเบิดครั้งนี้ น่าจะเชื่อมโยงกับเหตุระเบิดอีก 3 ครั้งในนิวยอร์กเมื่อไม่กี่ปีมานี้ โดยระเบิดครั้งนี้เกิดขึ้นใกล้ร้านกาแฟชื่อดังสตาร์บัคส์ในย่านที่อยู่อาศัยฝั่งตะวันออกของ<placeName>แมนฮัตตัน</placeName>เมื่อเวลาประมาณ 03.30 น. ตามเวลาท้องถิ่น หรือตรงกับ 14.30 น. ของวันจันทร์ตามเวลาในไทย โชคดีที่ร้านปิดในขณะเกิดเหตุ แต่แรงระเบิดก็ทำลายหน้าต่างและพื้นที่ภายนอกได้รับความเสียหาย.</p></body>
</news>
