<teiHeader>
<fileDesc>
<titleStmt>
  <title>โสมขาวร่ำไห้ลาโรห์มูเฮียน  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48940  </bibl>
</sourceDesc>
</fileDesc>
</teiHeader>
<news>
<headline>โสมขาวร่ำไห้ลาโรห์มูเฮียน</headline>
<lead>ชาว<placeName>เกาหลีใต้</placeName>แห่คารวะศพโรห์มูเฮียน เตรียมจัดพิธีศพใหญ่ศุกร์นี้</lead>
<neck></neck>
<body><p>วานนี้ ชาว<placeName>เกาหลีใต้</placeName>ทั่วประเทศซึ่งยังอยู่ในอาการช็อกและเสียใจกับการถึงแก่อสัญกรรมของอดีตประธานาธิบดี โรห์มูเฮียน ต่างพร้อมใจกันฝ่าสายฝนเดินทางไปยัง<placeName><component><prefix>หมู่บ้าน</prefix>บองฮวา</component> ใน<component><prefix>เมือง</prefix>กิมแฮ</component></placeName> เพื่อคารวะศพอดีตผู้นำโรห์ เช่นเดียวกับผู้นำทั่วโลกที่พร้อมใจกันส่งสาสน์แสดงความเสียใจ หลังจากอดีต ผู้นำรายนี้ตัดสินใจจบชีวิตด้วยการกระโดดหน้าผา เมื่อวันเสาร์ที่ ผ่านมา</p>
<p>รายงานระบุว่า ชาวเกาหลีใต้หลายพันคนต่างร่ำไห้ขณะคารวะศพอดีตผู้นำของตน ที่ได้ฉายาว่าเป็นนักการเมืองมือสะอาด ใน<placeName><prefix>หมู่บ้าน</prefix>บองฮวา</placeName> ซึ่งโรห์มีบ้านพักหลังเกษียณอยู่ หลายคนถึงกับเป็นลมล้มพับเมื่ออยู่ต่อหน้าโลงศพ
�ชีวิตและความตายล้วนเป็นส่วนหนึ่งของธรรมชาติ จงอย่าได้โทษผู้ใด สิ่งนี้คือชะตากรรม ขอให้เผาศพของผม และทำสุสานเล็กๆ ใกล้กับบ้านของผม� ข้อความหนึ่งในจดหมายลาตายของโรห์ ซึ่งพบในคอมพิวเตอร์ส่วนตัว ระบุ</p>
<p>ขณะที่บรรยากาศใน<placeName><prefix>กรุง</prefix>โซล</placeName> ตำรวจต้องรักษาความปลอดภัยอย่างหนาแน่นบริเวณ<placeName><prefix>พระราชวัง</prefix> ด็อกซูกุง</placeName> เมื่อคนจำนวนมากได้มารวมตัวกันเพื่อแสดงความอาลัยต่ออดีตผู้นำ<placeName>เกาหลีใต้</placeName> ขณะที่ รัฐบาลและครอบครัวของโรห์ได้ตัดสินใจที่จะให้มีการจัดพิธีศพ ต่อสาธารณชนอย่างเป็นทางการในวันที่ 29 พ.ค.นี้</p>
<p>ทั้งนี้ ตำรวจท้องที่เปิดเผยว่า จากการชันสูตรพลิกศพเบื้องต้น เชื่อว่าการถึงแก่อสัญกรรมของอดีตผู้นำเกาหลีใต้วัย 62 ปี น่าจะเป็นการฆ่าตัวตาย</p>
<p>ด้านประธานาธิบดี บารัก โอบามา ของสหรัฐ นายกรัฐมนตรี ทาโร อาโสะ ของญี่ปุ่น และบันคีมุน เลขาธิการสหประชาชาติ (ยูเอ็น) ได้ส่งสาสน์มาร่วมแสดงความ เสียใจต่อการจากไปของอดีตผู้นำ <placeName>เกาหลีใต้</placeName>แล้ว</p>
<p>�ผมขอคารวะต่ออดีตประธานา ธิบดีโรห์ ผู้ซึ่งพยายามอย่างไม่รู้จักเหน็ดเหนื่อยเพื่อส่งเสริมประชาธิปไตย ดำเนินการปฏิรูปด้านต่างๆ และปูทางไปสู่การสรรค์สร้างสังคมที่ก้าวหน้าของเกาหลี และขอให้ท่านหลับอย่างสงบสุข� เลขาธิการ ยูเอ็น ซึ่งเคยดำรงตำแหน่งรัฐมนตรีว่าการกระทรวงการต่างประเทศในสมัยของโรห์ ระบุในสาสน์
อย่างไรก็ดี สื่อบางสำนักในเกาหลีใต้ได้วิพากษ์วิจารณ์ถึงเรื่องนี้ว่า โรห์ไม่ควรด่วนจบชีวิตตนเอง และควรอยู่เผชิญกระบวนการยุติธรรมมากกว่า หลังจากที่โรห์ ถูกสอบสวนอย่างหนักหลังพ้นจากตำแหน่ง ในคดีคอร์รัปชันรับสินบนมูลค่า 6 ล้านเหรียญ<placeName>สหรัฐ</placeName>ของครอบครัว
</p></body>
</news>
