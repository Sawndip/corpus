<teiHeader>
<fileDesc>
<titleStmt>
  <title>ศึกสวัตทำคนไร้ที่อยู่เกือบ2.4ล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/260509/5244  </bibl>
</sourceDesc>
</fileDesc>
</teiHeader>
<news>
<headline>ศึก<placeName>สวัต</placeName>ทำคนไร้ที่อยู่เกือบ2.4ล.</headline>
<lead>เจ้าหน้าที่จากองค์การสหประชาชาติ  (ยูเอ็น)  และทางการ<placeName>ปากีสถาน</placeName>  เผยการสู้รบระหว่างกองทัพรัฐบาลกับนักรบตอลิบันในพื้นที่แถบ<placeName>หุบเขาสวัต</placeName>ทางภาคตะวันตกเฉียงเหนือตลอดเดือนนี้  ทำให้ประชาชนไร้ที่อยู่อาศัยแล้วเกือบ  2,400,000  คน</lead>
<neck></neck>
<body><p>แอเรียเน   รัมเมอรี  โฆษกหญิงของสำนักงานข้าหลวงใหญ่เพื่อผู้ลี้ภัยแห่งสหประชาชาติ  (ยูเอ็นเอชซีอาร์)  ระบุว่า  ตัวเลขดังกล่าวได้มาจากข้อมูลการขึ้นทะเบียนผู้ลี้ภัยของทางการ<placeName><prefix>แคว้น</prefix>นอร์ทเวสต์ฟรอนเทียร์</placeName>   และคาดตัวเลขอาจเพิ่มขึ้นหลังการตรวจสอบเพิ่มเติมในอีกไม่กี่วันข้างหน้า  "ตัวเลข  2,380,000  คน  เป็นยอดใหม่ที่รวบรวมได้จากเขต<placeName>สวัต</placeName>,  <placeName>โลเวอร์  ดีร์</placeName>  และ<placeName>บูเนอร์</placeName>  ตั้งแต่วันที่  2  พ.ค.ที่ผ่านมา"</p>
<p>กองกำลังความมั่นคงของปากีสถานเริ่มเปิดฉากโจมตีกลุ่มนักรบตอลิบันในเขต<placeName>โลเวอร์ดีร์</placeName>อย่างรุนแรงตั้งแต่เมื่อวันที่   26   เม.ย.  หลังตอลิบันเพิกเฉยต่อเงื่อนไขในข้อตกลงหยุดยิง  ก่อนจะรุกคืบต่อไปยัง<placeName>บูเนอร์</placeName>ในวันที่   28  เม.ย.  และ<placeName>สวัต</placeName>เมื่อวันที่  8  พ.ค. ส่งผลให้พลเรือนจำนวนมากต้องละทิ้งบ้านเรือนเพื่อหลบหนีการสู้รบ  ขณะนี้ผู้ลี้ภัยส่วนใหญ่อพยพไปอยู่กับคนรู้จักหรือญาติ  บ้างก็อาศัยอยู่ใน<placeName>ค่ายพักพิงของรัฐบาล</placeName></p>
<p>นายกามาร์  ซามาน  ไครา  รัฐมนตรีสารสนเทศของปากีสถาน  ยืนยันกับผู้สื่อข่าวว่า รัฐบาลกำลังพยายามดูแลผู้ลี้ภัยเหล่านี้อย่างเต็มที่  "ยอดคนไร้ที่อยู่ตอนนี้มีประมาณ  2,300,000   คน  แต่ตัวเลขนี้ยังไม่ถือว่าสิ้นสุด"  เขาบอกอีกว่า  ปากีสถานจำเป็นต้องใช้งบราว  1  พันล้านเหรียญ<placeName>สหรัฐ</placeName>เป็นอย่างต่ำในการฟื้นฟูพื้นที่ประสบภัยการสู้รบและช่วยเหลือผู้ลี้ภัย</p>
<p>สถานการณ์ผู้ลี้ภัยใน<placeName>ปากีสถาน</placeName>นับว่ารุนแรงขึ้น   เพราะเมื่อปีที่แล้วปฏิบัติการกวาดล้างกลุ่มตอลิบันแบบเดียวกันนี้ทำให้มีคนต้องละทิ้งถิ่นฐานมากกว่า  550,000  คน  กลุ่มสิทธิมนุษยชนระบุว่าเป็นการอพยพของประชาชนครั้งใหญ่ที่สุดใน<placeName>ปากีสถาน</placeName>นับตั้งแต่แยกตัวออกจากอินเดียเมื่อปี  2490</p>
<p>อีกด้านเมื่อวันจันทร์  มุสลิม  คาน  โฆษกของตอลิบัน  ออกมาระบุว่าตอลิบันจะยุติการโจมตีกองทัพรัฐบาลใน<placeName><prefix>เมือง</prefix>มินโกรา</placeName>  เมืองหลักของ<placeName><prefix>หุบเขา</prefix>สวัต</placeName>  เพื่อหลีกเลี่ยงการปะทะที่อาจนำมาซึ่งความสูญเสียทั้งชีวิตและทรัพย์สิน</p>
<p>กองทัพ<placeName>ปากีสถาน</placeName>ออกมายินดีกับท่าทีดังกล่าว   พร้อมระบุว่า  นี่เป็นสัญญาณบ่งบอกว่ากลุ่มนักรบที่มีขุมกำลังน้อยกว่าเริ่มรู้ตัวแล้วว่ากำลังจะพ่ายแพ้  โฆษกของตอลิบันตอบโต้คำกล่าวนี้ทันที  โดยยืนยันว่าตอลิบันจะไม่ยอมถอย  และคำแถลงข้างต้นไม่ได้มีจุดประสงค์เพื่อเรียกร้องให้มีการหยุดยิง  "สงครามครั้งนี้ยังอีกยาวไกล  และเราจะต่อสู้อย่างมียุทธวิธี"  คานระบุ</p>
<p>ก่อนหน้านี้  กองทัพ<placeName>ปากีฯ</placeName>  เผยว่าสังหารผู้ต้องสงสัยสมาชิกตอลิบันไปแล้ว  1,100  คน  ส่วนทหารรัฐบาลสังเวยชีวิตไปแค่   66  นาย  แต่ทางการยังไม่ยอมเปิดเผยยอดพลเรือนที่เสียชีวิต  ขณะที่ผู้สื่อข่าวส่วนใหญ่ไม่ได้รับอนุญาตให้เข้าไปในพื้นที่สู้รบ</p>
<p>นอกจากนี้หลายฝ่ายยังกำลังเป็นห่วงประชาชนราว  10,000-20,000  คน  ที่ทางการระบุว่ายังคงติดค้างอยู่ใน<placeName><prefix>เมือง</prefix>มินโกรา</placeName>  และกำลังขาดแคลนทั้งน้ำและอาหาร.</p></body>
</news>
