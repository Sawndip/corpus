<teiHeader>
<fileDesc>
<titleStmt>
  <title>ลูกสาววัย 4 ขวบของไมค์ ไทสัน อดีตแชมป์มวยโลกเสียชีวิตแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090527/14507/%e0%b8%a5%e0%b8%b9%e0%b8%81%e0%b8%aa%e0%b8%b2%e0%b8%a7%e0%b8%a7%e0%b8%b1%e0%b8%a24%e0%b8%82%e0%b8%a7%e0%b8%9a%e0%b8%82%e0%b8%ad%e0%b8%87%e0%b9%84%e0%b8%a1%e0%b8%84%e0%b9%8c%e0%b9%84%e0%b8%97%e0%b8%aa%e0%b8%b1%e0%b8%99%e0%b9%80%e0%b8%aa%e0%b8%b5%e0%b8%a2%e0%b8%8a%e0%b8%b5%e0%b8%a7%e0%b8%b4%e0%b8%95%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ลูกสาววัย 4 ขวบของไมค์ ไทสัน อดีตแชมป์มวยโลกเสียชีวิตแล้ว</headline>
<lead>ลูกสาววัย 4 ขวบของไมค์ ไทสัน อดีตแชมป์มวยโลกเสียชีวิตแล้ว</lead>
<neck></neck>
<body><p>(27พ.ค.) หนูน้อยเอ็กซอดัส ไทสัน ลูกสาววัย 4 ขวบของไมค์ ไทสัน อดีตแชมป์มวยสากลรุ่นเฮฟวี่เวทชื่อดังของโลก เสียชีวิตแล้วที่<placeName><component><prefix>โรงพยาบาล</prefix>เซนต์โจเซฟ</component>ใน<component><prefix>เมือง</prefix>ฟีนิกซ์</component> <component><prefix>รัฐ</prefix>อริโซนา</component>ของ<component>สหรัฐ</component></placeName>เมื่อเวลา 11.45 น.วานนี้ตามเวลาท้องถิ่น หลังจากเกิดอุบัติเหตุถูกสายของเครื่องออกกำลังกายแบบลู่วิ่งที่ห้อยจากแผงควบคุม รัดคอขณะเล่นอยู่ภายในบ้านเมื่อวันจันทร์ ทำให้อาการโคม่าต้องใช้เครื่องช่วยชีวิต</p>
<p>ด้านครอบครัวไทสัน ได้ออกแถลงการณ์บอกว่า ไม่มีคำไหนที่จะสามารถบรรยายความสูญเสียหนูน้อยที่น่ารักได้ และขอให้สื่อเคารพความเป็นส่วนตัวของพวกเขาในช่วงเวลาที่ยากลำบากและต้องการการเยียวยาจิตใจซึ่งกันและกันในขณะนี้</p>
<p>ข่าวระบุว่า ขณะเกิดเหตุแม่ของหนูน้อยเอ็กซอดัสกำลังทำความสะอาดอยู่อีกห้องหนึ่ง และพี่ชายวัย 7 ปีเข้าไปพบน้องสาวนอนหมดสติ จึงตะโกนเรียกแม่เข้ามาช่วย และเธอได้ช่วยแก้สายที่รัดคอออกแล้วรีบโทรแจ้ง 911 ซึ่งเจ้าหน้าที่ได้พยายามกู้ชีพเธอ รวมทั้งปั๊มหัวใจ ก่อนรีบนำตัวเธอส่ง โรงพยาบาลใกล้ๆ
</p>
<p>
ตำรวจบอกว่าอุบัติเหตุที่เกิดขึ้นเป็นเรื่องสะเทือนใจ หนูน้อยเอ็กซอดัสอาจขึ้นไปเล่นบนลู่วิ่งซึ่งมีสายห้อยจากแผงควบคุมในลักษณะเป็นบ่วง แล้วเธออาจบังเอิญลื่นหรือเอาหัวลอดเข้าไปในบ่วงเองจนเกิดการรัดขึ้นแล้วแก้ไม่ออก
</p>
<p>ส่วนไทสันซึ่งไม่ได้อยู่ที่บ้านในขณะนั้น รีบเดินทางกลับจาก<placeName><prefix>นคร</prefix>ลาสเวกัส</placeName>ทันทีที่ทราบข่าวแล้วเข้าเยี่ยมลูกสาวที่โรงพยาบาล  ไทสัส วัย 42 ปีได้รับความสนใจของสื่อในระยะนี้เพราะภาพยนตร์สารคดีเกี่ยวกับเขาที่ชื่อว่า"ไทสัน" กำกับโดยเจมส์ โทแบ็ค ได้ออกฉายใน<placeName>สหรัฐ</placeName> หลังจากมีการนำไป ฉายในเทศกาลหนัง<placeName><prefix>เมือง</prefix>คานส์</placeName>เมื่อปีที่แล้ว ภาพยนตร์บอกเล่าชีวิตที่ขึ้นสู่จุดสูงสุดของเขาในการเป็นนักชกแชมป์โลกรุ่นเฮฟวี่เวทที่อายุน้อยที่สุด และชีวิตตกต่ำลงเพราะติดยาเสพติด และต้องโทษจำคุกคดีข่มขืน
</p></body>
</news>
