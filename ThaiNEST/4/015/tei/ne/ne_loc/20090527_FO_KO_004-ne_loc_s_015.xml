<teiHeader>
<fileDesc>
<titleStmt>
  <title>จับแก๊งใช้ ฮ.ของเล่นส่งมือถือให้นักโทษ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090527/14466/%e0%b8%88%e0%b8%b1%e0%b8%9a%e0%b9%81%e0%b8%81%e0%b9%8a%e0%b8%87%e0%b9%83%e0%b8%8a%e0%b9%89%e0%b8%ae.%e0%b8%82%e0%b8%ad%e0%b8%87%e0%b9%80%e0%b8%a5%e0%b9%88%e0%b8%99%e0%b8%aa%e0%b9%88%e0%b8%87%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad%e0%b9%83%e0%b8%ab%e0%b9%89%e0%b8%99%e0%b8%b1%e0%b8%81%e0%b9%82%e0%b8%97%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline>จับแก๊งใช้ ฮ.ของเล่นส่งมือถือให้นักโทษ</headline>
<lead><placeName>เซาเปาโล</placeName>-ตำรวจ<placeName>บราซิล</placeName>จับแก๊งหัวใส พยายามใช้เฮลิคอปเตอร์บังคับวิทยุส่งโทรศัพท์มือถือให้นักโทษในเรือนจำ</lead>
<neck></neck>
<body><p>สื่อมวลชนท้องถิ่นใน<placeName>บราซิล</placeName>รายงานเมื่อวันจันทร์ (25 พ.ค.) ว่าตำรวจได้รวบตัวแก๊งที่พยายามลักลอบส่งโทรศัพท์มือถือเข้าเรือนจำที่มีการรักษาความปลอดภัยเข้มงวดแห่งหนึ่งใน<placeName><component><prefix>เมือง</prefix>เพรสซิเดนเต</component> <component>เวนเคสลู</component> <component><prefix>รัฐ</prefix>เซาเปาโล</component></placeName> ทางใต้ของประเทศ ด้วยเฮลิคอปเตอร์เด็กเล่นที่ควบคุมด้วยรีโมทคอนโทรล
</p>
<p>รายงานข่าวเผยว่า ผู้ต้องสงสัยทั้ง 4 คนถูกจับได้เมื่อช่วงค่ำวันอาทิตย์ที่ผ่านมา บริเวณด้านนอกเรือนจำ พร้อมหลักฐานที่พบในรถยนต์ซึ่งเช่ามา ได้แก่ เฮลิคอปเตอร์จิ๋ว โทรศัพท์มือถือ 14 เครื่อง และเงินสดที่มีมูลค่ารวม 500 ดอลลาร์<placeName>สหรัฐ</placeName> (ราว 17,500 บาท) โดยผู้ต้องสงสัยวัย 17 ปี ซึ่งอายุน้อยที่สุดในกลุ่มที่ถูกจับ รับสารภาพกับตำรวจว่า รับเงินค่าจ้างมาล่วงหน้า 5,000 ดอลลาร์<placeName>สหรัฐ</placeName> (ราว 1.75 แสนบาท) และจะได้รับอีก 5,000 ดอลลาร์<placeName>สหรัฐ</placeName> หากภารกิจประสบความสำเร็จ แต่ไม่ยอมเปิดเผยว่าจะส่งโทรศัพท์มือถือเหล่านี้เข้าไปให้ใครในเรือนจำ</p>
<p>แก๊งเฮลิคอปเตอร์ถูกจับหลังถูกตำรวจเรียกตรวจเพราะเข้าไปใกล้เรือนจำซึ่งเป็นที่คุมขังหัวหน้าแก๊งอาชญากรรม และนักโทษอันตรายอื่นๆ มากผิดปกติ โดยปกติตำรวจจะลาดตระเวนรอบคุกกันเป็นประจำอยู่แล้ว
</p>
<p>ทั้งนี้ อาชญากรใน<placeName>บราซิล</placeName>จำนวนมากยังคงทำธุรกิจที่ผิดกฎหมายต่อไปแม้ว่าจะถูกควบคุมตัวอยู่ในเรือนจำ โดยมักจะก่อเหตุโดยสั่งการด้วยโทรศัพท์มือถือที่ลักลอบนำเข้าไปด้วยสารพัดวิธีการแหวกแนว ที่ผ่านมา เจ้าหน้าที่เคยจับได้ว่ามีการนำโทรศัพท์มือถือเข้าไปส่งในเรือนจำโดยใช้นกพิราบสื่อสาร หรือซุกซ่อนเอาไว้ในคัมภีร์ไบเบิลที่ได้รับการดัดแปลงให้ใส่โทรศัพท์มือถือได้มาแล้ว</p></body>
</news>
