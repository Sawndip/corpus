<teiHeader>
<fileDesc>
<titleStmt>
  <title>สหรัฐสุดเซ็ง นักเรียน1ใน3 คิดเลขไม่เป็น  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสต์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48152  </bibl>
</sourceDesc>
</fileDesc>
</teiHeader>
<news>
<headline>ไข้หวัด2009ดับมะกันรายวันอีก2</headline>
<lead>ยอดผู้เสียชีวิตจากไข้หวัด 2009 ใน<placeName>สหรัฐ</placeName>พุ่งพรวดทะลุ 10 ราย สถานการณ์การแพร่ระบาดของไข้หวัดใหญ่สายพันธุ์ใหม่ ชนิดเอ 2009 เอช1เอ็น1 ยังคงน่าวิตก โดยสหรัฐได้รายงานพบผู้เสียชีวิตจากการติดเชื้อไวรัสดังกล่าวเพิ่มอีก 2 ราย รวมพบผู้เสียชีวิตใน<placeName>สหรัฐ</placeName>ถึง 10 รายแล้ว ขณะที่ยอดผู้ติดเชื้อทั่ว<placeName>โลก</placeName>เพิ่มขึ้น 791 คนภายในวันเดียว</lead>
<neck></neck>
<body><p>เดวิด ซันด์วอลล์ ผู้อำนวยการฝ่ายการสาธารณสุข<placeName><component><prefix>มลรัฐ</prefix>ยูทาห์</component> <component>สหรัฐ</component></placeName> เปิดเผยว่า มาร์กอส แอนโทนิโอ ซานเชส วัย 21 ปี ผู้ป่วยที่ติดเชื้อไข้หวัดใหญ่สายพันธุ์ใหม่ 2009 ได้เสียชีวิตลงเป็นคนแรกของ<placeName><prefix>มลรัฐ</prefix> ยูทาห์</placeName>แล้ว</p>
<p>อย่างไรก็ดี ซานเชสมีอาการป่วยเรื้อรังด้วยโรคอื่นๆ มาตั้งแต่ต้น เนื่องจากมีน้ำหนักเกินและมีอาการอื่นร่วมด้วย โดยเฉพาะอย่างยิ่งอาการหายใจติดขัดยิ่งทำให้มีโอกาสสูงที่จะเสียชีวิต</p>
<p>วันเดียวกันที่<placeName><prefix>มลรัฐ</prefix>แอริโซนา</placeName> ก็พบผู้เสียชีวิตจากโรคไข้หวัดใหญ่สายพันธุ์ใหม่ 2009 อีกราย เป็นเด็กชายวัย 13 ปี เสียชีวิตจากอาการแทรกซ้อน โดยได้เข้ารับการรักษาในโรงพยาบาลตั้งแต่วันที่ 10 พ.ค.</p>
<p>รายงานระบุว่า ญาติของผู้ป่วยรายนี้ก็ต้องเข้ารับการรักษาตัวในโรงพยาบาลด้วยอาการติดเชื้อไวรัสเช่นกัน ส่วนใหญ่อาการดีขึ้นแล้ว</p>
<p>ทั้งนี้ <placeName>สหรัฐ</placeName>มีผู้เสียชีวิตเพิ่มขึ้นเป็น 10 ราย และเป็นประเทศที่มีผู้ติดเชื้อมากที่สุดที่ 5,710 ราย ขณะที่ผู้ติดเชื้อทั่ว<placeName>โลก</placeName>ล่าสุดอยู่ที่ 11,034 ราย เพิ่มขึ้น 791 ราย จากวันก่อนหน้าซึ่งอยู่ที่ 10,243 ราย ขณะที่ผู้เสียชีวิตทั่ว<placeName>โลก</placeName>อยู่ที่ 86 ราย อยู่ใน<placeName>เม็กซิโก</placeName>มากที่สุด 74 ราย รองลงมาคือ<placeName>สหรัฐ</placeName> 10 ราย <placeName>แคนาดา</placeName> และ<placeName>คอสตาริกา</placeName>อย่างละ 1 ราย</p>
<p>ขณะเดียวกันสถานการณ์การแพร่ระบาดใน<placeName>เอเชีย</placeName>นั้นยังลุกลามไม่หยุด โดยจีนพบผู้ป่วยรายที่ 2 ใน<placeName><prefix>กรุง</prefix>ปักกิ่ง</placeName>และเป็นรายที่ 5 ของประเทศ เป็นนักศึกษาชายวัย 21 ปี ลูกครึ่งจีน-แคนาดา และเพิ่งเดินทางกลับจาก<placeName>แคนาดา</placeName> ก่อนจะล้มป่วยลงและต้องเข้ารับการรักษาตัวที่โรงพยาบาลตั้งแต่วันที่ 19 พ.ค.</p>
<p>สำหรับ<placeName>ญี่ปุ่น</placeName>นั้นยอดผู้ติดเชื้อได้เพิ่มขึ้น 281 รายแล้ว โดยในจำนวนนี้เป็นผู้ติดเชื้อใน<placeName><prefix>กรุง</prefix>โตเกียว</placeName>เป็นเด็กหญิง 2 ราย ซึ่งทำให้เกิดความหวาดวิตกว่ามีความเสี่ยงสูงที่จะเกิดการแพร่ระบาดใหญ่ในเมืองหลวงของ<placeName>ญี่ปุ่น</placeName> เมืองที่ใหญ่ที่สุดในโลกด้วยประชากรถึง 36 ล้านคน
นอกจากนี้ เด็กหญิง 2 รายที่เพิ่งเดินทางกลับมาจาก<placeName><prefix>นคร</prefix>นิวยอร์ก</placeName> ซึ่งทั้งสองได้เข้าร่วมการประชุมนักเรียนนานาชาติ ซึ่งมีผู้เข้าร่วมถึง 2,300 ราย จนเกิดความหวั่นเกรงว่าอาจจะมีหลายคนที่ติดเชื้อไปแล้ว</p></body>
</news>
