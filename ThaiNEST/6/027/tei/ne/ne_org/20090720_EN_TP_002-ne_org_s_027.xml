<teiHeader>
<fileDesc>
<titleStmt>
  <title>"นัท"ตัวเลือกเยอะ "อั้ม"เป็นแค่เพื่อนชายคนหนึ่ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/200709/7983  </bibl>
</sourceDesc>
</fileDesc>
</teiHeader>
<news>
<headline>"นัท"ตัวเลือกเยอะ "อั้ม"เป็นแค่เพื่อนชายคนหนึ่ง</headline>
<lead></lead>
<neck></neck>
<body><p>หลังจากที่มีข่าวอั้ม-อธิชาติ  ชุมนานนท์  หมดความอดทนกับพิงค์กี้-สาวิกา  ไชยเดช  ยุติความสัมพันธ์แบบชู้สาว  ก็มีข่าวว่าเขาหันมาเริ่มสานสัมพันธ์กับม่ายสาวนัท-มีเรีย  เบนเนเดตตี้  ที่อดีตสามีเต๋า-สมชาย  เข็มกลัด  ตัดช่องน้อยหนีไปแต่งงานใหม่แล้ว  ทำให้นัทต้องรีบออกมาชี้แจงว่าเป็นเพื่อนกับอั้มมานานแล้ว  แต่ความสัมพันธ์จะพัฒนาเป็นคู่รักหรือไม่  ต้องปล่อยให้เป็นเรื่องของอนาคต</p>

     <p>"กับอั้มสนิทกันมานานแล้ว  รู้จักกันมาตั้งแต่ตอนคุณเต๋าแล้วงานบวชเขาก็ไป  ไม่ทราบเหมือนกันว่าทำไมถึงมาโฟกัสที่นัทกับอั้มได้  อาจเป็นเพราะตอนนี้อั้มมีข่าวด้วยเลยเป็นประเด็นขึ้นมา  ถามว่าอึดอัดมั้ยมันไม่เชิงนะ  แต่บางทีพอเป็นข่าวก็กลัวคนเข้าใจผิดไปเหมือนกัน</p>

    <p>ริงๆ  เขาไม่เคยมีท่าทีจะมาจีบอะไรเราเลยนะ  เรารู้จักกันมานานแล้วก็อยากให้เป็นแบบนี้ไปเรื่อยๆ  ไม่อยากให้พอเป็นข่าวแล้วมาจับตามอง  กลัวว่าคนจะไม่เข้าใจ  เรื่องจะพัฒนามั้ยก็คงต้องใช้เวลาแหละ  เพราะเหมือนเราก็มีหลายๆ  คนที่ให้เราต้องดูอีกเยอะค่ะ  มันก็ดูได้ไม่เห็นเป็นไรไปเรื่อยๆ  ดีกว่า  เป็นเพื่อนๆ  พี่ๆ  กันไปตอนนี้ยังไม่อยากคบใครทั้งนั้น"  นัทสรุป</p></body>
</news>
