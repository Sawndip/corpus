<teiHeader>
<fileDesc>
<titleStmt>
  <title>'แพนเค้ก'โต้เบี้ยวงานควง'เวียร์'ไปตจว.  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-24 08:42:40  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177566  </bibl>
</sourceDesc>
</fileDesc>
</teiHeader>
<news>
<headline>'แพนเค้ก'โต้เบี้ยวงานควง'เวียร์'ไปตจว.</headline>
<lead>"แพนเค้ก" โต้ เบี้ยวงาน ควง"เวียร์" ไปต่างจังหวัด ปัด แม่ไม่พอใจ ขอลุยละครก่อน 2 เรื่อง</lead>
<neck></neck>
<body><p>เม้าท์ไม่เลิก เรื่องเบี้ยวงานของ นางเอกสาว "แพนเค้ก เขมนิจ จามิกรณ์" ที่ลือกันให้แซดว่า ยอมทิ้งงานทิ้งการจูงมือแฟนหนุ่ม "เวียร์ ศุกลวัฒน์ คณารจ" พากันไปกุ๊กกิ๊กกัน 2 คน ตะลอนทัวร์ต่างจังหวัด พอเจอเรื่องนี้ออกมาอีกระลอก นางเอกสาวก็ปฏิเสธว่า</p>
<p>"ไม่มีน่ะ เพราะช่วงนี้ เรียนด้วยและก็ถ่ายละครอยู่ ตอนนี้ พี่เวียร์ ก็ถ่ายละคร แพนก็ถ่ายละครเหมือนกันค่ะ"</p>
<p>ไปเที่ยวกันนานหรือยัง "ก็เจอกันเรื่อย ๆ เที่ยวไม่เที่ยว แค่ได้มาเจอ ก็มากินข้าวด้วยกันมากกว่า กับครอบครัวไม่ได้ไปไหนกัน 2 คน" </p>
<p>แล้วมีวางแผนว่าจะไปบ้างมั๊ย "ไม่มีเลยค่ะ เพราะว่า ละครถ่ายยังเต็มอยู่เลย" </p>
<p>กับข่าวที่ว่าแพน แคนเซิลงาน "ไม่แน่ใจ อันนี้ไม่ทราบ พึ่งจะได้ยินคำถามวันนี้เหมือนกันค่ะ ก็แล้วแต่บางงาน ที่มันอาจจะชนกับคิวงานพอดี ซึ่งตอนนี้ถ่ายไปออนไปก็เร่งพอสมควร อาจจะต้องเอาตามความจำเป็นมากกว่า"</p>
<p>แคนเซิลงานจนคุณแม่ไม่พอใจ "ไม่คะ จริงเรื่องงาน คุณแม่ก็รับงานให้อยู่แล้ว เรื่องคิวงานก็ตามสมควร"</p>
<p>ช่วงนี้ถ่ายกี่เรื่อง"ตอนนี้ก็มีเรื่องบ่วงหงส์ที่ออนแอร์อยู่ แล้วก็บ่วงร้ายพ่ายรัก ของ<orgName>โพลีพลัส</orgName> กำลังถ่ายอยู่ คงอีกสักพักหนึ่งถ่าย 7 วันเลย 2 เรื่อง"</p>
<p>เรื่องงานคุณแม่ได้ถามมาบ้างมั๊ย ว่าอยากรับงานอันไหน "ก็มีคุยกัน ว่างานเป็นอย่างนี้แต่คุณแม่จะดูให้อยู่แล้ว เราก็มีหน้าที่ทำงานดีกว่า"</p></body>
</news>
