<teiHeader>
<fileDesc>
<titleStmt>
  <title>"เป้ย"โบ้ย"กระแต" ชิงถอนตัวกลัวแก้ผ้าหนัง"ตั๊ก"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/060709/7307  </bibl>
</sourceDesc>
</fileDesc>
</teiHeader>
<news>
<headline>"เป้ย"โบ้ย"กระแต" ชิงถอนตัวกลัวแก้ผ้าหนัง"ตั๊ก"</headline>
<lead></lead>
<neck></neck>
<body><p>เมื่อหัวใจเป็นสีชมพูเป้ย-ปานวาด  เหมมณี  ก็เริ่มถอดใจเมื่อหนังอีโรติกของตั๊ก-บงกช  คงมาลัย  ต้องรับบทหนักถึงกับแก้ผ้าล่อนจ้อน  ออกตัวอยากเล่นใจจะขาด  แต่เรื่องเซ็กซี่ก็ต้องมีลิมิตเหมือนกัน</p>

     <p>"หนังของตั๊กเป้ยได้อ่านบทเรียบร้อยแล้วค่ะ  ยอมรับว่าหนังน่าเล่นมาก  แต่มีบางฉากที่เราต้องแก้ผ้าหมด  ซึ่งตรงนี้เราไม่รู้ว่าเขาจะตีภาพออกมามากแค่ไหน  คงต้องคุยกันใหม่อีกที  ตอนแรกก็รับทราบว่าเป็นหนังอีโรติกก็ต้องมีเลิฟซีน  แต่จะต้องถอดขนาดไหนมันต้องคุยกันอีกที  ถ้าให้ถอดหมดคงจะไม่ได้เราต้องมีลิมิต  ถ้าจะเปลือยมากมันต้องมีผ้าปิดบ้าง  ไม่ใช่เห็นกันหมดเลย</p>

    <p> เพราะถ้าถอดไม่ได้คือถอดไม่ได้  ไม่อยากรับปากไปแล้ว  ถ้าไปเล่นที่กองถ่ายแต่เรากลับเล่นไม่ได้มันจะเกิดปัญหา  เกิดการทะเลาะเปล่าๆ  ซึ่งกับตั๊กเป้ยยังไม่ได้คุยกัน  ส่วนใหญ่จะคุยกับทีมงาน  ตอนนี้เลยยังไม่รู้ว่าจะสรุปกันยังไง  บางทีอาจจะไม่ได้เล่นก็ได้  ตอนนี้ก็มีกระแตอีกคนที่เข้ามาคุยกับตั๊กแล้ว  ถึงยังไงตั๊กกับกระแตเป็นเพื่อนกัน  หนังเรื่องนี้ก็น่าจะเหมาะกับกระแตมากกว่าเป้ยก็ได้"  เป้ยกล่าว</p></body>
</news>
