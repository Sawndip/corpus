<teiHeader>
<fileDesc>
<titleStmt>
  <title>ก้อย ฮา!ประกบ ฟิล์ม จอมอำ ยัน เป้ ไม่หึง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-24 13:48:47  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177635  </bibl>
</sourceDesc>
</fileDesc>
</teiHeader>
<news>
<headline>ก้อย ฮา!ประกบ ฟิล์ม จอมอำ ยัน เป้ ไม่หึง</headline>
<lead>ก้อยฮา!ประกบ ฟิล์ม จอมอำ ยัน เป้ ไม่หึงโวงานล้นไม่กระทบ DJ หากถ่วงจะถอนตัว</lead>
<neck></neck>
<body><p>ไม่น้อยหน้ากันเลย สำหรับ คู่ของสาว ก้อย- รัชวิน วงศ์วิริยะ กับ หนุ่ม เป้-อารักษ์ อมรศุภศิริ หลังจากที่ฝ่ายชายเรียกเสียงกรี๊ดจากละคร "แจ๋วใจร้ายกับคุณชายเทวดา" ที่ประกบคู่กับสาวฮ็อตอย่าง สาวอั้ม-พัชราภา ไชยเชื้อ</p> 

<p>ล่าสุด สาวก้อยก็โดดลงมาเป็นนางเอกอย่างเต็มตัว ในละครเรื่องใหม่ "ปีศาจแสนกล" แถมยังประกบกับหนุ่มฮ็อตอย่าง หนุ่มฟิล์ม-รัฐภูมิ โตคงทรัพย์ ด้วย ไม่รู้จะเป็นไงบ้าง กับละครเรื่องนี้ "พลิกคาแร็คเตอร์ไปเลย ต้องเล่นเป็นคุณหนูไฮโซ เป็นผู้หญิงหัวสมัยใหม่ เริ่มถ่ายไปบ้างแล้ว</p>

<p>กลัวมั้ยฟิล์มจอมอำเลยนะ "ดีค่ะ ละครมันเป็นคอเมดี้ ด้วย เวลาอยู่ในกองถ่ายเราได้ร่วมงานกับคนที่มีเซนต์ทางคอเมดี้ เราก็ได้พัฒนาตัวเองด้วย ฟิล์มเค้าก็เก่งก็ช่วยเราด้วย ก้อยก็ไม่ค่อยได้เล่นแนวนี้เท่าไหร่ อยากจะลองทำให้เต็มที่ดู จริงๆ แล้วก้อยเป็นคนตลกนะ แต่คนอาจจะติดภาพเราเป็นดราม่าไปซะแล้ว"</p>

<p>หลุดบ่อยมั้ยฟิล์มชอบนอกบท "ตอนซ้อมขอขำให้เสร็จก่อน พอตอนถ่ายจะไม่ค่อยหลุด นอกจากฟิล์มก็ยังมีตัวพ่ออีกคนหนึ่งคือพี่หนุ่มกรรชัย จะทำให้ก้อยขำประจำเลย"</p>

<p>เป้มีถามถึงฟิล์มมั้ย"มีถามบ้างว่าร่วมงานเป็นไงบ้าง ทำงานเป็นยังไง สนุกมั้ย"</p> 

<p>หึงมั้ยหล่อด้วย "ไม่มีค่ะ"</p>

<p>งานชุกปีทองเลย"เป็นจังหวะโชคดีของเราที่ผู้ใหญ่ให้โอกาสด้วย ตอนนี้มีงานพรีเซ็นเตอร์ตัวใหม่อีก 1 รวมแล้วเป็น 4 ตัวค่ะ ละครอีก 2-3 เรื่อง แล้วก็ยังทำดีเจอยู่ด้วยค่ะ"</p> 

<p>งานเยอะอย่างนี้มีปัญหากับการจัดรายการมั้ย "ทาง<orgName>คลื่นแฟตเรดิโอ</orgName> น่ารักมาก เค้าเข้าใจว่าบางทีเราต้องหยุดต้องลาบ้าง เพราะก้อยต้องถ่ายละคร ถ่ายหนัง โชคดีที่เราจัดรายการกัน 3 คน แล้วเพื่อนร่วมงานต่างก็สลับคิวกันเพราะต่างก็มีงานนอกของตัวเอง ใครว่างวันไหนก็เข้าไปจัด ไม่ได้จัดทุกวัน ซึ่งเราก็ตกลงกับหัวหน้าเรียบร้อยแล้ว ไม่มีปัญหาเลยค่ะ เราอยู่กับ<orgName>แฟต</orgName>มา 4 ปี เหมือนเป็นครอบครัว ถ้าเกิดว่าจะมีการออกก็คงเป็นเพราะตัวเราเองมากกว่า ไม่น่าจะเป็นจากทางคลื่น แต่ตอนนี้ก้อยยังรักมันอยู่เพราะก้อยเกิดมาจากตรงนี้ แต่ในอนาคตก้อยก็ไม่รู้เหมือนกันว่าจะทำต่อหรือหยุดไปเพราะความที่ก้อยไม่มีเวลา ถึงแม้ว่าจะต้องหยุดแล้วมาทำงานตรงนี้อย่างเต็มที่แต่ก็เชื่อว่าในอนาคตก้อยอาจจะกลับมาทำงานดีเจอีกครั้งหนึ่งก็ได้ค่ะ"</p></body>
</news>
