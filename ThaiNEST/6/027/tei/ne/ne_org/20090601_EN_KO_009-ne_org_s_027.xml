<teiHeader>
<fileDesc>
<titleStmt>
  <title>'อลิซ'บ่นอุบร้องเพลงงานหิน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15128/%e0%b8%ad%e0%b8%a5%e0%b8%b4%e0%b8%8b%e0%b8%9a%e0%b9%88%e0%b8%99%e0%b8%ad%e0%b8%b8%e0%b8%9a%e0%b8%a3%e0%b9%89%e0%b8%ad%e0%b8%87%e0%b9%80%e0%b8%9e%e0%b8%a5%e0%b8%87%e0%b8%87%e0%b8%b2%e0%b8%99%e0%b8%ab%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>'อลิซ'บ่นอุบร้องเพลงงานหิน</headline>
<lead>"อลิซ" อภัสนันท์ วรภิรมย์รักษ์ เปรยร้องเพลงเป็นงานที่ยาก หลังได้ร้องเพลงประกอบภาพยนตร์ "รูมเมท เพื่อนร่วมห้อง ต้องแอบรัก" เผยโชคดีเรื่องการแสดง "บอล" วิทวัส สิงห์ลำพอง ช่วยเป็นติวเตอร์</lead>
<neck></neck>
<body><p>ประเดิมเล่นหนังเรื่องแรก นักแสดงหน้าใหม่ "อลิซ" อภัสนันท์ ก็เจองานหินซะแล้ว เพราะนอกจากเป็นมือใหม่ในด้านการแสดงแล้ว เธอยังต้อ งร้องเพลงประกอบภาพยนตร์เรื่อง "รูมเมท เพื่อนร่วมห้อง ต้องแอบรัก" ในเพลง "ความลับ" ของโจ้ วงพอส  ล่าสุดเธอเดินทางมาโปรโมทอัลบั้มนี้ ที่ "<orgName>คม ชัด ลึก</orgName>" พร้อมกับเปิดเผยดังนี้</p>

 <p>"ในเรื่องการร้องเพลงก็ยากเหมือนกัน เพราะโดยส่วนตัว ไม่มีพื้นฐานการร้องเพลงมาก่อนเลย  ก็ต้องไปเรียนร้องเพลงประมาณ 1 เดือน ช่วงเลิกเรียนทุกวัน ในอัลบั้มเพลงประกอบภาพยนตร์ อลิซร้องเพลง ความลับ ของพี่โจ้ (โจ้ วงพอส) เอามาแต่งดนตรี ปรับโทนเสียงการร้องใหม่ (การเอาเพลงเก่ามาร้องใหม่กลัวการเปรียบเทียบไหม) โดยส่วนตัวก็ยากนิดหนึ่ง ต้องเปลี่ยนคีย์ให้เข้าเสียงร้องตัวเองด้วย ลองร้องอยู่หลายที ประมาณ 3-4 ครั้งได้ จนได้ประมาณนี้ ดนตรีเขาก็ปรับให้เข้ากับเสียงเรา ก็ฟังได้นะ" อลิซกล่าว</p>

  <p>ถามต่อ ว่าการ่วมงานกับเพื่อนๆ นักแสดงในเรื่องเป็นอย่างไรบ้าง ดาราสาวกล่าว ว่าการทำงานกับทุกคนสนุกดี ทุกคนอาจจะไม่สนิทกันเท่าไหร่  แต่หลังจากคุ้นเคยกันแล้ว ก็เริ่มทำงานสนุก</p>

 <p>"พอเรียนเวิร์กช็อป  ได้ทำกิจกรรมร่วมกัน ก็ได้บอล (วิทวัส สิงห์ลำพอง) เป็นตัวเชื่อมก็เลยสนุก เฮฮากัน (บอลผ่านงานมาบ้างแล้ว แนะนำอย่างไรบ้าง) มีบ้าง เวลาเข้าซีนแต่ละซีน พี่รัน (กรัณย์ คุ้มอนุวงศ์) ผู้กำกับ แล้วก็เรียกนักแสดงมานั่งคุยกัน มาตกลงว่าจะเล่นกันประมาณไหนดี พี่รันเขาจะไม่ให้เล่นเยอะๆ อยากให้เล่นตามความรู้สึกมากกว่า อลิซก็อยากให้คนมาดูที่โรงหนัง เพราะมันจะได้อรรถรส เพราะหนังเรื่องนี้ภาพสวยมาก" อลิซกล่าวสรุป</p></body>
</news>
