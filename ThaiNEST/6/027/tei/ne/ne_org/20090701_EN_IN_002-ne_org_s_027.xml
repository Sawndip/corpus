<teiHeader>
<fileDesc>
<titleStmt>
  <title>สุกงอม!ต๊อดเล็งอาทิตย์ขอนุ่นหาฤกษ์แต่ง  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-01 17:38:01  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178747  </bibl>
</sourceDesc>
</fileDesc>
</teiHeader>
<news>
<headline>สุกงอม!ต๊อดเล็งอาทิตย์ขอนุ่นหาฤกษ์แต่ง</headline>
<lead>สุกงอม! "ต๊อด" เล็งอาทิตย์หน้า พา พ่อแม่สู่ขอ "นุ่น" หาฤกษ์แต่ง ฟุ้ง เรือนหอสร้างเสร็จแล้ว</lead>
<neck></neck>
<body><p>อีกไม่นาน คู่รักของวงการก็เตรียมจะสละโสดแล้ว อย่างคู่ของ ทายาทเบียร์สิงห์ ที่หนุ่ม "ต๊อด ปิติ ภิรมย์ภักดี" รีบส่งให้ผู้ใหญ่ไป
สู่ขอ ว่าที่เจ้าสาว "นุ่น วรนุช วงษ์สวรรค์" ภายในอาทิตย์หน้า งานนี้ หนุ่มต๊อดถึงกับใจร้อน อยากจะมีข่าวดีไวๆ เสียแล้ว</p>

<p>"ตอนนี้อยู่ในขั้นตอน ผมก็ไปเจอครอบครัวของนุ่นแล้ว แล้วได้เกริ่นเอาไว้คราวๆ แล้ว เหลือทางผู้ใหญ่มาเจอกัน นัดทานกินข้าวกันและก็ขอเป็นกิจลักษณะ คาดว่าภายในอาทิตย์ หรือ 2 อาทิตย์ จะได้รู้ แล้วค่อยเอาฤกษ์ผมกับนุ่นไปดูกันอีกที"</p>

<p>แล้วฤกษ์ได้ปีนี้หรือปีหน้า "ปีหน้าคงไม่ทัน รู้ก็เข้ากลางปีพอดี ในเรื่องของความพร้อม มันยังไม่มี ถ้าเกิดฤกษ์นี้ไม่ดีแล้ว ก็คงต้องดูฤกษ์ต่อไป ตั้งใจไว้ ไม่ต้นเดือนกลาง ไม่ก็ปลายปีหน้า จะได้มีเวลาเตรียมพร้อม เตรียมตัวกันทั้ง 2 ฝ่าย"</p>

<p>เรือนหอเตรียมไว้หรือยัง "เรือนหอมีไว้แล้วครับ คือพี่ชายแต่งงานเมื่อปีที่แล้ว คุณแม่ก็สร้างเรือนหอเป็นตึก ทำให้คนละชั้น ใครจะแต่งงาน ใครเข้ามาอยู่ที่บ้าน เรือนหอก็เสร็จแล้ว เหลือแค่ตกแต่งภายใน ก็ต้องตามผู้อยู่อาศัยว่า ใครจะเข้ามาอยู่"</p>

<p>ใครเป็นคนหาฤกษ์ "ถ้าจะเป็นทางฝ่ายผู้ชาย เท่าที่คุย คุณพ่อจะเป็นคนไปหาให้ สิ่งที่จะต้องเตรียมคงเป็นขบวนการทั้งหมด พออาทิตย์2 อาทิตย์ 2 ครอบครัว มาเจอกัน หลังจากนั้นก็ดูฤกษ์ว่าจะเป็นช่วงไหน มีพิธีการตอนไหน เตรียมงานจัดเลี้ยงเมื่อไหร่ คงเป็นเรื่องทั่วไป ตอนนี้คงคุยในเรื่องที่จะไปขอฝ่ายหญิงมากกว่า ว่าเขาจะเห็นด้วยหรือไม่"</p>

<p>หมั้นแล้วแต่งเลยมั๊ย "ยังบอกไม่ได้ ถ้าเกิดพระอาจารย์บอกว่า หมั้นแล้วแต่งเลย หรือว่าหมั้นไว้ก่อน เดี๋ยวค่อยแต่ง ต้องดูในเรื่องของเหมาะสมเป็นหลักว่า เราพร้อมแค่ไหน ถ้ามีเวลาแค่เดือน 2 เดือน ถ้าจะจัดแต่งงานจะทันหรอ ผมว่าไม่ทัน"</p>

<p>อย่างนั้น จะให้ นุ่น ทิ้งงานละครมั๊ย "ยังไม่ได้คุยกันเรื่องนี้ แต่ก็เคยคุยกันคราวๆ ว่า ถ้าเกิดมีครอบครัว ก็คงให้นุ่นรับงานละครอยู่แต่ว่าอาจจะแบ่งในเรื่องเวลาให้มันลงตัวมากขึ้น ทำงาน 7 วัน เดี๋ยวผมจะเหงา"</p>

<p>จะให้นุ่นเข้าไปทำงานในบริษัทมั๊ย "คงยังไม่มี แต่อนาคตจะได้ไหม คงตอบไม่ได้ เพราะมีธุรกิจหลายตัว ที่เขาอาจจะเหมาะ แล้วเขาก็สามารถทำได้ ต้องดูเรื่องความเหมาะสม นุ่น ก็มีธุรกิจของเขา และมีงานละครที่เขายังรักอยู่"</p>

<p>ถ้าไม่ได้ฤกษ์ปีหน้า ต้องเลื่อนไปอีก จะทำอย่างไร "อย่างนั้นคงเป็นฤกษ์สะดวกของผมแล้วครับ ก็คงภายใน 6 เดือนหน้าของปีหน้าครึ่งปีแรก แต่ด้วยวัย และเราทำอย่างอย่างตามขบวนการ อย่าถูกต้องมานานมาก อยู่ไปนานๆ กว่านี้ ไม่อยากแต่ขึ้นมา เดี๋ยวแย่เลย"</p></body>
</news>
