<teiHeader>
<fileDesc>
<titleStmt>
  <title>ไมเคิล แจ็คสันต้องการเด็กพิการขึ้นเวทีคอนเสิร์ต  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090618/17553/%e0%b9%84%e0%b8%a1%e0%b9%80%e0%b8%84%e0%b8%b4%e0%b8%a5%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%95%e0%b9%89%e0%b8%ad%e0%b8%87%e0%b8%81%e0%b8%b2%e0%b8%a3%e0%b9%80%e0%b8%94%e0%b9%87%e0%b8%81%e0%b8%9e%e0%b8%b4%e0%b8%81%e0%b8%b2%e0%b8%a3%e0%b8%82%e0%b8%b6%e0%b9%89%e0%b8%99%e0%b9%80%e0%b8%a7%e0%b8%97%e0%b8%b5%e0%b8%84%e0%b8%ad%e0%b8%99%e0%b9%80%e0%b8%aa%e0%b8%b4%e0%b8%a3%e0%b9%8c%e0%b8%95.html  </bibl>
</sourceDesc>
</fileDesc>
</teiHeader>
<news>
<headline>ไมเคิล แจ็คสันต้องการเด็กพิการขึ้นเวทีคอนเสิร์ต</headline>
<lead>ไมเคิล แจ็คสัน ต้องการเด็กพิการขึ้นเวทีคอนเสิร์ต พบหลักฐานการเฉือนหูไปซ่อมจมูกด้วย</lead>
<neck></neck>
<body><p>เว็บไซท์ของ<orgName>แท็บลอยด์ เดอะซัน</orgName> รายงานว่า ไมเคิล แจ็คสัน เจ้าของฉายา " ราชาเพลงป๊อป "กำลังหาเด็กที่สูญเสียอวัยวะ หรือต้องนั่งรถเข็น มาขึ้นเวทีคอนเสิร์ตที่สนามกีฬา โอทู โดยในอีเมลจากผู้จัดการแสดงคอนเสิร์ต AEG ไลฟ์ ที่ถูกส่งไปตาม<orgName>สำนักงานจัดหานักแสดง</orgName>ในกรุงลอนดอน ได้ระบุความต้องการที่จะได้เด็กไปถ่ายทำภาพยนตร์ แต่แหล่งข่าวระบุว่าเป็นเพียงแผนที่จะยับยั้งไม่ให้ความลับเรื่องคอนเสิร์ตรั่วไหล ขณะที่คนวงในระบุว่า ไมเคิลต้องการจะให้มีเด็ก ๆ ที่มีพื้นเพที่หลากหลายมาขึ้นเวทีกับเขา เพื่อเป็นการส่งสารแห่งความรักและสันติภาพของโลก</p>

<p>ก่อนหน้านี้ มีภาพสร้างความตกตะลึงไปทั่ว เมื่อภาพใบหูของเขาถูกขยายให้เห็นอย่างชัดเจนและพบว่า มีผิวหนังส่วนหนึ่ง รวมถึงกระดูกอ่อนบริเวณหู ถูกเฉือนออกไปนานหลายปีแล้ว เพื่อนำไปซ่อมจมูกที่เสียโฉมของเขา ซึ่งไมเคิล ได้พยายามจะซ่อนความเสียหายของใบหูไว้โดยใช้ผมยาวปิดบัง มาตั้งแต่ช่วงทศวรรษที่ 1990 ตอนที่ถูกเฉือนเนื้อเยื่อออกไปครั้งแรกเพื่อเอาไปซ่อมจมูก</p>

<p>ส่วนภาพล่าสุดที่ถ่ายได้เพียงไม่กี่วันที่เบเวอร์ลีย์ ฮิลส์ รัฐแคลิฟอร์เนีย ได้เผยให้เห็นขอบเขตของความเสียหายอย่างชัดเจน มีรายงานด้วยว่า แจ็คสันในปัจจุบัน กำลังทุกข์ทรมานจากโรคมะเร็งผิวหนัง ซึ่งดั๊กลาส แม็คจอร์จ ประธาน<orgName>สมาคมศัลยกรรมพลาสติกเพื่อความงาม</orgName> กล่าวว่าหูข้างซ้ายของไมเคิล แสดงให้เห็นว่าถูกตัดกระดูกอ่อนออกไป ซึ่งเป็นวิธีการเดียวกับที่ใช้ในการซ่อมจมูกผู้ป่วยที่ได้รับบาดเจ็บจากอุบัติเหตุ</p>

<p>จากเอกสารใหมล่าสุดของศาล ระบุว่า ไมเคิลต้องเสียเงินไปถึง 9 ล้าน 1 แสน 5 หมื่น 8 พัน 726 ปอนด์ เป็นค่าเสียหายในคดีแพ่งถึง 14 คดีเมื่อปีที่แล้ว</p></body>
</news>
