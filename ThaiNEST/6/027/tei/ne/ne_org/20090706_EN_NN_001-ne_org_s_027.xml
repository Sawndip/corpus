<teiHeader>
<fileDesc>
<titleStmt>
  <title>"กระเต็น"เฮ...!ลงจากคานแต่ง 31 ต.ค.นี้  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=168938  </bibl>
</sourceDesc>
</fileDesc>
</teiHeader>
<news>
<headline>"กระเต็น"เฮ...!ลงจากคานแต่ง 31 ต.ค.นี้</headline>
<lead></lead>
<neck></neck>
<body><p>เป็นอีกหนึ่งสาวที่หลายคนก็จับตามองอยู่ว่าเมื่อไหร่จะสละโสดกับเขาซักกะที หลังจากที่เพื่อนๆ ต่างแต่งงานกันไปเกือบหมดแล้ว สำหรับผู้ประกาศข่าวสาว "กระเต็น-วราภรณ์ สมพงษ์"จากรายการ 30 ยังแจ๋ว ทาง<orgName>ช่อง 3</orgName> งานนี้สาวกระเต็นเตรียมควงแฟนหนุ่มรุ่นน้องเข้าประตูวิวาห์ 31 ตุลาคมนี้ </p>

 <p>"ค่ะ ตอนนี้ก็มีข่าวดีกับเขาแล้วค่ะ เตรียมแต่งงานวันที่ 31 ตุลาคม ค่ะ เป็นวันฮัลโลวีน จริงๆเขาให้ฤกษ์มา 2 วัน วันที่ 31 เป็นวันเสาร์อีกวัน วันที่ 1 พ.ย.เป็นวันอาทิตย์ อีกอย่างเราถือฤกษ์สะดวกเราด้วยวันเสาร์ พอวันอาทิตย์จะได้พักผ่อนแล้ววันจันทร์จะได้มาทำงาน" คอนเซ็ปต์งานเป็นยังไง? "ก็คงไม่มีค่ะ คงเป็นแบบเรียบๆ ง่ายๆ ที่โรงแรมเอราวัณ แกรนด์ ไฮแอท ส่วนพิธีหมั้นจะเป็นวันที่ 3 ตุลาคม ที่บ้านค่ะ เรื่องสินสอดพอดียังไม่ได้คุยกันเรื่องนี้แต่ทางฝ่ายชายก็เตรียมไว้คร่าวๆ แล้วค่ะ ให้ผู้ใหญ่เป็นคนจัดการค่ะ" เตรียมงานครบหรือยัง? "ยังค่ะ ตอนนี้กำลังวุ่นเรื่องบ้านอยู่ ยังไม่ได้ทำอะไรต่อ พอได้ฤกษ์แล้วก็ไปดูแหวน และได้โรงแรมแล้ว ทางโรงแรมก็จัดเหมือนเป็นแพ็กเก็ตให้แล้ว เขาก็เตรียมให้เราหลายส่วนเหมือนกัน เราก็ไม่ได้อะไรมาก" ตื่นเต้นมั้ย? "ตอนแรกก็ตื่นเต้น แต่ตอนนี้เฉยๆ ยังอีกนานค่ะ ตั้ง 3 เดือน" แต่งแล้วอยากมีน้องเลยหรือเปล่า? "ยังไม่ได้แพลนไว้ค่ะ คิดว่าคงอยู่แบบนี้ไปก่อนระยะนึง" เจ้าบ่าวเป็นใคร? "ว่าที่เจ้าบ่าวชื่อ พล พลธนินท์ เป็นคน<orgName>กทม.</orgName> แต่ไปทำธุรกิจส่วนตัวที่พัทยา เจอกันได้เพราะว่าพอดีเขาจะขายรถแล้วเพื่อนเต็นจะซื้อรถ แล้วเต็นก็ไปด้วยก็เลยไปเจอกัน รู้จักกันมา 2 ปีแล้ว ก็พอที่จะรู้แล้วว่าคนที่จะอยู่ด้วยเป็นยังไง ไม่มากไม่น้อยจนเกินไป ถ้าคบนานกว่านี้เดี๋ยวเจ้าสาวจะอายุ 40 ซะก่อน" ชอบตรงไหน? "เขาเป็นคนจิตใจดีค่ะ อยู่ด้วยแล้วเราเป็นคนดีขึ้นมีความสุข" เรื่องฮันนีมูนล่ะ? "ก็คงเป็นปีหน้าค่ะ แต่งงานแล้วคงมาทำงานก่อน เดี๋ยวนายหาว่าแต่งงานแล้วมันทิ้งงานเลย ก็อาจจะเป็นต่างประเทศค่ะ แต่ก็คงไม่เรียกว่าฮันนีมูนมั้งค่ะ เพราะไปกันหลายคน" กลัวเรื่องการมีลูกยากมั้ย? "ก็คิดเหมือนกันแต่ก็คิดว่าเราเลือกที่จะใช้ชีวิตกัน 2 คนก่อนดีกว่า เที่ยวคนเดียวมาระยะนึงแล้ว ก็อยากจะเที่ยว 2 คนว่าจริงๆ มันเป็นยังไง เราอาจจะเสียเปรียบหน่อยนึงที่เราแต่งงานช้าเลยมีเวลาคิดน้อยแต่ก็ไม่เป็นไรเพราะเราเลือกได้เองว่าจะมีหรือไม่มี" เล็งเพื่อนเจ้าสาวไว้หรือยัง? "ก็คงเป็นคนแถวๆ นี้ค่ะ เพื่อนๆ ก็ดีใจกันหมด ถือว่าเพื่อนทุกคนเป็นเพื่อนเจ้าสาวหมดค่ะ" กระเต็นกล่าว</p></body>
</news>
