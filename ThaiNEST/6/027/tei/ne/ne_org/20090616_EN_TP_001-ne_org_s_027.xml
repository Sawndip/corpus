<teiHeader>
<fileDesc>
<titleStmt>
  <title>"จุ๊บ"แฮปปี้กับงาน ฝังอดีตอย่าขุดคุ้ย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/160609/6266  </bibl>
</sourceDesc>
</fileDesc>
</teiHeader>
<news>
<headline>"จุ๊บ"แฮปปี้กับงาน ฝังอดีตอย่าขุดคุ้ย</headline>
<lead></lead>
<neck></neck>
<body><p> จุ๊บ-อิทธิกร  สาธุธรรม  เบื่อนักข่าวขุดคุ้ยอดีต ที่เคยมีอดีตแฟนคนเดียวกับนิว-วงศกร  ปรมัติถากร  ไม่อยากให้ข่าวด้านลบทำเสียงาน  "เรื่องนี้ผมอยากให้จบซะที  เพราะตัวของนิวเองตอนนี้ก็มีจุ๋ย  เขาแฮปปี้กันอยู่  ทำไมต้องเอาคนอื่นเข้ามาเกี่ยว  มันก็เป็นเรื่องปกติของคนทั่วไปที่มีรักมีเลิก  ผมกับนิวก็เป็นเพื่อนด้วยไม่อยากเอาเรื่องนี้มาทะเลาะกัน  ทำไมต้องมีผู้หญิงคนนึงขึ้นมาให้เขาคิดมาก  ผมพูดจริงๆ  นะไม่อยากมีข่าวแบบนี้เลย  ที่ผ่านมาผมมีข่าวด้านลบเยอะ  ก็พยายามที่จะปรับปรุงตัวเอง  จนตอนนี้ทุกอย่างเริ่มเข้าที่เข้าทาง  </p>

     <p>หลังจากที่ลุ่มๆ  ดอนๆ  มาหลายปี  ตอนนี้ก็มีงานเข้ามาพอสมควร  ตั้งแต่ปีที่แล้วถึงปีนี้ยอมรับว่ามีละครค่อนข้างต่อเนื่อง  โดยเฉพาะกับ<orgName>ค่ายโคลีเซี่ยม</orgName>ผู้ใหญ่เมตตาผมมาก  อย่างละครโก๊ะซ่าท้ามิติ  จริงๆ  ตอนแรกไม่มีชื่อผมเลย  แต่ด้วยผู้ใหญ่เมตตาก็มีการเพิ่มตัวละคร  ทำให้ผมได้เล่นด้วย  ตอนนี้เลยต้องไปเรียนคิวบู๊กับอาทองก้อน  ศรีทิมเพิ่ม  ผมยอมรับว่าแฮปปี้มากๆ  มีความสุขมีงาน  เลยไม่อยากให้มีอะไรมากกระทบ"</p></body>
</news>
