<teiHeader>
<fileDesc>
<titleStmt>
  <title>ป๋อ ฟุ้งรุกฆาต บู๊ระห่ำ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090710/19958/%e0%b8%9b%e0%b9%8b%e0%b8%ad%e0%b8%9f%e0%b8%b8%e0%b9%89%e0%b8%87%e0%b8%a3%e0%b8%b8%e0%b8%81%e0%b8%86%e0%b8%b2%e0%b8%95%e0%b8%9a%e0%b8%b9%e0%b9%8a%e0%b8%a3%e0%b8%b0%e0%b8%ab%e0%b9%88%e0%b8%b3.html  </bibl>
</sourceDesc>
</fileDesc>
</teiHeader>
<news>
<headline>ป๋อ ฟุ้งรุกฆาต บู๊ระห่ำ</headline>
<lead>ป๋อ ณัฐวุฒิ สกิดใจ เผยต้องบู๊ใส่ นุ่น วรนุช วงษ์สวรรค์ ใน รุกฆาต ออกปากคราวนี้เอฟเฟกต์สุดอลังการ ย้ำหัวเข่าไม่เป็นปัญหากับงาน</lead>
<neck></neck>
<body><p>กลับมาอีกครั้งแล้วสำหรับภาคสองของคมแฝก ที่คราวนี้ใช้ชื่อว่า รุกฆาต การันตีความสนุก โดยค่ายดีด้า ยังคงพระ-นางคู่หลักเดิมเอาไว้ คือ นุ่น วรนุช และ ป๋อ ณัฐวุฒิ แต่คราวนี้ทั้งคู่กลับต้องมาพะบู๊กัน โดย ป๋อ เล่าให้ฟังดังนี้</p>

<p>ผมมีโอกาสเล่นคู่กับนุ่นคราวนี้ต้องบู๊กันด้วย ต้องฟาดนุ่นจริงๆ เลย เหมือนฟาดผู้ชายเลย กระหน่ำมาก (หัวเราะ) ผมบู๊กับนุ่น นุ่นใช้มีด ผมใช้ไม้ ซึ่งผมก็กลัวมีดเหมือนกัน เพราะมันมีความคม นุ่นเองเขาก็กลัวไม้คมแฝก เพราะมันเป็นไม้จริงด้วย ก็ต้องบอกน้องๆ ที่ดูละครเรื่องนี้ไว้ก่อนเลยว่าอย่าเอาไปเลียนแบบ ใช้มีดหรือไม้ แล้วนอกจากนี้ก็ยังมีระเบิดอีก เขาต้องการความอลังการ ความยิ่งใหญ่ เพราะฉะนั้นน้ำมันที่บรรจุอยู่ในระเบิดถุงเบ้อเร่อเลย เวลาระเบิดทีมันแผ่รัศมีไปไกลมาก ดังมาก หูจะแตกให้ได้ นักแสดงต้องระวังมาก</p>

<p>จากการบู๊ภาคที่แล้วเป็นเหตุให้เข่าของ ป๋อ ประสบอุบัติเหตุจนต้องผ่าตัดนั้นครั้งนี้เลยอดห่วงไม่ได้ว่าจะได้รับผลกระทบอีกหรือเปล่า พระเอกคนดังเผยว่า</p>

<p>หัวเข่าผมหาย99.99% มันดีกว่าเดิมเยอะมาก แต่ไม่เป็นไร เรามีวิธีการถ่ายทำที่ปลอดภัยอยู่แล้ว ไม่มีปัญหา คมแฝกมันตีท่อนบนอยู่แล้ว ท่อนล่างของผมที่มีปัญหา แต่ถ้าครึ่งท่อนบนผมไม่มีปัญหา พลิ้วมาก ท่าไม้ตายมีท่าใหม่เพิ่มเกือบ 10 ท่า น้องๆ ที่ชอบความเป็นซูเปอร์ฮีโร่ แปลงกาย จะมีท่าเอาไปเล่นได้ พระเอก<orgName>วิก 7 สี</orgName>กล่าวสรุป</p></body>
</news>
