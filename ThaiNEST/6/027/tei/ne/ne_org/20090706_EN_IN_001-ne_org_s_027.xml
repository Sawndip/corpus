<teiHeader>
<fileDesc>
<titleStmt>
  <title>กิ๊บซี่ควงแนนนี่ฉลองรับขวัญแพนด้าน้อย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-06 15:57:57  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179441  </bibl>
</sourceDesc>
</fileDesc>
</teiHeader>
<news>
<headline>กิ๊บซี่ควงแนนนี่ฉลองรับขวัญแพนด้าน้อย</headline>
<lead>'กิ๊บซี่' ควง 'แนนนี่' เที่ยวสวนสัตว์เชียงใหม่ ร่วมเฉลิมฉลองรับขวัญ แพนด้าน้อยลืมตาดูโลก</lead>
<neck></neck>
<body><p>สวนสัตว์เชียงใหม่ วันนี้ ( 6 ก.ค. 52) เวลา 12.00 น. 2 สาวสมาชิกวง "เกิร์ลลี่ เบอร์รี่" ศิลปินชื่อดังจาก <orgName>บริษัท อาร์เอส จำกัด (มหาชน)</orgName> ได้แก่ 'กิ๊บซี่ - วนิดา เติมธนาภรณ์' และ 'แนนนี่-ภัทรนันท์ ดีรัศมี' ได้เดินทางไปสวนสัตว์เชียงใหม่ เพื่อร่วมงานเฉลิมฉลอง "สู่ข้าวเอาขวัญแพนด้าน้อย" เพื่อเป็นการเฉลิมฉลองให้กับลูกแพนด้าน้อย ร่วมกับประชาชนจำนวนมาก ซึ่งจัดขึ้นในระหว่างวันที่ 4-6 กรกฎาคม นี้ โดยในงานมีกิจกรรมต่างๆ เช่น การแสดงทางวัฒนธรรมกาดหมั้ว ,นิทรรศการอนุรักษ์สัตว์ป่า การแสดงภาพประทับใจเกี่ยวกับแพนด้า เป็นต้น สำหรับการเปิดให้ประชาชนเข้าชมลูกแพนด้าที่จะแยกออกมาจัดแสดงบริเวณคลินิกหมีแพนด้า วันละ 2 รอบ รอบละประมาณ 1 ชั่วโมง ได้แก่ ช่วงเช้า และช่วงบ่าย โดย 2 วันที่ผ่านมามีประชาชนรับบัตรเข้าชมแล้วเป็นจำนวนมาก โดยแต่ละรอบจะจำกัดจำนวนผู้เข้าชมไว้เพียง 1,000 คน </p>

<p>โดย นายธนภัทร พงษ์อมร ผู้อำนวยการ<orgName>สวนสัตว์เชียงใหม่</orgName> ได้ให้เกียรติต้อนรับสองศิลปินสาว แล้วได้นำชมลูกหมีแพนด้าน้อย ตัวเป็นๆ สร้างความตื่นเต้นกับ 2 สาวเป็นอย่างมาก ต่อจากนั้น ทั้งคู่ก็ได้เดินเที่ยวชมกิจกรรมภายในงาน โดยทั้ง 2 ได้ซื้อตุ๊กตาหมีแพนด้า เพื่อนำไปเป็นของที่ระลึก ให้กับเพื่อนสมาชิกในวงอีก 2 คน คือกิ๊ฟท์ซ่าและเบลล์ ที่ไม่ได้เดินทางมาร่วมงานในวันนี้ด้วย</p> 

<p>กิ๊บซี่ เป็นตัวแทน กล่าวว่า "ดีใจมากค่ะ ที่ในวันนี้พวกเราได้มาดูแพนด้าน้อย ที่สวนสัตว์เชียงใหม่ ร่วมกับประชาชนจำนวนมาก เพราะที่ผ่านมาพวกเราได้ชมความน่ารักของน้องหมีแพนด้าผ่านทางทีวี และภาพข่าวตามหน้าหนังสือพิมพ์เท่านั้น แพนด้าน้อยตัวจริงน่ารักมาก ๆ ค่ะ ขนของมันเริ่มยาวขึ้น เห็นแล้วอยากจะเข้าไปอุ้มมาก ๆ ค่ะ หากใครมีเวลาว่าง พวกเราก็อยากเชิญชวนให้มาเที่ยวที่สวนสัตว์เชียงใหม่กันนะคะ หรือถ้าไม่ว่าง แต่อยากมีส่วนร่วมกับการต้อนรับแพนด้าน้อย ก็ร่วมสนุกกับ<orgName>ไปรษณีย์ไทย</orgName>ที่เปิดโอกาสให้คน<orgName>ไทย</orgName>ร่วมโหวตชื่อของหมีแพนด้าน้อยแทนก็ได้ค่ะ สนุกแถมยังได้ลุ้นรับของรางวัลอีกด้วยนะคะ"</p></body>
</news>
