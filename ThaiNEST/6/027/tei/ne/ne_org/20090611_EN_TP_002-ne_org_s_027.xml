<teiHeader>
<fileDesc>
<titleStmt>
  <title>"ใหม่-ติ๊นา"ลืมแก่ เชิญแต่หนุ่มทั้งนั้น  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/110609/6032  </bibl>
</sourceDesc>
</fileDesc>
</teiHeader>
<news>
<headline>"ใหม่-ติ๊นา"ลืมแก่ เชิญแต่หนุ่มทั้งนั้น</headline>
<lead></lead>
<neck></neck>
<body><p>ใหม่-ติ๊นา  บิวตี้  ออน  เดอะ  บีช  คอนเสิร์ตของสองสาวสุดเซ็กซี่ใหม่-สิริวิมล  เจริญปุระ  กับติ๊นา-คริสตินา  อากีล่าร์  ทั้งร้องและเต้นนานร่วม  3  ชั่วโมง  นอกจากจะขนเพลงฮิตของทั้งสองสาว  อาทิ  พลิกล็อค,  อ๋อเหรอ,  ไปด้วยกันนะ,  พูดอีกที,  ไม่มีปัญหา,  ปัญหาโลกแตก  ฯลฯ  จุดเด่นก็อยู่ที่แขกรับเชิญหนุ่มๆ  ที่มาร่วมงานกันเพียบ  ไล่มาตั้งแต่สามหนุ่ม  Buddha  Blass  ที่ขอออกมาประชันเสียงกับติ๊นาในเพลงเหรอ  จากนั้นถึงคิวของหนุ่มหล่ออาร์แอนด์บี  ชิน  ชินวุฒิ  ที่งานนี้หนุ่มชินขอเลือกเพลงคืนที่หนึ่ง  มาโชว์สเต็ปร้อนคู่กับใหม่</p>

     <p>ซีนที่ทุกคนรอคอยคือการเปิดตัวแขกรับเชิญหนุ่มหน้าใส  นิชคุณ  หรเวชคุณ  ที่สวมบทนินจาโผล่มาเซอร์ไพรส์ในเพลงนินจาร่วมกับใหม่-ติ๊นา  งานนี้ซีนเด็ดเห็นจะเป็นช็อตที่ใหม่-ติ๊นารุมหอมแก้มหนุ่มนิชคุณ  ทำเอาผู้ชมทั้งฮอลล์อิจฉากันเป็นแถว  ก่อนจะปิดท้ายกับแขกรับเชิญคนสุดท้ายจากเวทีเดอะสตาร์กับหนุ่มสิงโต  ที่ขนเพลงแดนซ์สุดฮิตออกมาทั้งร้องและเต้นกับ  2  สาว  ในเพลงถอยดีกว่า,  จิ๊จ๊ะ  และเพียงกระซิบ  เรียกเสียงกรี๊ดสนั่นฮอลล์ตามมาอีกระลอก</p></body>
</news>
