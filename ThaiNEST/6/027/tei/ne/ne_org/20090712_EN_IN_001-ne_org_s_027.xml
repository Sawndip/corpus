<teiHeader>
<fileDesc>
<titleStmt>
  <title>AFPตีข่าวพี่สาวเชื่อแจ็กสันถูกฆาตกรรม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-12 16:10:34  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180262  </bibl>
</sourceDesc>
</fileDesc>
</teiHeader>
<news>
<headline><orgName>AFP</orgName>ตีข่าวพี่สาวเชื่อแจ็กสันถูกฆาตกรรม</headline>
<lead>สื่อ<orgName>ผู้ดี</orgName> เผย พี่สาวไมเคิล เชื่อ น้องชายโดนฆาตกรรมจากผู้หวังผลประโยชน์</lead>
<neck></neck>
<body><p><orgName>สำนักข่าวเอเอฟพี</orgName> รายงานข่าว จากคำให้สัมภาษณ์ของ ลา โทยา แจ็กสัน พี่สาวของไมเคิล วัย 53 ปี ที่ตีพิมพ์ลงบน<orgName>หนังสือพิมพ์ เดอะซันเดย์</orgName> ของ<orgName>อังกฤษ</orgName> โดยกล่าวว่า เธอเชื่อว่าน้องชายโดนฆาตกรรมจากกลุ่มผู้หวังผลประโยชน์ โดยเชื่อแบบนี้มาตั้งแต่แรกแล้ว และคนที่ลงมือฆ่า ไมเคิล เธอเชื่อว่าไม่ได้มีแค่ "คนเดียว" นอกจากนี้ ลา โทยา ยังกล่าวอีกว่า ไมเคิล เป็นคนที่ถ่อมตัวมาก ไม่ค่อยมีปากเสียง รักทุกคนที่อยู่รอบข้าง จึงมีคนที่จ้องจะเอาเปรียบไมเคิลอยู่ตลอดเวลา</p>

<p>ไม่ถึงหนึ่งเดือนก่อนหน้านี้ เธอได้บอกกับครอบครัวว่า ไมเคิลจะต้องเสียชีวิตลงก่อนจะขึ้นคอนเสิร์ตที่ลอนดอน เพราะเขาถูกล้อมรอบด้วยคนที่หวังผลประโยชน์จากเขา โดยเธอก็เป็นคนจ้างให้บริษัทเอกชนเข้ามาชันสูตรการเสียชีวิตของไมเคิล อีกทั้งยังกล่าวว่า เธอจะไม่หยุด จนกว่าจะเจอคนที่ฆ่าน้องชายของเธอ</p>

<p>นอกจากนี้ ลา โทยา ยังอ้างว่า เครื่องเพชร และเงินสดของไมเคิล หายไปจากบ้าน เนื่องจากตามปกติแล้ว ไมเคิล จะเก็บเงินสดไว้ติดบ้านกว่า 1 ล้านดอลลาร์สหรัฐ</p></body>
</news>
