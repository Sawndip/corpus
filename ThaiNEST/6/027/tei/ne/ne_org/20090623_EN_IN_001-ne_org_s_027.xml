<teiHeader>
<fileDesc>
<titleStmt>
  <title>ต๊อดยันยังสนิทอั้ม เชื่อโน้ตไม่ใช่แฟน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-23 08:53:17  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177401  </bibl>
</sourceDesc>
</fileDesc>
</teiHeader>
<news>
<headline>ต๊อดยันยังสนิทอั้ม เชื่อโน้ตไม่ใช่แฟน</headline>
<lead>"ต๊อด"รับติดเพื่อนทำห่าง "อั้ม" เมินภาพควง "โน้ต" เชื่อไม่ใช่แฟน ปัดจีบ "อะตอม"</lead>
<neck></neck>
<body><p>เรียกว่ารับได้ทุกอย่าง ถึงแม้ว่านางเอกสาว "อั้ม พัชราภา ไชยเชื้อ" จะควง "โน้ต กรวัฒน์" ถี่ก็ตาม หรือจะมีภาพหลุดสวีตออกมาเรื่อยๆ เพื่อมาเย้ยหวานใจตัวจริง หนุ่ม "ต๊อด ศิณะ อุ่นทรพันธุ์" ทำให้หลายคนเกิดความสงสัยว่าสถานะภาพตอนนี้ตกลงเป็นอย่างไร หลังจากที่สาวอั้มหลุดปาก รับว่าห่างกันฝ่ายชาย ไปคบหนุ่มโน้ต จนมีกระแสข่าวว่าหนุ่มต๊อดรีบควง สาวชื่อ"อะตอม" สาวคนใหม่ เพื่อทำประชด แต่ถึงจะมีข่าวอะไรก็ตาม แหวนที่สาวอั้มซื้อให้ในวันเกิดหนุ่มต๊อดก็ยังใส่ที่นิ้วนางข้างขวา ก็ช่วยรับประกันความหวานฉ่ำ</p>
<p>งานนี้ผู้สื่อข่าวจึงรีบรุดไปอัพเดททันที มีข่าวห่างกับอั้มแล้ว "ยังไม่ได้ห่างไปไหน ก็ยังโทรติดต่อ โทรคุยกันตลอดเวลา"</p>
<p>ลดจากความสัมพันธ์ใช่มั้ย " ก็ไม่ได้ลดอะไรมาก ต่างคนต่างใช้ชีวิตมากขึ้น"</p>

<p>รู้สึกอย่างไรอั้มไปคบกับโน้ตแล้ว "คงไม่ได้คบอย่างนั้นมั้ง"</p>

<p>แต่ภาพหลุดสวีตกับโน้ตออกหลายครั้ง ได้ถามเขามั้ย "เห็นบ้าง ก็ถาม เขาก็บอกว่าเป็นเพื่อนกัน ก็รู้อยู่ ตามเดิม"</p>

<p>เห็นภาพหลุดแล้ว รู้สึกหึงมั้ย "รู้สึกว่า กลัวมากกว่า ต้องเป็นข่าวตลอดเวลา กลัวเขาจะดูไม่ดีด้วย"</p>

<p>ต๊อดเป็นตัวเลือกของอั้ม "จริงก็คือ ทางโน้ตผมก็รู้จักเขา ก็คงไม่ได้มีอะไร เป็นพิเศษ"</p>

<p>ถือว่าตอนนี้ยังเป็นคนรู้ใจตามเดิมมั้ย "เอาเป็นว่า ในเมื่อเขาต้องการกำลังใจที่ดี ผมก็ยังให้คำปรึกษาได้"</p>

<p>เรียกว่าอกหักหรือเปล่า "ไม่รู้เหมือนกัน"
อั้มบอกว่าที่ห่างเป็นเพราะต๊อดไม่มีเวลาให้ "ครับผม ยอมรับผิด ก็ปรับตัวครับ อยากจะบอกว่าช่วงที่ผ่านมา ผมพึ่งเรียนจบด้วย ผมอยากจะใช้ชีวิต เฮฮากับเพื่อน เขาอาจจะไม่เข้าใจว่าอยากใช้ชีวิตที่สนุกกับเพื่อน ก่อนที่จะไปหางานทำ ก่อนที่จะเกี่ยวข้องกับตัวเอง"</p>

<p>เหตุผลนี้ใช่มั้ยที่ทำให้ห่าง "อาจจะมีส่วน"</p>

<p>เห็นว่ามีสาวคนใหม่ ชื่ออะตอม </p>

<p>"อันนี้จะบอกว่ายืนยันเลยว่า ถ้าคำพูดที่ออกมาจากผู้จัดการหรือใครก็ตามออกมาพูด มันไม่ใช่เป็นความจริง ตัวผมกับตัวน้อง คือรู้จักกัน ซึ่งปกติแล้วไปเที่ยวกัน ไปกินข้าว ไม่ได้มีการไปจีบ ไม่มีอะไรมากกว่าการคุยกันทั่วไปเลย"</p>

<p>เขาบอกว่าต๊อดเป็นแฟนกับอะตอมมา 2 เดือนแล้ว "ไม่จริง ยืนยัน"</p>

<p>กับภาพเดินควงอะตอม "วันนั้นผมไปงานที่หัวหิน ผมก็ไปพักผ่อนกับเพื่อน ไปกันเป็นกลุ่ม แต่ทำไมกล้องซูมมาแค่นั้น"</p>

<p>เป็นการประชด อั้มหรือเปล่า "ผมไม่คิดว่าเป็นการประชดหรือว่าอะไร"</p>

<p>เฮิร์ตบ้างมั้ย "ตัวเขาก็เป็นตัวเขาด้วย เขาจะไปเที่ยวกับใคร แต่อย่างไงก็คุยกันอยู่"</p>

<p>ถือว่ารับสภาพตรงนี้ได้ "ตอบยากจัง เชื่อว่าเขาเป็นผู้ใหญ่พอ เขาคิดได้ว่าอะไรควร อะไรไม่ควร"</p>

<p>จะมีโอกาสคุยกันเหมือนเดิมมั้ย "ก็คุยกันตลอด เกือบทุกวัน เท่าเดิมครับ แต่ช่วงนี้ไม่ค่อยได้เจอเขา เพราะเขาต้องทำงานทุกวัน"</p>

<p>สถานะตอนนี้เป็นอย่างไร "เป็นเพื่อนสนิทที่สุด"</p>

<p>มีข่าวว่าไปกินข้าวกับ แคล "อันนี้เป็นเพื่อนทางพี่เป๊กเขา"</p>

<p>แล้วได้จีบมั้ย "ไม่จริงครับ ไม่ได้จีบใครเลยสักคน"</p></body>
</news>
