<teiHeader>
<fileDesc>
<titleStmt>
  <title>'แดน' ปลื้มเล่น '5 แพร่ง'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20256/%e0%b9%81%e0%b8%94%e0%b8%99%e0%b8%9b%e0%b8%a5%e0%b8%b7%e0%b9%89%e0%b8%a1%e0%b9%80%e0%b8%a5%e0%b9%88%e0%b8%995%e0%b9%81%e0%b8%9e%e0%b8%a3%e0%b9%88%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>'แดน' ปลื้มเล่น '5 แพร่ง'</headline>
<lead>"แดน" วรเวช ดานุวงศ์ ยิ้มได้ร่วมงานกับ "วิสูตร" และทีมผู้กำกับ<orgName>จีทีเอช</orgName>ใน "ห้าแพร่ง" ไม่ซีเรียส "กุหลาบซ่อนหนาม" เลื่อนแล้วเลื่อนอีก ได้มาร่วมงานกับค่าย<orgName>จีทีเอช</orgName> ครั้งแรก ในหนัง</lead>
<neck></neck>
<body><p>เรื่อง "ห้าแพร่ง" ก็ดูเหมือนจะโชคดีเลย เพราะ "แดน" วรเวช ได้ร่วมงานกับมือใหม่ แต่ความคิดเก๋า อย่าง วิสูตร พูลวรลักษณ์ ผู้บริหารใหญ่<orgName>ค่ายจีทีเอช</orgName>ที่ลงมากำกับด้วยตนเอง โดยนักร้องหนุ่มเผยการทำงานให้ฟัง</p>

 <p>"เรื่องนี้เป็นเรื่องที่ต้องประสบอุบัติเหตุ แล้วต้องไปพักโรงพยาบาลห้องรวม ต้องพักเตียงข้างๆ คนป่วยที่ใกล้จะตาย แล้วต้องเจอเหตุการณ์หลายอย่าง ที่ทำให้เราต้องหลอน ก็ค่อนข้างน่ากลัวมาก หน้าตาก็ยับเยิน ตอนถ่ายก็ไม่แต่งหน้าทำผม ถามว่าแดนกลัวผีไหม ก็นิดหน่อย เรื่องอาถรรพณ์ แดนว่าไม่ลบหลู่ดีกว่า จริงๆ แดนเคยเล่นหนังแนวผีมาแล้ว เรื่องสังหรณ์ แต่อันนี้จะหลอนมากขึ้น ต้องกลัว ต้องหนี ร่วมงานกับคุณวิสูตร เก่งมากในความคิดของแดน บอกทีเดียวเข้าใจเลย มองเห็นภาพ ตั้งใจทำงาน ดีใจที่ได้ร่วมงานกับคุณวิสูตรและ<orgName>จีทีเอช</orgName> ร่วมงานกับ<orgName>จีทีเอช</orgName>เรื่องแรกดี ทุกคนก็น่ารัก ดูแลเราเป็นอย่างดี ที่ตัดสินใจรับเล่น เพราะเรื่องนี้เป็นภาคต่อของสี่แพร่ง การันตีได้ว่าเรื่องนี้น่าจะออกมาดี มีโอกาสร่วมงานกับคุณวิสูตร และทีมงานผู้กำกับหลายๆ ท่านก็มาทำงานในกองที่แดนถ่าย ก็ถือว่าเป็นประสบการณ์ที่ดี ถามว่าอยากทำหนังของตัวเองไหม ก็ดูๆ ไว้ แต่ยังไม่ใช่ช่วงนี้ ก็ต้องรอก่อน มีมองไว้คร่าวๆ เหมือนกัน ต้องรอดูอีกที หนังกับ<orgName>จีทีเอช</orgName>ยาวๆ ตอนนี้ยังไม่มี แต่อาจจะมีโปรเจกท์อันอื่น ต้องรอดู" แดนแจกแจง</p>

 <p>ถามถึงงานละครที่ แดน เป็นทั้งนักแสดงและผู้กำกับเองบ้าง อย่าง กุหลาบซ่อนหนาม ว่าจะได้ฤกษ์ออกอากาศเมื่อไหร่ เพราะก่อนหน้านี้ก็เลื่อนมาครั้งหนึ่งแล้ว แดนกล่าวว่าคงต้องถามผู้ใหญ่ </p>
 <p>"ที่เลื่อนเป็นเพราะแผนการตลาดของทางช่อง แต่แดนไม่รู้สึกอะไรนะ นี่แดนก็งง เพราะเจอคำถามแบบนี้มาหลายครั้งมาก ว่าจะรู้สึกอะไรหรือเปล่า แต่จริงๆ แล้วไม่เลย เพราะแดนก็ทำละครให้ช่อง ต่อไปก็เป็นหน้าที่ของช่องแล้ว ว่าเขาจะนำผลงานเรามาออกเมื่อไหร่ ตัวแดนแล้วแต่ทางช่องเลย มันเป็นเงินเขา เขาลงทุน ก็แล้วแต่เขาจะยังไงต่อไป นอกจากนี้ก็ส่งไปอีกหลายเรื่องเหมือนกัน ก็ต้องดูว่าช่วงนี้น่าจะได้ทำเรื่องไหน มีหลายแนวทั้งพีเรียด และคอมเมดี้" แดนกล่าวสรุป</p></body>
</news>
