<teiHeader>
<fileDesc>
<titleStmt>
  <title>โรเบิร์ต แพททินสัน ถูกรถชน เจ็บ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>สำนักข่าวเนชั่น  </publisher>
  <pubPlace>http://www.nationchannel.com  </pubPlace>
  <date>2009-06-19 12:56:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/inter-entertain/20090619/52807/%e0%b9%82%e0%b8%a3%e0%b9%80%e0%b8%9a%e0%b8%b4%e0%b8%a3%e0%b9%8c%e0%b8%95-%e0%b9%81%e0%b8%9e%e0%b8%97%e0%b8%97%e0%b8%b4%e0%b8%99%e0%b8%aa%e0%b8%b1%e0%b8%99-%e0%b8%96%e0%b8%b9%e0%b8%81%e0%b8%a3%e0%b8%96%e0%b8%8a%e0%b8%99-%e0%b9%80%e0%b8%88%e0%b9%87%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>โรเบิร์ต แพททินสัน ถูกรถชน เจ็บ</headline>
<lead>พระเอกหนัง "ทไวไลท์" ถูกแท็กซี่พุ่งชน ขณะถ่ายหนังเรื่องใหม่ในนิวยอร์ค คาดวิ่งหลบแฟนๆ ที่คลั่งไคล้วิ่งไล่ตามดาราดัง</lead>
<neck></neck>
<body><p>พระเอกหนัง "ทไวไลท์" ขวัญใจสาวๆ โรเบิร์ต แพททินสัน ถูกรถแท็กซี่ชน ในนิวยอร์ค ระหว่างการวิ่งแหวกฝูงแฟนๆ ที่คลั่งไคล้เขาและกรูกันเข้ามารุมระหว่างการถ่ายทำภาพยนตร์เรื่องใหม่ อย่างไรก็ตาม แพททินสัน ไม่ได้รับบาดเจ็บรุนแรงจากเหตุการณ์ดังกล่าว</p>

<p>เหตุเกิดขึ้นระหว่างที่พระเอกหนุ่มวัย 23 ปี เดินทางไปถ่ายหนังรักเรื่องใหม่ Remember Me ที่บริเวณหน้าร้านหนังสือในเมืองแมนฮัตตัน เมื่อวานนี้ (18 มิ.ย.) ขณะที่เขาพยายามเดินฝ่าฝูงชนที่มามุงดูดาราขวัญใจถ่ายหนัง โดยมีบอดี้การ์ดขนาบข้าง เขาก็ถูกรถแท็กซี่พุ่งเข้าชนตอนเดินข้ามถนน</p>

<p>จนถึงขณะนี้ยังไม่มีข้อมูลที่ชัดเจนเกี่ยวกับเหตุการณ์ที่เกิดขึ้น อย่างไรก็ตาม <orgName>เว็บไซต์ RadarOnline.com</orgName> ซึ่งอ้างว่ามีแหล่งข่าวที่อยู่ในเหตุการณ์ รายงานว่า ได้ยินเสียบอดี้การ์ดตะโกนใส่กลุ่มเด็กผู้หญิงแฟนดาราดังว่า "เห็นมั้ยว่าพวกเธอเกือบจะฆ่าเขาแล้ว"</p>

<p>ขณะที่ผู้จัดการของแพททินสัน ปฏิเสธที่จะให้ความเห็นเกี่ยวกับเหตุการณ์ที่เกิดขึ้น</p>

<p>โรเบิร์ต แพททินสัน กลายเป็นหนึ่งในนักแสดงชายสุดฮอตของ<orgName>ฮอลลิวู้ด</orgName>จากภาพยนตร์แวมไพร์วัยรุ่น "ทไวไลท์"</p>

<p>โดยในสัปดาห์นี้เขายังได้รับการโหวตออนไลน์ให้เป็นหนุ่มหล่อที่สุดในโลกโดยผู้อ่าน<orgName>นิตยสาร Vanity Fair</orgName> อีกด้วย</p></body>
</news>
