<teiHeader>
<fileDesc>
<titleStmt>
  <title>"จิ๊ก"เผยชีวิตคู่คือบทเรียนสำคัญ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/300609/7008  </bibl>
</sourceDesc>
</fileDesc>
</teiHeader>
<news>
<headline>"จิ๊ก"เผยชีวิตคู่คือบทเรียนสำคัญ</headline>
<lead></lead>
<neck></neck>
<body><p>จิ๊ก-เนาวรัตน์  ยุกตะนันท์  เปิดใจผ่าน<orgName>นิตยสาร  woman  &  home</orgName>  ในเครือ<orgName>อินสไพร์  เอนเตอร์เทนเม้นท์</orgName>  เผยถึงคู่ชีวิตเป็นบทเรียนหน้าสำคัญที่สุด  "ชีวิตคู่เป็นบทเรียนหน้าสำคัญที่สุดในชีวิตที่ผ่านมา  และบอกตัวเองว่าจะไม่ทำซ้ำอีก  บางครั้งจิ๊กคิดว่าชีวิตคู่คนนี้จะดูแลเราได้  คนๆ  นี้จะสามารถช่วยเหลือเกื้อกูลเราได้  จะเป็นคนที่เราฝากชีวิตไว้กับเขาจนวันสุดท้ายได้  แต่สุดท้ายพังพินาศเพราะเขาเป็นพี่ชายที่แสนดี  เป็นที่ปรึกษาที่แสนดี  แต่เขาไม่ใช่คู่ชีวิตที่แสนดี</p>

     <p>อาจเป็นเพราะเขาเติมเราไม่เต็ม  หรืออาจจะขาดอะไรไป  ก็ต้องเปิดใจกว้างให้เขาไปเจอกับคนที่ใช่ดีกว่ากักขังเขาไว้แล้วอยู่กันอย่างไม่มีความสุข  นี่พูดจากประสบการณ์ตรงที่ค้นเจอด้วยตัวเองเลย  ปล่อยเขาไปอยู่ในโลกของเขา  เราก็อยู่ในโลกของเราเจอกันก็ทัก  อย่าต่อว่ากันอยู่กันด้วยสันติ  อยู่ด้วยความรู้สึกว่าเขาเป็นพี่เป็นที่ปรึกษา  เป็นคนที่ครั้งหนึ่งในชีวิตมีความทรงจำดีๆ  ต่อกันมา  คิดได้อย่างนี้แล้วเราจะมีความสุข"  จิ๊กกล่าว</p></body>
</news>
