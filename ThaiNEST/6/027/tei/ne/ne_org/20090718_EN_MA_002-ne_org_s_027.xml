<teiHeader>
<fileDesc>
<titleStmt>
  <title>เดย์ โพเอทส์รุกสื่อโทรทัศน์ หวังขยายฐานลูกค้าสู่ล้านราย  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent02180752&sectionid=0105&day=2009-07-18  </bibl>
</sourceDesc>
</fileDesc>
</teiHeader>
<news>
<headline><orgName>เดย์ โพเอทส์</orgName>รุกสื่อโทรทัศน์ หวังขยายฐานลูกค้าสู่ล้านราย</headline>
<lead></lead>
<neck></neck>
<body><p>อยู่ตัวในตลาดหนังสือและแม็กกาซีนวัยรุ่น-วัยมันส์ไปแล้ว ล่าสุด โหน่ง-วงศ์ทนง ชัยณรงค์สิงห์ ก็ขอสยายปีกเครือ<orgName>เดย์ โพเอทส์</orgName> เข้าสู่สื่อโทรทัศน์กันบ้างกับรายการ ดิ ไอดอล คนบันดาลใจ ที่เจ้าตัวให้คำนิยามว่าเป็นรายการเชิงสร้างสรรค์รูปแบบใหม่ ซึ่งได้แนวคิดมาจากการผลิต<orgName>นิตยสาร a day idols</orgName> เมื่อปี 2545 และ a day 100 idols ปี 2551 โดยจะออกอากาศทุกวันอาทิตย์ เวลา 23.30-24.00 น. ทาง<orgName>โมเดิร์นไนน์ทีวี</orgName></p>

<p>โดยรูปแบบของรายการนั้นจะนำเสนอเกี่ยวกับบุคคลที่เป็นแบบอย่างดีๆ ให้กับสังคมจาก ทุกสาขาอาชีพหลากหลายวงการ ด้วยวิธีเล่าเรื่องในรูปแบบใหม่ที่มีความน่าสนใจร่วมกับผลงานที่โดดเด่น</p>

<p>ซึ่งวงศ์ทนงเชื่อว่าการขยายธุรกิจจากสื่อสิ่งพิมพ์มาสู่ธุรกิจโทรทัศน์นั้น จะช่วยให้สามารถขยายฐานลูกค้าของบริษัทได้มากขึ้น จากเดิมที่<orgName>เดย์ โพเอทส์</orgName> มีฐานลูกค้าที่เป็นผู้อ่านหลักแสนราย อาจเพิ่มขึ้นนับล้านรายอย่างรวดเร็ว </p>

<p>"เราถือว่าเป็นผลทางอ้อมที่ทำให้ผู้คนได้รู้จักกับสื่อสิ่งพิมพ์ในเครือของบริษัทควบคู่ไปในตัว นอกจากนี้ <orgName>เดย์ โพเอทส์</orgName>ยังได้เตรียมเน้นทำการโฆษณา และประชาสัมพันธ์ในลักษณะรวมสื่อและแลกสื่อ เพื่อสร้างความรู้จักในวงกว้าง และดึงดูดความน่าสนใจเพิ่มมากขึ้นด้วย"</p>

<p>สำหรับการแบ่งสัดส่วนรายได้ของบริษัทนั้น วงศ์ทนงเผยว่า แบ่งเป็นธุรกิจสื่อสิ่งพิมพ์ 75% โดยทั้งหมดมาจากการขายโฆษณา การจำหน่ายนิตยสารและจาก<orgName>สำนักพิมพ์ a book</orgName> ขณะที่รายได้จากรายการโทรทัศน์ในปีแรกบริษัทตั้งเป้ารายได้ไว้ที่ 20% ที่เหลือเป็นรายได้จากการทำอีเวนต์ และกิจกรรมพิเศษต่างๆ</p></body>
</news>
