<teiHeader>
<fileDesc>
<titleStmt>
  <title>“แมท–ต่าย”เขินเดินกันขาขวิด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169541  </bibl>
</sourceDesc>
</fileDesc>
</teiHeader>
<news>
<headline>“แมท–ต่าย”เขินเดินกันขาขวิด</headline>
<lead></lead>
<neck></neck>
<body><p>ในที่สุดเรื่องราวยุ่งๆ ของพระ-นาง แมท-ภิรนีย์ คงไทย กับ ต่าย-ณัฐพล ลียะวณิช ในละคร ก๊วนกามเทพ ทาง<orgName>ช่อง 3</orgName> ก็ปิดฉากลงอย่างแฮปปี้เอ็นดิ้ง งานนี้ผู้จัด ตุ๊ก-จันทร์จิรา จูแจ้ง ลงทุ่นจัดงานแต่งงานแบบโรแมนติก ท่ามกลางขุนเขาให้ ต่าย-แมท แต่กว่าฉากนี้จะจบลงด้วยดี เล่นเอาทั้งคู่เดินกันขาขวิด เพราะเดินเท่าไหร่ก็ไม่ถูกใจผู้กำกับ โดยเป็นฉากที่ วาทิต(ต่าย) กับ ครูเพลินตา(จันทร์จิรา) หลอกให้ เกษรา(แมท) เป็นแม่งานจัดงานแต่งให้หลาน แต่มาถึงเกษรากลับถูกให้สวมชุดเจ้าสาว และยังมีเจ้าบ่าวสุดหล่ออย่างวาทิต วาทิตขอโทษเกษราและขอแต่งงานอีกครั้ง ฉากนี้ไปถ่ายทำกันที่ เอสตาเต้ เขาเขียว จ.ชลบุรี โดยผู้จัดควักกระเป๋าจัดงานแต่งแบบเริ่ดหรูแต่ดูชิลส์ๆ เพราะนอกจากจะมีพรมให้ต่าย-แมทเดินแล้ว บรรยากาศยังอบอวลไปด้วยดอกไม้นานาพรรณ เล่นเอานักแสดงสาวๆ ต่างพากันแชะรูปเก็บไว้ดูเพียบ ซึ่งนอกจากคู่ต่าย-แมทแล้วยังมีคู่ของ ยีนส์-เอ้ก ที่ต้องเป็นบ่าว-สาววัยใส แต่คู่นี้ดูกุ๊กกิ๊กหวานแหววสมจริง จะหวานกันขนาดไหนติดตามชมตอนจบได้ วันศุกร์ที่ 10 กรกฎาคมนี้ เวลา 19.15 น. <orgName>ช่อง 3</orgName> </p></body>
</news>
