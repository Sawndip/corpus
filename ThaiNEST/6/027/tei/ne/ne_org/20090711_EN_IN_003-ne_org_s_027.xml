<teiHeader>
<fileDesc>
<titleStmt>
  <title>'แตงโม'ไม่สนน้ำชาดูก้องเล่นคอนเสิร์ต  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-11 12:27:12  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180128  </bibl>
</sourceDesc>
</fileDesc>
</teiHeader>
<news>
<headline>'แตงโม'ไม่สนน้ำชาดูก้องเล่นคอนเสิร์ต</headline>
<lead>"แตงโม" เมิน "น้ำชา" ดอดเชียร์ "ก้อง" ขึ้นคอนเสิร์ต ฐานะพี่ ย้ำแดนนี่เพื่อน 100% ยี้ ถูมองเจ๊ดัน</lead>
<neck></neck>
<body><p>ถึงจะลดสถานะเป็นพี่น้องกันแล้ว แต่สาว แตงโม-ภัทรธิดา ก็ยังมีความรู้สึกดี ๆ ให้กับ อดีตหวานใจ ก้อง-กรุณ เห็นได้จากการแสดงคอนเสิร์ตครั้งแรก ในชีวิของฝ่ายชาย ที่มีสาวแตงโม ตามไปให้กำลังใจ ทำตาซึ้งติดขอบเวที ชนิดไม่เกรงใจสาว น้ำชา เลยซักติ๊ด ยังดอดไปเชียร์ที่คอนเสิร์ต "เราเคยคบกันตัวติดกันตลอด ก็จะรู้สึกได้ถึงความตั้งใจของเค้า สิ่งที่เค้าตั้งใจก็เป็นสิ่งที่โมคอยลุ้นอยู่ตลอดเวลา วันหนึ่งที่เค้าประสบความสำเร็จ โม ดูเอ็มวีก็ยังรู้สึกตื้นตันอยู่ลึก ๆ ครั้งแรกที่ได้ฟังเพลงเค้าในรถก็น้ำตาซึม ว่า อืมได้ยินเพลงเค้าในวิทยุแล้วมันเหมือนเป็นความสำคัญของเค้า ยิ่งได้เห็นเค้ายืนอยู่บนเวที ทุกคนให้กำลังใจเค้า มันอารมณ์ภูมิใจแทน อารมณ์เดียวกับคุณแม่ที่มาดูลูกรับปริญญา สามีได้เหรียญทองโอลิมปิก เรารู้สึกสบายใจ หายเหนื่อยแทนเค้าไปได้เยอะ เพราะพี่ก้องเหนื่อยมากๆ จริงๆ เพราะเค้ารอคอยมานานมาก ๆ โมก็ดีใจด้วย" </p>

<p>อยากไปเล่นเอ็มวีของพี่ก้องบ้างมั้ย "ไม่ได้อยู่แล้วค่ะ เพราะ<orgName>ช่อง 7</orgName> ไม่มีนโยบายให้นักแสดงของช่องไปเล่น" ถ้าก้องมีคอนเสิร์ตอีกจะไปดูมั้ย "ถ้ามีโอกาสก็ไปค่ะ โมเข้าใจว่า งานสำคัญ ๆ เค้าก็คงอยากให้ทุกคนที่รักเค้าไปให้กำลังใจ ถ้าสะดวกก็ไปแต่ถ้าอันไหนไม่สามารถไปได้ ก็คงไม่ได้ไป" </p>

<p>มีโอกาสรีเทิร์นมั้ย ถ้ายังรักกันอยู่ "อยากให้รีเทิร์นมั้ยล่ะค่ะ (ยิ้มๆ) โมว่า มันเป็นเรื่องของอนาคต ตอบไม่ได้จริงๆ ถ้าวันหนึ่งเรารู้สึกว่า ต้องเป็นเราเท่านั้นก็คงกลับมา เราก็ยังคุยกันเกือบทุกวัน ก็ยังเป็นห่วง เพราะเมื่อก่อนเราใช้ชีวิประจำวันด้วยกันเกือบจะตลอด บางทีก็เป็นความเคยชิน ช่วงเวลานั้น ช่วงเวลานี้เราจะรู้ว่าเค้าทำอะไร บางทีก็คิดว่าเรื่องนี้จะมีใครช่วยเหลือเค้ามั้ย หรือ เรื่องนี้ไม่มีเค้าแล้ว เราก็ต้องทำคนเดียวนะ ก็จะมีคิดมาก" </p>

<p>น้องน้ำชา มีส่วนต่อการตัดสินใจกลับมาคบกันของแตงโม กับ ก้องมั้ย "เรื่องของคนอื่น ไม่มีผลต่อการเลิกของเรา หรือ การรีเทิร์นในอนาคตเลย ถ้าวันหนึ่งทุกอย่างมันเป็นเรา ก็คือความรู้สึกที่เรามีให้กันไม่เกี่ยวกับคนอื่น เพราะคนละส่วน" ยังมีเจ็บแปลบๆ อยู่มั้ย "มันเลยช่วงนั้นมาแล้วค่ะ ช่วงที่เจ็บมาก ๆ น่าจะเป็นช่วงที่เราทะเลาะกันบ่อย ๆ มากกว่า แต่เราเลือกที่จะจำส่วนดี ๆ ไว้ค่ะ"</p> 

<p>แล้วกับแดนนี่ล่ะ "ถ้าโมยังไม่ได้ให้ข่าวว่า คบกับใครอยู่ แสดงว่า โมยังไม่ได้เลือกใคร ยังไม่พร้อมที่จะมีใคร ไม่ใช่ใครที่เข้ามาไม่ดี เพียงแต่โมรู้สึกว่า ถ้าโมคบกับใครตอนนี้ ก็จะมีปัญหาเดิมๆ ที่ โม ยังแก้ไขตัวเองไม่ได้ มันก็จะไม่ยุติธรรมกับคนอื่น ฉะนั้น ตอนนี้ยังไม่มีจิตใจที่จะดูแลคนอื่น ทุกอย่างมันหมดแล้ว เฮือกสุดท้ายอยู่ที่พี่ก้องหมดแล้ว ยังไม่คิดจะมีเร็วๆ นี้ด้วย" </p>

<p>คนมองว่าเราเป็นเจ๊ดัน "โมไม่ชอบคำนี้ซักเท่าไหร่ ถึงได้ตกลงกับพี่แดนว่า อย่าใช้กระแสนี้ เพื่อผลักดันให้เราทั้งคู่มีงานเยอะขึ้น เราจะถามผู้จ้างงานว่า เลือกเพราะอะไร ถ้าเลือกเพราะข่าวไม่ไป เพื่อพิสูจน์ว่าเราไม่ได้ดันกันเอง ทุกวันนี้พี่แดน ก็ยังเป็นเพื่อน100 เปอร์เซ็นต์ค่ะ ถ้าพัฒนาก็จะเริ่มบอกเองค่ะ"</p></body>
</news>
