<teiHeader>
<fileDesc>
<titleStmt>
  <title>"ไอซ์"แจงร้ายโป๊ เฉพาะเรื่องงาน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/020709/7158  </bibl>
</sourceDesc>
</fileDesc>
</teiHeader>
<news>
<headline>"ไอซ์"แจงร้ายโป๊ เฉพาะเรื่องงาน</headline>
<lead></lead>
<neck></neck>
<body><p>มีภาพเป็นสาวขี้วีนไปเสียแล้ว  ไอซ์-อภิษฎา  เครือคงคา  ยอมรับว่า  ส่วนหนึ่งติดภาพมาจากละครที่มักจะเห็นเธอรับบทนางร้ายขี้วีน  แต่คุยว่าตัวจริงน่ารักกว่าในละคร  ส่วนเรื่องโชว์หวิวก็แค่ถ่ายแบบเท่านั้นแต่ไม่ได้โป๊เรี่ยราด  ชีวิตจริงกับงานแยกออกจากกัน  "ด้วยความที่เราเล่นละครมีแต่บทร้าย  มันจึงเป็นเรื่องที่ช่วยไม่ได้เลย  ถ้าคนจะมองว่าไอซ์-อภิษฏาดูร้าย  ดูเป็นสาวขี้วีน  หรืออย่างถ้าไอซ์ไปมีเรื่องกับใคร  ทุกคนต้องคิดว่าไอซ์ผิดชัวร์  เพราะด้วยภาพในละครเป็นแบบนั้น</p>

     <p>แต่อยากจะบอกว่าตัวจริงไอซ์น่ารักนะคะ  ไม่ได้ร้ายกาจเหมือนในละคร  อันนั้นเป็นแค่บทบาทที่ได้รับมอบหมาย  เป็นแต่การทำงานเท่านั้น  อย่างล่าสุดไปทำงานต่างจังหวัด  ก็มีคนมาทักว่าทำไมไม่โป๊เลย  ก็ต้องอธิบายไปว่าถ้าเราจะแต่งเซ็กซี่  ส่วนใหญ่จะเป็นงานถ่ายแบบ  ไม่ใช่ว่าจะเปิดหมดทุกงาน  เราไม่ได้โป๊เรี่ยราดขนาดนั้น  ต้องเข้าใจด้วยว่าชีวิตประจำวันกับงาน  เราแยกแยะออกจากกัน"  ไอซ์กล่าว</p></body>
</news>
