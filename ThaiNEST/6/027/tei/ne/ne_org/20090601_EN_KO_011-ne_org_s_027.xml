<teiHeader>
<fileDesc>
<titleStmt>
  <title>'แอฟ' ออกตัวแทน 'อ๋อ'ไม่ชินสื่อ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15139/%e0%b9%81%e0%b8%ad%e0%b8%9f%e0%b8%ad%e0%b8%ad%e0%b8%81%e0%b8%95%e0%b8%b1%e0%b8%a7%e0%b9%81%e0%b8%97%e0%b8%99%e0%b8%ad%e0%b9%8b%e0%b8%ad%e0%b9%84%e0%b8%a1%e0%b9%88%e0%b8%8a%e0%b8%b4%e0%b8%99%e0%b8%aa%e0%b8%b7%e0%b9%88%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline>'แอฟ' ออกตัวแทน 'อ๋อ'ไม่ชินสื่อ</headline>
<lead>"แอฟ" ทักษอร ภักดิ์สุขเจริญ ขำ "อ๋อ" แฟนหนุ่มวิ่งหนีสื่องานแต่ง "โอ๋-เฟี้ยต" ขอโทษแทนเหตุไม่ชิน ยันไปมาหลายงานแต่ง แต่ยังไม่ถึงคิวตนเอง</lead>
<neck></neck>
<body><p>เจอหน้าสื่อจังๆ โดยไร้เงา "แอฟ" ทักษอร แฟนสาว ในงานแต่งงานของ "เฟี้ยต" มธุกร พสวงศ์ และ "โอ๋" ภัคจีรา วรรณสุทธิ์ ทำเอา "ผู้กองอ๋อ" ร.ต.อ.ยุทธวัน รัตนะพร ถึงกับเผ่นแน่บ ไม่สะดวกในการให้สัมภาษณ์ เจอหน้า แอฟ ในอีกงานหนึ่ง เลยถามถึงเรื่องดังกล่าว นางเอกสาวคนดัง<orgName>ช่อง 3</orgName> หัวเราะร่วน ก่อนจะเผยเหตุที่ไม่ได้ไปร่วมงานดังกล่าว</p>

 <p>"งานแต่งพี่โอ๋ แอฟถ่ายละคร "พระจันทร์สีรุ้ง" อยู่ จริงๆ อยากไป พี่โอ๋ก็ส่งการ์ดเชิญมาให้แอฟเหมือนกัน แต่ก็ฝากขอโทษไปกับพี่อ๋อแล้ว ว่าแอฟไปไม่ได้จริงๆ เพราะติดถ่ายละคร แต่พอดีพี่อ๋อไปเพราะเป็นเพื่อนกับพี่เฟี้ยต จริงๆ ไม่ได้มีใครเบรก ไม่ให้ออกงานคู่กัน ไปงานเดียวกันได้ แหม...ทุกวันนี้ก็ให้สัมภาษณ์เปิดเผยขนาดนี้แล้ว (อ๋อเล่าให้ฟังไหมว่ามีนักข่าวรอสัมภาษณ์เพียบ) คือวันนั้น ก็ไม่รู้เหมือนกัน ว่ามีนักข่าวรอสัมภาษณ์พี่อ๋ออยู่ เพราะแอฟก็ไม่เคยคิดเลยว่าแล้วนักข่าวจะรู้จักพี่อ๋อได้ยังไง แต่วันนั้นก็ไม่ได้สัมภาษณ์กันไม่ใช่เหรอ ถ้ายังไงก็ขอโทษด้วย อยากให้เข้าใจด้วย ว่าเขาอาจจะยังไม่ชิน คงไม่ทันตั้งตัวด้วย เขาอาจจะตกใจ ไม่คิดว่าจะมีคนรู้จัก" แอฟแก้ต่างแทนแฟนหนุ่ม</p>

 <p>คบกันมาจนมองว่าความรักน่าจะสุกงอมได้แล้ว เลยแซวนางเอกสาวว่า ส่งแฟนหนุ่มมาดูลาดเลางานแต่ง เผื่องานแต่งของตัวเองหรือเปล่า นางเอกดังผู้ได้รับตำแหน่งขวัญใจนักข่าวบันเทิงฝ่ายหญิงปีนี้ รีบโต้
 "ไม่ใช่ ไม่ได้ส่งไปดูงาน เขาก็ไปยินดีกับพี่เฟี้ยต แต่เรายังไม่เคยคุยกันเรื่องแต่งงาน อาจจะมีคุยกันเล่นๆ แต่ยังไม่ได้มีการวางแผนอะไรกันขนาดนั้น พี่อ๋อไม่ได้เคยมาเร่ง แค่มาบอกว่าวันนี้พี่โอ๋พี่เฟี้ยตดูน่ารัก ดูเขามีความสุขจริงๆ หน้าตาสดชื่น แต่คู่เรายังไม่มี" แอฟกล่าวสรุป</p></body>
</news>
