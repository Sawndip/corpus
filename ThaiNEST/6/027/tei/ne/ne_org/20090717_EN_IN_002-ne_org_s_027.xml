<teiHeader>
<fileDesc>
<titleStmt>
  <title>อั้มปัดร้องไห้เลิกพิ้งกี้กั๊กพัฒนานัท  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-17 09:11:03  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=181018  </bibl>
</sourceDesc>
</fileDesc>
</teiHeader>
<news>
<headline>อั้มปัดร้องไห้เลิกพิ้งกี้กั๊กพัฒนานัท</headline>
<lead>'อั้ม' ปัดร้องไห้เฮิร์ตเลิก 'พิ้งกี้' กั๊กโอกาสพัฒนา 'นัท' ยัน 'ทิว' ไม่ใช่มือที่ 3</lead>
<neck></neck>
<body><p>เดี๋ยวจะเสียเชิงชาย 'อั้ม-อธิชาติ' เลยต้องแสร้งทำเป็นไม่เจ็บ ไม่เฮิร์ต ทั้งที่ อดเสียดายสาว 'พิ้งกี้-สาวิกา' ไม่ได้ จนบางครั้งก็แอบน้ำตาซึมไม่รู้ตัว พอถามว่า ทำใจได้หรือยัง ก็ยังตอบอ้อมแอ้มว่า </p>

<p>"มันก็ไม่ได้เหนื่อยอะไรขนาดนั้น ทุกอย่างมันก็ต้องมีวาระของมัน"</p>

<p>แต่มีข่าวว่าอั้มยังร้องไห้อยู่ "จริง ๆ อย่างที่ผมบอก ทุกความสัมพันธ์คงไม่มีใครอยากให้มันจบลงด้วยที่มันต้องห่างกันหรือแยกกันมันก็ต้องมีเสียใจเป็นธรรมดาอยู่แล้ว แต่วันที่สัมภาษณ์ ไม่แน่ใจว่ายังไง แต่คิดว่าคงไม่ได้ร้องไห้อะไรขนาดนั้น แค่เศร้าๆ บ้างเล็กน้อยไม่รู้ มีน้ำตาซึมๆ หรือเปล่าจำไม่ได้ แต่คงไม่ได้ร่าเริงอะไรขนาดนั้น ผมก็พูดตรง ๆ ในความรู้สึกที่ผมรู้สึก ผมก็บอกทุกอย่างออกมาอย่างที่มันเกิดขึ้น อย่างที่มันเป็นน่ะครับ" </p>

<p>ตอนนี้หายเป็นปกติหรือยัง "ก็ปกติครับ ทุกอย่างมันต้องดำเนินต่อไป แล้วอีกอย่างหนึ่งผมรู้สึกว่า มันก็มีเรื่องราวดี ๆ ที่มันน่าจดจำ ที่เราได้เก็บไว้ เราไม่รู้สึกอะไรที่ไม่ดีต่อกัน เราไม่ได้รู้สึกว่าจะต้องไปโกรธแค้นกัน หรือทำใจไม่ได้" </p>

<p>มีสาวๆ เข้ามาหรือยัง "จริงๆ แล้วก็คือผมอาจจะต้องมีเวลากับเพื่อน หรือจะต้องไปทำอะไรที่ต้องพบปะผู้คนมากขึ้นแต่คงยังไม่ได้มีอะไรขนาดนั้น" </p>

<p>ล่าสุด พิ้งกี้ มีข่าวว่าหันไปสนิทกับ ทิว ทายาทอสังหาฯ รู้สึกยังไงบ้าง "จริงๆ แล้วก็มันก็เป็นเรื่องส่วนตัวของน้องเค้า แต่อย่างที่ผมทราบว่า ผมก็ได้รู้จักน้องดีพอ จนผมก็สามารถบอกได้ว่า น้องเป็นคนมีเพื่อนเยอะ ซึ่งบางทีบางอย่างเค้าก็อาจจะต้องการเพื่อน เวลาไปไหนมาไหน ก็ไม่อยากให้คิดว่ามีอะไร หรือ เกิดอะไรขึ้น ณ ตอนนี้ครับ" </p>

<p>คนมองว่าทิว เป็นมือที่ 3 "ไม่มีครับไม่มี อย่างที่ผมบอกว่ามันเป็นเรื่องราวที่จบด้วยคนสองคนจริงๆ แล้วผมก็เห็นใจน้อง เพราะว่าน้องก็ไม่ได้แฮปปี้กับเรื่องราวที่มันเกิดขึ้นแบบนี้ เพราะฉะนั้น บางทีคนเราต้องการกำลังใจจากคนรอบข้าง หรือ เพื่อน ผมว่าอย่ามองตรงนั้นเป็นด้านลบซะทีเดียว เพราะว่า ผมเชื่อว่าเรื่องราวที่เกิดขึ้นผมรู้อยู่แก่ใจกับน้องว่า เป็นเรื่องของคนสองคนจริง ๆ ไม่ได้เกี่ยวข้องกับคนอื่นแน่นอน ผมไม่อยากให้ใครมาเดือดร้อน ผมก็เป็นห่วงเค้าตลอด ไม่ว่าจะสถานะไหนก็ตาม ก็ดูแลกันมามีความห่วงใยกันอยู่แล้วครับ" </p>

<p>กับ นัท-มีเรีย ตกลงได้จีบเค้าหรือเปล่า "ก็อย่างที่ผมได้บอกว่า เราไปร่วมทำบุญด้วยกันจริงแล้วก็บ่อย ก่อนหน้านี้ก็มีการฝากบุญกัน ถ้าไปไม่ได้ก็จะฝากบุญกัน คือจริงๆ แล้วสนิทกัน เพราะรู้จักกันมานานแล้ว ณ ตอนนี้ความรู้สึกเป็น
แบบนี้ แต่อนาคตผมไม่สามารถตอบได้" </p>

<p>มีโอกาสพัฒนามั้ย "อย่าให้ผมตอบอะไรเลย ที่เป็นอยู่ตอนนี้ก็โอเคกับชีวิตแล้ว"</p>

<p>นัทสเปคหรือเปล่า "อย่าเพิ่งถามอะไรตอนนี้เลย ผมไม่รู้จะตอบว่าอะไรหรือยังไง ผมก็ยังไม่รู้อะไรที่มันแน่ชัด เอาเป็นว่า ณ ตอนนี้ผมแฮปปี้กับทุกอย่างที่ผมเป็นอยู่ ไม่ว่าเรื่องงานหรืออะไรก็แล้วแต่ มันก็ต้องเริ่มต้นและดำเนินต่อไป"</p></body>
</news>
