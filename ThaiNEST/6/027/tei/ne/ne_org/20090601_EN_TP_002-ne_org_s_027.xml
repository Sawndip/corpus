<teiHeader>
<fileDesc>
<titleStmt>
  <title>7สีสั่ง"ประยูร"ทำ"รักข้ามรั้ว2"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/010609/5508  </bibl>
</sourceDesc>
</fileDesc>
</teiHeader>
<news>
<headline><orgName>7สี</orgName>สั่ง"ประยูร"ทำ"รักข้ามรั้ว2"</headline>
<lead></lead>
<neck></neck>
<body><p>ประยูร  วงษ์ชื่น  เผยได้รับไฟเขียวจาก<orgName>ช่อง  7  สี</orgName>  ให้เปิดกล้องละครรักข้ามรั้ว  2  ต่อได้ทันที  ทั้งๆ  ที่ละครเรื่องโคกอีเลิ้ง...หรรษา  ยังถ่ายไม่เสร็จ  "ทางช่องบอกเป็นละครน้ำดีมันน่าจะมีภาค  2  อีก  เพราะจะให้ยืดตอนก็ไม่ได้แล้วเรายืดไป  8  ตอนแล้ว  ซึ่งถ้าจะเพิ่มอีกก็ติดที่พระเอก  คือคุณอู  ภาณุ  เพิ่งสึกผมยังไม่ขึ้นเลย  แต่ด้วยเรตติ้งดีมากเลยคิดว่าคงต้องมีภาค  2  ต่อ  เพราะช่องก็ไฟเขียวเต็มที่แล้ว  ตอนนี้ขอไปปรึกษาเจ้าของบทประพันธ์ก่อน  คือตอนแรกเราไม่ได้คิดว่าจะมีภาค  2  ก็ทำเต็มที่ไปแล้ว  ถ้าต้องทำอีกครั้งมันต้องดีกว่าเดิม  เลยต้องไปคิดไปทำการบ้านเยอะ  ซึ่งถ้าทำภาค  2  ในส่วนของนักแสดงก็คงจะเอาชุดเดิมทั้งหมด  และอาจมีมาเพิ่มอีกแต่พระเอกนางเอก  ยังไงก็ต้องเป็นอู  ภาณุ  กับเอมี่  กลิ่นประทุม </p>

    <p>จากกระแสที่ผ่านมาคนดูจะชอบพระนางคู่นี้มาก  ดูทุกอย่างเข้าขากันยังไม่เคยได้ยินใครพูดติเลย  ทางทีมงานก็ค่อนข้างแฮปปี้กับ  2  ท่านนี้  เพราะทำงานด้วยง่าย  เขาถือเป็นนักแสดงมืออาชีพจริงๆ  มีการเตรียมพร้อมก่อนมาเข้าฉาก  พอมาถึงหน้ากองทำงานได้เลย  เป็นคนตรงต่อเวลา  มีสปิริตมากๆ  แต่ตอนนี้ยังไม่ได้คุยกับนักแสดงเลย  ขอปรึกษาเรื่องบทให้ลงตัวก่อน  และตอนนี้เราก็กำลังถ่ายทำอยู่อีก  1  เรื่องคือโคกอีเลิ้ง...หรรษา  คิดว่า  3-4  เดือนน่าจะปิดกล้องได้เรียบร้อย" </p></body>
</news>
