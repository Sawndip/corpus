<teiHeader>
<fileDesc>
<titleStmt>
  <title>'อ๊อฟ' หวั่นเจอโรควูบ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090602/15297/%e0%b8%ad%e0%b9%8a%e0%b8%ad%e0%b8%9f%e0%b8%ab%e0%b8%a7%e0%b8%b1%e0%b9%88%e0%b8%99%e0%b9%80%e0%b8%88%e0%b8%ad%e0%b9%82%e0%b8%a3%e0%b8%84%e0%b8%a7%e0%b8%b9%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>'อ๊อฟ' หวั่นเจอโรควูบ</headline>
<lead>"อ๊อฟ" ชนะพล สัตยา ดี๊ด๊าลงจอเล่นละครแนวคอมเมดี้เรื่องแรก "รักแท้แก้ได้" รับไม่เครียด ร่วมงานเพื่อนรุ่นเดียวกัน เปรยฟิตหุ่นให้ดูแข็งแรง หวั่นโรควูบถามหา</lead>
<neck></neck>
<body><p>กำลังเป็นพระเอกขายดี สำหรับดาราหนุ่ม "อ๊อฟ" ชนะพล ล่าสุดกำลังมีละครจ่อคิวถึง 2 เรื่อง คือ รักแท้แก้ได้ และรอยรักรอยบาป  ทำให้ช่วงนี้หนุ่มอ๊อฟถึงกับบ่น ว่าต้องดูแลสุขภาพตัวเองให้ดี อีกทั้งกำลังเล่นฟิตเนสเพื่อให้ร่างกายดูเฟิร์ม</p>

 <p>"ตอนนี้ถ่ายละคร 2 เรื่อง คือ รักแท้แก้ได้ ก็เร่งถ่ายอยู่ เป็นละครสนุก ผมใส่ความตลกลงไปด้วย ตอนแรกผมคิดว่าไม่น่าจะเล่นได้ แต่กลับเล่นได้นะ เป็นเพราะตัวแสดง เป็นละครวัยรุ่นด้วย แล้วในเรื่องมีนักแสดงหลายคน อย่าง พี่แตงโม (ภัทรธิดา พัชรวีระพงษ์) พี่จั๊กจั่น (อคัมย์สิริ สุวรรณศุข) พี่เติ้ล (ธนพล นิ่มทัยสุข) เหมือนรุ่นๆ เดียวกัน เลยไม่เครียด แล้วบทก็ไม่ค่อยเครียดด้วย เป็นเรื่องแรกที่เล่นเป็นคอมเมดี้ อย่างเรื่อง สู่แสงตะวัน ก็ยังมีดราม่าอยู่ พอมาเรื่องนี้ก็สบาย ในเรื่องคาแรกเตอร์เจ้าชู้ แต่จีบใครไม่ติด เป็นคนที่มีปมด้อย คือปากเสีย</p>

 <p>ส่วนอีกเรื่องหนึ่ง รอยรักรอยบาป ตอนนี้คิวมาแล้ว น่าจะถ่ายเดือนหน้า เขาก็เร่งถ่ายเหมือนกัน ตอนนี้ทำฉากอยู่ ก็เลยดูช้าๆ หน่อย เพราะมันเป็นละครย้อนยุค พอเรื่องนี้คิวมาแล้ว ก็คงจะถ่ายพร้อมกัน" อ๊อฟกล่าว</p>

  <p>เห็นซูบผอมลง เลยถามต่อว่าเป็นเพราะทำงานหนักด้วยหรือเปล่า พระเอกหนุ่มรีบตอบทันที ว่าเป็นเพราะออกกำลังกาย โดยการเล่นฟิตเนส ส่วนการทำงานหนักอาจจะมีผลบ้าง</p>

 <p>"ไม่ได้ผอมนะ ที่ผ่านมามันผอมไป ก็อยากให้มีกล้าม ตอนนี้ก็เล่นฟิตเนส อาทิตย์ละ 2 วัน เล่นหนัก อาจจะเป็นเพราะทำงานด้วย กินอาหารไม่ตรงเวลา กินบ้างไม่ได้กินบ้าง แต่เราก็ต้องดูแลตัวเอง ก็กินวิตามิน มันก็ช่วยได้นะ แต่ยังไม่เจอโรควูบถามหา ก็พยายามดูแลตัวเองไม่ให้วูบ" อ๊อฟกล่าวทิ้งท้าย</p></body>
</news>
