<teiHeader>
<fileDesc>
<titleStmt>
  <title>ชมทุ่มซื้อพอร์ช-ไปญี่ปุ่นร่วมงานตุ๊กตาฯ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-01 17:21:30  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178740  </bibl>
</sourceDesc>
</fileDesc>
</teiHeader>
<news>
<headline>ชมทุ่มซื้อพอร์ช-ไปญี่ปุ่นร่วมงานตุ๊กตาฯ</headline>
<lead>ชมพู่ ทุ่มซื้อรถพอร์ช แจงไปญี่ปุ่นร่วมงานตุ๊กตาบลายธ์ ปัด น็อต ตามไป อุบตอบ ติ๊กแต่งพีช</lead>
<neck></neck>
<body><p>ทำแต่งานจนแทบไม่มีเวลาจะใช้เงินอยู่แล้ว สำหรับนางเอกสาว ชมพู่-อารยา เอฮาร์เก็ต ล่าสุดเตรียมทุ่มเงินก้อนโต ถอยรถพอร์ชคันใหม่ เป็นรางวัลให้ชีวิตตัวเองซะหน่อย เศรษฐีนีซะอย่าง ขนหน้าแข้งไม่มีร่วงอยู่แล้ว</p>
<p>"อ๋อ... มันเป็นรางวัลชีวิตเรา ก็ทำงานมานานแล้ว อยากให้รางวัลตัวเองบ้าง คิดนานหลายเดือนเหมือนกันกว่าจะซื้อคันนี้ (กลัวมีคนมองว่าเสี่ยซื้อให้หรือเปล่า) เริ่มมีคนพูดทำนองนั้นแล้วใช่มั้ย จะพูดยังไงดีล่ะ แล้วแต่คนจะคิดค่ะ แต่ชมก็ยืนยันว่าชมทำงานหนักมาสิบกว่าปีแล้ว ถึงวันหนึ่งเราดูแลทุกคนแล้ว ให้พ่อให้แม่แล้ว วันนี้น่าจะเป็นวันของเราบ้างที่ให้รางวัลตัวเอง ยอมรับว่ามีแอบฉุนเหมือนกันที่ถูกเม้าท์แบบนั้น แต่ไม่อยากให้คิดอย่างนั้น เพราะเห็นกันอยู่ว่าชมก็ทำงานเยอะ เป็นน้ำพักน้ำแรงเรา"<p>

<p>ธุรกิจไปได้ดีด้วยหรือเปล่า"ก็มีปรึกษาเพื่อนหลายคนเหมือนกัน ถ้าต้องมีรายจ่ายเพิ่มขึ้น ว่าธุรกิจเรารุ่งหรือเปล่า"</p>

<p>เห็นว่าเพิ่งกลับมาจากญี่ปุ่นด้วย"ไม่ได้ไปซื้อตุ๊กตาบลายธ์นะ แต่เราไปร่วมงานช่วงวันที่ 20 กว่าของเดือนมิถุนายน จะเป็นวันเกิดบลายธ์ ทุกปีเค้าก็จะจัดงาน เค้าก็เชิญเราไปด้วย (ได้ยินว่าน็อตก็ไปด้วย) ชมไปกับ ดอลเฮ้าท์ ค่ะ น็อตไม่ได้ไปค่ะ ไม่ได้ตามไป เค้าคงมีงานของเค้าค่ะ ส่วนหนึ่งก็ไปทำงานด้วย ที่เหลือก็เอ็นจอย"</p>

<p>พีช- สิตมน ไปด้วยมั้ย" ไปค่ะ หุ้นส่วนดอลเฮ้าท์ไปกันทุกคนค่ะ เที่ยวกันคุยกันเรื่องงานมากกว่า"</p>


<p>เค้ามีปรึกษาเรื่องที่จะแต่งงานกับ ติ๊ก-เจษฎาภรณ์ บ้างหรือเปล่า"อันนี้เป็นเรื่องของเค้า อย่าถามชมเลย ชมพูดไม่ได้หรอกค่ะ ชมเป็นเพื่อนของฝ่ายผู้หญิง การที่ชมพูดอะไรไปถือว่ามาจากฝ่ายหญิง ไม่พูดอะไรดีกว่า"</p>

<p>จะได้เป็นเจ้าสาวแล้ว รู้สึกยังไง"หลอกถามนี่นา(หัวเราะ) เอาเป็นว่าชมพูดว่าอย่างนี้แล้วกัน เมื่อช่วงต้นปีเพื่อนสนิทโทรมาบอกว่าแต่งงานไปแล้ว แต่ไม่ใช่พีชนะ เราก็ดีใจด้วย"</p>

<p>เจ้าสาวเตรียมตัวไปถึงไหนแล้ว"ก็ปกตินะ เพิ่งกลับมาจากญี่ปุ่นด้วยกัน ก็ไม่เห็นมีอะไร เอ็นจอยไปเที่ยวกันปกติ ด้วยความที่เค้าเป็นคนสวยเสมอต้นเสมอปลายอยู่แล้ว ก็เลยไม่ต้องอะไรมาก (9 ก.ค.แต่งชัวร์มั้ย) รอดูต่อไป พูดได้แค่นี้เราไม่ได้อยู่ในฐานะที่จะพูดได้ ชมไม่อยากให้ใครมาเอาคำพูดของชมมาคอนเฟิร์ม หรือยืนยันว่าเราเป็นคนพูด เพราะมันไม่ใช่เรื่องของเรา ให้เจ้าตัวพูดดีกว่า ต้องเข้าใจเค้านะ คนเรามีสิทธิ์ที่จะเลือกให้ข้อมูล หรืออยากจะปกปิดเรื่องส่วนตัว เค้าจะพูดหรือปิดเรื่องราวมากน้อยแค่ไหน ยิ่งเค้าไม่ใช่บุคคลสาธารณะอยู่แล้วด้วย ที่ตอนนี้เค้าถูกจับตามองเยอะ เรื่องนี้เราก็มีการคุยกันบ้าง แต่เราต้องเข้าใจเค้าว่าไม่เคยตกเป็นที่สนใจของคนอื่น ไม่เคยคิดจะมาหาผลประโยชน์กับวงการนี้ (ชมเคยเจอกับติ๊กมั้ย) ส่วนตัวก็เจอกันบ้างไม่กี่ครั้ง เคยร่วมงานกัน เค้าก็หล่อดี"</p></body>
</news>
