<teiHeader>
<fileDesc>
<titleStmt>
  <title>กอล์ฟฉะคนกุข่าวดิวแย่งจากอกพิมพ์ดาว  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-23 11:30:56  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=181966  </bibl>
</sourceDesc>
</fileDesc>
</teiHeader>
<news>
<headline>กอล์ฟฉะคนกุข่าวดิวแย่งจากอกพิมพ์ดาว</headline>
<lead>กอล์ฟ ฉะ คนกุข่าว ดิวแย่งจากอกพิมพ์ดาว ยันไม่มีตัวตนโต้นางร้ายนอกจอ</lead>
<neck></neck>
<body><p>ทำเอาหนุ่ม กอล์ฟ-พิชญะ นิธิไพศาลกุล ฉุนจัด หลังมีฟอร์เวิร์ดเมลล์ ส่งต่อๆ กันมาว่า สาวรู้ใจคนใหม่ ดิว-อริสรา ทำตัวเป็นแมวขโมยฉกตนมาจากเพื่อน สนิทนามว่า พิมพ์ดาว ทั้งที่จริง กอล์ฟ ให้ดิวติดต่อพิมพ์ดาวให้ แต่แทนที่จะเป็นแม่สื่อ กลับเสี้ยมให้ทั้งคู่มองหน้ากันไม่ติด และฉกไปครองไว้ซะเอง ด้าน นักร้องหนุ่ม ทนไม่ไหวที่จะปล่อยให้แฟนสาวถูกโจมตี ออกปกป้องฉะคนปล่อยข่าวปัญญาอ่อน ยันไม่รู้จักคนที่ชื่อพิมพ์ดาว</p>

<p>"ปัญญาอ่อนครับ ติ๊งต๊อง เคยมีคนมาเล่าให้ฟังแล้วเหมือนกัน แต่กอล์ฟไม่ได้คิดอะไร เพราะคิดว่ามันเป็นเรื่องที่เป็นไปไม่ได้ อินเทอร์เน็ตเอาอะไรมาก ใครๆ ก็เขียนอะไรได้" รู้จักพิมพ์ดาวมั้ย "ไม่รู้จักเลย ใครก็ไม่รู้ พิมพ์ดาวอะไร ไม่รู้" คุยกับดิวหรือยัง "ดิวยังไม่รู้เลยด้วยมั้ง มันเหมือนอะไรที่ลอยมาแล้วก็ลอยไปก็ไม่รู้" คิดว่ามีคนแกล้งหรือเปล่า "ไม่รู้ไม่ได้สนใจ เพราะไม่ได้กระทบอะไรกับกอล์ฟมากมายอยู่แล้วเค้าอยากเขียนก็เชิญเลย" </p>

<p>คนจะมองภาพลักษณ์ดิวไม่ดีนะ "ที่เค้าได้รับบทตัวร้ายในละครเพราะหน้าเค้าเป็นอย่างนั้น แต่คนเราไม่ได้ดูที่หน้าตาหน้าเค้าอาจจะดูร้าย ๆ แต่ตัวจริงเค้าไม่ใช่คนร้าย โอเคนะ นิสัยดี" เหมือนคบดิวแล้วเปิดเผยมากขึ้น ไม่ต้องหลบปาปารัชซี่ "ไม่หลบครับอึดอัด ต้องมากดดัน กลัวใครถ่าย อยากไปเดินไหนก็ไป ไปเดินกับเพื่อนกับไป ถ้าโดนถ่ายกับเพื่อนบ่อย ๆ แล้วจะเล่นอะไรล่ะ ไม่ได้แปลว่าเราเจ้าชู้ เพราะเราก็ไปกับเพื่อนเราอยู่แล้ว" </p>

<p>มั่นใจในตัวดิวขนาดนั้นเหรอ "ถ้าคนไหนดีเราก็รู้สึกดีครับ อาจจะเป็นเพราะว่า เพิ่งรู้จักกันในกองละครด้วย หลังจากนั้น ก็ไม่ได้เจอพี่ ๆ นักข่าว ก็เลยไม่ได้มีข่าว พอมีภาพหลุดออกไป พอได้มีโอกาสออกสื่อก็รุมถามกันแต่เรื่องนี้
ดูเป็นประเด็นใหญ่จริงๆ ไม่มีอะไร เราก็ไปเดินเล่นปกติ" มีปรึกษากันเรื่องข่าวบ้างมั้ย "ก็มีบ้างครับ เวลาเค้าไปงาน จริงๆ เค้าก็ไม่ได้คิดจะทำอะไรตรงนี้อยู่แล้ว เป็นคนธรรมดามากกว่า กอล์ฟก็บอกไปว่า เราให้สัมภาษณ์อย่างนี้ๆ นะ ก็ตอบไปตรงๆ ว่าไปไหนมาไหน ไม่ต้องซีเรียส เพราะกอล์ฟ ก็ไม่ได้ปิด"</p></body>
</news>
