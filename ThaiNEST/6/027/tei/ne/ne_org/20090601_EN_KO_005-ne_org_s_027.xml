<teiHeader>
<fileDesc>
<titleStmt>
  <title>"ตั๊ก"รับคบหนุ่มตี๋นอกวงการ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15127/%e0%b8%95%e0%b8%b1%e0%b9%8a%e0%b8%81%e0%b8%a3%e0%b8%b1%e0%b8%9a%e0%b8%84%e0%b8%9a%e0%b8%ab%e0%b8%99%e0%b8%b8%e0%b9%88%e0%b8%a1%e0%b8%95%e0%b8%b5%e0%b9%8b%e0%b8%99%e0%b8%ad%e0%b8%81%e0%b8%a7%e0%b8%87%e0%b8%81%e0%b8%b2%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>"ตั๊ก"รับคบหนุ่มตี๋นอกวงการ</headline>
<lead>"ตั๊ก" บงกช คงมาลัย ย้ำความสัมพันธ์กับ "ปูไข่" พงษ์สิรี เป็นแค่เพื่อนสนิท กินข้าวกันเป็นเรื่องปกติ เผยตอนนี้กำลังคบหาดูใจกับหนุ่มตี๋นอกวงการ แต่ไม่อยากเปิดเผย กลัวเลิกกันเหมือนที่ผ่านมา</lead>
<neck></neck>
<body><p>ไม่เคยว่างเว้นเรื่องรักๆ ใคร่ๆ เลย สำหรับนางเอกสาวทรงโต "ตั๊ก" บงกช   ที่ล่าสุด "ปูไข่" พงษ์สิรี บรรลือวงศ์ นักกีฬาขี่ม้าก็เพิ่งออกมาบอกว่าไปกินข้าวกับสาวตั๊ก จนทำให้หลายคนคิดว่าทั้งคู่คบกัน เจอตัวในงานเทศกาลอาหารนานาชาติ  "International Food Festival 2009 :The Emperor cuisine" ที่ศูนย์การค้าเซ็นทรัลพลาซา บางนา นักแสดงสาวแจกแจงให้ฟังชัดว่าเป็นเค่เพื่อนกันเท่านั้น</p>

 <p>"เขาก็มาขอโทษ ที่ทำให้ตั๊กเป็นข่าว ตั๊กก็บอกว่าไม่เป็นไร เพราะตั๊ก ก็มีข่าวเสียหายมานานแล้ว เขายิ่งตกใจใหญ่เลย ตั๊กก็งงๆ นะ เพราะไม่เคยเจอใครมาขอโทษ บางทีพอตั๊กพูดแรงเขาก็น้อยใจ (ดูเหมือนเขาซีเรียส) ไม่หรอก เป็นเรื่องปกติของคนที่เป็นเพื่อนกัน ต่อไปก็อาจต้องไปกินข้าวด้วยกันอีก ถ้าจะจับให้มั่นคั้นให้ตายตอนนี้ มันก็เป็นเรื่องที่ไม่มีประโยชน์อะไร ถามว่ามีโอกาสพัฒนามั้ย คงไม่มี เขาก็ไม่ได้มีท่าทีมาจีบด้วย" ตั๊กกล่าวยืนยัน</p>

 <p>ถามถึงตอนนี้มีดูใจกับหนุ่มคนอื่นหรือเปล่า ซึ่งได้รับคำตอบ ว่ามี กำลังดูคนนอกวงการอยู่ เป็นคนจีน ตอนนี้อยู่ต่างประเทศ 
 "คบกันนานแล้วเหมือนกัน เป็นรุ่นพี่ ประมาณ 5 ปี ทำงานอะไรบอกไม่ได้ เดี๋ยวเขาไม่มีความเป็นส่วนตัว ต้องปิด เดี๋ยวเลิกกันอีก (หัวเราะ) เขาก็ช่วยให้ตั๊กไม่โยเย คือตั๊กเป็นคนไฮเปอร์ ทำโน่นทำนี่ แล้วก็ทำให้คนอื่นเขาเดือดร้อนไปหมด อะไรนิดอะไรหน่อยก็จะมีความรู้สึกกับมันไปหมด  แต่พอมีเขาเข้ามาแล้วมันทำเรานิ่งขึ้น (คุณแม่ไฟเขียวหรือยัง) แม่ไม่ปลื้มเลย ยังไม่เคยเจอแม่ด้วย" ตั๊กเผย</p>

 <p>ถามต่อว่ามีข่าวกับปูไข่อย่างนี้ หวานใจมีหึงหวงบ้างไหม นักแสดงสาว กล่าวว่า ไม่มี เพราะอยู่ต่างประเทศ และไม่เคยมายุ่งกับเธอในเรื่องนี้</p>

 <p>"เขารู้ว่าตั๊กเป็นนางเอก เขาก็ให้เกียรติ ตั๊กรู้สึกว่าผู้ชาย<orgName>ไทย</orgName>ค่อนข้างหูเบา บางครั้งไม่มีความมั่นใจ บางคนเดินไปมาไหนกับตั๊ก พอมีคนนินทาเขาก็จะรู้สึกอายที่เดินกับตั๊ก ถ้าเกิดมีผู้ชายคนหนึ่งที่มองโลกในแง่ดี  เป็นผู้ชายที่เชื่อมั่นในตัวเอง นี่แหละน่าเป็นแฟนด้วย" นางเอกสาวกล่าวสรุป</p></body>
</news>
