<teiHeader>
<fileDesc>
<titleStmt>
  <title>“ทีวี ธันเดอร์”สานต่อโครงการ“กรีนฯ”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=171325  </bibl>
</sourceDesc>
</fileDesc>
</teiHeader>
<news>
<headline>“<orgName>ทีวี ธันเดอร์</orgName>”สานต่อโครงการ“กรีนฯ”</headline>
<lead></lead>
<neck></neck>
<body><p>ถือเป็นบริษัทผลิตรายการโทรทัศน์และสื่อ ที่ใส่ใจต่อโลกและสิ่งแวดล้อมมาโดยตลอด สำหรับ “<orgName>ทีวี ธันเดอร์</orgName>” หลังจากริเริ่มโครงการ “กรีน เอ็นเตอร์เทนเม้นท์” ขึ้นในปีที่ผานมา โดยได้ทำกิจกรรมต่างๆ เพื่อลดภาวะโลกร้อนและปัญหาสิ่งแวดล้อม ภายใต้แนวคิด สังคมดี อารมณ์ดี ล่าสุดได้ผุดกิจกรรมดีๆ ร่วมกับ สยามดิสคัฟเวอรี่ ในชื่อว่า “ดาราไทย หัวใจรียูส แอท สยามดิสคัฟเวอรี่” เป็นการนำของใช้ส่วนตัวดารา-นักแสดงมาขายในราคาถูก เพื่อทำให้เกิดประโยชน์อีกครั้ง โดยบอสสาว “โจ้-ภัทรกร วรรณภิญโญ” เผยถึงกิจกรรมครั้งนี้ว่า </p>

 <p>“หลังจากปีที่แล้วที่เราได้ริ่มโครงการ กรีน เอ็นเตอร์เทนเม้นท์ นับว่าได้รับกระแสตอบรับดีมาก ทั้งจากคนที่ติดตามรายการและคนรอบข้าง ถือเป็นการคืนกำไรให้กับสังคม ในปีนี้เราก็ยังจะดำเนินนโยบาย กรีน เอ็นฯอย่างต่อเนื่อง คือ“งาน ดาราไทย หัวใจรียูส แอท สยามดิสคัฟเวอรี่”เรียกว่าเป็นกิจกรรมดีๆที่ ทีวี ธันเดอร์ ตั้งใจจัดขึ้นเป็นกิจกรรมแรกของปีนี้” บอสโจ้กล่าว เตรียมพบกับกิจกรรมดีๆ แบบนี้ได้ในวันเสาร์ที่ 1 ส.ค.นี้ บริเวณ แกรนด์ฮอลล์ สยามดิสคัฟเวอรี่ ตั้งแต่เวลา 11.00 น.เป็นต้นไป</p></body>
</news>
