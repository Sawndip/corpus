<teiHeader>
<fileDesc>
<titleStmt>
  <title>“โอม”จัดใหญ่คอนเสิร์ต 25 ปี“ดิ อินโนเซ้นท์”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=170912  </bibl>
</sourceDesc>
</fileDesc>
</teiHeader>
<news>
<headline>“โอม”จัดใหญ่คอนเสิร์ต 25 ปี“ดิ อินโนเซ้นท์”</headline>
<lead></lead>
<neck></neck>
<body><p><orgName>ไอ-เวิร์คส เอ็นเตอร์เทนเม้นท์</orgName>, <orgName>เอสทู ออร์กาไนเซอร์</orgName> และ <orgName>มิสเตอร์มิวสิค</orgName> ร่วมกับ <orgName>สิงห์ คอร์เปอเรชั่น</orgName> ชวน โอม ชาตรี คงสุวรรณ สุดยอดโปรดิวเซอร์และมือกีตาร์ระดับตำนาน และสมาชิก ดิ อินโนเซ้นท์ ขึ้นเวทีปล่อยของโชว์เก๋ากับคอนเสิร์ตเต็มรูปแบบครั้งยิ่งใหญ่ครั้งแรกในรอบ 25 ปี กับ “สิงห์ คอร์เปอเรชั่น รียูไนท์ส ดิ อินโนเซ้นท์ คอนเสิร์ต” ที่จะจัดในวันที่ 10 ตุลาคมนี้ เพียงรอบเดียวเท่านั้น ณ อิมแพ็ค อารีน่า เมืองทองธานี โดย “วิชย์ สุทธิถวิล” ผู้จัดงานเผยว่า </p>

 <p>“คอนเสิร์ตที่จะจัดขึ้นเร็วๆ นี้ ถือได้ว่าเป็นการเปิดประวัติศาสตร์หน้าใหม่ของวงการดนตรีไทยเลยก็ว่าได้ เพราะจะเป็นการกลับมาขึ้นเวทีแสดงคอนเสิร์ตแบบเต็มรูปแบบครั้งแรก ในรอบ 25 ปีของวง ดิ อินโนเซ้นท์ ที่ประสบความสำเร็จสูงสุดในยุค 80 ซึ่งปัจจุบันสมาชิกได้แยกย้ายกันไปแล้ว แต่ยังมีสมาชิกหลักบางคน ที่ยังคงสร้างสรรค์ผลงานดนตรีต่อเนื่องอย่าง โอม-ชาตรี ที่ปัจจุบันนอกจากจะเป็นมือกีตาร์ระดับตำนานแล้ว ยังพ่วงอีกตำแหน่งสุดยอดโปรดิวเซอร์มือทองผู้สร้างศิลปินดังมามากมาย คอนเสิร์ตครั้งนี้คุณโอมจะชวนเพื่อนๆ สมาชิกวง ดิ อินโนเซ้นท์ที่คุ้นเคยกันมานาน กลับมารื้อฟื้นความทรงจำในอดีตที่เคยสร้างความประทับใจให้กับแฟนเพลง มาตลอดระยะเวลาที่เป็นวงดิ อินโนเซ้นท์ แต่ครั้งนี้จะพิเศษกว่าทุกครั้ง เพราะจะเป็นการแสดงแบบเต็มวงครั้งแรกของพวกเขา กับคอนเสิร์ตใหญ่ที่พรั่งพร้อมด้วยอุปกรณ์ครบครัน ทั้งระบบแสง ระบบเสียงพิเศษเซอราวด์ในแบบ 360 องศา ที่จะนำมาใช้กับศิลปิน<orgName>ไทย</orgName>เป็นครั้งแรก พร้อมการนำเสนอในรูปแบบที่แปลกใหม่ตระการตา แต่ยังคงไว้ซึ่งเอกลักษณ์ของดิ อินโนเซ้นท์ ที่เป็นวงดนตรีที่มอบความอบอุ่นและความประทับใจให้กับแฟนๆ ทุกครั้งที่ทำการแสดง” วิชย์กล่าว</p></body>
</news>
