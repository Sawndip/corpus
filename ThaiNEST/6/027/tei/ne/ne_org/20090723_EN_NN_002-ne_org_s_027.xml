<teiHeader>
<fileDesc>
<titleStmt>
  <title>"อนันดา"ห้าวกระชากเสื้อ"ชมพู่"หลุดกลางงาน  (สกู๊ปพิเศษ)  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=171322  </bibl>
</sourceDesc>
</fileDesc>
</teiHeader>
<news>
<headline>"อนันดา"ห้าวกระชากเสื้อ"ชมพู่"หลุดกลางงาน  (สกู๊ปพิเศษ)</headline>
<lead></lead>
<neck></neck>
<body><p>พระเอกหนุ่ม "อนันดา เอเวอร์ริ่งแฮม" แอบหนีแฟนสาว "จี๊ด-แสงทอง" มากระชากเสื้อสาวฮอต "ชมพู่-อารยา เอ ฮาร์เก็ต" หลุดกลางงานแกรนด์โอเพนนิ่ง ฉลองการเปิดตัว "ซูซูกิ อเวนิว รัชโยธิน" ท่ามกลางสายตาผู้คนที่มาเป็นสักขีพยานในงาน Suzuki Welcome to Blooming Japan </p>

 <p>ซึ่ง <orgName>เมเจอร์ ซีนีเพล็กซ์</orgName> จับมือกับค่ายรถดัง ซูซูกิ จัดขึ้น โดยบรรยากาศในค่ำคืนนั้น "วิชา พูลวรลักษณ์" ควงคู่ "มร.มาซาโนบุ ไซโต้" และ "สมคิด ตันทัดวนิชกุล" มาตอกย้ำถึงความทันสมัยของซูซูกิ อเวนิว รัชโยธิน แหล่งรวมไลฟ์สไตล์ความบันเทิงอันทันสมัยที่ตอบสนองทุกความต้องการของคนรุ่นใหม่ </p>

 <p>นอกจากนี้ภายในงานยังมีการแสดงสุดอลังการที่ไม่เหมือนใครและไม่มีใครเหมือน เริ่มตั้งแต่การเนรมิตพื้นที่บริเวณนั้น เป็นบรรยากาศในธีม Tokyo Impression ที่ประดับประดาไปด้วยโคมไฟญี่ปุ่นอันงดงาม และซุ้มประตูแห่งความโชคดีตามความเชื่อของคนญี่ปุ่น </p>

 <p>และที่พลาดไม่ได้กับการแสดงชุดพิเศษจาก 3 ดาราดัง ชมพู่-อารยา, อ๊อฟ-ชนะพล และ อนันดา ที่อุตส่าห์สุ่มซ้อมมาเป็นแรมเดือนเพื่อโชว์ชอตเด็ด โดยอนันดาขี่บิ๊คไบค์ที่เร็วที่สุดในโลก "ฮายาบูสะ" มากระชากเสื้อสาวชมพู่-อารยาหลุดกลางงานซะงั้น อน่าเพิ่งใจหายใจคว่ำกันไป เพราะนั่นเพียงแค่การแสดงเท่านั้นจ้า</p></body>
</news>
