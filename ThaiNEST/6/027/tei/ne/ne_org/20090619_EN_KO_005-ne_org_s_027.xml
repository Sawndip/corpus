<teiHeader>
<fileDesc>
<titleStmt>
  <title>"ปลื้ม"ปัดจีบ"หญิงแม้น"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090619/17604/%e0%b8%9b%e0%b8%a5%e0%b8%b7%e0%b9%89%e0%b8%a1%e0%b8%9b%e0%b8%b1%e0%b8%94%e0%b8%88%e0%b8%b5%e0%b8%9a%e0%b8%ab%e0%b8%8d%e0%b8%b4%e0%b8%87%e0%b9%81%e0%b8%a1%e0%b9%89%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>"ปลื้ม"ปัดจีบ"หญิงแม้น"</headline>
<lead>"ปลื้ม" สุรบถ หลีกภัย ปัดตามจีบ "หญิงแม้น" ม.ร.ว.แม้นนฤมาส ยุคล เปรยคบแบบพี่ชายน้องสาวสบายใจกว่า</lead>
<neck></neck>
<body><p>เพิ่งตกเป็นข่าวว่าตามขายขนมจีบไฮโซสาว "หญิงแม้น" ม.ร.ว.แม้นนฤมาส มาได้ไม่นาน ล่าสุดก็ทำนักข่าวได้ฮือฮา เมื่อเห็น  "ปลื้ม" สุรบถ ควงคู่มาพร้อมกับหญิงแม้นในงาน แอนนี่แวร์ ทราเวล 2009 ที่โซนอีเดน ชั้น 1 เซ็นทรัลเวิลด์ งานนี้เลยจับทั้งคู่มาเคลียร์ข่าวที่เกิดขึ้นซะเลย โดยหนุ่มปลื้มรีบแจงถึงการมาร่วมงานด้วยกันในวันนี้</p>

 <p>"ที่ควงกันวันนี้ เพราะว่าจะไปซื้อโทรศัพท์มือถือด้วยกันแถวมาบุญครอง ไม่ได้ตั้งใจมางานนี้ด้วยกัน อีกอย่างผมต้องการแก้ข่าว เห็นมีข่าวบอกว่าผมไปตามขอเบอร์หญิงแม้น ตามจีบ จริงๆ แล้วมันไม่ใช่ เราเป็นแค่พี่น้อง หญิงแม้นเป็นน้องที่น่ารักเท่านั้นเอง ที่วันนี้เรามาด้วยกัน ก็ไม่กลัว การที่เราสนิทกับใครแล้วมานั่งแคร์สายตาคนอื่น ก็ไม่ต้องทำอะไรแล้ว อย่างเรื่องขอเบอร์ ก็แลกเบอร์กันตามปกติ ไม่งั้นจะมีมือถือไว้ทำอะไร เอาไว้เล่นเกมงูเหรอ" ปลื้มแจกแจง</p>

 <p>หนุ่มปลื้มยังบอกอีกว่าคุณพ่อ (ชวน หลีกภัย) ได้ถามถึงความสัมพันธ์นี้เหมือนกัน ซึ่งเขาก็ยืนยันว่าไม่มีอะไร "พ่อก็มีถามบ้าง ก็บอกไปตามตรงว่าไม่มีอะไร พ่อไม่ว่าอะไร ไม่ได้จีบหญิงแม้น เป็นแค่พี่ชายน้องสาวแบบนี้สบายใจกว่า" ปลื้มกล่าว</p>

<p> หันมาถามหญิงแม้นกันบ้าง เกี่ยวกับเรื่องที่อดีตนายกฯ ถามถึง รวมไปถึงความสัมพันธ์ของเธอ กับ พายุ คลาร์ค นักร้องหนุ่ม<orgName>ค่ายกามิกาเซ่</orgName> นั้นเป็นมาอย่างไร</p>

 <p>"คงอยากรู้จักมากกว่าว่าหนูคือคนไหน เพราะท่านไม่รู้จักไม่เคยเห็นหนูเท่านั้นเอง ส่วนงานวันนี้เรามากัน 3 คน แต่ที่ออกมาพูดสองคน เพราะพี่อีกคนหนึ่งไม่สันทัดในการออกสื่อ ถามว่าหนูกับพี่ปลื้มจะมีโอกาสพัฒนาไหม คงไม่มี และไม่เกี่ยวกับพายุด้วย เพราะเรา 3 คน ทั้งหนู พี่ปลื้ม และพายุ เราก็เป็นเพื่อนกลุ่มเดียวกัน" หญิงแม้นกล่าวปิดท้าย</p></body>
</news>
