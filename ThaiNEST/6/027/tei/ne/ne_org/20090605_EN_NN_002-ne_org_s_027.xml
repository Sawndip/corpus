<teiHeader>
<fileDesc>
<titleStmt>
  <title>"มีเดียฯ"ดึง"จอย-ยุ้ย"ประชันฝีมือ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=164544  </bibl>
</sourceDesc>
</fileDesc>
</teiHeader>
<news>
<headline>"<orgName>มีเดียฯ</orgName>"ดึง"จอย-ยุ้ย"ประชันฝีมือ</headline>
<lead></lead>
<neck></neck>
<body><p>หลังจากที่ละครเรื่อง "รักนี้...เคียงตะวัน" ได้รับกระแสตอบรับเป็นอย่างดี <orgName>มีเดีย ออฟ มีเดียส์</orgName> จึงลุยผลิตงานละครในปีนี้อีก 2 เรื่องทันที เกี่ยวกับรายละเอียดเรื่องนี้ "ชาลอต โทณวนิก"ประธานเจ้าหน้าที่บริหารกล่าวว่า </p>

 <p>"เราได้กระแสตอบรับดีจากเรื่องที่แล้ว จึงทำให้ปีนี้จะผลิตละครต่ออีก 2 เรื่อง โดยครั้งนี้ยังได้นางเอกฝีมือดีอย่าง "จอย-ศิริลักษณ์" มาประชันบทบาทเป็นครั้งแรกกับ "ยุ้ย-จีรนันท์" ในเรื่อง "คุ้มผาคำ" เรื่องนี้เป็นเรื่องเกี่ยวกับความเร้นลับ และปมปริศนาฆาตกรรม ร่วมด้วยพระเอกชื่อดัง พอล-ภัทรพล และนักแสดงคุณภาพอีกคับคั่งอาทิ ลิฟท์-สุพจน์,ตั๊ก-บริบูรณ์,ตฤณ เศรษฐโชคฯลฯ ส่วนเรื่องที่ 2 คือ "ส้มหวาน น้ำตาลเปรี้ยว" ละครแนวรักกุ๊กกิ๊ก โรแมนติกคอมเมดี้ นำโดย ก้อง-สหรัถ และ ป๊อก-ปิยธิดา พร้อมกันนี้ยังมีนักแสดงอีกเพียบอาทิ สายป่าน-อภิญญา,ปุ๊-ปิยะมาศ,ทนงศักดิ์ ศุภการ,ปูเป้-อรหทัย,สุเทพ ประยูรพิทักษ์ ฯลฯ ซึ่งเราเชื่อมั่นว่าละครทั้ง 2 เรื่องนี้ จะต้องเป็นที่ชื่นชอบของคอละคร<orgName>ไทย</orgName>อย่างแน่นอน ท้ายนี้ก็ขอฝากละครทั้ง 2 เรื่องไว้ด้วยค่ะ" ชาลอตกล่าว </p></body>
</news>
