<teiHeader>
<fileDesc>
<titleStmt>
  <title>“ปอ”ทำ“อิ๊กซี่”ได้ทายาทสมใจ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=168716  </bibl>
</sourceDesc>
</fileDesc>
</teiHeader>
<news>
<headline>“ปอ”ทำ“อิ๊กซี่”ได้ทายาทสมใจ</headline>
<lead></lead>
<neck></neck>
<body><p>มีข่าวแว่วมาว่าพิธีกรสาว “ปอ-ปุญยาวีร์” จากรายการ “30 ยังแจ๋ว” จะได้เป็นคุณแม่สมใจสักที เพราะล่าสุดตั้งครรภ์ได้ 1 เดือนแล้ว หลังจากที่ลุ้นกันอยู่นานว่าจะได้ทายาทหรือไม่ จากการทำ “อิ๊กซี่” เป็นครั้งที่ 2 งานนี้พิธีกรสาวออกอาการดีใจอย่างเห็นได้ชัด โดยปอเผยว่า </p>

 <p>“ปออยากจะให้ชัวร์อีกนิดนึง ต้องรอผลจากคุณหมออีกทีนึงวันจันทร์ที่ 6 ก.ค.นี้ค่ะ จะฟังเสียงหัวใจของเขาว่าสมบูรณ์แข็งแรงดีมั้ย เราก็รอลุ้นอยู่ ผลตรวจจากฮอร์โมนก็สำเร็จแล้ว แต่รอตัวตรวจเขาอีกทีนึง” มีอาการแพ้ท้องมั้ย? “ก็มีอาการเบื่ออาหาร ไม่อยากทานอะไร ท้องอืดเล็กๆ น้อยๆ ไม่หิว แต่ก็พยายามทานเข้าไปเพื่อบำรุงไว้ก่อน” ตื่นเต้นมั้ย? “ตื่นเต้นมาก ยังไม่กล้าบอกใครเพราะกลัวว่าจะผิดหวังอีก เพราะว่าผิดหวังหลายครั้งแล้ว อยากรอผลชัวร์ๆ ก่อนแล้วค่อยบอกทุกคน” ถือเคล็ดเหรอ? “พี่ไม่ถือค่ะ ถ้าติดจริงๆ เราก็บอกทุกคนอยู่แล้ว แต่ก็ต้องรอผลทางวิทยาศาสตร์ก่อน” อยากได้ผู้หญิงหรือว่าผู้ชาย? “ผู้หญิงหรือว่าผู้ชายก็ได้ เดี๋ยวโตขึ้นเขาก็เลือกเพศเอง(หัวเราะ)” จะพักงานมั้ย? “ก็อยากจะพักเหมือนกัน ตั้งแต่ตอนต้นๆ ที่ทำอิ๊กซี่นี่นะ แต่คุณหมอบอกว่าถ้าการหยุดงานแล้วทำให้เครียดก็อย่าหยุดเลย ก็มาทำงานปกติก็ได้ ตอนนี้ตื่นมาตอนเช้าก็ให้สามีขับรถมาส่งพอจัดรายการเสร็จแล้วก็มารับกลับไปนอนอืดที่บ้านต่อ เพราะว่าพี่ไม่ได้รับงานนอกอยู่แล้ว ตอนนี้ก็ต้องทำอะไรให้ช้าลง เดินเหินอะไรก็ช้าลงด้วย” พี่เล็ก(สามี)ตื่นเต้นมั้ย? “ตื่นเต้นมาก ตั้งแต่วันที่ไปตรวจฮอร์โมนพอเขารู้ เขาก็น้ำตาไหล เขาลุ้นมากกว่าเราอีก ดีใจเพราะว่าเขาอยากมี” ทำอิ๊กซี่มากี่ครั้งแล้ว? “ทำมา 1 ครั้ง ครั้งนี้เป็นครั้งที่ 2 ค่ะ แต่กระบวนการวิธีอื่นที่มีฉีดเชื้ออะไรต่างๆ นี่ก็ทำมาหลายอย่างแล้วเหมือนกัน” เพื่อนที่ทราบข่าวว่าอย่างไรบ้าง? “เพื่อนๆ น่ารักมาก ตอนนี้ช่วยถือของ อะไรต่างๆ นี่แทบจะช่วยอุ้มกันเลยทีเดียว เราก็บอกว่าอู้ย..ลูกวาสนาลูกดีนะมีซื้อขนมมาให้ทาน เพราะว่าเราไม่ได้ท้องปกติเหมือนธรรมชาติ เราใช้กระบวนการทางการแพทย์ ก็เลยต้องระวังให้มากเป็นพิเศษ” มีปรึกษาหรือถามดาวบ้างมั้ย? “ก็ปรึกษาดาวตลอดเลยว่าอาการแพ้เป็นยังไง เพราะว่าเราก็กลัวอยู่ว่าทำไมเรายังไม่มีอาการ ดาวก็บอกว่าตอนแรกๆ มันยังไม่มีอะไรไม่ต้องตกใจ ตอนนี้ดาวบอกว่าสงสัยว่าจะได้ลูกสะใภ้แล้ว(หัวเราะ)” ฝากอะไรถึงแฟนๆ ที่กำลังลุ้นไปกับปอหน่อยสิ? “ก็ต้องขอขอบคุณมากเลยค่ะ ตั้งแต่จัดรายการมานี่ได้สูตรการผลิตลูกเยอะมาก ทั้งหมอ<orgName>จีน</orgName> หมอ<orgName>ไทย</orgName> สูตรอะไรต่างๆ ส่งมาให้ น่ารักมาก พอมีข่าวแว่วๆ ว่าเรามีน้องก็มีส่งกำลังใจมาให้ ดีมากๆ เลย เราก็เลยบอกว่าถ้ามีจริงๆ เราบอกแน่นอนค่ะ” ปอกล่าว</p></body>
</news>
