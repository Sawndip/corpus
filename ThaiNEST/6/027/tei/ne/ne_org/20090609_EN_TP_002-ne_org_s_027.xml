<teiHeader>
<fileDesc>
<titleStmt>
  <title>"อุ้ม"การันตี"เอ็กซ์" ไม่ได้เป็นเกย์แค่หนุ่มสำอาง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/090609/5929  </bibl>
</sourceDesc>
</fileDesc>
</teiHeader>
<news>
<headline>"อุ้ม"การันตี"เอ็กซ์" ไม่ได้เป็นเกย์แค่หนุ่มสำอาง</headline>
<lead></lead>
<neck></neck>
<body><p>หลังจากกลับมาคบกันอีกครั้ง  อุ้ม-ลักขณา  วัธนวงส์ศิริ  ก็ต้องมาเสียความรู้สึก  เพราะเอ็กซ์-ปิยะ  วิมุกตายน  ถูกหาว่าแกล้งแอ๊บแมน  ไปไหนก็ต้องคอยตอบคำถามน่าเบื่อนี้  รับประกัน  100  %  ว่าเอ็กซ์ไม่ได้เป็นเกย์  เป็นแค่ผู้ชายสำอางเท่านั้น  เผยสาเหตุที่กลับมาคบกันเพราะต่างคนต่างเหงา    </p>

     <p>"อุ้มก็สงสารพี่เขานะที่เจอข่าวแบบนี้  ตัวพี่เขาก็เครียดเพราะไปไหนคนจะถามตลอดว่า  เอ็กซ์ไม่ได้เป็นเกย์เหรอ  และพี่เขาก็สงสารเราที่ต้องคอยตอบคำถามให้ว่าพี่เขาไม่ได้เป็นนะ  เราก็ไม่รู้ว่าทำไมต้องเจอคำพูดแบบนี้  แต่อุ้มเชื่อว่าพี่เขาไม่ได้เป็นเกย์  รู้จักกับพี่เอ็กซ์มาเกือบ  20  ปี  บ้านเราอยู่ตรงข้ามกัน  น้องสาวเขาเป็นเพื่อนสนิทเรา  เราก็จะไปเที่ยวบ้านพี่เอ็กซ์ตลอด  ฉะนั้นอุ้มยืนยันได้  100  เปอร์เซ็นต์  ว่าพี่เขาไม่ได้เป็นเกย์  เพียงแต่เขาเป็นผู้ชายสำอางเท่านั้นเอง </p>

     <p>และที่เรากลับมาคบกันอีกครั้งก็ไม่ใช่เพื่อสร้างกระแสให้ตัว  จะสร้างทำไมมันไม่ได้ทำให้เรามีงานมากกว่านี้หรอก  แต่กลับมาคบกันเพราะถือว่า  ให้โอกาสกลับมาเรียนรู้กันมากขึ้น  ยอมรับว่าต่างคนต่างเหงา  และต่างคนต่างรู้นิสัยกันอยู่แล้ว  เพียงแต่ว่าช่วงก่อนหน้านี้เราแยกย้ายกันไปเรียนรู้คนของตัวเอง  พอมีโอกาสกลับมาคุยกันมากขึ้นเลยคลิกกันอีกรอบ"  อุ้มกล่าว</p></body>
</news>
