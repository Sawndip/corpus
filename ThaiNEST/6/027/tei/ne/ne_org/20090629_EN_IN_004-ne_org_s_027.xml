<teiHeader>
<fileDesc>
<titleStmt>
  <title>'เจมส์'แย้มแต่งเอ๊ะ ปีหน้าเร่งปั๊มลูกเลย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-29 09:12:15  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178275  </bibl>
</sourceDesc>
</fileDesc>
</teiHeader>
<news>
<headline>'เจมส์'แย้มแต่งเอ๊ะ ปีหน้าเร่งปั๊มลูกเลย</headline>
<lead>"เจมส์" แย้มแต่ง "เอ๊ะ"ปีหน้า เร่งปั๊มลูกเลย เผยได้ที่ดินทำเรือนหอแล้ว ฝ่ายชายรับมีละครให้ดูปี 53</lead>
<neck></neck>
<body><p>ในปี 53 หลังจากคบหาดูใจมา 10 ปี จนต้องประกาศข่าวดีให้ทราบกลางงานแต่ง "แบม-โบ๊ท" หลังจากย่องไปดูที่ดิน แถวพัฒนาการ เพื่อสร้างบ้านเตรียมเป็นเรือนหอ แถมยังเปรยด้วยอีกว่าคิดจะปั๊มลูก ผลิตทายาทเลย งานนี้หนุ่มเจมส์เล่นไม่เตี้ยมกับสาวเอ๊ะก่อน พอถามเรื่องงานแต่ง จนเผยออกมาว่า</p>

<p>เจมส์ : ผมคิดว่าเป็นปีหน้า ผมวางแผนประมาณปลายๆปี </p>

<p>ได้ดูฤกษ์บ้างหรือยัง
เจมส์ : เราไม่ได้ดูฤกษ์อะไร เอาความสะดวก เอาความพร้อมกันทั้งสองฝ่าย </p>

<p>ทราบมาแล้วใช่มั้ย แต่งปลายปี
เอ๊ะ : เพิ่งรู้เมื่อกี้ (หัวเราะ)
เจมส์ : รวบหัวรอบหาง
เอ๊ะ : คือ จริงๆแล้วเราก็เคยคุยๆกันไว้ เราก็ไม่ได้กะเกณฑ์ ว่าเป็นวันไหนแน่นอน ก็แพลนเอาไว้ว่าไม่ปีหน้าก็เป็นปีถนัดไป แต่เรื่องนี้รู้เมื่อกี้ 
เจมส์ : ความจริงเราดูที่เอาไว้สร้างบ้าน พอดีว่าเราได้แล้ว เรียกว่าบ้านแล้วกัน ไม่ใช่เรือนหอ แถวพัฒนาการ ประมาณ 1 ไร่ </p>

<p>หมดเงินไปเท่าไหร่ หลักสิบหรือป่าว
เจมส์ : เรื่องเงินมันไม่ใช่สำคัญ ประมาณหนึ่ง</p>

<p>แต่งแล้วมีลูกเลยมั้ย 
เจมส์ : จริงๆตั้งใจเอาไว้ว่าจะมีก่อนแต่ง (หัวเราะ) ล้อเล่นครับ อยากจะมีเลย
เอ๊ะ : ก็คงถึงวัยแล้ว เพราะจริงๆเราคบกันมานาน 10 ปี คงน่าจะมีเลย ถ้ามีลูกช้าก็จะไม่ดีต่อสุขภาพ </p>

<p>อยากลูกผู้หญิงหรือผู้ชายดีกว่า 
เอ๊ะ : ก็แล้วแต่ พระเจ้าส่งมา ยังไงก็ได้
เจมส์ : เอาสองเพศในคนเดียวแล้วกัน (หัวเราะ)</p>

<p>งานแต่งจะประมาณไหน
เอ๊ะ : อาจจะเรียบง่าย เราคงให้ความสำคัญกับพิธีทางศาสนามากกว่า เพราะเราต้องเข้าโบสถ์ งานเลี้ยงเราก็คงสนุกๆ เฮฮา พี่ๆน้องๆในวงการ</p>


<p>เรื่องของผลงานเป็นอย่างไรบ้าง
เจมส์ : ส่วนของเจมส์เป็นอาชีพที่นิ่ง ทุกวันนี้จะเป็นก็บริหารงาน ซึ่งเป็นช่วงเวลาที่เหมาะสมแล้ว แต่ปลายปีอาจจะแอบรับละครนิดหน่อย แถวๆ<orgName>ช่อง 5</orgName> ไม่บอกว่าเรื่องอะไร กะจะแอบเซอร์ไพรส์คนดู เดี๋ยวก็จะได้เห็นเอง ผมอยากกลับเล่นละคร ก็อยากจะท้าทายตนเอง รับบทที่ไม่เคยเล่นมาก่อน </p>

<p>เอ๊ะเรียกสอดสินแพงมั้ย
เอ๊ะ : ยังไม่ได้คุยกันเรื่องนี้เลย ไม่ได้สนใจเรื่องตัวเลข เพราะว่าเราคบกันมานาน เกินกว่าจะพูดถึงเรื่องนี้แล้ว 
เจมส์ : ไม่คิดเลยได้ไหม
เอ๊ะ : อันนี้ต้องไปติดต่อพ่อเรานะ (หัวเราะ) จริงแล้วมันก็เป็นแค่ตัวเลข สำคัญคือการอยู่กันให้ยืดยาว ให้สมบูรณ์มากกว่า</p></body>
</news>
