<teiHeader>
<fileDesc>
<titleStmt>
  <title>"เกรซ" ผวาโรคไข้หวัด 2009  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090713/20266/%e0%b9%80%e0%b8%81%e0%b8%a3%e0%b8%8b%e0%b8%9c%e0%b8%a7%e0%b8%b2%e0%b9%82%e0%b8%a3%e0%b8%84%e0%b9%84%e0%b8%82%e0%b9%89%e0%b8%ab%e0%b8%a7%e0%b8%b1%e0%b8%942009.html  </bibl>
</sourceDesc>
</fileDesc>
</teiHeader>
<news>
<headline>"เกรซ" ผวาโรคไข้หวัด 2009</headline>
<lead>"เกรซ" กาญจน์เกล้า ด้วยเศียรเกล้า ผวาโรคไข้หวัด 2009 วิ่งโร่ฉีดยาป้องกัน ยัน ภูมิต้านทานดี ออกโรงป้อง "แกรนด์" พรรณวรท น้องสาวยันไม่ได้กิ๊ก "ดิว" พงศธร สุภิญโญ แน่นอน</lead>
<neck></neck>
<body><p>ก่อนหน้านี้ก็มีข่าว ว่าไปฉีดผิดขาว ล่าสุดสาว "เกรซ" กาญจน์เกล้าออกมายอมรับแล้วกำลังจะไปฉีดยาจริง แต่เป็นยาป้องกันหวัด เพราะตอนนี้กลัวไข้หวัดใหญ่ 2009 ขนาดหนัก เมื่อได้เจอตัวสาวเกรซจึงได้ถามไถ่ถึงเรื่องนี้</p>

 <p>"ยังไม่ได้ไปฉีดนะ แต่คิดว่าน่าจะไป 2-3 วันนี้แหละ  เวลาที่ฉีดมาแล้วเนี่ย มันจะรู้สึกเมื่อยแขน ล้าๆ นิดนึง เลยต้องรอให้ว่างก่อน แต่เกรซไม่ได้ซีเรียสอะไรนะ เพราะว่าเกรซก็เป็นคนที่ออกกำลังกายแล้วก็มีภูมิต้านทานที่ดีอยู่พอสมควรเลยไม่ได้กังวลในเรื่องนี้ แต่ว่าคุณพ่อกับคุณแม่ก็เป็นห่วง เพราะว่าบางทีเราต้องไปทำงานที่คนเยอะๆ แล้วหลีกเลี่ยงไม่ได้ ไปในที่สาธารณ ซึ่งบางทีเราก็ไม่รู้ว่าใครเป็นใครไม่เป็น ตัวเองถึงจะมีความมั่นใจ ว่าเรามีภูมิต้านทานดีพอแต่ถ้าเจอก็คงจะอึ้งนะ ตอนนี้ร่างกายก็ปกติดีนะ ยังสบายดีอยู่" เกรซกล่าว</p>

 <p>เมื่อนักข่าวถามถึง "แกรนด์" พรรณวรท ด้วยเศียรเกล้า น้องสาวที่กำลังแสดงละครเดินตามรอยเจ้าตัว นางเอกสาวกล่าวว่า มีมาปรึกษาบ้าง</p>

 <p>"เราก็บอกเขาสอนเขาบ้าง เขาก็บอกว่าไม่เคยคิด ว่าจะได้มาละคร เราก็บอกเขา ว่าต้องทำให้เต็มทีเพราะว่ามีโอกาสได้ทำแล้ว จะได้ไม่ต้องเสียใจทีหลัง ส่วนเรื่องข่าวกับ "ดิว" พงศธร  ดาราสาวปฏิเสธแทนน้องว่าไม่จริง</p>

 <p>"ข่าวกับดิวก็ไม่มีอะไรนะ มันเป็นข่าวที่ไม่เป็นความจริงเลยนะ เขาสองคนจะออกแนวพี่น้องกันมากกว่า  ข่าวที่ออกมาก็เหมือนข่าวปลุกกระแสของเดอะสตาร์ ที่แฟนคลับเขาเชียร์กันมากกว่า ดิวเขาก็ไม่ได้จีบแกรนด์นะ อาจจะเป็นเพราะว่าเขาสองคนคุยภาษาเดียวกัน คุยกันถูกคอ เขาสองคนไม่ได้ซีเรียสในเรื่องการแข่งขันเหมือนกันมากกว่า เราก็ไม่ได้ห่วงน้องมากนะ แต่ก็ห่วงบ้าง เรื่องแบบนี้ก็ขึ้นอยู่กับการตัดสินใจของเขามากกว่า เพราะว่าเขาก็โตแล้ว กำลังอยู่ในช่วงวัยรุ่นก็น่าจะคิดเองได้แล้ว เขาก็มีความเป็นผู้ใหญ่น่าจะตัดสินใจได้ ว่าน่าจะคุยกับใครบ้าง" เกรซกล่าวปิดท้าย</p></body>
</news>
