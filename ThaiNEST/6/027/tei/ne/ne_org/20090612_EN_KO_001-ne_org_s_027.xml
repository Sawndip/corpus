<teiHeader>
<fileDesc>
<titleStmt>
  <title>ต่างคนต่างอยู่'มาช่า'ยังฟ้องแบ่งสมบัติ 'หนุ่ย'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090612/16694/%e0%b8%95%e0%b9%88%e0%b8%b2%e0%b8%87%e0%b8%84%e0%b8%99%e0%b8%95%e0%b9%88%e0%b8%b2%e0%b8%87%e0%b8%ad%e0%b8%a2%e0%b8%b9%e0%b9%88%e0%b8%a1%e0%b8%b2%e0%b8%8a%e0%b9%88%e0%b8%b2%e0%b8%a2%e0%b8%b1%e0%b8%87%e0%b8%9f%e0%b9%89%e0%b8%ad%e0%b8%87%e0%b9%81%e0%b8%9a%e0%b9%88%e0%b8%87%e0%b8%aa%e0%b8%a1%e0%b8%9a%e0%b8%b1%e0%b8%95%e0%b8%b4%e0%b8%ab%e0%b8%99%e0%b8%b8%e0%b9%88%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ต่างคนต่างอยู่'มาช่า'ยังฟ้องแบ่งสมบัติ 'หนุ่ย'</headline>
<lead>มาช่า วัฒนพานิช ยังคงเดินหน้าฟ้องร้อง "หนุ่ย" อำพล เรื่องสมบัติต่อไป ออกตัวไม่ได้คุยกัน เพราะต่างคนก็ต่างมีรักใหม่ ยันไม่ได้มีปัญหากัน แค่เป็นเรื่องที่ต้องจัดการ</lead>
<neck></neck>
<body><p>หลังจากที่มีข่าวคดีฟ้องร้องอดีตสามีอย่าง "หนุ่ย" อำพล ลำพูน เรื่องสมบัติ ก็ดูเหมือนข่าวจะเงียบหายไปพักใหญ่ ล่าสุดมีโอกาสเจอ มาช่า ที่มาซ้อมร้องเพลงก่อนขึ้นเวทีคอนเสิร์ต 12 ปี เสก โลโซ ใจสั่งมา เลยถามความคืบหน้า เธอกล่าว</p>

 <p>"ต้องไปอีกสักพัก อีกสักเดือนสองเดือน ตอนนี้คงยังเคลียร์อะไรไม่ได้ มันเป็นเรื่องนานแล้ว แต่ไม่ใช่เรื่องทะเลาะกัน มันเป็นเรื่องของการจัดสรร เรื่องมันนานนมมาแล้ว แต่เราไม่ได้จัดสรร ก็ต้องจัดสรรไป (ได้คุยกับหนุ่ยไหม) ไม่รู้จะคุยอะไร เพราะต่างคนก็ต่างอยู่ เขาก็มีแฟนเขา เราก็มีแฟนเรา เพียงแต่อะไรบางอย่างที่มันค้างคา เราก็จัดการไปตามกฎหมาย แต่อันนี้ช่าเองคงจะพูดลำบาก เพราะเป็นเรื่องกฎหมาย พูดเรื่อยเปื่อยไม่ได้ ถ้าจะพูดเรื่องกฎหมาย ต้องให้ทนายคุย แต่ไม่ได้ทะเลาะกัน เป็นเรื่องการคลี่คลายมากกว่า สิ่งที่เกิดขึ้น 10 กว่าปีก่อน บางอย่างมันไม่ได้แกะออก ทั้งที่ควรจะแกะแล้ว ก็เป็นไปตามรูปแบบ ทุกคนอาจจะคิด ว่าฟ้องร้องเป็นเรื่องเป็นราวหรือเปล่า มันไม่ได้เป็นอย่างนั้น แค่เป็นเรื่องต้องจัดการ ไม่งั้นมันพัวพัน อีนุงตุงนัง แต่ไม่เกี่ยวกับเรื่องคน เพราะคนน่ะจบไปแล้ว มันเรื่องของสมบัติ น้องกายไม่ได้ถาม เพราะก่อนจะทำอะไร ช่าจะอธิบายลูกไว้ก่อนอยู่แล้ว มันเป็นเรื่องอย่างนี้นะๆ ก็เข้าใจได้ปกติ" มาช่าพยายามอธิบาย</p>

 <p>ถามต่อถึงเรื่องที่ลูกชายสุดหล่อ กำลังปลื้ม "น้องเกรซ" กาญจน์เกล้า ด้วยเศียรเกล้า นางร้าย<orgName>วิกหมอชิต</orgName> ว่าในฐานะคุณแม่รู้สึกอย่างไร ม่ายสาวทำหน้างงถามกลับ</p>

 <p>"ใครคือน้องเกรซ ยังไม่รู้จักเลย (หัวเราะ) เรายังไม่ได้คุยกันเลย ไม่รู้เหมือนกัน ยังไม่ได้เจอกันเลย ตั้งแต่กลับมาจากเที่ยวที่แคนาดา น้องกายไม่ค่อยมาปรึกษาเรื่องความรักหรอก ยิ่งเด็กผู้ชายด้วย แต่ก็ควรจะเป็นอย่างนั้น เพราะเขาอายุ 20 แล้ว ก็ควรจะดูแลตัวเองได้แล้ว ไม่ใช่เด็กเรียกแม่...(ทำเสียงสูง) ตัวสูงขนาดนี้ เขาเป็นแมนเต็มที่แล้ว เราก็ต้องปล่อยให้เขาดูแลชีวิตเขาไป ช่าก็ต้องดูแลชีวิตของช่า เราจะไปดูแลเขาแบบเด็กๆ ไม่ได้แล้ว แต่ถ้าเขารักใครเราก็โอเค ชีวิตเขา เราจะไปกางกั้นอะไรเขานักหนา ช่าไม่ใช่แม่ที่ยุ่งกับลูกมาก แต่ก็ไม่ใช่แม่ที่ปล่อยมาก ก็ดูอยู่ห่างๆ แต่ก็เคารพสิทธิ์ในตัวของทุกคน ช่าไม่มีกรอบให้เขาเลย อยากทำอะไรก็ทำ ตามสบาย เอาแค่เป็นคนดี ไม่ทำให้ใครเดือดร้อน ก็โอเค ลำพังเขาดูแลตัวเองก็เหนื่อยแล้ว ถ้าเราไปวางกฎอะไรมากก็ไม่ใช่เรื่อง" มาช่ากล่าวสรุป</p></body>
</news>
