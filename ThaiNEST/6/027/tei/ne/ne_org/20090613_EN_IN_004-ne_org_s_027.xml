<teiHeader>
<fileDesc>
<titleStmt>
  <title>ศาลสูงมาลาวีไฟเขียวมาดอนนารับเด็ก3ขวบ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-13 07:27:34  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=175913  </bibl>
</sourceDesc>
</fileDesc>
</teiHeader>
<news>
<headline><orgName>ศาลสูงมาลาวี</orgName>ไฟเขียวมาดอนนารับเด็ก3ขวบ</headline>
<lead><orgName>ศาลสูงมาลาวี</orgName>พิพากษาให้ราชินีเพลงป็อปชาวอเมริกัน มาดอนนา สามารถรับเด็กชายชาวมาลาวี วัย 3 ขวบ เป้นลูกบุญธรรม คนที่สองได้</lead>
<neck></neck>
<body><p><orgName>ศาลสูง</orgName>ของประเทศมาลาวี ในแอฟริกาตอนใต้ ตัดสินให้มาดอนนา ราชินีเพลงป็อปชาว<orgName>อเมริกัน</orgName> สามารถรับ ด.ช.ชิฟันโด เมอร์ซี เจมส์ วัย 3 ขวบ เป็นลูกบุญธรรมได้ หลังจากมาดอนนารับ ด.ช.เดวิด บันดาเป็นลูกบุญธรรมชาว<orgName>มาลาวี</orgName>คนแรก เมื่อปีที่แล้ว</p>
<p>โดยศาลชี้ว่า มาดอนนาอยู่ในสถานภาพ ที่จะดูแลเด็ก ให้มีชีวิตที่ดีกว่า อยู่ในสถานสงเคราะห์เด็กกำพร้า ในมาลาวี อีกทั้งเธอพยายามช่วยเหลือเด็กด้อยโอกาส รวมทั้งตั้งมูลนิธิ "<orgName>เรสซิ่ง มาลาวี</orgName>" ช่วยเหลือเด็กกำพร้าส่วนหนึ่งในมาลาวี ซึ่งมีเด็กกำพร้ากว่า 1 ล้านคน</p>
<p>ก่อนหน้านี้ <orgName>ศาลชั้นต้น</orgName>ของมาลาวี พิพากษาไม่ให้มาดอนนารับ ด.ช.ชิฟันโด เป็นลูกบุญธรรม เพราะเธออาศัยอยู่ในมาลาวี ไม่ถึง 18 เดือน ตามที่กฏหมายกำหนด อีกทั้งยังมีกระแสกดดัน จาก<orgName>กลุ่มพิทักษ์สิทธิเด็ก</orgName> ที่เห็นว่า มาดอนนาใช้ความมีชื่อเสียง เป็นใบเบิกทาง ให้ตัวเองสามารถรับ ด.ช.เดวิด บันดา เป็นลูกบุญธรรมได้ แม้ว่าเธอไม่ได้อาศัยอยู่ในมาลาวี ถึง 18 เดือนก็ตาม</p></body>
</news>
