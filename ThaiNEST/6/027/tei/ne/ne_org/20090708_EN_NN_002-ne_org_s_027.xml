<teiHeader>
<fileDesc>
<titleStmt>
  <title>"หอย"งัด"Good is all Around"ฉลอง 1 ขวบ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169274  </bibl>
</sourceDesc>
</fileDesc>
</teiHeader>
<news>
<headline>"หอย"งัด"Good is all Around"ฉลอง 1 ขวบ</headline>
<lead></lead>
<neck></neck>
<body><p>จะครบรอบวันเกิด 1 ปี <orgName>คลื่น 98.5 Good FM</orgName> ในวันที่ 14 ก.ค.นี้แล้ว บอสใหญ่ "หอย-เกียรติศักดิ์ อุดมนาค" เลยขอเดินเครื่องงัดคอนเซ็ปต์ "Good is all Around...สิ่งดีๆ จะอยู่รอบตัวคุณ" ให้แฟนๆ ทุกคนได้ร่วมสนุกเซอร์ไพรส์กับทุกช่วงดี.เจ. โดยหอยเผยว่า </p>

 <p>"ตลอดระยะเวลาเกือบ 1 ปีที่ผ่านมา ผมและทีมงานขอขอบคุณแฟนๆ ทุกคนมากนะครับ ที่ให้การต้อนรับพวกเราทีมงานชาว<orgName>กู๊ด</orgName>เป็นอย่างดี และสำหรับปีนี้ผมหวังว่าแฟนๆ ชาว<orgName>กู๊ด</orgName>ทุกคนจะถูกใจมากยิ่งขึ้นไปอีก เพราะปีนี้พวกเราพร้อมนำเรื่องราวสิ่งดีๆ แบบ Good is all Around ไปเสิร์ฟให้คุณถึงที่ ไม่ว่าจะเป็นเพลงดีๆ, กิจกรรมดีๆ, คอนเสิร์ตดีๆ ฯลฯ ชนิดที่คุณต้องอึ้ง หน้าบานแบบคาดไม่ถึงแน่ๆ ว่าสิ่งเหล่านี้จะอยู่ข้างๆ ตัวคุณได้ยังไง แถมยังไม่ต้องเสียเวลาไปวิ่งหาด้วยตัวเองให้เหนื่อยแรงอีกด้วย อยากรู้ว่าสิ่งดีๆ อะไรที่พวกเราทีมงานกู๊ดเตรียมไว้ให้บ้าง ลองหมุนมาฟังที่ 98.5 Good FM ดูซิครับ แล้วคุณจะรู้สึกว่า เอ๊ะ...มันอยู่ใกล้เราจริงๆ ด้วย ดีจัง" หอยกล่าว</p></body>
</news>
