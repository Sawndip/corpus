<teiHeader>
<fileDesc>
<titleStmt>
  <title>'แคท'รับดูใจหนุ่มนักธุรกิจ โต้ซบ 7 สี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-22 11:24:44  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=177257  </bibl>
</sourceDesc>
</fileDesc>
</teiHeader>
<news>
<headline>'แคท'รับดูใจหนุ่มนักธุรกิจ โต้ซบ <orgName>7 สี</orgName></headline>
<lead>"แคท" รับดูใจหนุ่มนักธุรกิจ โต้ซบ <orgName>7 สี</orgName> เล่นได้ทุกช่อง โว ละครจ่อ 3 เรื่อง</lead>
<neck></neck>
<body><p>ห่างหายจากงานละครไปนาน อดีตนักร้องดัง "แคทรียา อิงลิช" หันมาจับงานแสดง ล่าสุด มีข่าวลือสนั่นว่า สาวแคทจับมือเซ็นสัญญา ซบ<orgName>ช่อง 7</orgName> ไปแล้ว จนมีกระแสโดนให้ลงละครเรื่องฟ้าจรดทราย หลังจากโบกมือจาก<orgName>แกรมมี่</orgName></p>
<p>แต่งานนี้ไม่รู้ข่าวมั่วๆ มาจากไหน จึงทำให้เจ้าตัวถึงกับเผยมาว่า "ใช่ งงมากเรื่องนี้ไม่เห็นใครมาคุยกับแคทเลยทำไมรู้ก่อนแคท ก็งงเหมือนมีคนมาถามว่าแคทไปเซ็นสัญญากับ<orgName>ช่อง 7</orgName> แล้วหรอ เปล่านะ แคทยังไม่รู้เลย"</p>
<p>ให้ลงละครฟ้าจรดทรายด้วย "ได้ก็ดี มันเป็นบทที่ดีมากๆ
คุณแม่ก็เล่าให้ฟัง จริงๆ นานมาแล้ว ก็มีคนทาบทามให้เล่นเหมือนกัน แต่ก็หายไป ถ้าเกิดว่าเรื่องสร้างขึ้นมาจริง ถ้าได้เล่นก็ดี"</p>
<p>ผลงานตอนนี้มีอะไรบ้าง "กำลังอ่านบทอยู่ จะละครติดต่อเข้ามาประมาณ 3-4 เรื่อง เป็นแนวโรแมนติกคอมเมดี้" </p>
<p>คุณแดงก็ไม่ได้เรียกให้เป็นเซ็นสัญญา "ไม่มี เพราะไม่ว่าช่วงไหนก็แล้วแต่ มาเรียกเซ็นสัญญาแคทคงไม่เซ็น เพราะว่าแคทฟรีแลนซ์มาตั้งแต่แรกและก็เล่นมาทุกช่อง ไม่อย่างนั้น แคทจะทิ้งช่องใดช่องหนึ่งไม่ได้ เพราะตอนนี้ก็เลยไม่ได้มีเซ็นสัญญากับใคร เพราะ<orgName>แกรมมี่</orgName> ก็เซ็นหมดแล้วเหมือนกัน แคทก็รับงานเองได้เหมือนกัน"</p>
<p>เรื่องความรักเป็นอย่างไรบ้าง "ดีคะ แต่ข่าวดียัง ทำงานต้องมาก่อนตอนนี้" </p>
<p>รู้จักกันนานหรือยัง "ถ้าถามเราก็รู้จักเป็น 10 ปีได้น่าจะ" </p>
<p>แล้วมาเป็นแฟนได้อย่างไร "ไม่รู้ คือมันไหลไปเรื่อยๆ เขาเป็นนักธุรกิจ" </p>
<p>ทำอย่างไง ถึงใจอ่อนได้ "ใจอ่อนหรือเปล่าไม่รู้คือเราเป็นเพื่อนมาก่อน ความเป็นเพื่อนด้วยแหละ ตอนนี้ก็ยังรู้สึกว่าเป็นเพื่อน เพราะขนาดว่าแต่งอยู่ด้วยกันมา 20-30 ปียังเลิกกันแต่ความเป็นเพื่อนมันจะอยู่ได้ยาวนาน เพราะความเป็นเพื่อนคุยได้ทุกเรื่อง มีอะไรก็ปรึกษากันได้หมด" </p>
<p>เขาเคยถามถึงข่าวดีมั๊ย "เขาไม่ถาม เพราะรู้ว่าเราต้องทำงานก่อน ไม่อยากให้รู้สึกว่าเร่ง ก็เรื่อยๆ"</p></body>
</news>
