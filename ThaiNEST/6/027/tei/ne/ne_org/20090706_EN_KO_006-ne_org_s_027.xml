<teiHeader>
<fileDesc>
<titleStmt>
  <title>ฮือเห็นวิญญาณแจ็คสันรายการแลร์รี่ คิง  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090706/19506/%e0%b8%ae%e0%b8%b7%e0%b8%ad%e0%b9%80%e0%b8%ab%e0%b9%87%e0%b8%99%e0%b8%a7%e0%b8%b4%e0%b8%8d%e0%b8%8d%e0%b8%b2%e0%b8%93%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%a3%e0%b8%b2%e0%b8%a2%e0%b8%81%e0%b8%b2%e0%b8%a3%e0%b9%81%e0%b8%a5%e0%b8%a3%e0%b9%8c%e0%b8%a3%e0%b8%b5%e0%b9%88%e0%b8%84%e0%b8%b4%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>ฮือเห็นวิญญาณแจ็คสันรายการแลร์รี่ คิง</headline>
<lead>แฟนเพลงแจ็คสันตื่นเต้นได้บัตรร่วมงานไว้อาลัยที่จะจัดในวันอังคารนี้ที่สนามกีฬาสเตเปิลส์ เซ็นเตอร์ในนครนิวยอร์ก และต่างฮือฮา เห็นวิญญาณแจ็คสัน ปรากฎในรายการของแลร์รี่ คิง <orgName>ซีเอ็นเอ็น</orgName></lead>
<neck></neck>
<body><p>แฟนเพลงของไมเคิล แจ็คสัน ราชาเพลงป็อป จำนวนหนึ่งฉลองด้วยความตื่นเต้นยินดีที่ตัวเองเป็นผู้โชคดีได้รับบัตรเข้าร่วมงานไว้อาลัยของนักร้องขวัญใจที่สนามกีฬาสเตเปิลส์ เซ็นเตอร์ในนครนิวยอร์กที่จะจัดขึ้นในเช้าวันอังคารตามเวลาท้องถิ่น หลังทราบการประกาศผลเมื่อวานนี้ โดยมีประชาชนกว่า 1 ล้าน 6 แสนคนเข้าไปลงทะเบียนทางอินเตอร์เน็ต แต่จะมีการสุ่มเลือกเพียง 8,750 คนเท่านั้น ซึ่งแต่ละคนจะได้รับบัตร 2 ใบ ทำให้โอกาสได้รับบัตรมีเพียง 1 ใน 183 คนเท่านั้น โดยบัตรจะแบ่งออกเป็น 11,000 ใบสำหรับเข้าร่วมงานภายในสนามกีฬา และอีก 6,500 ใบสำหรับเข้าชมใน"โนเกีย เธียเตอร์"ที่อยู่ติดกัน โดยมีแต่ชาว<orgName>อเมริกัน</orgName>เท่านั้นที่ได้สิทธิ์นี้</p>

<p>หญิงสาวคนหนึ่งในนครซานฟรานซิสโก บอกว่า รู้สึกช็อกเมื่อได้รับอีเมล์แจ้งว่าเธอได้รับบัตรเข้าร่วมงาน นอกจากนี้นักศึกษาที่มหาวิทยาลัยสแตนฟอร์ด กำลังเตรียมเดินทางไปนครลอสแองเจลิสเพื่อไปรับบัตรที่สนามกีฬาดอดเจอร์ ซึ่งเขาบอกว่าแทบไม่อยากเชื่อเลยว่าจะมีโอกาสได้บัตรจริงๆ</p>

<p>ส่วนพิธีไว้อาลัยนาน 90 นาทีจะอุทิศเวลาส่วนใหญ่ให้กับการถ่ายทอดเรื่องราวชีวิตของแจ็คสันที่เสียชีวิตอย่างกระทันหันเมื่อวันที่ 25 มิถุนายนด้วยภาวะหัวใจหยุดเต้นขณะมีอายุ 50 ปี และจะมีการแสดงเพียงสั้นๆจากเหล่าคนดังในวงการ และคำให้สัมภาษณ์ของบุคคลที่มีบทบาทสำคัญในชีวิตของแจ็คสัน ซึ่งจะร่วมกล่าวคำระลึกถึงเขาและบอกเล่าถึงอิทธิพลของเขาที่มีต่อโลก</p>

<p>ส่วน<orgName>โรงแรมวิลไชร์ แกรนด์ ลอสแองเจลิส</orgName> ที่ห่างจากสนามกีฬาสเตเปิลส์ เซ็นเตอร์เพียงเกือบหนึ่งกิโลเมตร มีคนเข้าจองห้องพักถึงกว่าร้อยละ 90 จากทั้งหมด 1,000 ห้องในช่วงวันจันทร์และอังคารนี้เพิ่มขึ้นอย่างจากมากช่วงสัปดาห์ที่แล้วซึ่งมีผู้จองห้องพักเพียงเกือบร้อยละ 60</p>

<p> แฟนเพลงฮือเห็นวิญญาณรายการแลร์รี่ คิง  </p>

<p>ขณะนี้แฟนเพลงของไมเคิล แจ็คสัน กำลังให้ความสนใจกับเทปรายการ "แลรี่ คิงส์" ที่ออกอากาศทางเครือข่าย<orgName>สถานีโทรทัศน์ CNN</orgName> ที่เขาสัมภาษณ์ เจอร์เมน แจ็คสัน พี่ชายของไมเคิล ในตอนที่มีชื่อว่า "อินไซด์ เนเวอร์แลนด์ " และมีอยู่ตอนหนึ่งที่เขาส่งผู้สื่อข่าวภาคสนามเข้าไปสำรวจคฤหาสน์เนอเวอร์แลนด์ และที่ห้องนอนของไมเคิลที่ปกติเขาจะล็อคเอาไว้ตลอดเวลา ซึ่งเมื่อประตูห้องนี้ถูกเปิดออก ก็ได้เห็นภาพของสิ่งที่ไม่อาจอธิบายได้ว่าเป็นเงาของใคร (http://www.youtube.com/watch?v=9Am67-Sew7k)</p>

<p>เงาที่ชวนขนลุก รูปร่างเหมือนไมเคิล ปรากฎอยู่ที่ผนังในระหว่างการถ่ายทำรายการของแลร์รี่ คิงเมื่อสัปดาห์ที่แล้ว และยังเดินจากซ้ายไปขวาของโถงทางเดินอย่างรวดเร็วก่อนจะหายไป ตอนแรกทั้งผู้ดำเนินรายการและช่างกล้องต่างก็ไม่ได้สังเกตเห็นความผิดปกติที่เกิดขึ้น จนกระทั่งมีผู้ชมสังเกตเห็นแล้วนำไปโพสต์ลงในยูทู้บ หลังจากนั้นก็เกิดข่าวลือแพร่สะพัดไปทั่วอินเตอร์เน็ตราวกับไฟลามทุ่ง</p>

<p>ช่วงที่รายการตอนนี้ออกอากาศ ซึ่งเกิดขึ้นในช่วง 1 สัปดาห์หลังการเสียชีวิตของไมเคิล โดยมีไมโก้ แบรนโด บุตรชายของมาร์ลอน แบรนโด ที่คบหาเป็นเพื่อนกับไมเคิลมานาน เป็นคนพาทีมงานของ <orgName>CNN</orgName> ทัวร์คฤหาสน์เนเวอร์แลนด์ รวมถึงตอนที่กล้องถ่ายตรงห้องโถงที่เห็นเงาปรากฎระยะไกลพอดี</p></body>
</news>
