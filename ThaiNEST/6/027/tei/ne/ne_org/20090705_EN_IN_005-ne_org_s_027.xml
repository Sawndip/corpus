<teiHeader>
<fileDesc>
<titleStmt>
  <title>อ๊อฟโต้ข่าวเลิกกับแฟนเพื่อมาคั่วจั๊กจั่น  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-05 12:39:05  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179302  </bibl>
</sourceDesc>
</fileDesc>
</teiHeader>
<news>
<headline>อ๊อฟโต้ข่าวเลิกกับแฟนเพื่อมาคั่วจั๊กจั่น</headline>
<lead>'อ๊อฟ-ชนะพล' โต้ข่าวเลิกกับแฟนเพื่อหันมาคบ 'จั๊กจั่น' แจงภาพซบอกเล่นกัน ไม่ใช่ภาพหลุด</lead>
<neck></neck>
<body><p>เล่นละครด้วยกันบ่อยจนได้เรื่อง สำหรับ 'อ๊อฟ-ชนะพล' และ สาว 'จั๊กจั่น-อคัมย์สิริ' ที่ล่าสุดเล่นเป็นคู่ซี้ในละครเรื่อง "รักแท้แก้ได้" ต้องเข้าฉากด้วยกันแทบจะทุกซีน เป็นเหตุให้สนิทกันจนมีข่าวกิ๊กกันนอกจอ แต่ทั้งคู่ก็ยังยืนยันว่าความสัมพันธ์อันแน่นแฟ้นนี้เป็นแค่พี่สาวกับน้องชายเท่านั้น</p>

<p>จั๊กจั่น : คือเราเป็นคนอารมณ์ดีขี้เล่นเหมือนกัน ส่วนใหญ่เราจะเล่นกันแรงๆ มากกว่า ไม่ค่อยกุ๊กกิ๊กกันหรอก ค่อนข้างจะรู้นิสัยกันรู้ใจกันด้วยหรือเปล่า อ๊อฟถึงได้ซื้อตุ๊กตาบลายธ์ ให้จั่นเลย</p>

<p>อ๊อฟ : ก็เป็นของขวัญของเจ๊เค้า เค้าก็พูดลอยๆ มา แล้วเราดันไปรับปากเค้า ไหนๆ เค้าอยากได้ก็เลยซื้อให้เป็นของขวัญวันเกิด</p>

<p>จั๊กจั่น : แต่เค้าก็บอกว่าสิ้นปีนี้อย่าลืมนะ วันเกิดอ๊อฟ บอกเดือนเสร็จสรรพเลย ไม่คิดว่าน้องจะซื้อให้จริงๆ เพราะเคยแซวไว้ตั้งแต่ตอนเล่น สู่แสงตะวัน ด้วยกัน ก็เลี้ยงวันเกิดปีที่แล้วก็ทวงของขวัญ เค้าก็บอกว่าถ้าปีหน้าได้เล่นด้วยกันอีก จะซื้อให้แล้วบังเอิญได้เล่นด้วยกันสองเรื่องเลย</p>

<p>สนิทกันจนมีข่าวว่า อ๊อฟ เลิกกับแฟนที่ชื่อ ทิพย์ เพื่อมาคบกับ จั่น</p>

<p>อ๊อฟ : ไม่มีอะไรหรอกครับ เป็นเรื่องส่วนตัวของแต่ละคน </p>

<p>จั๊กจั่น : เราก็เป็นพี่น้องที่สนิทกัน ก็สนิทที่สุดในวงการเพราะเราร่วมงานกันบ่อยถ้าสมมุติว่าจะมีอะไรที่มากกว่านั้นก็ยอมรับอยู่แล้ว แต่นี่มันไม่มีอะไร มีข่าวอย่างนี้เดี๋ยวจั่นขายไม่ออกนะ</p>

<p>กับภาพที่จั่นซบอก อ๊อฟ</p>

<p>อ๊อฟ : เป็นลักษณะเล่นๆ กัน เหมือนเอาใจเราที่ให้ของขวัญเค้า เค้าก็ดีใจ</p>

<p>จั๊กจั่น : ถ้าภาพหลุดก็ต้องเป็นภาพที่ไม่อยากให้ใครเห็น แต่ภาพนี้เราก็เห็นพี่ช่างภาพเค้าถ่ายอยู่ ก็ขอบใจที่อ๊อฟให้ของก็เล่นๆ กัน ไม่มีอะไรค่ะ</p></body>
</news>
