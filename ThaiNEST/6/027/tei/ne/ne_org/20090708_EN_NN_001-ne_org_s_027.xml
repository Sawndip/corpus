<teiHeader>
<fileDesc>
<titleStmt>
  <title>"ขันที"คลอด"บราเซ็น"ฮิพฮอพสายพันธุ์ใหม่  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169275  </bibl>
</sourceDesc>
</fileDesc>
</teiHeader>
<news>
<headline>"ขันที"คลอด"บราเซ็น"ฮิพฮอพสายพันธุ์ใหม่</headline>
<lead></lead>
<neck></neck>
<body><p>เปิดค่าย "<orgName>บิ๊กพิ้มพ์</orgName>" มาได้ 2 ปี มีผลงานอัลบั้มแรกชื่อ "ขอที" ที่มีเพลงดังมาให้ชาวแร็พโย่ได้โยกย้ายส่ายสะโพกกันอย่างสนุกสนาน ล่าสุด "ที-ขันที เกษมสันต์ ธนเจริญทิพย์" ขอเป็นป๋าดัน ส่งศิลปินฮิพฮอพสายพันธุ์ใหม่ "วงบราเซ็น" ในโปรเจ็คท์ บิ๊กแบร์เข้าสู่วงการเพลง โดยทีเผยว่า </p>

 <p>"ผมเปิดค่าย บิ๊กพิ้มพ์ ขึ้นมาเพื่อตั้งใจผลิตงานเพลงในแนวที่ผมถนัดออกมาสู่วงการ ซึ่งอัลบั้มแรกที่ออกมาคืออัลบั้ม ขอที ของผมเอง จากนั้นผมได้เจอกับน้องๆ วงบราเซ็นในงานปาร์ตี้ ก็เห็นถึงความตั้งใจ และความสามารถที่โดดเด่นของน้องๆ ก็มองว่าพอมีแววที่จะเข้าสู่วงการได้ ผมและเพื่อนๆ จึงเกิดไอเดีย ปั้นโปรเจ็คท์บิ๊กแบร์ ขึ้นมาเป็นอีกทางเลือกหนึ่งให้กับคนฟังเพลง จึงอยากจะเปิดโอกาสให้พวกเค้าได้ก้าวไปถึงฝัน ด้วยการมีอัลบั้มขึ้นมาซักชุดนึง ซึ่งเพลงแรกที่ปล่อยออกมาคือ เช้าวันใหม่ เนื้อหาคือการให้กำลังใจล้วนๆ ก็คิดว่าเพลงนี้อาจจะช่วยให้คน<orgName>ไทย</orgName>ได้มีกำลังใจ ในการดำเนินชีวิตต่อไปได้อย่างมีความสุขขึ้น และผมก็หวังว่าทุกคนก็คงให้โอกาส และให้กำลังใจกับเด็กๆ กลุ่มนี้เช่นกัน ขอฝากน้องๆ ไว้ด้วยนะครับ" ทีกล่าว</p></body>
</news>
