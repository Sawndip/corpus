<teiHeader>
<fileDesc>
<titleStmt>
  <title>สา รับมีลางก่อนรถชน ซึ้งต้าร์ เทคแคร์ดี  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-07 10:20:10  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179531  </bibl>
</sourceDesc>
</fileDesc>
</teiHeader>
<news>
<headline>สา รับมีลางก่อนรถชน ซึ้งต้าร์ เทคแคร์ดี</headline>
<lead>มาริสา รับ มีลางก่อนรถชน ยังหลอนอยู่ เร่งทำบุญล้างซวย ซึ้ง ต้าร์ เทคแคร์ดี</lead>
<neck></neck>
<body><p>รอดตายอย่างเฉียดฉิว สำหรับ มาริสา อานิต้า หลังจากประสบอุบัติเหตุรถคว่ำจนรถยับเยิน นักแสดงสาวยอมรับว่า ยังรู้สึกหลอนกับเหตุการณ์ที่ผ่านมาอยู่ "โชคดีที่สายังมีสติถ้าเป็นคนอื่นคงร้องไห้กรี๊ดๆ ตกใจไปแล้ว ถามว่ามีผลกระทบอะไรมั้ย ยอมรับว่าคืนแรกนอนไม่หลับเลยค่ะ ภาพที่รถชนมันวนเข้ามาเหมือนฉายหนังซ้ำตลอด ขับรถไม่ค่อยได้ มันจะเสียวๆ วูบๆ นี่เพิ่งจะได้กลับมาขับรถเอง</p>
<p>อีกครั้ง ไม่ขับเลนขวาสุดเลย วันรุ่งขึ้นหลังจากรถชนก็แคนเซิลงานไปเพราะยังไม่รู้สภาพตัวเองว่าจะเป็นยังไง หลังจากนั้นก็ให้พี่ต้าร์ไปรับไปส่งเพราะขับรถเองไม่ได้"</p>
<p>พอเห็นสภาพรถแล้วรู้สึกยังไงบ้าง " ตกใจเหมือนกันแล้วก็เสียดายรถเพราะรักมาก ยังไม่รู้ว่าจะเอายังไง ถ้าซ่อมได้คงซ่อมค่ะ ช่วงนี้ก็เอารถแม่มาใช้ก่อน ตอนแรกครอบครัวก็คิดว่านิดเดียวพอเห็นในข่าวว่ารถยับก็ตกใจกันใหญ่เลย"</p>
<p>ก่อนที่จะเกิดเหตุการณ์มีลางสังหรณ์อะไรมั้ย "ไม่รู้ว่าจะเกี่ยวหรือเปล่า แต่เย็นก่อนวันรุ่งขึ้นก็คุยกับพี่ต้าร์เล่นๆ ว่า ไปส่งที่สัตหีบหน่อย ไม่อยากขับรถเอง พี่ต้าร์บอกไม่เอาขี้เกียจตื่นเช้า ปกติสาจะใส่เสื้อแขนกุดแล้วก็ใส่กางเกงยีนส์ เพราะขับรถไม่ชอบใส่แขนยาวอึดอัด แต่วันนั้นนึกยังไงไม่รู้หยิบเสื้อแขนยาวมาใส่" </p>
<p>อย่างนี้จะต้องมีไปทำบุญสะเดาะเคราะห์มั้ย "สาเป็นคนที่ทำบุญเยอะมาก อย่างก่อนหน้านี้ก็ทำมาเยอะมาก ทำพระประทานไป 3 องค์ แล้วก็ไถ่ชีวิตโค กระบือไป 5 คู่ แล้วก็เป็นประธานในการบวชเณรไป 1 รูป แล้วยังมียิบย่อย กฐิน ผ้าป่า คือปีนี้สาเป็นปีชงด้วยก็เลยทำเยอะกว่าปกติ คิดในแง่ดี สาสะสมบุญมาดีไม่งั้นอาจเป็นหนักกว่านี้แล้วก็ได้"</p>
<p>ได้ยินว่าต้าร์ดูแลดีมาก "ก็ดูแลค่ะ พอเกิดเรื่องปุ๊บก็รีบขับรถมาเจอที่พัทยาเลย (แฮปปี้กว่าเดิมมั้ย หลังจากกลับมาคบกันครั้งนี้) สาว่าเข้าใจกันมากขึ้น เพราะเรามีโอกาสคุยกันเยอะขึ้น ก็ค่อยๆ ปรับกันไปทุกอย่างก็จะดีเอง (มองถึงขั้นแต่งงานเลยมั้ย) ยังไม่ถึงขนาดนั้นค่ะ"</p></body>
</news>
