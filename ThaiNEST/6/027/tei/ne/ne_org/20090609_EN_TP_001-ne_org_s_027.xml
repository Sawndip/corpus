<teiHeader>
<fileDesc>
<titleStmt>
  <title>"เมย์"แจงแค่ถอนหุ้น ไม่ได้แตกคอกับ"อั้ม"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/080609/5928  </bibl>
</sourceDesc>
</fileDesc>
</teiHeader>
<news>
<headline>"เมย์"แจงแค่ถอนหุ้น ไม่ได้แตกคอกับ"อั้ม"</headline>
<lead></lead>
<neck></neck>
<body><p>แม้จะถอนหุ้น<orgName>ร้าน  D-Wa</orgName>  ไปแล้วก็ตาม  แต่เมย์-พิชญ์นาฏ  สาขากร  ก็ยืนยันว่า  ไม่ได้มีเรื่องขัดแย้งกับอั้ม-พัชราภา  ไชยเชื้อ  แต่สัญญาเช่าร้านกำลังจะหมดลง  อนาคตมีสิทธิ์ที่จะกลับมาร่วมหุ้นทำร้านกันอีก  "ไม่ได้มีปัญหาอะไรกับพี่อั้ม  เรื่องร้านคือมันหมดสัญญาเช่าแล้วตอนนี้เรามีกำไร  แต่ไม่รู้ว่าถ้าทำต่อไปจะเป็นยังไง  จะหาทำเลใหม่ไปทำที่อื่นมั้ย  ตรงนี้ยังไม่ได้คุยกับพี่อั้มเลย  แต่ส่วนตัวเราไม่ได้มีปัญหากัน  ยังคุยกันทุกวันเพียงแต่ไม่ได้คุยกันเรื่องร้านเท่านั้นเอง  ในอนาคตก็อาจจะทำร้านด้วยกันอีก  มันมีความเป็นไปได้อยู่แล้ว  เพราะที่ผ่านมาเราก็แฮปปี้</p>

     <p>แต่ยังไงก็ขอดูเรื่องเศรษฐกิจด้วย  ตอนนี้มันได้กำไรก็อยากจะเก็บเอาไว้ก่อน  ไม่อยากเอามาลงทุนอะไรที่มันเสี่ยง  แล้วเรื่องที่ใหม่เมย์ยังไม่ทราบเลย  จริงๆ  ก็อยากมี<orgName>ร้าน  D-wa</orgName>  อีกนะ  แต่บางทีถ้าเป็นที่เดิมกับธุรกิจแบบนี้  คนเที่ยวแป๊บเดียวเขาก็เบื่อ  เราก็อยากจะเปลี่ยนสถานที่ดูบ้าง  แต่ตอนนี้ร้านยังไม่ปิดนะคะยังไปเที่ยวกันได้  แต่ที่พูดมาคือในอนาคตอันใกล้ว่าเราจะทำอย่างไร  เพราะร้านใกล้หมดสัญญาเช่าแล้ว"  เมย์กล่าว</p></body>
</news>
