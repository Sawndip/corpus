<teiHeader>
<fileDesc>
<titleStmt>
  <title>ชีวิตโสดปาร์ตี้ถี่'แตงโม'โต้วีนสื่อถ่ายคู่ภาพ'แดนนี่'  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090612/16695/%e0%b8%8a%e0%b8%b5%e0%b8%a7%e0%b8%b4%e0%b8%95%e0%b9%82%e0%b8%aa%e0%b8%94%e0%b8%9b%e0%b8%b2%e0%b8%a3%e0%b9%8c%e0%b8%95%e0%b8%b5%e0%b9%89%e0%b8%96%e0%b8%b5%e0%b9%88%e0%b9%81%e0%b8%95%e0%b8%87%e0%b9%82%e0%b8%a1%e0%b9%82%e0%b8%95%e0%b9%89%e0%b8%a7%e0%b8%b5%e0%b8%99%e0%b8%aa%e0%b8%b7%e0%b9%88%e0%b8%ad%e0%b8%96%e0%b9%88%e0%b8%b2%e0%b8%a2%e0%b8%84%e0%b8%b9%e0%b9%88%e0%b8%a0%e0%b8%b2%e0%b8%9e%e0%b9%81%e0%b8%94%e0%b8%99%e0%b8%99%e0%b8%b5%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>ชีวิตโสดปาร์ตี้ถี่'แตงโม'โต้วีนสื่อถ่ายคู่ภาพ'แดนนี่'</headline>
<lead>"แตงโม" ภัทรธิดา พัชรวีระพงษ์ ปฏิเสธปากแข็งความสัมพันธ์กับ "แดนนี่" ดานิเอล เบล็สซิ่ง รับเป็นเพื่อนที่สนิทเท่านั้น โต้วีนสื่อแชะภาพคู่กับนายแบบหนุ่ม รับโสดแล้วปาร์ตี้บ่อยขึ้น</lead>
<neck></neck>
<body><p>กลายเป็นอีกคู่หนึ่งที่ถูกจับตามอง สำหรับความสัมพันธ์ระหว่าง "แตงโม" ภัทรธิดา กับ "แดนนี่" ดานิเอล ที่ตอนนี้ควงกันไปไหนมาไหนบ่อยครั้ง จนหลายคนเริ่มตั้งข้อสงสัย ว่าความสัมพันธ์ของทั้งคู่จะคืบหน้าไปถึงขึ้นแฟนหรือยัง เมื่อเจอตัวเธอเลยถามไถ่ถึงเรื่องนี้ ทั้งนี้เธอเปิดเผย</p>

 <p>"พัฒนายังเป็นไปไม่ได้ อย่างที่โมเคยบอกไว้ ว่าโมเองยังไม่พร้อมจะมีใคร ขอเวลาเป็นปี กว่าจะรู้สึกว่าโมต้องการใครมาอยู่ด้วย คือการที่โมลดระดับความสัมพันธ์กับพี่ก้อง (กรุณ ซอโสตถิกุล) ไม่ได้ทำไปเพื่อต้องการคนอื่นมาทดแทน แต่โมทำไปเพราะว่าเราต้องการอิสระ เพราะฉะนั้นโมก็ใช้ชีวิตอย่างถูกวัตถุประสงค์ที่ตัดสินใจลงไป คือพอเลิกแล้วอยากจะมีชีวิตอิสระก็ต้องใช้ตรงนี้ให้เต็มที่ เพราะว่าใจเราอยากจะลองใช้ชีวิตคนเดียวดูบ้าง" แตงโมกล่าว</p>

 <p>ถามต่อ ว่าเป็นเพราะปากแข็งหรือเปล่า เพราะยังมีภาพไปไหนกับแดน  นางเอกสาวกล่าวว่าไปไหนมาไหนด้วยกันค่อนข้างบ่อย เป็นเรื่องธรรมชาติของคนสนิทกัน</p>

 <p>"จริงๆ ระยะโมว่าโมกับพี่แดนมีระยะห่างกันค่อนข้างเยอะ เราไปไหนมาไหนด้วยกันจริง แต่ว่าในมุมส่วนตัว เราไม่ได้เข้าหากันแน่ๆ (มีข่าวว่าโมสั่งแดนนี่ไม่ให้พูดถึงความสัมพันธ์) ไม่เชิงว่าสั่ง คือเราตกลง และแชร์ความคิดเห็นกันแล้ว ว่าในเมื่อเราไม่ได้เป็นอะไรกัน ไม่ได้คิดที่จะใช้กระแสข่าวตรงนี้หรือการเป็นข่าวเพื่อให้เราทั้งสองคนมีชื่อเสียง หรือว่าจะมีการเรียกงานเพิ่มขึ้น เราสองคนไม่ได้คิดอย่างนั้น เฉพาะฉะนั้นพูดน้อยเป็นดีที่สุด และเราจะได้พิสูจน์ว่าเราไม่ได้ฉวยตรงนี้" ดารา<orgName>วิกหมอชิต</orgName>แจกแจง พร้อมกับเสริมต่อ ว่าส่วนที่ถูกถ่ายภาพ แล้วแสดงอาการไม่พอใจช่างภาพนั้น ไม่เป็นความจริง</p>

 <p>"วันนั้นก็ไม่ได้ปิด โมก็เปิดเผยมาก โมไปกับพี่แดนกับเพื่อนแล้วก็พี่วุฒิผู้จัดการโมด้วย ก็มาขอถ่ายดีๆ ได้ไม่ได้ว่าอะไร คือโมก็นั่งโล่งโจ้ง แต่นักข่าวพยายามจะทำเรื่องให้เป็นเรื่องแอบถ่าย พยายามเบี่ยงเบน พยายามถ่ายภาพทีเผลอ แต่จริงๆ แล้ววันนั้นโมไปทำงาน แล้วเราก็ไปพร้อมกันจะถ่ายก็ถ่ายพร้อมกันไปเลยดีกว่า"</p>

<p> แตงโมเผยต่อ ว่าช่วงนี้ค่อนข้างไปเที่ยวผับแถวทองหล่อกับแดนนี่ เพื่อนๆ และผู้จัดการส่วนตัวบ่อย แต่ไม่ใช่สาวปาร์ตี้ตัวยง ไม่ได้ออกไปเจอเพื่อนมา 5 ปีแล้ว อีกทั้งรู้สึกเหมือนได้ชีวิตวัยรุ่นกลับมาอีกครั้งหนึ่ง ทำให้ติดใจที่ได้นั่งคุยกับเพื่อนเก่าๆ</p>

 <p>"ต้องเข้าใจเพื่อน ตอนที่เราติดแฟนแล้วเพื่อนจะบอกว่าลืมเพื่อน เพราะว่าช่วงนี้ถ้ายังโสดอยู่ก็อยากจะให้เวลากับเพื่อน เพราะว่าเพื่อนบางคนช่วงนี้ก็โสดชนกัน" แตงโมกล่าวสรุป</p></body>
</news>
