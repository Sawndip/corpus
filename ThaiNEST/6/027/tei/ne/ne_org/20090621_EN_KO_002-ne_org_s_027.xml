<teiHeader>
<fileDesc>
<titleStmt>
  <title>'ปอ'แจงควงสาวแค่แฟนคลับ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090621/17735/%e0%b8%9b%e0%b8%ad%e0%b9%81%e0%b8%88%e0%b8%87%e0%b8%84%e0%b8%a7%e0%b8%87%e0%b8%aa%e0%b8%b2%e0%b8%a7%e0%b9%81%e0%b8%84%e0%b9%88%e0%b9%81%e0%b8%9f%e0%b8%99%e0%b8%84%e0%b8%a5%e0%b8%b1%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>'ปอ'แจงควงสาวแค่แฟนคลับ</headline>
<lead>"ปอ" ทฤษฎี สหวงษ์ ยันภาพเดินคู่สาวย่านอาร์ซีเอ แค่แฟนคลับ รับแฟนสาวตัวจริงเห็นภาพแล้ว แต่เข้าใจ เผยถือคติ สมภารไม่กินไก่วัด</lead>
<neck></neck>
<body><p>มีภาพเดินคู่สาวคนหนึ่งอย่างสนิทสนม อยู่แถวอาร์ซีเอ เมื่อถามว่าคนนี้ใช่สาวตัวจริงของ "ปอ" ทฤษฎี หรือไม่ เพราะก่อนหน้านี้เคยให้สัมภาษณ์ไว้แล้วว่า มีแฟนสาวอยู่ต่างประเทศ แต่เวลานี้แฟนสาวกลับเมืองไทยมาแล้ว แต่พระเอกคนดัง<orgName>ช่อง 3</orgName> รีบแก้ข่าวทันทีว่าสาวในภาพไม่ใช่ตัวจริง แต่เป็นแค่แฟนคลับเท่านั้น</p>

 <p>"คนนั้นเป็นแฟนคลับ แล้วเผอิญไปเจอกัน ที่ดูภาพสนิทสนม เพราะเป็นแฟนคลับ เราก็รู้จักกัน ตัวจริงของเราก็เห็น เขาก็มีถาม จะไม่ถามก็คงแปลก ใครจะไม่ถาม แต่เขาก็เข้าใจ เพราะเขาก็เคยเห็น แล้วผมก็ไม่ได้ไปคนเดียวสักหน่อย แต่ไม่ต้องระวัง เพราะผมบอกแล้ว ผมไปทุกที่ แต่ไม่ค่อยมีคนเจอเอง ไม่ได้หลบ ไม่ได้แอบอะไรทั้งสิ้น แหม...ถ้ามีกุ๊กกิ๊ก จะพาไปอาร์ซีเอเหรอ มันเป็นที่ต้องห้ามนะ (หัวเราะ) ผมไม่มีเรื่องพวกนี้ เลยไม่ได้คิด ไปไหนได้ทุกที่ ไม่ผิดนี่ แฟนคลับคนนั้นเขาก็เห็น เขาก็ตลกดี แหม...คนถ่ายก็เก่งนะ แฟนคลับคนอื่นเขาก็อยู่กัน (แต่ภาพมีจับเนื้อจับตัวกันนะ) ไม่หรอก มันก็ปกติ จับอย่างนี้ก็ไม่ได้มีอะไรนะ ก็เหมือนจับแล้วบอกให้ไปๆ มันไม่ใช่โดนตัวอะไรหรอก แต่ถ้าคุยกันมันก็ปกติ ผมเป็นคนอย่างนี้แหละ ชอบจับหัวน้องๆ แต่มันไม่ใช่ต้องระวังตัว ผมว่าก็แล้วแต่คนจะคิด ตัวผมไม่ได้ซีเรียสเลย" ปอแจกแจง</p>

 <p>ถามว่าแล้วกับแฟนสาวช่วงนี้ ได้มีโอกาสคุยกันบ้างหรือไม่ ปอ รับว่าคุยกัน แต่ไม่ค่อยได้ไปไหนมาไหนด้วยกัน เพราะต่างคนก็ต่างยุ่งกับการทำงาน</p>

 <p>"วัยนี้สร้างพื้นฐานให้ตัวเอง เรื่องเรียกร้องเวลาให้กัน มันเป็นเรื่องของเมื่อ 3 ปีที่แล้ว ตอนนี้ไม่มีง้องแง้งๆ แล้ว เขาเองก็งานเยอะ แต่ผมก็ไม่มีวอกแวกหรอก ผมไม่อยากให้แฟนผมมีกิ๊ก เราก็ต้องไม่มี ผมให้เกียรติมากกว่า เราอยากได้อะไรจากใคร เราก็ต้องให้เขาก่อน เวลาผมไปทำงาน ก็ไปทำงานจริงๆ ถ้าเพื่อนร่วมงานของผมเปลี่ยนเป็นอย่างอื่น จะทำให้ผมทำงานยาก ไม่ใช่ตั้งกฎสมภารกินไก่วัด แต่รู้สึก ถ้ามีแล้วจะทำงานยากขึ้นเท่านั้นเอง" ปอกล่าวสรุป</p></body>
</news>
