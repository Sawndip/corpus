<teiHeader>
<fileDesc>
<titleStmt>
  <title>ตะลึง"จ๊ะจ๋า"สลัดผ้าโชว์เซ็กซี่!!  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169793  </bibl>
</sourceDesc>
</fileDesc>
</teiHeader>
<news>
<headline>ตะลึง"จ๊ะจ๋า"สลัดผ้าโชว์เซ็กซี่!!</headline>
<lead></lead>
<neck></neck>
<body><p>ปกติจะเห็นสาวน้อยตากลม "จ๊ะจ๋า-พริมรตา เดชอุดม" ในลุคส์หวานๆ หงิมๆ ติ๋มๆ ที่รักษามาตรฐานภาพพจน์ของตัวเองได้เป็นอย่างดีมาโดยตลอด แต่ไหงล่าสุดสาวจ๊ะจ๋าถึงลุกขึ้นมาสลัดภาพโชว์หวิว ให้หนุ่มๆ น้ำลายไหลบนปก<orgName>นิตยสาร "Mix"</orgName> ฉบับใหม่ซะงั้น พอถามดูว่าคิดยังไงถึงอยากเปลี่ยนลุคส์ จ๊ะจ๋าบอกว่า </p>

 <p>"มันท้าทายความสามารถมากเลยนะ เพราะจ๊ะจ๋าไม่เคยถ่ายแบบที่นุ่งน้อยห่มน้อยแบบนี้มาก่อน แต่ได้คุยคอนเซ็ปต์กันมาก่อน ก็โอเคค่ะ จ๊ะจ๋าไม่ได้มีเหตุผลที่จะอยากดังหรือว่าสร้างกระแสอะไร มันเป็นงานที่จ๊ะจ๋าเลือกแล้ว ซึ่งมันก็ไม่ได้มากเกินไป แค่มันแตกต่างจากเดิมจากที่จ๊ะจ๋าเป็นอยู่ ภาพที่ออกทางทีวีจะสดใส แต่ตัวตนจริงของจ๊ะจ๋ามีหลายบุคลิกนะคะ บางครั้งก็ขี้อ้อน บางวันก็จะดูงอแง หรือนิ่งขรึมบ้าง ก็อยากให้คนเห็นในมุมอื่นๆ บ้าง เพราะว่าจริงๆ จ๊ะจ๋าก็แอบเซ็กซี่นิดๆ นะ (หัวเราะ) แต่จ๊ะจ๋ายังมีเซ็กซี่กว่านี้อีกนะ มันอยู่ในชีวิตประจำวัน ถ้าบอกก็เกรงใจอยู่ อย่างตอนนอนไงคะ แต่ว่าบอกไม่ได้ มันเป็นความลับ ถ้าบอกแล้วจบกันเลยทีเดียว จ๊ะจ๋าเขินอ่ะ ขอเก็บไว้ในห้องนอนดีกว่าค่ะ (หัวเราะ)</p>
<p>ส่วนเรื่องงานตอนนี้ถามว่าจ๊ะจ๋าสนใจอะไรเป็นพิเศษบ้าง ในกระเป๋าจ๊ะจ๋าจะมีไหมพรมค่ะ เพราะตอนนี้จ๊ะจ๋าสนใจเรื่องงานฝีมืออยู่ การถักไหมพรม การเย็บผ้า การปักครอสติช จ๊ะจ๋าชอบการแต่งบ้านอยู่แล้ว จึงชอบที่จะทำของแต่งบ้านเอง พอถักหมวกถักเสื้อเป็น คราวนี้จ๊ะจ๋าก็เลยถักให้คนอื่นบ้าง </p>

 <p>ปกติเวลาทำงานจ๊ะจ๋าก็จะทำ แต่พอเลิกงานจ๊ะจ๋าจะกลับบ้านค่ะ ไม่ไปต่อที่ไหน บ้านจ๊ะจ๋ามีอะไรให้ทำเยอะ ที่บ้านก็จะมีปลาที่เลี้ยงเอาไว้ มีต้นไม้ที่ยายปลูก มีเสื้อผ้าที่ยังไม่ได้จัดก็จะเอาไปเก็บ ว่างหน่อยก็เล่นกีต้าร์ สักพักก็ไปถักไหมพรม คุยกับยาย ทำอาหาร จ๊ะจ๋าจะซึมซับความเป็นพี่มาจากน้อง คือจะใช้ชีวิตคุ้มในแบบจ๊ะจ๋าเอง </p>

 <p>หลายคนอาจจะสงสัยว่าทำไมจ๊ะจ๋าไม่ค่อยมีข่าวคาวเรื่องความรัก ก็เพราะว่าจ๊ะจ๋าไม่มีความรักน่ะสิ เซ็งเลย (หัวเราะ) ความรักของจ๊ะจ๋ามันเข้าใจยาก อย่างเมื่อก่อนเคยมีความรักแบบหนุ่มสาว จ๊ะจ๋าจริงจังมากไป ก็กะจะแต่งงานเลยนะ เวลาเราคบใครก็ต้องคาดหวังว่าเขาจะเป็นอย่างนั้น แต่บางทีเราคบกันมาปีหนึ่งยังไม่รู้เลยว่าเขาเป็นคนยังไง แล้วจะให้เหมือนที่คิดไว้ทุกอย่างมันเป็นไปไม่ได้ ก็เลยดูไปเรื่อยๆ ถ้าใครเข้ามาแล้วไม่เลวร้ายนกก็ไม่ปฏิเสธ แต่จะค่อยๆ ศึกษา ในขณะเดียวกันเราก็ศึกษาตัวเอาเองด้วย ตอนเราอายุ 22 เรามีมุมมองความรักแบบหนึ่ง มาวันนี้มุมมองก็ต้องเปลี่ยนไป เพราะฉะนั้นเราก็ต้องเพลย์เซฟในเรื่องความรักเหมือนกัน" จ๊ะจ๋ากล่าว</p></body>
</news>
