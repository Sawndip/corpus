<teiHeader>
<fileDesc>
<titleStmt>
  <title>หามซูซาน บอยล์ส่งรพ.หลังเป็นลมเพราะเหนื่อยล้า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090601/15260/%e0%b8%ab%e0%b8%b2%e0%b8%a1%e0%b8%8b%e0%b8%b9%e0%b8%8b%e0%b8%b2%e0%b8%99%e0%b8%9a%e0%b8%ad%e0%b8%a2%e0%b8%a5%e0%b9%8c%e0%b8%aa%e0%b9%88%e0%b8%87%e0%b8%a3%e0%b8%9e.%e0%b8%ab%e0%b8%a5%e0%b8%b1%e0%b8%87%e0%b9%80%e0%b8%9b%e0%b9%87%e0%b8%99%e0%b8%a5%e0%b8%a1%e0%b9%80%e0%b8%9e%e0%b8%a3%e0%b8%b2%e0%b8%b0%e0%b9%80%e0%b8%ab%e0%b8%99%e0%b8%b7%e0%b9%88%e0%b8%ad%e0%b8%a2%e0%b8%a5%e0%b9%89%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>หามซูซาน บอยล์ส่งรพ.หลังเป็นลมเพราะเหนื่อยล้า</headline>
<lead><orgName>แท็บลอยด์ เดอะ ซัน</orgName> รายงานว่า ซูซาน บอยล์ สาวใหญ่ชาวสก็อตต์วัย 48 ปี ที่กลายเป็นที่รู้จักไปทั่วโลก เมื่อคลิปที่เธอร้องเพลงประกวด สามารถเรียกผู้ชมได้ถึง 100 ล้านครั้งในเว็บไซท์ยูทู้บ ต้องถูกนำตัวส่งไปยัง<orgName>คลีนิคไพรเออรี่</orgName> ในกรุงลอนดอน เมื่อวันอาทิตย์ เพราะความอ่อนเพลีย และหลังจากที่เธอพลาดท่าแพ้คะแนนเสียงโหวตจากทางบ้านให้กับทีมนักเต้น "ไดเวอร์ซิตี้ "</lead>
<neck></neck>
<body><p>บอลย์ ซึ่งสื่ออังกฤษเรียกเธอว่า "ซูโบ " ได้ร้องเพลง " ไอ ดรีม อะ ดรีม " จากละครเพลงเรื่อง"เลส์ มิแซร้าบส์ " ได้ประทับใจผู้ชมทั่วโลก ได้ครองตำแหน่งที่สองของการประกวด "บริเทนก็อต ทาเล้นท์ " เมื่อคืนวันเสาร์ ซึ่งเป็นเวทีที่สร้างชื่อเสียงให้กับเธอ แต่ในช่วงไม่กี่วันก่อนที่จะถึงรอบสุดท้ายของการแข่งขัน สื่อมวลชนได้รายงานข่าวเรื่องที่เธอต้องรับมือกับปัญหาจากความคาดหวังที่ถาโถมเข้าใส่ตัวเธอ <orgName>บริษัทเธมส์</orgName> ที่อยู่เบื้องหลังการผลิตรายการนี้ เปิดเผยว่า บอยล์ได้รับคำแนะนำให้เธอพักผ่อน หลังจากทราบผลการตัดสิน</p>

<p><orgName>เธมส์</orgName> ระบุว่า การแสดงเมื่อคืนวันเสาร์ ทำให้บอยล์ต้องทุ่มเทพลังไปมากและเหนื่อยล้า และต้องพบแพทย์ส่วนตัว ที่สนับสนุนการตัดสินใจของเธอที่จะพักผ่อนเป็นเวลา 2-3 วัน ซึ่งทางบริษัทก็หวังว่าจะมีอาการดีขึ้นอย่างรวดเร็ว </p>
 
<p>โฆษกตำรวจ<orgName>สก็อตแลนด์ยาร์ด</orgName> ยืนยันว่า บอยล์ถูกนำตัวไปยังคลีนิคด้วยความสมัครใจ เมื่อวันอาทิตย์ หลังจากมีผู้โทรศัพท์แจ้งเมื่อเวลา 18.00 น. ตามเวลาท้องถิ่น หรือราวเที่ยงคืนตามเวลาในไทย ให้ตำรวจไปยังโรงแรมเพื่อเป็นพยานในขณะที่แพทย์ประเมินอาการของบอยล์ ตามกฎหมายว่าด้วยสุขภาพจิต ซึ่งตำรวจและรถพยาบาล ได้ไปถึงพร้อมกับพาบอยล์ไปยังคลีนิค และแพทย์ได้ขอให้ตำรวจร่วมเดินทางไปด้วย</p>

<p>มีรายงานด้วยว่า บอลย์ได้ทะเลาะกับน้องสาวของเธอ และตำรวจต้องเข้าไปพูดคุยไกล่เกลี่ยก่อนหน้านี้ เธอได้ถูกผู้ชมบางส่วนโห่ ตอนที่เพียร์ส มอร์แกน หนึ่งในคณะกรรมการให้เธอชนะเมื่อก้าวลงจากเวที บอลย์ถึงกับทรุดลงในอ้อมแขนของโปรดิวเซอร์ เอามือกุมศีรษะก่อนจะเริ่มร้องไห้ นอกจากนี้ ก่อนที่เธอจะขึ้นเวที เธอก็ต้องสบถคำหยาบคายออกมา หลังได้รับแจ้งว่าชุดราตรียาวสีเงินของเธอยังมาไม่ถึงในช่วง 15 นาที ก่อนขึ้นเวที อย่างไรก็ตาม แม้จะได้ที่สองแต่ไซมอน โคเวลล์ เจ้าของ<orgName>บริษัทไซโค</orgName> ในเครือ<orgName>โซนี่ บีเอ็มจี</orgName> ได้เตรียมจะนำบอลย์ ข้ามไปสหรัฐซึ่งบอลย์กลายเป็นที่รู้จักไปแล้ว และเตรียมจะเซ็นสัญญาให้เธอเป็นนักร้องของ<orgName>ค่ายโซนี่</orgName>ด้วย</p></body>
</news>
