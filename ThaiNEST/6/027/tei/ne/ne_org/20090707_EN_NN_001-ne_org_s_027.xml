<teiHeader>
<fileDesc>
<titleStmt>
  <title>“เจ”ควง 3 สาวลงเอ็มวี“Yes Monday”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169102  </bibl>
</sourceDesc>
</fileDesc>
</teiHeader>
<news>
<headline>“เจ”ควง 3 สาวลงเอ็มวี“Yes Monday”</headline>
<lead></lead>
<neck></neck>
<body><p>“เจ-เจตริน วรรธนะสิน” เจ้าของผลงาน “TOOM”(ตู้ม) ซิงเกิ้ลแรงจาก <orgName>7 RECORD</orgName>(<orgName>เจ็ด เร็คคอร์ด</orgName>) คลับเฮ้าส์หลังใหม่ใต้ชายคา <orgName>จีเอ็มเอ็มแกรมมี่</orgName> หลังจากปล่อยผลงานซิงเกิ้ลที่สอง Yes Monday(เยส มันเดย์) โดยมีสามสาว หญิง-รฐา โพธิ์งาม,เจนนี่ โปลิตานนท์ และ เบลล์ ไชน่าดอลล์ มาร่วมร้องในเพลงนี้ด้วย ล่าสุดเปิดสตูดิโอถ่ายทำมิวสิควิดีโอ Yes Monday(เยส มันเดย์) โดยหนุ่มเจเล่าถึงการถ่ายทำให้ฟังว่า </p>

 <p>“เพลงนี้ได้น้องๆ ทั้งสามคนอย่างหญิง-รฐา โพธิ์งาม,เจนนี่ โปลิตานนท์และเบลล์ ไชน่าดอลล์ ซึ่งก็สนิทสนมคุ้นเคยกันเป็นอย่างดี เพราะเคยทำงานร่วมงานกันมาก่อน เพลงนี้เลยชวนมาร้องด้วยกัน น้องๆ ก็มาด้วยความเต็มใจ แล้วก็ตั้งใจกันมาก ขนาดเพลงยังไม่เสร็จดีก็โทรมาขอไปฟังก่อน เพื่อออกแบบท่าเต้น ดีไซน์เสื้อผ้า หน้าผมกับทีมงานอีก เรียกว่ามากันด้วยใจครับ พอถึงเวลาถ่ายทำก็เริ่มกันตั้งแต่เช้า ก็เต้นกันไม่หยุดทั้งวัน และเอ็มวีเพลงนี้น่าจะใช้คอมพิวเตอร์กราฟฟิคเข้ามาช่วยเยอะมากครับ รอชมกันได้ครับ” เจกล่าว</p></body>
</news>
