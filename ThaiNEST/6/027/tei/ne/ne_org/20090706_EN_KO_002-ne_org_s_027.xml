<teiHeader>
<fileDesc>
<titleStmt>
  <title>พึ่งแพทย์ 'ปอ' เฮท้องแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090706/19455/%e0%b8%9e%e0%b8%b6%e0%b9%88%e0%b8%87%e0%b9%81%e0%b8%9e%e0%b8%97%e0%b8%a2%e0%b9%8c%e0%b8%9b%e0%b8%ad%e0%b9%80%e0%b8%ae%e0%b8%97%e0%b9%89%e0%b8%ad%e0%b8%87%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>พึ่งแพทย์ 'ปอ' เฮท้องแล้ว</headline>
<lead>"ปอ" ปุณยวีร์ สุขกุลวรเศรษฐ์ เตรียมลุ้นมีทายาท หลังพึ่งทางการแพทย์ด้วยวิธี "อิ๊กซี่" สำเร็จ เผยสามีตื่นเต้น ดีใจจนน้ำตาไหล</lead>
<neck></neck>
<body><p>ผิดหวังเรื่องทายาทมาหลายครั้ง ล่าสุดพิธีกรชื่อดัง "ปอ" ปุณยวีร์ ถึงกับยิ้มร่า เมื่อเปิดใจ ว่าตอนนี้กำลังจะมีข่าวดีเรื่องทายาท หลังจากใช้วิธีการทางการแพทย์เข้าช่วย คือวิธี "อิ๊กซี่" ทั้งนี้ปอเปิดเผยดังนี้</p>

  <p>"ข่าวมันก็เริ่มกระเซ็นกระสายแล้ว แต่อยากให้ชัวร์อีกนิดหนึ่ง คุณหมออยากให้รอผลอีกทีหนึ่ง คืออยากให้ฟังเสียงหัวใจเขาอีกหน่อย ว่าเขาสมบูรณ์แข็งแรงมั้ย ผลจะทราบเร็วๆ นี้  แต่ตรวจจากฮอร์โมนก็โอเคดี อาการมันแค่เบื่ออาหาร แล้วก็ท้องอืดแค่นั้นเอง ถามว่าตื่นเต้นมั้ย ก็ตื่นเต้นมาก เลยยังไม่กล้าบอกใครมาก เพราะกลัวผิดหวังอีก เพราะผิดหวังหลายครั้งแล้ว ก็เลยอยากรอผลชัวร์จริงๆ ถึงจะบอกทุกคน (ถือเคล็ดไหม) ไม่ถือนะ ตอนนี้รอผลทางวิทยาศาสตร์  ถามว่าอยากได้ผู้หญิงหรือผู้ชาย คือยังไงก็ได้ เพราะโตขึ้นเขาก็เลือกเพศเอง" ปอกล่าวพร้อมหัวเราะ </p>

 <p>ถามถึงการดูแลตัวเอง ปอกล่าว ว่าตอนนี้พยายามกิน เพื่อบำรุงไว้ก่อน เรื่องงาน อยากพักเหมือนกัน  แต่คุณหมอบอกว่าถ้าการหยุดงานทำให้เครียด ก็อย่าหยุดเลย คือก็มาทำนั่นล่ะ แต่ดูแลหน่อย สามีก็ขับรถมาส่ง จัดรายการเสร็จเขาก็มารับกลับบ้าน เราก็ไม่รับงานนอกอยู่แล้ว ปกติเดินเร็ว ก็จะเดินให้ช้าลง</p>

 <p>ถามต่อ ว่าสามี "เล็ก" วสุพล สุขกุล  ตื่นเต้นหรือไม่ ผู้ประกาศข่าวชื่อดังกล่าว ว่าตื่นเต้นมาก ตั้งแต่วันที่ไปตวรจฮอร์โมน พอทราบข่าวดีถึงกับน้ำตาไหล </p>

 <p>"พี่ทำอิ๊กซี่มา 1 ครั้ง นี่เป็นครั้งที่ 2 การทำอิ๊กซี่ เป็นการผสมเทียมแบบหนึ่ง คือการเอาอสุจิฉีดเข้าไปที่ไข่ จริงๆขบวนการวิธีอื่นๆ อย่างฉีดเชื้อก็ทำมาหลายอย่างแล้ว แต่ไม่สำเร็จ เพื่อนก็น่ารักมาก กับเพื่อนๆ พอรู้ เขาก็ช่วยถือของให้ ซื้อขนมมาให้ทาน เพราะเราไม่ได้ท้องปกติด้วยวิธีธรรมชาติ เราใช้กระบวนการทางการแพทย์ อาจจะต้องระวังมากเป็นพิเศษหน่อย ก็ถามดาว (อภิสรา นุตยกุล) ตลอด ว่าเริ่มแพ้ท้องเป็นยังไง เราก็กลัวอยู่ เพราะเรายังไม่มีอาการ ก็คอยปรึกษาเขาอยู่" ปอกล่าวทิ้งท้าย</p></body>
</news>
