<teiHeader>
<fileDesc>
<titleStmt>
  <title>สวดศพ "ดี๋" วันสุดท้ายพรุ่งนี้  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-11 11:32:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180110  </bibl>
</sourceDesc>
</fileDesc>
</teiHeader>
<news>
<headline>สวดศพ "ดี๋" วันสุดท้ายพรุ่งนี้</headline>
<lead>สวดศพ "ดี๋" วันสุดท้ายพรุ่งนี้ พระราชทานเพลิงกรณีพิเศษ</lead>
<neck></neck>
<body><p>จากการที่ ดาราตลกชื่อดัง 'ดี๋ ดอกมะดัน' เสียชีวิตแล้ว ด้วยวัย 58 ปี หลังป่วยด้วยโรคหอบมานาน 3 ปี ขณะบรรดาเพื่อนนักแสดงตลก และคนในวงการบันเทิง ได้เข้าร่วมงานสวดพระอภิธรรมศพ ตั้งแต่วันที่ 2 ก.ค.เป็นต้นมา</p>

<p>สำหรับ ดี๋ ดอกมะดัน มีชื่อจริงว่า นายสภา ศรีสวัสดิ์ เกิดที่ จ.นราธิวาส เมื่อ พ.ศ.2494 เริ่มเข้าสู่วงการครั้งแรก โดยเป็นนักร้องลูกทุ่ง อยู่กับวงดนตรีสาลิกากิ่งทอง โดยใช้ชื่อในการร้องเพลงว่า "ป้อง ปัตตานี" และขยับมาเป็นตลกประจำวง
เมื่อเข้ามากรุงเทพฯ ก็มาเล่นตลกอยู่กับคณะ เด๋อ ดู๋ ดี๋ และขยับมาเป็นเป็นพิธีกรในรายการ พลิกล็อกคู่กับ นายปัญญา นิรันดร์กุล ซึ่งถื่อว่า เป็นตลกรุ่นแรก ๆ ที่มาเป็นพิธีกรโทรทัศน์ ต่อมาได้รับเลือกเป็น นายก<orgName>สมาคมศิลปินตลกแห่งประเทศไทย</orgName>และได้เปลี่ยนชื่อเป็น นายสภา ศรีสวัสดิ์ และลงเล่นการเมืองกับ<orgName>พรรคประชาธิปัตย์</orgName> โดยลงสมัครเป็นสมาชิกสภากรุงเทพมหานคร (ส.ก.)เขตห้วยขวาง เมื่อวันที่ 23 กรกฎาคม พ.ศ.2549 แต่ไม่ได้รับการเลือกตั้ง แต่อย่างใด</p>

<p>สำหรับ งานบำเพ็ญกุศลศพของ ดี๋ ดอกมะดัน นั้น ได้มีพิธีรดน้ำศพ เมื่อวันที่ 2 ก.ค.52 ในเวลา 16.00น. ที่ผ่านมา และตั้งศพสวดพระอภิธรรมศพ ที่ วัดนวลจันทร์ ศาลา 6 ตั้งสวดอภิธรรม 9 วัน สำหรับวันนี้ (11ก.ค.52) ทาง<orgName>สมาคมตลกแห่งประเทศไทย</orgName> และนายวีระ มุกสิกพงศ์ จะร่วมกันเป็นเจ้าภาพสวดพระอภิธรรมศพ เป็นคืนสุดท้าย และในวันอาทิตย์ที่ 12 ก.ค.นี้ จะมีการพระราชทานเพลิงศพ (เป็นกรณีพิเศษ)</p></body>
</news>
