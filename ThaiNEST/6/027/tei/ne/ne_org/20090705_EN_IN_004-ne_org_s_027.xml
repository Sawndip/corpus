<teiHeader>
<fileDesc>
<titleStmt>
  <title>สายป่านรับงอนมาริโอ้แฉมีปัญหางานอีเว้นท์  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-05 13:02:38  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=179306  </bibl>
</sourceDesc>
</fileDesc>
</teiHeader>
<news>
<headline>สายป่านรับงอนมาริโอ้แฉมีปัญหางานอีเว้นท์</headline>
<lead>"สายป่าน" รับ งอน "มาริโอ้" แฉมีปัญหางานอีเว้นท์ ปัด โกธรแทน " โกโก้ "</lead>
<neck></neck>
<body><p>ดุเดือดขึ้นทุกที สำหรับ "สายป่าน อภิญญา สกุลเจริญสุข" หลังจากโดนยิงคำถาม ถึงอดีตเพื่อนร่วมสังกัดเดียวกับพ่อหนุ่ม
"มาริโอ้ เมาเร่อ" ที่มีข่าวว่าทั้งสองเริ่มงอนกัน สงสัยงานนี้ชนวนเหตุ คงมาจากการแตกแหก ชิ่งหนีออกจากอก พี่โกโก้ อย่างแน่ จนกลายเป็นสะกิดใจให้สาวสายป่าน เกิดอารมณ์บ่จอย เริ่มมีน้ำโห แต่ถึงอย่างไร เจ้าตัวก็ยังคิดจะเป็นเพื่อนที่ดีต่อกัน</p>

<p>มีข่าวว่า งอน มาริโอ้ "ไม่ได้งอน มาริโอ้ ไม่เกลียด ไม่โกธร แต่ไม่คุย ความสัมพันธ์ตั้งแต่แรกหนูดีกับเขามาตลอด แต่ ณ วันหนึ่ง มันถึงจุดสิ้นสุด หนูหยุดแค่ตรงนั้น ความรู้สึกมันก็ไม่ดี แค่ตรงนี้ และก็ไม่แย่ไปกว่านี้ ที่ผ่านมาถือแค่เป็นความทรงจำที่ดี ขอหยุดไว้แค่นี้"</p>

<p>ทำไมถึงเลือกที่จะหยุด "เพราะเขาหยุดก่อน หนูไม่ได้หยุด เขาหายไปเอง"</p>

<p>เป็นเพราะ พี่โกโก้ ด้วยมั๊ย "ไม่เคยคิด ไม่มีค่ะ พูดอะไรมากไม่ได้ ทุกคนก็รู้ว่าเป็นเพราะอะไร เรื่องแบบนี้มันอยู่ข้างใน เรารู้ว่าอะไรเปลี่ยน จบแค่นั้นดีกว่า"</p>

<p>คำพูดอะไรที่ให้รู้สึกไม่ดี "เขารู้ มันก็เป็นหลังจากมีข่าว ทุกอย่างมันก็เปลี่ยนไป หนูไม่ได้เป็นคนเปลี่ยน เขาเป็นคนเปลี่ยนไป"</p>

<p>สามารถร่วมงานกันได้มั๊ย "เราเป็นเพื่อนกัน คุยกันได้ แต่ความรู้สึกหนูกับเขา ไม่ได้มีมากไปกว่า และก็ไม่ได้มีน้อยไปกว่านั้น ทุกอย่างจบตั้งแต่เขาก้าวออกจากไป หนูไม่เคยซีเรียสเลย ในการมาร่วมงานกับเขา แต่เขา อันนี้ก็ลองไปถามเขาเองดีกว่า ถ้าพี่ๆเป็นออแกไนซ์ ตามงานอีเว้นท์ แล้วก็จะรู้"</p>

<p>โกธรแทน พี่โกโก้ หรือเปล่า "ไม่เคยโกธรแทน พี่โกโก้ หนูคิดว่ามันเป็นเรื่องของเราสองคน อย่างใครก็แล้วแต่ มีส่วนเกี่ยวข้อง แต่ไม่เคยไปคิดโกธรแทนเขา หนูมีเองอยู่ข้างในใจ"</p>

<p>อยากเคลียร์กันมั๊ย "หนูไม่จำเป็นจะต้องไปคุยกับเขา โทรก็ไม่ได้โทรมาคุยอะไร เขาเป็นคนเดินออกไปจากชีวิตของพวกเราเอง"</p>

<p>คิดมั๊ยว่าเราเปลี่ยนไป เป็นเพราะเรื่องพี่โกโก้ "หนูไม่เคยเปลี่ยนไปเลย หนูก็ยังเป็นเหมือนเดิม ที่ไม่เคยโกธร เกลียดเขา แต่ขอให้เขาไปในทางที่ดี ในสิ่งที่เขาเลือก และให้เจอหนทางดีๆด้วย"</p>

<p>เกี่ยวกับเรื่องเงินมั๊ย "ไม่เกี่ยวกับเรื่องเงิน หนูทำงานฟรีได้"</p></body>
</news>
