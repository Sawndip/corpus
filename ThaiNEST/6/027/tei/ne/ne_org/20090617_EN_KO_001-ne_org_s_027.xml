<teiHeader>
<fileDesc>
<titleStmt>
  <title>'แพร'ใจอ่อน'อู๋'รู้ซึ้ง ไม่เห็นโลงศพไม่หลั่งน้ำตา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090617/17204/%e0%b9%81%e0%b8%9e%e0%b8%a3%e0%b9%83%e0%b8%88%e0%b8%ad%e0%b9%88%e0%b8%ad%e0%b8%99%e0%b8%ad%e0%b8%b9%e0%b9%8b%e0%b8%a3%e0%b8%b9%e0%b9%89%e0%b8%8b%e0%b8%b6%e0%b9%89%e0%b8%87%e0%b9%84%e0%b8%a1%e0%b9%88%e0%b9%80%e0%b8%ab%e0%b9%87%e0%b8%99%e0%b9%82%e0%b8%a5%e0%b8%87%e0%b8%a8%e0%b8%9e%e0%b9%84%e0%b8%a1%e0%b9%88%e0%b8%ab%e0%b8%a5%e0%b8%b1%e0%b9%88%e0%b8%87%e0%b8%99%e0%b9%89%e0%b8%b3%e0%b8%95%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>'แพร'ใจอ่อน'อู๋'รู้ซึ้ง ไม่เห็นโลงศพไม่หลั่งน้ำตา</headline>
<lead>"แพร" พรรัมภา สุขได้พึ่ง คืนดี "อู๋" นวพล หลังแฟนหนุ่มทำตัวดีขึ้น ด้านฝ่ายชายออกปากต่อไปนี้จะเป็นคนดี รู้ซึ้งที่ผ่านมาละเลยคนรักเกินไป</lead>
<neck></neck>
<body><p>หลังจากที่คบหาดูใจกันมา 7 ปี มีข่าวรักร้าวออกมาเป็นระลอกๆ กระทั่งถึงจุดแตกหัก เมื่อมีภาพ "อู๋" นวพล ภูวดล ถ่ายภาพสนิทสนมกับ "โบว์" น้องในสังกัดเดียวกัน จนทั้งสามได้ออกมาเคลียร์ใจ และสาว "แพร" พรรัมภา ก็ร่ำไห้ บอกว่าไม่สามารถเชื่อใจอู๋ได้อีกต่อไปแล้วนั้น ล่าสุด เจอทั้งคู่ ถามความคืบหน้าของความสัมพันธ์</p>

 <p>"คือพี่อู๋ดีขึ้นแบบเว่อร์ๆ เลย มีความเป็นผู้ใหญ่ มีความรับผิดชอบจนเราเห็นเลย ตอนนี้ก็รู้สึกฟื้นฟูตัวเราได้ดีขึ้น การกระทำหลายอย่างดีขึ้น อย่างเมื่อก่อนถ้าซื้อดอกไม้ก็ต้องเป็นแพร อย่างมางานวันนี้ก็มารับแพรตรงเวลา ปกติชอบมาสาย ตอนนี้ก็เริ่มใจอ่อน เริ่มเชื่อแล้ว เพราะไม่เคยเห็นพี่เขาเป็นอย่างนี้มานานแล้ว ค่อนข้างมั่นใจ เพราะพูดกับพี่หลายคน ทุกคนก็บอกพี่อู๋ว่าเออ แพรเขาดีนะ ให้โอกาส ตอนนี้แพรก็ยังไม่อยากมีใคร คบกันมาปีที่ 8 แล้ว ระยะเวลาค่อนข้างนาน จะไปเริ่มต้นใหม่กับใคร ก็รู้สึกเสียดายเวลาเหมือนกัน มีลุ้นเหมือนกันต่อไปจะยังไง แต่เราคิดว่า ถ้าได้เลือกแล้ว ถ้าเจ็บอีกที ก็ไม่น่าจะหนักมากแล้ว ถ้าพี่อู๋ทำผิดอีก ก็คงไม่เสียใจเท่าครั้งแรก" แพรแจกแจง</p>

  <p>หันมาถามฝ่ายชายที่ยืนอยู่ข้างๆ บ้าง ว่าต่อไปนี้ได้ให้สัญญาอะไรกับแฟนสาวบ้าง และจะดีแตกหรือเปล่า อู๋ รีบยืนยันว่าไม่มีอีกต่อไปแล้ว</p>

 <p>"ผมจะเป็นคนดี (หัวเราะ) ไม่ว่อกแว่กแน่นอน ปกติก็ไม่มีว่อกแว่กอยู่แล้ว คงไม่ถ่ายรูปเล่นกับใครแล้ว ผมเชื่อแล้วว่าไม่เห็นโลงศพมันเป็นยังไง เชื่ออาถรรพณ์เลข 7 แล้วด้วย มันมีปัญหาเยอะมาก ปกติผมก็จริงจังกับความรักอยู่แล้ว แต่อย่างที่บอกบางทีอาจจะละเลย มองข้ามบางอย่างไป บางทีเรามองข้ามคนที่เขาห่วงเรา รักเรา ไม่ใช่แค่เรื่องแฟน คุณพ่อคุณแม่ มัวแต่อยู่กับเพื่อน แต่จริงๆ เราควรจะอยู่กับคนที่รักเรามากกว่า" อู๋กล่าวสรุป</p></body>
</news>
