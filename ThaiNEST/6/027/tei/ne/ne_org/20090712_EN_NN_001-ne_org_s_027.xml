<teiHeader>
<fileDesc>
<titleStmt>
  <title>"อ๊อฟ"ป๋าดัน!แนะน้องดัชชี่ฯ"เกิด"ในวงการ (เบื้องหลังกิจกรรม)  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169789  </bibl>
</sourceDesc>
</fileDesc>
</teiHeader>
<news>
<headline>"อ๊อฟ"ป๋าดัน!แนะน้องดัชชี่ฯ"เกิด"ในวงการ (เบื้องหลังกิจกรรม)</headline>
<lead></lead>
<neck></neck>
<body><p>หลังจากฝ่าฟันจนได้ก้าวเข้ามาเป็น 14 คนสุดท้าย ที่พร้อมจะแจ้งเกิดจากเวทีประกวดดัชชี่บอยแอนด์เกิร์ล 2009 ภายใต้แนวคิด BORN TO BE... เกิด เกิด เกิด หนุ่มสาวทั้ง 14 คน ก็ตบเท้าเข้าบ้านเพื่อเก็บตัวเตรียมความพร้อมในทุกๆ ด้าน ก่อนขึ้นเวทีประกวดรอบชิงชนะเลิศ ที่จะมีขึ้นในวันอาทิตย์ที่ 16 สิงหาคม 2552 ณ MCC Hall เดอะมอลล์ บางกะปิ โดยงานนี้ได้ทำการเปิดตัวน้องๆ ทั้ง 14 คน พร้อมเปิดบ้านต้อนรับดัชชี่รุ่นพี่ ให้เข้ามาติวเข้มกันอย่างใกล้ชิดอีกด้วย โดยมีรุ่นพี่ อ๊อฟ ชนะพล สัตยา , ส้มโอ ธาราพา กงทอง,โบว์ โชติมา นวคุณากร ร่วมชมบ้านที่เก็บตัวของผู้เข้าประกวด 14 คนสุดท้าย ณ หมู่บ้านนิชดา ธานี ปากเกร็ด โดยอ๊อฟในฐานะดัชชี่รุ่นพี่กล่าวว่า </p>
<p>"ตอนนี้น้องๆ ทั้ง 14 คน มีการเข้าบ้านเพื่อเก็บตัวเตรียมความพร้อมกันแล้ว ผมเองก็ได้มีโอกาสไปเยี่ยมเยียน พร้อมทั้งให้แนะนำน้องๆ ก่อนที่จะก้าวเข้ามาแจ้ง "เกิด" ในวงการบันเทิง รวมถึงเคล็ดลับการเตรียมความพร้อม ที่จะขึ้นโชว์ประชันความสามารถกันในรอบชิงชนะเลิศ บรรยากาศในบ้านดูอบอุ่นเป็นกันเองครับ ผมได้ให้คำแนะนำน้องๆ เรื่องการอยู่ร่วมกัน การฝึกซ้อม ความรับผิดชอบต่างๆ น้องๆ สาขาการแสดงก็มีการอบรมทักษะทางด้านการแสดง เรียนแอคติ้งกันที่บ้าน ส่วนสาขาการร้องเพลงจะไปเรียนร้องเพลงที่สถาบันดนตรีมีฟ้า นอกจากการเสริมความรู้ในแต่ละสาขาแล้ว การเก็บตัวในบ้านและการใช้ชีวิตอยู่ร่วมกันของผู้เข้าประกวดทั้ง 14 คนสำคัญครับ เป็นบทเรียนอีกบทหนึ่งที่น้องๆ ทุกคนต้องเรียนรู้กับการเป็นครอบครัวดัชชี่ที่อบอุ่น นอกจากผมแล้วยังมีดัชชี่รุ่นพี่ ปี'08 แวะเวียนมาเยี่ยมเยียนกันด้วยครับ" อ๊อฟกล่าว</p>
<p>สำหรับใครที่ชื่นชอบหรือเชียร์ผู้เข้าประกวดคนใด สามารถติดตามความเคลื่อนไหวของพวกเขาทั้ง 14 คนได้ ในรายการ DUTCHIE BEAUTY ZONE วันอาทิตย์ที่ 12,26 กรกฎาคม และอาทิตย์ที่ 2,9 สิงหาคมนี้ ทาง<orgName>ช่อง 7 สี</orgName> เวลา 24.00 น. หรือทาง www.dutchifanclub.com และwww.dutchieboyandgril.com</p></body>
</news>
