<teiHeader>
<fileDesc>
<titleStmt>
  <title>มาดอนน่างดคอนเสิร์ตฝรั่งเศสหลังเวทีถล่ม  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-07-17 07:42:26  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=180999  </bibl>
</sourceDesc>
</fileDesc>
</teiHeader>
<news>
<headline>มาดอนน่างดคอนเสิร์ต<orgName>ฝรั่งเศส</orgName>หลังเวทีถล่ม</headline>
<lead>เกิดเหตุเวทีจัดแสดงคอนเสิร์ต ของมาดอนน่า นักร้องสาวชื่อดัง พังถล่มลงมา ทำให้มีผู้เสียชีวิต 1 ราย สาหัสอีก 2 จนต้องเลื่อนการจัดแสดงคอนเสิร์ตที่จะมีขึ้นในวันอาทิตย์นี้</lead>
<neck></neck>
<body><p><orgName>สำนักข่าวเอเอฟพี</orgName> รายงานว่า เวทีคอนเสิร์ตของมาดอนน่า นักร้องสาวก้องโลก วัย 50 ปี ได้เกิดพังถล่มลงมาในระหว่างกำลังก่อสร้าง ที่เวโลโดรม สเตเดี้ยม ในเมืองมาร์กเซย ตั้งอยู่ทางตอนใต้ ของ<orgName>ฝรั่งเศส</orgName> ส่งผลให้มีผู้เสียชีวิต 1 ราย เป็นชาว<orgName>ฝรั่งเศส</orgName> วัย 53 ปี และบาดเจ็บ 6 คน ซึ่งในจำนวนนี้ มีผู้ได้รับบาดเจ็บสาหัส 2 คน เป็นชาว<orgName>อเมริกัน</orgName> และชาว<orgName>อังกฤษ</orgName> </p>

<p>โดยเหตุร้ายดังกล่าว เกิดขึ้นเมื่อวันพฤหัสบดีที่ 16 ก.ค. ตามเวลาท้องถิ่น หลังเกิดเหตุเจ้าหน้าที่ดับเพลิง 80 นาย ได้เร่งเดินทางมาตรวจสอบเหตุการณ์ทันที ขณะที่หนึ่งในเจ้าหน้าที่กู้ภัย กล่าวว่า ภายในที่เกิดเหตุ เต็มไปด้วยสิ่งของหักพังเสียหาย ขณะที่สาเหตุของการพังถล่มของเวทีดังกล่าว ยังไม่เป็นที่ชัดเจน </p>

<p>ด้าน มาดอนน่า ออกแถลงการณ์ผ่าน ทางลิซ โรเซนเบิร์ก ตัวแทนของเธอ ว่าเธอแสดงความเสียใจ ต่อการเกิดเหตุเวทีคอนเสิร์ตพังถล่ม ในประเทศฝรั่งเศส จนทำให้มีผู้เสียชีวิต 1 ราย และบาดเจ็บ 6 คน ซึ่งหลังจากรับทราบข่าวเวทีคอนเสิร์ต ที่เมืองมาร์กเซย ของฝรั่งเศส ประสบเหตุพังถล่ม ระหว่างการก่อสร้าง โดยมาดอนน่า ระบุว่า เธอรู้สึกตกตะลึง และรู้สึกสะเทือนใจ ที่ได้รับทราบว่ามีชาวฝรั่งเศส วัย 53 ปี เสียชีวิต 1 ราย จากเหตุร้ายดังกล่าว พร้อมกันนี้ มาดอนน่ายังได้แสดงความเสียใจ อย่างลึกซึ้ง ต่อผู้บาดเจ็บ และครอบครัวของคนเหล่านี้ด้วย </p>

<p>นอกจากนี้ โรเซนเบิร์กยังได้เปิดเผย ต่อ<orgName>สำนักข่าวซีเอ็นเอ็น</orgName>ด้วยว่า การแสดงคอนเสิร์ตของมาดอนน่า จะถูกยกเลิก อย่างน้อย 1 ครั้ง ทั้งนี้ มาดอนน่ากำลังอยู่ที่เมืองอูดิเน่ ของอิตาลี ขณะที่รับทราบข่าวร้ายนี้ โดยในจำนวนผู้บาดเจ็บ 6 คน มีอยู่เพียง 1 คน ที่ได้รับบาดเจ็บสาหัส และยังมีอีก 34 คน ที่ต้องได้รับการฟื้นฟูสภาพจิตใจ หลังจากเกิดเหตุการณ์ดังกล่าว </p>

<p>สำหรับคอนเสิร์ตของมาดอนน่า ครั้งนี้ กำหนดจะเปิดการแสดง ในวันอาทิตย์ที่ 19 ก.ค.นี้ แต่เจ้าหน้าที่ได้ประกาศยกเลิกแล้ว ซึ่งการแสดงนี้ เป็นการแสดงคอนเสิร์ตครั้งแรก จากทั้งหมด 5 ครั้ง ภายใต้การทัวร์คอนเสิร์ต ที่มีชื่อว่า สติ๊กกี้ แอนด์ สวีท ทัวร์</p></body>
</news>
