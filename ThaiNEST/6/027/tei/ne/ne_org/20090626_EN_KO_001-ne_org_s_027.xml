<teiHeader>
<fileDesc>
<titleStmt>
  <title>ราชาเพลงป็อป"ไมเคิล แจ๊คสัน"ตายแล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090626/18428/%e0%b8%a3%e0%b8%b2%e0%b8%8a%e0%b8%b2%e0%b9%80%e0%b8%9e%e0%b8%a5%e0%b8%87%e0%b8%9b%e0%b9%87%e0%b8%ad%e0%b8%9b%e0%b9%84%e0%b8%a1%e0%b9%80%e0%b8%84%e0%b8%b4%e0%b8%a5%e0%b9%81%e0%b8%88%e0%b9%8a%e0%b8%84%e0%b8%aa%e0%b8%b1%e0%b8%99%e0%b8%95%e0%b8%b2%e0%b8%a2%e0%b9%81%e0%b8%a5%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>ราชาเพลงป็อป"ไมเคิล แจ๊คสัน"ตายแล้ว</headline>
<lead>"ไมเคิล แจ๊คสัน" อดีตราชาเพลงป็อปชื่อดังวัย 50 ปีสิ้นใจแล้ว เกิดจากอาการหัวใจหยุดเต้น ขณะกำลังเตรียมแสดงคอนเสิร์ตที่กรุงลอนดอน ในรอบกว่า 10 ปี</lead>
<neck></neck>
<body><p><orgName>เว็ปไซต์ TMZ.com</orgName> ได้รายงานว่า  "ไมเคิล แจ๊คสัน" อดีตราชาเพลงป็อปคนดังวัย 50 ปี เสียชีวิตแล้วเมื่อเวลาประมาณ
หลังเที่ยงวันเล็กน้อยของวันพฤหัสบดีที่ 25 มิ.ย. ตามเวลาท้องถิ่นจากอาการหัวใจวาย โดยแพทย์ไม่สามารถช่วยกู้ชีพได้  ซึ่งก่อน
หน้านี้ได้รับแจ้งจากสมาชิกในครอบครัวของแจ๊คสันแจ้งว่า"ไมเคิล แจ๊คสัน" มีอาการแย่มาก</p>

<p>ขณะที่ "โจ แจ๊คสัน" บิดาของ "ไมเคิล แจ๊คสัน"  บอกกับ" <orgName>อี! ออนไลน์</orgName>" (<orgName>E! Online</orgName> ) ว่า อยู่ที่ลาสเว
กัสและได้รับแจ้งจากคนที่อยู่กับ"ไมเคิล แจ๊คสัน" ที่รับลอส แองเจลีส ประเทศสหรัฐอเมริกาว่า "ไมเคิล แจ๊คสัน"  อยู่ที่โรงพยาบาล  
ซึ่งยังไม่แน่ใจว่าเกิดอะไรชึ้น กำลังรอข่าวเพิ่มเติมอยู่</p>

<p><orgName>สำนักข่าวเอเอฟพี</orgName>รายงานว่า โทห์เม อี โทม์เม ผู้จัดการของ"ไมเคิล แจ๊คสัน"  ยังไม่มีเวลาให้ความเห็น แต่ได้อ้างโฆษกสำนัก
งานดับเพลิงนครลอสแอลเจลีสที่ไม่ได้ยืนยันว่าผู้เสียชีวิตคือ"ไมเคิล แจ๊คสัน"   แต่กล่าวว่าเจ้าหน้าที่ได้ไปที่บ้านพักของ"ไมเคิล 
แจ๊คสัน"  ที่ "โฮล์มบี้ ฮิลล์"เมื่อเวลาเที่ยงวัน 21 นาที ตามเวลาท้องถิ่น  ซึ่งตรงกับเวลา 02.21 น. เช้ามืดของวันที่ 26 
มิ.ย.ตามเวลาในประเทศไทย ได้นำบุคคลคนหนึ่งส่ง<orgName>ศูนย์การแพทย์  UCLA</orgName></p>

<p>รายงานข่าวการเสียชีวิตมีขึ้นขณะที่"ไมเคิล แจ๊คสัน" กำลังเตรียมจะแสดงคอนเสิร์ตที่กรุงลอนดอน ซึ่งจะเป็นการแสดงชุดแรก
ของ"ไมเคิล แจ๊คสัน"  ในรอบกว่า 10 ปี และเป็นการแสดงครั้งแรกนับจาก "ไมเคิล แจ๊คสัน" พ้นผิดในข้อล่วงละเมิดเด็กชาย
เมื่อปี 2548 แต่การแสดงคอนเสิร์ตซึ่งถูกเรียกว่า"เป็นการปิดม่านครั้งสุดท้าย" ถูกเลื่อนออกมาจากกำหนดเปิดเมื่อเดือนที่แล้ว 
โดยผู้จัดอ้างว่าการเลื่อนไม่เกี่ยวข้องกับสุขภาพของ "ไมเคิล แจ๊คสัน" ผู้ซึ่งนายแรนดี้ ฟิบิปส์ ประธาน <orgName>AEG Live</orgName> ผู้จัดงานยืนยัน
ว่ามีสุขภาพเป็นเลิศจนเขาอยากจะแลกร่างด้วย</p></body>
</news>
