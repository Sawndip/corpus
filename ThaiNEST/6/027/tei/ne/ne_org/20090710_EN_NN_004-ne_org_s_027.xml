<teiHeader>
<fileDesc>
<titleStmt>
  <title>“ณวัฒน์”ยกทัพ 8 นักแสดงใช้ชีวิตที่“เคนย่า”  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169546  </bibl>
</sourceDesc>
</fileDesc>
</teiHeader>
<news>
<headline>“ณวัฒน์”ยกทัพ 8 นักแสดงใช้ชีวิตที่“เคนย่า”</headline>
<lead></lead>
<neck></neck>
<body><p>ทำหน้าที่พิธีกรช่วง อะเมซิ่ง ต่างแดน จนสร้างเรตติ้งให้กับรายการ ทูไนท์โชว์ พุ่งกระฉูด ล่าสุด “ณวัฒน์ อิสรไกรศีล” ขอตามฝันของตัวเองทำโปรเจ็กต์รายการพิเศษ “โวยาเจอร์ (Voyager) เกมการเดินทางในต่างแดน” โดยณวัฒน์เผยว่า </p>

<p>“รายการ โวยาเจอร์ เป็นรายการวาไรตี้รูปแบบใหม่ ที่มีความแตกต่างจากรายการอื่น ตรงที่มีทั้งความเป็นเรียลลิตี้และมีการแข่งขันเกมส์ ที่ทำให้สนุกและลุ้นระทึกกันตลอด เรียกว่าเป็นรายการแรกของเมืองไทยเลยก็ว่าได้ เราลงทุนยกทีมงานกองถ่ายและทีมนักแสดง 8 ชีวิต ก็มีพี่ม้า–อรนภา,เต๋า–สมชาย,โก๊ะตี๋,ตุ๊ยตุ่ย,ปอย–ตรีชฎา,หญิงแม้น,โอ–อนุชิต และ น้องนิว–ชัยพล ไปใช้ชีวิตกันจริงๆ กับชนเผ่าพื้นเมืองที่ประเทศเคนย่า เป็นเวลา 9 วันเต็มๆ ซึ่งผู้แข่งขันทั้ง 8 คนจะต้องปฏิบัติภารกิจตามโจทย์ที่รายการตั้งไว้ให้สำเร็จ ทั้งเรื่องของการดำเนินชีวิต ภาษา วัฒนธรรม ประเพณี ก็มีอะไรให้แต่ละคนต้องงัดทีเด็ดของตัวเองออกมาเพื่อทำให้สำเร็จ ผู้แข็งแกร่งที่สุดก็จะเป็นผู้ชนะรับเงินรางวัล 1 ล้านบาทไป เรียกว่าเป็นประสบการณ์แปลกใหม่ครั้งหนึ่งในชีวิต ที่ผู้เข้าแข่งขันได้รับ และคนดูทางบ้านก็จะได้รับประสบการณ์เหล่านี้แน่นอน ตลอดการออกอากาศ 9 ตอน 9 สัปดาห์ ทุกวันอาทิตย์ เวลา 20.30–21.30 น. ทาง<orgName>โมเดิร์นไนน์ ทีวี</orgName> เริ่มตอนแรก 26 ก.ค.นี้ครับ” ณวัฒน์กล่าว</p></body>
</news>
