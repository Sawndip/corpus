<teiHeader>
<fileDesc>
<titleStmt>
  <title>หนุ่มเลื่อนนัดศาลอ้างเมย์ติดภารกิจ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-08 14:16:56  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=175108  </bibl>
</sourceDesc>
</fileDesc>
</teiHeader>
<news>
<headline>หนุ่มเลื่อนนัดศาลอ้างเมย์ติดภารกิจ</headline>
<lead>"หนุ่ม กรรชัย กำเนิดพลอย" ขอเลื่อนนัดศาลไต่สวนมูลฟ้อง คดีฟ้องเปลี่ยนผู้จัดการมรดกมูลค่ากว่าร้อยล้านบาท อ้าง"เมย์ เฟื่องอารมณ์" ติดภารกิจและเปลี่ยนทนายความใหม่</lead>
<neck></neck>
<body><p><orgName>ศาลจังหวัดตลิ่งชัน</orgName> นัดไต่สวนมูลฟ้องในคดีที่ นายวุฒิโรจน์ หรือ หนุ่ม กรรชัย กำเนิดพลอย ดาราและพิธีกรชื่อดัง เป็นโจทก์ยื่นฟ้องน.ส.พลอยไพลิน กำเนิดพลอย มีศักดิ์เป็นหลานสาวของ หนุ่ม กรรชัย เป็นจำเลยในความผิดฐานหมิ่นประมาท กรณีที่ น.ส.พลอยไพลิน ให้สัมภาษณ์ต่อว่า หนุ่ม กรรชัย ที่ยื่นฟ้อง นางวิมลรัตน์ และ นายอัคระ กำเนิดพลอย ญาติและบิดาของ น.ส.พลอยไพลิน ต่อ<orgName>ศาลแพ่งธนบุรี</orgName> เพื่อขอให้ศาลมีคำสั่งเปลี่ยนผู้จัดมรดกของ นายประกอบ กำเนิดพลอย บิดา หลังจาก นายประกอบ เสียชีวิต ซึ่งมีมรดกมูลค่าสูงถึง 100 ล้านบาท โดยนัดนี้ทั้งสองฝ่ายต่างเดินทางมาศาล แต่ หนุ่ม กรรชัย ได้แถลงต่อศาลขอเลื่อนการไต่สวนออกไปก่อน เนื่องจากได้เปลี่ยนตัวทนายความคนใหม่ให้เข้ามาดูแลคดีแทน อีกทั้ง น.ส.ศิกานต์ เจริญพาณิชย์ หรือ เมย์ เฟื่องอารมณ์ แฟนสาว ซึ่งจะเป็นพยานในชั้นไต่สวนมูลฟ้องโจทก์นั้น ไม่สามารถเดินทางมาศาลได้เนื่องจากติดภารกิจ ศาลเห็นว่ากรณีมีเหตุจำเป็นจึงมีคำสั่งให้เลื่อนการไต่สวนมูลฟ้องออกไปเป็นวันที่ 2 ก.ค. 2552 เวลา 09.00 น. </p></body>
</news>
