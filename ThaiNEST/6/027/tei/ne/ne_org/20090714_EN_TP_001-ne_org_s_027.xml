<teiHeader>
<fileDesc>
<titleStmt>
  <title>"ชาม"การันตี"แชมป์"ไม่ใช่เกย์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-14 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/140709/7686  </bibl>
</sourceDesc>
</fileDesc>
</teiHeader>
<news>
<headline>"ชาม"การันตี"แชมป์"ไม่ใช่เกย์</headline>
<lead></lead>
<neck></neck>
<body><p>อยู่ในช่วงที่กำลังปลูกต้นรักร่วมกัน  แม้จะยังไม่ยอมเปิดตัวกับสื่อมวลชน  แต่ชาม  โอสถานนท์  มิสไทยแลนด์ยูนิเวิร์สของ<orgName>ช่อง  7  สี</orgName>  ที่ย้ายมาอยู่ช่อง  3  กับแชมป์-พีรพล  เอื้ออารียกุลดาวรุ่งพุ่งแรงของ<orgName>ช่อง  3</orgName>  ที่เก่งทั้งเรื่องบันเทิงและกีฬา  ก็ได้ควงกันไปดูคอนเสิร์ตอัสนี-วสันต์  ที่อิมแพ็ค  อารีน่า  แบบไม่หวั่นเกรงต่อสายตาชาวบ้าน  แต่พอถูกถามถึงความสัมพันธ์  ชามกลับไม่กล้าฟันธงว่าเป็นแฟนกับแชมป์</p>

     <p>"ยังเป็นเพื่อนกันค่ะแต่ก็สนิทกันคุยกันได้ทุกเรื่อง  เขาเป็นคนเก่งมากค่ะมีอะไรก็ปรึกษาได้ตลอด  แต่เป็นเพื่อนเป็นพี่กันไปก่อนดีกว่า  ซึ่งไม่เกี่ยวว่าที่บ้านชามห้ามมีแฟนนะคะ  เพราะตอนนี้ชามเรียนจบแล้วที่บ้านเลยให้อิสระเต็มที่ไม่ห้ามแล้ว  เพียงแต่ตัวชามเองที่ยังไม่อยากมีแฟน  ยังไม่ลงเอยกับใคร  ที่ยังลังเลเพราะพี่แชมป์เป็นเกย์อันนี้ไม่ใช่เลย  ยืนยันค่ะว่าพี่เขาไม่ได้เป็นไม่ได้ออกมาแก้ตัวแทนนะ  เพราะเรื่องแบบนี้แก้ไม่แก้ความจริงก็คือความจริงอยู่แล้ว  เพียงแต่ในความคิดชามคิดว่าพี่เขาไม่ใช่ก็แค่นั้นเอง"  ชามกล่าว</p></body>
</news>
