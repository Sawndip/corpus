<teiHeader>
<fileDesc>
<titleStmt>
  <title>"หมูตั้ง"อ้างมุมกล้องภาพจูบสาว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/080609/5874  </bibl>
</sourceDesc>
</fileDesc>
</teiHeader>
<news>
<headline>"หมูตั้ง"อ้างมุมกล้องภาพจูบสาว</headline>
<lead></lead>
<neck></neck>
<body><p>หมูตั้ง-ม.ล.อรรถดิศ  ดิศกุล  แจงภาพหลุดจูบสาวนอกวงการกลางห้างดัง  เป็นแค่มุมกล้องเท่านั้น  เผยสาวนิรนามคู่กรณียังไม่ใช่แฟนใหม่  แต่คบหาดูใจกันมานานร่วม  2  เดือนแล้ว  "จากภาพที่เห็นผมว่าน่าจะเป็นมุมกล้องมากกว่า  เพราะว่าตอนนั้นผมโทรศัทพ์อยู่  คงเหมือนกระซิบอะไรกันหรือเปล่า  คงด้วยมุมกล้องมันเลยทำให้เห็นว่าจูบกัน  ซึ่งน้องคนนั้นก็เป็นน้องคนหนึ่งที่กำลังคุยๆ  กันอยู่  ความสัมพันธ์ก็เป็นคนที่ดูกันอยู่  อย่างที่บอกไปยังดูๆ  กันอยู่คงยังไม่ใช่  ก็คุยกันได้ประมาณ  2  เดือนแล้ว  ก็รู้จักกันแต่ตอนนี้คือดูๆ  กันศึกษากัน  เพราะว่ายังไม่ได้มีการตกลงกันว่าเป็นอะไรกัน  ก็คือเป็นเพื่อนกันอยู่ </p>

     <p>เขาเป็นคนนอกวงการ  ผมไม่อยากให้พาดพิงเขาเลย  เดี๋ยวเขาจะเสียหายกับเรา  คือเรารู้จักกันมาสักพักแล้ว  เจอกันมาหลายปีแล้วแต่ว่าก็ไม่ค่อยได้คุยกัน  นี่ก็เพิ่งจะเริ่มมีโอกาสได้เริ่มคุยกัน  ก็กลัวน้องเขาเสียหายครับ  ค่อนข้างกลัวมาก  ตัวเขาเองก็เครียดเลย  เดี๋ยวผมคงต้องไปอธิบายกับครอบครัวเขา  และต่อไปคงต้องระวังตัวมากขึ้นไม่ว่าจะทำอะไรก็ตาม  ถึงแม้จะเป็นรูปมุมกล้อง  หรืออะไรก็คงต้องระวังตัวนิดนึง"  หมูตั้งกล่าว</p></body>
</news>
