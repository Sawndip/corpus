<teiHeader>
<fileDesc>
<titleStmt>
  <title>ไอซ์ เบื่อแชะหวิวแย้มชมพู่-แตงโมแจมน่าสน  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-27 13:39:37  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178113  </bibl>
</sourceDesc>
</fileDesc>
</teiHeader>
<news>
<headline>ไอซ์ เบื่อแชะหวิวแย้มชมพู่-แตงโมแจมน่าสน</headline>
<lead>ไอซ์ เบื่อ แชะชุดว่ายน้ำ แย้ม ชมพู่-แตงโม แจม น่าสน ปัดโป๊เรี่ยราด อุบพูดถึง หลวง เกรงใจ ไม่ใช่ดารา</lead>
<neck></neck>
<body><p>รับบทแต่นางร้ายจนหลายคนคิดว่าสาว ไอซ์-อภิษฎา เครือคงคา จะทำตัวร้ายนอกจอ เจ้าตัวเลยต้องรีบออกตัวว่าชีวิตจริง ๆ เปล่าขี้วีน กรีดกร๊าด เหมือนในละคร อีกทั้ง ยังไม่เคยแต่งตัวโป๊เรี่ยราดอย่างที่ใครต่อใครจินตนาการไว้
แน่นอน</p>

<p>"มันเป็นเรื่องที่ช่วยไม่ได้เลย อย่างถ้า ไอซ์ ไปมีเรื่องกับใครทุกคนต้องคิดว่า ไอซ์ ผิดชัวร์ อย่างเวลา ไอซ์ รับงานต่างจังหวัด อาจจะมีคนคาดหวังว่าทำไมไม่โป๊เลย อย่างถ้าเราจะใส่เซ็กซี่ ส่วนใหญ่จะเป็นงานถ่ายแบบ ค่อยว่ากันไป
ตามงาน ไม่ใช่ว่าจะเปิดหมดทุกงาน เราไม่ได้โป๊เรี่ยราดขนาดนั้น เค้าต้องเข้าใจด้วยว่าชีวิตประจำวันกับงานเราแยกแยะออกจากกัน หรือ บางคนบอกว่าทำไมตัวจริงไม่ร้ายเลย บางคนก็กลัวเราจะเรื่องมากขี้วีน ซึ่งพอมันไม่ใช่อย่างนั้น เค้าก็
รู้สึกดีกับเรา" </p>

<p>อย่างชุดว่ายน้ำยังติดต่อเข้ามาอยู่มั้ย "ก็มีเรื่อย ๆ ตลอดแหล่ะค่ะ แต่ไอซ์รู้สึกว่าตอนนี้ คนถ่ายกันเยอะมากเกร่อไปแล้ว เราก็ไม่อยากทำอะไรซ้ำ ๆ ซาก ๆ ไม่มีอะไรพิเศษ ถ้าทำอย่างนั้นสู้ให้เค้ากลับไปเปิดรูปเก่าๆ ที่ ไอซ์ เคยถ่ายไว้ดีกว่า ต้องดูคอนเซ็ปด้วย"</p> 

<p>ถ้าถ่ายกับเพื่อนๆ ชมพู, เอมมี่, แตงโม สนใจมั้ย "เออ...อะไรอย่างนี้น่าสนใจ มีอะไรที่ไม่เหมือนเดิม แค่ แอ็คซ้าย แอ็คขวา มันก็น่าถ่าย แต่ยังไม่เคยมีติดต่อมายกก๊วนอย่างนี้ ถ้ามีก็คงจะดีนะ"</p>

<p>กับหลวงยังคุยกันอยู่มั้ย "เรารู้จักกันมานานเกินกว่าจะไม่คุยกัน ก็เลยเป็นเพื่อนกันไปเรื่อยๆ" เหมือนไม่ค่อยอยากพูดถึงกลัวอะไรหรือเปล่า "ไม่ได้กลัว แต่เกรงใจ เพราะไอซ์ เป็นผู้หญิงด้วยพูดอยู่ฝ่ายเดียว แล้วเค้าไม่ได้เป็นดารา
เค้ามีอาชีพที่ไม่จำเป็นต้องมาอยู่หน้าบันเทิง ก็เลยเกรงใจ ไม่อยากพูดถึงมาก" มีคนเข้ามาจีบเยอะมั้ย "คนส่วนมากคิดว่า ไอซ์ มีแฟนแล้ว คิดว่าหลวงเนี่ยแหล่ะแฟนไอซ์ แต่ถ้าเค้าอยากรู้จักเราจริงๆ เค้าก็จะถามเพื่อนของเพื่อนว่าอะไร
ยังไง เช็กข้อมูลก่อนแหล่ะค่ะ เพราะหลวงก็เป็นเพื่อนคนหนึ่งค่ะ"</p></body>
</news>
