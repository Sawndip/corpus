<teiHeader>
<fileDesc>
<titleStmt>
  <title>"แคท"เล่นทุกช่อง หลังหมดสัญญากับแกรมมี่ฯ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/240609/6692  </bibl>
</sourceDesc>
</fileDesc>
</teiHeader>
<news>
<headline>"แคท"เล่นทุกช่อง หลังหมดสัญญากับ<orgName>แกรมมี่ฯ</orgName></headline>
<lead></lead>
<neck></neck>
<body><p>หายหน้าหายตาไปจากละครทีวี  เพราะไปเซ็นสัญญาร้องเพลงกับค่ายแกรมมี่  ล่าสุดสัญญาที่เซ็นไว้ได้หมดลงแล้ว  ทำให้  แคทรียา  อิงลิช  ตัดสินใจกลับมาเล่นละครอีกครั้ง  แต่ก็ต้องแปลกใจที่มีข่าวว่าเธอได้เซ็นสัญญากับ<orgName>ช่อง   7   สี</orgName>  ทั้งๆ  ที่ใจจริงอยากจะเล่นละครให้กับทุกค่าย  ทุกช่อง  เรื่องฟ้าจรดทรายยังไม่มีใครมาทาบทาม</p>

     <p>"งงมากเลยนะที่มีข่าวแคทจะเซ็นสัญญากับ<orgName>ช่อง  7</orgName>  ไม่มีค่ะ  ไม่มีการพูดเรื่องสัญญาใดๆ   ทั้งสิ้น  และถึงเรียกมาแคทก็คงไม่เซ็น  เพราะตั้งแต่ไหนมาแคทก็ฟรีแลนซ์เล่นได้ทุกช่องอยู่แล้ว  จะทิ้งช่องใดช่องหนึ่งคงจะไม่ได้  ตอนนี้เลยไม่ได้เซ็นสัญญากับใคร  กับแกรมมี่ก็หมดสัญญาแล้วเหมือนกัน  ตอนนี้แคทรับงานเองค่ะ</p>

     <p>เรื่องฟ้าจรดทรายที่บอกว่าจะได้เล่นกับ<orgName>ช่อง  7</orgName>  ยังไม่มีใครมาพูดกับแคทเลยนะ  แต่ถ้าได้เล่นก็ดี  คุณแม่เล่นให้ฟังว่าละครเรื่องนี้เป็นบทที่ดีมากๆ  จริงๆ  นานมาแล้วนะมีคนทาบทามให้เล่นเหมือนกัน  แต่ก็หายไป  ถ้าเกิดว่าเรื่องสร้างขึ้นมาจริงถ้าได้เล่นก็ดี  ส่วนงานตอนนี้ของแคทก็จะมีละครค่ะ  แต่กำลังอ่านบทอยู่  มีติดต่อเข้ามา  3-4  เรื่อง  กำลังเลือกอยู่ว่าจะเล่นอะไรก่อน"  แคทสรุป</p></body>
</news>
