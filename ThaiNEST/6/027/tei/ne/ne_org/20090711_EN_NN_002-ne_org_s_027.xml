<teiHeader>
<fileDesc>
<titleStmt>
  <title>“นุ่น”เขินเรื่องแต่งปัดถาม“ต๊อด”ทุกช็อต  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=169732  </bibl>
</sourceDesc>
</fileDesc>
</teiHeader>
<news>
<headline>“นุ่น”เขินเรื่องแต่งปัดถาม“ต๊อด”ทุกช็อต</headline>
<lead></lead>
<neck></neck>
<body><p>เป็นคู่รักคู่หวานที่หลายคนต่างจับตามอง สำหรับนางเอกสาว “นุ่น-วรนุช วงศ์สวรรค์” กับไฮโซหนุ่มทายาทเบียร์สิงห์ “ต็อด-ปิติ ภิรมย์ภักดี” หลังจากที่ฝ่ายชายออกมาประกาศว่าเตรียมจะไปสู่ขอสาวนุ่นมาเป็นศรีภรรยา งานนี้ทั้งสื่อเองและแฟนคลับต่างรอคอยงานวิวาห์นี้อย่างใจจดใจจ่อ พอได้เจอตัวสาวนุ่นในงานบวงสรวงละคร “รุกฆาต” ทาง<orgName>ช่อง 7</orgName> ของ<orgName>ค่ายดาราวีดีโอ</orgName> เลยต้องเข้าไปกระแซะถามซะหน่อย ว่างานวิวาห์เตรียมไปถึงไหนแล้ว ซึ่งในเรื่องนี้สาวนุ่นเผยว่า </p>

 <p>“เดี๋ยวฟังจากต็อดดีกว่าค่ะ ตอนนี้ยังไม่มีฤกษ์ค่ะ เหมือนเดิม ยังไม่ได้ไปดูฤกษ์เลยค่ะ แต่ก็น่าจะได้ฤกษ์เร็วๆ นี้ค่ะ” รู้สึกตื่นเต้นมั้ย? “ก็มีบ้างเล็กๆ แต่ตอนนี้อยู่กับงาน ทำงานตลอดเลยค่ะ” ได้เตรียมตัวอะไรเป็นพิเศษบ้าง? “ไม่มี มีแต่ถ่ายละคร(หัวเราะ)” ตอนที่ต็อดออกมาเปิดใจเป็นครั้งแรกที่จะให้ผู้ใหญ่ไปสู่ขอเราดีใจมั้ย? “ค่ะ ก็พูดกันนอกรอบอยู่แล้ว ก็มีค่ะ แต่ว่าเอาไว้ถามต็อดดีกว่านะ” เห็นว่าจะส่งผู้ใหญ่มาสู่ขอกลางเดือนนี้จริงหรือเปล่า? “ไว้ถามต็อดดีกว่าค่ะ นุ่นไม่ทราบรายละเอียดจริงๆ” คุณพ่อคุณแม่นุ่นว่ายังไงบ้าง? “ท่านก็ไม่ได้ว่าอะไร ก็ได้บอกท่านไว้เมื่อตอนต้นปี ท่านก็บอกว่าดีใจด้วย สั้นๆ ค่ะ” แล้วทางคุณพ่อคุณแม่ต็อดล่ะว่ายังไงบ้าง? “ก็ไม่ได้ว่าอะไร ทุกคนก็ยินดีด้วยค่ะ” พร้อมแต่งแล้วหรือยัง? “ก็ต็อดไปคุยกับคุณพ่อคุณแม่นุ่นแล้วค่ะ ก็ค่ะ(หัวเราะ)” แฟนคลับคอยเชียร์ให้แต่งเร็วๆ นะ? “ก็รอก่อนนะ เพราะว่าตัวนุ่นเองก็ยังไม่ทราบ แต่ว่าเร็วๆนี้น่าจะได้ฤกษ์ค่ะ แต่ยังไงก็เดี๋ยวต้องติดตามนะ(หัวเราะ)” คุยเรื่องสินสอดหรือยัง? “ไม่ได้คุยค่ะ ไม่ทราบจริงๆ นุ่นมองว่าอย่าเอาเรื่องนี้มาเป็นจุดใหญ่สำคัญอะไรเลย” คนรอบข้างดูเหมือนจะตื่นเต้นกว่าเรานะ? “ทุกคนค่ะ เค้าก็จะบอกว่าต้องบอกนะ เดี๋ยวตัดชุดไม่ทัน อย่างหนิงกับอั้มนี่เค้าคุยกันของเค้าเอง ว่าเดี๋ยวตัดชุดผ้าต้องพับเดียวกันนะอะไรแบบนี้ เราก็บอกว่าเดี๋ยวก่อนๆ” เพื่อนๆ ในกองถ่ายล่ะว่ายังไงบ้าง? “ก็มีคนมาแซวๆ ค่ะ ยังไงก็เดี๋ยวรอฤกษ์ก่อนนะ ถ้ามีแล้วเดี๋ยวจะขอของขวัญจากทุกคนเลย(หัวเราะ)” นุ่นกล่าว </p></body>
</news>
