<teiHeader>
<fileDesc>
<titleStmt>
  <title>ตุ๊กตาฉะเจมส์วงแตกพร้อมสู้คดีหมิ่นประมาท  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-06-28 21:29:34  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=178243  </bibl>
</sourceDesc>
</fileDesc>
</teiHeader>
<news>
<headline>ตุ๊กตาฉะเจมส์วงแตกพร้อมสู้คดีหมิ่นประมาท</headline>
<lead>สาวทอมแถลงโต้ 2 ดาราสาว ย้ำ ปฏิเสธความผิดที่ถูกแจ้งความดำเนินคดี ด้าน "ชฎาพร"บุกถึงงาน แต่คลาดกันหวุดหวิด</lead>
<neck></neck>
<body><p>น.ส.อลิสา เจริญผล แถลงข่าว ที่ร้านอาหารแห่งหนึ่ง ย่านเหม่งจ๋าย ปฏิเสธข้อกล่าวหาของ น.ส.ตุ๊กตา อุบลวรรณ กรณี 18 มงกุฎ ว่าไม่เป็นความจริง เพราะคนเคยทำธุรกิจก็ต้องล้มเหลวบ้าง แต่ไม่ได้หลอกใคร เรื่องปลอมแปลงเอกสาร ก็ไม่เคยปลอมแปลง ยืนยันคบกับ น.ส.ชฎาพร รัตนากร จริงกว่า 10 ปี ระหว่างแถลงข่าว น.ส.ตุ๊กตา อุบลวรรณก็ปรากฏตัวขึ้น และมีการโต้เถียงกันเกิดขึ้น ผู้สื่อข่าวก็ถามว่า จะดำเนินคดีกับ ตุ๊กตามั๊ย น.ส.อลิสา ก็บอกว่าแล้วแต่ทนายความ แต่ที่ออกมาพูดวันนี้ เพื่อยืนยันความบริสุทธิ์ใจ แล้วก็หุนหันออกจากร้านไป หลังจากนั้น น.ส.ตุ๊กตา อุบลวรรณ ก็ได้เปิดแถลงข่าวที่ร้านแห่งหนึ่ง ย่านทาวน์ อิน ทาวน์ พร้อมมีการโฟนอิน พยาน 3 ราย รายแรก ชื่อ นก กล่าวหาว่า น.ส.อลิสา เคยหลอกใช้ให้ทำงาน โดยไม่ได้รับค่าจ้าง รายที่ 2 คือ ปิ๋ม ซีโฟร์ ยืนยันว่า เคยชวนตนเองเข้าโรงแรมที่เชียงใหม่ แต่หลบหนีทัน ส่วนอีกรายเป็นญาติของ น.ส.อลิสา เจริญผล เอง ออกมากล่าวว่า ไม่ยืนยันว่า น.ส.อลิสา มีความผิดปกติทางจิต</p>
<p>ตุ๊กตา อุบลวรรณ กล่าวต่อไปว่า ตนเองเคยคิดฆ่าตัวตาย โดยขับรถชนต้นไม้เพราะคนๆ นี้จริง และมีหลักฐานที่ น.ส.อลิสา มายืมเงินตนเองจริง ส่วนเรื่องที่ น.ส.อลิสา เคยอ้างว่า ตนเองเคยให้เงินช่วยเหลือดูแลแม่เค้าเป็นเงินเดือนละ 3 หมื่นบาท ไม่เป็นความจริง แต่ น.ส.อลิสา บอกกับตนว่า แม่ไม่สบาย ตนเองก็ตกลงที่จะช่วยเหลือให้ แต่ไม่ใช่ในเชิงชู้สาว หรือ รักร่วมเพศ น.ส.ตุ๊กตา อุบลวรรณ เผยอีกว่า น.ส.ชฎาพร ได้ดำเนินคดีกับ น.ส.อลิสา ไปแล้ว 8 คดี และเมื่อวานเค้าก็ได้ส่ง message ขู่ฆ่า จนตนเองอยู่ในสภาพจิตใจที่ย่ำแย่ ทั้งนี้ น.ส.ตุ๊กตา อุบลวรรณ บอกให้ประชาชนที่เคยได้รับความเสียหายจากกรณีของ น.ส.อลิสา ให้ไปเป็นพยานให้ด้วย ว่าเค้าทำความผิดจริง </p></body>
</news>
