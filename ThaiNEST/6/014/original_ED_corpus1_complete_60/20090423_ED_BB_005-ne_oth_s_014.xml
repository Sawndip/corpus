<teiHeader>
<fileDesc>
<titleStmt>
  <title>กทช.รับการเมืองกระทบใบอนุญาต3จี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/23/news_28609635.php?news_id=28609635  </bibl>
</sourceDesc>
</fileDesc>
</teiHeader>
<news>
<headline>กทช.รับการเมืองกระทบใบอนุญาต<name>3จี</name></headline>
<lead>กทช. ยอมรับผลกระทบจากสถานการณ์แวดล้อมในประเทศ อาจส่งผลให้เกณฑ์การออกใบอนุญาต ตลอดจนการประมูล <name>3 จี ไวแม็กซ์</name> ล่าช้าไปอีกเล็กน้อย ด้านอินเทล หวังหน่วยงานกำกับดูแล กำหนดเวลาประมูลชัดเจน หนุนความมั่นใจนักลงทุน และช่วยกระตุ้นเศรษฐกิจประเทศ</lead>
<neck></neck>
<body><p>นายประเสริฐ อภิปุญญา <name head="รองเลขาธิการ">รองเลขาธิการคณะกรรมการกิจการโทรคมนาคมแห่งชาติ</name> (กทช.) กล่าวว่า จากสภาพเศรษฐกิจการเมืองในประเทศขณะนี้ เป็นปัจจัยที่ส่งผลกระทบต่อภาพรวมของทุกอุตสาหกรรม ซึ่งในส่วนความรับผิดชอบของ กทช. จำเป็นต้องศึกษาข้อมูลสภาพแวดล้อมต่างๆ อย่างรอบคอบก่อนออกเกณฑ์ต่างๆ โดยเฉพาะเกณฑ์ประมูล และการให้บริการ <name>3 จี</name> รวมทั้ง<name>ไวแม็กซ์</name>ด้วย </p>
<p>"ยอมรับว่าแผนงานต่างๆ ต้องสะดุดไปบ้างจากสภาพแวดล้อมของประเทศเช่นนี้ อย่าง <name>3 จี</name> โดยส่วนตัวแล้วคาดว่าอาจมีหลักเกณฑ์ออกมาได้พร้อมในไตรมาสสุดท้ายของปีนี้ หรือเลื่อนจากเดิมเล็กน้อย ขณะที่อาจได้เห็นการออกเกณฑ์ไล่เลี่ยกันกับ <name>ไวแม็กซ์</name>" นายประเสริฐกล่าว</p>
<p>สำหรับเกณฑ์ <name>3 จี</name> บนคลื่นความถี่ใหม่ 2.1 กิกะเฮิรตซ์ นั้น ขณะนี้อยู่ในกระบวนการคัดเลือกที่ปรึกษา เพื่อจัดทำ 2 เรื่องหลักได้แก่ 1.ดีไซน์รูปแบบการประมูล 2.วิเคราะห์ผลกระทบต่อเศรษฐกิจต่อการให้ใบอนุญาต <name>3 จี</name>รายใหม่ เนื่องจากสถานการณ์แวดล้อมที่เปลี่ยนไป คาดว่า ภายในต้นเดือนพฤษภาคม จะรู้ว่าผู้ที่ได้รับคัดเลือกคือ รายใด จากนั้นบริษัทที่ปรึกษาจะจัดส่งรายงานสมบูรณ์ใน 3 เดือน แต่ระหว่างนั้นก็จะจัดส่งรายงานให้ กทช. เป็นประจำทุกเดือน</p>
<p>ส่วนเกณฑ์<name>ไวแม็กซ์</name>อยู่ระหว่างทำแผนความถี่ให้สมบูรณ์ จากนั้น กทช. จึงจะพิจารณาได้ว่าจะออกเกณฑ์อย่างไร ออกให้กี่ราย และอย่างไร</p>
<p>ขณะเดียวกัน บอร์ด กทช. ได้อนุมัติให้ บมจ. ทีโอที ติดตั้งสถานีฐานสำหรับคลื่นความถี่ 1900 เมกะเฮิรตซ์ -2.1 กิกะเฮิรตซ์ จำนวน 533 แห่งในเขตกรุงเทพ และปริมณฑล จากเป้าหมายทั้งหมดจำนวน 5,200 สถานีฐานทั่วประเทศ </p>
<p>นอกจากนี้ บอร์ดยังเห็นชอบให้สำนักงาน กทช. ศึกษาลดค่าธรรมเนียมใบอนุญาตประกอบกิจการโทรคมประเภทที่ 3 มีโครงข่ายเป็นของตนเอง และบริการ<name>อินเทอร์เน็ต</name>แบบที่ 3 จากปัจจุบัน 2.5 % ของรายได้ลงอีกเพื่อความเหมาะสมกับสภาพแวดล้อม ซึ่งคาดว่ารายได้ของ กทช.จะลดลงจากปีที่ผ่านมาเกือบ 3,800 ล้านบาท และจัดส่งให้รัฐ 800 ล้านบาท เงินที่เหลือใช้เพื่อบริหารบุคลากรและเงินเดือน 40% จากนั้นเป็นการแบ่งเงินให้กับกองทุนพัฒนากิจการโทรคมนาคม กองทุนเพื่อการศึกษา กองทุนพัฒนากิจการโทรคมนาคมเพื่อประโยชน์สาธารณะ (USO) </p>
<p>ด้านนายศุภลักษณ์ สัปตตั้งตระกูล <name head="ผู้จัดการ">ผู้จัดการฝ่ายพัฒนาธุรกิจ</name> บริษัท อินเทล ไมโครอิเล็กทรอนิกส์ (ประเทศไทย) จำกัด กล่าวว่า ในภาวะเศรษฐกิจไทยปัจจุบัน หากได้รับความชัดเจนจาก กทช. ที่จะมีบริการใหม่ในเวลาใด โดยไม่เลื่อนไปเรื่อยๆ จะสร้างความเชื่อมั่นให้นักลงทุน และกระตุ้นเศรษฐกิจโดยรวมได้ดีอีกด้วย</p>
<p>ขณะที่ นายประเสริฐ กล่าวว่า กทช. ได้เร่งการลงทุนที่สุดแล้วเพื่อกระตุ้นการลงทุน แต่การจัดสรรนั้นให้เป็นทรัพยากรของชาติ ที่มีระยะเวลายาวนาน ดังนั้นจึงต้องดำเนินการให้เหมาะสม อัตราประมูล ไม่ถูกหรือแพงเกินไป เพื่อให้ประกอบธุรกิจได้ ขณะเดียวกัน ขอให้เห็นใจคนกำกับนโยบายเพราะถ้ามีปัญหาใด ก็จะถูกครหาก่อนผู้อื่น</p></body>
</news>
