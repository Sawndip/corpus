<teiHeader>
<fileDesc>
<titleStmt>
  <title>เปิดLG ARENAเทคโนโลยีมือถือจอสัมผัสล้ำยุค  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-23 09:59:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1406  </bibl>
</sourceDesc>
</fileDesc>
</teiHeader>
<news>
<headline>เปิด<name>LG ARENA</name>เทคโนโลยีมือถือจอสัมผัสล้ำยุค</headline>
<lead>หลังยอดจองทะลุล้านเครื่องในยุโรปในรุ่น <name>S-Class UI</name> มือถือรุ่นไฮไลท์ของปี 2552 ที่จะพลิกประสบการณ์มัลติมีเดียอัจฉริยะให้ง่ายขึ้นแบบคาดไม่ถึง พร้อมเปิดสั่งจองล่วงหน้า ก่อนเปิดตัวอย่างเป็นทางการปลาย เม.ย.52 นี้...</lead>
<neck></neck>
<body><p>นายฮาเวิร์ด ลี <name>กรรมการผู้จัดการ</name> บริษัท แอลจี อีเลคทรอนิคส์ (ประเทศไทย) จำกัด กล่าวว่า ที่ผ่านมามือถือของแอลจีได้รับการตอบรับจากผู้บริโภคทั่วโลกเป็นอย่างดี ในฐานะที่เป็นหนึ่งในผู้นำด้านการออกแบบ และการนำเทคโนโลยีใหม่ๆ มาประยุกต์ใช้บน<name head="โทรศัพท์">โทรศัพท์มือถือ</name>เพื่อตอบสนองความต้องการที่แท้จริง ในการใช้งานของผู้บริโภค อันเป็นนโยบายของแอลจี ที่มุ่งวิจัยและศึกษาถึงความต้องการของลูกค้า และนำมาพัฒนาผลิตภัณฑ์ตอบสนอง ความต้องการผู้บริโภคได้สมบูรณ์แบบมากที่สุด คือ เทคโนโลยีหน้าจอสัมผัส <name>S-Class User Interface (S: Superior)</name> ที่นำมาใช้เป็นครั้งแรกบนมือถือแบบหน้าจอสัมผัส <name>แอลจี อารีนา (LG ARENA)</name></p>
<p><name>กก.ผจก.</name>บริษัทแอลจีฯ กล่าวต่อว่า ที่ โดยถือเป็นผลิตภัณฑ์ไฮไลท์ของปี 2552 เพื่อนำเสนอประสบการณ์ใหม่ๆ ของการใช้งานด้านมัลติมีเดียบน<name head="โทรศัพท์">โทรศัพท์มือถือ</name>ที่มีสีสัน และลูกเล่นที่ล้ำสมัยมากขึ้น แต่ในขณะเดียวกันยังคงให้ความสำคัญกับการใช้งานที่ง่าย และตอบความต้องการของลูกค้า ภายใต้โครงสร้างแบบ 3 มิติ และการตอบสนองที่รวดเร็วต่อการสัมผัส รวมทั้งยังโดดเด่นด้วยการออกแบบเมนูทรงลูกบาศก์ และใช้ปลายนิ้วสัมผัสเพื่อหมุนเลือกใช้งาน และจัดการเมนูต่างๆ ได้อิสระจากทั้ง 4 ด้าน ขณะที่การทำงานของทุกฟังก์ชันถูกออกแบบให้มีสีสัน และการตอบสนองที่รวดเร็ว</p>
<p>นายฮาเวิร์ด กล่าวถึงฟังก์ชันการทำงานใหม่ว่า <name head="มือถือ">มือถือแอลจี</name> รุ่น <name>S-Class UI</name> รองรับระบบสัมผัส <name>Multi-touch</name> ต่างจากระบบสัมผัสทั่วๆ เพราะเพิ่มคล่องตัวในการควบคุมผ่านการสัมผัสแบบ 2 จุด เพื่อสั่งงานในอีกรูปแบบหนึ่งได้ง่ายดายมากขึ้น อาทิ การใช้ 2 นิ้วในการขยาย หรือย่อรูปภาพควบคุมการเลื่อนหน้าจอ นอกจากนี้การทำงานในแต่ละฟังก์ชันยังออกแบบให้มีเอกลักษณ์เฉพาะ สนองการใช้งานที่สะดวกแก่ผู้บริโภค อาทิ ระบบเสียงแบบ<name>ดอลบีเซอราวด์</name>รอบทิศทาง ที่เหมาะกับการชมวิดีโอผ่านมือถือ หรือ<name head="กล้อง">กล้องดิจิตอล</name> ที่หน้าจอจะได้ออกแบบให้มีปุ่มควบคุมเหมือน<name head="กล้อง">กล้องดิจิตอล SLR</name> หรือเครื่องเล่น <name>MP3</name> ที่ถูกออกแบบมาให้เหมือนหน้าจอ<name head="ตู้">ตู้เพลง (Juke Box)</name></p>
<p><name>กก.ผจก.</name>บริษัทแอลจีฯ กล่าวอีกว่า มือถือ <name>S-Class UI</name> ยังมอบประสบการณ์ความสนุกมากขึ้น ด้วยลูกเล่นกราฟฟิคสีสันสดใส ที่มอบความรู้สึกการตอบสนองต่อการเคลื่อนไหวจริง อาทิ ภาพใน <name>Floating Image Gallery</name> จะเลื่อนออกไปนอกจอเมื่อโทรศัพท์ถูกวางในแนวนอน สะดวกในการค้นหาภาพด้วยการลากนิ้วจากบนลงล่าง และข้ามไปสู่แฟ้มอื่น เพียงแค่การลากนิ้วจากซ้ายไปขวา ที่สำคัญ <name>LG ARENA</name> ยังได้รับการพัฒนาระบบเสียง เทคโนโลยีหน้าจอ และฟังชันการใช้งานมัลติมีเดียให้มีมาตรฐานใหม่ ที่ใช้ร่วมกับระบบ <name>S-Class UI</name> ได้สมบูรณ์แบบ และจะกลายเป็นมาตรฐานการใช้งานมือถือระดับไฮเอนด์ของแอลจีฯ ในรุ่นต่อๆ ไปอีกด้วย</p>
<p>รายงานข่าวแจ้งว่า ตั้งแต่ต้นเดือน ก.พ.2552 ที่ผ่านมาแอลจี อีเลคทรอนิคส์ ได้เปิดตัว<name head="โทรศัพท์">โทรศัพท์มือถือ</name>รุ่น <name>LG ARENA</name> และเทคโนโลยีหน้าจอสัมผัสล่าสุดของแอลจี คือ <name>S-Class UI</name> เป็นครั้งแรกใน<name head="งาน">งาน Mobile World Congress 2009</name> ที่ประเทศสเปน และหลังจากการเปิดตัวอย่างเป็นทางการในยุโรป <name>LG ARENA</name> ได้สร้างกระแสการตอบรับได้ดี ด้วยยอดสั่งจองล่วงหน้าถึง 1 ล้านเครื่องจากทั่วโลก สำหรับผู้บริโภคคนไทย ทางแอลจีฯจะเปิดโอกาสให้ผู้ที่สนใจสั่งจองล่วงหน้าก่อนใคร ได้ที่ร้านเจมาร์ททุกสาขาทั่วกรุงเทพฯ ตั้งแต่วันที่ 17-30 เม.ย.นี้ พร้อมรับชุดอุปกรณ์เสริมพิเศษ อาทิ speaker stand มูลค่ารวมกว่า 4,000 บาท ก่อนจะมีการเปิดตัวอย่างเป็นทางการเป็นประเทศแรกในภูมิภาคเอเชียปลายเดือน เม.ย.</p></body>
</news>
