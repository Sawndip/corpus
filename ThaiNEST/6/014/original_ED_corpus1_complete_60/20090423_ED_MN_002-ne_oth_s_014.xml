<teiHeader>
<fileDesc>
<titleStmt>
  <title>ปีนี้ สนช. ให้งบหนุน "Eco-Industry" เพิ่มอีก 70 ล้านบาท  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-23 12:28:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000045246  </bibl>
</sourceDesc>
</fileDesc>
</teiHeader>
<news>
<headline>ปีนี้ สนช. ให้งบหนุน "Eco-Industry" เพิ่มอีก 70 ล้านบาท</headline>
<lead>สนช.ให้งบ 70 ล้านบาทหนุนอุตสาหกรรมเศรษฐนิเวศเพิ่มอีก 21 โครงการ หวังสร้างมูลค่าเพิ่มให้ประเทศนับหมื่นล้านบาท พร้อมร่วมมือ วว. ส่งนักวิจัยไปเยอรมนี เรียนรู้เทคนิคแปลงเศษปาล์มเป็น<name head="น้ำมัน">น้ำมันเชื้อเพลิง</name> เตรียมตั้งโรงงานแห่งแรก ส่วนโรงงานเม็ด<name head="พลาสติก">พลาสติกชีวภาพ</name>ใกล้เป็นจริง สหรัฐฯ-ญี่ปุ่น-เนเธอแลนด์ แข่งกันขอร่วมมือกับไทย คาดปลายปีได้ข้อสรุป</lead>
<neck></neck>
<body><p>นายวิเชียร สุขสร้อย <name head="ผู้จัดการ">ผู้จัดการฝ่ายบริหารโครงการนวัตกรรม</name> สำนักงานนวัตกรรมแห่งชาติ (สนช.) ให้สัมภาษณ์พิเศษแก่สื่อมวลชนและทีมข่าวผู้จัดการวิทยาศาสตร์ ASTVผู้จัดการออนไลน์ เกี่ยวกับโอกาสและกลยุทธ์ในการสร้างมูลค่าเพิ่ม เพื่อขยายขีดความสามารถในการแข่งขันของกลุ่มอุตสาหกรรมเชิงเศรษฐนิเวศในปัจจุบัน ซึ่งประกอบด้วยโครงการนวัตกรรมด้าน<name head="พลาสติก">พลาสติกชีวภาพ</name>, พลังงานทดแทน, การจัดการของเสีย และ<name head="เกษตร">เกษตรอินทรีย์</name></p>
<p>นายวิเชียร กล่าวว่าการสนับสนุนโครงการอุตสาหกรรมเชิงเศรษฐนิเวศ หรือ อีโค-อินดัสทรี (Eco-Industry) ของ สนช. จะมุ่งเน้นด้าน<name head="พลาสติก">พลาสติกชีวภาพ</name>เป็นส่วนใหญ่ เนื่องจากการเติบโตของ<name head="พลาสติก">พลาสติกชีวภาพ</name>ในตลาดโลกเป็นไปอย่างต่อเนื่อง เฉพาะในยุโรปเติบโตขึ้นปีละ 10% แต่หากเทียบสัดส่วนในระดับโลก เติบโตราวปีละ 0.2% เท่านั้น ฉะนั้นการพัฒนา<name head="พลาสติก">พลาสติกชีวภาพ</name>จึงยังมีโอกาสเติบโตได้อีกมาก และตอนนี้มีเพียงเนเจอร์เวิร์ก (Nature Works) บริษัทเดียวในโลกที่สามารถผลิตเม็ด<name head="พลาสติก">พลาสติกชีวภาพ</name>ได้จาก<name head="แป้ง">แป้งข้าวโพด</name> ซึ่งตั้งอยู่ในสหรัฐฯ</p>
<p>"ประเทศไทยมีผลิต<name head="มัน">มันสำปะหลัง</name>ได้จำนวนมาก ซึ่งสามารถใช้เป็นวัตถุดิบผลิตเม็ด<name head="พลาสติก">พลาสติกชีวภาพ</name>ได้เช่นเดียวกัน แต่ประเทศไทยยังขาดเทคโนโลยีในการขึ้นรูป<name head="กรด">กรดแลคติค</name>จาก<name head="มัน">มันสำปะหลัง</name>ให้เป็นเม็ด<name head="พลาสติก">พลาสติกชีวภาพ</name> ซึ่งรัฐบาลก็ได้สนับสนุนงบประมาณวิจัย<name head="พลาสติก">พลาสติกชีวภาพ</name>ในประเทศไทยตั้งแต่ต้นน้ำถึงปลายน้ำ จำนวน 1,800 ล้านบาท เมื่อกลางปีที่แล้ว และตั้งเป้าว่าจะสร้างโรงงานต้นแบบผลิตเม็ด<name head="พลาสติก">พลาสติกชีวภาพ</name>จาก<name head="มัน">มันสำปะหลัง</name>กำลังการผลิต 50,000 ตัน ให้เกิดขึ้นในประเทศไทยภายใน 2 ปีข้างหน้า ซึ่งอาจเป็นโรงงานเม็ด<name head="พลาสติก">พลาสติกชีวภาพ</name>แห่งที่ 2 ของโลกด้วย" นายวิเชียรให้ข้อมูล</p>
<p>ขณะนี้มีเอกชนจากสหรัฐฯ ญี่ปุ่น และเนเธอแลนด์ ที่สนใจจะร่วมก่อตั้งโรงงานผลิตเม็ด<name head="พลาสติก">พลาสติกชีวภาพ</name>ร่วมกับไทย ซึ่งหากสำเร็จจะช่วยเพิ่มโอกาสธุรกิจ<name head="พลาสติก">พลาสติกชีวภาพ</name>และเกษตรกรผู้ปลูก<name head="มัน">มันสำปะหลัง</name>ในประเทศไทยได้มาก จะทำให้ต้นทุนการผลิต<name head="พลาสติก">พลาสติกชีวภาพ</name>ของไทยต่ำลง และทำให้<name head="มัน">มันสำปะหลัง</name>มีมูลค่าสูงขึ้นได้ โดยคาดว่าปลายปีนี้จะได้ข้อสรุปว่าเอกชนรายใดบ้างจะได้เข้าร่วมลงทุนในโรงงานต้นแบบ และจะดำเนินการก่อสร้างโรงงานที่ใด โดยมองว่าน่าจะอยู่ใกล้กับพื้นที่ที่มีการปลูก<name head="มัน">มันสำปะหลัง</name>มาก เช่น จ.นครราชสีมา และ จ.กาฬสินธุ์</p>
<p>ในปีนี้ สนช. ยังมีโครงการร่วมกับสถาบันวิจัยวิทยาศาสตร์และเทคโนโลยีแห่งประเทศไทย (วว.) ในการส่งนักวิจัยนักวิจัยของ วว. 2 คน และนักวิจัยจาก บริษัท ซูเทค คอนซัลแตนท์ จำกัด อีก 1 คน ไปเรียนรู้เทคโนโลยีการผลิต<name head="น้ำมัน">น้ำมันสังเคราะห์จากชีวมวล</name> หรือ<name>บีทีแอล (Biomass to Liquid: BTL)</name> ที่สถาบันเทคโนโลยีคาร์ลสรูห์ (Karlsruhe Institute of Technology: KIT) ประเทศเยอรมนี ในเดือน มิ.ย. นี้ เป็นระยะเวลา 3 เดือน โดย สนช. สนับสนุนงบประมาณ 2 ล้านบาท</p>
<p>นายวิเชียรบอกว่าตอนนี้เยอรมนีเป็นเพียงประเทศเดียวเท่านั้นที่มีโรงงานผลิต<name head="น้ำมัน">น้ำมันเชื้อเพลิง</name>จากชีวมวล โดยเขาใช้วัตถุดิบเป็นฟางข้าวและเศษไม้ต่างๆมาทำเป็น<name head="น้ำมัน">น้ำมันเครื่อง</name>และ<name head="น้ำมัน">น้ำมันดีเซล</name>ใช้ในเชิงพาณิชน์ แต่ไทยเรามองไว้ว่าจะใช้กับขยะที่เหลือทิ้งจากการเกษตร เช่น เศษปาล์มที่เหลือทิ้งจากโรงงาน<name head="น้ำมัน">น้ำมันปาล์ม</name> ซึ่งหากเรามีเทคโนโลยีดังกล่าว จะทำให้เศษปาล์มกลายเป็นน้ำมันที่มีมูลค่าสูงขึ้นได้ หรือไว้ใช้เป็นพลังงานในโรงงาน<name head="น้ำมัน">น้ำมันปาล์ม</name>ต่อไปได้ โดยคาดหวังว่าจะสร้างโรงงานผลิต<name>บีทีแอล</name>แห่งแรกในไทยได้ภายใน 3-5 ปีนี้ โดย วว. จะเป็นผู้ดำเนินการต่อไป</p>
<p>อย่างไรก็ตาม ในช่วงที่ราคาน้ำมันลดลง ทำให้พลังงานทดแทนถูกพูดถึงน้อยลงด้วย แต่ราคาน้ำมันในอนาคตก็ยังมีความผันผวนอยู่มากเช่นกัน และแม้ว่าพลังงานทดแทนจากชีวมวลยังมีต้นทุนสูงกว่า<name head="เชื้อเพลิง">เชื้อเพลิงฟอสซิล</name>อยู่มาก แต่ประเทศไทยก็ต้องวิจัยและพัฒนาเทคโนโลยีนี้อย่างต่อเนื่องเพื่อเตรียมพร้อมรับมือกับสถานการณ์ในอนาคตที่มีแนวโน้มหันมาใช้พลังงานทดแทนมากขึ้น เนื่องจาก<name head="เชื้อเพลิง">เชื้อเพลิงฟอสซิล</name>อาจหมดไปในไม่ช้า</p>
<p>สำหรับในปี 52 นี้ สนช. ตั้งเป้าจะให้การสนับสนุนอุตสาหกรรมเชิงเศรษฐนิเวศจำนวน 21 โครงการ ด้วยงบประมาณราว 70 ล้านบาท (สำหรับโครงการที่นอกเหนือจาก<name head="พลาสติก">พลาสติกชีวภาพ</name>) โดยได้อนุมัติไปแล้ว 17 โครงการ เช่น <name head="ตู้">ตู้อบลมร้อน</name>จากพลังงาน<name head="เตาเผา">เตาเผาชีวมวล</name>, อุปกรณ์กรอง<name head="ก๊าซ">ก๊าซเอ็นจีวี (NGV)</name> ประสิทธิภาพสูง, เม็ด<name head="พลาสติก">พลาสติกชีวภาพ</name>ผสม<name head="แป้ง">แป้งมันสำปะหลัง</name> และเครื่องเป่าขึ้นรูปฟิล์มแบบ 3 ชั้น สำหรับ<name head="พลาสติก">พลาสติกชีวภาพ</name> เป็นต้น โดยเพิ่มจากปีที่แล้ว สนช. ที่ให้การสนับสนุนไป 15 โครงการ</p>
<p>นายวิเชียรบอกอีกว่าอุตสาหกรรมเชิงเศรษฐนิเวศในประเทศไทยยังมีค่อนข้างน้อย เพราะยังถือว่าเป็นเรื่องที่ใหม่มาก คนส่วนใหญ่ยังไม่ค่อยเข้าในกันเท่าใดนัก และมักมองว่าเป็นเรื่องของพลังงานทดแทนเพียงอย่างเดียว แต่ในปีนี้ก็มีผู้เสนอโครงการเข้ารับการพิจารณามากขึ้น ส่วนหนึ่งเชื่อว่าเป็นผลจากการจัด<name head="งาน">งานอีโคอินโนเวเชีย 2008 (EcoInnovAsia 2008)</name> เมื่อปีที่แล้ว ที่ทำให้คนไทยรู้จักอุตสาหกรรมเชิงเศรษฐนิเวศมากขึ้น</p>
<p>"อุตสาหกรรมเชิงเศรษฐนิเวศในประเทศไทยยังมีโอกาสเติบโตได้อีกมาก เพราะนานาชาติจะให้ความสำคัญกับธุรกิจที่เป็นมิตรกับสิ่งแวดล้อมมากยิ่งขึ้นในอนาคต ซึ่งอุตสาหกรรมเชิงเศรษฐนิเวศเหล่านี้จะช่วยสร้างมูลค่าเพิ่มให้ประเทศไทยได้หลายหมื่นล้านบาทต่อปี" นายวิเชียรกล่าว.</p></body>
</news>
