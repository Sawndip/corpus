<teiHeader>
<fileDesc>
<titleStmt>
  <title>ไอพีสตาร์ลุยเปิดเกตเวย์ในญี่ปุ่น เล็งลูกค้าชนบท8.8แสนครัวเรือน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/23/news_28609636.php?news_id=28609636  </bibl>
</sourceDesc>
</fileDesc>
</teiHeader>
<news>
<headline>ไอพีสตาร์ลุยเปิดเกตเวย์ในญี่ปุ่น เล็งลูกค้าชนบท8.8แสนครัวเรือน</headline>
<lead>ไอพีสตาร์ ลุยตลาดบรอดแบนด์ผ่านดาวเทียมแดนปลาดิบ หวังจับตลาดเป้าหมาย 8.8 แสนครัวเรือน เปิดกว้างหาพันธมิตรขายบริการเจาะพื้นที่ชนบทของญี่ปุ่น พร้อมโหมโปรโมชั่นใช้ฟรี 1 ปีในที่ทำการรัฐ 46 จังหวัด ตอบโจทย์นโยบายบริการทั่วถึงเพื่อสาธารณะ (ยูเอสโอ)</lead>
<neck></neck>
<body><p>นายดำรงค์ เกษมเศรษฐ์ <name head="ประธาน">ประธานกรรมการบริหาร</name> บมจ. ไทยคม และ<name head="ประธาน">ประธานเจ้าหน้าที่</name> บริษัท ไอพีสตาร์ จำกัด (สาขาประเทศญี่ปุ่น) กล่าวว่า เมื่อเร็วๆ นี้บริษัทได้เปิดสถานีเกตเวย์ไอพีสตาร์แห่งที่ 14 ในประเทศญี่ปุ่น ที่จังหวัดไซทามะ หลังจากนำร่องเปิดให้บริการ<name>ไอพีสตาร์</name>ตั้งแต่วันที่ 1 เมษายนที่ผ่านมา</p>
<p>ส่วนการขยายบริการ<name>ไอพีสตาร์</name>สู่ญี่ปุ่นครั้งนี้ บริษัทเน้นกลุ่มเป้าหมายผู้ที่อาศัยอยู่ในชนบทหรือพื้นที่ห่างไกล ซึ่งบริการ<name>อินเทอร์เน็ต</name>ความเร็วสูงยังเข้าไม่ถึง หรือมีบริการแต่ไม่เพียงพอกับความต้องการ โดยจากประมาณการคาดว่ามีอยู่มากกว่า 880,000 ครัวเรือน </p>
<p>นอกจากนี้ บริษัท ไอพีสตาร์สาขาญี่ปุ่น ยังมองถึงการสนับสนุนโครงการพัฒนากิจการโทรคมนาคมเพื่อประโยชน์สาธารณะ (ยูเอสโอ) ของประเทศ ให้ประชาชนในพื้นที่ชนบทใช้<name>อินเทอร์เน็ต</name>ความเร็วสูงได้ผ่านระบบ<name>ไอพีสตาร์</name> โดยมีแผนติดตั้งจุดทดลองใช้บริการฟรีเป็นระยะเวลาหนึ่งปีในที่ทำการรัฐ 46 จังหวัด</p>
<p>ทั้งนี้ การติดตั้งอุปกรณ์ผู้ใช้ปลายทาง<name>ไอพีสตาร์</name> (ไอพีสตาร์ เทอร์มินัล) ดังกล่าว จะรองรับการให้บริการ<name>อินเทอร์เน็ต</name>ความเร็วที่ 1 เมกะบิตต่อวินาที/512 กิโลบิตต่อวินาที รวมทั้งบริษัทได้จัดฝึกอบรมผู้ติดตั้งอุปกรณ์<name>ไอพีสตาร์</name>ชาวญี่ปุ่นจำนวนหนึ่ง เพื่อเตรียมความพร้อมในการให้บริการ </p>
<p>อย่างไรก็ตาม ในส่วนของการให้บริการนั้น บริษัทยังคงต้องการพันธมิตรผู้ให้บริการ<name>ไอพีสตาร์</name> โดยเฉพาะในเขตชนบทของญี่ปุ่น</p>
<p>ปัจจุบัน <name>ไอพีสตาร์</name>เปิดให้บริการทั่วประเทศไปแล้วจำนวน 11 ประเทศ (14 สถานีเกตเวย์) ได้แก่ ออสเตรเลีย กัมพูชา จีน เมียนมาร์ นิวซีแลนด์ ไทย เวียดนาม ฟิลิปปินส์ มาเลเซีย เกาหลี และญี่ปุ่น</p></body>
</news>
