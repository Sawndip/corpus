<teiHeader>
<fileDesc>
<titleStmt>
  <title>ผนึก?โรสมีเดียฯ?ฉายหนังบนมือถือ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090422/10140/%e0%b8%9c%e0%b8%99%e0%b8%b6%e0%b8%81%e2%80%9c%e0%b9%82%e0%b8%a3%e0%b8%aa%e0%b8%a1%e0%b8%b5%e0%b9%80%e0%b8%94%e0%b8%b5%e0%b8%a2%e0%b8%af%e2%80%9d%e0%b8%89%e0%b8%b2%e0%b8%a2%e0%b8%ab%e0%b8%99%e0%b8%b1%e0%b8%87%e0%b8%9a%e0%b8%99%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline>ผนึก?โรสมีเดียฯ?ฉายหนังบนมือถือ</headline>
<lead>เอไอเอสเดินหน้ารุกตลาดดิจิทัลมีเดีย ผนึก "โรสมีเดียฯ? ฉายภาพยนตร์บนมือถือครั้งแรกของโลกที่เดียว คิดค่าบริการเรื่องละ 40 บาทต่อสัปดาห์ เชื่อตลาด<name>ทีวีออนโมบาย</name>ยังโตได้อีกมาก</lead>
<neck></neck>
<body><p>นายปรัธนา ลีลพนัง <name head="ผู้อำนวยการ">ผู้อำนวยการสำนักการตลาดบริการเสริม</name> เอไอเอส เปิดเผยว่า เอไอเอสพยายามสร้างตลาดดิจิทัลมีเดีย เพื่อทำให้มือถือเป็นสื่อบันเทิงส่วนตัวเคลื่อนที่โดยล่าสุดจับมือกับพันธมิตร บริษัทโรส มีเดีย แอนด์  เอ็นเตอร์เทนเม้นต์ จำกัด เจ้าของลิขสิทธิ์บันเทิงครบวงจรรายใหญ่ที่สุดของประเทศ นำคอนเทนต์ลิขสิทธิ์ที่มีอยู่ทั้งหมดมาเปิดให้บริการ และจัดจำหน่ายบนแว็พพอร์ทัลของเอไอเอส ผ่านช่อง “<name>โรส เอ็นเทเทนเมนท์ ออน โมบาย</name>” ให้ลูกค้าเอไอเอสได้สนุกกับความบันเทิงในช่องเดียว ทั้งการ์ตูน หนังฟอร์มยักษ์ ซีรีย์เกาหลี และเพลงอมตะ</p>
<p>"ไฮไลท์เด่นอยู่ที่การเปิดตัวโมเดลธุรกิจแนวใหม่  <name>มูฟวี่ออนโมบาย</name>  ที่เปิดฉายภาพยนตร์ฟอร์มยักษ์เข้าใหม่บนมือถือเป็นที่แรกและถือเป็นครั้งแรกของโลกประเดิมเรื่องแรก <name>The Spirit ฮีโร่หน้ากากดำ พันธุ์มหากาฬ</name>  มีความยาว 99 นาที คิดค่าบริการเรื่องละ 40 บาท/สัปดาห์ (ไม่รวมค่า <name>GPRS</name>) เมื่อสมัครแล้ว ลูกค้าสามารถคลิกเข้าไปดูหนังเมื่อไรก็ได้ จะดูกี่รอบก็ได้ ภายในหนึ่งสัปดาห์ นอกจากนี้ยังมีรายการบันเทิงประเภทอื่นๆ ทั้งการ์ตูน ซีรีย์ และเพลง ให้เลือกชมอีกมายมาย" นายปรัธนากล่าวและว่า ด้วยศักยภาพของเครือข่ายของเอไอเอสบนระบบ <name>2.5G</name> ที่ครอบคลุมทั่วประเทศ ทำให้ลูกค้ามั่นใจได้เลยว่าสามารถรับชมทีวีบนมือถือได้อย่างเต็มประสิทธิภาพ คุณภาพคมชัดทั้งไฟล์ภาพและเสียง โดยไม่จำเป็นต้องรอ <name>3G</name> ซึ่งปัจจุบันมียอดผู้ใช้บริการ<name>ทีวีออนโมบาย</name>อยู่ที่ 4 แสนราย มีอัตราการเติบโตเพิ่มขึ้นเท่าตัวจากปีที่แล้ว จึงมั่นใจว่าตลาด<name>ทีวีออนโมบาย</name>ยังมีโอกาสเติบโตได้อีก</p>
<p>ทางด้านนายจิรัฐ บวรวัฒนะ <name head="รองประธานกรรมการ">รองประธานกรรมการสายงานพัฒนาธุรกิจและการตลาด</name> บริษัท โรส มีเดีย แอนด์ เอ็นเตอร์เทนเม้นท์ จำกัด กล่าวว่า จากการเพิ่มขึ้นของจำนวนผู้ใช้มือถือ  ทำให้บริษัทสามารถนำเสนอความบันเทิงในช่องทางใหม่ เพื่อเป็นทางเลือกให้กับผู้บริโภค พร้อมทั้งวางแผนการทำงานปรับให้เข้ากับสถานการณ์ตลอดเวลา เพื่อสร้างศักยภาพทางการแข่งขัน ทำให้บริษัทเติบโตสวนทางกับภาพรวมของตลาดที่ชะลอตัว</p></body>
</news>
