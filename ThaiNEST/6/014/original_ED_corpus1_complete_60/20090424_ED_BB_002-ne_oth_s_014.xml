<teiHeader>
<fileDesc>
<titleStmt>
  <title>สนช.อัด70ล้านหนุนอุตสาหกรรมเขียว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/24/news_28617079.php?news_id=28617079  </bibl>
</sourceDesc>
</fileDesc>
</teiHeader>
<news>
<headline>สนช.อัด70ล้านหนุนอุตสาหกรรมเขียว</headline>
<lead>สำนักงานนวัตกรรมสำรองงบ 70 ล้านบาท สนับสนุนการพัฒนานวัตกรรมใน 4 กิจการเขียวในกลุ่ม<name head="อุตสาหกรรม">อุตสาหกรรมเศรษฐนิเวศ</name> ครอบคลุม<name head="พลาสติก">พลาสติกชีวภาพ</name> พลังงานทดแทน การจัดการของเสีย และ<name head="เกษตร">เกษตรอินทรีย์</name> ตั้งเป้า 21 โครงการ หวังสร้างมูลค่าเพิ่มนับหมื่นล้านบาท</lead>
<neck></neck>
<body><p>นายวิเชียร สุขสร้อย <name head="ผู้จัดการ">ผู้จัดการฝ่ายบริหารโครงการนวัตกรรม</name> สำนักงานนวัตกรรมแห่งชาติ (สนช.) กระทรวงวิทยาศาสตร์และเทคโนโลยี เปิดเผยว่า สำนักงานนวัตกรรมฯ จัดสรรทุน 70 ล้านบาทในปี 2552 สนับสนุนภาคธุรกิจเอกชนในกลุ่ม<name head="อุตสาหกรรม">อุตสาหกรรมเชิงเศรษฐนิเวศ</name> หรือ <name>อีโค-อินดัสทรี (Eco-Industry)</name> ดำเนินโครงการขยายขีดความสามารถในการแข่งขัน ครอบคลุม 4 สาขาธุรกิจคือ <name head="พลาสติก">พลาสติกชีวภาพ</name> พลังงานทดแทน การจัดการของเสีย และ<name head="เกษตร">เกษตรอินทรีย์</name> </p>
<p>"เราตั้งเป้าว่าปีนี้ กลุ่มธุรกิจดังกล่าวจะเสนอโครงการเข้ารับการสนับสนุน 21 โครงการ จนถึงขณะนี้ยื่นเสนอมาแล้วและผ่านการพิจารณาอนุมัติแล้ว 17 โครงการ ถือว่าจำนวนอยู่ในเกณฑ์ที่น่าพอใจ และเมื่อถึงสิ้นปีน่าจะได้ตามเป้าที่ตั้งไว้" </p>
<p>ตัวอย่างโครงการในกลุ่ม<name>อีโค-อินดัสทรี</name>ที่รับการ สนับสนุนจาก สนช. เช่น การพัฒนาตู้อบลมร้อนจาก<name head="เตา">เตาพลังงานชีวมวล</name> เป็นการออกแบบระบบห้องอบลำไย อุปกรณ์กรอง<name head="ก๊าซ">ก๊าซเอ็นจีพี</name>ประสิทธิภาพสูงทดแทนอุปกรณ์นำเข้า เป็นการสนับสนุนทุนวิเคราะห์และทดสอบประสิทธิภาพอุปกรณ์ต้นแบบ เพื่อให้สอดคล้องกับมาตรฐาน มอก. การพัฒนาบรรจุภัณฑ์จากชานอ้อย การผลิต<name>โปรตีน</name>และ<name head="กะทิ">กะทิผง</name>จาก<name head="มะพร้าว">มะพร้าวอินทรีย์</name> เป็นต้น</p>
<p>เมื่อเทียบกับปีที่ผ่านมา มีโครงการพัฒนานวัตกรรมในกลุ่ม<name>อีโค-อินดัสทรี</name>เข้ารับการสนับสนุนตลอดทั้งปี เพียง 15 โครงการ เนื่องจากโครงการ<name>อีโค-อินดัสทรี</name> เป็นเรื่องใหม่สำหรับผู้ประกอบการ อีกทั้งส่วนใหญ่เข้าใจว่าเป็นธุรกิจเฉพาะด้านพลังงานทดแทนเท่านั้น ทั้งที่ความจริงแล้วครอบคลุมถึงธุรกิจจัดการหรือรีไซเคิลขยะและนวัตกรรม <name head="เกษตร">เกษตรอินทรีย์</name> </p>
<p>ส่งผลให้สำนักงานฯปรับกลยุทธ์การประชาสัมพันธ์ โดยเดินสายชี้แจงสร้างความเข้าใจมากขึ้น ผ่านทางสภาอุตสาหกรรมแห่งประเทศและเครือข่ายธุรกิจสมาคม ทั้งด้าน<name head="พลาสติก">พลาสติกชีวภาพ</name> พลังงานทดแทน การจัดการของเสีย และ<name head="เกษตร">เกษตรอินทรีย์</name> โดยเฉพาะ<name head="พลาสติก">พลาสติกชีวภาพ</name>ที่ให้ความสำคัญเป็นพิเศษ เพราะตลาดโลกมีความต้องการเพิ่มขึ้น</p>
<p>นายวิเชียร เพิ่มเติมว่า การสนับสนุนโครงการ<name head="อุตสาหกรรม">อุตสาหกรรมเชิงเศรษฐนิเวศ</name> สนช.จะเน้นด้าน<name head="พลาสติก">พลาสติกชีวภาพ</name>เป็นส่วนใหญ่ เนื่องจากการเติบโตของ<name head="พลาสติก">พลาสติกชีวภาพ</name>ในตลาดโลกเป็นไปอย่างต่อเนื่อง เฉพาะในยุโรปเติบโตขึ้นปีละ 10% แต่หากเทียบสัดส่วนในระดับโลก เติบโตราวปีละ 0.2% เท่านั้น ฉะนั้น <name head="พลาสติก">พลาสติกชีวภาพ</name>จึงมีโอกาสเติบโตสูง </p>
<p>ขณะที่ในโลกมีเพียงรายเดียวคือบริษัทเนเจอร์ เวิร์คของสหรัฐ ที่สามารถผลิตเม็ด<name head="พลาสติก">พลาสติกชีวภาพ</name>ได้จาก<name head="แป้ง">แป้งข้าวโพด</name> บริษัทนี้กำลังมองหาประเทศในแถบเอเชีย สำหรับตั้งโรงงานผลิตเม็ดพลาสติกจาก<name head="แป้ง">แป้งมันสำปะหลัง</name> และไทยก็จัดอยู่ในตัวเลือกที่มีความเป็นไปได้สูง โดยนายมาร์ค เวอร์บลัคเก้น <name head="ประธาน">ประธานกรรมการบริหาร</name>คนใหม่ของเนเจอร์เวิร์ค ได้เข้าพบ ดร.กัลยา โสภณพนิช <name head="รัฐมนตรี">รัฐมนตรีว่าการกระทรวงวิทยาศาสตร์และเทคโนโลยี</name> เพื่อหารือถึงแนวทางสนับสนุนการลงทุนของรัฐบาลไทยเมื่อวันพุธที่ผ่านมา </p>
<p>และในวันนี้ (24 เม.ย.) <name head="ซีอีโอ">ซีอีโอเนเจอร์เวิร์ค</name>จะเป็นวิทยากรบรรยายในงานสัมมนา “<name>Bioplastics Industry Initiatives : Thailand’s Opportunity towards a Regional Bioplastics Hub</name>” ที่โรงแรมคอนราด จัดโดยสำนักงานนวัตกรรมแห่งชาติและสมาคมอุตสาหกรรม<name head="พลาสติก">พลาสติกชีวภาพ</name>ไทย</p></body>
</news>
