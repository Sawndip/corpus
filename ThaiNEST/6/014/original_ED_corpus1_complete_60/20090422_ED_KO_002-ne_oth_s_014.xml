<teiHeader>
<fileDesc>
<titleStmt>
  <title>พบดาว2ดวงที่คล้ายโลกมากที่สุด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090422/10181/%e0%b8%9e%e0%b8%9a%e0%b8%94%e0%b8%b2%e0%b8%a72%e0%b8%94%e0%b8%a7%e0%b8%87%e0%b8%97%e0%b8%b5%e0%b9%88%e0%b8%84%e0%b8%a5%e0%b9%89%e0%b8%b2%e0%b8%a2%e0%b9%82%e0%b8%a5%e0%b8%81%e0%b8%a1%e0%b8%b2%e0%b8%81%e0%b8%97%e0%b8%b5%e0%b9%88%e0%b8%aa%e0%b8%b8%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>พบดาว2ดวงที่คล้ายโลกมากที่สุด</headline>
<lead>นักวิทยาศาสตร์พบดาว 2 ดวงที่คล้ายโลกมากที่สุด ในด้านขนาดและการมีน้ำในสภาพของเหลว</lead>
<neck></neck>
<body><p>ความพยายามค้นหาดวงดาวอื่นที่มนุษย์อาจจะสามารถไปใช้ชีวิตอยู่ได้ นักดาราศาสตร์ยุโรปเปิดเผยเมื่อวันอังคารที่กรุงปารีสของฝรั่งเศส เรื่องการค้นพบ<name head="ดาว">ดาวเคราะห์</name>นอกระบบสุริยะ ที่มีความคล้ายคลึงโลกมากที่สุดสองดวง โดยดวงหนึ่งมีขนาดใกล้เคียงโลก และอีกดวงอยู่ในโซนที่มนุษย์น่าจะอาศัยอยู่ได้มากที่สุด</p>
<p>นายเทียรี่ ฟอร์วิลล์ นักดาราศาสตร์ประจำหอดูดาว" เกรโนเบิล " ในฝรั่งเศส ซึ่งเป็นผู้ร่วมจัดทำรายงานฉบับนี้ เปิดเผยว่า ดาวดวงแรกคือ "<name>กลิเอเซ่ 581 อี</name>" มีความคล้ายคลึงกับโลกในด้านปริมาณมวลสาร เพราะมีขนาดเพียง 1.9 เท่าของโลก เล็กที่สุดในบรรดาดาวนอกระบบสุริยะที่สำรวจพบแล้วรวม 350 ดวง เพราะดาวดวงอื่นๆมีขนาดเท่า<name head="ดาว">ดาวจูปีเตอร์</name> ซึ่งใหญ่กว่าโลกมากกว่าพันเท่า ดาวดวงนี้น่าจะมีพ้นผิวขรุขระแบบเดียวกับโลก แต่การที่ดาวดวงนี้อยู่ใกล้<name head="ดาว">ดาวฤกษ์</name>ดวงหนึ่ง ก็ทำให้ร้อนเกินจะใช้อาศัยอยู่ได้</p>
<p>ส่วนดาวอีกดวงอยู่ใกล้ๆกันคือ "<name>กลิเอเซ่ 581 ดี</name>" อยู่ในโซนที่มนุษย์น่าจะสามารถอาศัยอยู่ได้มากที่สุด (  the prime habitable zone for potential life) .ซึ่งหมายถึงโซนพื้นที่รอบๆ<name head="ดาว">ดาวฤกษ์</name>ดวงหนึ่งที่คล้ายๆกับดวงอาทิตย์  ช่วยให้มีน้ำในรูปแบบของเหลวที่พื้นผิว ดาวดวงนี้หนักกว่าโลก 7 เท่าใหญ่เกินกว่าจะมีส่วนประกอบเฉพาะแร่ธาตุ มีความเป็นไปได้ที่จะมีมหาสมุทรขนาดใหญ่และลึก ถือเป็นดาวดวงแรกที่เชื่อได้อย่างจริงจังว่าน่าจะมีน้ำแบบเดียวกับบนโลก</p>
<p>ดาว"<name>กลีเอเซ่ 581</name>" อยู่ในกลุ่มดาว"<name>คันชั่ง</name>"(<name>Libra</name>) ที่อยู่ห่างจากโลก 20.5 ปีแสง ( 1 ปีแสงเท่ากับ9.5 ล้านล้านกิโลเมตร)  เป็นประเภท<name head="ดาว">ดาวเคราะห์น้อย</name>สีแดง ที่มีมวลสารต่ำ ซึ่งในบริเวณรอบๆมีความเป็นไปได้มากที่สุด ที่จะพบ<name head="ดาว">ดาวเคราะห์</name>ที่มีมวลสารต่ำ ในโซนที่มนุษย์น่าจะอาศัยอยู่ได้</p></body>
</news>
