<teiHeader>
<fileDesc>
<titleStmt>
  <title>กทช.สั่งศึกษา ลดค่าไลเซนส์ ลงเหลือ1.75%  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02com03230452&day=2009-04-23&sectionid=0209  </bibl>
</sourceDesc>
</fileDesc>
</teiHeader>
<news>
<headline>กทช.สั่งศึกษา ลดค่าไลเซนส์ ลงเหลือ1.75%</headline>
<lead>"กทช." ใจดีสั่งศึกษาแพ็กเกจค่าธรรมเนียมใหม่ ชงลดค่าธรรมเนียม USO จาก 4% เหลือ 1-1.5% เหตุกระจายบริการไปยังพื้นที่ขาดแคลนเป็นจำนวนมากตลอด 4-5 ปีที่ผ่านมา ขณะที่ค่าธรรมเนียมใบอนุญาตประเภท 3 มีสิทธิลดจาก 2.5% เหลือ 1.75-2.25%</lead>
<neck></neck>
<body><p>แหล่งข่าวจากสำนักงานคณะกรรมการกิจการโทรคมนาคมแห่งชาติ (กทช.) เปิดเผย "ประชาชาติธุรกิจ" ว่า คณะกรรมการ กทช.มีมติให้สำนักงานเตรียมดำเนินการรับฟังความคิดเห็นสาธารณะในประเด็นที่เกี่ยวกับการลดค่าธรรมเนียมกองทุนพัฒนากิจการโทรคมนาคมเพื่อประโยชน์สาธารณะ (USO) จากเดิมที่เก็บจากผู้รับใบอนุญาตแบบที่ 3 ที่ไม่ประสงค์จะให้บริการสาธารณะในพื้นที่ห่างไกล หรือตามที่ กทช. กำหนดไว้ 4% ของรายได้ก่อนหักค่าใช้จ่าย</p>
<p>ซึ่งจากการศึกษาอัตราค่าธรรมเนียมใหม่ และจะเสนอให้ กทช.พิจารณาจะอยู่ที่ 1% และ 1.5% ของรายได้ก่อนหักค่าใช้จ่าย โดยจะเก็บจากผู้รับใบอนุญาตทุกประเภท (เดิมเก็บเฉพาะผู้รับใบอนุญาตแบบที่ 3 ยกเว้นผู้ให้บริการ<name>อินเทอร์เน็ต</name>รายย่อย เช่น ผู้ให้บริการที่มีรายได้ตลอดทั้งปีไม่เกิน 50 ล้านบาท เป็นต้น</p>
<p>"สาเหตุที่จะมีการปรับอัตราค่าธรรมเนียม เพราะการให้บริการโทรคมนา คมสาธารณะได้ดำเนินการมา 4-5 ปี ติดตั้งโทรศัพท์ในพื้นที่ขาดแคลนเป็นจำนวนมากแล้ว ทำให้การดำเนินการในระยะต่อไปไม่ต้องใช้งบประมาณจำนวนมาก จึงควรลดอัตราค่าธรรมเนียมลงให้สอดคล้องกับสภาพการดำเนินงานที่แท้จริง"</p>
<p>ขณะเดียวกัน สำนักงาน กทช.ยังอยู่ระหว่างการศึกษาแนวทางการลดค่าธรรมเนียมใบอนุญาตแบบที่ 3 ซึ่งปัจจุบันเก็บอยู่ 2.5% ของรายได้ก่อนหัก ค่าใช้จ่าย ซึ่ง กทช.มีนโยบายลดค่าธรรมเนียมใบอนุญาตเพื่อลดภาระต้นทุนของผู้ประกอบการในสภาวะที่เศรษฐกิจชะลอตัว ประกอบกับการใช้จ่ายของ กทช. ไม่เคยเบิกจ่ายหมด และเหลือคืนรัฐทุกปีจึงต้องมีการปรับลดค่าธรรมเนียมเพื่อให้มี รายได้สมดุลกับรายจ่าย</p>
<p>สำหรับอัตราค่าธรรมเนียมใบอนุญาตประเภท 3 ที่สำนักงาน กทช.เตรียมนำเรื่องนี้เข้าที่ประชุม กทช. มีตัวเลขให้พิจารณา 3 อัตรา คือ 2.25%, 2% และ 1.75% ตามลำดับ โดยก่อนหน้านี้ (22 พ.ย.2550) ที่ผ่านมา กทช.เคยมีมติลดค่าธรรมเนียมใบอนุญาตแบบที่ 3 ลงครั้งหนึ่งแล้วจาก 3% เหลือ 2.5%</p>
<p>ผู้สื่อข่าวรายงานด้วยว่า ในปี 2551 ที่ผ่านมา กทช.มีรายได้จากค่าธรรมเนียม ใบอนุญาต และค่าธรรมเนียมเลขหมาย เป็นเงิน 3,800 ล้านบาท และคาดว่าจะต้องส่งคืนรัฐเป็นเงินประมาณ 800-1,000 ล้านบาท ส่วนในปี 2550 ที่ผ่านมา มีรายได้ 2,800 ล้านบาท มีรายจ่ายหลักพันล้านบาท ส่วนปี 2549 มีรายได้ 2,800 ล้านบาท แต่มีรายจ่ายที่แท้จริง 2,000 ล้านบาท โดยส่งคืนคลังประมาณ 500 ล้านบาท</p></body>
</news>
