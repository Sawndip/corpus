<teiHeader>
<fileDesc>
<titleStmt>
  <title>ฟันบ็อกซ์ดึงเว็บ2.0 กระตุ้นตลาดเกมเจาะกลุ่มนักแชท  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/22/news_28601177.php?news_id=28601177  </bibl>
</sourceDesc>
</fileDesc>
</teiHeader>
<news>
<headline>ฟันบ็อกซ์ดึงเว็บ2.0 กระตุ้นตลาดเกมเจาะกลุ่มนักแชท</headline>
<lead></lead>
<neck></neck>
<body><p>นายพจน์ พันธ์ศิริพจน์ <name>ผู้จัดการทั่วไป</name> บริษัท ฟันบ็อกซ์ จำกัด กล่าวว่า หลังเข้าเป็นบริษัทในเครือเอเชียซอฟท์เมื่อปีที่ผ่านมา บริษัทได้เริ่มปรับกลยุทธ์โดยนำจุดเด่นของเทคโนโลยีเว็บ 2.0 มาประยุกต์ใช้ทำการตลาดเกมออนไลน์ในเครือของฟันบ็อกซ์ ภายใต้คอนเซปต์ "<name>ฟันบ็อกซ์ 2.0</name>" ซึ่งเชื่อว่าเป็นช่องทางเข้าถึงกลุ่มผู้เล่นที่ส่วนใหญ่เป็นวัยทำงาน และนักเรียน นักศึกษาที่อยู่ใกล้ชิดเทคโนโลยีได้มากที่สุด</p>
<p>ล่าสุด บริษัทจับมือกับผู้พัฒนาเกมรายใหญ่ของเกาหลี "เอ็น เฟลเวอร์" นำเข้าเกมออนไลน์แนวเอ็มเอ็มโออาร์พีจี "<name>แร็ปเพลซ์ ออนไลน์ (RAPPELZ Online)</name>" ที่ให้บริการใน 11 ประเทศทั่วโลกเข้ามาเปิดตลาด โดยพัฒนาคอนเทนท์ พร้อมเพลงประกอบเป็นภาษาไทย มีกำหนดเปิดโคลสเบต้าครั้งแรกวันที่ 14 พฤษภาคมนี้</p>
<p>ทั้งนี้ บริษัทจะทำตลาดเกมดังกล่าวผ่าน <name>www.rappelz.in.th</name> ซึ่งจะเป็นเว็บไซต์หลักสำหรับ<name head="เกม">เกมแร็ปเพลซ์</name> พร้อมกับจัดทำช่องทางสื่อสารกับผู้เล่นผ่านทาง<name>ไฮไฟว์</name>ที่ <name>www.rappelzthai.hi5.com</name> </p>
<p>"เราใช้<name>ฟันบ็อกซ์ 2.0</name> เป็นกิมมิกที่ใช้จุดเด่นของเว็บ 2.0 เข้ามาเล่น และยังเป็นโซเชียล มาร์เก็ตติ้งที่เข้าถึง และเข้าใจลูกค้าได้ดีที่สุดในยุคนี้ ซึ่งนอกจากจะเป็นคอมมูนิตี้ให้คนเล่นเกมเข้ามาพูดคุยแลกเปลี่ยนกันแล้ว เรายังจะเปิดให้อัพเดทแพทช์ใหม่ๆ ผ่านทางหน้าเว็บได้ทันที" นายพจน์กล่าว</p>
<p>เขาประเมินว่า ภาพรวมตลาดเกมออนไลน์ปีนี้จะสามารถขยายตัวไม่ต่ำกว่า 20-25% เนื่องจากแนวโน้มพฤติกรรมผู้เล่นเกมในช่วงที่ผ่านมาเติบโตต่อเนื่อง ซึ่งคาดว่าเป็นผลจากสภาพเศรษฐกิจที่ทำให้คนบางกลุ่มหันมาหาความบันเทิงภายใน บ้าน แทนการออกไปใช้จ่ายเงินนอกบ้าน</p>
<p>ทั้งนี้ บริษัทตั้งเป้าเติบโตไม่ต่ำกว่า 20% และมีแผนเปิดตัวเกมใหม่อีก 1-2 เกมภายในปีนี้</p></body>
</news>
