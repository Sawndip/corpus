<teiHeader>
<fileDesc>
<titleStmt>
  <title>เต้าเทียมเสมือนจริงฝึกตรวจมะเร็ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/22/news_28601218.php?news_id=28601218  </bibl>
</sourceDesc>
</fileDesc>
</teiHeader>
<news>
<headline>เต้าเทียมเสมือนจริงฝึกตรวจ<name>มะเร็ง</name></headline>
<lead>วิศวกรรมเคมี จุฬาฯ ขานรับนโยบาย สธ.ให้สตรีคลำตรวจ<name head="มะเร็ง">มะเร็งเต้านม</name>ด้วยตัวเอง พัฒนาเต้าเทียมจาก<name>ซิลิโคน</name>พิเศษ คงทนสูง อายุใช้งานนานและยืดหยุ่นเสมือนจริง ประหยัดกว่าหุ่นเต้านมนำเข้า 10 เท่าตัว พร้อมส่ง 200 ชิ้นแรกให้กรมอนามัยใช้ฝึกปฏิบัตินักเรียนแพทย์และนักเรียนพยาบาล</lead>
<neck></neck>
<body><p>รศ.ศราวุธ ริมดุสิต ภาควิชาวิศวกรรมเคมี คณะวิศวกรรมศาสตร์ จุฬาลงกรณ์มหาวิทยาลัย เปิดเผยว่า ทีมงานได้รับทุนสนับสนุน 9 แสนบาทจากกระทรวงวิทยาศาสตร์และเทคโนโลยี ให้ผลิตหุ่นเต้านมเทียม 200 ชิ้นเพื่อมอบแก่กรมอนามัย กระทรวงสาธารณสุข สำหรับใช้ในโรงเรียนแพทย์และนักเรียนพยาบาล ในการศึกษาให้ความรู้ด้านการฝึกคลำตรวจหา<name head="มะเร็ง">มะเร็งเต้านม</name></p>
<p>หุ่นเต้าเทียมดังกล่าวผลิตจาก<name>พอลิเมอร์</name>ชนิดต้น ทุนต่ำ ที่มีจำหน่ายในประเทศ ภายในฝังก้อน<name>ซิลิโคน</name>แข็ง ที่มีลักษณะ ขนาด ความลึกและตำแหน่งที่แตกต่างกัน โดยจำลองแบบชนิด ขนาด และตำแหน่งของการเกิดเนื้องอกที่พบบ่อยในเต้านมสตรี สำหรับตรวจหาก้อน<name>มะเร็ง</name>หลายขนาด ทีมงานยังพัฒนากรรมวิธีการขึ้นรูปของพลาสติกและ<name>ซิลิโคน</name>ในช่วงอุณหภูมิที่ เหมาะสม เพื่อให้ได้ชั้นผิวหนังและชั้นเนื้อเยื่อที่สมจริงมากที่สุด</p>
<p>จากการทดสอบคุณสมบัติทางกายภาพในห้องปฏิบัติการ ทางวิศวกรรม พบมีความแข็งแรงคงทน ขณะที่ผู้เชี่ยวชาญทางการแพทย์และพยาบาล ยืนยันด้านความเหมือนจริง โดยมีความยืดหยุ่นเลียนแบบชั้นไขมันและกล้ามเนื้อเต้านมสตรี จึงเหมาะสมสำหรับใช้งานจริง</p>
<p>"เราสามารถผลิตเต้านมเทียมได้เองในราคาต้นทุน ชิ้นละ 2 พันบาท หลังจากใช้เวลาพัฒนาต่อเนื่องมากว่า 7 ปี จนได้หุ่นที่เสมือนจริงมากสุดทั้งทางกายภาพและทางกล และได้ดำเนินการจดสิทธิบัตรแล้ว ทั้งยังผลิตเต้านมเทียมออกสู่ตลาดไปประมาณ 700 ชิ้น ในราคาถูกกว่าที่ซื้อจากต่างประเทศประมาณ 10 เท่าตัว" นักวิจัย กล่าว</p>
<p>จุดเริ่มของการพัฒนาหุ่นเต้าเทียม มาจากคณะพยาบาลศาสตร์ จุฬาฯ ที่ต้องการอวัยวะเทียมเพื่อการเรียนการสอน โดยเฉพาะเต้านมเทียม ซึ่งเป็นต้นแบบของการตรวจหา<name head="มะเร็ง">มะเร็งเต้านม</name> ที่ผ่านมาต้องนำเข้าจากต่างประเทศด้วยราคาต้นทุนประมาณ 2 หมื่นบาทต่อชิ้น อีกทั้งไม่ทนทาน ขาดง่าย การใช้งานจึงค่อนข้างจำกัด</p>
<p>ที่ผ่านมานักวัสดุศาสตร์รวมถึงนักวิจัยจาก มหาวิทยาลัยต่างๆ จึงพยายามพัฒนาหุ่นเต้านมเทียม ให้ต้นทุนถูกลง สามารถใช้งานได้ในวงกว้าง เพื่อประโยชน์ด้านการตรวจวินิจฉัยหา<name head="มะเร็ง">มะเร็งเต้านม</name>ในเบื้องต้น โดยใช้วัสดุหลายชนิด เช่น <name head="ยาง">ยางพารา</name> เจล พลาสติกและ<name>ซิลิโคน</name></p>
<p>“นอกจากเต้านมเทียมจะเป็นที่ต้องการแล้วสำหรับ โรงพยาบาลทั่วไปแล้ว อวัยวะเทียมชนิดอื่นๆ เช่น ท่อนแขนสำหรับแพทย์ใช้ฝึกหัดฉีดยา รังไข่เทียม และสะโพกเทียม ยังเป็นที่ต้องการเช่นกัน พวกเราสนใจที่จะพัฒนาต่อแต่คงต้องศึกษาในรายละเอียด โดยในส่วนของเต้านมเทียมนี้ จุฬาฯพร้อมจะถ่ายทอดเทคโนโลยีการผลิตให้กับธุรกิจเอกชนที่สนใจ” นักวิจัย กล่าว</p>
<p>ทั้งนี้ เต้านมเทียมทั้ง 200 ชิ้นที่จะส่งมอบให้กรมอนามัย จะประกอบด้วย หุ่นเต้านมเทียม แผ่นพับแนะนำวิธีคลำตรวจเต้านมด้วยตนเองอย่างง่าย เพื่อเป็นการดูแลสุขภาพและลดการตายจาก<name head="มะเร็ง">มะเร็งเต้านม</name>ในผู้หญิงไทย สถิติกระทรวงสาธารณสุขระบุผู้หญิงไทยป่วยเป็น<name head="มะเร็ง">มะเร็งเต้านม</name>จำนวนมาก และเพิ่มสูงเป็นอันดับแรกมากกว่า<name head="มะเร็ง">มะเร็งปากมดลูก</name> ในปี 2550 สถิติผู้ป่วยในจากสถานบริการสาธารณสุขไทยทั่วประเทศ มีจำนวนผู้ป่วย<name head="มะเร็ง">มะเร็งเต้านม</name>สูงถึง 21,708 ราย หรือ 38 คนต่อประชากรหนึ่งแสนคน</p></body>
</news>
