<teiHeader>
<fileDesc>
<titleStmt>
  <title>ไอบีเอ็มชี้ดีล"ออราเคิล-ซัน"ไม่สะเทือน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/23/news_28609637.php?news_id=28609637  </bibl>
</sourceDesc>
</fileDesc>
</teiHeader>
<news>
<headline>ไอบีเอ็มชี้ดีล"ออราเคิล-ซัน"ไม่สะเทือน</headline>
<lead>ยักษ์สีฟ้าเกทับดีล "ออราเคิล-ซัน" ไม่สะเทือน หลังลูกค้ากว่า 100 รายทั่วโลกตีจากคู่แข่ง หันใช้สินค้าไอบีเอ็ม หนุนตำแหน่งผู้นำตลาดต่อเนื่อง ขณะที่ "เอชพี" โต้ดูดฐานลูกค้าเมนเฟรมได้หลักร้อยรายเช่นกัน</lead>
<neck></neck>
<body><p>หนังสือพิมพ์วอลล์สตรีท เจอร์นัลรายงานว่า ไอบีเอ็มเชื่อมีฐานลูกค้าเก่าที่เปลี่ยนใจจากซันจำนวนมาก ทำให้บริษัทยังครองตำแหน่งผู้นำตลาดต่อเนื่อง แม้จะพลาดโอกาสเข้าซื้อกิจการซัน ไมโครซิสเต็มส์ หลังออราเคิลชิงปิดดีลตัดหน้าไปด้วยมูลค่า 7.38 พันล้านดอลลาร์</p>
<p>ไอบีเอ็มแถลงการณ์ผ่านข่าวประชาสัมพันธ์วานนี้ (22) ว่า ในไตรมาสที่ผ่านมามีลูกค้าทั่วโลกมากกว่า 100 รายตัดสินใจเปลี่ยนใจจากซัน และฮิวเลตต์-แพคการ์ด (เอชพี) มาใช้เมนเฟรม หรือเครื่องแม่ข่าย (เซิร์ฟเวอร์) <name>ยูนิกซ์</name>ระดับไฮเอนด์ของบริษัทแทน ซึ่งในจำนวนนี้ดีลครึ่งหนึ่งคิดเป็นมูลค่ามากกว่า 1 ล้านดอลลาร์ </p>
<p>ทั้งนี้โดยเฉพาะในตลาด<name>ยูนิกซ์ ไฮเอนด์</name> ซึ่งไอบีเอ็มได้ลูกค้าจากเอชพีมากว่า 34 ราย และจากซันอีก 28 ราย โดยทำให้ลูกค้าในจำนวนนี้ราว 40 รายตัดสินใจเปลี่ยนมาใช้เมนเฟรมของไอบีเอ็มด้วย จากที่ผ่านมาส่วนใหญ่จะใช้ระบบเซิร์ฟเวอร์ผสมระหว่างซัน และเอชพี โดยมีอัตราการเติบโตสูงสุดในกลุ่มตลาดเกิดใหม่ ซึ่งเป็นพื้นที่ที่ไอบีเอ็มประสบความสำเร็จอย่างมากในการทำยอดขายเครื่อง เมนเฟรม</p>
<p>อย่างไรก็ตามนักวิเคราะห์เชื่อว่า ไอบีเอ็มกำลังพยายามลดความสำคัญของความคิดที่ว่า บริษัทตกอยู่ในตำแหน่งที่เสียเปรียบคู่แข่ง หลังจากซันตกไปอยู่ในมือของออราเคิล </p>
<p>นายมาร์ก โลริดจ์ <name head="ประธาน">ประธานคณะผู้บริหารฝ่ายการเงิน</name> (ซีเอฟโอ) ของไอบีเอ็ม กล่าวว่า บริษัทไม่ได้รู้สึกเป็นกังวลเกี่ยวกับการรวมตัวระหว่างออราเคิล และซัน เพราะไอบีเอ็มแข่งกับทั้ง 2 บริษัทมานานอยู่แล้ว</p>
<p>พร้อมระบุว่า นับตั้งแต่ปี 2543 ไอบีเอ็มมีส่วนแบ่งตลาด<name>ยูนิกซ์ ไฮเอนด์</name> เพิ่มขึ้นถึง 14 จุด หรือ 32% </p>
<p>ด้านโฆษกหญิงของเอชพี กล่าวว่า เซิร์ฟเวอร์ของเอชพีก็เป็นตัวเลือกที่ได้รับความนิยมสูงสุดในองค์กรที่ใช้ แนวคิด "ระบบเสมือน" ที่ทำให้คอมพิวเตอร์ทำงานได้มีประสิทธิภาพมากขึ้น โดยมีลูกค้าถึง 250 รายที่เปลี่ยนใจจากเมนเฟรมของไอบีเอ็มมาใช้เซิร์ฟเวอร์ของเอชพีในช่วง 2 ปีที่ผ่านมา </p>
<p>อย่างไรก็ตามรายงานข่าวระบุว่า ภาพรวมของตลาดไตรมาสที่ผ่านมา ธุรกิจฮาร์ดแวร์ของไอบีเอ็มโตลดลง 23% เหลือ 3.2 พันล้านดอลลาร์ ขณะที่กลุ่มเมนเฟรมโตลดลง 19% เช่นเดียวกับระบบ<name>ซิสเต็มส์ พี</name>, เซิร์ฟเวอร์ <name>ยูนิกซ์</name> โตลดลง 2%</p></body>
</news>
