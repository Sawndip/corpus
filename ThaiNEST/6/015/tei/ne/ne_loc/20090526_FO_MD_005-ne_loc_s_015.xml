<teiHeader>
<fileDesc>
<titleStmt>
  <title>โสมแดงจวกมะกันยังเป็นศัตรู ขู่พร้อมโจมตีสหรัฐฯ ทุกเมื่อ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 10:01:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000058680  </bibl>
</sourceDesc>
</fileDesc>
</teiHeader>
<news>
<headline>โสมแดงเดินหน้าทดสอบจรวด ไม่สนใจนานาชาติรุมประณาม</headline>
<lead>เอเอฟพี / เอจนซี - เกาหลีเหนือทดสอบขีปนาวุธพิสัยใกล้อีก หลังประสบผลสำเร็จในการทดลองนิวเคลียร์ใต้ดินโดยไม่สนใจการประณามจากทั่ว<placeName>โลก</placeName></lead>
<neck></neck>
<body><p>สำนักข่าวยอนฮัปของเกาหลีใต้ระบุว่า เกาหลีเหนือทดสอบขีปนาวุธพิสัยใกล้อีก 2 ลูกเมื่อวาน(26)ใน<placeName><prefix>ทะเล</prefix>เหลือง</placeName> ทางด้านตะวันตกของประเทศ แม้เพิ่งทดสอบไป3ลูกเมื่อวันจันทร์ หลังสิ้นสุดการทดลองนิวเคลียร์ใต้ดินครั้งที่2ในรอบ3ปีไม่กี่ชั่วโมง</p>
<p>รายงานระบุว่าเกาหลีเหนือยิงขีปนาวุธทั้งแบบจากพื้นสู่อากาศและจากพื้นสู่เรือ ที่มีพิสัยทำการราว 130 กิโลเมตรใน<placeName><prefix>ทะเล</prefix>เหลือง</placeName>เมื่อช่วงบ่ายวานนี้ตามเวลาท้องถิ่น โดยเกาหลีเหนือสั่งห้ามเรือทุกชนิดเข้ามาในน่านน้ำ<placeName><prefix>ทะเล</prefix>เหลือง</placeName>บริเวณนอกชายฝั่ง<placeName><prefix>จังหวัด</prefix>เปียงอันใต้</placeName>จนถึงวันพุธ(27)นี้ซึ่งแหล่งข่าวในกองทัพ<placeName>เกาหลีใต้</placeName>เชื่อว่าเป็นเพราะเกาหลีเหนือจะทดสอบขีปนาวุธเพิ่มอีก</p>
<p>โฆษกกระทรวงต่างประเทศ<placeName>เกาหลีใต้</placeName>ระบุว่า รัฐบาลจะร่วมซ้อมปฏิบัติการทางเรือเพื่อสกัดกั้นการแพร่กระจายอาวุธที่มีอานุภาพทำลายล้างสูงตามโครงการ "พีเอสไอ" ที่มีสหรัฐฯเป็นแกนนำและมีประเทศต่างๆ เข้าร่วมกว่า90ประเทศเพื่อตอบโต้การทดลองนิวเคลียร์และขีปนาวุธของเกาหลีเหนือ แม้เกาหลีเหนือจะเตือนว่าการร่วมโครงการนี้ถือเป็นการประกาศสงครามก็ตาม</p>
<p>ด้านรอเบิร์ต กิบบ์ส โฆษกทำเนียบขาวยืนยันว่า ประธานาธิบดีบารัค โอบามา ได้หารือทางโทรศัพท์กับประธานาธิบดีลีมยองบักของเกาหลีใต้และนายกรัฐมนตรีทาโร อาโซะของญี่ปุ่นเมื่อวันจันทร์(25) เพื่อหาทางตอบโต้เกาหลีเหนือ ซึ่งทั้ง3เห็นพ้องที่จะผลักดันให้สหประชาชาติมีมาตรการเข้มงวดมากขึ้นเพื่อป้องกันการทดลองนิวเคลียร์และขีปนาวุธของเกาหลีเหนือ นอกจากนั้นโอบามาได้ย้ำถึงพันธสัญญาร่วมกันของทั้ง3ประเทศเพื่อสร้างความมั่นคงใน<placeName>เอเชียตะวันออก</placeName> พร้อมยืนยันจะปกป้อง<placeName>เกาหลีใต้</placeName>และ<placeName>ญี่ปุ่น</placeName>จากการโจมตีของเกาหลีเหนือ</p>
<p>ขณะที่คณะมนตรีความมั่นคงซึ่งเปิดประชุมที่<placeName>นิวยอร์ก</placeName> มีมติประณามการทดลองนิวเคลียร์ของเกาหลีเหนือเมื่อวันจันทร์ ซึ่งเป็นการละเมิดมติที่1718เมื่อเดือนตุลาคม2006 แต่ยังไม่สามารถตกลงกันในเรื่องการเพิ่มบทลงโทษ<placeName>เกาหลีเหนือ</placeName> แม้จะยอมรับว่าการกระทำดังกล่าวเป็นภัยคุกคามก็ตาม</p>
<p>ฌอง ปิแอร์ ลาครัวซ์ อัครราชทูต<placeName>ฝรั่งเศส</placeName>ประจำสหประชาชาติเผยว่า ถึงเวลาแล้วที่ต้องเพิ่มการลงโทษเกาหลีเหนือให้รุนแรงยิ่งขึ้น ขณะที่วิทาลี เชอร์กิน เอกอัครราชทูต<placeName>รัสเซีย</placeName> และยูกิโอะ ทาคาสึเอกอัครราชทูต<placeName>ญี่ปุ่น</placeName>เห็นว่าควรมีการตอบโต้เกาหลีเหนือแทนการมีมติประณามเพียงอย่างเดียว</p>
<p>ด้านกระทรวงต่างประเทศ<placeName>จีน</placeName> ออกคำแถลงเรียกร้องให้เกาหลีเหนือรักษาคำมั่นที่จะปลดอาวุธนิวเคลียร์และยุติการกระทำที่ทำให้สถานการณ์เลวร้ายลง พร้อมเรียกร้องให้เกาหลีเหนือกลับสู่โต๊ะเจรจา6ฝ่าย อย่างไรก็ตาม ในคำแถลงฉบับนี้ จีนยืนยันว่าไม่เห็นด้วยกับการใช้วิธีรุนแรงใดๆ เพื่อลงโทษเกาหลีเหนือ</p>
<p>ขณะที่รัฐมนตรีต่างประเทศของประเทศใน<placeName>เอเชีย</placeName>และ<placeName>ยุโรป</placeName>มากกว่า 40 ประเทศ ซึ่งเข้าร่วมประชุมอาเซมที่<placeName><component><prefix>กรุง</prefix>ฮานอย</component>ของ<component>เวียดนาม</component></placeName>เป็นเวลา2วันตั้งแต่เมื่อวาน ได้ร่วมลงชื่อในคำแถลงที่ระบุว่า" กลุ่มประเทศเอเชีย-ยุโรปขอเรียกร้องให้เกาหลีเหนือยุติการทดลองอาวุธนิวเคลียร์ ซึ่งละเมิดต่อมติสหประชาชาติ และกลับเข้าร่วมการเจรจา6ฝ่ายโดยเร็วเพื่อรักษาสันติภาพในภูมิภาค"</p>
<p>ฮิโรฟูมิ นากาโซเนะ รัฐมนตรีต่างประเทศ<placeName>ญี่ปุ่น</placeName>และยูมยองฮวาน รัฐมนตรีต่างประเทศของ<placeName>เกาหลีใต้</placeName> ยืนยันที่<placeName>ฮานอย</placeName>ว่าญี่ปุ่นและเกาหลีใต้จะผนึกกำลังตอบโต้เกาหลีเหนือโดยสันติวิธี และจะร่วมมือกับสหรัฐฯ และจีนในเรื่องนี้ แม้เชื่อว่าจีนคงไม่สนับสนุนให้เพิ่มมาตรการลงโทษต่อเกาหลีเหนือ</p></body>
</news>
