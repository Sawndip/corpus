<teiHeader>
<fileDesc>
<titleStmt>
  <title>รอยเตอร์สตีข่าวงาน193วันรำลึก1ปีฯพธม.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-26 13:52:29  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173131  </bibl>
</sourceDesc>
</fileDesc>
</teiHeader>
<news>
<headline>รอยเตอร์สตีข่าวงาน193วันรำลึก1ปีฯพธม.</headline>
<lead>สำนักข่าวรอยเตอร์ส รายงานความคืบหน้างาน "193 วัน รำลึก 1 ปี การต่อสู้ของมวลชนกลุ่มพันธมิตรฯ" พร้อมระบุ มีมติตั้งพรรคใหม่</lead>
<neck></neck>
<body><p>งาน "193 วัน รำลึก 1 ปี การต่อสู้ของพันธมิตรประชาชนเพื่อประชาธิปไตย" ซึ่งจัดขึ้นที่<placeName><component>สนามกีฬา</component> <component><prefix>มหาวิทยาลัย</prefix>ธรรมศาสตร์ <suffix>ศูนย์รังสิต</suffix></component></placeName> โดยมีสื่อจากต่างประเทศ ต่างให้ความสนใจเป็นอย่างมาก ด้านสำนักข่าวรอยเตอร์ส รายงานว่า กลุ่มพันธมิตรประชาชนเพื่อประชาธิปไตย หลีกเลี่ยงการประท้วงบนท้องถนน หลักจากที่มีการประกาศให้ นายอภิสิทธิ์ เวชชาชีวะ ขึ้นดำรงตำแหน่งนายกรัฐมนตรี เนื่องจากศาลมีคำสั่งขับไล่รัฐบาลที่สนับสนุน พ.ต.ท.ทักษัณ ชินวัตร ออกจากรัฐบาล</p>
<p>รอยเตอร์ส ระบุอีกว่า การเมือง<placeName>ไทย</placeName> อาจระอุขึ้นมาอีก หากว่ารัฐบาลของ นายอภิสิทธิ์ ดำเนินการแก้ไขรัฐธรรมนูญ ซึ่งออกโดยรัฐบาล ที่ได้รับการแต่งตั้งจากกองทัพ หลังรัฐประหาร</p>
<p>แม้ นายอภิสิทธิ์ ได้รับการหนุนหลังจากทุกพรรคการเมืองในการแก้ไข แต่ความพยายามนี้ถูกต่อต้านจากพันธมิตร ที่บอกว่าการแก้ไขรัฐธรรมนูญอาจเป็นการปล่อยให้ พ.ต.ท.ทักษิณ และสหายกลับคืนสู่เวทีการเมือง</p>
<p>ทั้งนี้ สำนักข่าวหลายสำนัก ระบุว่า มีการเรียกร้องจากประชาชนให้ นายสนธิ ลิ้มทองกุล แกนนำกลุ่มพันธมิตร จัดตั้งพรรคใหม่ขึ้นมา และขึ้นดำรงตำแหน่งหัวหน้าพรรค ขณะที่นักวิเคราะห์มองว่า ความเคลื่นไหวเรียกร้องให้พันธมิตร จัดตั้งพรรคการเมืองขึ้น อาจทำให้การเลือกตั้งครั้งใหม่ เกิดขึ้นในเวลาไม่นานนักต่อจากนี้</p></body>
</news>
