<teiHeader>
<fileDesc>
<titleStmt>
  <title>สหรัฐเสนอ2ล้านดอลลาร์จับแกนอาบูเซยาฟ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:42:09  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173402  </bibl>
</sourceDesc>
</fileDesc>
</teiHeader>
<news>
<headline>สหรัฐเสนอ2ล้านดอลลาร์จับแกนอาบูเซยาฟ</headline>
<lead>สหรัฐ เสนอเงินกว่า 2 ล้านดอลลาร์ จับแกนนำอาบูเซยาฟ</lead>
<neck></neck>
<body><p>สหรัฐ เสนอเงินรางวัลสูงถึง 2.5 ล้านดอลลาร์<placeName>สหรัฐ</placeName> ในการนำจับสมาชิกสำคัญ 3 คนของกลุ่มกบฏอาบูเซยาฟใน<placeName>ฟิลิปปินส์</placeName> ซึ่งหนึ่งในนั้นเกี่ยวข้องกับการลักพาตัวนักท่องเที่ยวชาวอเมริกันในปี 2544 กระทรวงต่างประเทศสหรัฐ เสนอเงิน 1 ล้านดอลลาร์ ให้เป็นค่านำจับนายราดุลลัน ซาฮิรอน ผู้นำระดับอาวุโสที่มีแขนเพียงข้างเดียว โดยนายซาฮิรอนมีบทบาทในการลักพาตัวชาวอเมริกัน 3 คน และชาว<placeName>ฟิลิปปินส์</placeName> 17 คน จาก<placeName><component><prefix>เมืองตากอากาศ</prefix>ปาลาวัน</component>ใน<component>ฟิลิปปินส์</component></placeName>เมื่อเดือน พ.ค. 2544 เหตุการณ์ครั้งนั้นมีตัวประกันเสียชีวิต 3 คน หนึ่งในนั้นคือ นายกีเยอร์โม โซเบโร ชาวอเมริกัน</p>
<p>นอกจากนี้ยังเชื่อว่ากลุ่มอาบูเซยาฟ ทำการโจมตีอย่างรุนแรงใน<placeName>ฟิลิปปินส์</placeName> และระเบิดเรือโดยสารข้ามฟากในปี 2547 ซึ่งมีผู้เสียชีวิตกว่า 100 คนกระทรวงต่างประเทศสหรัฐยังได้ประกาศให้เงินรางวัล 1 ล้านดอลลาร์ต่อผู้ที่จับตัว นายอับดุล บาซิท อุสมาน ผู้เชี่ยวชาญการทำระเบิดซึ่งมีความสัมพันธ์กับกลุ่มอาบูซายาฟและเจมาห์ อิสลามิยาห์ เครือข่ายก่อการร้ายในภูมิภาค ซึ่งอยู่เบื้องหลังการระเบิดไนท์คลับบน<placeName><component><prefix>เกาะ</prefix>บาหลี</component> <component><prefix>ประเทศ</prefix>อินโดนีเซีย</component></placeName> ทำให้มีผู้เสียชีวิต 202 คน</p>
<p>ส่วนเงินรางวัลที่เหลือ 500,000 ดอลลาร์ จะมอบให้เป็นรางวัลแก่ผู้ที่จับตัวนายคาอีร์ มุนดอส ผู้นำและนายทุนของอาบูเซยาฟ นายมุสดอส เคยถูกจับได้ในเดือน พ.ค. 2547 เขารับสารภาพว่าเตรียมโอนเงินจากกลุ่มอัลกออิดะห์ไปให้กับนายคาดาฟฟี จันจาลานี ผู้นำของอาบู ซายาฟ นายมุสดอส หลบหนีจากเรือนจำจังหวัดเมื่อเดือน ก.พ. 2550 พร้อมกับข่มขู่ว่าจะทำลายผลประโยชน์ของฟิลิปปินส์และสหรัฐ</p></body>
</news>
