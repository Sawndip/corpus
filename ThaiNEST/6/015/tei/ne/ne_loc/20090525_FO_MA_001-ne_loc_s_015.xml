<teiHeader>
<fileDesc>
<titleStmt>
  <title>ยัดเงินคนขับรถควีน"สำรวจบั๊กกิ้งแฮม"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01250552&sectionid=0104&day=2009-05-25  </bibl>
</sourceDesc>
</fileDesc>
</teiHeader>
<news>
<headline>ยัดเงินคนขับรถควีน"สำรวจ<placeName>บั๊กกิ้งแฮม</placeName>"</headline>
<lead>สำนัก พระราชวัง<placeName>อังกฤษ</placeName>ขำไม่ออกอีกรอบ นิวส์ ออฟ เดอะ เวิลด์ แฉยัดเงินคนรถควีนอลิซาเบธที่ 2 แค่เกือบ 6 หมื่นบาท ได้เข้าไปเดินเล่นใน<placeName><prefix>พระราชวัง</prefix>บั๊กกิ้งแฮม</placeName> แถมนั่งเล่นในรถยนต์พระที่นั่งคันหรู</lead>
<neck></neck>
<body><p>หนังสือพิมพ์หัวสี "นิวส์ ออฟ เดอะ เวิลด์" ของอังกฤษรายงานว่า คนขับรถรายหนึ่งของราชวงศ์<placeName>อังกฤษ</placeName> รับสินบนจำนวน 1,600 ดอลลาร์<placeName>สหรัฐ</placeName> หรือประมาณ 56,000 บาท จากผู้สื่อข่าวแนวสืบสวนสอบสวนจำนวน 2 คน เพื่อแลกกับการพาผู้สื่อข่าวทั้งสองที่ปลอมตัวเป็นนักธุรกิจชาว<placeName>ตะวันออกกลาง</placeName> เข้าไปสำรวจภายใน<placeName><prefix>พระราชวัง</prefix>บั๊กกิ้งแฮม</placeName> ซึ่งเป็นที่ประทับของสมเด็จพระราชินีนาถอลิซาเบธที่ 2 และสมาชิกราชวงศ์<placeName>อังกฤษ</placeName></p>
<p>สื่อดังกล่าวรายงานว่า ผู้สื่อข่าวทั้งสองคนสามารถเดินผ่านเจ้าหน้าที่รักษาความปลอดภัยของพระราชวังเข้าไปอย่างง่ายดายโดยไม่มีการตรวจตรา นอกจากนี้ยังได้เข้าไปนั่งในรถยนต์พระที่นั่งของสมเด็จพระราชินีนาถ โดยเฉพาะอย่างยิ่งรถยนต์เบนต์ลีย์ ซึ่งจะนำมาใช้เฉพาะงานพระราชพิธีสำคัญเท่านั้น สื่อฉบับนี้ยังรายงานด้วยว่าสมเด็จพระราชินีนาถอลิซาเบธที่ 2 ประทับอยู่ใน<placeName>พระราชวัง</placeName> ระหว่างเกิดเหตุเมื่อวันที่ 22 พฤษภาคที่ผ่านมาด้วย</p>
<p>โฆษกประจำ<placeName><prefix>พระราชวัง</prefix>บั๊กกิ้งแฮม</placeName>กล่าวว่า ทางสำนักพระราชวังกำลังประสานงานกับผู้เกี่ยวข้องเพื่อสืบสาวหาข้อเท็จจริงเรื่องนี้ ขณะเดียวกันได้ยืนยันว่าการรักษาความปลอดภัย<placeName><prefix>พระราชวัง</prefix>บั๊กกิ้งแฮม</placeName> ได้ดำเนินการอย่างเข้มงวดมาโดยตลอด</p>
<p>เหตุการณ์ในลักษณะนี้ไม่ใช่ครั้งแรกที่เกิดขึ้นกับพระราชวังที่ประทับของบรรดาสมาชิกราชวงศ์<placeName>อังกฤษ</placeName> เพราะในช่วงไม่กี่ปีมานี้พระราชวังหลายแห่งถูกบุกรุกโดยผู้สื่อข่าวหลายราย อาทิ เมื่อปี 2546 ผู้สื่อข่าวรายหนึ่งของหนังสือพิมพ์เดลิ มิเรอร์ ได้เข้าไปทำงานเป็นคนรับใช้ใน<placeName><prefix>พระราชวัง</prefix>บั๊กกิ้งแฮม</placeName> ด้วยการปลอมประวัติและเอกสารต่างๆ ทำให้เขาได้เข้าไปถึงโต๊ะเสวยพระกระยาหารเช้าของสมเด็จพระราชินีนาถอลิซาเบธที่ 2 และห้องนอนที่ใช้รับรองอดีตประธานาธิบดีจอร์จ ดับเบิลยู. บุช และภริยา</p>
<p>ส่วน ที่<placeName><component><prefix>พระราชวัง</prefix>วินเซอร์</component> ทางตะวันตกของ<component><prefix>กรุง</prefix>ลอนดอน</component></placeName> เมื่อปี 2547 ผู้สื่อข่าวของหนังสือพิมพ์เดอะ ซัน อ้างว่า พวกเขาสามารถนำระเบิดปลอมผ่านระบบรักษาความปลอดภัยเข้าไปใน<placeName>พระราชวัง</placeName>ได้ เพียงไม่กี่วันก่อนจะมีพิธีอภิเษกสมรสของเจ้าฟ้าชายชาร์ลส์กับพระชายาคามิ ลลา</p>
<p>ก่อนหน้านี้ เมื่อปี 2546 อารอน บาร์สแชค ตลกชื่อดังของอังกฤษ ได้แต่งตัวเป็นโอซามา บิน ลาเดน เข้าไปในงานเลี้ยงวันคล้ายวันพระราชสมภพปีที่ 21 ของเจ้าชายวิลเลียม โดยไม่ได้รับเชิญ (เอเอฟพี) </p></body>
</news>
