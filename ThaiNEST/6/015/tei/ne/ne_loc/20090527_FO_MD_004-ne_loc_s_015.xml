<teiHeader>
<fileDesc>
<titleStmt>
  <title>โสมแดงเดินหน้าสกัดพลูโตเนียม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 19:24:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059589  </bibl>
</sourceDesc>
</fileDesc>
</teiHeader>
<news>
<headline>โสมแดงเดินหน้าสกัดพลูโตเนียม</headline>
<lead>เอเอฟพี/เอเจนซี-เกาหลีเหนือเริ่มสกัดพลูโตเนียมครั้งใหม่ เตือนโลกหยุดประณาม พร้อมขู่ถล่ม<placeName>เกาหลีใต้</placeName></lead>
<neck></neck>
<body><p>หนังสือพิมพ์โชซอนอิลโบใน<placeName>เกาหลีใต้</placeName>ระบุว่า เกาหลีเหนือเดินเครื่องสกัดพลูโตเนียมในโรงงานที่<placeName><prefix>เมือง</prefix>ยองเบียน</placeName>ครั้งใหม่แล้ว หลังมีผู้พบเห็นกลุ่มควันลอยขึ้นจากโรงงานดังกล่าวซึ่งสร้างตั้งแต่สมัยสหภาพโซเวียต ขณะที่ดาวเทียมสังเกตการณ์สหรัฐฯสามารถจับความร้อนปริมาณมากได้ในบริเวณนี้</p>
<p>นอกจากนั้น สำนักข่าวยอนฮัปของ<placeName>เกาหลีใต้</placeName>รายงานว่า เกาหลีเหนือได้ทดลองยิงขีปนาวุธพิสัยใกล้อีกลูกซึ่งเป็นลูกที่6ในรอบ3วันไปยัง<placeName><prefix>ทะเล</prefix>ญี่ปุ่น</placeName>เมื่อวาน(27) และขู่ถล่ม<placeName>เกาหลีใต้</placeName> ที่ประกาศเข้าร่วมโครงการของสหรัฐฯเพื่อตรวจค้นเรือเกาหลีเหนือที่ต้องสงสัยว่าขนสินค้าอันตราย โดยระบุพร้อมฉีกสัญญาหยุดยิงปี1953 ที่ยุติสงครามเกาหลี เนื่องจาก "การกระทำเยี่ยงศัตรู"ของเกาหลีใต้</p>
<p>ปักต๊อกฮุนอุปทูต<placeName>เกาหลีเหนือ</placeName>ประจำสหประชาชาติเรียกร้องนานาชาติหยุดประณามประเทศตน โดยย้ำว่าการทดลองนิวเคลียร์ใต้ดินเมื่อวันจันทร์ก็เพื่อพัฒนาศักยภาพในการป้องกันตนเองเท่านั้น พร้อมระบุว่าความอดทนของเกาหลีเหนือต่อเสียงประณามมีขีดจำกัด และกล่าวโทษสหรัฐฯที่คุกคามความมั่นคงของเกาหลีเหนือจนต้องหันมาพัฒนาอาวุธนิวเคลียร์เพื่อประกันความมั่นคงให้ตัวเอง</p>
<p>ขณะที่ ซูซาน ไรซ์ ทูต<placeName>สหรัฐฯ</placeName>ประจำ<placeName>ยูเอ็น</placeName>ระบุว่า สหรัฐฯ และสมาชิกอื่นๆ ของคณะมนตรีความมั่นคงแห่งสหประชาชาติยังไม่อาจหาข้อสรุปเพื่อลงโทษเกาหลีเหนือได้ แต่เป็นไปได้ที่การลงโทษครั้งใหม่อาจเน้นการคว่ำบาตรทางเศรษฐกิจ</p>
<p>ด้านสำนักข่าวอินเทอร์แฟกซ์และอิตาร์ทาสส์ของ<placeName>รัสเซีย</placeName>อ้างแหล่งข่าวในกองทัพที่ระบุว่าดิมิตรี เมดเวเดฟ ประธานาธิบดี<placeName>รัสเซีย</placeName> สั่งให้กองทัพเตรียมพร้อมเป็นกรณีฉุกเฉิน ในแถบ<placeName><component>ตะวันออกไกล</component>ของ<component>รัสเซีย</component></placeName>ซึ่งมีอาณาเขตติดต่อ<placeName>เกาหลีเหนือ</placeName>แล้ว โดยเกรงว่าอาจมีการสู้รบใน<placeName><prefix>คาบสมุทร</prefix>เกาหลี</placeName>และเป็นไปได้ที่จะเกิดสงครามนิวเคลียร์</p></body>
</news>
