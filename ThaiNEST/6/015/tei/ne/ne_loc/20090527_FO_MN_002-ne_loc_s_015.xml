<teiHeader>
<fileDesc>
<titleStmt>
  <title>ยอดตายไซโคลนถล่มบังกลาเทศ-อินเดีย เพิ่มเป็น 180 แล้ว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 16:34:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059473  </bibl>
</sourceDesc>
</fileDesc>
</teiHeader>
<news>
<headline>ยอดตายไซโคลนถล่ม<placeName>บังกลาเทศ</placeName>-<placeName>อินเดีย</placeName> เพิ่มเป็น 180 แล้ว</headline>
<lead>ยอดผู้เสียชีวิตจากพายุไซโคลนกระหน่ำ<placeName>บังกลาเทศ</placeName>และ<placeName>อินเดีย</placeName> เพิ่มเป็น 180 คนแล้ว ขณะที่หน่วยกู้ภัยฉุกเฉินพยายามให้ความช่วยเหลือผู้รอดชีวิตนับแสนที่ติด ค้างอยู่ในพื้นที่</lead>
<neck></neck>
<body><p>พายุไซโคลนไอลา กระหน่ำพื้นที่ชายฝั่งของ<placeName>บังกลาเทศ</placeName> และ<placeName><component><prefix>รัฐ</prefix>เบงกอล</component> ตะวันตกของ<component>อินเดีย</component></placeName> ทำให้ประชาชนนับแสนต้องกลายเป็นผู้ไร้ที่อยู่อาศัย เพราะคลื่นขนาดใหญ่ได้ซัดทำลายหมู่บ้าน ถนนและปศุสัตว์ ขณะที่ลมฝนได้โค่นล้มลงทับรถยนต์เสียหาย</p>
<p>ทั้งทางการ<placeName>อินเดีย</placeName>และ<placeName>บังกลาเทศ</placeName> เผยว่า เจ้าหน้าที่กู้ภัยฉุกเฉินกำลังพยายามส่งอาหารและน้ำดื่มให้ยังที่พักพิงชั่วคราวในพื้นที่ประสบภัยแล้ว</p>
<p>ที่<placeName>บังกลาเทศ</placeName>เจ้าหน้าที่ เผยว่า มีผู้เสียชีวิตในบังกลาเทศแล้ว 110 คน ขณะที่ใน<placeName>อินเดีย</placeName>มีผู้เสียชีวิต 70 คน โดยบางรายเสียชีวิตจากโคลนถล่ม เนื่องจากฝนตกหนัก ทั้งนี้ เชื่อว่า ยอดผู้เสียชีวิตน่าจะเพิ่มขึ้นอีก นอกจากนี้ ไซโคลนไอลายังได้ทำลายบ้านเรือนไปหลายพันหลัง ประชาชนหลายแสนติดค้างอยู่ในหมู่บ้านที่เกิดน้ำท่วม</p>
<p>พายุฝนในครั้งนี้ยังส่งผลกระทบกับอุทยานแห่งชาติซันดาร์บาน ซึ่งเป็นป่าโกงกางใหญ่ที่สุดของโลก ครอบคลุมพื้นที่ในส่วนของ<placeName>อินเดีย</placeName>และ<placeName>บังกลาเทศ</placeName> และเป็นพื้นที่ที่มีเสือสายพันธุ์อนุรักษ์อาศัยอยู่มากที่สุดแห่งหนึ่งของโลกด้วย น้ำที่ไหลเข้าท่วมอุทยาน ทำให้นักอนุรักษ์สิ่งแวดล้อมพลอยวิตกในชะตากรรมของเสือเหล่านี้ เพราะน้ำที่ทะลักเข้ามาทำให้บ่อน้ำจืดที่เป็นแหล่งน้ำสำหรับพวกมันกลายเป็นน้ำเค็มไปแล้ว</p>
<p>ทั้งนี้ เจ้าหน้าที่จากสมาคมคุ้มครองสัตว์ป่า เผยว่า ต้องเร่งหาน้ำจืดส่งไปในพื้นที่ มิเช่นนั้นชะตากรรมของเสือเหล่านี้จะตกอยู่ในอันตราย แต่ล่าสุด ระดับน้ำยังท่วมสูง ทำให้นักนิเวศวิทยาและเจ้าหน้าที่ป่าไม้ยากที่จะเข้าไปในอุทยาน</p></body>
</news>
