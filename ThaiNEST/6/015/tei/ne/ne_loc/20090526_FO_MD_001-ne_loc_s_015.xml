<teiHeader>
<fileDesc>
<titleStmt>
  <title>ญี่ปุ่นช่วยบริษัทที่ไปดำเนินงานในต่างปท.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 22:17:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059150  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นช่วยบริษัทที่ไปดำเนินงานในต่างปท.</headline>
<lead>อเอฟพี-ญี่ปุ่นเปิดเผยเมื่อวานนี้(26) ถึงมาตรการต่อสู้วิกฤตใหม่ล่าสุด โดยจะให้เงินกู้ในสกุลเงินดอลลาร์<placeName>สหรัฐฯ</placeName> แก่บริษัทที่ไปดำเนินงานในต่างประเทศ เพื่อช่วยบริษัทเหล่านี้รับมือกับสภาพสินเชื่อตึงตัวทั่ว<placeName>โลก</placeName></lead>
<neck></neck>
<body><p>ธนาคารเพื่อความร่วมมือระหว่างประเทศแห่ง<placeName>ญี่ปุ่น</placeName> (เจบิก) แถลงว่า จะกันเม็ดเงินไว้ 3,000 ล้านดอลลาร์ ให้แก่พวกธนาคารในประเทศ จะได้นำไปปล่อยกู้แก่ธุรกิจขนาดกลางและเล็ก ที่ไปดำเนินกิจการในต่างประเทศ โดยเฉพาะอย่างยิ่งใน<placeName>เอเชีย</placeName></p>
<p>ความเคลื่อนไหวนี้นับเป็นมาตรการล่าสุดที่รัฐบาลนายกรัฐมนตรีทาโร อาโซะออกมาเพื่อช่วยบริษัท<placeName>ญี่ปุ่น</placeName>ให้สามารถประคองตัวผ่านช่วงวิกฤตเศรษฐกิจ<placeName>โลก</placeName>ครั้งร้ายแรงที่สุดในรอบกว่า 7 ทศวรรษนี้</p>
<p>ในเดือนธันวาคม รัฐบาล<placeName>ญี่ปุ่น</placeName>ก็ได้ออกมาตรการปล่อยสินเชื่อดอกเบี้ยต่ำให้แก่บริษัทที่ถูกกระทบจากภาวะเศรษฐกิจมาแล้ว นอกจากนี้ยังได้เพิ่มเม็ดเงินในโครงการนี้จาก 2 ล้านล้านเยนมาเป็น 10 ล้านล้านเยน อันเนื่องมาจากจำนวนผู้ขอใช้สินเชื่อเพิ่มขึ้นอย่างรวดเร็ว</p>
<p>เมื่อสัปดาห์ที่แล้ว รัฐบาลรายงานว่าเศรษฐกิจของญี่ปุ่นหดตัวอย่างรุนแรงที่สุดเท่าที่เคยมีมา โดยในช่วงไตรมาสแรกของปีนี้หดตัวถึง 4.0% เทียบกับไตรมาสที่สี่ของปีที่แล้ว แต่ก็คาดกเว่าเศรษฐกิจน่าจะเริ่มขยับตัวดีขึ้น เพราะได้ผ่านจุดต่ำสุดไปแล้ว </p></body>
</news>
