<teiHeader>
<fileDesc>
<titleStmt>
  <title>ปากีสถานเชื่อตอลีบานอยู่เบื้องหลังเหตุระเบิดในละฮอร์  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 04:37:06  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1Nzg4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ปากีสถานเชื่อตอลีบานอยู่เบื้องหลังเหตุระเบิดในละฮอร์</headline>
<lead><placeName>ปากีสถาน</placeName> 28 พ.ค. - รัฐบาล<placeName>ปากีสถาน</placeName>เชื่อกลุ่มตอลีบานอยู่เบื้องหลังเหตุระเบิดฆ่าตัวตายโจมตีสำนักงานตำรวจ และหน่วยข่าวกรอง<placeName><prefix>เมือง</prefix>ละฮอร์</placeName></lead>
<neck></neck>
<body><p>ทางการ<placeName>ปากีสถาน</placeName>เชื่อว่า เหตุโจมตีดังกล่าวเป็นความพยายามตอบโต้ของกลุ่มตอลีบาน ที่ถูกกองทัพ<placeName>ปากีสถาน</placeName>ปฏิบัติการทางทหารปราบปรามอย่างหนักในพื้นที่<placeName><prefix>เทือกเขา</prefix>สวอต</placeName> แต่จนถึงขณะนี้ กลุ่มตอลีบานยังไม่ได้ออกมายืนยันว่าอยู่เบื้องหลังเหตุโจมตีดังกล่าว ซึ่งเกิดขึ้นเมื่อวานนี้ โดยกลุ่มมือปืนขับรถฝ่าแผงกั้นของเจ้าหน้าที่รักษาความปลอดภัยของสำนักงานตำรวจและหน่วยข่าวกรอง (ไอเอสไอ) ใน<placeName><prefix>เมือง</prefix>ละฮอร์</placeName> ก่อนกราดยิงเข้าใส่ตำรวจ</p>
<p>เมื่อเจ้าหน้าที่ยิงตอบโต้ คนร้ายได้จุดชนวนระเบิดรถยนต์ ส่งผลให้มีผู้เสียชีวิตอย่างน้อย 30 คน ในจำนวนนี้เป็นตำรวจหลายนาย และมีผู้ได้รับบาดเจ็บกว่า 250 คน ขณะที่อาคารหลายแห่งพังถล่มลงมา ทำให้เชื่อว่า น่าจะมีผู้เสียชีวิตและบาดเจ็บอีกจำนวนมากติดอยู่ใต้ซากปรักหักพัง.</p></body>
</news>
