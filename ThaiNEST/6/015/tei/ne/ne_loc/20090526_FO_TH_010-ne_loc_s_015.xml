<teiHeader>
<fileDesc>
<titleStmt>
  <title>ซิกข์ดุไล่ฟัน-ยิงคาวัดออสเตรียเหตุคิดต่าง  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 05:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8491  </bibl>
</sourceDesc>
</fileDesc>
</teiHeader>
<news>
<headline>ซิกข์ดุไล่ฟัน-ยิงคาวัด<placeName>ออสเตรีย</placeName>เหตุคิดต่าง</headline>
<lead></lead>
<neck></neck>
<body><p>กลุ่มสาวกศาสนาซิกข์ควักมีดและปืนอย่างน้อย 1 กระบอกเข้าทำร้ายผู้นับถือศาสนาราว 200 คนที่อยู่ภายในวัด<placeName><component><prefix>เขต</prefix> 15</component> ย่าน<component>เวียนนา-รูดอล์ฟเชม</component> ที่<component><prefix>กรุง</prefix>เวียนนา</component>  <component><prefix>ประเทศ</prefix>ออสเตรีย</component></placeName>  ขณะคุรุสันต์  นิรันจัน  ทัสส์  วัย 66  ปี  กับคุรุสันต์ รามะ นันด์ วัย 56 ปี กลุ่มเคลื่อนไหวศรี คุรุ ระวิทัส สภา ที่เดินทางมาจาก<placeName>อินเดีย</placeName>นำสวดช่วงบ่ายราว 13.30 น. ของวันอาทิตย์ 24 พ.ค. ตามเวลาท้องถิ่น หรือราว 18.30 น. วันเดียวกันตามเวลา<placeName>ไทย</placeName> สร้างความอลหม่านวิ่งหนีแตกตื่น ส่งผลให้คุรุนันด์ซึ่งถูกยิงบริเวณหน้าท้องและหลังเสียชีวิตทั้งที่เข้ารับการผ่าตัดแต่ทนพิษบาดแผลไม่ไหว ส่วนคุรุทัสส์ซึ่งถูกยิงบริเวณท้องและสะโพก ขณะนี้อาการทรงตัว บาดเจ็บราว 30 คน คาดเป็นการขัดแย้งแนวความคิดของเหล่าศาสนิกชนต่างชั้นวรรณะ </p>
<p>นอกจากนี้ ก็เกิดเหตุทะเลาะวิวาทปะทะกันระหว่างชุมชนคู่อริผู้ที่นับถือศาสนาซิกข์หลายพื้นที่ใน<placeName><component><prefix>เมือง</prefix>จาลันธาร์</component> <component><prefix>รัฐ</prefix>ปัญจาบ</component> ตอนเหนือของ<component><prefix>ประเทศ</prefix>อินเดีย</component></placeName> หลังเหตุการณ์ใน<placeName><prefix>กรุง</prefix>เวียนนา</placeName> กระนั้นก็ไม่มีรายงานผู้ได้รับบาดเจ็บ</p>
<p>ขณะเดียวกัน นายเบรนต์ แมทธิว แบงค์ส ถูกเจ้าหน้าที่รวบตัวหลังปะทะกับตำรวจร่วม 4 ชม.ที่บ้านหลังหนึ่งใน<placeName><component><prefix>เมือง</prefix>เมซา</component> ฝั่งตะวันออกของ<component><prefix>เมือง</prefix>ฟีนิกซ์</component> <component><prefix>รัฐ</prefix>อริโซนา</component></placeName> หลังบุกเข้าไปในงานเลี้ยงฉลองสำเร็จการศึกษาชั้นมัธยมศึกษาตอนปลายแห่งหนึ่งแล้วใช้ปืนยิงเมียเก่าวัย 38 ปี กับหนุ่มวัย 32 ปี จนเสียชีวิต บาดเจ็บอีก 6 ราย รวมเด็กวัย 10 ขวบกับเด็กวัย 8 ขวบ เบื้องต้นทราบว่า นายแบงค์สเป็นแขกที่ได้รับเชิญไปงานเลี้ยงแล้วเข้าไปซ้อมคนรักเก่า จากนั้นก็กลับไปที่รถเพื่อหยิบปืนแล้วก่อเหตุอุกอาจดังกล่าว.</p></body>
</news>
