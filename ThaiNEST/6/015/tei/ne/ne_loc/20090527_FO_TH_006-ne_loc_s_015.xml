<teiHeader>
<fileDesc>
<titleStmt>
  <title>ผู้นำสหรัฐเลือกหญิงอเมริกันเชื้อสายสเปน เป็นผู้พิพากษาศาลฎีกา  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 06:40:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8748  </bibl>
</sourceDesc>
</fileDesc>
</teiHeader>
<news>
<headline>ผู้นำ<placeName>สหรัฐ</placeName>เลือกหญิงอเมริกันเชื้อสายสเปน เป็นผู้พิพากษาศาลฎีกา</headline>
<lead>ประธานาธิบดี<placeName>สหรัฐ</placeName>คัดเลือกหญิงชาวอเมริกันเชื้อสายสเปน ให้ดำรงตำแหน่งผู้พิพากษา ในศาลฎีกา หลังจากใช้เวลาพิจารณาอย่างรอบคอบแล้ว</lead>
<neck></neck>
<body><p>นางซอนย่า โซโตมายอร์ วัย 54 ปี ถือเป็นชาวอเมริกันเชื้อสายสเปน คนแรก ที่ดำรงตำแหน่งในคณะผู้พิพากษา ศาลฎีกา<placeName>สหรัฐ</placeName> และเป็นผู้หญิงคนที่ 2 ที่ได้ดำรงตำแหน่งดังกล่าว หลังจากเธอได้รับเลือกจากประธานาธิบดีบารัค โอบามา โดยเธอจะทำหน้าที่ แทนนายเดวิด ซูเตอร์ ที่ประกาศก้าวลงจากตำแหน่งผู้พิพากษา เมื่อต้นเดือนที่ผ่านมา ขณะที่ประธานาธิบดีโอบามา ระบุว่า นางโซโตมายอร์จะทำหน้าที่ได้ เป็นอย่างดี ด้วยการใช้ประสบการณ์อันยาวนานของเธอ หลังจากที่เขาใช้เวลาพิจารณาคัดเลือก อย่างละเอียดถี่ถ้วน</p>
<p>ด้านนางโซโตมายอร์ กล่าวว่า หัวใจของเธอในขณะนี้ เต็มไปด้วยความรู้สึกขอบคุณ และยังกล่าวอีกว่า เธอคือคนธรรมดา ที่ได้รับการอวยพร ด้วยโอกาส และประสบการณ์อันพิเศษ ซึ่งในวันนี้ คือ อีกหนึ่งวันที่เป็นประสบการณ์ที่พิเศษของเธอ อย่างไรก็ตาม นางโซโตมายอร์จะยังไม่ได้ดำรงตำแหน่งผู้พิพากษาศาลฎีกา อย่างเป็นทางการ  จนกว่าจะได้รับการอนุมัติจากวุฒิสภา ซึ่งหลายฝ่ายเชื่อว่า เธอจะได้รับความเห็นชอบ เนื่องจากพรรคเดโมแครตครองเสียงส่วนใหญ่ ในวุฒิสภา</p></body>
</news>
