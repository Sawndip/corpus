<teiHeader>
<fileDesc>
<titleStmt>
  <title>ประชุมอาเซมปัญหาพม่า-เกาหลีเหนือบดบังเรื่องอื่น  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 05:01:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8492  </bibl>
</sourceDesc>
</fileDesc>
</teiHeader>
<news>
<headline>ประชุมอาเซมปัญหาพม่า-เกาหลีเหนือบดบังเรื่องอื่น</headline>
<lead></lead>
<neck></neck>
<body><p>การประชุมระดับรัฐมนตรีต่างประเทศกลุ่มชาติ<placeName>เอเชีย</placeName>-<placeName>ยุโรป</placeName> หรืออาเซม สมาชิก 45 ประเทศ ประกอบด้วยกลุ่มอาเซียน และจีน ญี่ปุ่น เกาหลีใต้ กับชาติสมาชิกสหภาพยุโรป ที่<placeName><component><prefix>กรุง</prefix>ฮานอย</component> เมืองหลวง<component>เวียดนาม</component></placeName> ระยะเวลา 2 วัน เริ่มเมื่อวันจันทร์ 25 พ.ค. เดิมทีเนื้อหาหลักมุ่งประชุมหารือกันเรื่องวิกฤติการเงินโลก ความร่วมมือกันด้านเศรษฐกิจ ปัญหาสภาพชั้นบรรยากาศโลกเปลี่ยน แปลง และปัญหาโรคระบาด อาทิ ไข้หวัดใหญ่สายพันธุ์ใหม่ 2009 แต่ต้องเปลี่ยนประเด็นหันมาหารือกันกรณีรัฐบาลทหารพม่าจับขังนางออง ซาน ซูจี และ อยู่ระหว่างดำเนินคดีต่อนางซูจีข้อหาละเมิดกฎหมายกักบริเวณ โดยให้ที่พักพิงแก่ชายชาวอเมริกันที่แอบว่ายน้ำเข้าไปบ้านพักของเธอ ซึ่งนางซูจีอาจถูกตัดสินโทษจำคุกได้มากกว่า 5 ปี</p>
<p>นายบิลล์ แรมเมลล์ รมช.ต่างประเทศของ<placeName>อังกฤษ</placeName> กล่าวเรียกร้องต่อที่ประชุมอาเซมให้ออกแถลงการณ์อย่างรุนแรงถึงรัฐบาลทหาร<placeName>พม่า</placeName> พร้อมเรียกร้องรัฐบาล<placeName>พม่า</placeName>ให้ปล่อยตัวนางออง ซาน ซูจีทันที เช่นเดียวกับสหภาพยุโรป โดยนางแจน โคเฮาต์ รมว.ต่างประเทศ<placeName>สาธารณรัฐเช็ก</placeName> ในฐานะประธานหมุนเวียนของกลุ่มสหภาพยุโรปเป็นหัวหอกเดินหน้าเรียกร้องเรื่องนี้ หวังนำไปสู่การเจรจานอกรอบกับนายเนียน วิน รมว.ต่างประเทศของ<placeName>พม่า</placeName> ระหว่างการประชุมอาเซมครั้งนี้ด้วย</p>
<p>ส่วนนายคาซูโอะ โคดามา โฆษกกระทรวงต่างประเทศ<placeName>ญี่ปุ่น</placeName> กล่าวแสดงความกังวลอย่างยิ่งต่อสถานการณ์ใน<placeName>พม่า</placeName> เช่นเดียวกับนางเบนิตา เฟอร์เรโรวอลด์เนอร์ คณะกรรมาธิการความสัมพันธ์นอกกลุ่มสหภาพยุโรป กล่าวเรียกร้องถึงจีนกับอินเดีย ชาติเพื่อน บ้านยักษ์ใหญ่ของพม่า ให้ยื่นมือเข้าช่วยคลี่คลายปัญหาใน<placeName>พม่า</placeName>ด้วย ขณะเดียวกันทางการ<placeName>พม่า</placeName>รายงานระบุพบระเบิดลูกหนึ่งถูกวางซุกซ่อนภายในห้องน้ำบนตู้รถไฟบริเวณ<placeName><prefix>กรุง</prefix>เนย์ปีดอว์</placeName> เมืองหลวงทางภาคเหนือ แต่เจ้าหน้าที่สามารถกู้เก็บได้ทัน ทางการ<placeName>พม่า</placeName>เชื่อว่าเป็นฝีมือของกลุ่มก่อการร้ายพยายามสั่นคลอนเสถียรภาพของรัฐบาล </p>
<p>อีกปัญหาหนึ่งที่บดบังเนื้อหาหลักของเวทีประชุมระดับรัฐมนตรีอาเซมที่<placeName>เวียดนาม</placeName>คือ กรณีเกาหลีเหนือท้าทายทดลองนิวเคลียร์และทดลองยิงขีปนาวุธหลายลูก ก่อให้เกิดปฏิกิริยาจากประชาคมโลกอย่างกว้างขวาง องค์การความร่วมมือด้านความมั่นคงแห่งยุโรป หรือโอเอสซีอี เรียกร้องประชาคมโลกให้แก้ปัญหานี้โดยเร็ว แม้แต่รัฐบาล<placeName>จีน</placeName>กับ<placeName>รัสเซีย</placeName>ต่างก็แสดงท่าทีไม่พอใจการกระทำของเกาหลีเหนือ รัสเซียระบุการกระทำของเกาหลีเหนือสั่นคลอนเสถียรภาพในภูมิภาคอย่างยิ่ง ส่วน คณะมนตรีความมั่นคงแห่งสหประชาชาติอยู่ระหว่างประชุมแก้ปัญหาเรื่องนี้.</p></body>
</news>
