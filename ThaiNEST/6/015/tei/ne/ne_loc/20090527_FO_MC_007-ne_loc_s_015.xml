<teiHeader>
<fileDesc>
<titleStmt>
  <title>เศรษฐกิจซบเซาทำโรงแรมในสิงคโปร์มีรายได้ลดลง 40%  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 16:11:19  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1NzE4Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>เศรษฐกิจซบเซาทำโรงแรมใน<placeName>สิงคโปร์</placeName>มีรายได้ลดลง 40%</headline>
<lead><placeName>สิงคโปร์</placeName> 27 พค. - ธุรกิจโรงแรมใน<placeName>สิงคโปร์</placeName>มีรายได้ลดลงถึงร้อยละ 40 เมื่อเดือน เม.ย.ที่ผ่านมา ส่งผลให้เจ้าของโรงแรมต้องลดค่าห้องเนื่องจากสภาพเศรษฐกิจซบเซาทำให้ภาคการท่องเที่ยวแย่ไปด้วย</lead>
<neck></neck>
<body><p>คณะกรรมการการท่องเที่ยว<placeName>สิงคโปร์</placeName> ระบุว่า เมื่อเดือนเมษายนปีที่แล้ว ธุรกิจโรงแรมใน<placeName>สิงคโปร์</placeName>ยังมีรายได้ถึง 184 ล้านดอลลาร์<placeName>สิงคโปร์</placeName> แต่ในเดือน เม.ย.ปีนี้ รายได้กลับหดหายเหลืออยู่แค่ 110 ล้านดอลลาร์<placeName>สิงคโปร์</placeName> ทั้งยังน้อยกว่าเมื่อเดือน มี.ค. ซึ่งรายได้ยังอยู่ที่ 122 ล้านดอลลาร์<placeName>สิงคโปร์</placeName></p>
<p>นอกจากนี้โรงแรมใน<placeName>สิงคโปร์</placeName>ยังมีราคาห้องพักเมื่อเดือน เม.ย.ลดลงร้อยละ 27 เมื่อเทียบกับช่วงเดียวกันของปีก่อน และลดลงร้อยละ 8.4 เมื่อเทียบกับเดือน มี.ค. ราคาห้องพักโรงแรมโดยเฉลี่ยเมื่อเดือน เม.ย.อยู่ที่ 186 ดอลลาร์<placeName>สิงคโปร์</placeName> หรือประมาณ 4,460 บาท</p>
<p>ตัวเลขนักท่องเที่ยวที่เดินทางมา<placeName>สิงคโปร์</placeName>เมื่อเดือน เม.ย.ยังลดลงร้อยละ 6.1 เมื่อเทียบกับช่วงเดียวกันของปีก่อน และลดลงร้อยละ 1.5 เมื่อเทียบกับเดือน มี.ค. อัตราการเข้าพักในโรงแรมยังลดลงจากร้อยละ 83 เมื่อเดือนเมษายนปีที่แล้ว มาอยู่ที่ร้อยละ 71 ในเดือน เม.ย.ที่เพิ่งผ่านมา.</p></body>
</news>
