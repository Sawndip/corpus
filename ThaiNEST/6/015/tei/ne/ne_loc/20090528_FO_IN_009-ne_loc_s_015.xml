<teiHeader>
<fileDesc>
<titleStmt>
  <title>6รัฐเยอรมนีห้ามขายกระทิงแดงฯอ้างพบโคเคน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:33:09  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173397  </bibl>
</sourceDesc>
</fileDesc>
</teiHeader>
<news>
<headline>6รัฐ<placeName>เยอรมนี</placeName>ห้ามขายกระทิงแดงฯอ้างพบโคเคน</headline>
<lead>6 รัฐใน<placeName>เยอรมนี</placeName>สั่งร้านค้าปลีกเลิกขายกระทิงแดงโคลา หลังพบร่องรอยของโคเคนผสมอยู่ในปริมาณเล็กน้อย ขณะที่บริษัทยืนกรานไม่เป็นอันตราย</lead>
<neck></neck>
<body><p>เอพีรายงานว่ารัฐบาลท้องถิ่นใน 6 รัฐของ<placeName>เยอรมนี</placeName>ได้มีคำสั่งให้ร้านค้าปลีกห้ามขายเครื่องดื่มชูกำลังกระทิงแดงโคลา หลังจากที่ตรวจพบร่องรอยโคเคนผสมอยู่ ขณะที่รัฐบาลกำลังพิจารณาจะห้ามจำหน่ายสินค้านี้ทั่วประเทศแม้จะตรวจพบในปริมาณเล็กน้อย ส่วนบริษัทยืนยันว่า กระทิงแดงโคลาไม่เป็นอันตรายต่อร่างกาย</p>
<p>รายงานข่าวเผยว่า ทางการได้เริ่มคำสั่งห้ามขายตั้งแต่วันศุกร์ที่ผ่านมา หลังจากที่เจ้าหน้าที่สำนักงานความปลอดภัยด้านอาหารใน<placeName><prefix>รัฐ</prefix>นอร์ท-ไรน์ เวสต์ฟาเลีย</placeName>ตรวจพบร่องรอยของโคเคนในกระทิงแดงโคลา โดยผู้อำนวยการสำนักงานความปลอดภัยด้านอาหาร กระทรวงอาหาร การเกษตร และคุ้มครองผู้บริโภค เผยว่า ทางสถาบันได้ตรวจกระทิงแดงโคลาทางเคมีอย่างละเอียด พบร่องรอยโคเคนในปริมาณ 0.4 ไมโครกรัมต่อลิตร ซึ่งนำไปสู่การสั่งห้ามขายในอีก 5 รัฐ เนื่องจากเกรงว่าจะละเมิดกฎหมายควบคุมยาเสพติด</p>
<p>เจ้าหน้าที่กล่าวว่า ถึงแม้ปริมาณโคเคนที่พบจะไม่เป็นภัยต่อสุขภาพ แต่โคเคนเป็นสารที่ไม่ได้รับอนุญาตให้ผสมอยู่ในอาหาร ทำให้กระทิงแดงโคลาไม่สามารถจัดอยู่ในหมวดของอาหารได้ แต่ต้องอยู่ในหมวดสารเสพติด และจำเป็นต้องมีใบอนุญาตพิเศษจึงจะขายได้ ขณะที่นายวิลเฮล์ม ไดเทอร์มานน์ โฆษกสำนักงานผู้บริโภคใน<placeName><prefix>รัฐ</prefix>นอร์ท-ไรน์ เวสต์ฟาเลีย</placeName> หวังว่ารัฐอื่นๆ จะดำเนินการตามเช่นเดียวกัน อย่างไรก็ตาม ผู้อำนวยการสถาบันวิจัยยาและชีวการแพทย์ใน<placeName><component><prefix>เมือง</prefix>นูเรมเบิร์ก</component> <component><prefix>รัฐ</prefix>บาวาเรีย</component></placeName> ให้สัมภาษณ์นิตยสารไทม์ว่า เยอรมนีไม่ควรห้ามขายกระทิงแดงโคลา เพราะจากการตรวจสอบพบว่ามีโคเคนผสมอยู่ในปริมาณที่น้อยมาก และอาจจะเรียกโคเคนไม่ได้ด้วยซ้ำ เพราะเป็นสารที่ถูกคัดกรองจนไม่เหลือคุณสมบัติในการกระตุ้นประสาทอีกต่อไป ถ้าตรวจสอบอาหารและเครื่องดื่มอีกหลายประเภทที่วางขายทั่วโลกในขณะนี้ อาจต้องตกใจที่พบสารต้องห้ามผสมอยู่มากกว่านี้เสียอีก</p>
<p>ด้านบริษัทกระทิงแดง ยืนยันว่าสารสกัดจากใบโคคาถูกใช้เป็นสารปรุงรสและแต่งกลิ่นจากธรรมชาติในอาหารทั่วโลกโดยกระทิงแดงโคลายังวางจำหน่ายได้อย่างถูกต้องตามกฎหมายทั้งใน<placeName>สหรัฐ</placeName> และประเทศกลุ่มสหภาพยุโรป อีกทั้งจากการตรวจสอบยังไม่พบร่องรอยของโคเคนในกระทิงแดงโคลาตามที่เยอรมันหา</p></body>
</news>
