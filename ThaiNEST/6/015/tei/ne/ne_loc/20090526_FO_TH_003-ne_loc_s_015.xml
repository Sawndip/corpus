<teiHeader>
<fileDesc>
<titleStmt>
  <title>ไซโคลนพัดถล่มอินเดีย ส่งผลให้มีผู้เสียชีวิต18คน  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 11:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8532  </bibl>
</sourceDesc>
</fileDesc>
</teiHeader>
<news>
<headline>ไซโคลนพัดถล่ม<placeName>อินเดีย</placeName> ส่งผลให้มีผู้เสียชีวิต18คน</headline>
<lead>ประชาชนราวครึ่งล้านต้องไร้ที่อยู่ หลังจากเกิดเหตุพายุไซโคลนพัดถล่มพื้นที่<placeName>อินเดีย</placeName> และ<placeName>บังกลาเทศ</placeName> ส่งผลให้เกิดน้ำท่วม และบ้านเรือนเสียหาย</lead>
<neck></neck>
<body><p>สำนักข่าวต่างประเทศ รายงานวันนี้ (26 พ.ค.) ว่า พายุไซโคลนที่พัดกระหน่ำ<placeName>บังกลาเทศ</placeName> และพื้นที่ใน<placeName><prefix>รัฐ</prefix>เบงกอลตะวันตก</placeName> ทำให้เกิดคลื่นลมแรง และน้ำท่วม ขณะที่ประชาชนราว 500,000 คน ต้องอพยพออกจากที่อยู่อาศัย ขณะที่ทางการ<placeName>บังกลาเทศ</placeName> และ<placeName>อินเดีย</placeName> ระบุว่า การพัดถล่มของพายุไซโคลนดังกล่าว ทำให้มีผู้เสียชีวิตอย่างน้อย 33 คน ในจำนวนนี้เป็นผู้เสียชีวิตใน<placeName>อินเดีย</placeName> 18 คน โดยส่วนใหญ่เสียชีวิตจากการจมน้ำ บ้านพังถล่ม และต้นไม้ล้มทับ</p>
<p>ทั้งนี้ แรงของพายุและคลื่นขนาดใหญ่ ได้สร้างความเสียหายให้กับถนน คันกั้นน้ำ และพื้นที่เกษตรกรรม นอกจากนี้ ฝนที่ตกลงมาอย่างหนัก และกระแสลมแรง ยังทำให้ถนนหลายสาย ในเมืองกัลกัตตา ซึ่งเป็นเมืองเอกของ<placeName>เบงกอลตะวันตก</placeName> ต้องจมอยู่ใต้น้ำ</p></body>
</news>
