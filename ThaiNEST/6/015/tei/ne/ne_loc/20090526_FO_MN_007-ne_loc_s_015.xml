<teiHeader>
<fileDesc>
<titleStmt>
  <title>โสมแดงจวกมะกันยังเป็นศัตรู ขู่พร้อมโจมตีสหรัฐฯ ทุกเมื่อ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 10:01:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000058680  </bibl>
</sourceDesc>
</fileDesc>
</teiHeader>
<news>
<headline>โสมแดงจวกมะกันยังเป็นศัตรู ขู่พร้อมโจมตี<placeName>สหรัฐฯ</placeName> ทุกเมื่อ</headline>
<lead>เอเอฟพี/เอเจนซี - เกาหลีเหนือ กล่าวหารัฐบาล<placeName>สหรัฐฯ</placeName> ภายใต้การนำของประธานาธิบดีบารัค โอบามา ว่า ยังคงมีท่าทีเป็นปรปักษ์กับเปียงยาง โดยประกาศพร้อมเต็มที่สำหรับการโจมตี<placeName>สหรัฐฯ</placeName> ขณะที่โอบามาเองก็ได้โทรศัพท์หารือกับประธานาธิบดี ลีเมียงบัค ของเกาหลีใต้ และนายกรัฐมนตรี ทาโร อาโซะ ของญี่ปุ่น ในการร่วมมือกัน เพื่อตอบโต้การทดลองนิวเคลียร์ของเกาหลีเหนือ</lead>
<neck></neck>
<body><p>สำนักข่าวกลาง<placeName>เกาหลี</placeName> หรือ เคซีเอ็นเอ รายงานบทวิจารณ์ความเคลื่อนไหวของสหรัฐฯ ที่ทำการเคลื่อนย้ายเครื่องบินรบ ว่า �มันชัดเจนแล้วว่านโยบายอันเป็นปรปักษ์ของสหรัฐฯ ต่อดีพีอาร์เค (เกาหลีเหนือ) ไม่เคยเปลี่ยนแปลง แม้ว่าจะอยู่ภายใต้รัฐบาลใหม่ก็ตาม�</p>
<p>พร้อมกันนี้ สำนักข่าวของเปียงยาง ยังระบุว่า �กองทัพ และประชาชนของเราพร้อมสำหรับการต่อสู้อย่างเต็มที่กับความพยายามของสหรัฐฯ ในการโจมตีก่อนโดยไม่ยั้งคิด�</p>
<p>ด้านทำเนียบขาว ระบุว่า โอบามากล่าวกับลี เพื่อปรึกษา และหาความร่วมมือในการตอบโต้การทดลองนิวเคลียร์ของเปียงยาง โดยพวกเขามีความเห็นพ้องกันที่จะสนับสนุนมติของคณะมนตรีความมั่นคงแห่งสหประชาชาติด้วยมาตรการที่เป็นรูปธรรม เพื่อจำกัดกิจกรรมนิวเคลียร์ และขีปนาวุธของเกาหลีเหนือ</p>
<p>นอกจากนี้ เกาหลีใต้ยังได้ตกลงที่จะเข้าร่วมเป็นสมาชิกการฝึกต่อต้านการแพร่อาวุธนิวเคลียร์ ซึ่งริเริ่มโดยสหรัฐฯ หรือพีเอสไอ อย่างเต็มตัว หลังจากเป็นเพียงผู้สังเกตการณ์ เนื่องจากเกรงว่าจะทำให้ประเทศเพื่อนบ้านไม่พอใจ</p>
<p>การตัดสินใจเป็นสมาชิกเต็มตัวของโสมขาวครั้งนี้ เกิดขึ้นหลังจากเกาหลีเหนือยิงจรวดเมื่อวันที่ 5 เมษายนที่ผ่านมา แต่ไม่มีการประกาศอย่างเป็นทางการ ขณะที่พยายามฟื้นการเจรจา แม้ว่าก่อนหน้านี้ เปียงยางเคยขู่ว่า การเข้าร่วมพีเอสไอของโซล จะถือเป็นการประกาศสงคราม</p>
<p>สำหรับการพูดคุยกับ อาโซะ โอบามาได้เน้นย้ำถึงข้อผูกมัดอย่างตรงไปตรงมาของสหรัฐฯ เพื่อการป้องกัน<placeName><prefix>ประเทศ</prefix>ญี่ปุ่น</placeName> และเพื่อรักษาสันติภาพ และความมั่นคงในภูมิภาค<placeName>เอเชียตะวันออกเฉียงเหนือ</placeName>ไว้</p>
<p>ทาเคโอะ คาวามูระ หัวหน้าโฆษกรัฐบาลญี่ปุ่น เผยว่า ผู้นำทั้งสองมีความเห็นร่วมกันที่จะทำตามเจตจำนงของนานาประเทศ ที่จะดำเนินตามมติของคณะมนตรีความมั่นคง ทว่า เขาไม่ได้ระบุว่า โอบามา และอาโซะเรียกร้องมาตรการลงโทษเกาหลีเหนือเพิ่มเติมหรือไม่</p>
<p>ทั้งนี้ คณะมนตรีความมั่นคงของยูเอ็น ได้ลงมติอย่างเป็นเอกฉันท์ในการประณามเกาหลีเหนือ หลังการทดลองระเบิดนิวเคลียร์ โดยชาติมหาอำนาจประกาศว่าจะใช้มาตรการลงโทษเปียงยางสำหรับการละเมิดข้อตกลงของยูเอ็นเอสซี</p>
<p>ยิ่งไปกว่านั้น สำนักข่าวยอนฮับของ<placeName>เกาหลีใต้</placeName> ยังรายงานโดยอ้างแหล่งข่าวรัฐบาล<placeName>โซล</placeName> ว่า เกาหลีเหนือได้ประกาศปิดน่านน้ำ ในทะเลเหลือง นอกชายฝั่ง<placeName><component><prefix>เมือง</prefix>จุงซาน</component> ใน<component><prefix>จังหวัด</prefix>เปียน</component></placeName>กัน ทางตอนใต้ ไม่ให้เรือเรือผ่าน ซึ่งบ่งชี้ว่า เปียงยางน่าจะยิงขีปนาวุธพิสัยใกล้ภายในวันนี้ (26) หรือพรุ่งนี้ (27) ด้วย </p></body>
</news>
