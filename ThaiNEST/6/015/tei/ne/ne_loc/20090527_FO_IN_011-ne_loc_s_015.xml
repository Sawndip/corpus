<teiHeader>
<fileDesc>
<titleStmt>
  <title>ส่อรุนแรง!UNขู่โต้ตอบโสมแดงยิงนิวเคลียร์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 07:40:50  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173215  </bibl>
</sourceDesc>
</fileDesc>
</teiHeader>
<news>
<headline>ส่อรุนแรง!UNขู่โต้ตอบโสมแดงยิงนิวเคลียร์</headline>
<lead>ที่ประชุมคณะมนตรีความมั่นคงแห่งสหประชาชาติ เห็นพ้องที่จะใช้มาตรการแก้ปัญหาเกาหลีเหนือทันที หลังจาก ที่ได้ทดลองยิงนิวเคลียร์ครั้งที่สอง ขณะสหรัฐฯ ต้องการให้ใช้มาตรการรุนแรง เพราะเป็นการคุกคามสันติภาพและความมั่นคงระหว่างประเทศ</lead>
<neck></neck>
<body><p>สำนักข่าวเอพี รายงาน ที่ประชุมคณะมนตรีความมั่นคงแห่งสหประชาชาติ หรือยูเอ็น ซึ่งได้จัดประชุมฉุกเฉินเมื่อวันที่ 25 พ.ค. ตามเวลาท้องถิ่น ใน<placeName><component><prefix>นคร</prefix>นิวยอร์ก</component> <component><prefix>ประเทศ</prefix>สหรัฐฯ</component></placeName> ได้เห็นพ้องที่จะเริ่มมาตรการแก้ปัญหาเกาหลีเหนือทันที หลังจากเกาหลีเหนือได้ทดลองนิวเคลียร์ ครั้งที่สองนายวิตาลี เชอร์คิน ทูต<placeName>รัสเซีย</placeName>ประจำสหประชาชาติ ในฐานะประธานที่ประชุมฯ กล่าวว่า สมาชิกมีจุดยืนที่แข็งกร้าว ต่อการทดลองนิวเคลียร์ใต้ดินของเกาหลีเหนือ</p>
<p>ด้านนางซูซาน ไรซ์ ทูต<placeName>สหรัฐอเมริกา</placeName>ประจำสหประชาชาติ กล่าวว่า สหรัฐฯ ต้องการให้ใช้มาตรการรุนแรง และหวังว่าที่ประชุมจะเริ่มแก้ปัญหาเกาหลีเหนือในวันอังคารนี้ สหรัฐฯ คิดว่านี่เป็นการฝ่าฝืนกฎหมายระหว่างประเทศ อย่างร้ายแรง และคุกคามสันติภาพ ความมั่นคงในภูมิภาคและระหว่างประเทศ ดังนั้น สหรัฐฯ จะใช้วิธีการแก้ปัญหาด้วยมาตรการที่รุนแรง</p>
<p>ด้านกระทรวงการต่างประเทศ<placeName>จีน</placeName> ได้ออกแถลงการณ์ เรียกร้องให้เกาหลีเหนือรักษาคำมั่นที่จะปลดอาวุธนิวเคลียร์ และหยุดทุกการกระทำที่จะทำให้สถานการณ์เลวร้ายลง และนอกจากนี้ จีนยังได้เรียกร้องให้เกาหลีเหนือกลับเข้าสู่โต๊ะเจรจาหกฝ่าย</p>
<p>ด้าน ประธานาธิบดี<placeName><component>เกาหลีใต้</component> <component>กรุงโซล</component></placeName> นายลี เมียง-บัค ได้โทรศัพท์พูดคุยกับประธานาธิบดีบารัค โอมาบา ของ<placeName>สหรัฐฯ</placeName> โดยประธานาธิบดี<placeName>เกาหลีใต้</placeName> พร้อมจะร่วมมือกับสหรัฐฯ ในการหยุดยั้งคุกคามสันติภาพ ความมั่นคงในภูมิภาค หลังเกาหลีเหนือได้ทดลองยิงนิวเคลียร์ใต้ดินครั้งที่สอง</p>
<p>ขณะที่สำนักข่าวยอนฮัพของทางการ<placeName>เกาหลีใต้</placeName>รายงานว่า เกาหลีเหนือเตรียมยิงขีปนาวุธพิสัยใกล้อีกในวันนี้หรือพรุ่งนี้นอกชายฝั่งตะวันตกของประเทศ หลังจากเมื่อวานนี้ (25 พ.ค.)ยิงไปแล้ว 3 ลูก โดยเกาหลีเหนือประกาศห้ามเรือแล่นในทะเลนอกชายฝั่ง<placeName><prefix>จังหวัด</prefix>เปียงกังใต้</placeName>ระหว่างวันที่ 25-27 พค.นี้</p>
<p>ด้านนายปัก ต๊อก ฮุน ผู้ช่วยทูต<placeName>เกาหลีเหนือ</placeName>ประจำสหประชาชาติ กล่าวว่า การทดลองนิวเคลียร์ใต้ดินของเกาหลีเหนือ เมื่อวันจันทร์ที่ผ่านมา ไม่มีจุดประสงค์อื่นใดนอกเหนือไปจากความพยายามป้องกันตัวเองจากชาติที่เป็นศัตรู ประชาคม โลกจึงควรยุติการแสดงความเห็นในเชิงลบต่อการทดลองนิวเคลียร์ของเกาหลีเหนือครั้งนี้</p>
<p>ก่อนหน้านี้ คณะมนตรีความมั่นคงแห่งสหประชาชาติ ประณามการทดลองนิวเคลียร์ใต้ดินของเกาหลีเหนือ พร้อมกับ เรียกร้องให้เกาหลีเหนือปฏิบัติตามมติของคณะมนตรีความมั่นคงแห่งสหประชาชาติ ขณะที่นางซูซาน ไรซ์ ทูต<placeName>สหรัฐ</placeName> ประจำสหประชาชาติ ระบุว่า เกาหลีเหนือจะต้องได้รับผลตอบแทนอย่างสาสมจากการทดลองระเบิดนิวเคลียร์ รวมถึงการทดลองยิงขีปนาวุธพิสัยใกล้ ซึ่งถือเป็นภัยคุกคามต่อเสถียรภาพและความมั่นคงของโลก </p>
<p>ทั้งนี้สำนักข่าวยอนฮัพของเกาหลีใต้ รายงาน โดยอ้างอ้างถ้อยแถลงของรัฐบาลเกาหลีใต้ว่า เมื่อคืนวันที่ 26 พ.ค.ที่ผ่านมา เกาหลีเหนือได้ทดลองยิงขีปนาวุธนิวเคลียร์ อีกลูกหนึ่งพิสัยใกล้ เข้าไปใน<placeName><prefix>ทะเล</prefix>ญี่ปุ่น</placeName> หรือ <placeName><addName>ทะเลตะวันออก</addName></placeName> ซึ่งนับเป็นการทดลองยิงครั้งล่าสุดนับตั้งแต่ เกาหลีเหนือ ทดลองนิวเคลียร์และยิงขีปนาวุธ เมื่อ 2 วันที่ผ่านมา ทั้งนี้ เจ้าหน้าที่ข่าวกรองของเกาหลีใต้ กำลังตรวจดูสถานการณ์อย่างใกล้ชิดอยู่ในขณะนี้ ขณะที่ บรรดานักการทูตหลายคน กล่าวว่า คณะมนตรีความมั่นแห่งสหประชาชาติ จำเป็นที่จะต้องใช้เวลาชั่วระยะหนึ่ง เพื่อออกมติคว่ำบาตรเกาหลีเหนือ ที่ได้ทำการทดลองอาวุธดังกล่าวเมื่อไม่กี่วันมานี้</p>
<p>ด้าน นายโรเบิร์ต เกตส์ รัฐมนตรีกลาโหม<placeName>สหรัฐ</placeName> จะพบปะกับรัฐมนตรีกลาโหมของ<placeName>ญี่ปุ่น</placeName>กับเกาหลีใต้ ที่ <placeName>สิงคโปร์</placeName> วันที่ 30 พ.ค.นี้เพื่อหารือถึงพฤติกรรมของเกาหลีเหนือ ส่วน นางฮิลลารี่ คลินตัน รัฐมนตรีต่างประเทศ<placeName>สหรัฐ</placeName> เรียกร้องให้ นายเซอร์ไก ลาฟรอฟรัฐมนตรีต่างประเทศ<placeName>รัสเซีย</placeName> มีจุดยืนเดียวกับชุมชนระหว่างประเทศ เพื่อตอบโต้การกระทำของเกาหลีเหนือ</p></body>
</news>
