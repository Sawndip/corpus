<teiHeader>
<fileDesc>
<titleStmt>
  <title>USหาวิธีปฏิรูปเงินเดือนผู้บริหารแบงก์  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-25 21:39:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000058616  </bibl>
</sourceDesc>
</fileDesc>
</teiHeader>
<news>
<headline>USหาวิธีปฏิรูปเงินเดือนผู้บริหารแบงก์</headline>
<lead>รอยเตอร์ � ในขณะที่รัฐบาลประธานาธิบดีบารัค โอบามา กำลังมองหาทางที่จะปฏิรูประบบค่าตอบแทนในภาคการธนาคาร ก็มีการเสนอแนวคิดใหม่ๆ ปรากฏขึ้นมา เพื่อที่จะเปลี่ยนแปลงวิธีให้ผลตอบแทนแก่พวกผู้บริหารแบงก์แบบเดิม ซึ่งยึดเอาการให้ตราสารอนุพันธ์ออปชั่นหุ้นเป็นตัวหลัก</lead>
<neck></neck>
<body><p>รัฐมนตรีคลัง ทิโมธี ไกธ์เนอร์ของสหรัฐฯ น่าจะประกาศระเบียบใหม่ออกมาอย่างเร็วในสัปดาห์หน้า ซึ่งคาดกันว่าจะมีการจำกัดการจ่ายค่าตอบแทนให้แก่บรรดาผู้บริหารของพวกธนาคารที่รับเงินช่วยเหลือจากรัฐบาล นอกจากนั้น เขายังกำลังเดินหน้าปฏิรูประบบการให้เงินตอบแทนในอุตสาหกรรมธนาคารทั้งหมด เพื่อมิให้พวกผู้บริหารเกิดการมุ่งเน้นไปที่การทำกำไรระยะสั้น หรือการเสี่ยงโดยไม่จำเป็น ดังที่เคยเป็นมาในอดีต</p>
<p>ลูเชียน เบบชัค และ โฮลเกอร์ สปาแมนน์ ศาสตราจารย์ด้านนิติศาสตร์จากมหาวิทยาลัยฮาวาร์ด เสนอว่าการจ่ายค่าตอบแทนให้ผู้บริหารของธนาคาร ควรที่จะผูกติดกับสินทรัพย์ทั้งหมดของธนาคาร ไม่ใช่แค่หลักทรัพย์อย่างออปชั่นหุ้นเท่านั้น โดยทั้งสองคนบอกว่าหลักทรัพย์นั้นคิดเป็นสัดส่วนเพียง 5% สินทรัพย์ทั้งหมดของธนาคาร</p>
<p>�หน่วยงานกำกับดูแลภาคการธนาคาร ควรจะติดตามตรวจสอบเรื่องผลตอบแทนของพวกผู้บริหารธนาคาร และป้องกันมิให้มีการทำข้อตกลงเรื่องนี้ในลักษณะกลายเป็นแรงจูงใจให้ผู้บริหารระดับสูงสนใจแต่หลักทรัพย์ของธนาคารเท่านั้น ซึ่ง... (ราคาหลักทรัพย์นั้น)สามารถเพิ่มขึ้นได้โดยใช้ยุทธศาสตร์บางประการ ที่ในระยะยาวจะเป็นอันตรายต่อสินทรัพย์ที่เหลืออีก 95% ของทั้งธนาคาร� ทั้งสองคนเขียนในบทความที่กำลังจะมีการตีพิมพ์ในเร็ววันนี้</p>
<p>เบบชัคและสปาแมนน์ชี้ว่า บรรดานายแบงก์ควรจะได้รับค่าตอบแทนในรูปของสินทรัพย์ในความหมายที่กว้างกว่าเดิม เป็นต้นว่า ได้เป็นเงินฝากและตราสารหนี้ด้อยสิทธิ์ด้วย เพื่อจะกระตุ้นให้พวกเขา �ระมัดระวังมากขึ้นต่อความเสี่ยงของการขาดทุนจากการเลือกใช้ยุทธศาสตร์ของพวกเขา�</p>
<p>ประธานาธิบดีบารัค โอบามาได้แสดงความเห็นว่า การจ่ายค่าตอบแทนดังที่วอลสตรีทปฏิบัติอยู่ เป็นตัวผลักดันทำให้ธนาคารดำเนินธุรกิจแบบเสี่ยงมากเกินไป และเป็นส่วนหนึ่งที่ทำให้เกิดวิกฤตการเงินที่ได้ฉุดลากเอาเศรษฐกิจ<placeName>สหรัฐฯ</placeName>และ<placeName>โลก</placeName>ลงไปสู่ความทรุดต่ำครั้งรุนแรง</p>
<p>ยังไม่เป็นที่ชัดเจนนักว่าไกธ์เนอร์ ซึ่งเป็นหัวหมู่ทะลวงฟันทางด้านเศรษฐกิจของโอบามาจะทำอย่างไรกับปัญหานี้ แต่ก็มีการนำเสนอความคิดต่าง ๆออกมามากมาย เรื่องลดการให้ค่าตอบแทนลงมาใกล้ความพื้นฐานความเป็นจริงมากที่สุด</p>
<p>ซูซาน โอดอนเนลล์ กรรมการผู้จัดการของเพิร์ล ไมเยอร์สแอนด์ พาร์ทเนอร์ส ที่ปรึกษาทางด้านค่าตอบแทนพนักงานกล่าวว่า การใช้แรงจูงใจโดยให้ผลตอบแทนเป็นหุ้น ยังสามารถที่จะจัดทำในรูปที่จะผลักดันให้ผู้บริหารคิดวางแผนในระยะยาวได้ แต่แทนที่จะให้ตราสารอนุพันธ์ออปชั่นหุ้น ซึ่งมูลค่านั้นขึ้นอยู่กับว่าราคาหุ้นจริงๆขึ้นไปมากน้อยเท่าไร บริษัทควรจะตั้งเป้าหมายว่าจะนำเอารางวัลนี้ผูกกับเป้าหมายด้านผลประกอบการ หรือถือเป็นบำเหน็จที่จะจ่ายให้หลังเวลาผ่านไปหลายๆ ปี</p>
<p>ขณะเดียวกัน ระบบการวัดความสามารถในการทำงานของผู้บริหารก็จะต้องมีความสมดุลมากขึ้น โดยไม่ผูกพันดูกันเฉพาะราคาหุ้นเท่านั้น �ดิฉันคิดว่าเราควรจะวัดกันในหลายปัจจัย รวมทั้งสภาพคล่องและเงินทุนด้วย ซึ่งปัจจัยหลาย ๆอย่างไม่ใช่เรื่องใหญ่ในอดีต แต่ตอนนี้มันกลายเป็นเรื่องใหญ่แล้ว� เธอกล่าว</p>
<p>บริษัทที่กำลังมองหาแนวคิดใหม่ ๆในการจ่ายค่าตอบแทนให้กับผู้บริหาร ยังอาจจะดูตัวอย่างจาก บรรษัทการเงินสหกรณ์สาธารณูปโภคภาคชนบทแห่งชาติ (National Rural Utilities Cooperative Finance Corp) อันเป็นสหกรณ์ที่ไม่หวังกำไรที่ตั้งอยู่ใน<placeName><component><prefix>เมือง</prefix>เฮิร์นดอน</component> <component><prefix>มูลรัฐ</prefix>เวอร์จิเนีย</component></placeName> ซึ่งให้โบนัสพนักงานโดยผูกกับอันดับความน่าเชื่อถือของบริษัท</p>
<p>หน่วยงานแห่งนี้มีหน้าที่ให้เงินกู้แก่การก่อสร้างสาธารณูปโภคต่าง ๆในเขตชนบท เหตุที่เลือกใช้อันดับความน่าเชื่อถือเป็นฐานในการคิดโบนัส ก็เพราะบริษัทต้องพึ่งพาตลาดทุนและต้นทุนดอกเบี้ยต่ำอย่างมากนั่นเอง</p></body>
</news>
