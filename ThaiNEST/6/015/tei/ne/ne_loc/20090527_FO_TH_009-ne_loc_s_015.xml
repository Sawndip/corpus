<teiHeader>
<fileDesc>
<titleStmt>
  <title>พม่าอ้างสิทธิ์ยืดขังซูจี-ไทยชี้หวังดีเปล่าแทรกแซง  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 05:55:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8749  </bibl>
</sourceDesc>
</fileDesc>
</teiHeader>
<news>
<headline>พม่าอ้างสิทธิ์ยืดขังซูจี-ไทยชี้หวังดีเปล่าแทรกแซง</headline>
<lead>ผู้นำฝ่ายค้านใน<placeName>พม่า</placeName>ยังให้การปฏิเสธ ระหว่างขึ้นให้การใน<placeName><component><prefix>ศาล</prefix>พิเศษ</component> ที่<component><prefix>เรือนจำ</prefix>อินเส่ง</component></placeName> ด้านที่ประชุมอาเซม เรียกร้องให้รัฐบาล<placeName>พม่า</placeName>ปล่อยตัวนักโทษการเมืองทั้งหมด รวมทั้งนางซูจี และเตรียมการเลือกตั้ง อย่างเปิดกว้างและยุติธรรม....</lead>
<neck></neck>
<body><p>บรรดานักการทูตและผู้สื่อข่าวที่ได้รับอนุญาตเข้าสังเกตการณ์การไต่สวนคดีนางออง ซาน ซูจี วัย 63 ปี ผู้นำพรรคฝ่ายค้านพม่า ณ <placeName><component><prefix>ศาล</prefix>พิเศษ</component>ใน<component><prefix>เรือนจำ</prefix> "อินเส่ง"</component> ใน<component><prefix>นครย่</prefix>างกุ้ง</component></placeName> เผยเมื่อ 26 พ.ค.ว่า ระหว่างขึ้นให้การต่อศาล เป็นครั้งแรกนับจากถูกตั้งข้อหา นางซูจีให้การปฏิเสธ ระบุไม่ได้ละเมิดข้อบังคับการกักบริเวณ เผยเธอไม่ได้ทราบเรื่องที่นายจอห์น วิลเลียม ยีตตอว์ ชาวอเมริกัน วัย 53 ปี ลอบว่ายน้ำเข้ามาบ้านพักเมื่อ 4 พ.ค.โดยทันที แต่ได้รับการบอกกล่าวจากคนดูแลราว 05.00 น. ของวันเดียวกัน</p>
<p>การดำเนินคดีนางซูจีพร้อมคนดูแล 2 คน ถูกมองว่าเป็นแผนของรัฐบาลทหาร<placeName>พม่า</placeName> ปิดกั้นอิสรภาพของเธอเพราะคำสั่งกักบริเวณล่าสุดจะหมดอายุใน 27 พ.ค. และกันเธอออกห่างการเลือกตั้งทั่วไปในปี 2552 ซึ่งการไต่สวนคดียังมีต่อในวันพุธ หากถูกศาลตัดสินว่าผิดจริงเธอและคนดูแล 2 คน อาจถูกจำคุกสูงถึง 5 ปี</p>
<p>ด้านพลจัตวามินต์ เธียน เจ้าหน้าที่กระทรวงมหาดไทยของ<placeName>พม่า</placeName> เผยว่า รัฐบาลทหาร<placeName>พม่า</placeName>พิจารณาปล่อยตัวนางซูจีภายในสัปดาห์นี้ แต่มาเกิดเรื่องนายยีตตอว์ลอบเข้าบ้านก่อนจึงต้องยกเลิก และว่ารัฐบาล<placeName>พม่า</placeName> มีอำนาจยืดเวลาการกักบริเวณเธอได้อีก ระบุที่ผ่านมา นางซูจีถูกกักบริเวณมา 4 ปีกับอีก 5 เดือน ซึ่งตามกฎหมาย รัฐบาล<placeName>พม่า</placeName>สามารถขยายออกไปอีก 6 เดือน เพื่อให้ครบ 5 ปี ส่วนคำสั่งควบคุมตัวนางซูจีก่อนหน้านี้จาก พ.ค.2546-พ.ค.2547 เป็นกฎหมายคนละมาตรการกัน </p>
<p>ส่วนเวทีประชุมระดับรัฐมนตรีต่างประเทศกลุ่มชาติเอเชีย-ยุโรป (อาเซม) 45 ประเทศ ประกอบด้วยกลุ่มอาเซียนและจีน ญี่ปุ่น เกาหลีใต้กับสหภาพยุโรปวันสุดท้าย ณ <placeName><component><prefix>กรุง</prefix>ฮานอย</component>ของ<component>เวียดนาม</component></placeName> ออกแถลงการณ์ ประณามการทดลองอาวุธนิวเคลียร์ใต้ดินของเกาหลีเหนือและเรียกร้องให้รัฐบาล<placeName>พม่า</placeName>ปล่อยตัวนักโทษการเมืองทั้งหมดรวมทั้งนางซูจี และเตรียมการเลือกตั้งปี 2552 อย่างเปิดกว้าง ยุติธรรม และมีหลายพรรคเข้าร่วม </p>
<p>วันเดียวกัน กระทรวงการต่างประเทศของไทยออกแถลงการณ์ปฏิเสธกรณีถูกพม่ากล่าวหาว่าแทรกแซงกิจการภายในหลังออกแถลงการณ์กดดันพม่าในนามประธานอาเซียน ระบุแถลงการณ์ถูกตามขั้นตอนปฏิบัติ ด้วยเจตนาดีต่อพม่า ส่วนไทยในฐานะประธานอาเซียนจะเจรจาอย่างสร้างสรรค์กับพม่าในกรณีนี้ต่อไป</p>
<p>ขณะที่นายกฯอภิสิทธิ์ เวชชาชีวะ ยืนยันว่าแถลงการณ์กดดันพม่าปล่อยตัวนางซูจีทำขึ้นในนามอาเซียนและขอดูสถานการณ์ก่อนทำอะไรต่อไป ด้านนายกษิต ภิรมย์ รมว.ต่างประเทศ เผยที่<placeName>เวียดนาม</placeName>ยืนยันไทยไม่เห็นด้วยหากจะคว่ำบาตรหรือตัดพม่าจากอาเซียนและว่ามีหลายชาติชื่นชมไทยกล้าหาญออกแถลงการณ์และเชื่อว่าการที่พม่าหวังเล่นงานซูจีถึงขั้นติดคุกคงยาก ส่วนนายนพดล ปัทมะ อดีต รมว. ต่างประเทศ ระบุรัฐบาลทำบทบาทประธานอาเซียนเสื่อม ต่อมาพม่าสั่งยกเลิกกักบริเวณนางซูจี แต่เธอยังถูกคุมขังระหว่างการพิจารณาคดี.</p></body>
</news>
