<teiHeader>
<fileDesc>
<titleStmt>
  <title>รัฐบาลพม่าระบุการพิจารณาคดีซู จี ไม่มีประเด็นการเมืองแอบแฝง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:00:52  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODI2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>รัฐบาล<placeName>พม่า</placeName>ระบุการพิจารณาคดีซู จี ไม่มีประเด็นการเมืองแอบแฝง</headline>
<lead>ย่างกุ้ง 28 พ.ค.- กระทรวงต่างประเทศของ<placeName>พม่า</placeName>ออกแถลงการณ์ยืนยัน การพิจารณาคดี นางออง ซาน ซู จี ไม่มีประเด็นการเมืองแอบแฝง และเป็นการดำเนินการตามข้อกฎหมาย</lead>
<neck></neck>
<body><p>หนังสือพิมพ์ นิวไลท์ออฟเมียนมาร์ กระบอกเสียงของรัฐบาล<placeName>พม่า</placeName> ยังรายงานอ้างแถลงการณ์ของกระทรวงต่างประเทศว่า รัฐบาล<placeName>พม่า</placeName>จะเดินหน้าแผนโรดแมพเพื่อประชาธิปไตย  เพื่อปูทางไปสู่การเลือกตั้งในปีหน้า  แต่นักวิเคราะห์จำนวนมากต่างมองการเลือกตั้งที่จะมีขึ้นว่า เป็นไปเพื่อให้นายทหารระดับสูงได้อยู่ในอำนาจต่อไป</p>
<p>แถลงการณ์ของกระทรวงต่างประเทศ<placeName>พม่า</placeName>มีขึ้น หลังคณะมนตรีความมั่นคงแห่งสหประชาชาติแถลงเมื่อวันศุกร์ที่แล้ว แสดงความวิตกว่า ประเด็นทางการเมืองใน<placeName>พม่า</placeName>อาจส่งผลต่อการพิจารณาคดีนางซู จี แกนนำเรียกร้องประชาธิปไตยคนสำคัญ</p>
<p>ส่วนความคืบหน้าในการพิจารณาคดีนางซู จี ในข้อหาละเมิดเงื่อนไขการกักบริเวณ หลังให้ที่พักพิงแก่ชายอเมริกันที่ว่ายน้ำมาหาถึงบ้านพักเมื่อช่วงต้นเดือน  ล่าสุด  พยานเพียงคนเดียวของนางซู จี จะขึ้นให้การในชั้นศาลวันนี้  ขณะที่โฆษกพรรคของนางซู จี คาดว่า การตัดสินน่าจะมีขึ้นเร็วที่สุดในวันศุกร์นี้.</p></body>
</news>
