<teiHeader>
<fileDesc>
<titleStmt>
  <title>ตร.จีนจับชายผลักคนพยายามฆ่าตัวตายตกสะพาน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 01:20:24  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1Nzc1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ตร.<placeName>จีน</placeName>จับชายผลักคนพยายามฆ่าตัวตายตกสะพาน</headline>
<lead>จีน 28 พ.ค. - ตำรวจ<placeName>จีน</placeName>ควบคุมตัวชายคนหนึ่งไปดำเนินคดี หลังจากก่อเหตุผลักชายอีกคนหนึ่งที่พยายามจะฆ่าตัวตายด้วยการกระโดดจากสะพานใน<placeName><prefix>เมือง</prefix>กวางโจว</placeName></lead>
<neck></neck>
<body><p>นายเฉิน ฝูเจ้า ตัดสินใจจะกระโดดสะพานใน<placeName><prefix>เมือง</prefix>กวางโจว</placeName> ซึ่งมีความสูง 8 เมตร หวังฆ่าตัวตาย เพราะธุรกิจล้มเหลว และต้องเป็นหนี้ถึง 2 ล้านหยวน ทำให้เจ้าหน้าที่ตำรวจต้องปิดการจราจรเพื่อเกลี้ยกล่อม พร้อมกับนำเบาะนิรภัยมากางรอไว้ด้านล่าง ส่งผลให้การจราจรติดขัดนานหลายชั่วโมง</p>
<p>ต่อมา นายหลาย เจี้ยนเชิง วัย 66 ปี ตัดสินใจแหวกวงล้อมเจ้าหน้าที่เข้าไปจับมือกับนายเฉิน ที่อยู่บนราวสะพาน แล้วผลักนายเฉินตกลงไป เพื่อยุติเหตุการณ์ เพราะรู้ว่าเบื้องล่างมีเบาะนิรภัยรองรับอยู่ พร้อมกับตำหนินายเฉินว่าเห็นแก่ตัว เพราะการกระทำของนายเฉิน สร้างความเดือดร้อนให้กับคนทั่วไป ภายหลังตำรวจได้ควบคุมตัวนายหลายไปดำเนินคดีข้อหาทำร้ายร่างกาย ขณะที่นายเฉินได้รับบาดเจ็บซี่โครงหัก</p>
<p>สำหรับสะพานแห่งนี้ นับตั้งแต่สร้างเสร็จเมื่อเดือน เม.ย.ที่ผ่านมา มีผู้พยายามฆ่าตัวตายด้วยการกระโดดสะพานแห่งนี้มาแล้ว 12 ราย แต่ยังไม่มีรายใดทำสำเร็จ.</p></body>
</news>
