<teiHeader>
<fileDesc>
<titleStmt>
  <title>ราคาน้ำมันดิบตลาดสหรัฐฯ ทำสถิติสูงสุดในรอบ 6 เดือน  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 08:37:35  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1Nzk1Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ราคาน้ำมันดิบตลาด<placeName>สหรัฐฯ</placeName> ทำสถิติสูงสุดในรอบ 6 เดือน</headline>
<lead><placeName>นิวยอร์ค</placeName> 28 พ.ค.-ราคาน้ำมันดิบในตลาด<placeName>สหรัฐฯ</placeName> ทำสถิติสูงสุดในรอบ 6 เดือน โดยขึ้นมาใกล้แตะระดับ 64 ดอลลาร์ต่อบาร์เรล หลังจากที่รัฐมนตรีกระทรวงน้ำมันของ<placeName>ซาอุดีอาระเบีย</placeName> สมาชิกรายใหญ่ที่สุดของกลุ่มโอเปค กล่าวว่า เศรษฐกิจโลกแข็งแกร่งเพียงพอที่จะรองรับราคาน้ำมันที่ 75-80 ดอลลาร์ต่อบาร์เรลได้</lead>
<neck></neck>
<body><p>ราคาน้ำมันดิบ<placeName>สหรัฐฯ</placeName> งวดส่งมอบเดือนกรกฏาคม ปรับตัวขึ้น 1 ดอลลาร์ต่อบาร์เรลมาปิดที่ 63.45 ดอลลาร์ หลังจากขึ้นไปแตะ 63.82 ดอลลาร์ในระหว่างการซื้อขาย ซึ่งเป็นระดับสูงสุดตั้งแต่กลางเดือนพฤศจิกายนเป็นต้นมา  ส่วนราคาน้ำมันดิบเบรนท์ที่<placeName>ลอนดอน</placeName>ปรับตัวสูงขึ้น 1.26 ดอลลาร์ต่อบาร์เรล ปิดที่ 62.50 ดอลลาร์</p>
<p>ราคาน้ำมันที่สูงขึ้นยังได้แรงหนุนมาจากข้อมูลยอดขายบ้านมือ 2 ใน<placeName>สหรัฐฯ</placeName> เพิ่มขึ้น 2.9 % ในเดือนเมษายน ทำให้มีความเชื่อเพิ่มขึ้นว่าภาวะซบเซาของตลาดบ้านใน<placeName>สหรัฐฯ</placeName> ซึ่งดำเนินมา 3 ปี ใกล้ถึงจุดต่ำสุดแล้ว</p>
<p>การแสดงความเห็นของรัฐมนตรีน้ำมันของ<placeName>ซาอุดีอาระเบีย</placeName>ทำให้สำนักข้อมูลพลังงานของ<placeName>สหรัฐฯ</placeName> ไม่สบายใจ โดยกล่าวว่าราคาน้ำมันที่สูงขึ้นจะสร้างความเสียหายแก่การฟื้นตัวทางเศรษฐกิจ.</p></body>
</news>
