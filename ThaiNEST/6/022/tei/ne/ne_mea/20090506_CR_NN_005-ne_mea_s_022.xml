<teiHeader>
<fileDesc>
<titleStmt>
  <title>ออกหมายจับผัวโหด ยิงเมีย-ลูก-เพื่อนดับ3 กลางถนนข้าวสาร  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=160173  </bibl>
</sourceDesc>
</fileDesc>
</teiHeader>
<news>
<headline>ออกหมายจับผัวโหด ยิงเมีย-ลูก-เพื่อนดับ<measure commodity="คนตาย" type="จำนวน"><quantity>3</quantity></measure> กลางถนนข้าวสาร</headline>
<lead></lead>
<neck></neck>
<body><p>เมื่อเวลา 10.30 น.วันที่ 5 พฤษภาคม ร.ต.ท.กิตติศักดิ์ จันทร์ทอง พนักงานสอบสวน (สบ 1) สน.ชนะสงคราม ได้นำหลักฐานเดินทางไปยังศาลอาญา ถ.รัชดาภิเษก เพื่อขออนุมัติหมายจับนายสุรพันธ์ กฤตสัมพันธ์ อายุ <measure commodity="อายุ" type="ปริมาณ"><quantity>37</quantity> <unit>ปี</unit></measure> อยู่บ้านเลขที่ 409 หมู่ 9 แขวงบางปะกอก เขตราษฎร์บูรณะ ในคดียิงนางยุพดี ลาภานันท์ ภรรยา ที่ขายเสื้อผ้าบนถนนข้าวสาร และนายพลกฤษณ์ กฤตสัมพันธ์ อายุ <measure commodity="อายุ" type="ปริมาณ"><quantity>19</quantity> <unit>ปี</unit></measure> ลูกชาย นายอาคม สุโรจน์วงศ์ อายุ <measure commodity="อายุ" type="ปริมาณ"><quantity>33</quantity> <unit>ปี</unit></measure> เพื่อนของนางยุพดีจนเสียชีวิต นอกจากนี้ยังมี น.ส.คาร์ริน มาทิดา วีวา อายุ <measure commodity="อายุ" type="ปริมาณ"><quantity>21</quantity> <unit>ปี</unit></measure> นักท่องเที่ยวชาวสวีเดน ถูกลูกหลงได้รับบาดเจ็บเมื่อคืนวันที่ 4 พ.ค.ที่ผ่านมา </p>
<p>ศาลได้อนุมัติหมายจับ<measure commodity="หมายจับ" type="ลำดับที่">เลขที่ 1233/52</measure> ลงวันที่ 5 พ.ค.52 ในข้อหาฆ่าผู้อื่นโดยไตร่ตรองไว้ก่อน, พยายามฆ่าผู้อื่นโดยไตร่ตรองไว้ก่อน, พกพาอาวุปืนไปในเมือง หมู่บ้าน หรือชุมชน โดยไม่มีเหตุอันควร, ยิงปืนโดยใช่เหตุในเมือง หมู่บ้าน หรือชุมชน และมีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาต เบื้องต้น เจ้าหน้าที่ได้กระจายกำลังออกติดตามตัวผู้ต้องหา แต่ก็ยังไม่พบตัวแต่อย่างใด เชื่อว่าน่าจะติดตามจับกุมตัวได้ไม่ยาก </p></body>
</news>
