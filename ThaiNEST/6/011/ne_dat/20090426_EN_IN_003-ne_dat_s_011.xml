<teiHeader>
<fileDesc>
<titleStmt>
  <title>'เบนซ์ปุณยาพร'เศร้า!พยัคฆ์ยี่เกจบ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-26 11:46:02  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=168664  </bibl>
</sourceDesc>
</fileDesc>
</teiHeader>
<news>
<headline>'เบนซ์ปุณยาพร'เศร้า!พยัคฆ์ยี่เกจบ</headline>
<lead>อยู่กองถ่ายได้วิชาลิเกจาก 'กุ้ง' มาเพียบ สำหรับ 'เบนซ์ ปุณยาพร' เสียดายละครจบแล้ว</lead>
<neck></neck>
<body><p>เบนซ์ ปุณยาพร นางเอกสาวสวยช่อง 7 จากละคร พยัคฆ์ยี่เก เผยแก่ไอ.เอ็น.เอ็น. ลูกทุ่งบันเทิงว่า เสียดายที่ละครเรื่องดังกล่าวจะจบลงใน <date when="25520428">วันที่ 28 เมษายน</date> เพราะคงไม่ได้เจอกับ กุ้ง สุทธิราชแล้ว เพราะเวลาอยู่ในกองถ่าย กุ้ง มักจะสอนเรื่องลิเก และการร้องลูกทุ่งเสมอ </p>
<p>"เสียดายละครปิดกล้องไปแล้ว ไม่ได้เจอกุ้งอีก ชอบที่เขาชอบสอนการร้องเพลงลูกทุ่ง และลิเก ได้ความรู้เยอะ แต่ก็ไม่เป็นไรค่ะ อนาคตคงได้เจอกันอีก"</p>
<p>นอกจากนี้ เธอ ยังเผยกับเรื่องอุบัติเหตุในกองถ่าย ซึ่งเกิดบนเวทีลิเกนั้น เบนซ์ บอกว่า เพราะตนซุ่มซ่ามเอง "เวทีลิเกที่ต้องเข้าฉากมันมีร่องค่ะ เบนซ์ แสดงละครของตัวเองปกติ ไม่ได้ทันสังเกตอะไร ซึ่งโดยปกติก็เป็นคนซุ่มซ่ามอยู่แล้ว และประจวบเหมาะกับชุดลิเกที่ใส่มันก็พองๆ แน่นๆ เวลาเดินเหิน ทุกคนที่เคยดูลิเกบ่อยๆ ก็จะทราบว่าเดินลำบากแค่ไหน ตอนนั้นพอแสดงบนเวทีเสร็จแล้ว ก็จะเดินลงมาพักกองถ่าย ก็เดินตามทางที่จะก้าวลงบันไดปกติ แล้วเกิดพลาด ขาซ้ายที่กำลังจะก้าว ตกไปในร่องเวที พี่ๆ ที่เขาเห็นนึกว่าเบนซ์แค่ล้มไป ก็กรูกันเข้ามาช่วย แต่เบนซ์บอกไม่เป็นไร พยายามจะดึงขาขึ้นมาเอง แต่มันก็ไม่สำเร็จ ตอนนั้นก็ร้องเสียงหลงเลย เจ็บมาก" เธอกล่าว </p></body>
</news>
