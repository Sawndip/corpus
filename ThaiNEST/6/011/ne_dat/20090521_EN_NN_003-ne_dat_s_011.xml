<teiHeader>
<fileDesc>
<titleStmt>
  <title>"C-Quint"ชวนมันส์"รวมพลพรรคหน้าไม่มัน" (โซฟาแนวหน้า)  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162304  </bibl>
</sourceDesc>
</fileDesc>
</teiHeader>
<news>
<headline>"C-Quint"ชวนมันส์"รวมพลพรรคหน้าไม่มัน" (โซฟาแนวหน้า)</headline>
<lead></lead>
<neck></neck>
<body><p>เตรียมจัดคอนเสิร์ตสุดมันส์ให้ได้ชมกันอีกแล้ว สำหรับคลื่น103.0 Maximum Hits โดยวันก่อนเหล่าพีเจ. อาสาพาศิลปินหนุ่มหน้าใส "C-Quint" ขึ้นมาเยือน โซฟาแนวหน้า พร้อมได้เชิญชวนวัยรุ่นหน้าใสทุกคนให้ไปร่วมสนุกในคอนเสิร์ต "โฟมล้างหน้าพอนด์สพรีเซ็นต์มันส์..น่านัก รวมพลพรรคหน้าไม่มัน" โดยหนุ่มๆ เล่าว่า </p>
<p>"ทางคลื่น103.0 Maximum Hits ร่วมกับโฟมล้างหน้าพอนด์ส จัดคอนเสิร์ตใหญ่ที่น่าสนุกที่สุด เพราะว่าเรารวบรวมทุกทาร์เก็ตกรุ๊ปเข้าไว้ในคอนเสิร์ตเดียวกันในคอนเสิร์ต "โฟมล้างหน้าพอนด์สพรีเซ็นต์มันส์..น่านัก รวมพลพรรคหน้าไม่มัน" ต้องบอกก่อนว่าคอนเสิร์ตนี้เรามีทีมคือ "น่า..." ก็จะมีมันส์น่ารักศิลปินก็จะเป็นวง "August" หรือว่าจะเป็นมันส์น่าโดดคือ "Moderndog" รวมทั้งมันส์น่าเต้นจะเป็นวง "Tattoo colour" เรียกได้ว่าน่าดูที่สุดแน่นอน และหน้าสุดท้ายก็คือมันส์น่าหยิกก็จะมี "Nice 2 Meet U" , "K-otic" , "เฟย์-ฟาง-แก้ว" และ "C-Quint" ซึ่งมาเป็นตัวแทนของมันน่าหยิก ในคอนเสิร์ตครั้งนี้รับรองว่าเด็ดแน่นอน เพราะพวกเรามีไม้ตายคือจะมีซิงเกิ้ลใหม่ 2 เพลงคือ Play girl กับ อาการนอกใจ ซึ่งยังไม่เคยเล่นที่ไหนมาก่อนเลย จะเปิดตัวที่คอนเสิร์ตนี้เป็นที่แรก รับรองว่าพิเศษมากๆ พวกเราซ้อมเต้นกันหนักมาก เพื่อโชว์ที่ดีที่สุดให้แฟนๆ ได้ชมกัน สำหรับคอนเสิร์ตนี้จะจัดขึ้นในวันเสาร์ที่ 30 พ.ค.นี้ ที่บางกอกคอนเวนชั่นเซ็นเตอร์ เซ็นทรัลเวิลด์ กติกาการรับบัตรต้องบอกก่อนว่าไม่มีขายแต่มีแจกเท่านั้น กติกาคือใครก็ตามที่ซื้อโฟมล้างหน้าพอนด์ส 2 หลอดขึ้นไป ขนาด 50-100 กรัมก็ได้ เก็บใบเสร็จไว้ให้ดี แล้วนำใบเสร็จไปรับบัตรได้ฟรีที่โททอล เรเซอร์เวชั่นทุกสาขา ส่วนใครที่ฟังคลื่น103.0 Maximum Hitsก็สามารถส่ง sms พิมพ์ P แล้วส่งมาที่ 4747103 ใครที่ส่งมาจะได้ sms ตอบกลับให้เอา sms นั้นไปแลกบัตรที่โททอล เรเซอร์เวชั่น 1 sms ได้ 2 ใบ ตอนนี้กระแสตอบรับดีมากๆ ใครที่ไม่รีบหมดจริงๆ ยังไงก็ฝากคอนเสิร์ตนี้ไว้ด้วยชวนเพื่อนๆ ไปกันเยอะๆ แล้วไปดูคอนเสิร์ตกันแบบหน้าใสเลยทีเดียว" ศิลปินกล่าว</p></body>
</news>
