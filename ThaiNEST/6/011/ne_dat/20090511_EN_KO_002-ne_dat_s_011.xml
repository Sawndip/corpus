<teiHeader>
<fileDesc>
<titleStmt>
  <title>"เอิ๊ก"พรหมพรแจ้งความถูกหนุ่มโรคจิตโทรคุกคาม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090511/12470/%e0%b9%80%e0%b8%ad%e0%b8%b4%e0%b9%8a%e0%b8%81%e0%b8%9e%e0%b8%a3%e0%b8%ab%e0%b8%a1%e0%b8%9e%e0%b8%a3%e0%b9%81%e0%b8%88%e0%b9%89%e0%b8%87%e0%b8%84%e0%b8%a7%e0%b8%b2%e0%b8%a1%e0%b8%96%e0%b8%b9%e0%b8%81%e0%b8%ab%e0%b8%99%e0%b8%b8%e0%b9%88%e0%b8%a1%e0%b9%82%e0%b8%a3%e0%b8%84%e0%b8%88%e0%b8%b4%e0%b8%95%e0%b9%82%e0%b8%97%e0%b8%a3%e0%b8%84%e0%b8%b8%e0%b8%81%e0%b8%84%e0%b8%b2%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>"เอิ๊ก"พรหมพรแจ้งความถูกหนุ่มโรคจิตโทรคุกคาม</headline>
<lead>?เอิ๊ก พรหมพร ยูวะเวส? โร่แจ้งความให้ตำรวจตามจับหนุ่มโรคจิตหื่นกาม โทรขอร่วมเพศทุกวัน หลังติดตั้งเบอร์โทรศัพท์เพื่อต่อไฮสปีด เจ้าตัวพบเป็นเบอร์ของเอไอเอส เชื่อน่าเป็นคนใน เนื่องจากทราบความเคลื่อนไหวตนเองทั้งที่ยังไม่เคยให้เบอร์ใคร</lead>
<neck></neck>
<body><p><date>วันนี้</date> (<date when="25520511">11 พ.ค.</date>) เมื่อเวลา 12.00 น.ที่ สน.บางพลัด น.ส.พรหมพร ยูวะเวส หรือ “เอิ๊ก" พิธีกรรายการต้มยำบันเทิง และ Next Station พรหมพร ทางสถานีโทรทัศน์กองทัพบกช่อง 5 เดินทางเข้าพบ พ.ต.ต.ประจำ หนุนนาค พนักงานสอบสวน (สบ 2) สน.บางพลัด ว่าให้ช่วยติดตามจับกุมชายโรคจิตที่โทรศัพท์เข้ามาก่อกวนอยู่ตลอดเวลา</p>
<p>น.ส.พรหมพร ให้การว่า ก่อนหน้านี้เมื่อ<date notAfter="25520228" notBefore="25520221">ช่วงปลายเดือน ก.พ.</date>ที่ผ่านมา ตนได้ขอเบอร์โทรศัพท์บ้านเบอร์ใหม่ของทรู คอร์เปอเรชั่น เพื่อจะใช้ต่อไฮสปีดอินเทอร์เน็ต โดยทางทรูก็ให้โทรศัพท์มาใช้ด้วย ซึ่งหลังจากนั้นเพียงแค่ 2 สัปดาห์ก็มีชายโรคจิตโทรศัพท์เข้ามาที่เบอร์ดังกล่าว พร้อมทั้งพูดจาลามกและหยาบคายใส่ตนอยู่ตลอดเวลาในช่วงกลางคืน โดยทำมาเป็นระยะเวลานาน 2-3 เดือนแล้ว ทั้งๆ ที่ตนยังไม่เคยให้เบอร์นี้กับใครไปเลย เพราะตั้งใจจะเอาไว้ใช้ต่อไฮสปีดอินเทอร์เน็ตเท่านั้น</p>
<p>“เสียงที่โทร.มาเป็นเสียงของผู้ชายหนุ่มๆ ที่โทร.มาแทบจะทุกคืน แถมโทร.อยู่ตลอดเกือบทั้งคืน เริ่มตั้งแต่ 3 ทุ่ม 4 ทุ่ม ไปตลอดจนถึง ตี 5 เว้นระยะเวลาแค่ประมาณ 1 ชั่วโมงเท่านั้น พอเอิ๊กรับสายก็บอกว่าขอร่วมเพศบ้าง ให้ช่วยเปิดนั่นเปิดนี่ให้ดูบ้าง จนบ้างครั้งทนไม่ไหวต้องถอดสายทิ้ง จนวันที่ 3 เม.ย.ที่ผ่านมาก็ทำหนังสือแจ้งเรื่องไปที่บริษัท ทรูฯ ว่าจะขอเปลี่ยนเบอร์ พร้อมทั้งให้ช่วยตรวจสอบเบอร์โทรศัพท์ที่โทร.มาด้วย ก็พบว่าเบอร์ที่ใช้โทร.มาเป็นเบอร์โทรศัพท์ของเอไอเอส” พิธีกรคนดังให้การต่อตำรวจ</p>
<p>น.ส.พรหมพร กล่าวด้วยว่า โดยส่วนตัวแล้วตนคิดว่าผู้ชายโรคจิตคนดังกล่าวอาจจะเป็นพนักงานของบริษัท ทรูฯ เอง เพราะเมื่อตนได้เบอร์มาก็ยังไม่เคยให้เบอร์นี้กับใครไปเลย แต่เพียงแค่สองสัปดาห์ก็โทร.มาแล้ว ซึ่งผู้ชายคนนี้ที่อาจจะเข้าเวรในช่วงกลางคืน เพราะคนธรรมดาทั่วไปก็น่าจะนอนหลับพักผ่อนไปแล้ว</p>
<p>อีกทั้งช่วงหลังพอมีข่าวว่าตนถูกโทรศัพท์โรคจิตก่อกวนออกไปแล้ว ผู้ชายคนนี้ก็ยังโทร.มาอยู่ตลอดเวลา แต่จะมีการพูดข่มขู่ด้วย ตนจึงมาแจ้งความต่อตำรวจก็เพราะคิดว่าน่าจะช่วยติดตามตัวให้ได้ เนื่องจากตนเองรายการที่ตนทำนั้นเป็นรายการสด ซึ่งผู้ชายคนนี้ก็อาจจะดักทำร้ายตนได้ตลอดเวลา หรือหากตนเป็นอะไรไป ทางเจ้าหน้าที่ก็อาจจะรู้ว่าน่าจะมีสาเหตุจากเรื่องนี้</p>
<p>ด้าน พ.ต.ต.ประจำ กล่าวว่า หลังจากรับแจ้งความก็จะประสานให้เจ้าหน้าที่ฝ่ายสืบสวนตรวจสอบว่า เบอร์โทรศัพท์ที่ผู้ชายโรคจิตคนดังกล่าวใช้โทร.มา เป็นเบอร์โทรศัพท์แบบจดทะเบียน หรือแบบเติมเงิน ซึ่งหากเป็นแบบจดทะเบียนก็จะตรวจสอบได้ง่ายขึ้น และหากพบว่าใครเป็นเจ้าของเบอร์โทรศัพท์ดังกล่าวก็จะเรียกตัวมาสอบปากคำว่าใครเป็นคนใช้โทรศัพท์และมีส่วนเกี่ยวข้องกับเรื่องนี้หรือไม่ พร้อมทั้งแจ้งข้อหาก่อความเดือดร้อนรำคาญ และกระทำลามกอนาจาร ตามกฎหมายต่อไป</p></body>
</news>
