<teiHeader>
<fileDesc>
<titleStmt>
  <title>ครูพยงค์ มุกดาถูกหามส่งโรงพยาบาล หลังฉี่เป็นเลือด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090515/13034/%e0%b8%84%e0%b8%a3%e0%b8%b9%e0%b8%9e%e0%b8%a2%e0%b8%87%e0%b8%84%e0%b9%8c%e0%b8%a1%e0%b8%b8%e0%b8%81%e0%b8%94%e0%b8%b2%e0%b8%96%e0%b8%b9%e0%b8%81%e0%b8%ab%e0%b8%b2%e0%b8%a1%e0%b8%aa%e0%b9%88%e0%b8%87%e0%b9%82%e0%b8%a3%e0%b8%87%e0%b8%9e%e0%b8%a2%e0%b8%b2%e0%b8%9a%e0%b8%b2%e0%b8%a5%e0%b8%ab%e0%b8%a5%e0%b8%b1%e0%b8%87%e0%b8%89%e0%b8%b5%e0%b9%88%e0%b9%80%e0%b8%9b%e0%b9%87%e0%b8%99%e0%b9%80%e0%b8%a5%e0%b8%b7%e0%b8%ad%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>ครูพยงค์ มุกดาถูกหามส่งโรงพยาบาล หลังฉี่เป็นเลือด</headline>
<lead>"เอ"อนันต์ อาการดีขึ้นต่อเนื่อง หลังจากผ่าตัดใหญ่นำเหล็กตรึงกระดูกด้านนอกออก แพทย์มั่นใจ 2 สัปดาห์สามารถออกจากโรงพยาบาลได้ ด้านศิลปินแห่งชาติ ครูพยงค์ มุกดา ถูกหามส่งโรงพยาบาล หลังฉี่เป็นเลือด แพทย์ระบุพบก้อนเนื้อที่ไต เตรียมผ่าตัด<date when="25520518">วันที่ 18 พฤษภาคม</date>นี้</lead>
<neck></neck>
<body><p>หลังจากนายอนันต์ บุนนาค หรือเอ เข้ารับการผ่าตัดใหญ่เพื่อนำเหล็กที่ยึดตรึงกระดูกด้านนอกออก และเปลี่ยนไปใส่เหล็กยึดด้านในที่แขน และขาที่หักจากอุบัติเหตุรถยนต์พุ่งชนรถหกล้อที่ จ.เพชรบูรณ์ เมื่อ<date when="25520513">วันที่ 13 พฤษภาคม</date> ที่ผ่านมา ล่าสุดเมื่อเวลา 11.00 น. <date when="25520514">วันที่ 14 พฤษภาคม</date> ศ.พญ.สุวรรณา เรืองกาญจนเศรษฐ์ ผู้อำนวยการศูนย์การแพทย์สิริกิติ์ โรงพยาบาลรามาธิบดี รศ.นพ.ชาญยุทธ ศุภชาติวงศ์ แพทย์เจ้าของไข้ด้านออร์โธปิดิกส์ ผศ.นพ.ปรีดา สัมฤทธิ์ประดิษฐ์ แพทย์เจ้าของไข้ และ อ.นพ.ธีระวัฒน์ ชลาชีวะ วิสัญญีแพทย์ ได้ร่วมกันแถลงข่าวความคืบหน้าอาการ ที่ห้องประชุมชั้น 5 อาคารศูนย์การแพทย์สิริกิติ์ โรงพยาบาลรามาธิบดี ถนนพระราม 6</p>
<p>รศ.นพ.ชาญยุทธ กล่าวว่า ได้ผ่าตัดยึดตรึงกระดูกด้านในให้นายอนันต์รวม 4 แห่ง ได้แก่ แขนซ้าย ต้นแขนซ้าย ข้อมือขวา เข่าซ้าย ซึ่งการผ่าตัดเรียบร้อยดี ไม่มีอะไรน่าเป็นห่วง ได้แจ้งญาติไปแล้ว ว่าเส้นประสาทใกล้รอยหักมีโอกาสที่จะอ่อนแรง ในขณะที่เส้นเอ็นที่ฉีกขาดบางส่วนซ่อมแล้ว แต่อาจจะกลับมาไม่แข็งแรงเหมือนเดิม ในช่วงนี้ต้องใช้อุปกรณ์พยุงเข่าไปก่อน 2-3 เดือน อีกทั้งต้องใช้เครื่องพยุงแขนทั้งสองข้างด้วยเช่นกัน</p>
<p>รศ.นพ.ชาญยุทธ กล่าวด้วยว่า การผ่าตัดครั้งนี้ คณะแพทย์ระดมทีมแพทย์ถึง 3 ทีม มาดูแลเพื่อลดเวลาการผ่าตัดจากเดิมต้องใช้เวลาถึง 9 ชั่วโมง เหลือเพียง 3 ชั่วโมง เพื่อลดภาวะแทรกซ้อน</p>
<p>ด้าน ผศ.นพ.ปรีดา กล่าวว่า ขณะนี้นายอนันต์มีสัญญาณชีพปกติ แต่ยังอ่อนเพลียจากการผ่าตัด จึงยังขอให้งดเยี่ยมไปก่อน ขณะที่อาการทางปอดและสมองยังไม่มีอะไร ออกจากห้องไอซียูไปพักฟื้นยังห้องพักผู้ป่วยปกติแล้ว</p>
<p>“สมองที่มีเลือดคั่ง เมื่อประมาณ 3-4 วันที่ผ่านมา เราได้นำตัวคุณอนันต์ไปเอกซเรย์คอมพิวเตอร์ พบว่าก้อนเลือดเล็กลง ค่อนข้างปกติ ในขณะที่เลือดที่ออกในปอดหยุดไหลแล้ว คาดว่าประมาณ 2 สัปดาห์ จะสามารถออกจากโรงพยาบาลไปพักฟื้นที่บ้านได้” ผศ.นพ.ปรีดา กล่าว</p>
<p>ด้านครูพยงค์ มุกดา อายุ 84 ปี ศิลปินแห่งชาติสาขาศิลปะการแสดง (เพลงลูกทุ่ง เพลงไทยสากล) <date when="2535----">ปี 2535</date> ถูกส่งโรงพยาบาลรามาธิบดี เมื่อ<date when="25520511">วันที่ 11 พฤษภาคม</date> ที่ผ่านมา ด้วยอาการปัสสาวะเป็นเลือด แพทย์ตรวจเบื้องต้นพบเนื้องอกบริเวณไตก่อนผ่าตัด<date when="25520518">วันจันทร์ที่ 18 พฤษภาคม</date>นี้</p>
<p>ครูพยงค์ให้สัมภาษณ์ด้วยอาการยิ้มแย้มติดตลกว่า อยู่ได้เพราะความเบิกบาน ไม่ต้องเครียด ขอบคุณสื่อมวลชนที่ติดตามทำข่าว ตอนนี้มีอาการเจ็บที่เอวเล็กน้อย และฉี่ไม่ค่อยออก  ด้าน นพ.กิตติณัฐ กิจวิกัย แพทย์ทางด้านทางเดินปัสสาวะให้สัมภาษณ์ถึงสาเหตุการป่วยของครูพยงค์ว่า คนไข้เข้ามารักษาตัวด้วยอาการปัสสาวะมีเลือดปน ซึ่งแพทย์ได้ส่องกล้องจี้ห้ามเลือดด้วยไฟฟ้าแล้ว เหตุที่คนไข้ปัสสาวะไม่ออกเพราะไตทำงานได้ไม่เต็มที่ ส่วนอาการอื่นคนไข้กินอาหารได้ พูดคุย เดินได้ปกติ</p>
<p>ส่วนบรรยากาศหน้าห้องผู้ป่วยศัลยกรรมชั้น 9 นั้น นายประจวบ จำปาทอง เพื่อนสนิท เดินทางมาเยี่ยมอาการของครูพยงค์ และได้ติดต่อขอย้ายครูพยงค์เข้าห้องพิเศษ โดยจะขอเป็นผู้ดูแลเรื่องค่าใช้จ่ายต่างๆ ให้ทั้งหมด</p>
<p>ทั้งนี้ใน<date when="25520517">อาทิตย์ที่ 17 พฤษาคม</date>นี้ ลูกศิษย์ของครูพยงค์จะจัดคอนเสิร์ต “กตัญญูครูเพลง“ ขึ้น ที่หอประชุมใหญ่กรมประชาสัมพันธ์ เพื่อหารายได้มอบให้ครูพยงค์ใช้ในการรักษาตัวต่อไป โดยมี ขวัญจิต ศรีประจันต์ ชัยชนะ บุญนะโชติ สมศรี ม่วงศรเขียว วินัย พันธุรักษ์ สุเทพ วงศ์กำแหง</p></body>
</news>
