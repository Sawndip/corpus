<teiHeader>
<fileDesc>
<titleStmt>
  <title>ภาพจุ๊บแฟนหลุด “ผึ้ง กัญญา” รับผิดเป็นตัวอย่างไม่ดี ทำใจถ้าผู้ใหญ่เรียกตำหนิ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-16 18:42:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054416  </bibl>
</sourceDesc>
</fileDesc>
</teiHeader>
<news>
<headline>ภาพจุ๊บแฟนหลุด “ผึ้ง กัญญา” รับผิดเป็นตัวอย่างไม่ดี ทำใจถ้าผู้ใหญ่เรียกตำหนิ</headline>
<lead>“ผึ้ง กัญญา” ซีด! ภาพจุ๊บแฟนหลุด ทำใจต้องโดนผู้ใหญ่เอ็กแซ็กท์เรียกเตือนแน่ รับผิดเป็นตัวอย่างที่ไม่ดี โวยเพื่อนแอบเอามาปล่อย แต่คงไม่ตามหาตัว เชื่อกรรมคงตามสนองเอง</lead>
<neck></neck>
<body><p>เจอกระแสภาพหลุดกับเขาอีกคนแล้ว สำหรับนางเอกน้องใหม่ของค่ายเอ็กแซ็กท์อย่าง “ผึ้ง กัญญา ลีนุตพงษ์” ที่ยอมรับว่า เป็นภาพที่ถ่ายกับแฟนในงานวันเกิดของฝ่ายชาย มั่นใจว่าเพื่อนเป็นคนเอามาปล่อย รู้ตัวเป็นตัวอย่างที่ไม่ดี พร้อมยอมรับสภาพหากผู้ใหญ่เรียกตักเตือน</p>
<p>“ภาพนั้นเห็นแล้วค่ะ แต่ว่าประเด็นนั้นก็คือยังไม่ได้เข้าไปคุยกับผู้ใหญ่(หัวเราะ) คือยังไม่ได้เข้าไปคุยกับผู้ใหญ่แบบจริงจัง แต่ก็รู้ว่ามันผิด แต่ว่าคือรูปนั้นผึ้งก็เอาลงเฟสบุ๊คก็ตั้งแบบ Privacy(เป็นส่วนตัว) เอาไว้พอสมควร ก็ค่อนข้างระวังตัวนะ ก็เลยเชื่อว่าต้องเป็นเพื่อนในนั้นที่เอาไป”</p>
<p>“แต่ว่าโอเคมันก็ผิดที่ผึ้งไม่ได้คิดเองที่เอาไปลง เพราะตอนแรกผึ้งก็คิดว่ามันไม่น่ามีอะไร เพราะก็ไม่ได้อยู่กับเขาแค่สองคนไงคะ แล้วตอนที่ถ่ายตอนนั้นก็คือมีคนที่นั่งข้างๆ ด้วย ไม่ได้มีผึ้งแค่คนเดียว แล้วมันเป็นงานวันเกิดของเขา(แฟน) แต่ไม่อยากพูดถึงว่าเขาเป็นใคร ก็เคยพูดไปแล้ว ไม่อยากพูดมาก มันดูไม่ดีด้วย”</p>
<p> “คือวันนั้นคนเยอะมาก แต่เขาเลือกช็อตนั้นมา แต่ก็ไม่ได้ไล่ถามใคร เพราะถามไปก็คงไม่มีประโยชน์ เดี่ยวเขาคงกรรมตามสนองเองแหละมั้ง(หัวเราะ) โกรธมั้ย ก็ผึ้งคิดว่าเรื่องแค่นี้ คือหมายความว่าโอเคสำหรับผึ้งน่ะ มันเป็นตัวอย่างที่ไม่ดีโอเคผึ้งยอมรับ”</p>
<p>ยอมรับว่าการกระทำอย่างนี้เป็นตัวอย่างที่ไม่ดีกับน้องๆ เยาวชนคนทั่วไป แต่ยังคิดว่าพฤติกรรมอย่างนี้เป็นเรื่องธรรมดาของคนเป็นแฟนกัน และทำใจเรื่องที่ต้องโดนผู้ใหญ่เรียกตักเตือนแน่ๆ</p>
<p>“แต่ว่าถ้ามันหลุดออกมาแล้ว ก็อยากจะบอกว่าถ้าใครเห็นแล้ว ผู้ใหญ่เห็นหรือว่าน้องๆ คนไหนเห็นก็อย่าทำอย่างนี้ มันไม่ดี ก็ดูความเหมาะสมด้วย ใช้วิจารณญาณในการชม แต่ว่าถ้าตามหลักแล้ว ถ้าพี่มีแฟนมันก็ต้องมีโมเมนต์นั้น คือมันเป็นเรื่องปกตินะ”</p>
<p>“ผู้ใหญ่ก็คงเรียก แต่ว่าก็ยอมรับผิดไงคะ ก็โอเค แต่ยังไม่ได้คุยค่ะ แต่เตรียมใจไว้แล้วล่ะ ก็รู้ว่าทำผิด ก็รับผิด ทำยังไงได้ล่ะก็เราทำผิดไปแล้ว ก็คงจะระวังตัวมากขึ้นแน่นอนค่ะ”</p>
<p>“เขา(แฟน)เห็นภาพเขาก็งงว่าใครเอาไป แต่เขาก็แล้วไงล่ะ(หัวเราะ) เขาคงไม่เข้าใจไงคะ ว่าจุดนี้มันสำคัญนะ คือมันเป็นเรื่องใหญ่นะ มันดูไม่ดีกับเราขนาดนั้น เขาไม่คิดมากไงคะ เขาก็เออแล้วไงล่ะ ก็คนธรรมดาปกติ แต่ผึ้งก็บอกว่ามันไม่ได้นะ”</p></body>
</news>
