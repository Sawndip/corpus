<teiHeader>
<fileDesc>
<titleStmt>
  <title>ผู้กำกับ ณ ขณะรัก ถ่ายเอ็มวี ทิ้งทวนก่อนเหิรฟ้ากลับอังกฤษ  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 03:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.bangkokbiznews.com/home/detail/life-style/movie-music/20090318/25598/%e0%b8%9c%e0%b8%b9%e0%b9%89%e0%b8%81%e0%b8%b3%e0%b8%81%e0%b8%b1%e0%b8%9a-%e0%b8%93-%e0%b8%82%e0%b8%93%e0%b8%b0%e0%b8%a3%e0%b8%b1%e0%b8%81-%e0%b8%96%e0%b9%88%e0%b8%b2%e0%b8%a2%e0%b9%80%e0%b8%ad%e0%b9%87%e0%b8%a1%e0%b8%a7%e0%b8%b5-%e0%b8%97%e0%b8%b4%e0%b9%89%e0%b8%87%e0%b8%97%e0%b8%a7%e0%b8%99%e0%b8%81%e0%b9%88%e0%b8%ad%e0%b8%99%e0%b9%80%e0%b8%ab%e0%b8%b4%e0%b8%a3%e0%b8%9f%e0%b9%89%e0%b8%b2%e0%b8%81%e0%b8%a5%e0%b8%b1%e0%b8%9a%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline>ผู้กำกับ ณ ขณะรัก ถ่ายเอ็มวี ทิ้งทวนก่อนเหิรฟ้ากลับอังกฤษ</headline>
<lead>โอ?ณัฐพล วงศ์ตรีเนตรกุล ผู้กำกับมือรางวัลระดับอินเตอร์ ขอกำกับเอ็มวีวงดนตรีน้องใหม่ ?The Begins? 5 หนุ่มสุดจี๊ด สไตล์ ?ริทึ่ม แอนด์ ดิสโก้?</lead>
<neck></neck>
<body><p>ผู้กำกับมือรางวัลระดับอินเตอร์ “โอ – ณัฐพล วงศ์ตรีเนตรกุล” จากหนังเรื่อง ณ ขณะรัก (A Moment in June) ขอเว้นวรรควางมือการทำหนังชั่วคราว ขอกำกับเอ็มวีแบบเต็มตัวเป็นครั้งแรกให้กับวงดนตรีน้องใหม่สุดจี๊ด “The Begins” ทิ้งทวนก่อนเหิรฟ้ากลับอังกฤษ</p>
<p>เหตุเพราะได้เห็นวง “The Begins” 5 หนุ่มสุดเปรี้ยวในลีลาและการร้องเพลง “เดจาวู (De Javu)” ซิงเกิ้ลที่ 2 จาก EP แรกใน “Gold Medal”</p>
<p>งานนี้ “โอ – ณัฐพล” จึงทุ่มเททั้งแรงกายแรงใจด้วยการเที่ยบเชิญตากล้องสุดซี้ “พี่ห่าน” จากหนังเรื่อง “สบายดีหลวงพระบาง” มาเป็นหนึ่งในทีมเบื้องหลัง แถมยังเนรมิตฉากโรงละครสัตว์สุดแฟนตาซีมาเป็นกิมมิคสร้างสีสัน เพื่อสร้างงานชิ้นนี้ให้ออกมา ดีที่สุด</p>
<p>โดยผูกำกับหนุ่ม เปิดเผยถึงความประทับใจจากการกำกับมิวสิกวิดีโอเพลง “เดจาวู” ว่า “เริ่มแรกเลยคือเราประทับใจจากเพลงของวง The Begins มาก เลยอยากจะร่วมงานกับวงนี้ โดยได้พูดคุยและเกริ่นกับวง The Begins ว่าเราขอกำกับมิวสิกวิดีโอเพลงเดจาวูให้ได้ไหม เพราะชื่นชอบในตัวเพลงและคาแรคเตอร์ รวมทั้งนิสัยของศิลปินวง The Begins อยู่แล้ว เลยรู้สึกว่าถ้าได้มาทำงานร่วมกัน ก็ยิ่งจะได้มาแชร์ช่วงเวลาดีๆ ที่เกิดขึ้นด้วยกันมากขึ้น”</p>
<p>ด้าน 5 หนุ่ม ฌอน , วุฒิ , ใหม่ , ต๋อง , เควิน ที่มี 4 สมาชิกเป็นหนุ่มไทยและอีก 1 เป็นหนุ่มฝรั่งผิวสีที่สุดจะเก่งกาจเรื่องดนตรี แถมยังเคยร่วมงานกับศิลปินระดับโลกมาแล้ว อาทิ แบล็กสตรีท บอย</p>
<p>มิวสิกวิดีโอเพลง “เดจาวู (De Javu)” นั้นจะปล่อยให้แฟนๆได้ชมและกรี๊ดกันกับดนตรีที่เป็นสีสันใหม่ในสไตล์ “ริทึ่ม แอนด์ ดิสโก้ (Rhythm & Disco)” ภายใต้การดูแลของเจ้าพ่อเพลงรัก “บอย โกสิยพงษ์”</p>
<p>คอดนตรีที่อยากฟังเพลงของวง “The Begins” เตรียมฟัง เตรียมดูกันได้ เพราะทางวงคอนเฟิร์มมาแล้วว่าวางแผงพร้อมกันทั่วประเทศ <date when="25520319">19 มีนาคม</date> นี้แน่นอน</p></body>
</news>
