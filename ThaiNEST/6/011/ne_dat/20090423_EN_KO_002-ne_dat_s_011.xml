<teiHeader>
<fileDesc>
<titleStmt>
  <title>รวบดารานักร้องชื่อดังของญี่ปุ่นเมาแก้ผ้าในสวนสาธารณะ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090423/10410/%e0%b8%a3%e0%b8%a7%e0%b8%9a%e0%b8%94%e0%b8%b2%e0%b8%a3%e0%b8%b2%e0%b8%99%e0%b8%b1%e0%b8%81%e0%b8%a3%e0%b9%89%e0%b8%ad%e0%b8%87%e0%b8%8a%e0%b8%b7%e0%b9%88%e0%b8%ad%e0%b8%94%e0%b8%b1%e0%b8%87%e0%b8%82%e0%b8%ad%e0%b8%87%e0%b8%8d%e0%b8%b5%e0%b9%88%e0%b8%9b%e0%b8%b8%e0%b9%88%e0%b8%99%e0%b9%80%e0%b8%a1%e0%b8%b2%e0%b9%81%e0%b8%81%e0%b9%89%e0%b8%9c%e0%b9%89%e0%b8%b2%e0%b9%83%e0%b8%99%e0%b8%aa%e0%b8%a7%e0%b8%99%e0%b8%aa%e0%b8%b2%e0%b8%98%e0%b8%b2%e0%b8%a3%e0%b8%93%e0%b8%b0.html  </bibl>
</sourceDesc>
</fileDesc>
</teiHeader>
<news>
<headline>รวบดารานักร้องชื่อดังของญี่ปุ่นเมาแก้ผ้าในสวนสาธารณะ</headline>
<lead>ดารานักร้องชื่อดังของญี่ปุ่นถูกจับในข้อหากระทำอนาจารในที่สาธารณะ หลังจากเมาแล้วเปลื้องผ้าที่สวนสาธารณะในกรุงโตเกียว</lead>
<neck></neck>
<body><p>ตำรวจโตเกียวบอกว่า สึโยชิ คุซานางิ วัย 34 ปี หนึ่งในสมาชิกวงสแม็ป วงดนตรีสุดฮ็อตของญี่ปุ่น ถูกจับในวันนี้หลังมีคนแจ้งตำรวจว่า มีชายคนหนึ่งในสภาพเมามายส่งเสียงเอะอะโวยวายอยู่ในสวนสาธารณะ ตำรวจไปพบคุซานางิ นั่งอยู่บนพื้นหญ้าในสภาพเปลือยล่อนจ้อน มีกองเสื้อผ้าอยู่ใกล้ตัว</p>
<p>โทรทัศน์ เอ็นเอชเคของญี่ปุ่นรายงานว่า คาซานางิ ขัดขืนการจับกุม เถียงตำรวจด้วยว่า การแก้ผ้ามันผิดตรงไหน แต่ในที่สุดตำรวจก็ควบคุมตัวเขาไปสอบปากคำ โดยมีกองทัพสื่อมวลชน และแฟนเพลงที่แห่กันไปที่สวนสาธารณะ และสถานีตำรวจที่เขาถูกควบคุมตัวเขาไว้กันอย่างแน่นขนัด</p>
<p>สำหรับโทษของการกระทำอนาจารในที่สาธารณะตามกฎหมายญี่ปุ่น มีโทษจำคุกไม่เกิน 6 เดือน หรือปรับไม่เกิน 3 แสนเยน หรือราว 1 แสนบาท</p>
<p>เหตุการณ์น่าอับอายที่เกิดขึ้นทำให้บริษัทโตโยต้า มอเตอร์ คอร์เปอเรชั่น สั่งระงับโฆษณารถเช่าที่ คาซานางิเป็นพรีเซนเตอร์ทันที และคาดว่า มีบริษัทอื่นๆ อีกหลายบริษัทเตรียมที่จะยกเลิกสัญญากับเขาด้วย</p>
<p>คาซานางิ กลายเป็นที่รู้จักหลังร่วมเป็นสมาชิก 1 ใน 5 ของวงสแม็ป  เมื่อ<date when="2534----">ปี 2534</date>  และดังเป็นพลุแตกหลังหันมาเล่นละครเมื่อ<date when="2546----">ปี 2546</date> ทำให้เขามีงานโฆษณาและงานแสดงเข้ามาไม่ขาดสาย นอกจากนี้เขายังเป็นดาราที่มีชื่อเสียงในเกาหลีใต้ด้วย</p></body>
</news>
