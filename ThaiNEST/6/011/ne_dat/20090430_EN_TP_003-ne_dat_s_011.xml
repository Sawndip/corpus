<teiHeader>
<fileDesc>
<titleStmt>
  <title>ปล่อย"นก"มีแฟน "วี"ดวงไม่ดีปีหน้าค่อยหาใหม่  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-04-30 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/300409/3886  </bibl>
</sourceDesc>
</fileDesc>
</teiHeader>
<news>
<headline>ปล่อย"นก"มีแฟน "วี"ดวงไม่ดี<date when="2553----">ปีหน้า</date>ค่อยหาใหม่</headline>
<lead></lead>
<neck></neck>
<body><p>ภาพอดีตแฟนสาวนก-อุษณีย์  วัฒฐานะ  กำลังสวีตหวานกับวินนี่แฟนใหม่  วีรภาพ  สุภาพไพบูลย์เผยไม่ได้หึงหวงหรือเสียดาย   ถ้าเจอคนที่ใช่ก็ดีใจด้วย  ส่วนตัวเองยังโสดสนิทเพราะหมอดูทัก  มีแฟน<date>ปีนี้</date>ดวงจู๋รอปีหน้าค่อยมาว่ากันใหม่</p>
<p>"เขาก็น่ารักดีดูสดใสน่ารัก  ผมไม่ได้รู้สึกอะไรไม่หึงไม่อิจฉา  เห็นเขามีความสุขผมก็ดีใจด้วย  อะไรที่เขาคิดว่าทำแล้วมีความสุขผมก็ยินดีด้วย  ส่วนตัวเองตอนนี้โสดครับ  ไม่มีใครเป็นพิเศษมีแต่เพื่อนๆ  ทั้งนั้นเลย  ผมไม่ค่อยเดือดร้อนหรอกเรื่องมีแฟนหรือไม่มี  สำหรับเรื่องความรักเราก็สามารถมีด้านอื่นได้  ทั้งรักเพื่อนรักครอบครัวหรือรักงาน</p>
<p>ผมว่าเรื่องแฟนมันกะเกณฑ์ไม่ได้หรอกว่าจะมีเมื่อไหร่  ของแบบนี้ถ้าเจอก็จะคลิกเอง  เราไม่ต้องขวนขวายถึงขนาดว่า  ต้องมีแฟนขาดความรักไม่ได้  แค่นี้ไม่เบื่อไม่เหงาหรอก  ถ้าเหงาก็ไปกับเพื่อนทั้งผู้หญิงและผู้ชาย  ผมก็ไม่ทราบว่าตัวเองจะมีแฟนเป็นตัวเป็นตนอีกเมื่อไหร่  แต่ผมดูดวงตัวเองว่าปีนี้มีแฟนไม่ดี  ไว้ปีหน้าค่อยมีดีกว่า"  วีกล่าว</p></body>
</news>
