<teiHeader>
<fileDesc>
<titleStmt>
  <title>?หมอกฤษฏ์ ?ขึ้นศาลแพ่งฟ้อง"แม่ลีเดีย"100ล้าน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090518/13332/%e2%80%9c%e0%b8%ab%e0%b8%a1%e0%b8%ad%e0%b8%81%e0%b8%a4%e0%b8%a9%e0%b8%8f%e0%b9%8c%e2%80%9d%e0%b8%82%e0%b8%b6%e0%b9%89%e0%b8%99%e0%b8%a8%e0%b8%b2%e0%b8%a5%e0%b9%81%e0%b8%9e%e0%b9%88%e0%b8%87%e0%b8%9f%e0%b9%89%e0%b8%ad%e0%b8%87%e0%b9%81%e0%b8%a1%e0%b9%88%e0%b8%a5%e0%b8%b5%e0%b9%80%e0%b8%94%e0%b8%b5%e0%b8%a2100%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>?หมอกฤษฏ์ ?ขึ้นศาลแพ่งฟ้อง"แม่ลีเดีย"100ล้าน</headline>
<lead>?หมอกฤษฏ์ คอนเฟิร์ม? ขึ้นศาลแพ่ง ฟ้องเรียก 100 ล้าน ? แม่ลีเดีย ? บังคับให้กราบเท้ากลางห้างดัง พร้อมของศาลสืบพยาน 14 ปาก ด้านแม่ลีเดีย พร้อมสู้คดีด้วยพยาน 9ปาก ศาลนัดสืบพยานโจทก์ปากแรก <date when="25530421">21 เม.ย.ปีหน้า</date></lead>
<neck></neck>
<body><p>(<date when="25520518">18 พ.ค.</date>) ที่ห้องพิจารณาคดี 410 ศาลแพ่ง ถ.รัชดาภิเษก ศาลนัดชี้สองสถานในคดีที่นายศุภกฤษฏ์ ปทุมศรีวิโรจน์ หรือ หมอกฤษฏ์ คอนเฟิร์ม หมอดูชื่อดัง เป็นโจทก์ ยื่นฟ้อง น.ส.ศันสนีย์ วณะไชยเกียรติ มารดาของ น.ส.ศรัณย์รัชต์ วิสุทธิธาดา หรือ ลีเดีย นักร้องสาวชื่อดัง เรื่องละเมิดเรียกค่าเสียหาย 100 ล้านบาทพร้อมดอกเบี้ยร้อยละ 7.5 ต่อปี กรณีถูกบังคับให้กราบเท้าขอโทษที่ทำนายดวงชะตากล่าวหาว่านักร้องสาวตั้งครรภ์ เหตุเกิดกลางห้างสรรพสินค้าสยามพารากอน เมื่อ<date when="25511215">วันที่ 15 ธ.ค.51</date> ที่ผ่านมา</p>
<p>โดยวันนี้ นายศุภกฤษฏ์ เดินทางมาศาลด้วยตัวเอง ขณะที่น.ส.ศันสนีย์ มอบหมายให้ทนายความมาศาลแทน ซึ่งทนายโจทก์แถลงต่อศาลขอนำพยานขึ้นเบิกความรวม 14 ปาก ใช้เวลาพิจารณา 3 นัด ส่วนทนายจำเลย ขอนำสืบพยานรวม 9 ปาก ใช้เวลา 4 นัด โดยศาลนัดสืบพยานโจทก์ครั้งแรกใน<date when="25530421">วันที่ 21 เม.ย.2553</date> เวลา 09.00 น.</p>
<p>ผู้สื่อข่าวรายงานว่า สำหรับคดีอาญาที่หมอดูชื่อดังยื่นฟ้องมารดานักร้องสาวในความผิดฐานข่มขืนใจให้ผู้อื่นกระทำการหรือไม่กระทำการใด จากกรณีถูกบังคับให้กราบเท้านั้นศาลแขวงปทุมวัน มีคำสั่งไม่ประทับรับฟ้องไปเมื่อ<date when="25520218">วันที่ 18 ก.พ.</date>ที่ผ่านมา เนื่องจากเห็นว่าพฤติการณ์แห่งคดีไม่เข้าข่ายความผิดตามคำฟ้องโจทก์</p></body>
</news>
