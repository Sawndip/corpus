<teiHeader>
<fileDesc>
<titleStmt>
  <title>"ย้าค"ปรับตัวตามเศรษฐกิจ-เงินทุนน้อย ฉีกแนวทำรายการวัยรุ่นช่วงกลางคืนผลลัพธ์ดี  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdPREk0TURVMU1nPT0=&sectionid=TURNeE1nPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"ย้าค"ปรับตัวตามเศรษฐกิจ-เงินทุนน้อย ฉีกแนวทำรายการวัยรุ่นช่วงกลางคืนผลลัพธ์ดี</headline>
<lead></lead>
<neck></neck>
<body><p>"6 เดือนกับการทำรายการทีวีตอบโจทย์วัยรุ่น ฟีดแบ็กดี มีเสียงตอบรับว่าเป็นรายการที่ดูสนุก" "โจ้"ภัทธิรา ปาลวัฒน์วิไชย กรรม การผู้จัดการ บริษัท ย้าค จำกัด ในเครือบริษัท อาร์เอส จำกัด (มหา ชน) เผยถึงผลตอบรับจากละครและรายการภายใต้การดูแลของบริษัท รายการ "กามิกาเซ่" "ทีน พลัส โชว์" "เอเชียน เคานต์ดาวน์" "2 ไนท์ ไลฟ์" และ "แด๊ดดี้ ดูโอ... คุณพ่อจอมเฟี้ยว"</p>
<p>จากนั้นเผยอีกว่า "ในธุรกิจทีวีทุกคนรู้ว่าเงินน้อยลง คนทำงานก็ต้องมีการปรับตัวมากขึ้น ทำงานหนักขึ้นในวงเงินที่น้อยลง ทีมโปรดักชั่นก็ต้องปรับตัวเพราะลูกค้าเองก็ปรับตัวในการใช้งบเหมือนกัน"</p>
<p>"ส่วนโจทย์ที่ บ.ย้าค ได้รับจากบริษัทแม่ หยิบเอาคอนเทนต์ของอาร์เอสที่แข็งแรง รวมทั้งตัวศิลปินมาดีไซน์ต่อยอดในธุรกิจโทรทัศน์ทั้งรายการและละคร อย่างปีนี้ที่รู้สึกเวิร์กคือได้ทำละครซิทคอมครั้งแรก แด๊ดดี้ ดูโอฯ ผ่านสองสัปดาห์แรกฟีดแบ็กดีมาก ถูกพูดถึงความสนุกของเนื้อเรื่อง สีสันการแสดงของน้องๆ"</p>
<p>เปิดตัวบริษัท ย้าค ใน<date notAfter="25521231" notBefore="25520901">ช่วงปลายปี"51</date> จนถึงวันนี้ แนวโน้มธุรกิจเป็นอย่างไรบ้าง "โจ้แฮปปี้ เป็นการเปิดที่ตอนแรกคิดว่าจะหนักตั้งแต่เดือน ธ.ค.ปีที่แล้ว เราเปิดรายการใหม่ที่เดือนม.ค.52 "ทีนพลัสโชว์" พอตัดสินใจทำเศรษฐกิจหล่นฮวบเลย คิดว่าเหนื่อยแน่ แต่ฟีดแบ็กรายการได้รับการตอบรับที่ดี เป็นรายการวาไรตี้กลุ่มทีนในช่วงกลางคืนที่สปอนเซอร์ให้การตอบรับ โชคดีที่เรามองเห็นจุดต่าง ทำรายการทีวีวัยรุ่นในช่วงกลางวันมีคู่แข่งเยอะ แต่รายการที่เป็นวาไรตี้วัยรุ่นตอนกลางคืน คู่แข่งน้อย เราเลยได้ผลลัพธ์ที่ดี"</p></body>
</news>
