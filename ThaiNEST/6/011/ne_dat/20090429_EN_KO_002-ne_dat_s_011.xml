<teiHeader>
<fileDesc>
<titleStmt>
  <title>ปุ๊กกี้หย่าสามีคนที่2อีกหลังแต่งได้2ปี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-29 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090429/11109/%e0%b8%9b%e0%b8%b8%e0%b9%8a%e0%b8%81%e0%b8%81%e0%b8%b5%e0%b9%89%e0%b8%ab%e0%b8%a2%e0%b9%88%e0%b8%b2%e0%b8%aa%e0%b8%b2%e0%b8%a1%e0%b8%b5%e0%b8%84%e0%b8%99%e0%b8%97%e0%b8%b5%e0%b9%882%e0%b8%ad%e0%b8%b5%e0%b8%81%e0%b8%ab%e0%b8%a5%e0%b8%b1%e0%b8%87%e0%b9%81%e0%b8%95%e0%b9%88%e0%b8%87%e0%b9%84%e0%b8%94%e0%b9%892%e0%b8%9b%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ปุ๊กกี้หย่าสามีคนที่2อีกหลังแต่งได้2ปี</headline>
<lead>"ปุ๊กกี้"ปริศนา พรายแสง อดีตนักร้อง หลังแต่งงานอยู่กินกับสามีคนที่ 2 ได้ 2 ปีกว่า ล่าสุดได้หย่าขาดจากกันแล้ว เตรียมเปิดใจถึงสาเหตุ <date when="25520430">30 เม.ย.</date>นี้ ก่อนหน้านี้ได้เลิกรากับอดีตสามีคนแรก "ต๋อง-วงทู" ครองรักกันมานานถึง 7 ปี กระทั่งมีทายาทด้วยกัน 2 คน และมีเรื่องถึงศาลเพื่อขอสิทธิ์เลี้ยงดูบุตร</lead>
<neck></neck>
<body><p>"ปุ๊กกี้"ปริศนา พรายแสง อดีตนักร้อง หลังจากแต่งงานอยู่กินกับนายปาณสาร จันทน์หอม หรือ "เอ้"เซลส์บริษัทรถหรูยี่ห้อหนึ่ง เมื่อ <date when="25491125">วันที่ 25 พ.ย. 2549</date> รวมระยะเวลาได้ 2 ปีกว่า  กระทั่งมีข่าวเตียงหักออกมาเป็นระยะ จน "ปุ๊กกี้"ปริศนา หรือ "ปุ๊กกี้ ชาลาล่า" ต้องออกมาปฏิเสธเป็นระยะ ล่าสุดมีข่าวเล็ดลอดออกออกมาแน่ชัดแล้วว่าทั้งคู่ได้แยกทางกันเป็นที่เรียบร้อยแล้ว</p>
<p>ทั้งนี้  "จอย" เพื่อนสนิทและผู้จัดการส่วนตัวของอดีตนักร้องได้ ได้เปิดเผยเกี่ยวกับเรื่องนี้ ว่า "ปุ๊กกี้" ยังไม่พร้อมที่จะให้สัมภาษณ์ เนื่องจากสภาพจิตใจไม่พร้อม แต่ยืนยันว่าทั้งคู่ได้หย่ากันแล้ว</p>
<p>"เขาหย่ากันแล้ว หย่ากันตั้งแต่อยู่ที่ซิดนี่ย์แล้ว เพิ่งหย่าได้ไม่นาน และปุ๊กกี้ก็เพิ่งกลับมาเมืองไทย มาจัดการทำธุระ คือตอนนี้จิตใจเขายังไม่ค่อยพร้อม แต่พอดีมีข่าวหลุดออกไป และเป็นจังหวะที่<date>พรุ่งนี้</date> (<date when="25520430">30เม.ย.</date>) เขามีงานพอดี ก็คงมีนักข่าวไปรอสัมภาษณ์ ไม่รู้ว่าเขาจะให้สัมภาษณ์มากน้อยแค่ไหน"จอยกล่าว</p>
<p>ผู้สื่อข่าวรายงานว่า ในเวลา 14.00 น.<date when="25520430">วันที่ 30 เม.ย.</date> "ปุ๊กกี้"จะเดินทางไปร่วมงาน ไทยแลนด์ แกรนด์ อินวิเทชั่น <date when="2552----">2009</date> งานแสดงไทยในออสเตรเลีย ที่ห้องอาหารข้าวต้ม อาคารธารทิพย์ ชั้น 1 ร.ร.เจ้าพระยาปาร์ค</p>
<p>ก่อนหน้าที่ "ปุ๊กกี้" จะแต่งงานกับหนุ่มนอกวงการ เธอได้ใช้ชีวิตอยู่กินกับอดีตสามี นายสุรพันธ์ จำลองกุล" หรือ "ต๋อง วงทู" นานถึง 7 ปี กระทั่งมีทายาทตัวน้อยด้วยกันถึง 2 คน "แบมแบม" และ "พับเบิล" สุดท้ายไปไม่รอด และไม่นานต่อมา "ปุ๊กกี้ ชาลาล่า" ตกเป็นข่าวพาดหัวหนังสือพิมพ์อีกครั้ง กรณียื่นร้องต่อศาลเยาวชนและครอบครัว ขอสิทธิ์ดูแลลูกน้อยทั้ง 2 จากอดีตสามีนักร้องชื่อดัง</p></body>
</news>
