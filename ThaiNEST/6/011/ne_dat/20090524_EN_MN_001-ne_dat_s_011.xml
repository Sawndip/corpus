<teiHeader>
<fileDesc>
<titleStmt>
  <title>“หนุ่ม” อยากมีลูก ประกาศจะแต่ง “เมย์” เร็วๆ นี้ ด้านฝ่ายหญิงพร้อมแต่ขอสงวนท่าที  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-24 03:35:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000057772  </bibl>
</sourceDesc>
</fileDesc>
</teiHeader>
<news>
<headline>“หนุ่ม” อยากมีลูก ประกาศจะแต่ง “เมย์” เร็วๆ นี้ ด้านฝ่ายหญิงพร้อมแต่ขอสงวนท่าที</headline>
<lead>"หนุ่ม กรรชัย" ควง “เมย์” ออกงาน เผยกำลังจะมีข่าวดีเร็วๆ เพราะตอนนี้อยากมีลูก ลั่นตอนนี้ถอดเขี้ยวเล็บแล้ว ด้านสาว"เมย์" เอาแต่เขิน แจง ถ้าฝ่ายชายพร้อมตนก็พร้อม</lead>
<neck></neck>
<body><p>สร้างความฮือฮาอีกแล้วสำหรับ "หนุ่ม กรรชัย กำเนิดพลอย" เมื่อจู่ๆ ก็ควง "เมย์ เฟื่องอารมณ์" ไปร่วมงานแต่งงานของ "โอ๋ ภัคจิรา วรรณสุทธิ์" กับแฟนหนุ่ม "เฟี๊ยต มธุกร พสวงศ์" พร้อมกับประกาศว่ากำลังจะมีข่าวดีเพราะอยากจะมีลูก เล่นเอาเมย์ออกอาการเขินเลยทีเดียว</p>
<p>หนุ่ม "ที่มาด้วยกันไม่ได้กลบข่าวครับ จริงๆ ก็เป็นคนที่ไม่ชอบออกงานแต่วันนี้ก็ต้องมาซักหน่อย ทุกอย่างมันต้องเป็นไปตามยถากรรม เฮ้ย...อะไรนะเขาเรียกว่าอะไรนะ(หัวเราะ) ธรรมชาติ"</p>
<p>เมย์ "ดีคะ ตามยถากรรมดีคะ(หัวเราะ)"</p>
<p>เผยอีกไม่นานอาจมีข่าวดี</p>
<p>หนุ่ม "ถ้ามันถูกที่ถูกเวลาก็โอเค แต่ตอนนี้ยังไม่ได้อะไร แต่คงอีกไม่นานครับ ก็คงเร็วๆ นี้แหละ ตอนนี้เขาก็รอเรา เหมือนกับว่าที่บ้านเขาก็ดูเราอยู่เหมือนกัน เขารอดูพฤติกรรมเราอยู่ด้วย"</p>
<p>เมย์ "ถ้าถามจริงๆว่าพร้อมไหม มันก็พร้อมด้วยหลายๆ อย่างนะคะ ด้วยอายุทั้งสองคน แต่ขึ้นอยู่กับตัวพี่หนุ่มด้วย ถ้าพี่หนุ่มพร้อมตัวเมย์พร้อมก็คงตกลงมีข่าวดี แต่ตอนนี้ยังตอบไม่ได้ว่าเต็มร้อยหรือเปล่าแต่เป็นไปในทางที่ดีคะ"</p>
<p>หนุ่ม "คือตอนนี้ผมอยากมีลูกแล้วไง เพราะว่าเพื่อนๆ เขาก็มีกันหมดแล้วก็เลยอยากมีบ้าง (เมย์ขำ หนุ่มจึงหันหน้าไปถามเมย์) ทำไมล่ะอยากมีลูกไม่ได้เหรอ เขินเหรอยังไม่ได้บอกว่าจะมีกับเธอเลย แค่บอกว่าอยากมีลูกเฉยๆ ก็คงเร็วๆนี้แหละครับ"</p>
<p>เมย์ "(หัวเราะ)ก็ต้องดูๆกันไปคะ ตอนนี้นี้ก็คือว่าโอเคคะ ดีแล้ว"</p>
<p>หนุ่ม "ทุกวันนี้ก็คุยกันมากขึ้น ผมคิดว่าก็คงไม่นานเกินไปครับ เดี๋ยวให้มันชัดเจนก่อน เดี๋ยวจะบอกอีกทีแล้วกัน ยังไงก็คงต้องบอกแน่ๆ แต่ว่างานผมคงไม่เรียบร้อยแบบงานนี้นะ งานผมต้องโหนแบบทาซาน ตามยถากรรมไป(หัวเราะ)"</p>
<p>เมย์ "(หัวเราะ) คือจะมาแบบธรรมดาไม่ได้นะคะ ต้องมาแบบห้อยโหนกันนะ"</p>
<p>หนุ่ม "ตอนนี้ก็ไม่มีแล้วนะเขี้ยวเล็บนะ”</p>
<p>เมย์ "ก็ต้องดูๆกันไป ถ้าพี่หนุ่มเขาบอกว่าหมดแล้วก็แปลว่าเขาหมดจริงๆ"</p>
<p>ผู้สื่อข่าวถามว่า "เมย์" รู้สึกอย่างไร เจ้าตัวรีบตอบเป็นผู้หญิงต้องสงวนท่าที</p>
<p>เมย์ "ก็ถือว่ามีบ้างที่พูดขอแต่งงาน แต่ครั้งนี้เป็นครั้งแรกที่พูดออกสื่อค่ะ ไม่ได้เป็นครั้งแรกที่พูดกัน แต่เป็นครั้งแรกที่พูดต่อหน้าคนหลายๆคน ถามว่าดีใจไหม แหม..เราเป็นผู้หญิงนะคะ ควรวางท่าทีไว้สักนิดหนึ่ง(หัวเราะ)"</p>
<p>หนุ่ม "คือเข้าใจเขา เวลาที่เขาเห็นเพื่อนแต่งงาน แต่คือถ้าเลยจากนี้ไปก็คงจะเหนื่อยหนักเหมือนกันนะ(หัวเราะ)"</p></body>
</news>
