<teiHeader>
<fileDesc>
<titleStmt>
  <title>'น้ำฝน' หนักใจร้องเพลงขึ้นคอนเสิร์ตกับ 'ไชยา'  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-29 05:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/2565  </bibl>
</sourceDesc>
</fileDesc>
</teiHeader>
<news>
<headline>'น้ำฝน' หนักใจร้องเพลงขึ้นคอนเสิร์ตกับ 'ไชยา'</headline>
<lead></lead>
<neck></neck>
<body><p>เป็นแต่นางเอกมาดทอมบ้าง ชีวิตรันทดบ้าง พอได้แต่งตัวสวยอินเทรนด์ในละคร "เทพบุตรชุดวิน" ทางช่อง 3 สาว น้ำฝน-พัชรินทร์ จัดกระบวนพล เลยดีใจ แต่แอบหนักใจสุดๆกับการร้องเพลงในเรื่องนี้ "เรื่องนี้ฝนได้แต่งตัวเยอะกว่าที่ผ่านมา สวยตลอดชอบค่ะ ละครที่ผ่านมาส่วนใหญ่ฝนจะแต่งตัวสบายๆบ้านๆ แต่เรื่องนี้แต่งตามแฟชั่นเลย พอเป็นนักร้องก็แต่งเต็มสตรีม ทั้งเสื้อผ้าหน้าผม แต่ฝนแอบหนักใจเรื่องร้อง เพลง เพราะรับบทนักร้องชื่อดัง ต้องมีคอนเสิร์ตบนเวทีใหญ่ๆ ซึ่งคนดูเป็นคนดูจริงๆไม่ได้จ้างมา เป็นคนแถวนั้น และเป็นแฟนคลับของพี่เอ-ไชยา ฝนยิ่งตื่นเต้นเข้าไปใหญ่ ในเรื่องฝนร้อง 3 เพลง มีเพลงของแม่ เป็นเพลงช้า เพลงรักเธอทุกวัน ร้องกับพี่เอ และเพลงทำดีได้ดี ร้องหมู่จะสนุกสนานเฮฮา ฝนก็จะถามเทคนิคการร้องจากพี่เอบ้าง พี่เอก็สอนเยอะ บอกว่าต้องฟังที่ตัวเองร้องเยอะๆ และมีถ่ายเอ็มวีของพี่เอเพลงมอเตอร์ไซค์ทำหล่น เป็นเพลงสนุก เหมือนหนังแขกเลยค่ะ".</p></body>
</news>
