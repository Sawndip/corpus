<teiHeader>
<fileDesc>
<titleStmt>
  <title>ทรูแจงโรคจิตโทรป่วนพรหมพรไม่เอี่ยวพนง.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-20 11:49:28  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=172169  </bibl>
</sourceDesc>
</fileDesc>
</teiHeader>
<news>
<headline>ทรูแจงโรคจิตโทรป่วนพรหมพรไม่เอี่ยวพนง.</headline>
<lead>ทรู คอร์ปอเรชั่น แจงโรคจิตโทรป่วนพรหมพร ยูวะเวส ไม่เกี่ยวข้องและเป็นพนักงานของบริษัท ยันไม่นิ่งนอนใจร่วมตรวจสอบ</lead>
<neck></neck>
<body><p>ทรู คอร์ปอเรชั่น จำกัด (มหาชน) ชี้แจงกรณี พรหมพร ยูวะเวส ร้องเรียนมีการโทรป่วนจากพนักงานทรู โดยกรณีดังกล่าว บริษัทมิได้เพิกเฉยหรือนิ่งนอนใจ แต่ได้ดำเนินการตรวจสอบข้อมูลข้อเท็จจริงที่เกิดขึ้นทั้งหมด เพื่อเร่งแก้ไขปัญหาของลูกค้า โดยเฉพาะการโทรศัพท์ก่อกวนที่เกิดขึ้น นอกจากนี้ ยังได้ประสานงานขอความร่วมมือจากหลายฝ่ายที่เกี่ยวข้อง รวมทั้งให้ข้อมูลที่เป็นประโยชน์แก่เจ้าหน้าที่ตำรวจ เพื่อร่วมตรวจสอบหาตัวผู้กระทำการดังกล่าว จากการสืบเบื้องต้น บริษัทขอยืนยันว่า ผู้กระทำความผิดมิได้เป็นพนักงานของบริษัท หรือเกี่ยวข้องกับบริษัทแต่อย่างใดสำหรับเรื่องการแก้ไขและป้องกันปัญหากรณีอาจมีบุคคลอื่นกระทำการดังกล่าวอีก บริษัทได้เสนอให้ คุณพรหมพร ยกเลิกหมายเลขโทรศัพท์เดิม พร้อมกับเสนอติดตั้งหมายเลขใหม่</p>
<p>บริษัทต้องขออภัย คุณพรหมพร ในความไม่สะดวกที่เกิดขึ้น จากการที่ไม่สามารถใช้งานโทรศัพท์บ้านหมายเลขเดิม และเชื่อมต่ออินเทอร์เน็ตได้ตามปกติด้วยเหตุปัญหาดังกล่าว และบริษัทต้องขอขอบพระคุณทุกฝ่าย รวมทั้ง คุณพรหมพร ที่กรุณาให้ความร่วมมือเป็นอย่างดี ตลอดจนผู้ประกอบการโทรศัพท์เคลื่อนที่เจ้าของเลขหมาย และเจ้าหน้าที่ตำรวจผู้ดูแลคดี ที่ร่วมสืบสวน และบริษัทขอยืนยันอีกครั้งว่า ผู้กระทำผิดมิได้เป็นพนักงานหรือมีความเกี่ยวข้องใดๆ กับบริษัท ตามที่ลูกค้าหรือบุคคลทั่วไปที่อ่านพบหรือได้รับฟังกรณีที่เกิดขึ้นอาจเข้าใจผิดได้</p></body>
</news>
