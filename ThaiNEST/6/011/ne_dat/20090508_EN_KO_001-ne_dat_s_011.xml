<teiHeader>
<fileDesc>
<titleStmt>
  <title>ดาราร่วมพิธีครอบครู-เชื่องานแสดงเพิ่ม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090508/12192/%e0%b8%94%e0%b8%b2%e0%b8%a3%e0%b8%b2%e0%b8%a3%e0%b9%88%e0%b8%a7%e0%b8%a1%e0%b8%9e%e0%b8%b4%e0%b8%98%e0%b8%b5%e0%b8%84%e0%b8%a3%e0%b8%ad%e0%b8%9a%e0%b8%84%e0%b8%a3%e0%b8%b9%e0%b9%80%e0%b8%8a%e0%b8%b7%e0%b9%88%e0%b8%ad%e0%b8%87%e0%b8%b2%e0%b8%99%e0%b9%81%e0%b8%aa%e0%b8%94%e0%b8%87%e0%b9%80%e0%b8%9e%e0%b8%b4%e0%b9%88%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>ดาราร่วมพิธีครอบครู-เชื่องานแสดงเพิ่ม</headline>
<lead>ดาราแห่ร่วมพิธีครอบครู พร้อมเดินเวียนเทียนที่วัดไผ่ล้อม เมืองนครปฐม เนื่องใน<date when="25520508">วันวิสาขบูชา</date> เชื่อการครอบครูจะทำให้มีงานแสดงเข้ามามากขึ้นกว่าเดิม</lead>
<neck></neck>
<body><p>(<date when="25520508">8พ.ค.</date>) ที่วัดไผ่ล้อม อ.เมือง จ.นครปฐม พระครูปลัดสิทธิวัฒน์ (พระครูน้ำฝน) เจ้าอาวาสวัดไผ่ล้อม จัดพิธีไหว้ครูบูรพาจารย์ สืบสานตำนานพระเวทหลวงพ่อพูล เพื่อให้บังเกิดความเจริญรุ่งเรือง สมปรารถนาในการประกอบกิจทุกสาขาอาชีพแก่ศิษยานุศิษย์ทั้งหลาย ซึ่งพิธีนอกจากจะมีประชาชนที่เดินทางมาร่วมพิธีเป็นจำนวนมากแล้ว และมีดาราแนวหน้าเดินทางมาร่วมพิธีเป็นจำนวนมาก เช่นกัน</p>
<p>ประกอบด้วย นางเอกสาว(แพนเค้ก) เขมนิจ จามิกรณ์ พระเอกละครเคลลี่ และนางเอกสาว(บี)น้ำทิพย์ พระเอกชื่อดังวีรภาพ และ(ต่าย)ชัชฎาภรณ์ ธนันทา (ก้อง)นิติ (เอ็กซ์)ธิตินันท์ (เอก)สิโรจน์ สุรชัย สมบัติเจริญ ณัฐวัฒน์ เปล่งศิริวัฒน์ (ปกร)กัญญ์ณรัณ วงศ์ขจรไกล (เอมี่)อมีเรีย จาคอบ (อริซ) อริษมา ภู่ห้อย เขตต์ ฐานทัพ และดาราอื่นๆอีกมากมาย</p>
<p>ภายในพิธีหลังจากที่มีพิธีพราหมณ์เรียบร้อยแล้ว พระครูปลัดสิทธิวัฒน์ เจ้าอาวาสวัดไผ่ล้อม ได้เริ่มทำพิธีครอบครูให้เหล่าดาราที่เดินทางมา พร้อมเป็นองค์ประธานนำดาราศิลปินเดินเวียนเทียนรอบพระอุโบสถ ท่ามกลางประชานที่หลั่งไหลกันมาไม่ขาดสาย สำหรับปีนี้พระครูปลัดสิทธิวัฒน์ (หลวงพี่น้ำฝน)ได้จัดสร้างวัตถุมงคลที่ระลึก 4 ปี หลวงพ่อพูลละสังขาร เป็นพระสีวลี มหาลาภ โภคทรัพย์ สุดยอดเทพเจ้าแห่งโชคลาภ มอบเป็นของมงคลล้ำค่า ที่เข้มขลังเปี่ยมไปด้วยพุทธศิลป์และพุทธคุณ ตามตำรับหลวงพ่อพูล สำ หรับผู้ที่เดินทางมาครอบครูใน<date>ปีนี้</date></p>
<p>พระเอกหนุ่มธนพัฒน์ หรือเคลลี่ บอกว่า นี่เป็นครั้งแรกที่เดินทางมาร่วมพิธีครอบครูที่วัดไผ่ล้อมแห่งนี้ เนื่องจากตนมีความเชื่อว่าการไหว้ครู ครอบครู เป็นสิ่งที่จะทำให้ชีวิตและหน้าที่การงานจะเจริญรุ่งเรืองขึ้น เพราะทุกคนก็ต้องมีครูแต่ละปีเราควรที่จะแสดงความเคารพครูบาอาจารย์ของตน</p>
<p>ขณะที่ พระเอกหนุ่มรังสิโรจน์ พันเพ็ง บอกว่า เชื่อมาตั้งแต่เด็กแล้วว่าการไหว้ครู หรือครอบครู เพื่อระลึกถึงพระคุณของท่านจะทำให้ชีวิตของตนเจริญรุ่งเรืองขึ้น ซึ่งที่ผ่านมาตนก็จะเข้าร่วมพิธีไหว้ครู ครอบครูมาตลอด โดยไม่เลือกว่าจะต้องเข้าร่วมพิธีที่ไหน เพียงแต่ถ้าตนสะดวกที่ไหนตนก็จะเดินทางไปร่วมพิธีที่นั่น</p>
<p>ซึ่งใน<date>วันนี้</date>เป็นครั้งแรกที่ตนได้เดินทางมาร่วมพิธีครอบครูที่วัดไผ่ล้อม จังหวัดนครปฐม ซึ่งตรงกับ<date when="25520508">วันวิสาขบูชา</date> ตนเชื่อว่าจะทำให้เกิดศิริมงคลแก่ชีวิตของตนเองแน่นอน</p>
<p>ด้าน นายสุรชัย สมบัติเจริญ ศิลปินลูกทุ่งชื่อดัง บอกว่า ปกติแล้วตนก็เป็นลูกศิษย์หลวงพ่อพูลมานานแล้ว ปัจจุบันตนได้เข้ามาทำกิจกรรม เกี่ยวกับเพลงลูกทุ่งไทยให้แก่วัดไผ่ล้อม เพื่ออนุรักษ์เพลงลูกทุ่งไทยให้สืบทอดแก่เยาวชนรุ่นหลัง โดยตนเชื่อว่าการเข้าร่วมพิธีครอบครู จะทำให้ชีวิตเจริญรุ่งเรืองยิ่งขึ้น</p></body>
</news>
