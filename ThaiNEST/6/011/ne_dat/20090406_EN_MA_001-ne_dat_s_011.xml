<teiHeader>
<fileDesc>
<titleStmt>
  <title>พระเอกคนใหม่  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-04-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent09060452&sectionid=0105&day=2009-04-06  </bibl>
</sourceDesc>
</fileDesc>
</teiHeader>
<news>
<headline>พระเอกคนใหม่</headline>
<lead></lead>
<neck></neck>
<body><p>พิศาล อัครเศรณี ให้สัมภาษณ์ว่า ตอนนี้ช่อง 3 ส่งพระเอกคนใหม่ บอย-ปกรณ์ ฉัตรบริรักษ์ มาให้แสดงละครเรื่อง "ไฟรักอสูร" ที่ตนกำกับฯ ซึ่งตนก็ทั้งผลักทั้งดันเพื่อให้โชว์ฝีมือเต็มที่ ทั้งนี้ หลังจากฝึกหนักให้ 1 เดือน โดยฝึกทั้งเต้นรำ ร้องลิเก ร้องเพลง ก็เห็นพัฒนาการ อีกทั้งยังเห็นความพยายาม กับการมีนิสัยที่ดี</p>
<p>"ผมว่าเขาเป็นคนน่ารัก รักงาน ตรงต่อเวลา นิสัยใจคอดี แต่ส่วนที่ผมต้องคอยบอกเขาคือ หน้าเขาจะเชิดตลอดเวลา ซึ่งผมก็จะบอกว่า ถ้าทำหน้าเชิดอีกที จะตบให้หน้าหันเลย" พิศาลกล่าว</p>
<p>ส่วน วิกกี้-สุนิสา เจทท์ ที่มารับบทเป็นนางเอก ซึ่งต้องรับบทเป็นฝาแฝด คนหนึ่งอ่อนหวาน น่ารัก อีกคนปากร้าย มุทะลุนั้น ถือว่ายากสำหรับเขา แต่หลังจากส่งไปเรียนการแสดงเพิ่มก็ดีขึ้น แต่คนดูอย่านำไปเปรียบเทียบกับ นาถยา แดงบุหงา</p>
<p>"เพราะถ้าเอาไปเปรียบ วิกกี้ก็คงจะกินเขาลำบาก แล้วละครตอนนี้ก็ดูตอนนี้ อย่าเอาไปเปรียบกันเลยพิศาลกล่าว"</p></body>
</news>
