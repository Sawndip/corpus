<teiHeader>
<fileDesc>
<titleStmt>
  <title>ละครโบ๋ตั๋นกลีบสุดท้ายโกย4รางวัลสตาร์อวอร์ดส  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:37:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200411&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ละครโบ๋ตั๋นกลีบสุดท้ายโกย4รางวัลสตาร์อวอร์ดส</headline>
<lead>"โบตั๋นกลับสุดท้าย"ช่อง 3 คว้า 4 รางวัล เวทีสตาร์ เอนเตอร์เทนเมนต์ อวอร์ดส์ <date when="2551----">2008</date> ทั้งคะลรยอดเยี่ยม-ผู้กำกับยอดเยี่ยม-บทละครยอดเยี่ยม และ"อั้ม-อธิชาติ"ซิวผู้แสดงนำชายยอดเยี่ยม ส่วน"แอน ทองประสม"คว้าผู้แสดงนำหญิงยอดเยี่ยมจากละคร “สวรรค์เบี่ยง” ด้าน “อนันดา เอเวอริ่งแฮม” คว้าผู้แสดงนำภาพยนตร์ชายยอดเยี่ยมจาก “แฮปปี้เบิร์ธเดย์” ขณะที่ฝ่ายหญิงตกเป็นของ “ใหม่ เจริญปุระ” จาก “เมมโมรี่ รัก หลอน” ส่วนเพลงไทยลูกทุ่งยอดนิยม “มันต้องถอน” ของปอยฝ้าย มาลัยพร ที่ฮอตฮิตติดหูคว้าไปครองสมใจ</lead>
<neck></neck>
<body><p>ที่สยามพารากอน เมื่อเวลา 19.00 น. <date when="25520527">วันที่ 27 พ.ค.</date> มีการประกาศผลรางวัล ผลงานบันเทิงยอดเยี่ยม ประจำปี <date when="2551----">2551</date> หรือ “สตาร์ เอนเตอร์เทนเม้นท์ อวอร์ดส์” (Star Entertainment Awards <date when="2551----">2008</date>) ครั้งที่ 7 จัดโดยสมาคมนักข่าวบันเทิง โดยมีการแจกรางวัลทั้งสิ้น จำนวน 40 รางวัล โดยบรรยากาศเป็นไปอย่างคึกคักตั้งแต่เวลา 17.00 น. มีบรรดาศิลปินดารา และนักร้องชื่อดัง ทั้งหญิงและชาย เดินทางมาร่วมงานกันอย่างคับคั่ง โดยแต่ละคนอยู่ในชุดสวยงาม โดยเฉพาะ “จิ๊ก-เนาวรัตน์ ยุกตะนันท์” ดาราสาวรุ่นใหญ่ ซึ่งมาในชุดวาบหวาม ได้รับการจับตามองเป็นพิเศษ ท่ามกลางบรรดาแฟนคลับตามมาเชียร์กันแน่นขนัด นอกจากนี้ ยังมีการแสดงบนเวทีของเหล่าศิลปินและนักร้อง ผลัดกันขึ้นเวทีสร้างสีสัน เรียกเสียงปรบมือดังกึกก้อง และสำหรับผลการประกาศรางวัล มีดังนี้</p>
<p>รางวัลประเภทภาพยนตร์ไทย มี 10 รางวัล โดยรางวัลผู้แสดงนำชายยอดเยี่ยม ได้แก่ อนันดา เอเวอริ่งแฮม จากเรื่อง “แฮปปี้เบิร์ธเดย์” รางวัลผู้แสดงนำหญิงยอดเยี่ยม ได้แก่ ใหม่ เจริญปุระ จากเรื่อง “เมมโมรี่ รัก หลอน” รางวัลผู้แสดงสมทบชาย ได้แก่ สรพงศ์ ชาตรี จากเรื่อง “องค์บาก 2” รางวัลผู้แสดงสมทบหญิงยอดเยี่ยม ได้แก่ โฟกัส จิระกุล จากเรื่อง “ปิดเทอมใหญ่หัวใจว้าวุ่น” รางวัลผู้กำกับการแสดงยอดเยี่ยม ได้แก่ พงษ์พัฒน์ วชิรบรรจง จากเรื่อง “แฮปปี้เบิร์ธเดย์” รางวัลภาพยนตร์ยอดเยี่ยม ได้แก่ “แฮปปี้เบิร์ธเดย์” รางวัลออกแบบเครื่องแต่งกายยอดเยี่ยม ได้แก่ “ปืนใหญ่จอมสลัด” รางวัลแต่งหน้ายอดเยี่ยม ได้แก่ “สี่แพร่ง” รางวัลเพลงและดนตรีประกอบยอดเยี่ยม ได้แก่ “ปิดเทอมใหญ่หัวใจว้าวุ่น” และรางวัลบทภาพยนตร์ยอดเยี่ยม ได้แก่ “แฮปปี้เบิร์ธเดย์”</p>
<p>รางวัลประเภทรายการโทรทัศน์ มี 19 รางวัล โดยรางวัลผู้ประกาศข่าวชายยอดเยี่ยม ได้แก่ บัญชา ชุมชัยเวทย์ จากช่อง 3 รางวัลผู้ประกาศข่าวหญิงยอดเยี่ยม ได้แก่ อริสรา กำธรเจริญ จากช่อง 3 รางวัลส่งเสริมกีฬายอดเยี่ยม ได้แก่ รายการแฟนซ่ากีฬามัน ช่อง 7 รางวัลรายการข่าวบันเทิงยอดเยี่ยม ได้แก่ รายการไนน์เอ็นเตอร์เทน ทางโมเดิร์นไนน์ ทีวี รางวัลราย การสารคดียอดเยี่ยม ได้แก่ รายการกบนอกกะลา โมเดิร์นไนน์ ทีวี รางวัลรายการส่งเสริมศิลปวัฒนธรรมยอดเยี่ยม ได้แก่ รายการคุณพระช่วย โมเดิร์นไนน์ ทีวี รางวัลพิธีกรและผู้ดำเนินรายการชายยอดเยี่ยม ได้แก่ สัญญา คุณากร รายการที่นี่หมอชิต ช่อง 7 รางวัลพิธีกรและผู้ดำเนินรายการหญิงยอดเยี่ยม ได้แก่ สุริวิภา กุลตังวัฒนา รายการสุริวิภา โมเดิร์นไนน์ ทีวี รางวัลรายการเกมโชว์ยอดเยี่ยม ได้แก่ รายการถ้าคุณแน่ ....อย่าแพ้เด็ก (ประถม) ช่อง 3</p>
<p>รางวัลรายการวาไรตี้ยอดเยี่ยม ได้แก่ รายการตาสว่าง โมเดิร์นไนน์ ทีวี รางวัลรายการส่งเสริมอาชีพยอดเยี่ยม ได้แก่ รายการตลาดสดสนามเป้า ช่อง 5 รางวัลรายการข่าวและวิเคราะห์ข่าวยอดเยี่ยม ได้แก่ รายการข่าวข้นคนข่าว โมเดิร์นไนน์ ทีวี รางวัลบทละครยอดเยี่ยม ได้แก่ ละครเรื่องโบตั๋นกลีบสุดท้าย ช่อง 3 รางวัลผู้แสดงสมทบชายยอดเยี่ยม ได้แก่ ภูธเนศ หงษ์มานพ จากละครเรื่องความลับของซุปเปอร์สตาร์ ช่อง 5 รางวัลผู้แสดงสมทบหญิงยอดเยี่ยม ได้แก่ จีรนันท์ มะโนแจ่ม จาก ละครเรื่องนางทาส ช่อง 7 รางวัลผู้แสดงนำหญิงยอดเยี่ยม ได้แก่ แอน ทองประสม จากละครเรื่องสวรรค์เบี่ยง ช่อง 3 รางวัลผู้แสดงนำชายยอดเยี่ยม ได้แก่ อั้ม-อธิชาติ ชุมนานนท์ จากละครเรื่องโบตั๋นกลีบสุดท้าย ช่อง 3 รางวัลผู้กำกับการแสดงละครยอดเยี่ยม ได้แก่ ชนะ คราประยูร จากละครเรื่องโบตั๋นกลีบสุดท้าย และรางวัลละครยอดเยี่ยม ได้แก่ “โบตั๋นกลีบสุดท้าย” ช่อง 3 ทั้งนี้ละครโบตั๋นกลีบสุดท้าย ทางช่อง 3 คว้าไปทั้งสิ้น 4 รางวัล
ส่วนรางวัลประเภทเพลงไทยสากล-เพลงไทยลูกทุ่ง มี 8 รางวัล แยกเป็นประเภทเพลงไทยสากล 4 รางวัล โดยรางวัลนักร้องชายยอดนิยม ได้แก่ โต๋-ศักดิ์สิทธิ์ เวชสุภาพร และ อ๊อฟ-ปองศักดิ์ รัตนพงษ์ รางวัลนักร้องหญิงยอดนิยม ได้แก่ แก้ม เดอะสตาร์ รางวัลศิลปินกลุ่มยอดนิยม ได้แก่ แทททู คัลเลอร์ และรางวัลเพลงยอดนิยม ได้แก่ เพลงใจฉันเป็นของเธอ ของบอย พีชเมกเกอร์ สำหรับรางวัลเพลงไทยลูกทุ่ง 4 รางวัล โดยรางวัลนักร้องชายยอดนิยม ได้แก่ หนู มิเตอร์ รางวัลนักร้องหญิงยอดนิยม ได้แก่ ต่าย อรทัย รางวัลดาวรุ่งยอดนิยม ได้แก่  เอิร์น เดอะสตาร์ และรางวัลเพลงยอดนิยม ได้แก่ มันต้องถอน ของปอยฝ้าย มาลัยพร เพลงที่ฮิตติดหูทั่วบ้านทั่วเมือง</p>
<p>นอกจากนี้ ยังมีรางวัลพิเศษ 3 รางวัล คือรางวัลขวัญใจนักข่าวบันเทิงฝ่ายชาย ได้แก่ ฟิล์ม-รัฐภูมิ โตคงทรัพย์ รางวัลขวัญใจนักข่าวบันเทิงฝ่ายหญิง ตกเป็นของ แอฟ-ทักษอร ภักดิ์สุขเจริญ  และรางวัลเกียรติยศปูชนียบุคคลแห่งวงการบันเทิง ได้แก่ สีเทา เพ็ชรเจริญ.</p></body>
</news>
