<teiHeader>
<fileDesc>
<titleStmt>
  <title>“ลีโอ พุฒ” เห่อ เมียท้อง 4 เดือน รอลูกคลอดจัดพิธีแต่งงาน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-19 23:35:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000056192  </bibl>
</sourceDesc>
</fileDesc>
</teiHeader>
<news>
<headline>“ลีโอ พุฒ” เห่อ เมียท้อง 4 เดือน รอลูกคลอดจัดพิธีแต่งงาน</headline>
<lead>เปิดปุ๊บติดปั๊บ! “ลีโอ พุฒ” เผย ภรรยาท้อง 4 เดือนแล้ว โดยที่ตอนหมั้นกันไม่รู้ว่าท้อง เพิ่งมารู้ตอน 3 เดือน อ้าง เพราะภรรยาประจำเดือนมาไม่ปกติอยู่แล้ว สุดดีใจ สัญญาจะทำหน้าที่พ่อให้ดีที่สุด ก่อนแจง ยังไม่คิดจัดพิธีแต่งงานตอนนี้ รอให้ลูกคลอดออกมาก่อน ค่อยจดทะเบียนทีเดียว</lead>
<neck></neck>
<body><p>หลังจากที่หนุ่มเซอร์ “ลีโอ พุฒ” เข้าพิธีหมั้นกับแฟนสาวนอกวงการ “เบส จันทรพิมพ์ ราชวงศ์เมือง” ไป เมื่อ<date when="25520214">วันวาเลนไทน์</date>ที่ผ่านมา ล่าสุดหนุ่มพุฒก็ออกมายอมรับ กลางงานเปิดตัวคลื่นวิทยุ “90 Balance FM” ด้วยใบหน้าเปื้อนยิ้มว่า ตอนนี้ภรรยาท้องได้ 4 เดือนแล้ว เผย ตอนหมั้นกันไม่รู้ว่าท้อง เพิ่งมารู้ตอนที่ท้องได้ 3 เดือน เนื่องจากภรรยาประจำเดือนมาไม่ปกติอยู่แล้ว พร้อมบอก ที่บ้านรวมไปถึงตนเห่อกันหมดทุกคน ก่อนเปรย หลังคลอดถึงจะจัดพิธีแต่งงาน พร้อมกับจดทะเบียนพร้อมกันทีเดียวเลย</p>
<p>“ตอนนี้มีข่าวดีแล้วครับ ก็เรื่องทายาทก็เป็นเรื่องที่ดี จริงๆไม่ได้คิดว่าจะบอกใครหรอก แต่เมื่อกี้มีคนถามว่าจะมีน้องเมื่อไหร่ คือคำถามมันพาไปก็เลยต้องตอบ ก็คิดว่าน่าจะเข้าในธรรมชาติ ผมไม่ได้เป็นคนที่ทำอะไรแล้วต้องบอกใคร ไม่ได้เป็นคนที่พี่เชิญครับ เดี๋ยวจะแถลงนู้นนี่ ไม่ได้เป็นคนอย่างนั้น ชอบเป็นคนธรรมดามากกว่า แต่ก็รู้สึกดีใจที่บอกไปแล้วทุกคนก็ต่างยินดีด้วย ตอนนี้ก็ 4 เดือนแล้วครับ 4 เดือนกว่าๆ”</p>
<p>“แฟนไม่มีอาการอะไรครับ ปกติดี แต่ผมมีอาการอาเจียนและอาการนั้นก็หายไป ซึ่งในตอนนั้นก็นึกว่าไม่สบาย แล้วแฟนผมเป็นคนที่ประจำเดือนเขามาไม่ปกติอยู่แล้ว ก็ไม่ได้สงสัยเอะใจอะไร แต่พอมารู้อีกทีก็ เอ้า..ปาไปท้อง 3 เดือนแล้ว ก็ไปหาหมอ หมอก็บอกว่ามีน้อง ก็ไปฝากครรภ์และคุณหมอก็จะนัดเดือนละครั้ง หลังจากนั้นท้องเขาก็ใหญ่ขึ้นเร็วมากเลย ตอนแรกไม่รู้เลยครับ เขาปกติมาก ซึ่งผมก็คิดว่าแปลกดีนะ พอรู้ว่าท้องเขาใหญ่ขึ้นเร็วมาก มีคนถามว่าคนแพ้ท้องแทนเมีย กลัวเมียจริงเหรอ เราก็ไม่ได้อะไรหรอก ก็แค่กลัวเขาบ่น เขาก็บ่นเอานะครับ เราก็ทำอะไรที่ไม่ต้องบ่นดีกว่า”</p>
<p>“เราก็ดูแลดีตลอดเวลาครับ ส่วนใหญ่ก็จะได้คำแนะนำจากแม่ยาย จากคุณพ่อบ้าง ก็บอกเฮ้ย..มันต้องทานไอ้นี่ถ้าเกิดมีน้อง น้ำมะพร้าวไหม เขาเห่อหมดเลยนะ ทั้งปู่ย่าตายาย แม่ปีนี้บินกลับมาเมืองไทยสองครั้งแล้ว เฉพาะปีนี้นะสองครั้ง นี่ห่างกันแค่อาทิตย์เดียวเอง ไม่รู้ว่าเขานึกอะไร เขาบินกลับไปแล้ว แล้วเขาก็บินกลับมาอีก แล้วก็มากำชับอย่างดี อย่าพาไปเที่ยวสวนสนุก อย่าโลดโผน ซึ่งมันเป็นเรื่องที่รู้ ใครจะพาไปนั่งรถไฟเหาะ(หัวเราะ) ก็ด้วยความเห่อนะครับ ในครอบครัวผม ในบรรดาพี่น้องผมเป็นคนแรกที่มีครอบครัว เขาก็จะมารุมเห่อ”</p>
<p>“ที่เริ่มรู้นะ พอเริ่มเห็นใครจูงเด็กเล็กๆ มาก็จะมอง ที่มองก็มองด้วยความรู้สึกที่แตกไปจากแต่ก่อน เมื่อก่อนที่มอง ก็มองว่าเป็นเด็กที่น่ารัก แต่เดี๋ยวนี้มองแล้วเออ เราจะแต่งตัวเขายังไง คือเราจะมองแล้วยิ้ม ยิ้มคนเดียวเหมือนคนบ้า เหมือนกับพ่อแม่เด็กเขาก็ระแวง เฮ้ย ไอ้บ้านี่มันมามองอะไรของมันวะ ตอนนี้มันมองโลกเปลี่ยนไปจริงๆ ครับ”</p>
<p>ลั่น ไม่ได้วางแผนว่าจะมีลูก แต่พอมีแล้วอยากให้ทางด้านภรรยาได้พัก ส่วนตนตอนนี้ระวังในเรื่องใช้เงิน เพราะยังไม่รู้เรื่องอื่นว่าจะต้องเตรียมตัวอย่างไง</p>
<p>“ตอนแรกก็ไม่ได้วางแผนว่าจะต้องมีอะไร ตอนนี้ก็ไม่อยากให้เขาทำงาน แต่เขาก็ยังดื้อนะ อย่างที่รู้แฟนผมเขาทำชุดตุ๊กตาบลายธ์ เขาก็จะทำของเขาขาย และชอบที่จะไปสำเพ็ง และไปนั่งขายที่เซ็นทรัลเวิลด์ทุกๆ วันศุกร์ เขาก็จะไปขายที่นั่น เหมือนกับว่าไม่ได้เท่าไหร่หรอกครับ แต่เขาไปเพียงแค่ว่าไปหาเพื่อน เขามีสังคมของเขาตรงนั้น ก็เข้าใจก็ไม่ห้ามครับ ผมก็ปล่อย อย่างแรกเลยที่เขาบอก เขาบอกว่าคนท้องไม่ใช่คนพิการ เขาก็อยากไปหารายได้พิเศษของเขา ห้ามเขา เขาก็รู้สึกเบื่อ ทำไมน่าจะทำอะไรได้มากกว่านี้ เราก็ไม่ห้ามแล้วแต่”</p>
<p>“ตอนนี้ผมค่อนข้างระวังในเรื่องของการใช้เงินครับ เรื่องอื่นยังไม่รู้ว่าจะต้องเตรียมตัวยังไง เตรียมอะไรบ้าง แต่แฟนผมเขาก็เอาหนังสืออะไรมาอ่านเต็มเลยครับ และตอนกลางคืนจะต้องอ่านนิทานให้พุงเขาฟัง หาเพลงต่างๆ มาแนบหูเขา เขาไปอ่านมาก็จะมาบอก ส่วนใหญ่ก็เป็นเขาแหละครับ ที่เป็นคนหาข้อมูล ก็คือตอนนี้ทำหมดครับ แล้วแต่จะสั่ง(หัวเราะ)”</p>
<p>บอก เป็นผู้หญิงหรือผู้ชายก็ได้หมด ขอแค่ให้ลูกเกิดมาเป็นคนดีและแข็งแรง</p>
<p>“ก็ถ้าออกมาก็ขอให้เขาแข็งแรงครับ และก็เป็นเด็กดี ผู้หญิงผู้ชายก็ได้ ผมนะคิดว่าเด็กผู้หญิงผู้ชายมีเสน่ห์ต่างกัน เด็กผู้ชายนะ พอเรามองเห็นเด็กผู้ชาย เราจะนึกถึงตัวเราตอนเป็นเด็ก ส่วนเด็กผู้หญิงจะมีธรรมชาติช่างพูด น่ารักกันคนละแบบ ผู้หญิงผู้ชายผมชอบทั้งนั้นแหละครับ(หัวเราะ) ก็อัลตร้าซาวด์ครับ ยังไงก็คงต้องอัลตร้าซาวด์เพื่อให้รู้ว่าเขาแข็งแรงหรือเปล่า มีอะไรผิดปกติไหม และอย่างหนึ่งผมเชื่อในโชคชะตาครับ ถ้าเขาเลือกให้เราเป็นพ่อแล้ว ชีวิตเราก็ต้องดี ตั้งใจทำในสิ่งที่ดีที่สุด เพื่อที่จะได้สิ่งที่ดีที่สุดกลับมาเช่นกัน”</p>
<p>แจงกรณีที่ทำการหมั้นหมายกับแฟนสาวไปแล้ว แต่ยังไม่มีพิธีการแต่งงาน และการจดทะเบียนสมรส ซึ่งสอบถามเจ้าตัวรีบแจง รอให้ลูกคลอดก่อนถึงจะแต่ง เพราะจะได้เอาลูกมาถ่ายรูปด้วย พร้อมกับจดทะเบียนในวันนั้นเลย</p>
<p>“หมั้นครับ ผมว่าแต่มาถึงนี้แล้ว แต่งมันก็ไม่อะไร รอให้น้องคลอดก่อนแล้ว ก็อุ้มถ่ายบนเวทีก็ว่าไป ให้โตอีกสักหน่อย ตอนนี้ให้เขารักษาสุขภาพอย่างเดียวครับ จดทะเบียนก็เดี๋ยวทีเดียวเลย ตอนแต่งงาน ตอนนี้ก็อยากเอาเรื่องสุขภาพเขาไว้ก่อน เรื่องอื่นไว้ว่ากันแล้วกันครับ”</p></body>
</news>
