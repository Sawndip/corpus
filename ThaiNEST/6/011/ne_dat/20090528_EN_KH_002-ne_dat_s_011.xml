<teiHeader>
<fileDesc>
<titleStmt>
  <title>"อลิซ"หวังคนดูชอบ"รูมเมต"-ทุกคนตั้งใจแสดง  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXhNREk0TURVMU1nPT0=&sectionid=TURNeE1nPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"อลิซ"หวังคนดูชอบ"รูมเมต"-ทุกคนตั้งใจแสดง</headline>
<lead></lead>
<neck></neck>
<body><p>เล่นหนัง "รูมเมต เพื่อนร่วมห้อง ต้องแอบรัก" นักแสดงสาวหน้าใหม่ "อลิซ" อภัสนันท์ วรภิรมย์รักษ์ ก็ถูกมองว่าเป็นเลสเบี้ยนซะแล้ว โดยเจ้าตัวบอกว่า</p>
<p>"คือในเรื่อง น้องนุช(นีรนาท โคทส์) ต้องแอบชอบอลิซ ก็เลยจะมีคนมองว่าอลิซเป็นเลสเบี้ยนจริงๆ ส่วนตัวอลิซเองก็เริ่มไขว้เขวแล้วนะ ผู้ชายเดี๋ยวนี้ก็มีน้อยซะด้วย(หัวเราะ) พูดเล่นค่ะ ยืนยันว่ายังชอบผู้ชายนะคะ"</p>
<p>หนังเรื่องแรกคาดหวังอย่างไรบ้าง "แอบคาดหวังนิดหนึ่งว่าอยากให้คนดูชอบเพราะว่าทุกคนตั้งใจ ทุ่มสุดตัวเลย อลิซเองก็ดร็อปเรียนไปเทอมหนึ่ง เพื่อไปถ่ายทำเรื่องนี้ที่เชียงใหม่ ทุกคนก็ต้องใช้ชีวิตอยู่ด้วยกันเพื่อให้ดูสนิทสนมกันจริงๆ ค่ะ"</p>
<p>กลัวโดนว่าว่าหนังเป็นเหมือนส่งเสริมให้หญิงรักหญิงไหม "ถ้าคนมองภายนอกก็อาจจะคิดว่าเป็นแบบนั้น แต่อยากให้ไปดูเพราะว่ามันไม่ใช่แนวนั้นเลย"</p></body>
</news>
