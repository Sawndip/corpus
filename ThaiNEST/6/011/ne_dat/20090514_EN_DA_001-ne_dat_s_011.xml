<teiHeader>
<fileDesc>
<titleStmt>
  <title>'กวาก แจยัง' ผู้กำกับคนดังกลับมาอีกครั้งกับ 'My Mighty Princess...สะดุดรักฯ'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-14 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198992&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'กวาก แจยัง' ผู้กำกับคนดังกลับมาอีกครั้งกับ 'My Mighty Princess...สะดุดรักฯ'</headline>
<lead></lead>
<neck></neck>
<body><p>“กวาก แจยัง” ผู้ซึ่งทุบสถิติด้านรายได้เมื่อสามารถดึงผู้ชมกว่า 5 ล้านคน เข้าสู่โรงภาพยนตร์ได้หลังจากนำภาพยนตร์แนวโรแมนติกคอเมดี้เรื่อง “My Sassy Girl” เข้าฉายได้หวนกลับมาเพื่อทุบสถิติการทำรายได้ อีกครั้งกับภาพยนตร์เรื่องใหม่ “My Mighty Princess” หรือในชื่อไทยว่า สะดุดรัก...ยัยจอมพลัง” ที่เขาลงมือกำกับอย่างมั่นใจว่าจะเป็นภาพยนตร์อีกเรื่อง ที่จะสร้างชื่อให้กับเขาใหม่เนื่องจากเนื้อหานอกจากเป็นที่ถูกใจทั้ง ทีมงานและตัวเขาเองแล้ว เขายังทำการสอดแทรกฉากอารมณ์ลึกซึ้งที่เคยทำสำเร็จมาแล้วใน “My Sassy Girl (<date when="2544----">ค.ศ. 2001</date>)” และ “The Classic (<date when="2546----">ค.ศ. 2003</date>)” พร้อม “Windstruck (<date when="2547----">ค.ศ. 2004</date>)” เพราะทราบดีว่าแฟน ๆ หลาย ๆ คนที่รอคอยชมภาพยนตร์เรื่องใหม่ของเขา ต่างคอยจับจ้องมองมาที่ผลงานใหม่ของเขา เป็นตาเดียว ดังนั้นผู้กำกับคนดังอย่าง “กวาก แจยัง” จึงเตรียมความพร้อมไว้ตั้งแต่ช่วงที่ยังถ่ายทำเรื่อง “Windstruck”</p>
<p>ไม่ว่าจะเป็นบทภาพยนตร์หรือแม้แต่การกำกับฉากแอ๊คชั่น เพื่อให้เป็นภาพยนตร์ที่นำเสนอสุดยอดทางอารมณ์และตัวละคร ซึ่งผสมผสานกันไปทั้งเรื่องรักกุ๊กกิ๊กเรื่องตลกขบขันและศิลปะการต่อสู้ เพราะที่ผ่านมา กวาก แจยัง ได้แสดงให้เห็นความสามารถอันโดดเด่นในการสร้างสรรค์แนวทางใหม่ ๆ ผ่าน ทางภาพยนตร์เรื่องต่าง ๆ ของเขา ดังนั้นจึง ไม่ต้องสงสัยเลยว่า “My Mighty Princess” ย่อมถ่ายทอดอารมณ์อันละเมียดละไมซึ่งรวม อยู่กับองค์ประกอบ ชวนหัวทั้งหลายโดยไม่ ทำให้ผู้ชมผิดหวังอย่างแน่นอน <date when="25520528">28 พ.ค.</date>นี้เตรียมพบผลงานเรื่องใหม่ของเขาได้ในโรงภาพยนตร์.</p></body>
</news>
