<teiHeader>
<fileDesc>
<titleStmt>
  <title>'เอมี่' ย้ำแค่คนเคยซี้ เลิกคุยกับ 'บอย' แล้ว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198765&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'เอมี่' ย้ำแค่คนเคยซี้ เลิกคุยกับ 'บอย' แล้ว</headline>
<lead></lead>
<neck></neck>
<body><p>เพิ่งจะก้าวขึ้นมาเป็นดาวรุ่งดวงใหม่ของวงการได้ไม่นาน นางเอกสาว เอมี่-อมาเรีย จาคอป ก็เจอข่าวเสีย ๆ หาย ๆ ว่าขึ้นคอนโดฯ บอย-โชคชัย ประเดิมไปซะแล้ว คราวนั้นทำเอาเจ้าตัวถึงกับน้ำตาไหลเลยทีเดียว แต่ล่าสุดได้มีโอกาสเจอหน้าสาวเอมี่ เจ้าตัวยอมรับว่าตอนนี้สภาพจิตใจดีขึ้น</p>
<p>เอมี่ กล่าวว่า “ตอนนี้มีละคร “ธิดาวานร 2” ก็กำลังฟิตร่างกายอยู่ เพราะทีมงานอยากให้มีกล้ามเนื้อมากกว่านี้ เพราะภาคนี้กลายเป็นบู๊ไปเลย” จากละครเย็นกลายเป็นละครหลังข่าวรู้สึกยังไงบ้าง? “ไม่รู้เหมือนกัน ก็จะพยายามทำให้เหมือนละครหลังข่าวเรื่องอื่น ๆ ที่ผ่านมาเคยถูกติงเรื่องการแสดง เอมี่ก็รู้สึกกดดัน ก็จะพยายามตั้งใจให้มากที่สุด อย่างเรื่องบู๊ตอนนี้หลังจากฟิตร่างกาย ก็จะต้องไปเรียนคิวบู๊อีก แต่จะเน้นฟิตร่างกายก่อน เพราะกลัวว่าถ้าเล่นบู๊หนัก ๆ แล้ว จะเหนื่อยง่าย” ...ผ่านข่าวแย่ ๆ มา แล้วตอนนี้สภาพ จิตใจเป็นอย่างไรบ้าง... “โอเคแล้ว อย่างตอนที่ร้องไห้ ก็ไม่อยากร้องหรอก” ได้ข่าวว่าแม่อยากให้ออกจากวงการด้วย? “แม่ก็บอกว่าเอมี่อยู่ตัวคนเดียว ก็คงไม่เคยไปทำอะไรให้ใครอยู่แล้ว เขาก็ไม่เข้าใจว่าทำไมต้องมาทำกับเอมี่แบบนี้ เขาบอกว่ากับเด็กยังทำได้เลย” ...แต่เอมี่ก็ขออยู่ต่อเหรอ... “เอมี่ก็เรียนด้วย แล้วก็ทำงานต่อไปด้วย แม่ก็ไม่ว่าอะไร” ชีวิตเปลี่ยนไปเยอะมั้ย? “ก็เยอะ เราก็ไม่เคยเจออะไรแย่ ๆ มาก่อน แต่สภาพจิตใจก็ดีขึ้น อะไรจะเกิดก็ต้องเกิด เราไปห้ามอะไรไม่ได้”</p>
<p>...แล้วความสัมพันธ์กับบอยล่ะ... “เคยคุยกันเมื่อ 2 ปีที่แล้ว หลังจากนั้นก็ไม่เคยคุยเลย พอเกิดเรื่องก็ไม่เคยคุย” แต่เขาบอกว่าเขาเคยไปเที่ยวบ้าน เอมี่ด้วย? “นั่นก็คือเมื่อ 2 ปีที่แล้ว เรารู้จักกันตอนเปิดตัวหนัง “สไปเดอร์แมน” จากนั้นเขาก็ไปเที่ยวบ้านที่ภูเก็ต เขาก็มาถึงแล้วจะให้ไปไล่เขากลับก็ไม่ได้”  ...เจอข่าวกับหนุ่ม ๆ แบบนี้แม่จะมาอยู่ที่กรุงเทพฯด้วยมั้ย... “ไม่หรอก แต่เอมี่ทำอะไรก็บอกแม่ทุกอย่าง เพราะถ้าโกหกไปแม่ก็ช่วยอะไรไม่ได้ จะไปไหนกับใครก็ต้องบอกท่านทุกครั้ง” เอมี่ กล่าว.</p></body>
</news>
