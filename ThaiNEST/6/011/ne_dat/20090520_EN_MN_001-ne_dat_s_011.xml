<teiHeader>
<fileDesc>
<titleStmt>
  <title>“เอิ๊ก” โล่ง ตำรวจจับโรคจิตได้แล้ว พบประวัติเคยรักษาตัวศรีธัญญา  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-20 23:11:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000056717  </bibl>
</sourceDesc>
</fileDesc>
</teiHeader>
<news>
<headline>“เอิ๊ก” โล่ง ตำรวจจับโรคจิตได้แล้ว พบประวัติเคยรักษาตัวศรีธัญญา</headline>
<lead>จับได้แล้วโรคจิตโทร.ขอร่วมเพศ “เอิ๊ก” ไม่ใช่คนใน “ทรู” แต่เป็นหนุ่มวัย 23 ที่มีประวัติเคยเข้ารักษาอาการทางประสาทที่รพ.ศรีธัญญา ด้านเอิ๊กไม่ติดใจเอาเรื่อง แต่อยากให้ครอบครัวพาตัวไปรักษา จะได้ไม่เกิดเรื่องแบบนี้อีก  ขณะที่ผู้ต้องหานำดอกไม้มาขอโทษ ตำรวจปรับหนึ่งพันบาท ก่อนปล่อยกลับบ้านไป</lead>
<neck></neck>
<body><p>หลังเข้าแจ้งความกับตำรวจที่สน.บางพลัด ให้ตามจับโรคจิตที่โทรศัพท์เข้ามาคุกคาม เป็นเวลานานกว่า 2 เดือน ตั้งแต่ทำเรื่องขอติดตั้งระบบโทรศัพท์กับบริษัททรู คอร์เปอเรชั่น เมื่อหลายวันก่อน <date>วันนี้</date>(<date when="25520520">20 พ.ค.</date>)ก็ทำเอาพิธีกรสาว “เอิ๊ก พรหมพร ยูวะเวส” ยิ้มออก เมื่อได้รับแจ้งจากเจ้าหน้าที่ตำรวจ ว่าสามารถจับตัวผู้ต้องหาได้แล้ว</p>
<p>ซึ่งทันทีที่เจ้าตัวได้รับแจ้งก็รีบรุดไปดูหน้าด้วยตัวเองทันที ปรากฏว่าไม่ใช่คนใน “ทรู” อย่างที่สาวเอิ๊กสงสัย หากแต่เป็นหนุ่มวัย 23 ปี ชื่อนาย “ชัยนันท์ ศรีหนารถ” บ้านอยู่แถวปทุมธานี ที่สำคัญพบประวัติเคยเข้ารับการรักษาอาการทางประสาท ที่โรงพยาบาลจุฬาฯ และโรงพยาบาลศรีธัญญา เมื่อ <date when="2549----">2549</date></p>
<p>โดยภายหลังที่สาวเอิ๊กเข้าพบเจ้าหน้าที่ตำรวจแล้ว ก็ออกมาให้สัมภาษณ์กับผู้สื่อข่าว ว่า แม้จะรู้สึกโล่งใจ แต่ก็ยังรู้สึกหวาดกลัวกับเหตุการณ์ที่เจออยู่ พร้อมบอกไม่คิดจะเอาเรื่องให้ต้องเสียอนาคต เพราะเห็นว่ายังอายุน้อย แต่อยากให้ครอบครัวพาตัวไปรักษาจะดีกว่า</p>
<p>"รู้สึกโล่งใจในระดับหนึ่งนะคะที่อย่างน้อย เราก็ได้เจอหน้าค่าตาเขา มีโอกาสได้พูดคุยกัน จริงๆ เขาก็ไม่ใช่คนร้ายอะไร ก็อย่างที่บอก อย่างที่ได้สันนิษฐานไว้ตั้งแต่แรกว่า คนป่วยก็มักจะอยู่ในคราบของคนปกติ โดยที่ปกติก็อาจจะไม่รู้ตัวว่าป่วย แต่คุณพ่อคุณแม่ เขาก็บอกว่าลูกเขามีประวัติว่าป่วยอยู่ด้วย แต่ก็ถามต่อไปว่า ถ้ารู้ว่าลูกมีประวัติว่าป่วย แล้ววิธีการดูแลลูกควรทำยังไง ทำไมถึงให้ลูกมาโทร.ในลักษณะแบบนี้ได้ ซึ่งพ่อแม่เขาก็เสียใจ เขาบอกว่าเขาก็ไม่ทราบว่าลูกเขาทำอะไรแบบนี้ เขาบอกว่าลูกเขาใช้โทรศัพท์ แต่เขาไม่รู้ว่าโทร.หาใครบ้าง คิดว่าโทร.คุยกับเพื่อนอะไรต่ออะไร"</p>
<p>"เราก็ถามเขานะว่าทำไมเป็นเรา ก็ถามเขาว่า ถามจากใครมาหรือเปล่า เขาก็บอกว่าไม่มี ตามที่เขาตอบนะคะ เขาบอกว่าได้เบอร์เอิ๊กมาจาก 1133 ซึ่งตรงนี้เป็นประเด็นที่เอิ๊กอยากฝากถามไปทางทรูด้วย เพราะตอนที่อิ๊กติดตั้งเบอร์โทรศัพท์เลขนี้ เอิ๊กได้แจ้งอย่างชัดเจนว่า เอิ๊กขอให้ข้อมูลเป็นความลับ ซึ่งหลายคน ก็ทำแบบนั้นใช่มั๊ยค่ะ ไม่ใช่เฉพาะเรา ที่จะบอกว่าขอแจ้งปกปิดข้อมูลเป็นความลับ ซึ่งทางทรู ก็ยืนยันชัดเจนว่า แน่นอนค่ะ แต่คนนี้เขาบอกว่าเขาเอามาจาก 1133"</p>
<p>"คือหลังจากที่เราฟังจากเขา แล้วเรามาลองเช็ค เช็คไม่ได้แล้ว แต่ทางคุณตำรวจก็บอกว่า เป็นไปได้ที่พอเป็นเรื่องขึ้นมา เขาก็อาจไม่ยอมตอบแล้ว แต่ก่อนหน้านี้ก็เป็นไปได้ที่เขาจะบอกเบอร์เรามา เพราะก่อนหน้าเราก็ไม่เคยลองโทรหาตัวเองค่ะ"</p>
<p>“สำหรับตัวน้องคนนี้เอง เราก็คงจะไม่ทำอะไร ก็ตั้งใจจะมาขอโทษ แต่สิ่งหนึ่งที่อยากจะคุยกับพ่อแม่เขาให้มากขึ้นก็คือว่า ถ้ารู้ทั้งรู้ว่าลูกป่วย ควรมีวิธีการดูแลลูกอย่างใกล้ชิดกว่านี้มั้ย อย่างน้อยก็เก็บโทรศัพท์มือถือ อย่าให้เขาไว้กับตัว อย่างน้อยนี่ก็เป็นเคสตัวอย่างได้ หรือพ่อแม่คนไหนก็ตามที่รู้ว่าลูกมีประวัติหรือมีการไปปกติเต็มที่ร้อย เปอร์เซ็นต์ เคยสังเกตพฤติกรรมของลูกอย่างใกล้ชิดบ้างหรือเปล่า ไม่ใช่เอิ๊กคนเดียวหรอกที่โดนแบบนี้ ต้องมีมากกว่านี้อีกมากมายค่ะ แล้วคนไม่โดนก็จะไม่รู้นะ จริงแล้วมันเหมือนเป็นเรื่องเล็กน้อย แต่มันทำให้เราไม่สามารถใช้ชีวิตได้อย่างปกติ คือเราจะอยู่ด้วยความหวาดระแวง หวาดกลัวตลอด""คือครั้งแรกต้องบอกว่าหมายเลขที่ได้มาทางทรู นำหมายเลขนี้มาให้ เพราะเราขอประวัติการโทรเข้าเบอร์เอิ๊กทั้งหมด เขาก็เอามาให้ เอิ๊กก็เอาหมายเลขทั้งหมดให้ตำรวจไป ตำรวจก็ตามสืบต่อ ครั้งแรกตำรวจก็ไปที่บ้านเขา หมายเลขนี้เป็นหมายเลขที่ไม่จดทะเบียนนะคะ ตำรวจก็ใช้ความสามารถสืบสวนจนไปเจอที่บ้าน พอไปที่บ้านก็ไปเจอพ่อแม่เขา พ่อแม่เขาตอนแรกก็ปฏิเสธว่าไม่มี ตำรวจก็เลยลองโทรเลย ปรากฏว่ามันดังที่กระเป๋าg-k ปรากฏว่าเบอร์นั้นก็คือเบอร์ของลูกเขานั่นเอง แต่ตอนแรกเขาไม่ตอบอะไร เขาก็เป็นธรรมดาเน๊อะ อาจจะช่วยปกปิดลูก แต่เขาก็บอกไม่ทราบว่าลูกเขาโทรมาหาเอิ๊ก"</p>
<p>"คือครั้งแรกต้องบอกว่าหมายเลขที่ได้มาทางทรู นำหมายเลขนี้มาให้ เพราะเราขอประวัติการโทรเข้าเบอร์เอิ๊กทั้งหมด เขาก็เอามาให้ เอิ๊กก็เอาหมายเลขทั้งหมดให้ตำรวจไป ตำรวจก็ตามสืบต่อ ครั้งแรกตำรวจก็ไปที่บ้านเขา หมายเลขนี้เป็นหมายเลขที่ไม่จดทะเบียนนะคะ ตำรวจก็ใช้ความสามารถสืบสวนจนไปเจอที่บ้าน พอไปที่บ้านก็ไปเจอพ่อแม่เขา พ่อแม่เขาตอนแรกก็ปฏิเสธว่าไม่มี ตำรวจก็เลยลองโทรเลย ปรากฏว่ามันดังที่กระเป๋าg-k ปรากฏว่าเบอร์นั้นก็คือเบอร์ของลูกเขานั่นเอง แต่ตอนแรกเขาไม่ตอบอะไร เขาก็เป็นธรรมดาเน๊อะ อาจจะช่วยปกปิดลูก แต่เขาก็บอกไม่ทราบว่าลูกเขาโทรมาหาเอิ๊ก"</p>
<p>บอก ผู้ต้องหาเพิ่งเอ่ยขอโทษเมื่อกี้ พร้อมตั้งข้อสังเกตว่าพ่อกับแม่ของผู้ต้องหา ดูเหมือนจะกีดกันไม่ให้พูดเองสักเท่าไหร่</p>
<p>"ก็เพิ่งบอกคำขอโทษเมื่อกี้ ก่อนหน้านี้พ่อแม่เขาจะไม่ยอมให้ลูกเขาพูดสักเท่าไร พ่อแม่จะเป็นคนพูดแทนเสียมากกว่านะคะ อาจจะคือเขาเกรง เขาบอกลูกเขาพูดไม่ค่อยรู้เรื่อง หลังจากแจ้งความมีสายโทร.เข้ามาอีก ว่าแจ้งความให้เป็นเรื่องใหญ่ทำไม แต่อันนั้นเป็นหลังจากที่ขอหมายเลขโทรศัพท์ทรูไป อันนั้นปรากฏขึ้นมาเป็นอีกหนึ่งหมายเลขค่ะ ซึ่งตอนนี้ตำรวจกำลังหาความเชื่อมโยงระหว่างหมายเลขนั้น กับหมายเลขนี้อยู่"</p>
<p>"รู้สึกมากๆ ว่าตัวเองไม่ปลอดภัย เพราะตอนนี้คิดว่า หรือบ้านเราขอเบอร์โทรศัพท์ไม่ได้แล้วใช่มั๊ย มันกลายเป็นว่าพอเราขอใช้โทรศัพท์ปุ๊บ โอ้โห...ประวัติเราไปอยู่ในที่สาธารณะเลยหรอ นี่เป็นคำถามที่เอิ๊กอยากฝากถามไปทางทรู เหมือนกันค่ะ ว่าเรายืนยันชัดเจนว่า เราขอแจ้งหมายเลขเป็นหมายเลขลับ ถ้ามันได้มาจาก 1133 จริงๆ น่ากลัวมากนะคะ อย่างนี้ก็โทร.หาใคร พี่แหม่ม คัทลียา น้องแพนเค้กได้ทุกคนเลยซิ"</p>
<p>"จริงๆ ทางทรูให้ความร่วมมือดีมาก ในการสอบสวนครั้งนี้ หมายเลขที่ได้มาทั้งหมดทรู ก็ติดต่อมาให้ แล้วก็เป็นคนประสานงานกับทางตำรวจเสมอ ใช่มั๊ยคะ อันนี้ต้องให้ทางตำรวจยืนยัน ซึ่งเอิ๊กก็คงไม่เอาเรื่องอะไรกับทรูหรอกเพียงแต่เอิ๊กอยากให้เป็นกรณี ตัวอย่างว่า ถ้ามีผู้ใหญ่ในทรูฟังอยู่ อยากให้ลองเข้าไปดูถึงฐานข้อมูลลูกค้าของคุณว่าคุณเก็บไว้อย่างดีหรือเปล่า นโยบายเรื่องการเก็บความลับข้อมูลของลูกค้ายังได้ประสิทธิภาพ ประสิทธิผลดีหรือไม่ เพราะถือว่าเป็นการละเมิดสิทธิ์ ซึ่งสำคัญนะคะ เพราะถ้าสามารถละเมิดได้ง่ายแบบนี้คงอยู่กันไม่สงบสุขแน่"</p>
<p>เผย ตอนนี้คงต้องเปลี่ยนเบอร์โทรศัพท์ก่อนอันดับแรก หรือไม่ก็ยกเลิกของทรู ไปใช้บริการของบริษัทอื่นไปเลย</p>
<p>"ส่วนตัวหรอคะ คงต้องเปลี่ยนเบอร์ก่อนเลย แต่จะเป็นบริษัทไหนอื่นใด อาจจะเปลี่ยนบริษัทไปเลย ต้องขอดูอีกทีนะคะ แล้วก็คงหวาดๆ ทุกวันนี้ก็ไม่กล้ารับโทรศัพท์บ้าน คือโทรศัพท์มือถือมันเห็นชัดเจนอยู่แล้วว่าใครโทรมา ส่วนใหญ่เจอโทรศัพท์บ้าน ก็คงจะระมัดระวังตัวอยู่เหมือนเดิม เบอร์นั้นยกเลิกไปแล้วค่ะ เรื่องตอนนี้ก็ยังไม่จบเสียทีเดียว แต่ก็เกือบจบแล้วค่ะ มา 70 เปอร์เซ็นต์แล้ว เพียงแต่อย่างที่บอกมันมีอีกหมายเลขโผล่ขึ้นมา ซึ่งคงต้องฝากทางตำรวจหาความเชื่อมโยงระหว่างหมายเลขที่โทรเข้ามาใหม่กับ หมายเลขที่วันนี้เขามาแสดงตัวค่ะ"</p>
<p>"ได้พูดคุยกับตำรวจไปแล้ว ว่าขอคุยกับคุณพ่อคุณแม่เขาแล้วกัน เรื่องนี้คงต้องเป็นแง่ของสังคม เท่าที่มองแล้วถ้าเขาไม่ได้ตั้งใจจริงๆ ที่จะทำร้ายอะไรเรารุนแรงก็ไม่อยากทำลายอนาคต ร้องเขาอายุ 23 เอง ก็ไม่อยาก เขาน่าจะปรับปรุงแก้ไข รักษาให้หายใช้ชีวิตอย่างปกติได้เหมือนเดิม แต่คนที่ควรต้องมีมาตรการอย่างใกล้ชิดหน่อย คงเป็นคุณพ่อคุณแม่ เพราะเขารู้ว่าลูกป่วย จากนี้ก็อาจมีความคืบหน้าเล็กน้อยจากที่ฝากคุณตำรวจไว้ หาความเชื่อมโยงในเบอร์ที่โทรมากับหมายเลขนี้ ซึ่งเชื่อว่าน่าจะเกี่ยวข้องกันนะคะ หลังจากเสร็จเรื่องน่าจะถอนแจ้งความค่ะ"</p>
<p>"ฝากถึงคนที่เคยเจอแบบนี้ค่ะ อย่ามองว่าเป็นเรื่องเล็กน้อย จริงๆ ตำรวจเขาช่วยคุณได้นะ ถ้าเราอยากรู้ว่าเขาเป็นใคร เขาโรคจิตขนาดไหน รุนแรงมากน้อยขนาดไหน มาแจ้งความไว้หน่อยดีมั๊ย อย่างน้อยตำรวจก็ช่วยตามหาได้ แล้วฝากถึงคนที่จิตไม่ว่าง ไม่มีอะไรจะทำ ชอบโทร.ไปก่อกวนชาวบ้าน หรือพูดจาลามกใส่เขา อย่าทำนะคะ อย่าทำเลย เพราะตำรวจเขาก็ตามตัวได้อย่างที่เห็น อย่าคิดว่าคุณโทร.แล้วคุณไม่ต้องรับผิดชอบ แต่คุณต้องรับผิดชอบ เพราะอย่างกรณีนี้ แป๊บเดียวตำรวจก็ตามตัวได้แล้วว่าเป็นใคร อย่าคิดว่าจะผ่านไปได้"</p></body>
</news>
