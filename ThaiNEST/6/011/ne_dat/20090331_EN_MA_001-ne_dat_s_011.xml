<teiHeader>
<fileDesc>
<titleStmt>
  <title>น่าดู-น่าดู  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-03-31 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent02310352&sectionid=0105&day=2009-03-31  </bibl>
</sourceDesc>
</fileDesc>
</teiHeader>
<news>
<headline>น่าดู-น่าดู</headline>
<lead></lead>
<neck></neck>
<body><p>มูลนิธิหนังไทยร่วมกับร้านกาแฟ KIOSK จัดฉายผลงานหนังสั้นของผู้กำกับฯนอกกระแสที่ทำหนังต่างสไตล์ หลากหลายที่มา แต่มีสิ่งที่เชื่อมโยงกันที่ต้องมาค้นหาในผลงานของพวกเขา ทุก<date>วันเสาร์</date> เวลา 17.30 น. ที่ร้านกาแฟ KIOSK หน้าห้องสมุด TCDC เอ็มโพเรียมชั้น 6 โดย<date when="25520404">วันที่ 4 เมษายน</date> เป็นผลงานของจักรวาล นิลธำรงค์ ที่หลายคนบอกว่าผลงานของเขาเหมือนกับงานศิลปะมากกว่าหนัง จักรวาล จบปริญาตรีจากคณะจิตรกรรม ประติมากรรมและภาพพิมพ์ ม.ศิลปากร ปริญญาโท จาก School of the Art Institute of Chicago สหรัฐอเมริกา ในช่วง 2-3 ปีมานี้ ผลงานของเขานำออกแสดงในงานเทศกาลภาพยนตร์ต่างๆ อาทิ Clermont-Ferrand Short Film Festival ฝรั่งเศส, เทศกาลภาพยนตร์นานาชาติ รอตเตอร์ดัม เนเธอร์แลนด์ ฯลฯ เขากำลังจะมีผลงานภาพยนตร์ขนาดยาวเรื่อง "ตรัย" ที่เล่าเรื่องของคน ในช่วงวัยเด็ก วัยหนุ่ม และวัยชรา </p>
<p><date when="25520411">11 เมษายน</date> เป็นผลงานของอโนชา สุวิชากรพงศ์ ผู้กำกับฯที่กำลังเป็นที่จับตามอง หลังผลงานวิทยานิพนธ์เรื่อง Graceland ได้เข้าประกวดที่งานเทศกาลภาพยนตร์ที่เมืองคานส์ ฝรั่งเศส ซึ่งนับเป็นผลงานภาพยนตร์สั้นของคนไทยเรื่องแรกที่เข้าประกวดในงานเทศกาลนี้ นอกจากนั้นงานเรื่อง "ใจ" ก็ยังได้รับรางวัลภาพยนตร์สั้นยอดเยี่ยม ประจำ<date when="2551----">ปี 2008</date> จากงานเทศกาลภาพยนตร์สั้น Oberhausen เยอรมัน อโนชากำลังจะมีผลงานภาพยนตร์ขนาดยาวเรื่องแรก "เจ้านกกระจอก" ที่ได้รับทุนจากเทศกาลภาพยนตร์นานาชาติรอตเตอร์ดัม</p></body>
</news>
