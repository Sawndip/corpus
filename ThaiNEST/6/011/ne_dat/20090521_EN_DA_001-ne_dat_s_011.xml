<teiHeader>
<fileDesc>
<titleStmt>
  <title>ซูเปอร์สตาร์จับคู่ขึ้น เดอะ ดูเอ็ทส์ คอนเสิร์ต  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-21 15:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199800&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ซูเปอร์สตาร์จับคู่ขึ้น เดอะ ดูเอ็ทส์ คอนเสิร์ต</headline>
<lead></lead>
<neck></neck>
<body><p>เอ็มทีวี ไทยแลนด์ จับมือ โทรศัพท์มือถือ ซัมซุง ภูมิใจเสนอ คอนเสิร์ตครั้งยิ่งใหญ่ของการจับคู่ศิลปินซูเปอร์สตาร์แถวหน้าของเมืองไทย จากหลากค่าย หลายสังกัด บนเวทีเดียวกัน ใน “SAMSUNG presents The Duets Concert” (ซัมซุง พรีเซ็นท์ส เดอะ ดูเอ็ทส์ คอนเสิร์ต)</p>
<p>สมิทธิ เพียรเลิศ กรรมการผู้จัดการ บริษัท เวรี่ อินคอโปเรชั่น จำกัด ผู้ผลิตรายการ เอ็มทีวี ไทยแลนด์  เผย  “เป็นที่ทราบกันดีว่า เอ็มทีวี เป็นผู้นำทางด้านดนตรีและไลฟ์สไตล์ที่ทันสมัย ปีนี้เราประเดิมด้วยคอนเสิร์ตใหญ่ เดอะ ดูเอ็ทส์ คอนเสิร์ต โดยได้รับความร่วมมือจาก ซัมซุงร่วมสนับสนุนในครั้งนี้</p>
<p>สำหรับ เดอะ ดูเอ็ทส์ คอนเสิร์ต ยังเป็นการฉีกปรากฏการณ์ด้วยการจับคู่ศิลปินแถวหน้าของเมืองไทย  ที่ไม่ใช่เพียงแค่นำสุดยอดศิลปินมารวมไว้บนเวทีเดียว แต่เป็นการจับคู่ดูเอ็ทร้องเพลงกันสด ๆ บนเวทีแอลอีดียักษ์ที่ออกแบบมาพิเศษ ไม่สามารถหาดูได้ที่ไหนมาก่อนกับการแสดงคู่สุดพิเศษถึง 5 คู่ และที่สำคัญจะมีอีกหนึ่งคู่เซอร์ไพร์สที่จะเรียกเสียงกรี๊ดได้อย่างแน่นอน”</p>
<p>โค้งสุดท้าย ก่อน เดอะ ดูเอ็ทส์ คอนเสิร์ต จะเปิดเวทีโชว์พลังเสียงของสุดยอดศิลปินแต่ละคู่ ใน<date when="25520520">วันเสาร์ที่ 20 พ.ค.</date> นี้ ที่ไบเทค บางนา รีบสำรองบัตรก่อนหมดเกลี้ยงได้ที่ ไทย ทิคเก็ต เมเจอร์ ทุกสาขา.</p></body>
</news>
