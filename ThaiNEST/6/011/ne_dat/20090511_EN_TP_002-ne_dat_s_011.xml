<teiHeader>
<fileDesc>
<titleStmt>
  <title>"ตุ๊กตา"พาเด็กไทยโกเกาหลี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/110509/4439  </bibl>
</sourceDesc>
</fileDesc>
</teiHeader>
<news>
<headline>"ตุ๊กตา"พาเด็กไทยโกเกาหลี</headline>
<lead></lead>
<neck></neck>
<body><p>ตุ๊กตา-จิตรลดา  ดิษยนันทน์  ผู้บริหารกันตนา  ดราม่า  สคูล  พาเด็กไทยโกอินเตอร์ที่เกาหลี  "เด็กไทยเราทุกวันนี้หลายคนมีความสามารถมาก  แต่ยังขาดโอกาสและประสบการณ์ที่จะเข้าถึง  เราจึงเปิดคอร์ส  JYP  Tour  AUDITION  @  Korea  นี้ขึ้น  เพื่อตั้งใจให้เป็นช่องทางแสดงความสามารถพร้อมเก็บเกี่ยวประสบการณ์  ในการก้าวเข้าสู่การเป็นศิลปินระดับโลก  โดยกันตนา  ดราม่า  สคูล  ได้ร่วมกับผู้แทนจากเจวายพี  เอ็นเตอร์เทนเมนท์  ค่ายเพลงยักษ์ใหญ่ของเกาหลี  ผู้ปั้นนักร้องชื่อดังต่างๆ  มากมาย  อาทิ  เรน,  ทูพีเอ็ม  ฯลฯ</p>
<p>เปิดคอร์สพาเยาวชนไทยทั้งชายและหญิงอายุตั้งแต่  10  ปีเป็นต้นไป  ฝึกฝนการร้องเพลงจากครูโรจน์-รุ่งโรจน์  ดุลลาพันธ์  และการแสดงโดยทีมงานกันตนาเป็นเวลา  2  สัปดาห์  และบินไปเรียนต่อที่  MENTOR-DTC  ACADEMY  สถาบันตัวแทนของ  JYP  ณ  กรุงโซล  ประเทศเกาหลีอีก  2  สัปดาห์รวม  4  สัปดาห์เต็ม  และทัศนศึกษาสถานีโทรทัศน์ในประเทศเกาหลี,  เยี่ยมชม  JYP  พร้อมได้รับสิทธิ์มีโอกาสเข้าร่วมออดิชั่นกับฝ่าย  Artist  Trainning  Team  ของ  JYP  เพื่อก้าวสู่การศิลปินในสังกัด  JYP  ต่อไป"</p></body>
</news>
