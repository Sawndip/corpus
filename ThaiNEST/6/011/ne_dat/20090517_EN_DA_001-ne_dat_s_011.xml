<teiHeader>
<fileDesc>
<titleStmt>
  <title>ไคลฟ์ โอเวน มือปราบองค์กรนรกข้ามโลก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-17 00:02:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199242&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ไคลฟ์ โอเวน มือปราบองค์กรนรกข้ามโลก</headline>
<lead>นักแสดงหนุ่มหล่อบาดใจวัย 47 ปี ไคลฟ์ โอเวน ผู้เปี่ยมไปด้วยพรสวรรค์พอ ๆ กับเสน่ห์อันเร่าร้อน เป็นหนึ่งในนักแสดงอังกฤษที่เนื้อหอมที่สุด ในฮอลลีวูดขณะนี้ และผลงานเรื่องล่าสุดของเขาที่เข้าฉายในบ้านเราคือ The International.....ฝ่าองค์กรนรกข้ามโลก ซึ่งโอเวนรับบทเจ้าหน้าที่อินเตอร์โปล (ตำรวจสากล) ในการไล่ล่าเหล่าอาชญากร และการปราบปรามทุจริต อำนาจร้าย และความไร้ศีลธรรม</lead>
<neck></neck>
<body><p>โอเวน ลืมตาดูโลกเมื่อ <date when="25051003">3 ตุลาคมปี 2505</date> ที่เมือง โคเวนทรี ประเทศอังกฤษ ด้วยความสูงถึง 189 เซนติเมตร ทำให้เขาดูหล่อล่ำบึ้ก และเป็นที่โด่งดังของแฟน ๆ จากภาพยนตร์เรื่อง King Arthur และ The Croupier โอเวนในวัยเด็กเคยประกาศถึงความฝันที่จะเป็นนักแสดง ทำให้ครูและเพื่อนร่วมชั้น ต่างพากันหัวเราะ จนกระทั่งเขาจบระดับมัธยม โอเวนได้สมัครเรียนศิลปะการแสดงที่รอยัล อะคาเดมี ออฟ ดรามาติค อาร์ต แต่ถูกปฏิเสธ ส่งให้เขาต้องไปทำงานเป็นพนักงานทำความสะอาดบ้านถึง 2 ปี ก่อน ที่จะสมัครเรียนการแสดงรอบใหม่ และคราวนี้เขาไม่ผิดหวังอีก</p>
<p>นักแสดงชาวอังกฤษผู้นี้เริ่มเป็นที่รู้จักจากภาพยนตร์ที่แพร่ภาพทางโทรทัศน์ ในอังกฤษและอเมริกาเมื่อ<date when="2534----">ปี 2534</date> คือ ซีรีส์ เรื่อง Chancer หลังจากนั้นได้พิสูจน์ตัวเองกับผู้ชมชาวอเมริกันด้วยการแสดงประกบแคทเธอรีน ซีต้า-โจนส์ ใน The Return of the Native และเข้าสู่วงการภาพยนตร์ด้วยเรื่อง Vroom ใน<date when="2541----">ปี 2541</date> จากนั้นมีผลงานหลายเรื่อง รวมทั้งประกบแองเจลีนา โจลี ใน Beyond Borders รวมทั้ง Sin City ที่แสดงร่วมกับบรูซ วิลลิส และเจสสิกา อัลบา</p>
<p>ช่วงฤดูใบไม้ร่วง<date when="2548----">ปี 2548</date> โอเวนได้แสดงประกบกับเจนนิเฟอร์ อนิสตันใน Derailed และเขาได้แสดงประกบเดนเซล วอชิงตัน และโจดี ฟอสเตอร์ ในภาพยนตร์เรื่อง Inside Man โดยเฉพาะเรื่อง Children of Men ที่ประกบจูลีแอน มัวร์ และไมเคิล เคน ทำให้เขาได้ รับเสียงวิจารณ์ชื่นชมอย่างล้นหลาม</p>
<p>นอกจากนี้ โอเวน ยังแสดงภาพยนตร์พีเรียดเรื่อง Elizabeth : The Golden Age โดยรับบทเป็นเซอร์วอลเตอร์ ราเลห์ ผู้เป็นที่รักของเคท บลันเชตต์ ผู้กลับมารับบทราชินีอลิซาเบธอีกครั้ง หลังจากนั้นโอเวน ประกบจูเลีย โรเบิร์ตส์ ในเรื่อง Duplicity</p>
<p>สำหรับผลงานเรื่อง ฝ่าองค์กร นรกข้ามโลกนั้น โอเวนรับบทหลุยส์ ซาลิงเกอร์ มือปราบไล่ล่าขบวนการทุจริตข้ามโลก รวมทั้งการปราบปรามนักค้าอาวุธ โดยมีเอลินอร์ วิทแมน ซึ่งรับบทโดยนาโอมิ วัตส์ ที่เป็นผู้ช่วยอัยการเขตแมนฮัตตันคอย ให้ความช่วยเหลือ.</p></body>
</news>
