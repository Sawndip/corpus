<teiHeader>
<fileDesc>
<titleStmt>
  <title>"อาร์ต"ไม่ได้จีบแต่ปลื้ม"น้ำฝน"  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/080509/4294  </bibl>
</sourceDesc>
</fileDesc>
</teiHeader>
<news>
<headline>"อาร์ต"ไม่ได้จีบแต่ปลื้ม"น้ำฝน"</headline>
<lead></lead>
<neck></neck>
<body><p>อาร์ต-พศุตม์  บานแย้ม  ยอมรับแอบปลื้มน้ำฝน-พัชรินทร์  จัดกระบวนพล  แต่ไม่คิดจะจีบเพราะยังต้องทำงาน  "ผมกับฝนเป็นเพื่อนกันมานานแล้วนะ  ตั้งแต่ละครเรื่องแรกพฤกษาสวรรค์</p>
<p>ผมก็ได้ร่วมงานกับฝน  นอกจากนี้ก็มีแม่หัวลำโพง  และล่าสุดที่เพิ่งบวงสรวงไปอีก  1  เรื่องก็ได้เล่นคู่กันอีก  ซึ่งช่วงถ่ายละครก็มีการพูดคุยกันปกติ  แต่ถามว่าปลื้มฝนมั้ย  ผมปลื้มนิสัยเขามากกว่า  เพราะเจอกันครั้งแรกดูเขาเหมือนคุณหนู  ต้องอยู่ที่เย็นๆ  ต้องกินดีๆ  แต่พอต้องไปถ่ายในโลเกชั่นที่ลำบากเขาก็สามารถอยู่ได้  นั่งไปตามพื้นเขาก็อยู่ได้ไม่เรื่องมาก</p>
<p>ส่วนใหญ่ดาราจะทนเรื่องลำบากไม่ค่อยได้  แต่เขาไม่ใช่  ทนได้ทุกอย่างให้ทำอะไรก็ทำ  ผมเลยรู้สึกว่าผู้หญิงคนนี้ดูติดดินดี  แต่ระหว่างเราไม่เคยนัดกันไปทานข้าวหรือไปเที่ยวเลย  ไม่เคยเลยครับจะเจอกันคุยกันก็ตามงานช่องมากกว่า  เรื่องที่บอกว่าผู้ใหญ่สั่งห้ามคบกันก็ไม่จริง  เขาไม่เคยมายุ่งเรื่องพวกนี้อยู่แล้ว  แต่ว่าตอนนี้ด้วยการทำงานผมยังไม่พร้อมที่จะคบกันมากกว่า" อาร์ตกล่าว</p></body>
</news>
