<teiHeader>
<fileDesc>
<titleStmt>
  <title>"โก๊ะตี๋"นอนไม่หลับ ลุ้นคาเฟ่ออนสเตจ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-05 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/050509/4115  </bibl>
</sourceDesc>
</fileDesc>
</teiHeader>
<news>
<headline>"โก๊ะตี๋"นอนไม่หลับ ลุ้นคาเฟ่ออนสเตจ</headline>
<lead></lead>
<neck></neck>
<body><p>เจริญพร  อ่อนละม้าย  หรือโก๊ะตี๋  อารามบอย  กำลังจะมีคอนเสิร์ตกึ่งทอล์กโชว์ครั้งแรกในชีวิต  ชื่อว่าโก๊ะตี๋คาเฟ่ออนสเตจคอนเสิร์ตแบบโก๊ะโก๊ะ  "รู้สึกตื่นเต้นมากครับ  ยิ่งใกล้ถึงวันแสดงคือวันที่  30-31  พ.ค.  ก็ยิ่งตื่นเต้นกลัวจะทำได้ไม่ดี  เพราะเป็นครั้งแรกด้วยที่ได้ทำอะไรแบบนี้  แถมบารมีของแขกรับเชิญแต่ละคนก็เยอะเหลือเกิน  ไม่รู้จะไหวไหมเพราะแต่ละคนคุณภาพคับแก้ว  ยังไงก็เป็นแรงเชียร์และแรงใจให้ผมด้วยนะครับ</p>
<p>เรื่องการร้องเพลงผมอาจจะสู้แขกรับเชิญไม่ได้  แต่เรื่องความตลก  ความฮา  เรื่องมุกต่างๆ  ผมว่าน่าจะเอาอยู่  งานนี้ต้องบอกว่ามีทั้งมุกสดและมุกที่เตี๊ยมกัน  แต่รับประกันว่ามีมุกใหม่ๆ  ไม่ซ้ำแน่นอน  ต้องเตรียมตัวเป็นอย่างดีครับเพราะทั้งพี่แอม  พี่ตุ๊ก  พี่มัม  หรือพี่โอปอล์  ล้วนแต่ฝีปากจัดจ้านมาก  ผมเลยต้องหาลูกล่อลูกชนไว้มากๆ  แต่รับรองว่างานนี้สนุกแน่นอน  ใครดูแล้วไม่ขำมาเอาเงินคืนได้เลย"  โก๊ะตี๋ท้า</p></body>
</news>
