<teiHeader>
<fileDesc>
<titleStmt>
  <title>เต๋า-สมชาย ควงไฮโซจดทะเบียนสมรส  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-16 08:23:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199216&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เต๋า-สมชาย ควงไฮโซจดทะเบียนสมรส</headline>
<lead>'เต๋า-สมชาย' อดีตพระเอก-นักร้องชื่อดัง ควงแฟนสาวคนล่าสุด "ไฮโซยุ้ย" จดทะเบียนสมรสที่เขตบางรัก ใช้ฤกษ์<date when="25520514">วันที่ 14 พ.ค. 52</date> ตกลงรักครั้งใหม่ เผย ฝ่ายหญิงเป็นไฮโซทำบริษัทโฆษณา-ผลิต จำหน่าย นิตยสารดัง “ดิฉัน-คอสโมฯ” คนใกล้ชิด ระบุ อดีตนักร้องดัง ขอมีทายาททันที ไม่ห่วงเรื่องอายุ-ระยะเวลาคบหา เผย “เต๋า” มีความสุขได้คบหากับฝ่ายหญิง</lead>
<neck></neck>
<body><p>เมื่อ<date when="25520515">วันที่ 15 พ.ค.</date> ผู้สื่อข่าวรายงานว่า ในวงการบันเทิงเกิดกระแสข่าวว่าเต๋า-สมชาย เข็มกลัด อดีตนักร้องและพระเอกชื่อดัง ที่หวนกลับ เข้ามาในวงการบันเทิงอีกครั้ง หลังจากที่ได้ออกจากวงการไปเมื่อหย่าขาดจากนัท มีเรีย ดาราสาวและนักร้องชื่อดัง ได้พบรักใหม่และไปจดทะเบียนสมรสกับฝ่ายหญิง ที่สำนักเขตบางรัก เมื่อ<date when="25520514">วันที่ 14 พ.ค.</date> ที่ผ่านมา โดยฝ่ายหญิงที่เป็นคู่ชีวิตใหม่ของเต๋า-สมชาย ทราบเพียงชื่อเล่น ยุ้ย ทำงาน เป็นผู้จัดการบริษัท แอ็ดวานซ พับลิชชิ่ง จำกัด ซึ่งเป็นบริษัทโฆษณาและผลิต จำหน่ายนิตยสารชื่อดัง อาทิ ดิฉัน คอสโมโพลิแทน เป็นต้น</p>
<p>ผู้สื่อข่าวได้พยายามติดต่อเต๋า-สมชาย เพื่อสอบถามเรื่องดังกล่าว โดยโทรศัพท์เข้าโทรศัพท์มือถือติดต่อได้แต่ไม่มีใครรับสาย จาก นั้นไม่นานโทรศัพท์หมายเลขดังกล่าวได้ปิดไป จากนั้นผู้สื่อข่าวได้สอบถามกับคนสนิทของเต๋า-สมชาย ทำให้ทราบรายละเอียดว่า คู่ชีวิตคนใหม่ของเต๋า-สมชาย มีอายุมากกว่าฝ่ายชาย ได้คบหาดูใจกันมาแล้วระยะหนึ่ง โดยอดีตนักร้องดังเคยเปรยกับคนที่สนิทว่าจะไปจดทะเบียนสมรส กับยุ้ย เนื่องจากคบหากันแล้วมีความสุข แม้ว่าจะคบหากันได้ไม่กี่เดือนไม่กี่ปีก็ตาม</p>
<p>คนสนิทเต๋า-สมชาย เปิดเผยต่อว่า อดีตพระเอกชื่อดังระบุว่าช่วงที่คบหากันนั้นไม่เคยมีปัญหากัน ไปไหนมาไหนก็มีแต่ความสุข ซึ่งคนในกอง บก.นิตยสารในเครือที่ฝ่ายหญิงทำงานอยู่ทราบเรื่องราวความรักของทั้ง 2 คนเป็นอย่างดี โดยเต๋า-สมชาย ชอบพูดกับเพื่อนในวงสนทนาว่าเมื่อมีการจดทะเบียนสมรสแล้วแต่งงานกันจะขอมี ทายาททันที โดยไม่สนใจเรื่องอายุของแต่ละฝ่าย</p>
<p>สำหรับชีวิตคู่ของเต๋า-สมชาย นั้น เมื่อ<date when="25460517">วันที่ 17 พ.ค. 46</date> ได้เข้าพิธีแต่งงานกับ นัท มีเรีย แฟนสาวที่คบหากันมานาน ก่อนจะแยกทางกันไปในที่สุดโดยมีกระแสข่าวออกมาว่าทั้งเต๋าและนัทไปจดทะเบียน หย่ากันที่เชียงใหม่ เมื่อ<date when="25490412">วันที่ 12 เม.ย. 49</date> หลังจากเต๋า-สมชาย ได้ใช้ชีวิตโสดอีกครั้งและมีข่าวด้านไม่ดีมาตลอดเวลา ทั้งงานที่ลดลงไป เรื่องราวการทะเลาะวิวาทจนกลายเป็นคดีความหลายต่อหลายครั้ง รวมถึงเรื่องของผู้หญิง และล่าสุดมีการควงสาวปริศนาคนหนึ่งไปในงานแล้วทำสวีทหวานกอดจูบต่อหน้าสื่อ มวลชนอย่างไม่เขินอายแต่อย่างใด.</p></body>
</news>
