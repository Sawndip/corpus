<teiHeader>
<fileDesc>
<titleStmt>
  <title>“สน” เซ็ง คนปล่อยข่าวตบ “ไอซ์ ศรัณยู” เพราะหึงหวง ทำใจถูกมองเป็นเกย์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-22 19:38:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000056877  </bibl>
</sourceDesc>
</fileDesc>
</teiHeader>
<news>
<headline>“สน” เซ็ง คนปล่อยข่าวตบ “ไอซ์ ศรัณยู” เพราะหึงหวง ทำใจถูกมองเป็นเกย์</headline>
<lead>"สน" โต้ข่าวทะเลาะ"ไอซ์ ศรัณยู" ถึงขนาดตบตีกันกลางอาร์ซีเอ เหตุเพราะความหึงหวงอีกฝ่าย รับ วันนั้นแค่แวะทักทายตามประสาคนรู้จัก ยัน ชอบผู้หญิงไม่ได้ชอบเพศเดียวกัน ท้า ถ้าไม่เชื่อก็ให้รอดู</lead>
<neck></neck>
<body><p>ตั้งแต่เข้าวงการมา นอกจากพระเอกหน้าใหม่เอ็กแซ็กท์ อย่าง "สน ยุกต์ ส่งไพศาล" โดนกระแสเป็นเกย์ไม่พอ ล่าสุดมีคนเม้าท์ว่าหนุ่นสนไปมีปากเสียงทะเลาะถึงขนาดตบตีกับนักร้องหนุ่มแกรมมี่ "ไอซ์ ศรัณยู วินัยพานิช" ที่อาร์ซีเอ เหตุเพราะหึงหวงอีกฝ่ายที่กำลังจะจีบคนอื่น เจอข่าวทำนองนี้อีกระลอกทำเอาเจ้าตัวถึงกับออกปากเอือม แจง เจอหนุ่มไอซ์ที่นั่นจริง แต่ไม่ได้คุยอะไรกันมาก แค่ทักทายเฉยๆ ยันแมนร้อยเปอร์เซ็นต์</p>
<p>"คือบอกได้คำเดียวเลยว่าไม่เป็นความจริงครับ คือวันนั้นผมไปเล่นน้ำสงกรานต์ที่อาร์ซีเอ เหมือนไปเล่นกับพี่ที่กลุ่มแกรมมี่ฯ แล้วในกลุ่มนั้นมีพี่ไอซ์ ศรัณยู ด้วย ซึ่งเราไม่เคยคุยกันมาก่อน ไม่ได้ทะเลาะกันเลย คือไม่ได้สนิท ไม่ได้รู้จักกันเลยครับ ได้เล่นน้ำอยู่กลุ่มเดียวเท่านั้นเอง"</p>
<p>"ก็ได้รู้จักครับ ก็เดินไปสวัสดีครับพี่ไอซ์ อะไรอย่างนี้เท่านั้นเอง คุยยังแทบไม่ได้คุยเลยครับ ถ้าขนาดมีปากเสียงไม่ใช่มั้งครับ คงเข้าใจผิดแล้ว ก็ไมได้ต้องเคลียร์อะไร ก็เหมือนมีพี่ที่รู้จักพี่ไอซ์ แล้วก็รู้จักผม เขาก็เคลียร์ให้ เขาบอกไม่มีอะไรนะ เดี๋ยวพี่ช่วยทำความเข้าใจให้ คืออย่างล่าสุดที่ผมไปเจอเขาที่งานเดินแบบ ผมก็สวัสดีเขาก็ไม่มีปัญหาอะไร"</p>
<p>"ผมบอกก่อนเลยว่า ผมเป็นแมนร้อยเปอร์เซ็นต์ครับ ผมชอบผู้หญิง แล้วเรื่องนี้ไม่ใช่ความจริง อยากให้ทราบกันครับ จริงๆ ผมก็ไมได้ซีเรียสอะไร เหมือนกับว่า ผมก็ไม่ค่อยคิดมากอยู่แล้ว เรื่องแบบนี้ก็เข้าใจว่ามันต้องมีบ้าง และก็ไม่เครียดครับ คำถามนี้มันต้องตอบอยู่แล้ว มันต้องแก้ให้เคลียร์ เขาคิดยังไงก็เรื่องของเขา เราจะบอกว่าเราไม่ใช่ครับ"</p>
<p>บอกตอนนี้มีคนที่คุยๆ กันอยู่แล้ว เป็นผู้หญิง..."ตอนนี้ก็มีคนที่ดูๆ บ้างแต่ก็ไม่ได้อะไร เป็นผู้หญิงครับ ผู้หญิงที่รู้จักเขาก็ถามผมครับ ที่รู้จักกันแรกๆ ก็ถามว่าตกลงเป็นผู้ชายหรือผู้หญิงเป็นอะไร ผมก็บอกว่าเออ ผมไม่ใช่ ไม่เชื่อก็ดูๆ กันไปและกัน เพราะว่าผมไม่ใช่จริงๆ”</p>
<p>โต้กรณีภาพควงสาวนิรนามดูหนังสองต่อสองเจ้าตัว ยันคนนั้นเป็นแค่เพื่อนสนิท โอกาสพัฒนาไม่มี</p>
<p>"เพื่อนกันครับเพื่อนกัน คือคนนั้นเป็นเพื่อนสนิทเลย ชอบโทรมาชวนดูหนัง โอกาสพัฒนาคงไม่มีมั้งครับ เพราะว่าเราสนิทกันมานานมาก แล้วเขาเคยมาดูผมเดินแบบ ก็มีเหมือนกัน ตอนนี้แค่ออกมาดูด้วยกันเฉยๆ ครับ เขาไม่ได้ถามเรื่องข่าวครับ เหมือนเขาก็รู้อยู่แล้วว่ามันไม่ใช่ความจริง คือเขาเป็นคนสนิทของผมที่รู้จักผมดีครับ จะรู้ว่าเป็นเป็นอย่างไรครับ ส่วนคุณพ่อคุณแม่ไม่คิดมากอยู่แล้วครับ เหมือนท่านรู้จักผมตั้งแต่เกิด เขารู้ว่าผมไม่ใช่ครับ"</p>
<p>ความหล่อล่ำทำให้เจ้าตัวกลายเป็นขวัญใจชาวสีม่วง</p>
<p>"ก็ขอบคุณที่เพศที่สามให้ความสนใจ ติดตามผลงานผมก็ดีใจ มีคนรัก มีคนรักก็ดีกว่ามีคนเกลียดใช่ไหมครับ แต่ก็ไม่อยากให้คิดไปอย่างนั้นว่าผมเป็น ก็ผมไม่ใช่"</p></body>
</news>
