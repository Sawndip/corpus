<teiHeader>
<fileDesc>
<titleStmt>
  <title>"ดุ๊ก"ทึ่งคำทำนาย"ทรนง"ตรงสุดๆ  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=160793  </bibl>
</sourceDesc>
</fileDesc>
</teiHeader>
<news>
<headline>"ดุ๊ก"ทึ่งคำทำนาย"ทรนง"ตรงสุดๆ</headline>
<lead></lead>
<neck></neck>
<body><p>นักแสดงนำจากภาพยนตร์เรื่อง "<date when="2565----">2022</date> สึนามิ วันโลกสังหาร" ที่มารับบทนายกรัฐมนตรีของประเทศไทย "ดุ๊ก-ภาณุเดช วัฒนสุชาติ" เกิดอาการอึ้ง ทึ่ง กับคำทำนายบนแผ่นฟิล์มของ "ทรนง ศรีเชื้อ" ผู้กำกับภาพยนตร์ ว่าจะมีเหตุการณ์ลักษณะคล้ายๆ แบบนี้เกิดขึ้น โดยดุ๊กเผยว่า </p>
<p>"ตอนที่อาทรนงติดต่อมา ให้ผมรับบทนี้ ผมก็แปลกใจครับว่าทำไมอาเลือกเรา ซึ่งอาบอกว่าผมเหมาะกับบทนี้ เพราะว่าแกทำนายไว้ว่าจะมีคนหน้าตาดี บุคลิกดี ขึ้นมาเป็นนายกรัฐมนตรีปกครองประเทศ แล้วก็บอกอีกว่าบทแบบนี้ไม่ค่อยมีใครกล้าทำหรอก มันเหมือนกับหาเรื่องให้ตัวเองติดคุก แกก็เลยตัดสินใจทำ(หัวเราะ) สำหรับเรื่องนี้ที่ทำให้ผมรู้สึกทึ่งอีกอย่างก็คือ เหตุการณ์บางอย่างในบ้านเมืองเรา มันดันมีส่วนคล้ายกับเหตุการณ์ในหนัง อย่างเรื่องนายกถูกคนบางกลุ่มกดดันให้ออก การประกาศวันหยุดสงกรานต์ติดต่อกัน 7 วัน รวมถึงเศรษฐกิจที่กำลังย่ำแย่ ทั้งๆ ที่บทถูกเขียนขึ้นมานานแล้ว ร่วมๆ 5 ปี แต่ก็ยังตรงกันครับ" ดุ๊กกล่าว</p></body>
</news>
