<teiHeader>
<fileDesc>
<titleStmt>
  <title>ส้มหล่นใส่ 'อลิสัน' ได้เสียบ 'แดรก มี ทู เฮลล์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199779&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ส้มหล่นใส่ 'อลิสัน' ได้เสียบ 'แดรก มี ทู เฮลล์'</headline>
<lead></lead>
<neck></neck>
<body><p>ก่อนหน้านี้ผู้กำกับ แซม ไรมี่ ได้เลือกให้ เอลเลน เพจ จาก จูโน่ (Juno) มาร่วมงานในหนัง “แดรก มี ทู เฮลล์” (Drag me to hell) แต่น่าเสียดายที่เวลาไม่ลงตัว ส้มเลยหล่นใส่ อลิสัน โลห์แมน จาก แมทช์สติค เมน (Matchstick Men) ถูกเลือกให้มารับบทเด่นนี้ แทน กับบทของ คริสทีน พนักงานปล่อยเงินกู้ของธนาคารแห่งหนึ่ง ซึ่งมีจิตใจอ่อนโยน แต่โชคร้ายที่เธอกำลังจะถูกกระชากลงนรกภายใน 3 วัน เพียงเพราะเธอปฏิเสธ มิสกานุช ปิศาจร้ายที่จะส่งตรงชีวิตเธอไปลงนรก</p>
<p>แซม ไรมี่ ได้เล่าให้ฟังถึงการคัดเลือกตัวนักแสดงที่ต้องมารับบทนำของเรื่องนี้ว่า จากการแคสติ้งนักแสดงหลายต่อหลายคน เราได้เลือก อลิสัน โลห์แมน หลังจากที่สาวน้อย เอล เลน เพจ ได้ปฏิเสธไปอย่างน่าเสียดายด้วยเวลาที่ไม่ลงตัวของการถ่ายทำภาพยนตร์ ซึ่งก็เป็นที่รู้กันอยู่แล้วว่าการร่วมงานกับ แซม ไรมี่ เป็นเรื่องที่ดาราฮอลลีวูดต่างก็อยากจะมีส่วนร่วมด้วยกันทั้งนั้น แต่เมื่อ ไรมี่ ได้คว้าตัวนางเอกสาว อลิสัน โลห์แมน มาได้แล้วนั้น ไรมี่ ก็รู้สึกได้เลยว่า “นี่เป็นเหมือนการถือกำเนิดของ อลิ สัน โลห์แมน นัก แสดงหญิงที่ดีที่สุดคนหนึ่งของ วงการ โดยเธอได้โอบอุ้มคนดู ให้เข้าไปสัมผัส กับประสบการณ์ร่วมกับเธอ ทุกบทบาทการแสดง ของเธอมันทำให้ผมรู้สึกได้เลยว่า เนี่ยล่ะ นางเอกที่ผมต้องการ”</p>
<p>ถึงแม้จะเป็นการร่วมงานกันครั้งแรก ระหว่าง แซม ไรมี่ และ อลิสัน โลห์แมน แต่ก็ไม่ได้มีอุปสรรคอะไรระหว่างการถ่ายทำ แม้ว่า โลห์แมน เธอจะได้ยินชื่อเสียงของการชอบทรมานนักแสดงของไรมี่ มาอย่างหนาหู เธอก็ได้เล่าให้ฟังถึงประสบการณ์การทำงานกับไรมี่ ว่า  “หลายคนพูดถึง ไรมี่ ตลอดว่า เขาคือ ผู้กำกับที่โปรดปรานการทรมานนักแสดง แต่สำหรับฉันแล้วนั้นคิดว่ามันเป็นเรื่องโจ๊กมากกว่า เพราะเขาดูแลฉันเป็นอย่างดีตลอดการถ่ายทำ อาจจะเป็นเพราะไรมี่ต้องการงานที่ออกมาบนพื้นฐานของคำว่าคุณภาพ เลยทำให้ทุกอย่างต้องเป็นไปตามที่เขาวางไว้ ฉันสนุกมากกับการทำงานครั้งนี้และฉันพูดได้เลยว่า ฉันรับเล่นเรื่องนี้เพียงแค่ชื่อ แซม ไรมี่ และไม่เคยคาดคิดมาก่อนเลยว่าฉันจะถูกเลือกให้มาเป็นนางเอกของหนังสยองขวัญเรื่องนี้”</p>
<p>ติดตามเรื่องราวสยองขวัญของ “แดรก มี ทู เฮลล์” (Drag me to hell) <date when="25520604">4 มิ.ย.</date>นี้ ทุกโรงภาพยนตร์.</p></body>
</news>
