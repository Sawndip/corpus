<teiHeader>
<fileDesc>
<titleStmt>
  <title>"แจ๊ค"ไม่ช่วยป้อง"หญิง"ร้องไห้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/280509/5340  </bibl>
</sourceDesc>
</fileDesc>
</teiHeader>
<news>
<headline>"แจ๊ค"ไม่ช่วยป้อง"หญิง"ร้องไห้</headline>
<lead></lead>
<neck></neck>
<body><p>หญิง-อภิสรา  รักชาติ  ร้องไห้โฮในงานบวงสรวง  เปิดกล้องละครเรื่องโก๊ะซ่าท้ามิติ  เมื่อแจ๊ค  เชิญยิ้ม  หรือธเนศ  ภูผา  แฟนหนุ่ม  ไม่ทุกข์ร้อนเรื่องที่เธอถูกขวัญ-พรพิมล  แพงสำราญ  ตัวประกอบหนังเดอะกิ๊กกระชากไปตบ  "คือวันนี้แจ๊คต้องมาบวงสรวงละครโก๊ะซ่าท้ามิติ  ตัวหญิงไม่ได้เล่นแต่ที่มาด้วย  เพราะรู้ว่าสื่อต้องไปถามแจ็คแน่นอน  เรื่องที่หญิงมีเรื่องตบตีกับขวัญ  หญิงเลยต้องมาเคลียร์ตัวเอง  แต่ส่วนที่แจ็คไม่ยอมออกมาพูดอะไร  คือก็มันเป็นเรื่องของเขานะ  เท่าที่คุยกับเขาๆ  ก็งงว่าทำไมถึงเป็นแบบนี้  มีชื่อจุ๊บเข้ามาเกี่ยวอะไรด้วย  แล้วมันหมายความว่ายังไง </p>
<p>คือหญิงก็ไม่สามารถที่จะตอบแทนแจ็คได้ว่า  แจ็คคิดยังไงหรืออะไร  คือบางทีคนเราคิดอะไร  ถึงเขารู้จักเราถึงเขาคบเรา  เขาอาจจะไม่บอกเราหมดก็ได้  แต่หญิงเป็นคนที่มีอะไรหญิงก็เปิดเผยหญิงก็พูด  บางทีสิ่งที่หญิงพูดมากเกินไป  มันก็กลับมาทำร้ายตัวหญิงเอง  ถามว่าน้อยใจไหมที่แจ็คไม่ออกมาปกป้องอะไรหญิงเลย  มันไม่ได้ถึงกับว่าน้อยใจหรือไม่น้อยใจ  คือแบบจะไปบังคับเขาว่าเธอออกมาพูดหน่อย  ออกมาปกป้องชั้นหน่อยมันก็ไม่ได้  หญิงก็ไปบังคับเขาไม่ได้  แต่ถามว่าเขายังดูแลหรือมีปัญหาอะไร  ยังคุยหรืออะไรกันไหมก็ยังดูแลซึ่งกันและกัน  มีอะไรก็ยังคอยให้กำลังใจกันอยู่เหมือนเดิม"  หญิงสรุป</p></body>
</news>
