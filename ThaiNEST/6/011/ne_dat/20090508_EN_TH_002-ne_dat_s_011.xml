<teiHeader>
<fileDesc>
<titleStmt>
  <title>เจนนิเฟอร์ ฮัดสัน ทำแหวนเซอร์ไพรส์คู่หมั้น  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-08 17:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/4640  </bibl>
</sourceDesc>
</fileDesc>
</teiHeader>
<news>
<headline>เจนนิเฟอร์ ฮัดสัน ทำแหวนเซอร์ไพรส์คู่หมั้น</headline>
<lead></lead>
<neck></neck>
<body><p>เมื่อเร็วๆ นี้ เจนนิเฟอร์ ฮัดสัน นักร้องนักแสดงผิวหมึก สร้างเซอร์ไพรส์ให้คู่หมั้นหนุ่ม เดวิด โอทังก้า ด้วยการขอคู่หมั้นกลับแบบแบบโรแมนติก</p>
<p>แหล่งข่าวจาก People.com รายงานว่า เมื่อ<date>เดือนที่ผ่านมา</date> เจนนิเฟอร์ขอเดวิดกลับในวันเกิดของเขา ซึ่งการแสดงออกถึงความรักเช่นนี้เกิดขึ้นอีก 5 เดือนถัดมาหลังเดวิดขอเธอหมั้นหมายเมื่อวันเกิดครบรอบอายุ 27 ปีของเจนนิเฟอร์</p>
<p>รายงานข่าวจากเว็บไซต์กล่าวเพิ่มเติมว่า เจนนิเฟอร์มอบของให้คนรักหนุ่มด้วยแหวนหมั้นเพชรหนัก 5 กะรัตที่ นีล เลน ออกแบบให้ตามความต้องการของลูกค้า ซึ่งทั้งเจนนิเฟอร์และเลนใช้เวลาร่วมเดือนในการออกแบบแหวนเพชรวงนี้</p>
<p>"เจนนิเฟอร์ต้องการให้สิ่งที่พิเศษจริงๆเมื่อเธอขอเดวิดให้แต่งงานกับเธอ" เลนกล่าว "มันดูซาบซึ้งและโรแมนติกอย่างมาก พวกเขารักกันจริงๆ"</p>
<p>เว็บไซต์ People.com รายงานเพิ่มเติมว่า สิ่งที่เป็นอุปสรรคอย่างนึงก็คือ เจนนิเฟอร์กลับไม่รู้ว่าคู่หมั้นหนุ่มของเธอใส่แหวนไซส์อะไร กลับกลายเป็นว่าแหวนวงนี้ใหญ่เกินไปสำหรับเขา เมื่อ<date>สัปดาห์ที่ผ่านมา</date> พวกเขาเลยเปลี่ยนไซส์แหวนให้เล็กลง</p>
<p>"พวกเขาแสดงความรักกันอย่างเปิดเผยมากและหวานใส่กันแบบเต็มที่" เลนกล่าว "เดวิดปกป้องดูแลเจนนิเฟอร์อย่างเต็มที่ พวกเขารักกันหวานชื่นมาก"</p></body>
</news>
