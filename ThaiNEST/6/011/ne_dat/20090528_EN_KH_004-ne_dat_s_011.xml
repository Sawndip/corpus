<teiHeader>
<fileDesc>
<titleStmt>
  <title>"โบวี่"แต่งหวือ"ดินน้ำฯ"ใส่ขาสั้นเผื่อบู๊  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXhNekk0TURVMU1nPT0=&sectionid=TURNeE1nPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"โบวี่"แต่งหวือ"ดินน้ำฯ"ใส่ขาสั้นเผื่อบู๊</headline>
<lead></lead>
<neck></neck>
<body><p>พลิกมาร้ายโหดแถมต้องแต่งเซ็กซี่เข้าฉากต่อสู้ในละคร"ดินน้ำลมไฟ" ทางช่อง 3 ดาราสาว "โบวี่"อัฐมา ชีวนิชพันธ์ เล่าว่า</p>
<p> "มีละครเรื่อง ดินน้ำลมไฟ บทเป็นนักฆ่า เป็นลูกน้องของพี่นก(ฉัตรชัย เปล่งพานิช) ซึ่งพี่นกเป็นเจ้าพ่อค้ายาเสพติดที่ร้ายมากๆ เราเป็นลูกน้องของเขา เขาสั่งให้ไปเก็บใครก็ไปฆ่าค่ะ"</p>
<p>"เล่นเรื่องนี้บู๊เกือบทั้งเรื่องค่ะ เหนื่อยแต่ก็สนุก เรื่องนี้จะไม่ได้ร้ายแบบแปร๋นๆ แต่จะออกโหดเลย ในเรื่องจะไม่พูดเลย จะฆ่าอย่างเดียว จะเถื่อนๆ ดิบๆ ในเรื่องจะเป็นคู่หูกับ จอนนี่ เหงียน ซึ่งเขาบู๊เก่งมากและท่าสวยมาก เขาจะเป็นแฟนของเรา ในเรื่องจะมีเลิฟซีนกับจอนนี่เหงียนบ้าง และมีบู๊เลิฟซีนกับจอนนี่เหงียนค่ะ"</p>
<p>ดาราสาวเผยอีกว่า "ชุดจะออกฝรั่งๆ หน่อย เซ็กซี่ สั้นมากเลย ซึ่งเราเซฟตัวเองโดยใส่ขาสั้นข้างในและใส่เกาะอกเพื่อเข้าฉากเตะต่อยค่ะ" </p></body>
</news>
