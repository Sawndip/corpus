<teiHeader>
<fileDesc>
<titleStmt>
  <title>น้องทรายเข้ารพ.ออกซิเจนในเลือดต่ำ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-20 08:17:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199561&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>น้องทรายเข้ารพ.ออกซิเจนในเลือดต่ำ</headline>
<lead></lead>
<neck></neck>
<body><p>เมื่อเวลา 19.00 น. <date when="25520519">วันที่ 19 พ.ค.</date> ที่ รพ.รามคำแหง ผู้สื่อข่าวรายงานว่า นายธวัชชัย แสงคำ อายุ 50 ปี หรือ ตลก “น้องทราย คุณแม่ขอร้อง” ได้เดินทางเข้าพักรักษาตัวที่ห้องผู้ป่วยรวม 1616 เตียง 3 หลังล้มป่วยด้วยโรคออกซิเจนในเลือดต่ำกว่าปริมาณคนปกติ มีนายเพิ่ม แสงคำ อายุ 70 ปี บิดา เฝ้าดูอาการอย่างใกล้ชิด</p>
<p>ดาวตลกน้องทราย ที่มีสีหน้าอิดโรย เล่าเสียงสั่นว่า เมื่อ<date when="25520518">วันที่ 18 พ.ค.</date>ที่ผ่านมา ขณะตนเล่นตลกอยู่ที่พระราม 9 คาเฟ่ รู้สึกเหนื่อยมาก อาการไม่ค่อยดี กระทั่งช่วงบ่ายวันเดียวกันนี้ ขณะพักผ่อนอยู่ที่บ้าน รู้สึกหายใจไม่ออกจึงรีบมาพบแพทย์ เมื่อตรวจสอบอาการพบว่าขาบวม และปริมาณออกซิเจนในเลือดมีปริมาณต่ำมาก แพทย์จึงให้รับประทานยาขับปัสสาวะ ยาขยายหลอด  เลือด โดยใช้เครื่องช่วยหายใจตลอดเวลา และต้องนอนพักดูอาการประมาณ 2-3 วัน</p>
<p>น้องทราย กล่าวด้วยว่า ช่วงนี้งานที่  รับเข้ามามีปริมาณน้อยลง มีงานประจำที่พระราม 9 คาเฟ่ และธนบุรีคาเฟ่เท่านั้น ส่วนที่เหลือเป็นงานแสดงตามร้านหมูกระทะทั่วไป จึงมีรายได้น้อยลง แต่ต้องจ่ายค่ารักษาตัวต่อเดือนเพิ่มมากขึ้น ต้องเสียทั้งค่ายาและค่าออกซิเจน 2-3 พันบาท ต่อเดือน จึงอยากวอนให้แฟนตลกหรือผู้มีอุปการคุณ ติดต่อจ้างงานแสดงโดยตรงที่หมายเลข 08-1802-8969.</p></body>
</news>
