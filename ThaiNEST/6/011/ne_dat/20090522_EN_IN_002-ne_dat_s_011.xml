<teiHeader>
<fileDesc>
<titleStmt>
  <title>นักแสดงสาวจากสไปเดอร์แมน3แขวนคอดับ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-22 09:27:25  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=172537  </bibl>
</sourceDesc>
</fileDesc>
</teiHeader>
<news>
<headline>นักแสดงสาวจากสไปเดอร์แมน3แขวนคอดับ</headline>
<lead>ดาราสาว ลูซี่ กอร์ดอน ผู้รับบทนักข่าวสาว"เจนนิเฟอร์ ดูแกน" ในภาพยนต์"สไปเดอร์แมน 3" แขวนคอตายในที่อพาร์ตเมนต์ กลางกรุงปารีส</lead>
<neck></neck>
<body><p>ตำรวจฝรั่งเศสเปิดเผยเมื่อ<date>วันพฤหัสบดี</date>ว่า ได้พบศพของดาราสาวชาวอังกฤษชื่อ ลูซี่ กอร์ดอน ผู้รับบทนักข่าวสาว"เจนนิเฟอร์ ดูแกน" ในภาพยนต์"สไปเดอร์แมน สาม" ที่อพาร์ตเมนต์ของเธอในกรุงปารีส ของฝรั่งเศส ที่ซึ่งเธอพักอยู่กับแฟนหนุ่ม ซึ่งเป็นผู้แจ้งเหตุร้าย และจะมีการชันสูตรหาเหตุการเสียชีวิตของเธอต่อไป แม้จะดูเหมือนการกระทำอัตวินิบาตกรรมด้วยการแขวนคอ</p>
<p>ขณะเสียชีวิต กอร์ดอนมีอายุ 28 ปี แต่เหตุร้ายเกิดขึ้นเพียงสองวันก่อน<date>วันศุกร์</date>ซึ่งจะเป็นวันคล้ายวันเกิดครบ 29 ปีของเธอ ผู้เคยแสดงภาพยนต์ฮอลลี วู้ดหลายเรื่อง แต่เป็นที่รู้จักกันดีที่สุดในหมู่ชาวฝรั่งเศสจากภาพยนต์รักโรแมนติคเรื่อง"รัสเซียน ดอลล์ส"ภาพยนต์เรื่องล่าสุดของเธอคือGainsbourg: Heroic Life เกี่ยวกับชีวประวัติของนักร้องหนุ่มชาวฝรั่งเศส ชื่อ เซอร์เก เกนสรูค ซึ่งเธอรับบทเป็น"เจน เบอร์กิน" นักร้องสาวชาวอังกฤษ ภาพยนต์เรื่องนี้ได้ฉายโชวฺ์ในงานเทศกาลภาพยนต์นานาชาติที่เมืองคานส์ในสัปดาห์นี้ และวงการภาพยนต์มองว่าเธอเป็นดาราที่มีอนาคต</p>
<p>นายริชาร์ด กอร์ดอน บิดาของเธอบอกว่าช็อคมากกับการเสียชีวิตของบุตรสาว ผู้เป็นนักแสดงมาตั้งแต่อายุ 2 ขวบ เขากล่าวด้วยว่าบุตรสาวใช้ชีวิตสมัยเด็กที่ฝรั่งเศสเป็นส่วนใหญ่ และมักไปพักร้อนที่นั่น เธอพูดได้สองภาษา ก่อนหน้านี้ เธอพักอยู่ที่นครนิวยอร์ค เพิ่งย้ายไปพักที่กรุงปารีสเมื่อเร็วๆนี้</p></body>
</news>
