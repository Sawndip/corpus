<teiHeader>
<fileDesc>
<titleStmt>
  <title>ฟางโต้เป็นตุ๊กตาหน้ารถออยทัวร์ศาลายา  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-03-17 19:09:14  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=162604  </bibl>
</sourceDesc>
</fileDesc>
</teiHeader>
<news>
<headline>ฟางโต้เป็นตุ๊กตาหน้ารถออยทัวร์ศาลายา</headline>
<lead>ฟาง โต้เป็นตุ๊กตาหน้ารถ ออย ซิ่งเบนซ์เปิดประทุนทัวร์ศาลายา แค่พี่ไม่มีสิทธิ์หึง หากหนุ่มอื่นจีบ</lead>
<neck></neck>
<body><p>ไหนบอกว่าไม่ได้เจอกันมาหลายเดือนแล้ว แต่ทำไมยังมีคนเห็นสาว ฟาง-พิชญา ศรีเทพย์ เป็นตุ๊กตาหน้ารถให้หนุ่ม ออย-ธนา พานั่งเบนซ์เปิดประทุนเฉิดฉายแถวๆ ศาลายาเมื่อไม่นานมานี้ ดีนะที่ช่วงนั้นปาปารัชซี่ไม่ได้ไปพักผ่อนแถวปริมณฑล ไม่งั้นคงมีหลักฐานมัดตัวไม่สามารถแก้ต่างได้อย่างนี้ "ไม่เคยไปแถวศาลายาด้วยกันนะคะ เจอกันครั้งล่าสุดก็หลายเดือนแล้วช่วงต้นปี นานๆ คุยกันทีค่ะ เราก็ยังคงเป็นพี่ชายอยู่ ก็มีระยะห่างกัน ต่างคนต่างทำงานกัน"จริงๆ ฟางก็สนิทสนมกับออยมาหลายปีแล้วทำไมยังไม่มีความชัดเจน"จริงๆ ฟางก็ชัดเจนนะคะ กับพี่ออยเราไม่ได้นิยามคำว่าแฟน เราแฮปปี้ที่จะอยู่ตรงจุดนี้ ไม่ต้องมาผูกมัดแค่นี้ก็โอเคแล้ว"นอกจากนี้ยังมีใครเข้ามาบ้าง "ก็มีเข้ามาบ้างเป็นปกติเป็นเพื่อนๆ กัน (ติดอยู่ที่ออยหรือเปล่าถึงเป็นได้แค่เพื่อน) ไม่เกี่ยวค่ะ เพราะฟางกับพี่ออยก็เป็นพี่ที่สนิทกัน ไม่น่าจะมีอะไรที่ต้องมาติดใจ อย่างเวลาที่พี่ออยมีข่าวกับคนอื่นฟางก็ไม่ได้ถาม ถ้าเรามีส่วนได้ส่วนเสียก็คงจะถาม แต่นี่ไม่ใช่เรื่องของเรา"</p></body>
</news>
