<teiHeader>
<fileDesc>
<titleStmt>
  <title>“ขวัญ” เมาหนักรับตบ “หญิง” จริง ยันไม่ได้จัดฉาก แต่ให้อีกฝ่ายเขียนคำนิยมให้  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 09:17:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000058638  </bibl>
</sourceDesc>
</fileDesc>
</teiHeader>
<news>
<headline>“ขวัญ” เมาหนักรับตบ “หญิง” จริง ยันไม่ได้จัดฉาก แต่ให้อีกฝ่ายเขียนคำนิยมให้</headline>
<lead>“ขวัญ เดอะกิ๊ก 3” รับเมาหนัก ตบ “หญิง อภิสรา” เพราะเข้าใจผิด แต่ยันไม่ได้ทำเพราะแย่งผู้ชาย และไม่โง่พอที่จะสร้างกระแสให้ดังเพราะข่าวฉาว เผยจะไปขอโทษคู่กรณีด้วยตัวเองแน่นอน พร้อมปัดไม่ได้เป็นกิ๊ก “จุ๊บ สมชาย –ออย ธนา” อย่างที่เป็นข่าว</lead>
<neck></neck>
<body><p>ตั้งแต่มีคลิปหลุดตบตีกันของสองสาว “ขวัญ พรพิมล แดงสำราญ” และ “หญิง อภิสรา รักชาติ” ออกมาจนเป็นที่กังขากันไปแล้วว่าเป็นการสร้างกระแสรึเปล่า ซึ่งทั้งสาว “ขวัญ” ที่กลายเป็นมือตบในครั้งนี้ก็แทบจะไม่มีผลงานอะไรนอกจากหนังเรื่อง “เดอะกิ๊ก 3” เท่านั้น ส่วนด้านสาว “หญิง” ก็กลายเป็นที่รู้จักเพราะข่าวที่ว่าเป็นกิ๊กของนักเทนนิสเมียสวยอย่าง “บอล ภราดร ศรีชาพันธุ์” นั่นเอง</p>
<p>โดยเฉพาะคลิปนี้ดันมาหลุดจังหวะเหมาะกับที่ “ขวัญ” ได้เปิดตัวพ็อกเก็ตบุ๊ค “ลับๆ ล่อๆ ลูกสาวเจ้าพ่อ” พอดี ด้าน “หญิง” ก็มีงานละครเรื่อง “โก๊ะซ่า ท้ามิติ” เข้ามาแบบพอดิบพอดีเช่นกัน ยิ่งกลายเป็นประเด็นที่หลายๆ คนจับตามองไม่น้อย แต่งานนี้สาว “ขวัญ” เผยว่าที่ออกพ็อกเก็ตบุ๊คเล่มนี้ไม่ได้ต้องการจะแฉใคร และไม่ได้เป็นลูกเจ้าพ่ออย่างที่ใครเข้าใจ</p>
<p>“ก็รู้สึกดีค่ะ ตื่นเต้นนิดๆ หน่อยๆ เหมือนกันนะ ไม่เคยคิดว่าตัวเองเป็นลูกสาวเจ้าพ่อนะคะ คือพ่อขวัญท่านเป็นนักธุรกิจค่ะ คือเขาเป็นคนที่มีลูกน้องเยอะ คนก็เลยมองว่าเขามีอิทธิพล แต่จริงๆ มันไม่ใช่ อยู่ที่จังหวัดชลบุรีค่ะ เป็นโรงงานเฟอร์นิเจอร์”</p>
<p>“เรื่องราวในหนังสือเกี่ยวกับในวงการบันเทิงค่ะ เส้นทางหลายๆ เส้นทางที่ทุกคนอยากจะเข้าวงการบันเทิงคือทุกอย่างเลย ก็คือว่าจริงๆ แล้วคลุกคลีอยู่ในวงการนี้มานานนะคะ รู้จักหลายๆ คนในวงการที่เขาเข้าวงการมาก่อน มันก็ไม่แปลกใช่มั้ยคะที่เราจะออกมาเล่าประสบการณ์ของเรา เอาเป็นว่าเราไม่ขอเอ่ยชื่อถึงใครนะคะ”</p>
<p>เผยว่าไม่คิดจะโปรโมทหนังสือด้วยวิธีนี้ ไม่โง่พอที่จะให้ตัวเองเจ็บตัว และรับว่าวันเกิดเหตุตนเมาหนักจนขาดสติจริงๆ และยันไม่ได้ทะเลาะเพราะสาเหตุแย่งผู้ชาย</p>
<p>“เรื่องโปรโมทมันก็แล้วแต่หลายๆ คนจะคิดนะคะ เพราะว่าถึงขวัญจะตบจริงหรือว่าขวัญจะโปรโมทเนี่ยยังไงกระแสเดียวที่ออกไปก็ คือมีแต่เสียกับเสียค่ะ มันก็เสียอย่างเดียว เราไม่จำเป็นที่จะ ต้องโปรโมทเรื่องแรงๆ แบบนี้ คงไม่โง่ที่จะจัดฉากตบให้ตัวเองเจ็บตัวหรอกค่ะ เอาเป็นว่าภาพมันก็นานมากแล้วนะคะสำหรับคลิปนี้มันนานมากแล้ว คือขวัญไม่อยากจะพูดถึงอะไรมากมาย แล้วอีกอย่างหนึ่งมันเป็นเรื่องที่เข้าใจผิดกันน่ะค่ะ”</p>
<p>“ส่วนตัวสนิทกันในระดับหนึ่งค่ะ เพราะว่าเคยทำงานร่วมกันค่ะ เรารู้จักกันที่ทำงาน คือ ยอมรับนะคะว่าวันนั้นเป็นวันที่ดื่มหนักมากในการไปเที่ยว คือขวัญขาดสติน่ะค่ะ คือจำอะไรไม่ได้หลังจากนั้น ก็ยอมรับค่ะ แต่ไม่จำเป็นต้องตบกันแย่งผู้ชาย เพราะผู้หญิงด้วยกันเขาไม่ทะเลาะกันเรื่องผู้ชายหรอกค่ะ สำหรับขวัญกับพี่หญิงมันไม่ใช่ค่ะ ขอไม่ตอบได้มั้ยคะเพราะมันเป็นเรื่องส่วนตัวของผู้หญิงสองคนน่ะค่ะ”</p>
<p>รับว่าสาเหตุส่วนหนึ่งเพราะเข้าใจผิดว่า “หญิง” ปล่อยข่าวว่าตนอยากดังจนต้องเอาตัวเข้าแลก เลยทำให้ตั้งใจจะเข้าไปทำร้ายจริง</p>
<p>“อาจจะใช่ค่ะ คืออันนี้ขวัญก็ได้ยินมาจากเพื่อนเหมือนกันน่ะค่ะ คือไม่ได้ยินจากปากพี่หญิงเขาเอง แต่ตอนนี้เราก็คงเข้าใจผิดน่ะค่ะ ส่วน ตัวแล้วขวัญยังไม่ได้เข้าไปคุยกับเขาเองแต่ให้พี่เขาเข้าไปคุยแล้ว คือยอมรับว่าดื่มหนักแล้วก็ขาดสติ คือก็ตั้งใจจะหาเรื่องเขาเต็มที่”</p>
<p>“เรื่องคลิปขวัญก็ไม่ทราบเหมือนกันค่ะว่าใครเขาต้องการอะไรจากเรา ต้องการจะทำร้ายอะไรเราหรือเปล่า แต่คือส่วนตัวแล้วจริงๆ ขวัญไม่จำเป็นต้องสร้างกระแสในแง่นี้ ที่เขาไม่เอาเรื่องเขาคงไม่ อยากจะเป็นข่าวฟ้องร้องเหมือนกัน คือมันมีแต่เสียกับเสียค่ะ เพราะว่าถ้าเป็นข่าวเยอะๆ อย่างพี่หญิงเขาก็คงจะต้องโดนเบรกงาน โดนอะไรหลายๆ อย่าง”</p>
<p>“วันนั้นเขาคงเหนื่อยจากการทำงาน เราก็ไม่รู้เหมือนกันว่าเขาเมา หรือเปล่า แต่ส่วนตัวแล้วขวัญยอมรับว่าขวัญเมา มันต้องมีการขอโทษอยู่แล้วน่ะค่ะ เพราะว่าเราผิด ก็จะไปขอโทษด้วยตัวเองค่ะ ตอนนี้เราก็ยังไม่ได้คุยกันค่ะ"</p>
<p>ยันตบจริงไม่ได้จัดฉากสร้างกระแส แต่ "หญิง" กลับให้คำนิยมในหนังสือของ "ขวัญ" ซะงั้น</p>
<p>"คือตอนนั้นก็สักระยะนึงแล้วน่ะค่ะ ก่อนที่เราจะมีเรื่องผิดใจกัน จริงๆ แล้วก็ร่วมงานกันหลายครั้งนะคะ ก็เคยไปกินข้าวด้วยกัน ไปเที่ยวด้วยกันนะคะ ก็ถือว่าในระดับหนึ่งดีกว่า”</p>
<p>“ถ้าถามถึง ณ ตอนนี้นะคะคือเราไม่เหมือนเดิมเลย แต่ถ้าเมื่อก่อนโอเคเราสนิทกันในระดับหนึ่ง แต่ถ้าจุดๆ นี้หลังจากมีเรื่องวันนั้นมาแล้วเราไม่เคยโทรหากันอีกเลย ตอนนี้คนมองเป็นภาพลบ แล้วเราจะสร้างทำไมในแง่ลบ ปัจจุบันเราก็มองหน้ากันไม่ติดแล้ว เรื่องสร้างกระแสคือขวัญก็ไม่รู้นะคะว่าคนที่เขาปล่อยคลิปเขาต้องการอะไร คือทุกคนเขาก็มองภาพขวัญเป็นผู้หญิงแรงอยู่แล้วน่ะค่ะ”</p>
<p>“ขวัญจะขอแจ้งอีกทีนะคะว่าเราจะขอโทษกันที่ไหน เมื่อไหร่ ยังไง แต่ยืนยันค่ะว่าจะไปขอโทษเขาด้วยตัวเอง ส่วนเรื่องคนปล่อยคลิปขวัญไม่ทราบเลยค่ะ (มีคนบอกว่าเราเป็นคนปล่อย) แล้วขวัญจะปล่อยเพื่ออะไรคะ (หนังสือเล่มนี้ลงทุนเองรึเปล่า) ไม่ค่ะ (ใครลงทุนให้) ขอไม่เอ่ยถึงเขาดีกว่า”</p>
<p>“ส่วนเรื่องคำนิยมเขาเขียนให้ก่อนจะมีเรื่องค่ะ คือหลังจากวันนี้ขวัญก็อยากกลับไปเป็นเพื่อนกับเขาเหมือนเดิมนะคะ เราไม่อยากที่จะเอาเรื่องเข้าใจผิดมาทำให้เราสองคนเสียความเป็นเพื่อนไป ยอมรับค่ะว่าเข้าใจผิด ผู้ใหญ่เตือนก็มีค่ะ ก็มีคุณพ่อ คุณแม่ทางด้านครอบครัวมากกว่า ทางครอบครัวคือเขาก็รับไม่ได้อยู่แล้วที่ลูกสาวเขาจะมาเป็นแบบนี้ใช่มั้ยล่ะ แล้วอีกอย่างหนึ่งข่าวมันออกไปว่าเราแย่งผู้ชายกันน่ะค่ะ แต่จริงๆ แล้วมันไม่ใช่”</p>
<p>“(กลัวมั้ยว่าดังเพราะข่าวจะอยู่ได้ไม่นาน) ก็ทราบน่ะค่ะ แต่เราก็ไม่ได้สร้างกระแส ยืนยันได้ค่ะ ส่วนงานตอนนี้ก็กำลังมีติดต่อเข้ามา แต่กำลังดูอยู่ แต่ที่กำลังจะมีก็คือถ่ายแฟชั่นค่ะ แต่ขออุบไว้ก่อน เป็นแนวเซ็กซี่ค่ะ ผลกระทบมันหลายคนนะคะ ต่างคนต่างความคิด คือมันก็มีทั้งคนชอบเราและไม่ชอบเรา"</p>
<p>“จริงๆ ก็อยากจะฝากพี่ๆ สื่อนะคะ คืออยากจะขอโทษเขาในจุดนี้เลย ขวัญก็ไม่เคยออกมากล่าวคำขอโทษเขาด้วยตัวเองเลย ก็คงจะต้องเป็นวันนี้น่ะค่ะ ก็อยากจะบอกว่าขอโทษ แต่เราก็จะไปขอโทษเขาด้วยตัวเองอีกครั้งหนึ่ง ทำไมถึงเพิ่งจะขอโทษ ก็คือมันยังไม่เข้าใจกันน่ะค่ะ ยังไม่มีการเคลียร์กันที่แน่นอน และในเมื่อเรื่องมันออกมา คือสื่อมวลชนออกมาขนาดนี้แล้ว มันก็ถึงขั้นที่จะต้องเคลียร์กันแล้วน่ะค่ะ”</p>
<p>“อยากจะบอกไว้เลยว่าขวัญไม่ได้ร่วมกันสร้างกระแส มันแรงไปหรือเปล่าคะถ้าจะสร้างกระแสแบบนี้ เพราะว่าถึงดังได้ก็ดังได้แค่คืนเดียว ดับก็ดับคืนเดียวเหมือนกัน ไม่ใช่ว่าไม่กลัวนะคะ แต่คือเราไม่ได้ตั้งใจที่จะสร้างกระแสเลย มันเป็นเหตุการณ์จริงๆ ที่มันหลุดออกมา คือออกหนังสือเนี่ยคุณพ่อคุณแม่ทราบตั้งแต่แรกแล้วค่ะ คือท่านก็อนุมัติว่าให้เขียนเรียบร้อย แต่วันนี้ท่านไม่ได้มาค่ะ เพราะว่าท่านติดธุระ อุทาหร ก็ต้องเป็นแน่นอนค่ะ เพราะโดนตักเตือนมาเยอะเหมือนกัน”</p>
<p>ไม่หาตัวคนปล่อยคลิปเพราะอยากให้เรื่องมันจบ</p>
<p>“หาตัวคนปล่อยคลิป คงไม่ดีกว่าค่ะ อยากให้ทุกอย่างมันจบ ถ้าเรายิ่งหา เรายิ่งต่อเรื่องก็ยิ่งยาว คือในงานปาร์ตี้ก็คนเยอะน่ะค่ะ ถ้าเราไปถาม เขาก็ไม่บอกเราหรอกว่าเขาเป็นคนถ่ายหรือเป็นคนปล่อย ก็เราผิดน่ะค่ะ เราต้องยอมรับผิดอยู่แล้ว”</p>
<p>ย้ำไม่กลัวจะมีดาราที่ถูกพาดพิงออกมาฟ้องร้อง เพราะไม่ได้เอ่ยชื่อจริง ส่วนที่เขียนชื่อ “ออย ธนา สุทธิกมล” ลงในหนังสือด้วย เพราะสนิทกัน แต่ไม่เกินพี่น้อง</p>
<p>“กลัวมั้ยว่าจะมีคนมาฟ้องเหรอ เราไม่ได้เอ่ยชื่อใครน่ะค่ะ ถ้าเขาออกมาฟ้องร้องงั้นก็แสดงว่าเขาร้อนตัวแล้วล่ะ เขาก็คงเป็นจริงอย่างที่เราเขียน กับพี่ออยรู้จักกันค่ะ เคยไปทานข้าวด้วยกัน ไม่ได้สองคนค่ะ เราไปกันหลายคน เป็นพี่เป็นน้องกันค่ะ ไม่ได้จีบค่ะ ไม่มีมากกว่าคำว่าพี่น้องค่ะ ทั้งพี่ออย ทั้งพี่จุ๊บไม่มีเลย คือพี่เขาก็มีคนรู้ใจของเขาอยู่แล้วนี่คะ อย่าเอาขวัญไปเป็นมือที่สามเลย”</p>
<p>“ข่าวกับพี่ออยก็มีวันนั้นน่ะค่ะที่ไปทานข้าวด้วยกัน รู้จักกันเพราะมีพี่เขาแนะนำให้รู้จักน่ะค่ะ เป็นพี่ในวงการ นานมากแล้วนะคะ แต่ไม่ถึงปี หลายเดือนค่ะ แต่หลังจากนั้นก็ไม่ได้ติดต่อกับพี่ออยเลย แต่เราเขียนถึงเขาในแง่ดีมากกว่า และเขาก็เป็นคนดีคนหนึ่งเลยล่ะ ให้คำปรึกษาขวัญทุกเรื่องในวงการน่ะค่ะ (กลัวคนจะมองว่าเอาชื่อออยมาขาย) มีชื่อเดียวเอง(หัวเราะ) ขายแค่คำว่าออยคำเดียวจะทะลุเป้าเลยหรือเปล่าคะ แค่บรรทัดเดียวเนี่ยนะคะ งั้นก็ต้องขอบคุณพี่เขาแล้วล่ะค่ะที่ทำให้ยอดทะลุเป้าขนาดนั้น”</p></body>
</news>
