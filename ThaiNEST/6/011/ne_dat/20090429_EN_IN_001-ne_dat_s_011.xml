<teiHeader>
<fileDesc>
<titleStmt>
  <title>โกโก้เซ็ง!มาริโอ้เบี้ยวนัดศาลไกล่เกลี่ย  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-29 16:55:12  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=169134  </bibl>
</sourceDesc>
</fileDesc>
</teiHeader>
<news>
<headline>โกโก้เซ็ง!มาริโอ้เบี้ยวนัดศาลไกล่เกลี่ย</headline>
<lead>โกโก้ เซ็ง! มาริโอ้ เบี้ยวนัดศาล ไกล่เกลี่ยไม่ลงตัว ฟ้อง 6 แสน ศาลนัดเคลียร์อีก 2คดี <date when="25520605">5มิ.ย.</date> เมินโดนฟ้องแย้งกลับ</lead>
<neck></neck>
<body><p>เมื่อเวลาประมาณ 09.00 น. <date>วันนี้</date> <date when="25520429">29 เมย.2552</date> ที่ศาลเพ่ง-อาญาใต้ "โกโก้" หรือ นายนิรุณ ลิ้มสมวงศ์นักปั้นและผู้จัดการดาราชื่อดัง พร้อมทนาย เดินทางมาขึ้นศาลตามคิวนัดไกล่เกลี่ยกันอีกครั้ง ในคดีความฟ้องร้อง เรียกค่าเสียรายได้ ฐานละเมิดสัญญา คดี ด 08665/2551 จำนวน 6 แสนบาท กับ นายมาริโอ้ เมาเร่อ อดีตดาราในสังกัด ส่วนคดีที่ โกโก้ ฟ้อง มาริโอ้ ฐานละเมิดสัญญา เรียกค่าเสียหา 6 ล้านบาทนั้น ศาลนัดไกล่เกลี่ยใน <date when="25520605">วันที่ 5 มิถุนายน 2552</date></p>
<p>สำหรับการไกล่เกลี่ยในครั้งนี้ยังคงไร้เงาพระเอกหนุ่มมาริโอ้เหมือนเดิม ซึ่งได้ส่งเพียง นายโกศล ไสวสุวรรณทนายความมาไกล่เกลี่ยแทนเท่านั้น โดยหลังจากการไกล่เกลี่ยในครั้งนี้ "โกโก้-นิรุณ" เผยว่า ในวันนี้ตนมาในส่วนของคดี 6 แสน แต่คดียังไม่คืบหน้า ศาลนัดอีกครั้ง <date when="25520605">5 มิถุนายน 2552</date></p>
<p>"วันนี้มาในส่วนของคดี 6 แสนบาท ก็ยังไม่คืบหน้าอะไรมาก สรุปว่าศาลท่านก็ให้ไกล่เกลี่ยกันอีกในวันที่ 5 มิถุนายน ซึ่งจะไกล่เกลี่ยวันเดียวกับคดี 6 ล้านบาท แต่ว่าถ้าวันนั้นไกล่เกลี่ยกันไม่สำเร็จ คดีก็จะเริ่มเข้าสู่กระบวนการสืบพยานตามขั้นตอน ซึ่งระหว่างนี้ก็ต้องไปหาหลักฐานเท่าที่จะหาได้ ซึ่งตอนนี้ก็ยังไม่ครบ เพราะมันเยอะมาก"</p>
<p>โกโก้ เผยต่อว่า " ในวันไกล่เกลี่ยถ้าคุยกันได้ก็อยากให้มันจบเร็วๆ ถ้าจบในวันที่ 5 มิถุนายน เลยก็ดี เพราะต่างคนก็ต่างทำงานกัน เพราะตอนนี้ก็ต้องตื่นแต่เช้ามาศาล ก็คือเหนื่อยขึ้น แต่ว่าเรื่องรายได้ก็คงไม่กระทบอะไรมาก"</p>
<p>ผู้สื่อข่าวถามว่าการไกล่เกลี่ยในครั้งนี้ ทางมาริโอ้ได้ฟ้องกลับด้วยใช่หรือไม่ โกโก้ เผยว่า</p>
<p>"เค้าเรียกว่าฟ้องแย้งมากกว่า ของคดี 6 แสน ซึ่งก็ยังไม่ได้ดูว่าเค้าฟ้องมาเป็นจำนวนเงินเท่าไหร่ ถ้าตามข่าวก็น่าจะ 4 ล้าน แต่พี่ก็ไม่ได้โฟกัสเรื่องนี้เท่าไหร่ ขนาดเค้าฟ้องแย้งมาว่าอะไรบ้างก็ยังไม่ได้อ่านเลย เพราะศาลท่านบอกว่า อย่าเพิ่งไปดูในส่วนนี้ เพราะถ้าไปดูเดี๋ยวจะไกล่เกลี่ยกันไม่สำเร็จ "</p></body>
</news>
