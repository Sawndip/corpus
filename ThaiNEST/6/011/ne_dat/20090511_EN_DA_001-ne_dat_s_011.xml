<teiHeader>
<fileDesc>
<titleStmt>
  <title>พระราชทานดอกไม้เยี่ยม"เอ-อนันต์"  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-11 07:58:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=198689&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>พระราชทานดอกไม้เยี่ยม"เอ-อนันต์"</headline>
<lead></lead>
<neck></neck>
<body><p>ที่ศูนย์การแพทย์สิริกิติ์ โรงพยาบาล รามาธิบดี เวลา 10.15 น. <date when="25520510">วันที่ 10 พ.ค.</date> นายประเสริฐ วงศ์ลาวัลย์ เลขานุการในพระองค์    ทูลกระหม่อมหญิงอุบลรัตนราชกัญญา สิริวัฒนาพรรณวดี เป็นผู้แทนพระองค์นำดอกไม้พระราชทานเยี่ยม เอ-อนันต์ บุนนาค ดารา-อดีตนักร้องชื่อดัง หลังประสบอุบัติเหตุทางรถยนต์จน ได้รับบาดเจ็บสาหัส สร้างความปลื้มปีติให้กับ เอ-อนันต์ พร้อมญาติ ๆ และอ้น-ศรีพรรณ ชื่นชมบูรณ์ ภรรยา ที่คอยดูแลอาการอย่างใกล้ชิดเป็นอย่างมาก </p>
<p>อ้น-ศรีพรรณ กล่าวว่า “รู้สึกปลาบปลื้ม และเป็นเกียรติกับวงศ์ตระกูลอย่างสูง ที่ทรงเป็นกำลังใจให้ พี่เอเป็นผู้รับดอกไม้เอง ทั้ง ๆ ที่แขนยังเจ็บ เจ้าตัวปลื้มจนน้ำตาไหล บอกกับอ้นว่า เป็นกำลังใจที่ดีที่สุด และพระองค์ยังทรงรับสั่งฝากกับเลขานุการฯว่า ขอให้หายไว ๆ พักผ่อนมาก ๆ ด้วย ซึ่งพี่เอ บอกว่า เมื่อพระองค์ทรงรับสั่งมาให้หายผมจะต้องรีบ หายไว ๆ นอกจากนี้เลขานุการฯ ยังได้สอบถามอาการต่าง ๆ เพื่อนำไปถวายรายงานพระองค์อีกด้วย สำหรับอาการของพี่เอเมื่อช่วงเช้าหมอพาไปเอกซเรย์สมอง เพื่อดูความผิดปกติ ขณะนี้ยังไม่ทราบผล คิดว่าไม่น่าจะมีปัญหาอะไร เพราะความจำเริ่มดีขึ้นมากแล้ว ส่วนอาการอื่น ๆ ก็ดีขึ้นมาก ซึ่งวันที่ 13 พ.ค.นี้ แพทย์จะผ่าตัดจัดกระดูกที่หักให้เข้าที่ด้วย”.</p></body>
</news>
