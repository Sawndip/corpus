<teiHeader>
<fileDesc>
<titleStmt>
  <title>กบ-สุวนันท์ปัดข่าวลือ กำลังตั้งท้อง ยันอีกครึ่งปีก็ยังไม่มี  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-30 15:50:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/2922  </bibl>
</sourceDesc>
</fileDesc>
</teiHeader>
<news>
<headline>กบ-สุวนันท์ปัดข่าวลือ กำลังตั้งท้อง ยันอีกครึ่งปีก็ยังไม่มี</headline>
<lead>กบ-สุวนันท์ คงยิ่ง ปฏิเสธข่าวลือว่า ท้อง ยันไม่ได้ปล่อยข่าวเรียกเรตติ้งให้ตัวเอง ระบุ ตอนนี้ เตรียมพร้อมในเรื่องสุขภาพ ฉีดวัคซีนหัดเยอรมัน ทำให้ตั้งครรภ์ไม่ได้ในช่วง 5-6 เดือนนี้</lead>
<neck></neck>
<body><p>ผู้สื่อข่าวรายงานว่า <date>วันนี้</date> (<date when="25520430">30 เม.ย.</date>) เมื่อเวลา 15.00 น. กบ-สุวนันท์ คงยิ่ง ดารานักแสดงชื่อดังจากช่อง 7 สี เผยถึงข่าวลือเรื่องตั้งครรภ์ ขณะมาอัดรายการจันทร์พันดาว ที่สตูดิโอเจเอสแอล ลาดพร้าว 107 ถึงข่าวดังกล่าวว่า ไม่เป็นความจริงแต่อย่างใด และยืนยันไม่ได้เป็นผู้ปล่อยข่าวสร้างกระแสเรียกเรตติ้งให้ตัวเอง</p>
<p>กบ ให้สัมภาษณ์กับผู้สื่อข่าวว่า ไม่ได้ท้อง และไม่เคยให้สัมภาษณ์กับผู้สื่อข่าวว่าประจำเดือนไม่มา 2 เดือน และช่วงนี้ยังออกกำลังกายอย่างหนักอยู่ทุกวัน ส่วนเรื่องแพลนจะมีลูกนั้นยังไม่ใช่ช่วงนี้ แต่มีการเตรียมพร้อมในเรื่องสุขภาพบ้าง เช่น ฉีดวัคซีนหัดเยอรมัน ซึ่งคนที่ฉีดวัคซีนชนิดนี้จะตั้งครรภ์ไม่ได้ในช่วง 5-6 เดือน ส่วนเรื่องบำรุงร่างกายก็ไม่ได้บำรุงอะไรเป็นพิเศษ</p>
<p>นอกจากนี้ นางเอกวิก7สี? ยังเผยอีกว่า กลัวคนหาว่าตนเองเป็นคนปล่อยข่าวเพื่อเรียกกระแสเนื่องจากช่วงนี้งานน้อยลง แต่ขอยืนยันว่าไม่ได้ปล่อยข่าวลือเรื่องนี้แน่นอน</p></body>
</news>
