<teiHeader>
<fileDesc>
<titleStmt>
  <title>อิหร่านสั่งบล็อก"เฟซบุ๊ค" สกัดฝ่ายค้านใช้หาเสียง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805934.php?news_id=28805934  </bibl>
</sourceDesc>
</fileDesc>
</teiHeader>
<news>
<headline><orgName>อิหร่าน</orgName>สั่งบล็อก"เฟซบุ๊ค" สกัดฝ่ายค้านใช้หาเสียง</headline>
<lead><orgName>อิหร่าน</orgName>สั่งบล็อกเฟซบุ๊ค และทวิตเตอร์ สองเว็บไซต์เครือข่ายสังคมชื่อดัง ป้องกันฝ่ายค้านใช้เป็นช่องทางสำหรับการเสียง ก่อนถึงวันเลือกตั้งประธานาธิบดีช่วงกลางเดือนมิ.ย. นี้</lead>
<neck></neck>
<body><p>นายมาสซูด ชาริฟอิฟาร์ เจ้าหน้าที่เทคนิค <orgName><prefix>บริษัท</prefix>อาร์ยาแซท</orgName> ผู้ให้บริการอินเทอร์เน็ตของ<orgName>อิหร่าน</orgName> เผยว่า <orgName><prefix>กระทรวง</prefix>โทรคมนาคมอิหร่าน</orgName> มีคำสั่งบล็อกเว็บไซต์เครือข่ายสังคมชื่อดัง 2 แห่ง คือ เฟซบุ๊ค และ ทวิตเตอร์ ซึ่งเป็นเว็บไซต์ที่บรรดาคู่แข่งของประธานาธิบดีมาห์มูด อาห์มาดิเนจัด ในการชิงตำแหน่งผู้นำประเทศรอบใหม่ และกลุ่มผู้สนับสนุน ใช้เป็นช่องทางในการหาเสียงช่องทางหนึ่ง</p>
<p>ขณะที่<orgName>สำนักข่าวต่างประเทศ</orgName> รายงานว่า คำสั่งบล็อกเว็บไซต์ทั้ง 2 แห่ง มีขึ้นเพื่อสกัดกลุ่มผู้สนับสนุนนายมีร์ ฮุสเซน มูซาวี นักการเมืองหัวปฏิรูป หนึ่งในผู้สมัครเลือกตั้ง ซึ่งส่วนใหญ่เป็นนักศึกษามหาวิทยาลัย และคนหนุ่มสาว ใช้เป็นช่องทางหาเสียงให้กับนายมูซาวี สำหรับการเลือกตั้งประธานาธิบดีในวันที่ 12 มิ.ย.นี้ โดยก่อนที่จะมีการบล็อกนั้น มีผู้สนับสนุนนายมูซาวี ร่วมแสดงพลังผ่านทางเฟซบุ๊คแล้วกว่า 5,000 คน</p>
<p>วันเดียวกันนี้ ชาวอิหร่านหลายแสนคน ได้ร่วมแสดงพลังสนับสนุนการหาเสียงของนายมูซาวี คู่แข่งคนสำคัญของประธานาธิบดีอาห์มาดิเนจัด โดยกลุ่มนักการเมืองสายปฏิรูประบุว่า ประธานาธิบดีอาห์มาดิเนจัด ให้ความสำคัญกับปัญหาอิสราเอลและอิรักมากเกินไป แทนที่จะหันมาแก้ไขปัญหาเศรษฐกิจของประเทศ</p>
<p>นอกจากนี้นโยบายของเขายังทำให้อิหร่านถูกโดดเดี่ยวจากนานาประเทศมากขึ้น ซึ่งการสมัครชิงตำแหน่งประธานาธิบดีของนายมูซาวีได้รับการสนับสนุนจากบุคคลมีชื่อเสียงจากหลายวงการ รวมถึง อดีตประธานาธิบดีโมฮัมหมัด คาตามี ซึ่งถอนตัวจากการสมัคร และหันมาให้การสนับสนุนนายมูซาวีแทน</p></body>
</news>
