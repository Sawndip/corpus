<teiHeader>
<fileDesc>
<titleStmt>
  <title>"โอบามา"ซัดพม่ากุคดีแกล้ง"ซูจี"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEk0TURVMU1nPT0=&sectionid=TURNd05nPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"โอบามา"ซัด<orgName>พม่า</orgName>กุคดีแกล้ง"ซูจี"</headline>
<lead><orgName>เอเอฟพี</orgName>รายงานว่า เมื่อ 27 พ.ค. ประธานา ธิบดีบารัก โอบามา ผู้นำสหรัฐ ออกโรงเรียกร้องให้<orgName>รัฐบาลเผด็จการทหารพม่า</orgName>ปล่อยตัวนาง ออง ซาน ซู จี ผู้นำประชาธิปไตยในทันทีอย่างไม่มีเงื่อนไข เพราะนางซู จี เป็นเหยื่อของคดีลวงโลกที่<orgName>รัฐบาลเผด็จการทหารพม่า</orgName>สร้างขึ้นเอง นับเป็นแรงกดดันต่อ<orgName>รัฐบาลทหารพม่า</orgName>ที่ชัดเจนเป็นครั้งแรกจาก<orgName>สหรัฐ</orgName>ตั้งแต่ที่นางซู จี ถูกจับดำเนินคดีในข้อหาละเมิดกฎกักบริเวณ</lead>
<neck></neck>
<body><p>"ผมขอเรียกร้องให้<orgName>รัฐบาลพม่า</orgName>ปล่อยตัวออง ซาน ซู จี หัวหน้า<orgName><prefix>พรรค</prefix>เอ็นแอลดี</orgName>และเจ้าของรางวัลโนเบลสาขาสันติภาพในทันทีอย่างไม่มีเงื่อนไข พร้อมด้วยนักโทษการเมืองทั้งหมด ผมขอประณามการกักบริเวณและการควบคุมตัวเช่นเดียวกับที่ทั่วโลกประณาม การกักตัว โดดเดี่ยว และดำเนินคดีลวงโลกที่ไม่มีมูลความจริงกับนางซู จี ทำให้เกิดข้อกังขาถึงความตั้งใจของ<orgName>รัฐบาลทหารพม่า</orgName>ในการเป็นสมาชิกประชาคมโลก" นายโอบามากล่าว และบอกเป็นนัยว่าอนาคตของ<orgName>พม่า</orgName>ที่จะทำธุรกิจกับตะวันตกจะเป็นไปในทิศทางใด ขึ้นอยู่กับวิธีที่<orgName>พม่า</orgName>เลือกปฏิบัติ</p>
<p>ด้านกลุ่มประชาคมโลกที่สนับสนุนนางซู จี เปิดตัวเว็บไซต์ www.64ForSuu.org รณรงค์ให้<orgName>พม่า</orgName>ปล่อยตัวนางซู จี โดยมีบุคคลมีชื่อเสียงจากวงการต่างๆ ร่วมส่งข้อความสนับสนุน เช่น นายกรัฐมนตรีกอร์ดอน บราวน์ ของ<orgName>อังกฤษ</orgName> บาทหลวงเดสมอนด์ ตูตู เจ้าของรางวัลโนเบลสาขาสันติภาพ จอร์จ คลูนีย์ ดารา-ผู้กำกับฯ ฮอลลีวู้ด เดวิด เบ๊กแฮม นักฟุตบอลดาวดัง ดาเนียล เคร้ก พระเอกเจมส์บอนด์ เป็นต้น โดยชื่อของเว็บไซต์ที่มีเลข 64 มาจากอายุของนางซู จี ที่จะครบรอบในวันเกิด 19 มิ.ย.ที่จะถึงนี้</p>
<p>ส่วนที่นครย่างกุ้ง สมาชิก<orgName><prefix>พรรค</prefix>ฝ่ายค้าน</orgName>และประชาชนราว 300 คน รวมถึงนักการทูตจากชาติตะวันตก ร่วมกันจัดงานครบรอบ 19 ปีที่<orgName><prefix>พรรค</prefix>เอ็นแอลดี</orgName>ของนางซู จี ได้รับชัยชนะจากการเลือกตั้งที่สุดท้าย<orgName>รัฐบาลทหารพม่า</orgName>ปล้นชิงไป ที่สำนักงานใหญ่ของพรรค</p></body>
</news>
