<teiHeader>
<fileDesc>
<titleStmt>
  <title>พม่าโดนรุมหันซัดไทยจุ้นคดี"ซูจี"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNakkyTURVMU1nPT0=&sectionid=TURNd05nPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>พม่า</orgName>โดนรุมหันซัด<orgName>ไทย</orgName>จุ้นคดี"ซูจี"</headline>
<lead></lead>
<neck></neck>
<body><p>เมื่อ 25 พ.ค. <orgName>เอเอฟพี</orgName>รายงานว่า การประชุม<orgName>รัฐมนตรีกลุ่มเอเชีย-ยุโรป</orgName> หรือ<orgName>อาเซม</orgName> ที่กรุงฮานอย ประเทศเวียดนาม ทุ่มเทความสนใจไปที่ประเด็น<orgName>รัฐบาลทหารพม่า</orgName>ดำเนินคดีนางออง ซาน ซู จี ผู้นำประชาธิปไตยพม่า ที่ถูกดำเนินคดีในข้อหาละเมิดคำสั่งกักบริเวณ ปล่อยให้ชาวอเมริกันเข้าไปอยู่ในบ้าน 2 วัน ซึ่งขณะที่<orgName>สหภาพยุโรป</orgName>เรียกร้องให้<orgName>พม่า</orgName>ปล่อยตัวนางซู จี ฝ่าย<orgName>รัฐบาลทหารพม่า</orgName>กลับมีท่าทีแข็งกร้าว ออกแถลงการณ์ตำหนิ<orgName>รัฐบาลไทย</orgName> ในฐานะประธาน<orgName><prefix>กลุ่ม</prefix>อาเซียน</orgName>ว่าทำผิดหลักการ<orgName>อาเซียน</orgName> ก้าวก่ายกิจการภายในหมู่ชาติสมาชิก กรณีออกแถลงการณ์ห่วงใยนางซู จี พร้อมเรียกร้องให้<orgName>พม่า</orgName>ปฏิบัติตามหลักสิทธิมนุษยชน ในฐานะที่เป็นส่วนหนึ่งของ<orgName>อาเซียน</orgName></p>
<p> "แถลงการณ์ของประธาน<orgName>อาเซียน</orgName>ไม่ถูกต้องตามประเพณีปฏิบัติ ซึ่งต้องผ่านการพิจารณาจากเจ้าหน้าที่ระดับสูงก่อนแล้วจึงเสนอไปยังรัฐมนตรีต่างประเทศ<orgName>อาเซียน</orgName>แต่ละประเทศพิจารณา แต่แถลงการณ์ฉบับนี้ไม่ได้ทำเช่นนั้น แสดงถึงเจตนาไม่ดีและเป็นประเพณีที่ไม่ดีต่อ<orgName>อาซียน</orgName> <orgName>พม่า</orgName>ขอแสดงความเสียใจที่ประธาน<orgName>อาเซียน</orgName>ไม่ได้รักษาศักดิ์ศรีของ<orgName>อาเซียน</orgName> <orgName>พม่า</orgName> และ<orgName>ไทย</orgName> อีกทั้งสิ่งที่เขียนในแถลงการณ์ไม่ถูกต้อง ถือว่าเข้ามาแทรกแซงกิจการภายในประเทศพม่า" <orgName>นิวไลต์ออฟเมียร์นมาร์</orgName> กระบอกเสียง<orgName>รัฐบาลพม่า</orgName>ระบุ</p>
<p>ด้านนายกษิต ภิรมย์ รัฐมนตรีต่างประเทศ กล่าวว่า ถ้อยแถลงที่ออกไปเป็นเรื่องที่ปลัด<orgName><prefix>กระทรวง</prefix>การต่างประเทศอาเซียน</orgName> 10 ประเทศได้เห็นแล้วระหว่างการประชุมที่จังหวัดภูเก็ต ไม่ได้เป็นการทำโดยพลการ ได้เรียนให้ฝ่าย<orgName>พม่า</orgName>ทราบผ่าน<orgName><prefix>สถานทูต</prefix>พม่า</orgName>ที่กรุงเทพฯ และ<orgName><prefix>สถานทูต</prefix>ไทย</orgName>ที่กรุงย่างกุ้งว่าเป็นสิ่งที่เรากำลังดำเนินการอยู่ </p></body>
</news>
