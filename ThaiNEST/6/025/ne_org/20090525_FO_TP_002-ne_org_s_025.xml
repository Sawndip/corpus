<teiHeader>
<fileDesc>
<titleStmt>
  <title>โสมแดงลองระเบิดนุกใต้ดิน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 22:25:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5247  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ลองระเบิดนุกใต้ดิน</headline>
<lead><orgName>เกาหลีเหนือ</orgName>แสดงให้โลกเห็นว่าเอาจริงตามคำขู่  จัดการทดสอบระเบิดนิวเคลียร์ใต้ดินลูกที่สองเมื่อเช้าวันจันทร์  ชี้ลูกนี้แรงกว่าลูกก่อนที่ทดสอบเมื่อปี  2549  ถึง  20  เท่า  <orgName>รัสเซีย</orgName>เผยแรงเท่าปรมาณูถล่มนางาซากิ  <orgName>คณะมนตรีความมั่นคงยูเอ็น</orgName>เรียกประชุมฉุกเฉินวางมาตรการรับมือ</lead>
<neck></neck>
<body><p><orgName><prefix>สำนักข่าว</prefix>เคซีเอ็นเอ</orgName>ของทางการ<orgName>เกาหลีเหนือ</orgName>รายงานเมื่อวันจันทร์ว่า  <orgName>เกาหลีเหนือ</orgName>ประสบความสำเร็จในการทดสอบอาวุธนิวเคลียร์ใต้ดินเมื่อวันที่   25  พ.ค.  อันเป็นส่วนหนึ่งของมาตรการเสริมสร้างการยับยั้งด้วยนิวเคลียร์เพื่อป้องกันตนเองในทุกวิถีทาง </p>
<p>คำแถลงผ่านวิทยุของทางการในวันจันทร์กล่าวด้วยว่า  การทดสอบครั้งนี้ผ่านพ้นอย่างปลอดภัยด้วยระดับที่สูงขึ้นทั้งในด้านพลังของการระเบิดและด้านเทคโนโลยีควบคุม  อย่างไรก็ดี  <orgName>เกาหลีเหนือ</orgName>ไม่ได้ระบุถึงสถานที่ทดสอบ  แต่เจ้าหน้าที่เกาหลีใต้กล่าวกันว่าตรวจจับแรงสั่นไหวได้ทางฝั่งตะวันออกเฉียงเหนือแถบเมืองคิลจู  จุดที่เคยทดสอบนิวเคลียร์ลูกแรก  <orgName><prefix>สำนัก</prefix>ธรณีวิทยา</orgName>ของ<orgName>สหรัฐ</orgName>เผยด้วยว่าพบแรงสั่นสะเทือนระดับ   4.7   ที่ความลึกใต้พื้นดิน  10  กม. เมื่อเวลา  07.54  น.ตามเวลาไทย </p>
<p>     <orgName>ข่าวยอนฮัพ</orgName>ของ<orgName>เกาหลีใต้</orgName>รายงานด้วยว่า   ถัดจากนั้นไม่กี่ชั่วโมง<orgName>เกาหลีเหนือ</orgName>ยังได้ยิงทดสอบมิสไซล์พิสัยใกล้อีก  3  ลูก</p>
<p>เจ้าหน้าที่ในทำเนียบประธานาธิบดีเกาหลีใต้กล่าวว่า  <orgName>เกาหลีเหนือ</orgName>ได้แจ้งให้<orgName>รัฐบาลสหรัฐ</orgName>ทราบล่วงหน้าถึงการทดสอบนิวเคลียร์หนล่าสุดนี้   ซึ่งเกิดไล่หลังการทดลองยิงขีปนาวุธพิสัยไกลข้ามทวีปที่ประสบความสำเร็จเพียงบางส่วนเมื่อเดือนที่แล้ว</p>
<p><orgName>เกาหลีเหนือ</orgName>เคยทดสอบอาวุธนิวเคลียร์ครั้งแรกเมื่อเดือนตุลาคม   2549   โดยครั้งนั้นมองกันว่าค่อนข้างเบาอยู่ในระดับราว  1  กิโลตัน  อาจเกิดจากปัญหาในการออกแบบ</p>
<p><orgName>ข่าวอิตาร์-ทัสส์</orgName>ของ<orgName>รัสเซีย</orgName>อ้าง<orgName><prefix>กระทรวง</prefix>กลาโหม</orgName>ว่า   แรงระเบิดคราวนี้สูงถึง  20  กิโลตัน   หรือเป็นความรุนแรงระดับเดียวกับระเบิดปรมาณูที่<orgName>สหรัฐ</orgName>ทิ้งถล่มเมืองนางาซากิของญี่ปุ่นเมื่อ  พ.ศ. 2488</p>
<p><orgName>จีน</orgName>ประเทศเพื่อนบ้านที่คอยอุปการะค้ำชู<orgName>เกาหลีเหนือ</orgName>มายาวนานกล่าวว่า    ตนคัดค้านการทดสอบนี้อย่างแน่วแน่  อันเป็นท่าทีเดียวกับประเทศสมาชิกถาวรในคณะมนตรีความมั่นคงชาติอื่นๆ  ที่กำหนดนัดประชุมกันในวันจันทร์  <orgName><prefix>กระทรวง</prefix>การต่างประเทศจีน</orgName>ยังเรียกร้องให้<orgName>เกาหลีเหนือ</orgName>ทำตามคำมั่นว่าจะปลดอาวุธนิวเคลียร์  ยุติการกระทำที่รังแต่จะทำให้สถานการณ์เลวร้ายลงและให้หวนคืนสู่การเจรจา  6  ฝ่ายด้วย  ขณะเดียวกัน<orgName>รัฐบาลจีน</orgName>ได้ขอร้องทุกฝ่ายอยู่ในความสงบและดำเนินการอย่างเหมาะสม</p>
<p>     นักวิเคราะห์ว่ากันว่า  ถึงกระนั้น<orgName>จีน</orgName>คงจะไม่สนับสนุนการออกข้อมติลงโทษที่หนักหน่วงขึ้นของ<orgName>คณะมนตรีฯ</orgName></p>
<p>ด้านประธานาธิบดีบารัก  โอบามา  ของ<orgName>สหรัฐ</orgName>กล่าวว่า  โครงการนิวเคลียร์และมิสไซล์ของ<orgName>เกาหลีเหนือเป็น</orgName>ภัยคุกคามสันติภาพโลก   อันตรายจาก<orgName>เกาหลีเหนือ</orgName>เป็นประเด็นที่น่าวิตกอย่างยิ่งสำหรับทุกๆ  ประเทศและประชาคมระหว่างประเทศสมควรดำเนินการอย่างใดอย่างหนึ่ง</p>
<p>     นายกฯ  กอร์ดอน  บราวน์  ของ<orgName>อังกฤษ</orgName>ประสานเสียงด้วย  โดยบอกว่า<orgName>เกาหลีเหนือ</orgName>เป็นภัยต่อโลก</p>
<p><orgName>เกาหลีเหนือ</orgName>เคยขู่ก่อนหน้านี้หลายสัปดาห์ว่า   ตนจะทดสอบนิวเคลียร์  ตอบโต้การคว่ำบาตรจากนานาชาติกรณีการทดสอบจรวดของตนเมื่อเดือน  เม.ย.  นอกจากนั้น<orgName>รัฐบาลเปียงยาง</orgName>ยังประกาศถอนตัวจากเวที  6  ฝ่ายด้วย</p>
<p>ด้านตลาดหุ้นเกาหลีใต้   ดัชนีการซื้อขายช่วงหนึ่งตกลงมากกว่า  6%  เหตุเพราะความหวั่นเกรงว่านักลงทุนจะหนีหาย  แต่การลดลงเกิดเพียงช่วงสั้นๆ  นักวิเคราะห์กล่าวว่านักลงทุนคุ้นเคยกับการออกลวดลายลักษณะนี้ของ<orgName><addName>เปียงยาง</addName></orgName>แม้ว่าครั้งนี้จะรุนแรงกว่าเดิมก็ตาม  ตลาดจะตื่นตระหนกจริงจังก็ต่อเมื่อมีการทำสงครามกันจริง.</p></body>
</news>
