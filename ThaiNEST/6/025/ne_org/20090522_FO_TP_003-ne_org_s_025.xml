<teiHeader>
<fileDesc>
<titleStmt>
  <title>นิวยอร์กสกัดแผนบึ้มสุเหร่ายิว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/220509/5049  </bibl>
</sourceDesc>
</fileDesc>
</teiHeader>
<news>
<headline><orgName>นิวยอร์ก</orgName>สกัดแผนบึ้มสุเหร่ายิว</headline>
<lead>เจ้าหน้าที่สหรัฐจับกุมชายมุสลิม  4  รายวางแผนคาร์บอมบ์ถล่มสุเหร่ายิวและศูนย์ชุมชนชาวยิวในนครนิวยอร์ก   และยิงมิสไซล์สติงเกอร์สอยเครื่องบินรบสหรัฐที่ฐานทัพใกล้นิวยอร์ก  ตั้งข้อหาใช้อาวุธมหาประลัยในแผ่นดินอเมริกา  เตรียมส่งฟ้อง<orgName>ศาล</orgName>วันพฤหัสบดี</lead>
<neck></neck>
<body><p>เอกสารคำฟ้องที่เผยแพร่ร่วมกันโดยรักษาการอัยการประจำเซาเทิร์นดิสตริกต์ของนิวยอร์ก,   <orgName><prefix>สำนัก</prefix>สอบสวนกลาง  (เอฟบีไอ) </orgName> และ<orgName><prefix>สำนักงาน</prefix>ตำรวจนิวยอร์ก</orgName>  ระบุว่า  ผู้ต้องสงสัยทั้ง  4  รายถูกจับกุมเมื่อวันพุธ  และถูกตั้งข้อหาว่าวางแผนกันวางระเบิดใกล้กับสุเหร่ายิวบริเวณแยกริเวอร์เดลในย่านบรองซ์ของนิวยอร์ก  และรวมทั้งแผนที่จะใช้อาวุธปล่อยนำวิถีสติงเกอร์ชนิดยิงจากพื้นสู่อากาศ  ยิงเครื่องบินของ<orgName>กองทัพสหรัฐ</orgName>ที่ฐานทัพของกองกำลังแอร์เนชั่นแนลการ์ดของนิวยอร์ก  ซึ่งตั้งอยู่ที่นิวเบิร์ก  ทางเหนือของนิวยอร์กซิตี  96  กม.ด้วย</p>
<p>เลฟ  แดสซิน  รักษาการอัยการประจำเซาเทิร์นดิสตริกต์ของนิวยอร์ก  กล่าวในคำฟ้องว่า  จำเลยเหล่านี้ต้องการก่อการร้าย  โดยเลือกเป้าหมายและเสาะหาอาวุธเพื่อใช้ดำเนินการตามแผนไว้แล้ว</p>
<p>ชายทั้ง  4  ประกอบด้วย  เจมส์  ครอมิตี, เดวิด  วิลเลียมส์,  ออนตา  วิลเลียมส์  และลาเกร์เร  ปาเยน  ซึ่งล้วนเป็นชาวเมืองนิวเบิร์ก  ถูกจับกุมภายหลังซื้ออาวุธปล่อยที่ใช้การไม่ได้จริงและวัตถุระเบิดที่ด้านผ่านเครือข่ายล่อของ<orgName>เอฟบีไอ</orgName>และหน่วยงานของ<orgName>รัฐบาล</orgName>   และถูกติดตามรอยมานานกว่า  1  ปี </p>
<p>เดวิด   เพเตอร์สัน  ผู้ว่าการมลรัฐนิวยอร์ก  กล่าวว่า  ชาย  3  คนเป็นพลเมืองสหรัฐ  และอีกคนมีเชื้อสายเฮติ  "กรณีนี้แสดงให้เห็นชัดเจนว่าภัยคุกคามจากการก่อการร้ายในนิวยอร์กยังดำรงอยู่และส่งผลกระทบต่อทุกชุมชนของเรา   ไม่ว่าเชื้อชาติใด  ศาสนาไหน  หรือชนชาติอะไร"  เขากล่าว </p>
<p>  <orgName>นิวยอร์ก</orgName>ยังคงระแวดระวังภัยในระดับสูงป้องกันเหตุร้ายครั้งใหม่ที่อาจเกิดขึ้นอีกหลังจากวินาศกรรม  11  ก.ย. 2544  ได้ทลายตึกแฝดเวิลด์เทรดเซ็นเตอร์คร่าเกือบ  3,000  ชีวิต</p>
<p>  คำฟ้องเผยว่าเมื่อเดือน   มิ.ย.ปีก่อน  ครอมิตีเคยเผยกับสายของ<orgName>เอฟบีไอ</orgName>ว่าพ่อแม่เขาอยู่ที่อัฟกานิสถาน   และเขาโกรธที่ชาวมุสลิมที่นั่นและที่ปากีสถานถูกทหารอเมริกันฆ่า  ถัดมาในเดือน  ก.ค. เขาบอกสายรายเดิมว่าเขาอยากร่วม<orgName><prefix>กลุ่ม</prefix>ญะอิชอีโมฮัมมัด</orgName>จากปากีสถานที่<orgName>รัฐบาลสหรัฐ</orgName>ระบุเป็นกลุ่มก่อการร้าย  เพื่อ  "ทำสงครามศักดิ์สิทธิ์"</p>
<p>เดือน   ต.ค. เขาและคนที่เหลือได้นัดหารือวางแผนการ  จนมาเดือนที่แล้วก็ได้เลือกเป้าหมายเป็นสุเหร่ายิวและศูนย์ชุมชนชาวยิว  และได้ออกสำรวจเป้าหมาย  เดือนนี้พวกเขาได้หาซื้ออาวุธดังกล่าวข้างต้นซึ่งไม่สามารถใช้งานได้จริง</p>
<p>  ปีเตอร์   คิง  ส.ส.รีพับลิกันรัฐนิวยอร์ก  เผยกับ<orgName>ข่าวซีเอ็นเอ็น</orgName>ว่า  ผู้ต้องสงสัยกลุ่มนี้วางแผนจะโจมตีด้วยระเบิดรถยนต์ที่ด้านนอกสุเหร่ายิวเมื่อคืนวันพุธที่ผ่านมา   และเผยด้วยว่าทั้งหมดเป็นชาวมุสลิม  โดยรายหนึ่งสืบเชื้อสายอัฟกันและเป็นมุสลิมแต่กำเนิด  อีก  3  คนเปลี่ยนมาถืออิสลามระหว่างถูกขังคุก      คาดว่าคนทั้งสี่จะถูกนำตัวขึ้นศาลกลางเขตไวต์เพลนส์   นิวยอร์ก  วันพฤหัสบดีนี้  โดยแต่ละรายถูกตั้งข้อหาสมคบคิดใช้อาวุธอานุภาพทำลายล้างสูงในสหรัฐอเมริกาคนละ   1  กระทง  ความผิดนี้มีโทษสูงสุดจำคุกตลอดชีวิต   และข้อหาสมคบคิดเพื่อให้ได้มาและใช้อาวุธปล่อยต่อต้านอากาศยาน  ซึ่งมีโทษสูงสุดจำคุกตลอดชีวิตเช่นกัน. </p></body>
</news>
