<teiHeader>
<fileDesc>
<titleStmt>
  <title>โสมแดงขู่ใช้ทหารบุกเกาหลีใต้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825685.php?news_id=28825685  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ขู่ใช้ทหารบุกเกาหลีใต้</headline>
<lead><orgName>เกาหลีเหนือ</orgName>เตือน<orgName><addName>โสมขาว</addName></orgName> เข้าร่วมโครงการสกัดการเผยแพร่อาวุธนิวเคลียร์ เปรียบเสมือนการประกาศสงคราม ขู่ใช้กำลังทหารตอบโต้ ไม่รับรองความปลอดภัยเรือสินค้าสหรัฐ-เกาหลีใต้</lead>
<neck></neck>
<body><p><orgName>เกาหลีเหนือ</orgName> ประกาศวานนี้ (27 พ.ค.) ว่า การที่<orgName>เกาหลีใต้</orgName>ตัดสินใจเข้าร่วมโครงการรักษาความมั่นคงการเผยแพร่ระเบิดปรมาณู (พีเอสไอ) ซึ่งนำโดย<orgName>สหรัฐ</orgName> เปรียบเสมือนการประกาศสงครามกับ<orgName>เกาหลีเหนือ</orgName></p>
<p>"กองทัพของเราจะไม่ผูกพันกับข้อตกลงสงบศึกชั่วคราวเมื่อปี 2496 อีกต่อไป เพราะ<orgName>สหรัฐ</orgName>ได้ลากรัฐหุ่นเชิดอย่าง<orgName>เกาหลีใต้</orgName>เข้าร่วมโครงการพีเอสไอ และหากข้อตกลงดังกล่าวไม่มีผลผูกพัน คาบสมุทรเกาหลีก็จะกลับสู่สงคราม <orgName>กองทัพเกาหลีเหนือ</orgName>จะใช้วิธีทางทหารตอบโต้อย่างสาสม" แถลงการณ์จากผู้แทน<orgName>กองทัพเกาหลีเหนือ</orgName>ในหมู่บ้านปันมุนจอม ซึ่งใช้เป็นสถานที่ลงนามยุติสงครามเกาหลีระบุ</p>
<p><orgName><prefix>สำนักข่าว</prefix>เคซีเอ็นเอ</orgName>ของ<orgName>รัฐบาลกรุงเปียงยาง</orgName> ระบุด้วยว่า จะไม่รับรองสถานะทางกฎหมายของเกาะ 5 แห่งของ<orgName>เกาหลีใต้</orgName>ที่ตั้งอยู่ใกล้กับชายแดนเกาหลีเหนือในทะเลเหลือง และจะไม่รับรองความปลอดภัยของเรือรบ รวมถึงเรือเอกชนของ<orgName>สหรัฐ</orgName>และ<orgName>เกาหลีใต้</orgName>ในบริเวณดังกล่าว</p>
<p>ทางด้าน<orgName><prefix>สำนักข่าว</prefix>ยองฮับ</orgName> รายงานว่า <orgName>เกาหลีเหนือ</orgName>ได้ทดลองขีปนาวุธพิสัยใกล้ ข้ามทะเลญี่ปุ่น เมื่อเวลาประมาณ 21.00 น. ของวันอังคาร (26 พ.ค.) ตามเวลาท้องถิ่น นับเป็นการทดสอบขีปนาวุธครั้งที่ 3 หลังจากทดลองระเบิดนิวเคลียร์ใต้ดินไปเมื่อวันจันทร์ (25 พ.ค.)</p>
<p><orgName><prefix>หนังสือพิมพ์</prefix>โชซุน</orgName>ของ<orgName>เกาหลีใต้</orgName> รายงานด้วยว่า <orgName>เกาหลีเหนือ</orgName>ได้เปิดใช้โรงงานแปรสภาพเชื้อเพลิงนิวเคลียร์ที่เมืองยองเบียนอีกครั้ง โดยดาวเทียมจารกรรมของ<orgName>สหรัฐ</orgName>สามารถตรวจจับไอน้ำที่ลอยขึ้นมาจากโรงงานดังกล่าว ซึ่งเป็นสัญญาณบ่งชี้ว่ามีความเคลื่อนไหวเกิดขึ้น เพื่อผลิตพลูโทเนียมชนิดที่ใช้ผลิตอาวุธนิวเคลียร์</p>
<p>เมื่อวันอังคาร ชาวเกาหลีเหนือจำนวนมากออกมาเฉลิมฉลองการทดสอบระเบิดนิวเคลียร์ครั้งล่าสุดที่<orgName>เคซีเอ็นเอ</orgName> ระบุว่า เป็นมาตรการป้องกันความชั่วร้ายของศัตรูอย่าง<orgName>สหรัฐ</orgName> ขณะที่ชาติมหาอำนาจกำลังไตร่ตรองว่าจะลงโทษ<orgName>เกาหลีเหนือ</orgName>ที่ฝ่าฝืนมติของ<orgName>สหประชาชาติ (ยูเอ็น)</orgName> อย่างไร</p>
<p>ทูตหลายราย เผยว่า สมาชิก<orgName>คณะมนตรีความมั่นคงยูเอ็น</orgName>ต้องใช้เวลาเพื่อตกลงกัน เพราะยังไม่ชัดเจนว่าสมาชิกถาวรอย่าง <orgName>รัสเซีย</orgName>และ<orgName>จีน</orgName> จะเห็นชอบมาตรการคว่ำบาตรหรือไม่ แม้ทั้งสองประเทศตำหนิ<orgName>รัฐบาลกรุงเปียงยาง</orgName>ที่ทดสอบระเบิดนิวเคลียร์ แต่เดือนที่แล้วทั้งคู่เคยขัดขวางการลงมติ เพื่อลงโทษ<orgName>เกาหลีเหนือ</orgName>ที่ทดสอบขีปนาวุธเมื่อวันที่ 5 เม.ย.</p>
<p>ขณะที่นายไมเคิล ชิฟเฟอร์ รองผู้ช่วยรัฐมนตรี<orgName>กลาโหม</orgName> ฝ่ายกิจการเอเชียตะวันออกของ<orgName>สหรัฐ</orgName> ยืนยันว่า <orgName>รัฐบาลกรุงวอชิงตัน</orgName>จะเดินหน้าใช้วิธีทางการทูตแก้ปัญหาเกาหลีเหนือต่อไป และกองทัพยังไม่มีแผนเสริมกำลังทหารในภูมิภาคเอเชียแปซิฟิก</p></body>
</news>
