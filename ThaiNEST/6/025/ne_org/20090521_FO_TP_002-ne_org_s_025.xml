<teiHeader>
<fileDesc>
<titleStmt>
  <title>เผยหม่องให้ทูตต่างชาติพบ'ซูจี'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/210509/4990  </bibl>
</sourceDesc>
</fileDesc>
</teiHeader>
<news>
<headline>เผยหม่องให้ทูตต่างชาติพบ'ซูจี'</headline>
<lead><orgName>รัฐบาลทหารพม่า</orgName>เดินเกมใหม่  หวังคลายแรงกดดันจากภายนอก  อนุญาตเจ้าหน้าที่ทูตและสื่อมวลชนเข้าร่วมฟังการพิจารณาคดีนางอองซาน  ซูจี  แกนนำเรียกร้องประชาธิปไตยและหัวหน้า<orgName><prefix>พรรค</prefix>ฝ่ายค้าน</orgName>  ขณะเดียวกันแหล่งข่าวเผย  เอกอัครราชทูตจาก  3  ประเทศรวมถึง<orgName>ไทย</orgName>เตรียมเข้าพบนางซูจี</lead>
<neck></neck>
<body><p>ท่าทีที่เปลี่ยนแปลงไปของ<orgName>รัฐบาลทหารพม่า</orgName>มีขึ้นหลังนานาชาติพากันออกแรงบีบ<orgName>พม่า</orgName>หนักขึ้นกรณีดำเนินคดีเล่นงานนางซูจีอย่างไม่เป็นธรรม    โดยเฉพาะอย่างยิ่งแถลงการประณามล่าสุดจากเพื่อนบ้านในภูมิภาค</p>
<p>นางซูจี  ถูกทางการ<orgName>พม่า</orgName>ตั้งข้อหาละเมิดกฎการกักบริเวณ  โดยกล่าวหาว่าเธอให้ที่พักพิงกับนายจอห์น  เยตทอว์  ชายชาวอเมริกันที่แอบว่ายน้ำข้ามไปยังบ้านพักของเธอเมื่อต้นเดือน  ทางการ<orgName>พม่า</orgName>เริ่มเปิดการพิจารณาคดีนางซูจีแบบลับๆ   ที่ศาลภายในเรือนจำอินเส่งมาได้  2  วันแล้ว  หากเธอถูกตัดสินว่ามีความผิดจริง  มีสิทธิ์ต้องโทษจำคุกสูงสุดนานถึง  5  ปี</p>
<p>นักการทูตตะวันตกที่ไม่เปิดเผยนามคนหนึ่งยืนยันว่า   เอกอัครราชทูตของ<orgName>ไทย</orgName>  <orgName>สิงคโปร์</orgName> และ<orgName>รัสเซีย</orgName>ในย่างกุ้ง   จะมีโอกาสเข้าพบนางซูจีที่บ้านพักรับรองในเรือนจำอินเส่ง  หลังการพิจารณาคดีในวันพุธถูกเลื่อนออกไป   ทูตรายนี้บอกว่า<orgName>ไทย</orgName>ได้รับเลือกเพราะทางการ<orgName>พม่า</orgName>เห็นว่าเป็นประธานปัจจุบันของ<orgName><prefix>สมาคม</prefix>ประชาชาติแห่งเอเชียตะวันออกเฉียงใต้   (อาเซียน) </orgName> ส่วนทูตสิงคโปร์ก็เป็นหนึ่งในสมาชิกคณะทูตอาวุโส  ขณะที่<orgName>รัสเซีย</orgName>ปัจจุบันนั่งเป็นประธาน<orgName><orgName>คณะมนตรีความมั่นคงแห่งสหประชาชาติ  (ยูเอ็นเอสซี)</orgName> </p>
<p>ก่อนหน้านี้   ทางการ<orgName>พม่า</orgName>อนุญาตให้เจ้าหน้าที่ทูตจาก  30  สถานทูตต่างประเทศประจำนครย่างกุ้งเข้าร่วมฟังการพิจารณาคดีของนางซูจีในวันพุธได้  รวมถึงนักข่าวต่างชาติและนักข่าวท้องถิ่นอีก  10  คน  แต่สุดท้ายกำหนดดังกล่าวกลับถูกเลื่อนออกไป</p>
<p><orgName>รัฐบาลทหารพม่า</orgName>สั่งห้ามเจ้าหน้าที่ทูตจากยุโรปไม่ให้เข้าร่วมฟังการพิจารณาคดีเมื่อวันจันทร์ซึ่งเริ่มเป็นวันแรก  แม้จะอนุญาตให้เจ้าหน้าที่จาก<orgName>สถานกงสุลสหรัฐ</orgName>เข้าไปภายในเรือนจำเพื่อให้คำปรึกษาแก่นายเยตทอว์  ผู้ต้องหาชาวอเมริกันได้</p>
<p>สื่อจากทั้งในและนอกประเทศถูกสั่งห้ามเช่นกันไม่ให้เข้ารับฟังการไต่สวนในช่วง  2  วันแรก   และการควบคุมสื่ออย่างเข้มงวดของทางการ<orgName>พม่า  </orgName> ก็ทำให้รายละเอียดการพิจารณาคดีไม่อาจรั่วไหลออกมาสู่โลกภายนอกได้แม้แต่จากปากของทนายความแก้ต่างให้นางซูจี </p>
<p>     เมื่อถามว่าทำไมทางการ<orgName>พม่า</orgName>ยอมปรับท่าทีใหม่  ทูตคนเดียวกันให้ความเห็นว่า  แรงกดดันจากนานาชาติโดยเฉพาะอย่างยิ่ง<orgName>อาเซียน</orgName>คือเหตุผลสำคัญ</p>
<p>เมื่อวันอังคาร  <orgName>อาเซียน</orgName>ซึ่งต้องปวดหัวกับปัญหาพม่ามาตลอดนับตั้งแต่รับ<orgName>พม่า</orgName>เข้าเป็นสมาชิกกลุ่มเมื่อปี  2540  ออกแถลงการณ์เตือน<orgName>พม่า</orgName>กรณีการดำเนินคดีนางซูจี  หลังพยายามสงวนท่าทีมาตลอดก่อนหน้านี้   ขณะที่<orgName>ยุโรป</orgName>ขู่จะเพิ่มมาตรการคว่ำบาตรพม่าเพื่อลงโทษ  เช่นเดียวกับประธานาธิบดีบารัก   โอบามา  ของ<orgName>สหรัฐ</orgName>  ที่เพิ่งสั่งขยายระยะเวลาการคว่ำบาตร<orgName>พม่า</orgName>ออกไปอย่างเป็นทางการเมื่อสัปดาห์ที่แล้ว.</p></body>
</news>
