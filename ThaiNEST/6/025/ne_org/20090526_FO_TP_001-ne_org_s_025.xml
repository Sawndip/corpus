<teiHeader>
<fileDesc>
<titleStmt>
  <title>ศึกสวัตทำคนไร้ที่อยู่เกือบ2.4ล.  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/260509/5244  </bibl>
</sourceDesc>
</fileDesc>
</teiHeader>
<news>
<headline>ศึกสวัตทำคนไร้ที่อยู่เกือบ2.4ล.</headline>
<lead>เจ้าหน้าที่จาก<orgName><prefix>องค์การ</prefix>สหประชาชาติ  (ยูเอ็น)</orgName>  และทางการ<orgName>ปากีสถาน</orgName>  เผยการสู้รบระหว่าง<orgName>กองทัพรัฐบาล</orgName>กับ<orgName>นักรบตอลิบัน</orgName>ในพื้นที่แถบหุบเขาสวัตทางภาคตะวันตกเฉียงเหนือตลอดเดือนนี้  ทำให้ประชาชนไร้ที่อยู่อาศัยแล้วเกือบ  2,400,000  คน</lead>
<neck></neck>
<body><p>แอเรียเน   รัมเมอรี  โฆษกหญิงของ<orgName><prefix>สำนักงาน</prefix>ข้าหลวงใหญ่เพื่อผู้ลี้ภัย<suffix>แห่งสหประชาชาติ </suffix> (ยูเอ็นเอชซีอาร์) </orgName> ระบุว่า  ตัวเลขดังกล่าวได้มาจากข้อมูลการขึ้นทะเบียนผู้ลี้ภัยของทางการแคว้นนอร์ทเวสต์ฟรอนเทียร์   และคาดตัวเลขอาจเพิ่มขึ้นหลังการตรวจสอบเพิ่มเติมในอีกไม่กี่วันข้างหน้า  "ตัวเลข  2,380,000  คน  เป็นยอดใหม่ที่รวบรวมได้จากเขตสวัต,  โลเวอร์  ดีร์  และบูเนอร์  ตั้งแต่วันที่  2  พ.ค.ที่ผ่านมา"</p>
<p><orgName>กองกำลังความมั่นคง</orgName>ของ<orgName>ปากีสถาน</orgName>เริ่มเปิดฉากโจมตี<orgName><prefix>กลุ่ม</prefix>นักรบตอลิบัน</orgName>ในเขตโลเวอร์ดีร์อย่างรุนแรงตั้งแต่เมื่อวันที่   26   เม.ย.  หลัง<orgName>ตอลิบัน</orgName>เพิกเฉยต่อเงื่อนไขในข้อตกลงหยุดยิง  ก่อนจะรุกคืบต่อไปยังบูเนอร์ในวันที่   28  เม.ย.  และสวัตเมื่อวันที่  8  พ.ค. ส่งผลให้พลเรือนจำนวนมากต้องละทิ้งบ้านเรือนเพื่อหลบหนีการสู้รบ  ขณะนี้ผู้ลี้ภัยส่วนใหญ่อพยพไปอยู่กับคนรู้จักหรือญาติ  บ้างก็อาศัยอยู่ในค่ายพักพิงของ<orgName>รัฐบาล</orgName></p>
<p>นายกามาร์  ซามาน  ไครา  รัฐมนตรีสารสนเทศของ<orgName>ปากีสถาน</orgName>  ยืนยันกับผู้สื่อข่าวว่า <orgName>รัฐบาล</orgName>กำลังพยายามดูแลผู้ลี้ภัยเหล่านี้อย่างเต็มที่  "ยอดคนไร้ที่อยู่ตอนนี้มีประมาณ  2,300,000   คน  แต่ตัวเลขนี้ยังไม่ถือว่าสิ้นสุด"  เขาบอกอีกว่า  <orgName>ปากีสถาน</orgName>จำเป็นต้องใช้งบราว  1  พันล้านเหรียญสหรัฐเป็นอย่างต่ำในการฟื้นฟูพื้นที่ประสบภัยการสู้รบและช่วยเหลือผู้ลี้ภัย</p>
<p>สถานการณ์ผู้ลี้ภัยในปากีสถานนับว่ารุนแรงขึ้น   เพราะเมื่อปีที่แล้วปฏิบัติการกวาดล้าง<orgName><prefix>กลุ่ม</prefix>ตอลิบัน</orgName>แบบเดียวกันนี้ทำให้มีคนต้องละทิ้งถิ่นฐานมากกว่า  550,000  คน  <orgName><prefix>กลุ่ม</prefix>สิทธิมนุษยชน</orgName>ระบุว่าเป็นการอพยพของประชาชนครั้งใหญ่ที่สุดในปากีสถานนับตั้งแต่แยกตัวออกจากอินเดียเมื่อปี  2490</p>
<p>อีกด้านเมื่อวันจันทร์  มุสลิม  คาน  โฆษกของ<orgName>ตอลิบัน</orgName>  ออกมาระบุว่า<orgName>ตอลิบัน</orgName>จะยุติการโจมตี<orgName>กองทัพรัฐบาล</orgName>ในเมืองมินโกรา  เมืองหลักของหุบเขาสวัต  เพื่อหลีกเลี่ยงการปะทะที่อาจนำมาซึ่งความสูญเสียทั้งชีวิตและทรัพย์สิน</p>
<p><orgName><prefix>กองทัพ</prefix>ปากีสถาน</orgName>ออกมายินดีกับท่าทีดังกล่าว   พร้อมระบุว่า  นี่เป็นสัญญาณบ่งบอกว่ากลุ่มนักรบที่มีขุมกำลังน้อยกว่าเริ่มรู้ตัวแล้วว่ากำลังจะพ่ายแพ้  โฆษกของ<orgName>ตอลิบัน</orgName>ตอบโต้คำกล่าวนี้ทันที  โดยยืนยันว่า<orgName>ตอลิบัน</orgName>จะไม่ยอมถอย  และคำแถลงข้างต้นไม่ได้มีจุดประสงค์เพื่อเรียกร้องให้มีการหยุดยิง  "สงครามครั้งนี้ยังอีกยาวไกล  และเราจะต่อสู้อย่างมียุทธวิธี"  คานระบุ</p>
<p>ก่อนหน้านี้  <orgName><prefix>กองทัพ</prefix>ปากีฯ </orgName> เผยว่าสังหารผู้ต้องสงสัยสมาชิก<orgName>ตอลิบัน</orgName>ไปแล้ว  1,100  คน  ส่วนทหาร<orgName>รัฐบาล</orgName>สังเวยชีวิตไปแค่   66  นาย  แต่ทางการยังไม่ยอมเปิดเผยยอดพลเรือนที่เสียชีวิต  ขณะที่ผู้สื่อข่าวส่วนใหญ่ไม่ได้รับอนุญาตให้เข้าไปในพื้นที่สู้รบ</p>
<p>นอกจากนี้หลายฝ่ายยังกำลังเป็นห่วงประชาชนราว  10,000-20,000  คน  ที่ทางการระบุว่ายังคงติดค้างอยู่ในเมืองมินโกรา  และกำลังขาดแคลนทั้งน้ำและอาหาร.</p></body>
</news>
