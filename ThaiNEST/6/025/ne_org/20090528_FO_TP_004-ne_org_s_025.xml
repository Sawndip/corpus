<teiHeader>
<fileDesc>
<titleStmt>
  <title>โสมแดงยุติพักรบขู่ตีโสมขาว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/280509/5368  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ยุติพักรบขู่ตี<orgName><addName>โสมขาว</addName></orgName></headline>
<lead><orgName>เกาหลีเหนือ</orgName>ยังวางโต  หลังทดลองระเบิดนิวเคลียร์จนถูกนานาชาติรุมประณามพร้อมหามาตรการตอบโต้  ออกมาข่มขู่อีกในวันพุธจะเปิดฉากโจมตี<orgName>เกาหลีใต้</orgName>หากเรือของตนถูกตรวจค้นตามโครงการสกัดอาวุธมหาประลัยที่<orgName>รัฐบาลโซล</orgName>ประกาศเข้าร่วมเมื่อวันก่อน  บอกสัญญาสงบศึกชั่วคราวยุคสงครามเกาหลีหมดสภาพบังคับใช้แล้ว</lead>
<neck></neck>
<body><p>  คำประกาศล่าสุดของ<orgName>เกาหลีเหนือ</orgName>มีควบคู่กับรายงานข่าวจากสื่อเกาหลีใต้ว่า<orgName>เกาหลีเหนือ</orgName>ได้เริ่มเดินเครื่องโรงงานผลิตพลูโตเนียมที่ใช้ทำระเบิดนิวเคลียร์อีกครั้ง   ไล่หลังจากที่<orgName>เกาหลีเหนือ</orgName>ได้ทดสอบระเบิดนิวเคลียร์ใต้ดินไปเมื่อวันจันทร์  และตามด้วยการยิงทดสอบมิสไซล์พิสัยใกล้อีกหลายลูก</p>
<p>  วันพุธ  คิม  จองอิล  ผู้นำสูงสุดของ<orgName>เกาหลีเหนือ</orgName>ยังท้าทายประชาคมนานาชาติต่อไป  โดยประกาศว่า   <orgName>เกาหลีเหนือ</orgName>ไม่อาจรับประกันความปลอดภัยของเรือสหรัฐและเกาหลีใต้ที่สัญจรอยู่นอกชายฝั่งตะวันตกของตน  และว่าคาบสมุทรเกาหลีเหนือกำลังหวนกลับสู่ภาวะสงคราม</p>
<p>คำขู่ของผู้นำเปียงยางเป็นการตอบโต้ที่<orgName>รัฐบาลเกาหลีใต้</orgName>ประกาศในวันอังคารว่า  <orgName>เกาหลีใต้</orgName>จะเข้าร่วมโครงการความริเริ่มความมั่นคงด้านการแพร่กระจายอาวุธ  (พีเอสไอ)  ที่<orgName>รัฐบาลของประธานาธิบดีจอร์จ   ดับเบิลยู.  บุช</orgName>  เป็นผู้ริเริ่มหลังวินาศกรรม  11  กันยา. 2544  เพื่อหยุดยั้งการแพร่กระจายของอาวุธอานุภาพทำลายล้างสูง   โครงการซึ่งมีกว่า  90  ประเทศเข้าร่วมนี้   รวมถึงการเข้าตรวจค้นเรือที่ต้องสงสัยว่าบรรทุกอาวุธร้ายแรงหรือส่วนประกอบที่ใช้ผลิต</p>
<p> "พวกที่ยั่วยุเราจะเผชิญการลงโทษอย่างไร้ความปรานีเกินกว่าที่จะจินตนาการ"  คำแถลงเผยแพร่โดย<orgName>สำนักข่าวกลางเกาหลี  (เคซีเอ็นเอ) </orgName> ของทางการ<orgName>เปียงยาง</orgName>กล่าว  พร้อมระบุด้วยว่า<orgName>สหรัฐ</orgName>และ<orgName>เกาหลีใต้</orgName>ทำให้สถานการณ์กลับกลายเป็นเช่นนี้    "การกระทำเล็กๆ  น้อยที่แสดงถึงความเป็นปรปักษ์ต่อสาธารณรัฐของเรา   รวมถึงการหยุดและตรวจค้นเรือที่ใช้เพื่อการสันติของเรา  จะเจอการตอบโต้ด้วยการโจมตีทางทหารอย่างรุนแรงและฉับพลัน" </p>
<p>  คำแถลงบอกด้วยว่า   กองทัพของ<orgName>เกาหลีเหนือ</orgName>ไม่ปฏิบัติตามข้อตกลงสงบศึกชั่วคราวที่ทำหลังสิ้นสุดสงครามเกาหลีในปี  2496  อีกต่อไป  เพราะ<orgName>สหรัฐ</orgName>ซึ่งช่วย<orgName>เกาหลีใต้</orgName>รบในครั้งนั้น  ได้ชักชวนให้<orgName>เกาหลีใต้</orgName>ร่วมโครงการพีเอสไอ  และด้วยเหตุนี้  "คาบสมุทรเกาหลีจะหวนคืนสู่ภาวะสงคราม"</p>
<p>   <orgName>เกาหลีเหนือ</orgName>บอกด้วยว่า  ตนจะไม่รับรองสถานะทางกฎหมายของหมู่เกาะ  5  แห่งของเกาหลีใต้ใกล้กับพรมแดนพิพาททางทะเลในทะเลเหลือง   ที่เป็นจุดเกิดเหตุปะทะนองเลือดระหว่างกองทัพเรือของสองเกาหลีเมื่อปี  2542  และ  2545</p>
<p>  กระนั้นก็ดี   นักวิเคราะห์ไม่เชื่อว่าคำประกาศนี้จะนำไปสู่การทำสงครามกันอย่างเต็มรูปแบบ  แต่มีความเป็นไปได้ที่จะเกิดการปะทะเล็กๆ  น้อยๆ  ใกล้กับพรมแดนพิพาททางทะเล</p>
<p>     <orgName><prefix>กระทรวง</prefix>กลาโหมเกาหลีใต้</orgName>เผยว่า  ไม่ได้มีการเสริมกำลังทหารในพื้นที่นั้น  โดยกองทัพยังคงรักษาการณ์ตั้งมั่นอย่างแข็งแกร่งตามปกติ</p>
<p> นักวิเคราะห์กล่าวกันว่า   ท่าทีวางโตของ<orgName>เกาหลีเหนือ</orgName>ในช่วงไม่กี่เดือนมานี้  ที่รวมถึงการทดสอบขีปนาวุธข้ามทวีปเมื่อเดือน  เม.ย.  การยิงทดสอบมิสไซล์หลายลูกไม่กี่วันก่อน  จนถึงการทดสอบระเบิดนิวเคลียร์ครั้งที่สองในรอบ  2  ปีครึ่ง  เป็นความพยายามของคิม  จองอิล  วัย   67  ปี  ที่ต้องการแสดงอำนาจเพื่อแสดงให้เห็นพวกนายพลรู้ว่าเขายังควบคุมประเทศนี้   และเพื่อรักษาเก้าอี้ผู้นำไว้ให้ลูกชายคนเล็กที่เขาเลือกให้สืบทอดอำนาจ  หลังจากที่เขามีปัญหาสุขภาพเพราะเส้นเลือดในสมองแตกเมื่อ  ส.ค.ปีก่อน</p>
<p>วันเดียวกัน   สื่อมวลชนของ<orgName>เกาหลีใต้</orgName>รายงานว่า  ดาวเทียมจารกรรมของ<orgName>สหรัฐ</orgName>ตรวจพบความเคลื่อนไหวที่โรงงานนิวเคลียร์ยองเบียนที่ใช้สกัดพลูโตเนียม   โดยพบไอน้ำพวยพุ่งออกมาจากโรงปฏิกรณ์ซึ่งเป็นสัญญาณบ่งชี้ว่ามีการเดินเครื่องเพื่อผลิตพลูโตเนียมที่ใช้ทำระเบิดนิวเคลียร์เพิ่มเติมอีก </p>
<p> ภายใต้ข้อตกลงในเวทีเจรจา  6  ฝ่ายเมื่อปี  2550  <orgName>เกาหลีเหนือ</orgName>ยอมตกลงจะรื้อถอนโรงงานยองเบียนแห่งนี้แลกกับความช่วยเหลือ   แต่การทำข้อตกลงที่ดำเนินตามเงื่อนไขหลักข้างต้นกลับล้มเหลวและการเจรจาได้ชะงักงันมานับแต่นั้น.</p></body>
</news>
