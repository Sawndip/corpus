<teiHeader>
<fileDesc>
<titleStmt>
  <title>ยุติธรรมชี้บ.สหรัฐทำธุรกิจต่างแดนติดสินบนเพิ่มขึ้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818279.php?news_id=28818279  </bibl>
</sourceDesc>
</fileDesc>
</teiHeader>
<news>
<headline><orgName>ยุติธรรม</orgName>ชี้บ.สหรัฐทำธุรกิจต่างแดนติดสินบนเพิ่มขึ้น</headline>
<lead><orgName>กระทรวงยุติธรรมสหรัฐ</orgName> เพิ่มการสอบสวนคดีฉ้อฉลทางธุรกิจมากขึ้น หลังพบบริษัทเอกชนชั้นนำของประเทศ นิยมจ่ายใต้โต๊ะในการดำเนินธุรกิจต่างแดนมากขึ้น ส่งผลบริษัทต่างๆ ต้องทุ่มงบประมาณก้อนโต เพื่อจ้างบริษัทที่ปรึกษา ตรวจสอบพฤติกรรมพนักงานในองค์กร</lead>
<neck></neck>
<body><p>นายมาร์ค แมนเดลโซห์น หัวหน้าแผนกดูแลการฟ้องร้องของ<orgName><prefix>กระทรวง</prefix>ยุติธรรมสหรัฐ</orgName> เปิดเผยว่า ปัจจุบันมีบริษัทอเมริกันอย่างน้อย 120 แห่งถูกสอบสวนคดีติดสินบนรัฐบาลต่างชาติ เพิ่มขึ้นจาก 100 คดี ในช่วงสิ้นปีที่ผ่านมา โดยบริษัทที่ถูกสอบสวนในครั้งนี้ รวมถึง <orgName>ซัน ไมโครซิสเต็มส์</orgName> ยักษ์ใหญ่ในอุตสาหกรรมคอมพิวเตอร์โลก และ<orgName>รอยัล ดัช เชลล์</orgName> บริษัทพลังงานรายใหญ่</p>
<p>ทั้งนี้ กฎหมายต่อต้านการติดสินบนต่างชาติ (เอฟซีพีเอ) ของ<orgName>สหรัฐ</orgName>ในปัจจุบัน ครอบคลุม 5 ทวีปและอุตสาหกรรมทั้งหมด รวมถึงพลังงานและเครื่องมือทางการแพทย์ โดย<orgName><prefix>กระทรวง</prefix>การคลัง</orgName>เริ่มเอาจริงเอาจังกับการปราบปรามปัญหาติดสินบนองค์กร ในช่วงที่มีคดีอื้อฉาวทางธุรกิจจำนวนมาก ช่วงต้นทศวรรษ ซึ่งรวมถึงการล่มสลายของ<orgName>เอ็นรอน</orgName> บริษัทพลังงานชื่อดัง ที่จุดชนวนนำไปสู่การปฏิรูปองค์กรใหม่</p>
<p>เอฟซีพีเอ กำหนดว่า ไม่ให้บริษัทสหรัฐ จ่ายหรือเสนอจ่ายเงินให้แก่เจ้าหน้าที่รัฐบาลต่างชาติ หรือพนักงานบริษัทในเครือรัฐบาลต่างชาติ เพื่อแสวงหาผลประโยชน์ทางธุรกิจ รวมทั้งห้ามให้ของขวัญที่ไม่ใช่เงิน หรือเสนอการจ่ายเงินสด รวมทั้งให้คำมั่นในการจัดคณะเจ้าหน้าที่ให้คำปรึกษา ที่หลายคนเป็นอดีตเจ้าหน้าที่สอบสวนคดีติดสินบนของ<orgName><prefix>กระทรวง</prefix>ยุติธรรม</orgName> เพื่อตีความประเด็นที่กำกวมต่างๆ อาทิเช่น การให้ของขวัญตามเทศกาล ที่ถือเป็นเรื่องปกติในหลายประเทศ</p>
<p>ผลจากมาตรการควบคุมที่เข้มงวดของ<orgName><prefix>กระทรวง</prefix>ยุติธรรม</orgName> ทำให้บริษัทต่างๆ ต้องประเมินผลการปฏิบัติงานของหน่วยงานใหม่ และลงทุนจ้างที่ปรึกษาด้วยงบประมาณมหาศาล เพื่อแก้ปัญหาดังกล่าว ซึ่งการจ้างที่ปรึกษาเพื่อสอบสวนปัญหาภายในองค์การ เป็นวิธีที่มีค่าใช้จ่ายสูง โดย<orgName>นาร์เดลโล แอนด์ โค</orgName> บริษัทรับสืบสวนคดีทั่วโลก ระบุว่า คิดค่าใช้จ่ายเริ่มต้นราว 7,500 ดอลลาร์ สำหรับการสืบสวนพนักงานแต่ละคนในบริษัท และค่าใช้จ่ายจะเพิ่มสูงขึ้น หากพนักงานคนดังกล่าว ปฏิบัติงานในหลายประเทศ</p>
<p>นอกจากนี้ บริษัทข้ามชาติยักษ์ใหญ่หลายแห่ง ยังกลายเป็นเป้าหมายของทางการ<orgName>สหรัฐ</orgName> อาทิเช่น <orgName>ซีเมนส์</orgName> กลุ่มบริษัทอุตสาหกรรมชั้นนำของ<orgName>เยอรมนี</orgName> ที่ยอมจ่ายเงินค่าปรับ 800 ล้านดอลลาร์ เพื่อยุติการสืบสวนข้อกล่าวหาคดีติดสินบนเจ้าหน้าที่<orgName>รัฐบาลสหรัฐ</orgName> เมื่อเดือน ธ.ค. ที่ผ่านมา เกี่ยวกับการชนะประมูลโครงการก่อสร้างสาธารณูปโภคพื้นฐานในแดนอินทรี</p></body>
</news>
