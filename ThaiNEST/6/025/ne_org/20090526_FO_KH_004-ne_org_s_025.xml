<teiHeader>
<fileDesc>
<titleStmt>
  <title>โสมเหนือบึ้มนิวเคลียร์เขย่าโลก!  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEkyTURVMU1nPT0=&sectionid=TURNd05nPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมเหนือ</addName></orgName>บึ้มนิวเคลียร์เขย่าโลก!</headline>
<lead></lead>
<neck></neck>
<body><p><orgName>เอพี</orgName>รายงานว่า เมื่อ 25 พ.ค. <orgName>รัฐบาลคอมมิวนิสต์เกาหลีเหนือ</orgName>ท้าทายประชาคมโลก ด้วยการประกาศความสำเร็จทดลองระเบิดอาวุธนิวเคลียร์ใต้ดินเป็นครั้งที่ 2 และลอบยิงทดสอบขีปนาวุธพิสัยใกล้รุ่นใหม่อีก 3 ลูก แม้จะถูก<orgName>คณะมนตรีความมั่นคงสหประชาชาติ (ยูเอ็นเอสซี)</orgName> มีมติคว่ำบาตรมาแล้ว จากที่เพิ่งทดสอบยิงขีปนาวุธข้ามทวีปเป็นครั้งแรกไปเมื่อเดือนก่อน ทั้งยังกดดันให้<orgName>ยูเอ็นเอสซี</orgName>ออกมติขอโทษ</p>
<p>เจ้าหน้าที่ระดับสูงประจำสถานเอกอัครราชทูตเกาหลีเหนือ ณ กรุงมอสโก ในรัสเซีย ให้สัมภาษณ์ด้วยว่า อาจทดลองอาวุธนิวเคลียร์อีกหลายครั้งในอนาคต ถ้า<orgName>สหประชาชาติ</orgName> <orgName>รัฐบาลสหรัฐอเมริกา</orgName> และชาติพันธมิตร ไม่หยุดดำเนินนโยบายข่มขู่คุกคาม<orgName>เกาหลีเหนือ</orgName></p>
<p>ด้านผู้นำ<orgName>รัฐบาล</orgName>คู่ปรับ<orgName>เกาหลีเหนือ</orgName> ไม่ว่า<orgName>สหรัฐ</orgName> <orgName>อังกฤษ</orgName> <orgName>สหภาพยุโรป</orgName> <orgName>เกาหลีใต้</orgName> และ<orgName>ญี่ปุ่น</orgName> ซึ่งยื่นเรื่องขอให้<orgName>ยูเอ็นเอสซี</orgName>เปิดประชุมฉุกเฉิน ต่างรุมประณาม และตั้งทีมประเมินสถานการณ์และหามาตรการตอบโต้ โดย<orgName><addName>ทำเนียบขาว</addName></orgName>ออกแถลงการณ์ในนามประธานาธิบดีบารัก โอบามา ผู้นำสหรัฐ ว่า <orgName>เกาหลีเหนือ</orgName>จงใจละเมิดกฎหมายระหว่างประเทศและมติ<orgName>ยูเอ็นเอสซี</orgName> นอกจากนั้น ยังลอบทดสอบยิงขีปนาวุธพิสัยใกล้ในวันเดียวกันอีกด้วย ความพยายามพัฒนาอาวุธนิวเคลียร์ รวมถึงขีปนาวุธพิสัยไกลของ<orgName>เกาหลีเหนือ</orgName>เป็นภัยคุกคามต่อสันติภาพและความมั่นคงของประชาคมโลกอย่างยิ่งยวด ซึ่งมีแต่จะทำให้โลกโดดเดี่ยว<orgName>เกาหลีเหนือ</orgName></p>
<p>สำหรับจุดที่<orgName>เกาหลีเหนือ</orgName>ทดสอบนิวเคลียร์ พบว่าเป็นจุดเดียวกับเมื่อเดือนต.ค.2549 ในเมืองคิลจู หน่วยงานด้านธรณีวิทยาของทั้ง<orgName>เกาหลีใต้</orgName> <orgName>ญี่ปุ่น</orgName> และ<orgName>สหรัฐ</orgName>ยืนยันการตรวจพบแรงสั่นสะเทือนใต้ดิน ประมาณ 5.3 ริกเตอร์ รุนแรงกว่าสมัยปี 2549 ซึ่งวัดสั่นสะเทือนได้ 3.6 ริกเตอร์ ส่วน<orgName><prefix>กระทรวง</prefix>กลาโหมรัสเซีย</orgName> ชาติที่มีสัมพันธ์การทูตใกล้ชิด<orgName>เกาหลีเหนือ</orgName> ประเมินว่า แรงระเบิดอยู่ระหว่าง 10-20 กิโลตัน</p>
<p>การทดสอบอาวุธของ<orgName>เกาหลีเหนือ</orgName>มีขึ้นในช่วงที่ชาวเกาหลีใต้กำลังโศกเศร้ากับการฆ่าตัวตายของนายโนห์ มูเฮียน อดีตประธานาธิบดีคนก่อนที่มีนโยบายไม่เผชิญหน้ากับ<orgName>เกาหลีเหนือ</orgName> ซึ่งประธานาธิบดีคิม จอง-อิล ก็ยังออกแถลงการณ์แสดงความเสียใจกับการตายของนายโนห์ไปถึงนางควอน ยังซุก ภริยาและครอบครัว </p></body>
</news>
