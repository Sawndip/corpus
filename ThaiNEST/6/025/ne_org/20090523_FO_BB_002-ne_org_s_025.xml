<teiHeader>
<fileDesc>
<titleStmt>
  <title>ค่ายรถจีนแข่งประมูลซื้อกิจการโอเปิล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/23/news_28798768.php?news_id=28798768  </bibl>
</sourceDesc>
</fileDesc>
</teiHeader>
<news>
<headline>ค่ายรถจีนแข่งประมูลซื้อกิจการ<orgName>โอเปิล</orgName></headline>
<lead>แหล่งข่าววงในเผย ค่ายรถยนต์จีน ยื่นข้อเสนอซื้อ<orgName>โอเปิล</orgName> เป็นรายที่ 4 พร้อมยื่นข้อเสนอ<orgName>เฟียต</orgName> และทางเลือกอื่นๆ ในการซื้อกิจการ<orgName>จีเอ็ม ละตินอเมริกา</orgName> <orgName><prefix>สำนักข่าว</prefix>บลูมเบิร์ก</orgName> รายงานอ้างแหล่งข่าววงใน ว่า ค่ายรถยนต์จีนรายหนึ่ง ได้ยื่นจดหมายเสนอซื้อกิจการ<orgName>โอเปิล</orgName>และ<orgName>แว็กซ์ฮอลล์</orgName> หน่วยงานในยุโรปของ<orgName>เจนเนอรัล มอเตอร์ส คอร์ป (จีเอ็ม)</orgName> ค่ายรถยนต์ยักษ์ใหญ่ของ<orgName>สหรัฐ</orgName> เมื่อวันที่ 21 พ.ค. หรือ 1 วันหลังผ่านพ้นกำหนดเส้นตายของการยื่นข้อเสนอซื้อกิจการ</lead>
<neck></neck>
<body><p><orgName><prefix>สำนักข่าว</prefix>บลูมเบิร์ก</orgName> รายงานอ้างแหล่งข่าววงใน ว่า ค่ายรถยนต์จีนรายหนึ่ง ได้ยื่นจดหมายเสนอซื้อกิจการ<orgName>โอเปิล</orgName>และ<orgName>แว็กซ์ฮอลล์</orgName> หน่วยงานในยุโรปของ<orgName>เจนเนอรัล มอเตอร์ส คอร์ป (จีเอ็ม)</orgName> ค่ายรถยนต์ยักษ์ใหญ่ของ<orgName>สหรัฐ</orgName> เมื่อวันที่ 21 พ.ค. หรือ 1 วันหลังผ่านพ้นกำหนดเส้นตายของการยื่นข้อเสนอซื้อกิจการ</p>
<p>ทั้งนี้ <orgName>จีเอ็ม</orgName> เดินหน้าขายกิจการในยุโรป และเตรียมตัวรับความเป็นไปได้ในการเข้าสู่กระบวนการล้มละลายในวันที่ 1 มิ.ย. โดยผู้เสนอซื้อ รวมถึง <orgName>เฟียต</orgName> ค่ายรถยนต์อิตาลี <orgName>แมกนา อินเตอร์เนชั่นนอล อิงค์</orgName> ผู้จัดหาชิ้นส่วนรถยนต์แคนาดา และ<orgName>อาร์เอชเจ อินเทอร์เนชั่นแนล</orgName> บริษัทลงทุนสินทรัพย์เกี่ยวกับรถยนต์</p>
<p>แหล่งข่าวระบุด้วยว่า ข้อเสนอของ<orgName>แมกนา</orgName> และ<orgName>อาร์เอชเจ</orgName> ครอบคลุมการซื้อด้วยเงินสดบางส่วน ส่วนข้อเสนอของ<orgName>เฟียต</orgName> คือ เงินทุนมูลค่า 7,000 ล้านดอลลาร์ สำหรับปรับโครงสร้าง<orgName>โอเปิล</orgName> ขณะที่แหล่งข่าวอีกราย ระบุว่า ข้อเสนอของ<orgName>เฟียต</orgName> แบ่งเป็น 2 ส่วน รวมข้อเสนอซื้อกิจการ<orgName>โอเปิล</orgName>และ<orgName>แว็กซ์ฮอลล์</orgName> และแผนทางเลือก เพื่อซื้อหน่วยงานของ<orgName>จีเอ็ม</orgName> ในบราซิลและอาร์เจนตินา</p>
<p>นายเซอร์จิโอ มาร์ชิโอนเน หัวหน้าคณะเจ้าหน้าที่บริหาร (ซีอีโอ) <orgName>เฟียต</orgName> ระบุว่า ต้องการตั้งบริษัทใหม่ ด้วยการผนวกหน่วยงานรถยนต์ของ<orgName>เฟียต</orgName> เข้ากับ<orgName>ไครสเลอร์ จีเอ็ม ยุโรป</orgName> และอาจรวมถึง<orgName>จีเอ็ม ละตินอเมริกา</orgName>ด้วย</p>
<p>ขณะที่<orgName><prefix>กระทรวง</prefix>การคลังสหรัฐ</orgName> อัดฉีดเงิน 7,500 ล้านดอลลาร์แก่<orgName>จีเอ็มเอซี</orgName> บริษัทสินเชื่อของ<orgName>จีเอ็ม</orgName> เพื่อช่วยเหลือผู้บริโภคที่ซื้อรถยนต์ของ<orgName>ไครสเลอร์</orgName>และ<orgName>จีเอ็ม</orgName> และเป็นส่วนหนึ่งของการแก้ปัญหาสภาพคล่องด้านเงินทุน ทั้งยังช่วยกระตุ้นยอดขายรถยนต์ในประเทศ</p></body>
</news>
