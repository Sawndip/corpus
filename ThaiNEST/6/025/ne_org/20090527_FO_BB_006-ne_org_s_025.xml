<teiHeader>
<fileDesc>
<titleStmt>
  <title>สหรัฐทุ่มงบ4พันล.ปรับปรุงสิ่งแวดล้อมชุมชน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818277.php?news_id=28818277  </bibl>
</sourceDesc>
</fileDesc>
</teiHeader>
<news>
<headline><orgName>สหรัฐ</orgName>ทุ่มงบ4พันล.ปรับปรุงสิ่งแวดล้อมชุมชน</headline>
<lead><orgName>สหรัฐ</orgName> เตรียมประกาศแผนสร้างตำแหน่งงานเพื่อสิ่งแวดล้อม มูลค่า 4,000 ล้านดอลลาร์ มุ่งส่งเสริมและปรับปรุงชุมชนต่างๆ ให้ประหยัดพลังงานมากขึ้น ขณะที่ประชุมสุดยอดผู้นำธุรกิจโลก จี้ <orgName>รัฐ</orgName>กำหนดราคาซื้อขายก๊าซคาร์บอนไดออกไซด์ พร้อมกำหนดอัตราภาษีสำหรับผู้ปล่อยก๊าซทำลายสิ่งแวดล้อมโดยตรง</lead>
<neck></neck>
<body><p><orgName><prefix>สำนักข่าว</prefix>เอพี</orgName> รายงานวานนี้ (26 พ.ค.) ว่า นายชอน โดโนแวน รัฐมนตรี<orgName><prefix>กระทรวง</prefix>การเคหะ</orgName>ของ<orgName>สหรัฐ</orgName> มีกำหนดประกาศแผนใช้จ่ายเพื่อปรับปรุงสิ่งแวดล้อม ในการประชุม<orgName><prefix>คณะทำงานเฉพาะกิจ</prefix>เพื่อปรับปรุงมาตรฐานการดำรงชีวิตของชนชั้นกลางในสหรัฐ</orgName> ที่เมืองเดนเวอร์ วันเดียวกันนี้ โดยแผนดังกล่าว ต้องใช้งบประมาณ 4,000 ล้านดอลลาร์
ทั้งนี้ <orgName>รัฐบาลสหรัฐ</orgName> ภายใต้การนำของนายบารัก โอบามา ประธานาธิบดีผิวสีคนแรก พยายามผลักดันแผนเศรษฐกิจแบบเป็นมิตรกับสิ่งแวดล้อมในหลายรูปแบบ รวมทั้งลดการพึ่งพาพลังงานจากต่างประเทศ เพื่อพยุงเศรษฐกิจของประเทศ ให้หลุดพ้นจากภาวะถดถอยครั้งใหญ่และรุนแรงที่สุด นับตั้งแต่เกิดภาวะถดถอยทางเศรษฐกิจครั้งใหญ่</p>
<p>นายโดโนแวน ระบุว่า การลงทุนสร้างเคหะชุมชน จะช่วยบรรลุเป้าหมายหลายประการ นับตั้งแต่การปรับปรุงคุณภาพเคหะชุมชน ลดต้นทุนด้านพลังงานสำหรับผู้อยู่อาศัยและ<orgName>รัฐบาล</orgName> รวมทั้งสร้างงานให้แก่ผู้ที่อาศัยในชุมชนนั้นๆ ซึ่งการลงทุนเพื่อปรับปรุงคุณภาพด้านสิ่งแวดล้อมของชุมชนครั้งนี้ ครอบคลุมถึงการเปลี่ยนกระจกหน้าต่าง ติดตั้งฉนวนกันความร้อน และติดตั้งเครื่องใช้ต่างๆ รวมถึงหลอดไฟ ให้เหมาะสมกับสภาพการใช้งานและประหยัดพลังงาน</p>
<p>วันเดียวกัน นายโทนี่ เฮย์วาร์ด หัวหน้าคณะเจ้าหน้าที่บริหาร (ซีอีโอ) <orgName>บีพี</orgName> บริษัทพลังงานยักษ์ใหญ่ของโลก ได้กล่าวต่อที่ประชุมผู้นำธุรกิจโลก ว่าด้วยเรื่องการเปลี่ยนแปลงของสภาอากาศ ที่โคเปนเฮเกน ประเทศเดนมาร์ก ว่า รัฐบาลทั่วโลก ควรกำหนดราคาก๊าซคาร์บอนไดออกไซด์ เพื่อทำให้การปล่อยก๊าซดังกล่าว ซึ่งเป็นต้นเหตุของโลกร้อน กลายเป็นการซื้อขายโภคภัณฑ์โลกประเภทหนึ่ง ที่ซื้อขายได้ทั้งโดย<orgName>รัฐบาล</orgName>และในตลาดทั่วไป พร้อมทั้งเสนอให้มีการกำหนดอัตราภาษีสำหรับผู้ที่ปล่อยก๊าซคาร์บอนไดออกไซด์โดยตรง</p>
<p>ทางด้านคณะผู้จัดงาน ระบุว่า จะมีการจ้างงานใหม่ถึง 2 ล้านตำแหน่งในสหรัฐเพียงแห่งเดียว หากสหรัฐเพิ่มการพึ่งพาแหล่งพลังงานสะอาดมากขึ้น โดยผลศึกษาของ<orgName><prefix>สมาคม</prefix>สภาพอากาศโคเปนเฮเกน</orgName> ระบุว่า <orgName>สหรัฐ</orgName> จะสร้างงานใหม่จำนวนมากได้ หากมีอัตราการใช้ไฟฟ้าเพิ่มแค่ปีละ 0.5% และใช้ไฟฟ้าที่มาจากพลังงานลมและแหล่งพลังงานหมุนเวียนประเภทอื่นๆ ในสัดส่วน 1 ใน 4 ของไฟฟ้าทั้งหมด</p>
<p>ทางด้านนายโฮเซ มานูเอล บาร์รอสโซ ประธาน<orgName><prefix>คณะกรรมาธิการ</prefix>สหภาพยุโรป (อียู)</orgName> ระบุว่า การลงทุนลักษณะเดียวกันนี้ สามารถสร้างตำแหน่งงานใหม่หลายล้านตำแหน่งในอียูได้เช่นกัน พร้อมยกตัวอย่างว่า การใช้พลังงานหมุนเวียนให้ได้ 20% จะสร้างตำแหน่งงานใหม่กว่า 1 ล้านตำแหน่งในอุตสาหกรรม ภายในปี 2563
</p></body>
</news>
