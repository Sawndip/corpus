<teiHeader>
<fileDesc>
<titleStmt>
  <title>หม่องไต่สวนคดีซูจีอย่างลับๆต่อ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/220509/5047  </bibl>
</sourceDesc>
</fileDesc>
</teiHeader>
<news>
<headline><orgName><addName>หม่อง</addName></orgName>ไต่สวนคดีซูจีอย่างลับๆต่อ</headline>
<lead><orgName>รัฐบาลทหารพม่า</orgName>เปิดพิจารณาคดีนางอองซาน  ซูจี  แกนนำเรียกร้องประชาธิปไตยคนสำคัญอย่างลับๆ  อีกครั้งในวันพฤหัสบดี  หลังยอมอนุญาตให้เจ้าหน้าที่ทูตและนักข่าวเข้าร่วมฟังได้เมื่อวันก่อน  เพื่อลดแรงกดดันจากนานาชาติ</lead>
<neck></neck>
<body><p><orgName>พม่า</orgName>เปิดการไต่สวนคดีนางซูจีแบบลับๆ  อีกครั้ง  แม้นางฮิลลารี  คลินตัน  รัฐมนตรีต่างประเทศสหรัฐจะเพิ่งออกมาปราม<orgName>พม่า</orgName>โดยกล่าวว่า   การพิจารณาคดีนางซูจีเป็นการกระทำที่เลวร้ายสุดจะทน  และการเลือกตั้งทั่วไปของ<orgName>พม่า</orgName>ในปีหน้าถือว่าไม่ชอบธรรม  เพราะปิดกั้นไม่ให้นางซูจีเข้าร่วม  "มันถือเป็นเรื่องเลวร้ายที่พวกเขาตั้งข้อหาเธอเพื่อหาทางกักขังเธอต่อเพียงเพราะบทบาททางการเมืองที่โดดเด่นของเธอ"  นางคลินตันกล่าว      ด้านนายบัน   กีมูน  เลขาธิการ<orgName><prefix>องค์การ</prefix>สหประชาชาติ</orgName>  ระบุว่าเขาเป็นห่วงสถานการณ์ในพม่าอย่างยิ่ง  และจะเดินทางเยือนพม่าโดยเร็วที่สุดเพื่อหยิบยกประเด็นนี้ขึ้นเจรจากับพลเอกอาวุโสตาน  ฉ่วย  ผู้นำสูงสุดของ<orgName>พม่า</orgName> </p>
<p>นางซูจี  วัย  63  ปี  อาจต้องโทษจำคุกนานถึง  5  ปี  หากถูกตัดสินว่ามีความผิดจริงในข้อหาฝ่าฝืนกฎการกักบริเวณ   หลังนายจอห์น  เยตทอว์  ชาวอเมริกัน  แอบว่ายน้ำข้ามไปหลบซ่อนตัวอยู่ในบ้านพักของเธอในย่างกุ้ง</p>
<p>เมื่อวันพุธ  ทางการ<orgName>พม่า</orgName>สร้างความแปลกใจแก่ชาวโลกด้วยการอนุญาตให้เจ้าหน้าที่ทูตจากสถานทูต   30  ประเทศในย่างกุ้ง  และนักข่าวจากทั้งในและนอกประเทศอีก  10  คน  เข้าร่วมฟังการพิจารณาคดีนางซูจีได้  นอกจากนี้ยังยอมให้เอกอัครราชทูตจาก<orgName>ไทย</orgName>  <orgName>สิงคโปร์ </orgName> และ<orgName>รัสเซีย</orgName>  เข้าพบนางซูจี  ซึ่งแถลงการณ์ของทางการ<orgName>สิงคโปร์</orgName>ระบุว่า  นางซูจีกล่าวกับเอกอัครราชทูตของทั้ง  3  ประเทศว่าเธอยังมีความหวังว่าคงยังไม่สายเกินไปที่จะเกิดสิ่งดีๆ  ขึ้นหลังเหตุการณ์อันโชคร้าย </p>
<p><orgName>สถานีโทรทัศน์ของทางการพม่า</orgName>เผยแพร่ภาพนางซูจีขณะกำลังพูดคุยกับบรรดาทูตอย่างเป็นกันเอง  พร้อมทั้งบอกกับทูตว่าสุขภาพของเธอแข็งแรง  และได้รับการดูแลเรื่องที่พักเป็นอย่างดี  รายงานข่าวนี้ระบุด้วยว่านางซูจีได้รับการตรวจร่างกายจากแพทย์เป็นประจำทุกวัน   </p>
<p>หลังทางการ<orgName>พม่า</orgName>ตั้งข้อหานางซูจีเมื่อสัปดาห์ก่อน  <orgName>สหรัฐ</orgName>ก็ประกาศขยายเวลาคว่ำบาตร<orgName>พม่า</orgName>ออกไปทันที   ขณะที่<orgName>สหภาพยุโรป  (อียู)</orgName>  มีแผนจะลงดาบ<orgName>พม่า</orgName>เพิ่มเติม  รวมทั้งจะพยายามกดดันประเทศสมาชิกสมาชิก<orgName>ประชาชาติแห่งเอเชียตะวันออกเฉียงใต้   (อาเซียน) </orgName> ระหว่างการประชุมร่วมกันที่กรุงฮานอยและพนมเปญ  ให้ช่วยออกแรงบีบ<orgName>พม่า</orgName>เพิ่มอีกแรง.</p></body>
</news>
