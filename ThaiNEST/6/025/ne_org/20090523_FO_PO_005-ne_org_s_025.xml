<teiHeader>
<fileDesc>
<titleStmt>
  <title>โอบามาสับบุชสุด�เละเทะ�  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48760  </bibl>
</sourceDesc>
</fileDesc>
</teiHeader>
<news>
<headline>โอบามาสับบุชสุด�เละเทะ�</headline>
<lead>โอบามา สับเละนโยบายก่อการร้ายสมัยบุชสุดเละเทะ ไม่ย่อท้อขอเดินหน้าปิดกิตโม</lead>
<neck></neck>
<body><p>ประธานาธิบดี บารัก โอบามา แห่ง<orgName>สหรัฐ</orgName> ประกาศลั่นไม่มีวัน ถอยหลังในการปิดค่ายกักกันที่ อ่าวกวนตานาโมในคิวบาแน่นอน พร้อมกับปรามาสว่าคุกดังกล่าวถือเป็นสิ่งที่ �เละเทะ� ที่สุด อีกทั้งกลยุทธ์ที่<orgName>รัฐบาลบุช</orgName>ใช้ในสงครามต่อต้านการก่อการร้ายนั้นก็ยังทำให้เกิดภาพหลอนและความกลัวไปทั่ว </p>
<p>�ผู้ก่อการร้ายจะมีชัยชนะต่อเมื่อพวกเขาสามารถแยก<orgName>สหรัฐ</orgName>ออกจากพันธมิตรได้ แต่พวกเขาจะไม่มีวันทำได้แน่นอน หากเรายังคงยืนหยัดอยู่บนความถูกต้องว่าเราคือใคร� โอบามา กล่าวสุนทรพจน์ที่หอจดหมายเหตุแห่งชาติ</p>
<p>รายงานระบุว่า ไม่กี่ชั่วโมง ให้หลังการกล่าวสุนทรพจน์ดังกล่าว <orgName>วุฒิสภาสหรัฐ</orgName>ก็ได้ผ่านร่างงบ ประมาณมูลค่า 9.13 หมื่นล้านเหรียญสหรัฐ เพื่อใช้ในการสนับสนุนสงครามในอิรัก และอัฟกานิสถาน แต่ปรากฏว่าในงบดังกล่าวไม่ปรากฏว่ามีค่าใช้จ่ายในการปิดเรือนจำ กวนตานาโมแต่อย่างใด</p>
<p>วันเดียวกัน ทางด้าน ร็อด ไดร์เวอร์ สส.<orgName>เดโมแครต</orgName> จากรัฐ โรดไอร์แลนด์ ได้ส่งจดหมายเทียบเชิญขอให้อดีตประธานาธิบดี จอร์จ ดับเบิลยู. บุช อดีตรองประธานาธิบดี ดิค เชนีย์ หรืออดีตรัฐมนตรีต่างประเทศ คอนโดลีซซา ไรซ์ ยอมสละตัวเองให้ถูกทรมานด้วย วิธีวอเตอร์บอร์ดดิงระดมทุนเพื่อการกุศล</p>
<p>สส. ร็อด กล่าวว่า เจ้าตัวจะช่วยบริจาคเงินทันที 100 เหรียญสหรัฐ สำหรับทุกๆ วินาที ถ้าอดีตประธานาธิบดี จอร์จ ดับเบิลยู. บุช จะยอมร่วมด้วย</p>
<p>ทั้งนี้ วิธีวอเตอร์บอร์ดดิง หรือการเทน้ำใส่หน้าให้รู้สึกว่ากำลัง จมน้ำ ซึ่งเป็นวิธีการที่ใช้ทรมานนักโทษสุดฉาวโฉ่ที่<orgName>คณะรัฐบาล</orgName>สมัยบุชอนุมัติให้ใช้ทรมานนักโทษก่อการร้าย</p>
<p>อย่างไรก็ตาม ปรากฏว่าตัวแทนของ คอนโดลีซซา ไรซ์ ได้ตอบกลับมาแล้วว่าไม่ขอร่วมด้วย ขณะที่ทางด้านบุช และเชนีย์นั้นไม่มีเสียงตอบรับแต่อย่างใด</p></body>
</news>
