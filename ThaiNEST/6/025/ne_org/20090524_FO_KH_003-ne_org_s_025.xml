<teiHeader>
<fileDesc>
<titleStmt>
  <title>จำเลย-รักโหด  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXlNekkwTURVMU1nPT0=&sectionid=TURNd05nPT0=&day=TWpBd09TMHdOUzB5TkE9PQ==  </bibl>
</sourceDesc>
</fileDesc>
</teiHeader>
<news>
<headline>จำเลย-รักโหด</headline>
<lead>ตกเป็นจำเลยในคดีที่พิสูจน์ว่ากระบวนการยุติธรรมของ<orgName>อียิปต์</orgName>ยังมีประสิทธิภาพ</lead>
<neck></neck>
<body><p>เมื่อมหาเศรษฐีผู้ทรงอิทธิพลระดับนายฮีชัม ทาลัต มุสตาฟา ซึ่งสนิทกับลูกชายคนโตของประธานาธิบดีฮอสนี มูบารัก ประธาน<orgName><prefix>บริษัท</prefix> ทาลัต มุสตาฟา กรุ๊ป</orgName> อาณาจักรอสังหาริมทรัพย์ ควบตำแหน่งวุฒิสมาชิก ถูกชำระความผิดในคดีฆาตกรรม ซูซาน ทามิม นักร้องสาวเซ็กซี่ชื่อดังชาวเลบานอนวัย 30 ปี </p>
<p>ด้วยเงินว่าจ้าง 2 ล้านดอลลาร์ หรือราว 70 ล้านบาท</p>
<p>เศรษฐีใหญ่อียิปต์เกิดที่เมืองอเล็กซานเดอร์ปี 2502 จบปริญญาตรีบัญชี <orgName><prefix>มหาวิทยาลัย</prefix>อเล็กซานเดรีย</orgName> ทายาทคนสุดท้องของเจ้าพ่อรับเหมาก่อสร้างผู้ทรงอิทธิพล ทาลัต มุสตาฟา แต่งงานแล้วมีลูก 3 คน </p>
<p>ปมเหตุชู้สาวเกิดขึ้นหลังจากเศรษฐีมุสตาฟาคบหากับทามิม อยู่นาน 3 ปีก่อนแยกทางกัน นักร้องหญิงผู้ผ่านการแต่งงานมา 2 ครั้งย้ายจากอียิปต์ไปอยู่กรุงลอนดอนในอังกฤษพักหนึ่ง จากนั้นจึงย้ายมาอยู่เมืองดูไบ สหรัฐอาหรับเอมิเรตส์ พบรักใหม่กับแชมป์มวยชาวอิรัก</p>
<p>ไม่กี่เดือนต่อมามีผู้พบศพทามิมในอพาร์ตเมนต์หรูในเมืองดูไบ ในสภาพถูกแทงหลายแผล เสียโฉม และถูกเชือดคอ <orgName><prefix>ทีม</prefix>สอบสวนอียิปต์</orgName>จับกุมคนร้ายที่ลงมือฆ่าชื่อซักคารีเป็นตำรวจนอกราช การ ขณะที่เจ้าหน้าที่รักษาความปลอดภัย 2 คนของโรงแรมให้ การรับสารภาพและซัดทอดนายมุสตาฟาเป็นผู้จ้างวานฆ่า </p>
<p>ถูกจับกุมที่ไคโรในเดือนกันยายน ข่าวการจับกุมทำเอาราคาหุ้นของ<orgName>มุสตาฟากรุ๊ป</orgName>สะท้านสะเทือน ดิ่งฮวบๆ</p>
<p>การไต่สวนดำเนินมาข้ามปี ผู้ต้องหาจำนนด้วยพยานหลักฐาน</p>
<p>แม้จะมีทั้งอำนาจเงินและอำนาจบารมี สุดท้ายถูกกระบวนการยุติธรรมลงโทษ</p></body>
</news>
