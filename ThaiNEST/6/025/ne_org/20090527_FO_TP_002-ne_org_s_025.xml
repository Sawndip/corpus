<teiHeader>
<fileDesc>
<titleStmt>
  <title>ศรีลังกาปัดข้อเสนอปรองดองกบฏทมิฬ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270509/5309  </bibl>
</sourceDesc>
</fileDesc>
</teiHeader>
<news>
<headline><orgName>ศรีลังกา</orgName>ปัดข้อเสนอปรองดอง<orgName>กบฏทมิฬ</orgName></headline>
<lead>รัฐมนตรี<orgName>กลาโหมศรีลังกา</orgName>ปัดข้อเสนอขอเข้าร่วมกระบวนการประชาธิปไตยของ<orgName><prefix>กลุ่ม</prefix>กบฏพยัคฆ์ทมิฬอีแลม  (แอลทีทีอี) </orgName> พร้อมเล็งเสริมกำลังอีกนับแสนนายสกัดหากทัพกบฏคืนชีพ</lead>
<neck></neck>
<body><p> โกธพญา  ราชปักษา  รัฐมนตรี<orgName>กลาโหมศรีลังกา </orgName> กล่าวกับ<orgName><prefix>สำนักข่าว</prefix>บีบีซี</orgName>ว่า  <orgName>รัฐบาล</orgName>ไม่อาจแน่ใจได้ว่า<orgName><prefix>กลุ่ม</prefix>พยัคฆ์ทมิฬ</orgName>จะยุติการก่อการร้ายได้จริง   "ผมไม่เชื่อว่า<orgName>แอลทีทีอี</orgName>จะสามารถเข้าสู่กระบวนการประชาธิปไตยได้ตามที่พูดหลังจากก่อเหตุรุนแรงมาหลายปี   ผมไม่สนใจคนพวกนี้เพราะคิดว่าตอนนี้มีพรรคการเมืองของชาวทมิฬที่ถูกต้องตามระบอบประชาธิปไตยอยู่มากพอที่จะเป็นปากเป็นเสียงให้ชนกลุ่มน้อยชาวทมิฬได้"</p>
<p> เมื่อวันอาทิตย์  ศีลวาราชา  ปัทมานาธาน  โฆษกอาวุโสของ<orgName><prefix>กลุ่ม</prefix>แอลทีทีอี</orgName>เผยว่า  ต่อไปกลุ่มจะใช้สันติวิธีในการต่อสู้เพื่อสิทธิของชาวทมิฬ   และยินดีที่จะเข้าร่วมกระบวนการประชาธิปไตยกับ<orgName>รัฐบาล</orgName></p>
<p>  นายราชปักษาบอกอีกว่า  งานของกองทัพยังไม่เสร็จสิ้น  เพราะยังเหลือภารกิจการหาที่ซ่อนคลังอาวุธของกบฏ  "เรายังต้องหาคลังอาวุธของกบฏที่ซ่อนอยู่ในป่าลึกทางตอนเหนือและตะวันออกให้เจอ"   นอกจากนี้เขายังวอนให้ชาติตะวันตกช่วยจัดการกับเครือข่าย<orgName>แอลทีทีอี</orgName>ที่เคลื่อนไหวอยู่นอกประเทศ</p>
<p> รัฐมนตรี<orgName>กลาโหมศรีลังกา</orgName>ยอมรับว่า  ช่วงไม่กี่สัปดาห์ที่ผ่านมาทางการได้ตรวจตราการผ่านเข้า-ออกกรุงโคลัมโบอย่างเข้มงวดเพื่อควานหาตัวกลุ่มกบฏ  แต่จะมีการลดระดับลงเมื่อสถานการณ์กลับเข้าสู่ภาวะปกติอีกครั้ง</p>
<p>  ด้านพลเอกสารัต  ฟอนเซกา  ผู้บัญชาการ<orgName>กองทัพศรีลังกา</orgName>  เปิดเผยว่า  แม้กองทัพจะมีชัยชนะเหนือกลุ่มกบฏและปิดฉากสงครามกลางเมืองที่ยืดเยื้อมานาน  25  ปีได้แล้ว  แต่ก็ยังมีแผนจะเพิ่มกำลังทหารอีกอย่างน้อย  100,000  นาย  เพื่อสกัดกั้นไม่ให้กลุ่มกบฏฟื้นคืนชีพ  หลังมีกระแสข่าวว่าแกนนำพยัคฆ์ทมิฬในต่างแดนกำลังเลือกเฟ้นหาตัวผู้นำคนใหม่เพื่อกลับมาเคลื่อนไหวแบ่งแยกดินแดนอีกครั้ง.</p></body>
</news>
