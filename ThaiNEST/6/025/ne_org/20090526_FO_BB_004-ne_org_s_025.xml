<teiHeader>
<fileDesc>
<titleStmt>
  <title>เวิลด์แบงก์เตือนเสี่ยงวิกฤติสังคม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811620.php?news_id=28811620  </bibl>
</sourceDesc>
</fileDesc>
</teiHeader>
<news>
<headline><orgName>เวิลด์แบงก์</orgName>เตือนเสี่ยงวิกฤติสังคม</headline>
<lead>ประธาน<orgName>ธนาคารโลก</orgName>เตือน การฟื้นตัวของเศรษฐกิจโลกจะล่าช้า และความเสี่ยงอัตราว่างงานเพิ่มขึ้น จะก่อให้เกิดวิกฤติสังคมและลัทธิกีดกันทางการค้า</lead>
<neck></neck>
<body><p>นายโรเบิร์ต เซลลิค ประธาน<orgName>ธนาคารโลก</orgName> ให้สัมภาษณ์<orgName><prefix>หนังสือพิมพ์</prefix>สเปน</orgName> เมื่อวันอาทิตย์ (24 พ.ค.) ว่า วิกฤติการเงินที่ขยายตัวกลายเป็นวิกฤติเศรษฐกิจโลกครั้งร้ายแรง กำลังจะกลายเป็นวิกฤติการว่างงานครั้งใหญ่ และหากปราศจากมาตรการจัดการ ก็จะกลายเป็นความเสี่ยงต่อวิกฤติสังคมและมนุษยชาติ ซึ่งจะส่งผลกระทบสำคัญทางการเมือง และนำไปสู่นโยบายประชานิยมและกีดกันทางการค้า</p>
<p>นายเซลลิค กล่าวว่า รัฐมนตรีว่าการ<orgName><prefix>กระทรวง</prefix>การคลัง</orgName>ของ<orgName><prefix>กลุ่ม</prefix>ประเทศอุตสาหกรรมชั้นนำ 7 ชาติ (จี 7)</orgName> และ<orgName>ประเทศเศรษฐกิจสำคัญ 20 ชาติ (จี 20)</orgName> แสดงความโล่งอกที่การหดตัวทางเศรษฐกิจเริ่มผ่อนคลายลง แต่นักเศรษฐศาสตร์และนักอุตสาหกรรมตระหนัก ว่า การฟื้นตัวทางเศรษฐกิจจะเป็นไปอย่างเชื่องช้าและน้อยเกินคาด แม้การตอบสนองเชิงนโยบายดำเนินมาถูกทางแล้ว แต่ยังมีอันตรายในระบบการเงินสหรัฐ และตลาดเกิดใหม่ที่เปราะบาง</p>
<p>ประธาน<orgName>ธนาคารโลก</orgName>ชี้ว่า ประเด็นสำคัญอยู่ที่การสะสางระบบการเงิน ขณะที่<orgName>สหรัฐ</orgName>ดำเนินขั้นตอนถูกต้อง แต่ยังมีธนาคารบางแห่งที่ประสบปัญหายุ่งยากเกี่ยวกับสินเชื่อเพื่อผู้บริโภค บัตรเครดิต และอสังหาริมทรัพย์ และ<orgName>สหรัฐ</orgName>ยังพึ่งพาตลาดซิเคียวริไทเซชั่นมากกว่า<orgName>ยุโรป</orgName> ซึ่งตลาดประเภทนี้ยังไม่ฟื้นตัว</p>
<p>ขณะเดียวกัน นายมาซาอากิ ชิรากาวะ ผู้ว่าการ<orgName>ธนาคารกลางญี่ปุ่น (บีโอเจ) ก</orgName>ล่าวว่า สถานการณ์ของเศรษฐกิจโลกที่เลวร้ายลงอย่างรุนแรงจะเริ่มดีขึ้น แต่ปัจจัยแวดล้อมที่ย่ำแย่จะยังคงเกิดขึ้นอย่างต่อเนื่องไปอีกระยะหนึ่ง ดังนั้น การขยายตัวทางเศรษฐกิจคงจะฟื้นตัวเพียงเล็กน้อยเท่านั้น เขาเชื่อว่าเศรษฐกิจอาจฟื้นตัวปานกลางช่วงครึ่งหลังปีงบประมาณ 2552 จากปัจจัยหนุนของเศรษฐกิจโลกที่เริ่มฟื้นตัว แต่ถึงกระนั้น ยังมีความวิตกกังวลว่า ปัจจัยเสี่ยงที่จะส่งผลกระทบในแง่ลบทางเศรษฐกิจจะยังมีอยู่ต่อไป
</p></body>
</news>
