<teiHeader>
<fileDesc>
<titleStmt>
  <title>ฮิวแมนไรต์แฉ ยูเออีสุดกดขี่ คนงานเอเชีย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/210509/4988  </bibl>
</sourceDesc>
</fileDesc>
</teiHeader>
<news>
<headline><orgName>ฮิวแมนไรต์</orgName>แฉ <orgName>ยูเออี</orgName>สุดกดขี่ คนงานเอเชีย</headline>
<lead>'<orgName>ฮิวแมนไรต์วอตช์</orgName>'  กล่าวหา<orgName>สหรัฐอาหรับเอมิเรตส์  (ยูเออี)  </orgName>กดขี่เอาเปรียบแรงงานชาวเอเชียหลายพันคนที่ถูกจ้างไปสร้างพิพิธภัณฑ์และหอแสดงศิลปะ   ที่กำลังผุดขึ้นมากมายตอบสนองการเติบโตอย่างรวดเร็วของประชากรที่เพิ่มขึ้นเป็น  4.5  ล้านคนแล้วแค่ชั่วระยะเวลาเพียงไม่กี่ปี</lead>
<neck></neck>
<body><p><orgName><prefix>กลุ่ม</prefix>สิทธิมนุษยชน</orgName>บอกว่า  สภาพแวดล้อมการทำงานของคนงานเหล่านี้แย่มาก  ต้องทำท่ามกลางอากาศร้อนชื้นจัด  ส่วนที่พักเป็นเพียงกระท่อมซอมซ่อ  นอกจากนี้นายจ้างยังมักยึดหนังสือเดินทางพวกเขาไว้เพื่อป้องกันไม่ให้หนีกลับประเทศ</p>
<p>ก่อนหน้านี้  ทางการ<orgName>ยูเออี</orgName>เคยออกมาตรการเพื่อลบข้อครหานี้ของนานาชาติ  แต่รายงานล่าสุดของ<orgName>ฮิวแมนไรต์วอตช์</orgName>ยังระบุว่า  "แม้ในช่วงไม่กี่ปีที่ผ่านมา  <orgName>รัฐบาลยูเออี</orgName>จะพยายามปรับปรุงสภาพความเป็นอยู่ของคนงาน   และรับประกันว่าจะจ่ายค่าแรงตรงเวลา  แต่ปัญหาการกดขี่ทารุณแรงงานก็ยังมีอยู่เหมือนเป็นเรื่องปกติธรรมดา" </p>
<p>ทั้งนี้  การเอาเปรียบแรงงานที่<orgName>ฮิวแมนไรต์วอตช์</orgName>กล่าวถึงเกิดขึ้นที่เกาะซาดิยัตของยูเออีในกรุงอาบูดาบี  ซึ่งกำลังถูกพัฒนาให้เป็นศูนย์กลางทางวัฒนธรรมอันมีชื่อเสียงแห่งอ่าวเปอร์เซีย  ทั้งพิพิธภัณฑ์ลูฟร์ของฝรั่งเศส  และกุกเกนไฮม์ของสหรัฐ  ต่างก็มีแผนจะเปิดสาขาใหม่บนเกาะแห่งนี้ </p>
<p>รายงานยังระบุอีกว่า  การกดขี่ที่เกิดขึ้นอย่างไม่มีที่สิ้นสุดทำให้บรรดาคนงานอพยพต้องตกอยู่ในสภาพเป็นหนี้และทนทุกข์ทรมานอย่างแสนสาหัส  เพราะนอกจากจะลุกขึ้นมาเรียกร้องสิทธิของตัวเองไม่ได้แล้ว  ยังทำไม่ได้แม้แต่จะลาออกจากงานด้วย </p>
<p>ด้าน<orgName><prefix>บริษัท</prefix>การลงทุนและพัฒนาการท่องเที่ยว   (ทีดีไอซี) </orgName> ซึ่งรับผิดชอบโครงการก่อสร้างบนเกาะซาดิยัตยืนยันว่า  ได้ดูแลคนงานเป็นอย่างดี   และต่อไปจะออกหนังสือสัญญาการจ้างงานเป็นภาษาถิ่นของคนงานอีกหนึ่งฉบับเพื่อป้องกันปัญหาการเอาเปรียบ. </p></body>
</news>
