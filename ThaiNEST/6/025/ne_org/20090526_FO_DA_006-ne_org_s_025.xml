<teiHeader>
<fileDesc>
<titleStmt>
  <title>ม็อบซิกข์ในอินเดียก่อเหตุจลาจลประท้วงการฆ่าผู้นำในออสเตรีย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 08:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200175&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ม็อบซิกข์ในอินเดียก่อเหตุจลาจลประท้วงการฆ่าผู้นำในออสเตรีย</headline>
<lead></lead>
<neck></neck>
<body><p>นายกรัฐมนตรีมานโมฮัน ซิงห์ ของอินเดีย เรียกร้องให้ประชาชนอยู่ในความสงบเมื่อวันจันทร์ ขณะที่ เหตุการณ์จลาจลขยายวงกว้างไปยังหลายเมืองในภาคเหนือของอินเดีย เพื่อประท้วงการยิงผู้นำ<orgName><prefix>ศาสนา</prefix>ซิกข์</orgName>คนหนึ่งเสียชีวิตที่วัดซิกข์ในกรุงเวียนนา ประเทศออสเตรีย โดยมีประชาชนหลายร้อยคนฝ่าฝืนเคอร์ฟิวและไม่สนใจการลาดตระเวนของกองทัพ บุกโจมตีสถานีตำรวจและเผารถยนต์ของเจ้าหน้าที่ระดับสูงคนหนึ่งและรถไฟอีกหลายขบวน และมีอยู่ 2 ที่ที่เจ้าหน้าที่ตำรวจต้องยิงปืนเข้าใส่ม็อบ ทำให้มีผู้บาดเจ็บอย่างน้อย 4 คน และมีผู้เสียชีวิต 1 คนเมื่อทหารยิงปืนเข้าใส่ม็อบที่กำลังโจมตีสถานีตำรวจ </p>
<p>เหตุการณ์รุนแรงครั้งนี้ มีศูนย์กลางอยู่ที่เมืองจาลันดาร์ ทางตอนเหนือของอินเดีย ซึ่งเป็นฐานที่มั่นของกลุ่มเดรา ซาค คานด์ กลุ่มชาวซิกข์ที่ส่วนใหญ่เป็นจัณฑาล ส่วนการยิงประชาชนเสียชีวิตเกิดขึ้นในหมู่บ้านลัมบราน ใกล้เมืองจาลันดาร์</p>
<p>เจ้าหน้าที่ตำรวจออสเตรีย กล่าวว่า ผู้นำของกลุ่มถูกสังหารเสียชีวิตและนักบวชอีกคนหนึ่งได้รับบาดเจ็บเมื่อวันอาทิตย์ที่ผ่านมา เมื่อชาวซิกห์ ซึ่งมีมีดและปืนเป็นอาวุธโจมตีบุคคลทั้ง 2 ในกรุงเวียนนา และมีผู้ได้รับบาดเจ็บอย่างน้อย 15 คน ส่วนผู้เห็นเหตุการณ์กล่าวว่า ผู้ก่อเหตุเป็นชาวซิกข์หัวรุนแรงจากวรรณะที่สูงกว่า ซึ่งกล่าวหานักบวชซิกข์ 1 หรือทั้ง 2 คน ว่าไม่เคารพคัมภีร์ศักดิ์สิทธิ์ของศาสนา</p>
<p>นายกรัฐมนตรีซิงห์ ผู้นำอินเดียคนแรกที่เป็นชาวซิกข์ กล่าวว่า เขาเสียใจอย่างยิ่งกับการโจมตีดังกล่าวและเหตุการณ์รุนแรงในประเทศ.</p></body>
</news>
