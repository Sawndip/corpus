<teiHeader>
<fileDesc>
<titleStmt>
  <title>พักงานคนขับรถพระที่นั่งควีนอังกฤษ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14141/%e0%b8%9e%e0%b8%b1%e0%b8%81%e0%b8%87%e0%b8%b2%e0%b8%99%e0%b8%84%e0%b8%99%e0%b8%82%e0%b8%b1%e0%b8%9a%e0%b8%a3%e0%b8%96%e0%b8%9e%e0%b8%a3%e0%b8%b0%e0%b8%97%e0%b8%b5%e0%b9%88%e0%b8%99%e0%b8%b1%e0%b9%88%e0%b8%87%e0%b8%84%e0%b8%a7%e0%b8%b5%e0%b8%99%e0%b8%ad%e0%b8%b1%e0%b8%87%e0%b8%81%e0%b8%a4%e0%b8%a9.html  </bibl>
</sourceDesc>
</fileDesc>
</teiHeader>
<news>
<headline>พักงานคนขับรถพระที่นั่งควีนอังกฤษ</headline>
<lead>ลอนดอน-คนขับรถพระที่นั่งราชินีอังกฤษถูกสั่งพักงานแล้ว เหตุถูกนักข่าวใช้เงินฟาดหัวจนยอมให้เข้าวังบักกิงแฮม</lead>
<neck></neck>
<body><p> โฆษก<orgName><prefix>สำนัก</prefix>พระราชวังบักกิงแฮม</orgName> แถลงเมื่อวันอาทิตย์ (24 พ.ค.) ว่า คนขับรถยนต์พระที่นั่งของสมเด็จพระราชินีอลิซาเบธที่ 2 แห่ง<orgName>อังกฤษ</orgName> ถูกสั่งพักงานแล้ว อันเป็นผลสืบเนื่องมาจากกรณี<orgName><prefix>หนังสือพิมพ์</prefix>นิวส์ ออฟ เดอะ เวิลด์</orgName> รายงานว่าคนขับรถผู้นี้ยอมให้นักข่าวเข้าไปในวังบักกิงแฮม ซึ่งเป็นที่ประทับของพระราชินี และเชื้อพระวงศ์หลายพระองค์ หลังถูกยัดเงิน อันแสดงให้เห็นว่ามาตรการรักษาความปลอดภัยของวังแห่งนี้หย่อนยานมาก</p>
<p> รายงานข่าวแจ้งว่า นักข่าว 2 คนของ<orgName>นิวส์ ออฟ เดอะ เวิลด์</orgName> ซึ่งปลอมตัวเป็นนักธุรกิจผู้มั่งคั่งจากตะวันออกกลาง ได้จ่ายเงินให้แก่คนขับรถ 1,000 ปอนด์ (ราว 5.3 หมื่นบาท) เป็นค่าชมพระราชวัง และถูกพาไปชมพื้นที่ต้องห้ามของพระราชวัง แถมยังได้นั่งรถเบนท์ลีย์ ซึ่งเป็นรถยนต์พระที่นั่งด้วย โดยทั้งคู่สามารถเข้าไปในวังได้โดยไม่ถูกตรวจค้น แม้ว่าโดยปกติจะต้องมีการโชว์บัตรประชาชนก่อนถึงจะผ่านเข้าไปได้ อย่างไรก็ตาม รายงานข่าวไม่ได้แจ้งว่าพระราชินีอลิซาเบธ และเจ้าชายฟิลิป พระสวามี ประทับอยู่ที่วังหรือไม่ตอนที่เกิดเรื่องขึ้น</p>
<p> ขณะที่ตำรวจนครบาลอังกฤษกล่าวว่า รู้สึกวิตกเกี่ยวกับรายงานข่าวชิ้นนี้ และกำลังปรึกษาหารือกับเจ้าหน้าที่<orgName><prefix>สำนัก</prefix>พระราชวัง</orgName>เรื่องมาตรการรักษาความปลอดภัยของที่นั่น</p>
<p> ทั้งนี้ เคยเกิดเหตุบุกรุกพระราชวังบักกิงแฮม และพระราชวังอื่นๆ บ่อยครั้งในช่วงหลายปีที่ผ่านมา โดยในปี 2546 นักข่าว<orgName><prefix>หนังสือพิมพ์</prefix>เดลี มิร์เรอร์</orgName> สมัครเป็นมหาดเล็กที่ประทับของพระราชินีในลอนดอนสำเร็จ โดยใช้เอกสารอ้างอิงปลอม ซึ่งตำแหน่งนี้ทำให้เขาสามารถเข้าถึงโต๊ะเสวยพระกระยาหารเช้าของพระราชินี รวมไปถึงห้องนอนที่อดีตประธานาธิบดีจอร์จ ดับเบิลยู บุชแห่ง<orgName>สหรัฐ</orgName> และภริยา มีกำหนดจะเข้าพักในการเยือนอังกฤษอย่างเป็นทางการด้วย</p></body>
</news>
