<teiHeader>
<fileDesc>
<titleStmt>
  <title>จับ4หนุ่มวางแผนบึ้มนิวยอร์ก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48541  </bibl>
</sourceDesc>
</fileDesc>
</teiHeader>
<news>
<headline>จับ4หนุ่มวางแผนบึ้มนิวยอร์ก</headline>
<lead><orgName>สหรัฐ</orgName>หวิดเจอโศกนาฏกรรมอีกรอบ เอฟบีไอรวบ 4 ผู้ก่อการร้ายวางแผนถล่มโบสถ์-ฐานทัพสหรัฐได้ก่อนก่อเหตุ</lead>
<neck></neck>
<body><p><orgName><prefix>สำนักข่าว</prefix>เอเอฟพี</orgName> รายงานอ้างเจ้าหน้าที่<orgName><prefix>กระทรวง</prefix>ยุติธรรมสหรัฐ</orgName> ว่า เจ้าหน้าที่จาก<orgName><prefix>หน่วย</prefix>สืบสวนสอบสวนกลางสหรัฐ (เอฟบีไอ)</orgName> ร่วมมือกับ<orgName><prefix>กรม</prefix>ตำรวจนิวยอร์ก</orgName> ได้จับกุมชายฉกรรจ์ 4 คน ในข้อหาวางแผนก่อการร้ายในมหานครนิวยอร์ก วานนี้ โดยจะเปิดการไต่สวนกลุ่มคนดังกล่าวในวันนี้ ตามเวลาท้องถิ่นสหรัฐ</p>
<p>เอกสารยื่นฟ้องร้อง ระบุว่า ชายทั้ง 4 คนเกิดในสหรัฐ และมีแผนที่จะวางระเบิดโบสถ์ริเวอร์เดล ซึ่งเป็นโบสถ์ยิวแห่งหนึ่งในเขตบรองซ์ รวมทั้งใช้จรวดยิงถล่มเครื่องบินรบของ<orgName>กองทัพอากาศสหรัฐ</orgName> ที่ตั้งอยู่ในสนามบินสจวต ในนิวยอร์กด้วย</p>
<p>ทั้งนี้ ผู้ต้องสงสัยทั้ง 4 คน ได้แก่ เจมส์ โครมิตี เดวิด วิลเลียมส์ ออนตา วิลเลียมส์ และลาแกร์ เพย์เยน เป็นชาวมุสลิม โดย 3 คน มีเชื้อสายอาหรับ ขณะที่อีก 1 คน มีเชื้อสายเฮติ
ปีเตอร์ คิง สมาชิก<orgName>สภานิวยอร์ก</orgName> เปิดเผยว่า แผนการก่อการร้ายดังกล่าวถูกเปิดโปง </p>
<p>เนื่องจาก<orgName>เอฟบีไอ</orgName>ส่งสายลับเข้าไปให้ความร่วมมือกับกลุ่มผู้ต้องสงสัยเมื่อราว 1 ปีก่อนหน้านี้ โดยสายลับดังกล่าวได้จัดหาอาวุธที่ต้องการใช้ในการโจมตีให้ แต่อาวุธเหล่านั้นเป็นของปลอม ขณะที่กลุ่มผู้ต้องสงสัยเชื่อว่าอาวุธนั้นเป็นของจริง</p>
<p>ขณะที่ ไมเคิล บลูมเบิร์ก นายกเทศมนตรี<orgName>นครนิวยอร์ก</orgName> ระบุในแถลงการณ์ว่า ความพยายามล่าสุดเพื่อโจมตีอิสรภาพของ<orgName>สหรัฐ</orgName> สะท้อนให้เห็นว่าภัยคุกคามด้านความมั่นคงภายในของนครนิวยอร์กนั้นเป็นเรื่องจริง และเน้นย้ำถึงเหตุผลว่าทำไมเราจึงต้องคอยระมัดระวังอยู่เสมอเพื่อป้องกันการก่อการร้าย</p>
<p>เอกสารยื่นฟ้องร้อง ระบุด้วยว่า ผู้ต้องสงสัยมีแรงจูงใจในการโจมตีนครนิวยอร์ก เนื่องจากไม่พอใจที่<orgName>สหรัฐ</orgName>นำทัพนานาชาติเข้าโจมตีอัฟกานิสถาน ในปี 2545 เพื่อต่อต้าน<orgName>เครือข่ายก่อการร้ายอัลกออิดะห์</orgName> และ<orgName><prefix>กลุ่ม</prefix>ติดอาวุธตาลีบัน</orgName> ทั้งนี้หาก<orgName>ศาล</orgName>พิจารณาว่ากลุ่มผู้ต้องสงสัยดังกล่าวมีความผิดจริง พวกเขาจะต้องโทษสูงสุดที่จำคุกตลอดชีวิต</p></body>
</news>
