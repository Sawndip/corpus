<teiHeader>
<fileDesc>
<titleStmt>
  <title>วิตกเครดิตสหรัฐหล่นชั้น กดค่าดอลลาร์ร่วงต่ำสุดปีนี้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/24/news_28803597.php?news_id=28803597  </bibl>
</sourceDesc>
</fileDesc>
</teiHeader>
<news>
<headline>วิตกเครดิตสหรัฐหล่นชั้น กดค่าดอลลาร์ร่วงต่ำสุดปีนี้</headline>
<lead>ค่าดอลลาร์ร่วงสู่ระดับต่ำสุดของปีนี้ ตามแรงกดดันจากความกังวลว่า <orgName>สหรัฐ</orgName>อาจถูกปรับลดอันดับความน่าเชื่อถือ เนื่องจากยอดขาดดุลงบประมาณและยอดหนี้สินพุ่งสูงขึ้น</lead>
<neck></neck>
<body><p>ค่าดอลลาร์ในตลาดนิวยอร์ก เมื่อวันศุกร์ (22 พ.ค.) ปิดที่ระดับ 94.79 เยน หลังจากหล่นไปอยู่ที่ระดับ 93.82 เยนในช่วงเช้า ถือเป็นระดับต่ำสุดนับจากเมื่อวันที่ 23 ก.พ. ส่วนค่าเงินยูโรอยู่ที่ 1.4011 ดอลลาร์ เพิ่มขึ้นจาก 1.3892 ดอลลาร์เมื่อวันก่อนหน้านั้น นับเป็นครั้งแรกจากวันที่ 2 ม.ค.ที่เงินยูโรมีค่าเหนือระดับ 1.40 ดอลลาร์</p>
<p>การอ่อนค่าของเงินดอลลาร์เป็นเพราะนักลงทุนวิตกเกี่ยวกับอันดับความน่าเชื่อถือของ<orgName>สหรัฐ</orgName> หลังจาก <orgName>สแตนดาร์ด แอนด์ พัวร์ (เอสแอนด์พี) สถาบันจัดอันดับความน่าเชื่อถือระหว่างประเทศ</orgName> ออกประกาศเตือนเมื่อวันพฤหัสบดี (21 พ.ค.) ว่า <orgName>อังกฤษ</orgName>มีแนวโน้มสูญเสียอันดับความน่าเชื่อถือที่ AAA ซึ่งความกังวลดังกล่าวกระตุ้นการเทขายพันธบัตร<orgName>รัฐบาลสหรัฐ</orgName>และเงินดอลลาร์เป็นจำนวนมาก</p>
<p>การปรับลดแนวโน้มอันดับความน่าเชื่อถือของ<orgName>อังกฤษ</orgName> ทำให้นักลงทุนมุ่งความสนใจไปที่การพุ่งขึ้นของยอดขาดดุลงบประมาณและยอดหนี้สินในสหรัฐ ซึ่งได้แรงหนุนบางส่วนจากความพยายามของ<orgName><prefix>กระทรวง</prefix>การคลัง</orgName> และ<orgName>ธนาคารกลางสหรัฐ (เฟด)</orgName> ในการพยุงระบบการเงิน</p>
<p>นางคามิลลา ซัตตัน นักวิเคราะห์จาก<orgName>สโกเทีย แคปิตอล</orgName> คาด การขาดดุลงบประมาณของ<orgName>สหรัฐ</orgName>จะมากถึง 14% ของผลิตภัณฑ์มวลรวมในประเทศ (จีดีพี) ในปีหน้า</p>
<p>อย่างไรก็ตาม นายโรเบิร์ต กิบบ์ โฆษก<orgName><addName>ทำเนียบขาว</addName></orgName> กล่าวแสดงความมั่นใจว่า <orgName>รัฐบาลสหรัฐ</orgName>จะไม่ถูกปรับลดอันดับความน่าเชื่อถือ พร้อมกับยืนยันว่า นายบารัก โอบามา ประธานาธิบดีสหรัฐ เอาใจใส่มากต่อแผนการฟื้นฟูเศรษฐกิจ ที่จะช่วยสร้างงานและผลักดันให้เศรษฐกิจเดินหน้าอีกครั้ง</p>
<p>ในวันเดียวกัน นายโอบามาลงนามผ่านกฎหมายปฏิรูปกิจการบัตรเครดิต ซึ่งจะช่วยป้องกันบริษัทบัตรเครดิตขึ้นดอกเบี้ยตามอำเภอใจ และเป็นการควบคุมอัตราค่าธรรมเนียมที่บริษัทจะเรียกเก็บจากผู้บริโภค <orgName>รัฐบาล</orgName>ของนายโอบามาเล็งเห็นว่า การออกกฎหมายดังกล่าวเป็นปัจจัยหนึ่งที่จะช่วยหนุนให้เศรษฐกิจสหรัฐหลุดพ้นจากภาวะถดถอยครั้งรุนแรงที่สุดในรอบเกือบ 80 ปี</p>
<p>นอกจากนี้ <orgName><prefix>กระทรวง</prefix>การคลังสหรัฐ</orgName>ยังอนุมัติเงินกู้ฉุกเฉิน 4,000 ล้านดอลลาร์ให้กับ<orgName>เจนเนอรัล มอเตอร์ส (จีเอ็ม)</orgName> บริษัทรถยนต์รายใหญ่ของ<orgName>สหรัฐ</orgName> ซึ่งแสดงความชื่นชมว่า <orgName>รัฐบาล</orgName>ของนายโอบามาสนับสนุนอุตสาหกรรมยานยนต์ของ<orgName>สหรัฐ</orgName>อย่างต่อเนื่อง และรับปากจะทำงานอย่างใกล้ชิดกับคณะทำงานของนายโอบามาในการปรับโครงสร้างบริษัท
ทางด้านตลาดหุ้นนิวยอร์ก ดัชนีหุ้นหลักร่วงลงติดต่อกันเป็นวันที่ 4 ตามแรงกดดันจากความกังวลเกี่ยวกับยอดขาดดุลงบประมาณของ<orgName>สหรัฐ</orgName> โดยดัชนีหุ้นอุตสาหกรรมดาวโจนส์ลดลง 14.81 จุด หรือ 0.18% ปิดที่ระดับ 8,277.32 ส่วนดัชนีหุ้นเอสแอนด์พี 500 ลดลง 1.33 จุด หรือ 0.15% ปิดที่ระดับ 887.00 และดัชนีหุ้นแนสแด็กลดลง 3.24 จุด หรือ 0.19% ปิดที่ระดับ 1,692.01</p>
<p>ส่วนที่ตลาดนิวยอร์ก เมอร์แคนไทล์ เอ็กซ์เชนจ์ (ไนเม็กซ์) ราคาน้ำมันดิบล่วงหน้าสัญญาส่งมอบเดือน ก.ค.ไต่ขึ้น 62 เซนต์ ปิดที่ระดับ 61.67 ดอลลาร์ต่อบาร์เรล ท่ามกลางความกังวลเกี่ยวกับเงินดอลลาร์ที่อ่อนค่า และการต่อสู้รอบใหม่ระหว่าง<orgName>รัฐบาล</orgName>และฝ่ายกบฏในไนจีเรีย ซึ่งเป็นประเทศผู้ผลิตน้ำมันรายใหญ่สุดของแอฟริกา
</p></body>
</news>
