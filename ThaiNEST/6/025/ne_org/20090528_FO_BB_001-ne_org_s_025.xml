<teiHeader>
<fileDesc>
<titleStmt>
  <title>รบ.ท้องถิ่นจีนถ่วงผนึกค่ายรถ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825694.php?news_id=28825694  </bibl>
</sourceDesc>
</fileDesc>
</teiHeader>
<news>
<headline>รบ.ท้องถิ่นจีนถ่วงผนึกค่ายรถ</headline>
<lead>นักวิเคราะห์ชี้ เจ้าหน้าที่<orgName>รัฐบาลท้องถิ่นจีน</orgName>เป็นตัวการชะลอความพยายามของ<orgName>รัฐบาลปักกิ่ง</orgName> ในการสร้างความเป็นปึกแผ่นแก่อุตสาหกรรมรถยนต์ในประเทศ นายไมเคิล ดันน์ กรรมการผู้จัดการ <orgName>เจดี พาวเวอร์ แอนด์ แอสโซสิเอทส์ ไชน่า</orgName> บริษัทที่ปรึกษาอุตสาหกรรมรถยนต์ กล่าววานนี้ (27 พ.ค.) ว่า รัฐบาลท้องถิ่นเป็นอุปสรรคสำคัญต่อการรวมตัวของอุตสาหกรรมรถยนต์จีน พร้อมชี้ว่า อำนาจของ<orgName>รัฐบาลปักกิ่ง</orgName>ไม่เพียงพอในการเรียกร้อง</lead>
<neck></neck>
<body><p>นายไมเคิล ดันน์ กรรมการผู้จัดการ <orgName>เจดี พาวเวอร์ แอนด์ แอสโซสิเอทส์ ไชน่า</orgName> บริษัทที่ปรึกษาอุตสาหกรรมรถยนต์ กล่าววานนี้ (27 พ.ค.) ว่า รัฐบาลท้องถิ่นเป็นอุปสรรคสำคัญต่อการรวมตัวของอุตสาหกรรมรถยนต์จีน พร้อมชี้ว่า อำนาจของ<orgName>รัฐบาลปักกิ่ง</orgName>ไม่เพียงพอในการเรียกร้อง</p>
<p><orgName>รัฐบาลจีน</orgName> ต้องการรวบรวมค่ายรถยนต์รายใหญ่ 14 แห่งในประเทศ ให้เหลือเพียง 10 แห่ง ภายในปี 2554 ตามแผนการควบคุมการแข่งขัน และสร้างผู้เล่นรายใหญ่ ที่สามารถลงทุนด้านการพัฒนารถยนต์ที่มีความซับซ้อน แต่การรวมตัวจะเกิดขึ้นได้ก็ต่อเมื่อเจ้าหน้าที่ท้องถิ่นยอมเสียผลประโยชน์ทั้งเรื่องตำแหน่งงานและภาษี</p>
<p>ก่อนหน้านี้ มณฑลต่างๆ ของจีน ก่อตั้งค่ายรถยนต์ โรงงานเหล็ก และอุตสาหกรรมอื่นๆ ภายใต้นโยบายกระจายอำนาจ ของนายเหมา เจ๋อตุง อดีตผู้นำจีน เมื่อปี 2501 ตามความพยายามปกป้องอุตสาหกรรมท้องถิ่น และยอมให้หลายมณฑลเก็บภาษีจากค่ายรถยนต์ต่างมณฑล ก่อน<orgName>จีน</orgName>เข้าเป็นสมาชิก<orgName><prefix>องค์การ</prefix>การค้าโลก (ดับเบิลยูทีโอ)</orgName> เมื่อปี 2544
นายริคอน เซียะ นักวิเคราะห์สถาบันวิจัย ไดวา มองว่า ค่ายรถยนต์จีนมีจำนวนมากเกินกว่าจะแข่งขันกับบริษัทข้ามชาติ การชักจูงให้มณฑลต่างๆ อนุญาตให้ค่ายรถควบรวมกิจการ เป็นสิ่งสำคัญต่ออุตสาหกรรมทั้งหมด โดย<orgName>เอสเอไอซี มอเตอร์ คอร์ป</orgName> ผู้ผลิตรถยนต์รายใหญ่สุดของ<orgName>จีน</orgName> ครองส่วนแบ่งตลาด 19% ในจีน ขณะที่ส่วนแบ่งตลาดอย่างน้อย 80% เป็นของค่ายรถยนต์ร่วมทุนระหว่าง<orgName>โฟลค์สวาเก้น</orgName> และ<orgName>เจนเนอรัล มอเตอร์ส คอร์ป (จีเอ็ม)</orgName></p>
<p>ขณะเดียวกัน แหล่งข่าวจาก<orgName><prefix>สหภาพ</prefix>แรงงานรถยนต์สหรัฐ (ยูเอดับเบิลยู)</orgName> เผยว่า <orgName>สหภาพ</orgName>ยอมรับสัดส่วนหุ้นลดลงเหลือ 17.5% จาก<orgName>จีเอ็ม</orgName> เพื่อแลกกับการปกป้องตำแหน่งงาน และผลประโยชน์อื่นๆ นับเป็นความเคลื่อนไหวล่าสุดก่อนกำหนดเส้นตาย ที่บริษัทต้องปรับโครงสร้างให้แล้วเสร็จตามแผน ภายในวันที่ 1 มิ.ย. นี้ เพื่อหลีกเลี่ยงกระบวนการล้มละลาย
นอกจากนี้ แหล่งข่าวอีกรายระบุว่า <orgName>รัฐบาลแคนาดา</orgName>จะร่วมกับ<orgName>รัฐบาลสหรัฐ</orgName> เพื่อให้เงินทุนสำหรับปรับโครงสร้างแก่<orgName>จีเอ็ม</orgName> หากบริษัทต้องล้มละลาย</p>
<p>ทางด้าน<orgName>กระทรวงการคลังสหรัฐ</orgName>อัดฉีดเงินระลอกใหม่ 757 ล้านดอลลาร์ แก่ <orgName>ไครสเลอร์ คอร์ป</orgName> ซึ่งยื่นคำร้องขอความคุ้มครองภายใต้กฎหมายล้มละลายเมื่อเดือนที่แล้ว ถือเป็นการใช้เงินครั้งล่าสุดในโครงการช่วยเหลือสินทรัพย์ที่มีปัญหามูลค่า 700,000 ล้านดอลลาร์</p></body>
</news>
