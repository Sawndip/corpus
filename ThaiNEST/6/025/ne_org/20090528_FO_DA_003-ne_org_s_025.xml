<teiHeader>
<fileDesc>
<titleStmt>
  <title>โสมแดงเลิกพักรบขู่เปิดสงครามเกาหลีต่อ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:48:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200418&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>เลิกพักรบขู่เปิดสงครามเกาหลีต่อ</headline>
<lead><orgName>เกาหลีเหนือ</orgName>ขู่โจมตี<orgName>เกาหลีใต้</orgName> และประกาศยกเลิกข้อตกลงพักรบชั่วคราว ที่ทำให้สงครามเกาหลีในอดีตยุติลงได้ ส่วนรัสเซีย เร่งรัด<orgName>คณะมนตรีความมั่นคง<suffix>แห่งสหประชาชาติ (ยูเอ็น)</suffix></orgName> ผ่านมติแข็งกร้าวต่อ<orgName>เกาหลีเหนือ  </orgName></lead>
<neck></neck>
<body><p>ทางการ<orgName>รัสเซีย</orgName>เรียกร้อง<orgName>คณะมนตรีความมั่นคง<suffix>แห่งสหประชาชาติ</suffix></orgName> ให้ผ่านมติอันแข็งกร้าวต่อการทดลองนิวเคลียร์ของ<orgName>เกาหลีเหนือ</orgName> แต่ขณะเดียวกัน ย้ำว่า การแก้ปัญหาชะงักงันกับ<orgName>รัฐบาลเปียงยาง</orgName>จะต้องผ่านการเจรจาเท่านั้น</p>
<p>นายเซอร์เก ลาฟรอฟ รมว.<orgName>ต่างประเทศ รัสเซีย</orgName>เปิดเผยเมื่อวันพุธว่า <orgName>คณะมนตรีความมั่นคงฯ</orgName> จะต้องออกมติที่แข็งกร้าวต่อ<orgName>เกาหลีเหนือ</orgName> และจะต้องมีมาตรการเพื่อป้องกันไม่ให้มีการแพร่กระจายนิวเคลียร์อีก  หลังจาก<orgName>เกาหลีเหนือ</orgName>ทดลองนิวเคลียร์ใต้ดินเมื่อวันจันทร์ที่ผ่านมา ซึ่งมีอานุภาพร้ายแรงกว่าการทดลองครั้งแรกเมื่อปี พ.ศ. 2549    </p>
<p>นอกจากนี้ นายลาฟรอฟ แสดงความมั่นใจว่า จะมีการออกมติที่แข็งกร้าวต่อ<orgName>เกาหลีเหนือ</orgName> เนื่องจากตอนนี้<orgName>สหรัฐ</orgName>กับ<orgName>ญี่ปุ่น</orgName>ได้แจ้งต่อสมาชิกใน<orgName>คณะมนตรีความมั่นคงฯ</orgName> แล้วว่า พวกเขากำลังเตรียมร่างมติเกี่ยวกับเรื่อง<orgName>เกาหลีเหนือ</orgName> แต่จะไม่มีการรีบเร่งลงโทษ<orgName>เกาหลีเหนือ</orgName> และเห็นว่า ปัญหาสามารถแก้ไขได้ด้วยการเจรจา  </p>
<p>วันเดียวกัน <orgName>เกาหลีเหนือ</orgName>ประกาศ   ยกเลิกข้อตกลงพักรบปี ค.ศ. 1953 หรือ พ.ศ. 2496 ที่ทำให้สงครามเกาหลียุติลงชั่วคราว   เมื่อหลายสิบปีก่อน พร้อมเตือนว่า <orgName>เกาหลีเหนือ</orgName>อาจปฏิบัติการโจมตีต่อ<orgName>เกาหลีใต้</orgName> ซึ่งคาบสมุทรเกาหลีจะกลับไปสู่ยุคสงครามระหว่างประเทศ อีกครั้ง คำประกาศของ<orgName><addName>โสมแดง</addName></orgName>มีขึ้นท่ามกลางรายงานข่าวที่ว่า <orgName>เกาหลีเหนือ</orgName> เริ่มเดินเครื่อง  โรงงานผลิตพลูโตเนียมชนิดที่สามารถสร้างระเบิดนิวเคลียร์ได้</p>
<p>ส่วน<orgName><prefix>กระทรวง</prefix>กลาโหมเกาหลีใต้</orgName>ระบุว่า ยังไม่มีการส่งกำลังเสริมตามชายแดนที่ติดเกาหลีเหนือ และว่า ทหารยังคงทำหน้าที่ป้องกันประเทศตามปกติ ขณะที่ นายกรัฐมนตรีทาโร อาโสะ   แห่ง<orgName>ญี่ปุ่น</orgName>กล่าวว่า เป็นเรื่องสำคัญที่ต้องมีการคว่ำบาตร<orgName>เกาหลีเหนือ</orgName>เพิ่มเติม และการออกมติต่อกรณีที่<orgName>เกาหลีเหนือ</orgName>ทดลองนิวเคลียร์.
</p></body>
</news>
