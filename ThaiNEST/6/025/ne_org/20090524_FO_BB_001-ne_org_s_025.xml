<teiHeader>
<fileDesc>
<titleStmt>
  <title>โสมขาว-อียูคืบหน้าเร่งผลักดันเอฟทีเอ-ร้องโสมแดงปลดนุก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/24/news_28803598.php?news_id=28803598  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมขาว</addName></orgName>-<orgName>อียู</orgName>คืบหน้าเร่งผลักดันเอฟทีเอ-ร้อง<orgName><addName>โสมแดง</addName></orgName>ปลดนุก</headline>
<lead>ผู้นำเกาหลีใต้และ<orgName>อียู</orgName>เร่งสรุปข้อตกลงเอฟทีเอ พอใจการเจรจาคืบหน้า เรียกร้อง<orgName>เกาหลีเหนือ</orgName>หวนเจรจา 6 ฝ่าย ปลดอาวุธนิวเคลียร์</lead>
<neck></neck>
<body><p>นายลี เมียง บัก ประธานาธิบดีเกาหลีใต้ นายโฮเซ มานูเอล บาร์โรโซ ประธาน<orgName><component>คณะกรรมาธิการ</component><component>สหภาพยุโรป (อียู)</component></orgName> และนายวาคลาฟ เคลาส์ ประธานาธิบดีสาธารณรัฐเช็ก ซึ่งดำรงตำแหน่งประธานหมุนเวียนของ<orgName>อียู</orgName>คนปัจจุบัน เรียกร้องวานนี้ (23 พ.ค.) ให้ทั้งสองฝ่ายทำข้อตกลงการค้าเสรี (เอฟทีเอ) โดยเร็ว พร้อมกระตุ้นให้<orgName>เกาหลีเหนือ</orgName>กลับมาเจรจาปลดอาวุธนิวเคลียร์อีกครั้ง</p>
<p>ประธานาธิบดีเกาหลีใต้และแกนนำ<orgName>อียู</orgName> ร่วมหารือกันพร้อมแสดงความพอใจในความก้าวหน้าของการเจรจาข้อตกลงการค้า และกรอบการทำงานของข้อตกลงที่ครอบคลุมทั้งประเด็นการเมืองและเศรษฐกิจ</p>
<p>"ผู้นำของ<orgName>เกาหลีใต้</orgName>และ<orgName>อียู</orgName>แสดงความหวังว่า การเจรจาข้อตกลงทั้ง 2 ข้อจะเสร็จสิ้นโดยเร็วบนพื้นฐานของข้อตกลง และเห็นชอบในการส่งเสริมความสัมพันธ์สองฝ่าย เพื่อความเป็นหุ้นส่วนทางยุทธศาสตร์" แถลงการณ์ระบุ</p>
<p><orgName>อียู</orgName>และ<orgName>เกาหลีใต้</orgName> ยังเรียกร้องให้<orgName>เกาหลีเหนือ</orgName>กลับมาร่วมเจรจา 6 ฝ่าย เพื่อปลดอาวุธนิวเคลียร์ พร้อมระบุว่า การทดสอบขีปนาวุธพิสัยไกลของ<orgName>เกาหลีเหนือ</orgName> เมื่อวันที่ 5 เม.ย.เป็นการบ่อนทำลายสันติภาพและเสถียรภาพของภูมิภาค</p>
<p><orgName>เกาหลีใต้</orgName>และ<orgName>อียู</orgName>เริ่มเจรจาเอฟทีเอตั้งแต่ 2 ปีก่อน และเมื่อเดือน มี.ค. ทั้งสองฝ่ายเห็นด้วยในประเด็นส่วนใหญ่ แต่ในการหารือครั้งต่อมากลับตกลงกันไม่ได้ในประเด็นการคืนภาษีอากรและแหล่งกำเนิดสินค้า โดย<orgName>เกาหลีใต้</orgName>ต้องการให้มีการคืนภาษีนำเข้าแก่ผู้ผลิตภายในประเทศ ที่ใช้วัตถุดิบนำเข้าผลิตสินค้าเพื่อส่งออก แต่<orgName>อียู</orgName>ค้านว่าบริษัทเกาหลีใต้จะได้ประโยชน์อย่างไม่เป็นธรรม</p></body>
</news>
