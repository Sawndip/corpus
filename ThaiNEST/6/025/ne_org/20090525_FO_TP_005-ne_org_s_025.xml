<teiHeader>
<fileDesc>
<titleStmt>
  <title>ทัพอากาศโรตียอมรับระแวงขุมกำลังมังกร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5197  </bibl>
</sourceDesc>
</fileDesc>
</teiHeader>
<news>
<headline><orgName><addName>ทัพอากาศโรตี</addName></orgName>ยอมรับระแวงขุมกำลังมังกร</headline>
<lead>     ผู้บัญชาการ<orgName><addName>กองทัพอากาศแดนภารตะ</addName></orgName>   ชี้ภัยคุกคามจาก<orgName>จีน</orgName>น่ากลัวกว่า<orgName>ปากีสถาน</orgName>  เหตุเพราะ<orgName>นิวเดลี</orgName>ล่วงรู้ข้อมูลแสนยานุภาพทางการทหารของปักกิ่งน้อยมาก </lead>
<neck></neck>
<body><p>พลอากาศเอกฟาลี  โฮมิ  เมเยอร์   ผู้บัญชาการ<orgName>กองทัพอากาศอินเดีย</orgName>   กล่าวให้สัมภาษณ์<orgName><prefix>หนังสือพิมพ์</prefix>ฮินดูสถานไทมส์ </orgName> ฉบับวันอาทิตย์   โดยระบุว่า  จากข้อมูลที่ทราบตอนนี้<orgName>จีน</orgName>มีกองทัพที่ใหญ่เกือบ  3  เท่าของ<orgName>กองทัพปากีสถาน</orgName>   แต่<orgName>อินเดีย</orgName>กลับแทบไม่รู้ข้อมูลใดๆ  เกี่ยวกับ<orgName>กองทัพจีน</orgName>เลย  "เรามีข้อมูลเกี่ยวกับแสนยานุภาพทางทหารที่แท้จริงของ<orgName>จีน</orgName>อยู่น้อยมาก   ผมจึงคิดว่าเวลานี้<orgName>จีน</orgName>น่ากลัวกว่า<orgName>ปากีสถาน</orgName>"</p>
<p>อย่างไรก็ดี   พลอากาศเอกเมเยอร์เผยว่า   ขณะนี้ทาง<orgName>กองทัพอากาศ</orgName>กำลังพยายามยกระดับขีดความสามารถ   โดยการปรับปรุงฐานทัพ  5  แห่ง  ซึ่ง  2  แห่งในจำนวนนี้มีแผนจะนำเครื่องบินขับไล่ซู-30  เอ็มเคไอ  ของ<orgName>รัสเซีย</orgName>เข้ามาร่วมประจำการ
</p>
<p><orgName>จีน</orgName>และ<orgName>อินเดีย </orgName> สองชาติที่มีประชากรมากที่สุดสองอันดับแรกของโลก   มีรอยร้าวที่ยังคงฝังลึกอยู่ในความสัมพันธ์   ทั้งคู่เคยมีข้อพิพาทแย่งชิงชายแดนแถบเทือกเขาหิมาลัยระยะทาง  3,500  กม.เมื่อปี  2505  จนถึงทุกวันนี้ทั้งสองฝ่ายยังคงยึดดินแดนบางส่วนที่ถือว่าเป็นกรรมสิทธิ์ของตนไว้  นอกจากนี้  ระยะหลังๆ  <orgName>อินเดีย</orgName>ยังพยายามกระชับความสัมพันธ์กับ<orgName>สหรัฐ </orgName>  ทำให้<orgName>จีน</orgName>ต้องหันมาจับตามองมากขึ้น</p>
<p>แม้ว่า<orgName>จีน</orgName>และ<orgName>อินเดีย</orgName>  จะยอมลงนามข้อตกลงรักษาความสงบและเรียบร้อยตลอดแนวพรมแดนพิพาท   และเห็นชอบหาทางแก้ไขปัญหาที่เกิดขึ้นร่วมกัน   แต่ดูเหมือนการเจรจายังแทบไม่มีความคืบหน้า   แม้ความความสัมพันธ์ทางการค้าของสองฝ่ายจะแน่นแฟ้นมากขึ้นก็ตาม</p>
<p>ส่วน<orgName>อินเดีย</orgName>กับ<orgName>ปากีสถาน</orgName>นั้น   บาดหมางกันมานานนับตั้งแต่ได้รับเอกราชเมื่อปี  2490  สองฝ่ายรบกันมาแล้วถึง  3  ครั้ง  และความสัมพันธ์ยิ่งตึงเครียดหนัก   หลังเกิดเหตุวินาศกรรมมุมไบเมื่อปลายปีที่แล้ว   ซึ่งคร่าชีวิตผู้คนไปมากถึง  166  ราย  ส่งผลให้กระบวนการสันติภาพระหว่างสองฝ่ายต้องหยุดชะงัก.</p></body>
</news>
