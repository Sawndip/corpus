<teiHeader>
<fileDesc>
<titleStmt>
  <title>จีนเล็งหนุนเอกชนลงทุนสาธารณูปโภคเสริมแกร่งระบบศก.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818276.php?news_id=28818276  </bibl>
</sourceDesc>
</fileDesc>
</teiHeader>
<news>
<headline><orgName>จีน</orgName>เล็งหนุนเอกชนลงทุนสาธารณูปโภคเสริมแกร่งระบบศก.</headline>
<lead><orgName>เอ็นดีอาร์ซี</orgName> แย้ม <orgName>ปักกิ่ง</orgName> เตรียมเปิดกว้างเอกชนลงทุนด้านสาธารณูปโภคของประเทศ ทั้งน้ำมัน ไฟฟ้า รถไฟ และโทรคมนาคม เพื่อสร้างความแข็งแกร่งแก่ระบบเศรษฐกิจประเทศ รองรับผลกระทบจากเศรษฐกิจโลกถดถอย</lead>
<neck></neck>
<body><p><orgName><prefix>สำนักงาน</prefix>เพื่อการปฏิรูปและการพัฒนา<suffix>แห่งชาติ</suffix></orgName>ของ<orgName>จีน</orgName> <orgName>(เอ็นดีอาร์ซี)</orgName> ออกแถลงการณ์วานนี้ (26 พ.ค.) ว่า อาจจะออกมาตรการส่งเสริมให้ภาคเอกชนเข้ามาลงทุนในอุตสาหกรรมที่อยู่ภายใต้การควบคุมของ<orgName>รัฐบาล</orgName>มากขึ้น อาทิเช่น อุตสาหกรรมขนส่งด้วยรถไฟ อุตสาหกรรมน้ำมันและการผลิตกระแสไฟฟ้า เป็นส่วนหนึ่งของความพยายามเพิ่มประสิทธิภาพแก่ระบบเศรษฐกิจของประเทศ ที่กำลังได้รับผลกระทบจากวิกฤติเศรษฐกิจและการเงินโลก</p>
<p>ความเคลื่อนไหวของ<orgName>เอ็นดีอาร์ซี</orgName> มีขึ้นในช่วงที่<orgName>รัฐบาลปักกิ่ง</orgName>พยายามกระตุ้นการเติบโตทางเศรษฐกิจของประเทศเพื่อรับมือกับผลกระทบจากวิกฤติเศรษฐกิจถดถอยที่เกิดขึ้นทั่วโลก และคำประกาศนี้ จะส่งผลต่ออุตสาหกรรมที่มีความสำคัญทางด้านยุทธศาสตร์และความมั่นคงของประเทศ ทั้งยังถือเป็นแนวทางที่อาจปิดฉากการผูกขาดกิจการของ<orgName>รัฐบาล</orgName>ได้ในที่สุด</p>
<p>
"<orgName>รัฐบาล</orgName>จะเร่งทำการวิจัยถึงผลได้ผลเสีย เพื่อสนับสนุนให้เกิดการลงทุนของภาคเอกชนในอุตสาหกรรมน้ำมัน อุตสาหกรรมผลิตพลังงาน ผลิตกระแสไฟฟ้า อุตสาหกรรมโทรคมนาคม และอุตสาหกรรมอื่นๆ "แถลงการณ์จาก<orgName>เอ็นดีอาร์ซี</orgName>ระบุ</p>
<p>ทั้งนี้ บริษัทรัฐวิสาหกิจจีนส่วนใหญ่ อยู่ภายใต้การกำกับดูแลโดยตรงของ<orgName>คณะรัฐมนตรี</orgName> และสามารถเข้าถึงเงินทุนสนับสนุนจาก<orgName>รัฐบาล</orgName>อย่างเต็มที่ รวมทั้งได้เปรียบในแง่อื่นๆ ทั้งการทำหุ้นเข้าจดทะเบียนในตลาดหลักทรัพย์ และการทำสัญญาทางธุรกิจประเภทต่างๆ และส่วนใหญ่จะมีเจ้าหน้าที่จาก<orgName><prefix>พรรค</prefix>คอมมิวนิสต์จีน</orgName> เข้ามาเป็นผู้บริหารสูงสุดในบริษัทวิสาหกิจเหล่านี้</p>
<p>อย่างไรก็ตาม คำประกาศของ<orgName>เอ็นดีอาร์ซี</orgName> ไม่ได้ระบุว่า จะเปิดโอกาสให้มีการลงทุนของบริษัทต่างชาติในอุตสาหกรรมดังกล่าวหรือไม่</p></body>
</news>
