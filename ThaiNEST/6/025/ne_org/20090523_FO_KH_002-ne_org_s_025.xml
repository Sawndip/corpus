<teiHeader>
<fileDesc>
<titleStmt>
  <title>พม่าแกล้งพูดลอยๆมะกัน-คนรักซูจี  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEl6TURVMU1nPT0=&sectionid=TURNd05nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline><orgName>พม่า</orgName>แกล้งพูดลอยๆมะกัน-คนรักซูจี</headline>
<lead><orgName>เอเอฟพี</orgName>รายงานว่า เมื่อ 22 พ.ค. นางออง ซาน ซู จี ผู้นำประชาธิปไตยพม่าขึ้นให้การที่ศาลในการพิจารณาคดีวันที่ 5 ยืนยันว่าไม่ได้กระทำผิดใดๆ ด้วยถ้อยคำว่า "ดิฉันไม่รู้สึกผิด เพราะไม่ได้ก่อคดีอาญาใดๆ" ขณะที่<orgName>รัฐบาลเผด็จการทหารพม่า</orgName>ปล่อยข่าวผ่านทางเว็บไซต์ของ<orgName>กงสุลใหญ่พม่า</orgName>ในฮ่องกง ว่านายวิลเลียม ยีตทอว์ ชาวอเมริกัน วัย 53 ปี ที่แอบว่ายน้ำเข้าบ้านนางซู จี อาจเป็นสายลับ หรือเป็นคนรักของซู จี</lead>
<neck></neck>
<body><p>เย มินต์อ่อง กงสุลใหญ่พม่า เผยแพร่จดหมายในเว็บไซต์กงสุลว่า "เพื่อนหลายคนของเราตั้งข้อสังเกตว่าชายอเมริกันรายนี้เป็นใครกันแน่ ทำไมถึงว่ายน้ำเข้าบ้านนางซู จี ระหว่างที่อยู่ที่นั่นพวกเขาพูดคุยอะไรกันบ้าง พูดกันตามตรง เรายังไม่แน่ใจว่าชายคนนี้เป็นสายลับหรือคนรักของนาง แต่เราจะพยายามหาคำตอบและนำมาแจ้งให้ทราบ" ในเนื้อความมีการขีดเส้นใต้เน้นประโยค "สายลับหรือคนรัก" เป็นตัวหนาด้วย</p>
<p><orgName><prefix>หนังสือพิมพ์</prefix>เซาธ์ไชน่ามอร์นิ่งโพสต์</orgName>ของ<orgName>ฮ่องกง</orgName> รายงานวิจารณ์ว่า จดหมายของ<orgName>กงสุลพม่า</orgName>เป็นกุศโลบายการทูตที่ไร้มารยาทสิ้นเชิง ทั้งที่<orgName>รัฐบาลทหารพม่า</orgName>เพิ่งถูกประณามที่กลับลำรายวัน ตอนแรกอนุญาตให้คณะทูตและสื่อมวลชนเข้าฟังเพื่อทำข่าวและพบซู จี แต่วันต่อมาไม่อนุญาต </p>
<p>ขณะเดียวกัน <orgName><prefix>หนังสือพิมพ์</prefix>นิวไลต์ออฟเมียนมาร์</orgName> กระบอกเสียง<orgName>รัฐบาลพม่า</orgName> รายงานว่า นายญาน วิน รมว.<orgName>ต่างประเทศพม่า</orgName>พูดคุยทางโทรศัพท์กับนายฮิโรฟูมิ นากาโซเนะ รมว.<orgName>ต่างประเทศญี่ปุ่น</orgName> อ้างว่า<orgName>รัฐบาลพม่า</orgName>เชื่อว่าการที่ชายอเมริกันว่ายน้ำเข้าบ้านซู จี เป็นการจัดฉากของฝ่ายต่อต้าน<orgName>รัฐบาล</orgName> ซึ่งหมายรวมถึงพรรคพวกฝ่ายค้านของซู จี จงใจสร้างสถานการณ์ให้<orgName>พม่า</orgName>ตกที่นั่งลำบาก ถูกประชาคมโลกกดดัน</p>
<p>ท่ามกลางกระแสกดดันจากประชาคมโลกให้<orgName>พม่า</orgName>รีบปล่อยตัวซู จี ซึ่งกำหนดเวลากักตัวจะสิ้นสุดลงวันที่ 27 พ.ค. นัก วิเคราะห์เชื่อว่าทหารพม่าจะใช้สถานการณ์ที่เกิดขึ้นขยายเวลากักตัวออกไปอีก หลังจากต่อเวลากักขังมาทุกปี</p></body>
</news>
