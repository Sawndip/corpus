<teiHeader>
<fileDesc>
<titleStmt>
  <title>เยอรมนีห้ามขายกระทิงแดงโคลา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 17:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200388&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><orgName>เยอรมนี</orgName>ห้ามขายกระทิงแดงโคลา</headline>
<lead></lead>
<neck></neck>
<body><p>6 รัฐสั่งเก็บเรียบ หลังตรวจพบโคเคนผสมอยู่ แม้จะเป็นเพียงเล็กน้อย แต่ถือเป็นการฝ่าฝืนข้อห้ามของ<orgName><addName>เมืองเบียร์</addName></orgName> รีบเปลี่ยนอยู่หมวดสารเสพติด จนท.ท้องถิ่นลั่นหากต้องการขายต้องขอใบอนุญาตพิเศษ...
วันนี้(27 พ.ค.) <orgName>สำนักข่าวต่างประเทศ</orgName>รายงานว่า เจ้าหน้าที่ 6 รัฐของ<orgName>เยอรมนี</orgName> ออกประกาศห้ามร้านค้าปลีกจำหน่ายเครื่องดื่มชูกำลังยี่ห้อกระทิงแดงโคลา เนื่องจากตรวจพบโคเคน ซึ่งเป็นสารเสพติดผสมอยู่
ผลการวิเคราะห์ระบุว่า ตัวอย่างของเครื่องดื่มดังกล่าวที่เจ้าหน้าที่ของ<orgName>รัฐนอร์ทไรน์-เวสต์ฟาเลีย</orgName> ตรวจพบจากกระทิงแดงโคลา 1 ลิตร พบมีโคเคนผสมอยู่ 0.4 ไมโครกรัม ซึ่งแม้จะเป็นปริมาณที่ต่ำเกินกว่าจะส่งผลกระทบต่อร่างกาย แต่ก็ถือเป็นการละเมิดข้อห้ามของ<orgName>เยอรมนี</orgName>ที่ห้ามมิให้มีโคเคนผสมอยู่ในเครื่องดื่มและอาหาร
ภายหลังการตรวจพบโคเคนในกระทิงแดงโคลา ยังส่งผลให้ ทางการ<orgName>รัฐนอร์ทไรน์-เวสต์ฟาเลีย</orgName> ไม่สามารถจัดให้เครื่องดื่มดังกล่าว อยู่ในหมวดอาหาร  แต่เปลี่ยนไปอยู่ในหมวดสารเสพติด ซึ่งต้องขอใบอนุญาตพิเศษก่อนวางจำหน่าย</p>
<p>ขณะที่ตัวแทนของ<orgName><addName>บริษัท</addName>กระทิงแดง</orgName> เปิดเผยว่า กระทิงแดงโคลาไม่เป็นอันตราย และยังวางจำหน่ายได้อย่างถูกต้องตามกฎหมายทั้งที่ในสหรัฐและประเทศ<orgName><prefix>กลุ่ม</prefix>สหภาพยุโรป</orgName> โดยการตรวจสอบยังไม่พบโคเคนผสมอยู่ในเครื่องดื่มตามคำกล่าวอ้างของเจ้าหน้าที่เยอรมนี</p>
<p>นอกจากนี้ ผู้อำนวยการ<orgName><prefix>สถาบัน</prefix>วิจัยยาและชีวการแพทย์</orgName>ในเมืองนูเรมเบิร์ก รัฐบาวาเรีย ของ<orgName>เยอรมนี</orgName> เปิดเผยต่อสื่อมวลชนท้องถิ่นว่า <orgName>เยอรมนี</orgName>ไม่ควรห้ามขายกระทิงแดงโคลา  เพราะจากการตรวจสอบพบว่า มีโคเคนผสมอยู่ในปริมาณที่น้อยมาก และอาจจะเรียกโคเคนไม่ได้ด้วยซ้ำ  เพราะเป็นสารที่ถูกคัดกรองจนไม่เหลือคุณสมบัติในการกระตุ้นประสาทอีกต่อไป</p>
<p>อย่างไรก็ตาม กระทิงแดงโคลา เปิดตัวเป็นครั้งแรก เมื่อช่วงศตวรรษที่ 19 และถูกวิพากวิจารณ์ว่ามีโคเคนผสมอยู่เล็กน้อย แต่หลังจากปี 1903 เป็นต้นมา ไม่เคยตรวจพบโคเคนอีกเลย.
</p></body>
</news>
