<teiHeader>
<fileDesc>
<titleStmt>
  <title>โสมแดงยั่วสหรัฐยิงมิสไซล์เพิ่ม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270509/5310  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>ยั่ว<orgName>สหรัฐ</orgName>ยิงมิสไซล์เพิ่ม</headline>
<lead> <orgName>เกาหลีเหนือ</orgName>ยิงทดสอบมิสไซล์พิสัยใกล้เพิ่มอีก  2  ลูกในวันอังคาร  หลังจากทำให้โลกตะลึงด้วยการทดลองระเบิดนิวเคลียร์ใต้ดินและยิงทดสอบมิสไซล์ไล่หลังเมื่อวันจันทร์ท้าทายมหาอำนาจอีก  บอกนโยบายปรปักษ์ของ<orgName>สหรัฐ</orgName>ไม่เคยเปลี่ยน  <orgName>คณะมนตรีความมั่นคงยูเอ็น</orgName>ออกเสียงประณามเป็นเอกฉันท์  เตรียมออกข้อมติคว่ำบาตรเพิ่มเติม</lead>
<neck></neck>
<body><p>ความเคลื่อนไหวอีกด้านหนึ่งจากเกาหลีใต้   ซึ่งแน่นอนว่าจะยิ่งเพิ่มความตึงเครียดในคาบสมุทรเกาหลี   ในวันอังคาร<orgName>รัฐบาลโซล</orgName>ได้ประกาศจะเข้าร่วมโครงการความริเริ่มความมั่นคงด้านการแพร่กระจายอาวุธ   (พีเอสไอ)  ที่<orgName>สหรัฐ</orgName>เป็นผู้นำ  ในการขัดขวางการแพร่กระจายอาวุธอานุภาพทำลายล้างสูง  อันมีเป้าหมายในการสกัดกั้นการนำส่งอาวุธเหล่านี้ทางทะเล  </p>
<p>     <orgName>รัฐบาลเกาหลี</orgName>เหนือเคยเตือนว่า   หาก<orgName>เกาหลีใต้</orgName>เข้าร่วมโครงการซึ่งมีสมาชิกเกือบ  100  ประเทศนี้  จะเท่ากับการประกาศสงคราม</p>
<p><orgName><prefix>สำนักข่าว</prefix>ยอนฮัพ</orgName>ของ<orgName>เกาหลีใต้</orgName>รายงานวันที่   26  พฤษภาคม  อ้างแหล่งข่าวใน<orgName>รัฐบาล</orgName>ว่า  ภายหลัง<orgName>คณะมนตรีความมั่นคง<suffix>แห่งสหประชาชาติ</suffix></orgName>มีมติประณาม  <orgName>เกาหลีเหนือ</orgName>ได้ยิงทดสอบอาวุธปล่อยพิสัยใกล้อีก   2   ลูกนอกชายฝั่งตะวันออกในวันนี้  ลูกหนึ่งเป็นชนิดยิงจากพื้นสู่อากาศ  และอีกลูกเป็นชนิดยิงจากพื้นสู่เรือ  มิสไซล์ทั้งสองลูกนี้มีระยะโจมตีราว  130  กม.  แหล่งข่าวรัฐบาลในกรุงโซลหลายรายคาดเดาด้วยว่า   <orgName>เกาหลีเหนือ</orgName>อาจยิงทดสอบมิสไซล์พิสัยใกล้เพิ่มเติมอีกในวันพุธนี้  โดยอาจยิงไปตกในทะเลที่เป็นข้อพิพาทน่านน้ำกับ<orgName>เกาหลีใต้</orgName> </p>
<p> เมื่อวันจันทร์   ภายหลังทดสอบอาวุธนิวเคลียร์ใต้ดินได้ไม่กี่ชั่วโมง  <orgName>เกาหลีเหนือ</orgName>ได้ยิงทดสอบมิสไซล์พิสัยใกล้ด้วย  3  ลูก </p>
<p> การทดสอบนิวเคลียร์   ซึ่งเป็นครั้งที่สองของ<orgName>เกาหลีเหนือ</orgName>ไล่หลังการทดสอบเมื่อปี   2549   ก่อเสียงก่นประณามจากชาติมหาอำนาจในภูมิภาคนั้น  รวมถึงประธานาธิบดีบารัก  โอบามา   ของ<orgName>สหรัฐ</orgName>ที่ระบุว่า  โครงการอาวุธนิวเคลียร์ของเปียงยางเป็นภัยคุกคามต่อความมั่นคงระหว่างประเทศ </p>
<p>     โอบามายังได้ให้คำรับประกันกับประธานาธิบดีลี   มุงบัก  ของ<orgName>เกาหลีใต้</orgName>เผื่อไว้กรณี<orgName>เกาหลีเหนือ</orgName>เหิมเกริมหนักข้อขึ้นด้วยว่า   <orgName>รัฐบาลสหรัฐ</orgName>จะทุ่มเทอย่างเต็มที่ในการป้องกันคาบสมุทรเกาหลี</p>
<p>ในวันจันทร์  <orgName>คณะมนตรีความมั่นคงยูเอ็น</orgName>ได้นัดประชุมฉุกเฉินลงมติเป็นเอกฉันท์ประณามการทดสอบนิวเคลียร์ของ<orgName>เกาหลีเหนือ</orgName>ครั้งนี้ว่าเป็นการละเมิดกฎหมายระหว่างประเทศอย่างชัดแจ้ง   สมาชิก<orgName>คณะมนตรีฯ </orgName>  ยังจะเริ่มกระบวนการออกข้อมติใหม่เพื่อคว่ำบาตร<orgName>เกาหลีเหนือ</orgName>เพิ่มเติมจากของเก่าด้วย </p>
<p>     กระนั้นก็ดี  นักวิเคราะห์เชื่อกันว่า  ประเทศเพื่อนบ้านยักษ์ใหญ่ของ<orgName>เกาหลีเหนือ</orgName>อย่าง<orgName>จีน</orgName> ซึ่งเป็นหนึ่งในสมาชิกถาวรที่มีสิทธิยับยั้งการออกข้อมติ   ไม่น่าจะสนับสนุนมาตรการลงโทษที่รุนแรง</p>
<p>แม้จะถูกประชาคมนานาชาติรุมประณาม   แต่<orgName>รัฐบาลเกาหลีเหนือ</orgName>ไม่นำพา  โดยหันไปพุ่งเป้าตอบโต้<orgName>รัฐบาลสหรัฐ</orgName>อย่างเจาะจง   ด้วยการอ้างเหตุผลเก่าเดิมที่เคยสร้างความชอบธรรมต่อการสร้างคลังอาวุธนิวเคลียร์  ว่า<orgName>สหรัฐ</orgName>นั่นแหละเป็นประเทศที่ก้าวร้าว</p>
<p> "กองทัพและประชาชนของเราพร้อมเต็มที่ที่จะทำสงคราม   ต่อต้านความพยายามอย่างไม่ยั้งคิดด้วยการชิงโจมตีก่อนของ<orgName>สหรัฐ</orgName>"   <orgName><prefix>สำนักข่าว</prefix>เคซีเอ็นเอ</orgName>ของทางการ<orgName>เปียงยาง</orgName>รายงานคำแถลงของ<orgName>รัฐบาล</orgName></p>
<p> ที่กรุงฮานอย   รัฐมนตรีต่างประเทศจากชาติเอเชียและ<orgName><prefix>สหภาพ</prefix>ยุโรป  (อียู) </orgName> ที่กำลังประชุมอาเซมซัมมิตนาน  2  วัน  ได้มีแถลงการณ์ประณามการทดสอบนิวเคลียร์ของ<orgName>เกาหลีเหนือ</orgName>ด้วย  และเรียกร้องให้<orgName>เกาหลีเหนือ</orgName>หวนคืนเวทีเจรจา  6  ฝ่ายเพื่อล้มเลิกโครงการนิวเคลียร์.</p></body>
</news>
