<teiHeader>
<fileDesc>
<titleStmt>
  <title>"ซีอีโอโลก"เพิ่มแรงหนุน ลดปล่อยก๊าซเรือนกระจก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825693.php?news_id=28825693  </bibl>
</sourceDesc>
</fileDesc>
</teiHeader>
<news>
<headline>"ซีอีโอโลก"เพิ่มแรงหนุน ลดปล่อยก๊าซเรือนกระจก</headline>
<lead>ผู้นำธุรกิจทั่วโลกเพิ่มแรงหนุนสนธิสัญญาลดโลกร้อนของ<orgName>ยูเอ็น</orgName> ด้วยการตกลงให้โลกลดการปล่อยก๊าซเรือนกระจกครึ่งหนึ่งภายใน 40 ปี</lead>
<neck></neck>
<body><p>หัวหน้าคณะเจ้าหน้าที่บริหาร (ซีอีโอ) และผู้เชี่ยวชาญธุรกิจชั้นนำ ประมาณ 500 คน ซึ่งเข้าร่วมการประชุมสุดยอดธุรกิจโลก ว่าด้วยการเปลี่ยนแปลงสภาพอากาศ ที่กรุงโคเปนเฮเกน เดนมาร์ก ออกแถลงการณ์ในการปิดประชุมเมื่อวันอังคาร (26 พ.ค.) ว่า โลกจำเป็นต้องลดการปล่อยก๊าซเรือนกระจกอย่างจริงจังและเร่งด่วนภายในปี 2563 และลดการปล่อยก๊าซลงอย่างน้อยครึ่งหนึ่งของระดับปี 2533 ภายในปี 2593 ขณะที่รัฐบาลประเทศต่างๆ สามารถใช้ตลาดเป็นแหล่งกำหนดราคาการปล่อยคาร์บอน แทนการจัดเก็บภาษี</p>
<p>ภายใต้โครงการให้ผู้ผลิตสามารถซื้อขายสิทธิการปล่อยคาร์บอนได้ <orgName>รัฐบาล</orgName>จะตั้งตลาดคาร์บอนและมอบเครดิตให้กับบริษัทที่ปล่อยก๊าซเรือนกระจก จากนั้นบริษัทอาจลงทุนด้านเทคโนโลยีเพื่อลดการปล่อยก๊าซให้ได้ตามเป้าหมายที่กำหนด หรือซื้อเครดิตเพิ่มจากบริษัทอื่นที่ลดการปล่อยก๊าซได้ตามเป้าหมายแล้ว แต่มีเสียงวิจารณ์ว่าโครงการนี้อาจทำให้ผู้บริโภคส่วนหนึ่งประสบปัญหาต้นทุนค่าใช้จ่ายสูงขึ้น และอาจส่งผลเสียต่อเศรษฐกิจของประเทศ</p>
<p>ผู้นำธุรกิจที่ร่วมประชุมครั้งนี้ กล่าวว่า จุดมุ่งหมายของรัฐบาลประเทศต่างๆ ในการประชุม<orgName>สหประชาชาติ (ยูเอ็น)</orgName> เมื่อเดือน ธ.ค.ปีที่แล้ว ที่ต้องการข้อตกลงใหม่แทนสนธิสัญญาเกียวโต ควรกำหนดให้อุณหภูมิเฉลี่ยทั่วโลกเพิ่มขึ้นไม่เกิน 2 องศาเซลเซียส และประเทศร่ำรวยควรเป็นกลุ่มแรกที่ลดการปล่อยก๊าซเรือนกระจกมากที่สุด</p>
<p>นายลาร์ส ลอคเค ราสมุสเซน นายกรัฐมนตรีเดนมาร์ก เรียกร้องให้ประเทศพัฒนาแล้วเป็นผู้นำในการลดการปล่อยก๊าซเรือนกระจก และลดการปล่อยก๊าซลงจากระดับปี 2533 ให้ได้ประมาณ 80% ภายในปี 2593</p>
<p>การบรรลุเป้าหมายดังกล่าวอาจเป็นเรื่องยาก โดยนายฌอง หลุยส์ บอร์ลู รัฐมนตรีว่าการ<orgName><prefix>กระทรวง</prefix>สิ่งแวดล้อมฝรั่งเศส</orgName> กล่าวในการประชุมที่กรุงปารีส ฝรั่งเศส ในช่วงเวลาเดียวกัน ว่า <orgName>สหรัฐ</orgName>ไม่ได้รักษาสัญญาที่จะลดการปล่อยคาร์บอน ขณะที่นายทอดด์ สเติร์น ผู้แทนเจรจาด้านภาวะโลกร้อนของ<orgName>สหรัฐ</orgName> กล่าวว่า <orgName>สหรัฐ</orgName>มีเป้าหมายเท่าเทียมกับ<orgName>ยุโรป</orgName> แต่อาจมีวิธีคำนวณแตกต่างกัน</p></body>
</news>
