<teiHeader>
<fileDesc>
<titleStmt>
  <title>ปธ.ธนาคารโลกหวั่น พิษศก.ทำสังคมวิกฤติ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/260509/5245  </bibl>
</sourceDesc>
</fileDesc>
</teiHeader>
<news>
<headline>ปธ.<orgName>ธนาคารโลก</orgName>หวั่น พิษศก.ทำสังคมวิกฤติ</headline>
<lead>นายโรเบิร์ต  เซลลิก  ประธาน<orgName>ธนาคารโลก</orgName>  เตือนการฟื้นตัวของเศรษฐกิจโลกจะเป็นไปอย่างเชื่องช้า  และยอดคนตกงานจะยิ่งพุ่งสูงขึ้น  ส่งผลให้เกิดวิกฤติทางสังคมและการกีดกันทางการค้าตามมา</lead>
<neck></neck>
<body><p>  "เราเริ่มต้นจากวิกฤติการเงิน   ก่อนจะลุกลามมาเป็นวิกฤติเศรษฐกิจ  และตอนนี้วิกฤติที่เรากำลังเผชิญคือวิกฤติภาคแรงงาน  ส่วนต่อไปมีแนวโน้มว่าจะเกิดวิกฤติทางสังคมขึ้นหากเราไม่หามาตรการมารับมือ"  ประธาน<orgName>เวิลด์แบงก์</orgName>กล่าวในการให้สัมภาษณ์<orgName><prefix>หนังสือพิมพ์</prefix>เอลปาเยส</orgName>ของ<orgName>สเปน</orgName>เมื่อวันอาทิตย์  โดยยกตัวอย่าง<orgName>ยุโรปตะวันออก</orgName>ที่กำลังผจญกับสถานการณ์ยากลำบาก  เศรษฐกิจหดตัวลงอย่างรวดเร็ว  และเกิดการประท้วงในหลายพื้นที่</p>
<p> ประธาน<orgName>เวิลด์แบงก์</orgName>เป็นห่วงด้วยว่าปัญหาเศรษฐกิจจะนำไปสู่การใช้มาตรการกีดกันทางการค้าและนโยบายประชานิยมมากขึ้น   ขณะเดียวกันก็ยังมีปัจจัยอื่นที่ส่งผลต่อเศรษฐกิจที่เราไม่อาจคาดเดาได้  เช่น  การแพร่ระบาดของโรคไข้หวัดใหญ่สายพันธุ์ใหม่  2009 </p>
<p> "แม้ประเทศ<orgName><prefix>กลุ่ม</prefix>จี  7</orgName>  และ<orgName>จี  20</orgName>   มองว่าขณะนี้เศรษฐกิจกำลังฟื้นเพราะการชะลอตัวเริ่มลดความรุนแรงลง  แต่นักเศรษฐศาสตร์ส่วนใหญ่ฟันธงว่าการฟื้นตัวจะเป็นไปอย่างช้าๆ  และคงไม่มากนัก"  เซลลิกระบุ      ประธาน<orgName>ธนาคารโลก</orgName>บอกว่า   อันตรายจากระบบการเงินสหรัฐและจากประเทศตลาดเกิดใหม่ยังคงมีอยู่  และแม้ว่าขณะนี้<orgName>สหรัฐ</orgName>จะพยายามยกเครื่องภาคการเงินอย่างจริงจัง  แต่ดูเหมือนสถานการณ์ของธนาคารหลายแห่งยังไม่สู้จะดีนัก</p>
<p> เขาเตือนว่า  ประเทศในแอฟริกาและบางประเทศในแถบละตินอเมริกาและยุโรปตะวันออก   ยังคงเผชิญความเสี่ยงจากพิษเศรษฐกิจสวนทางกับเศรษฐกิจจีนที่คาดว่าจะฟื้นตัวได้อย่างน่าแปลกใจจากอานิสงส์ของมาตรการกระตุ้นของภาครัฐ</p>
<p> ก่อนหน้านี้  <orgName>ธนาคารโลก</orgName>เคยออกมาเน้นย้ำว่า  หากโลกไม่ช่วยกันแก้ไขวิกฤติเศรษฐกิจ  บรรดาประเทศยากจนที่สุดอาจต้องเจอกับหายนะร้ายแรง  เตือนผู้ยากไร้ทั่วโลกจะเพิ่มขึ้นอีก  53  ล้านคน.  </p></body>
</news>
