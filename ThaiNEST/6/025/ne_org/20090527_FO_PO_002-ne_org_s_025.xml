<teiHeader>
<fileDesc>
<titleStmt>
  <title>ยอดตายหวัด2009 ทั่วโลกพุ่งเฉียด100  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=49339  </bibl>
</sourceDesc>
</fileDesc>
</teiHeader>
<news>
<headline>ยอดตายหวัด2009 ทั่วโลกพุ่งเฉียด100</headline>
<lead><orgName>ฮู</orgName>เผยยอดผู้เสียชีวิตไข้หวัดมรณะทั่วโลกพุ่งเกือบ 100 คน ขณะที่แต่ละประเทศทยอยเปิดเผยผู้ติดเชื้อเพิ่มขึ้น</lead>
<neck></neck>
<body><p>เมื่อวานนี้ <orgName><prefix>องค์การ</prefix>อนามัยโลก (ฮู)</orgName> เปิดเผยว่า ยอดผู้เสียชีวิตจากเชื้อไวรัสไข้หวัดใหญ่สายพันธุ์ใหม่ชนิดเอ 2009 เอช1เอ็น1 จาก ทั่วโลกได้เพิ่มขึ้นเป็น 97 คนแล้ว ขณะที่จำนวนผู้ติดเชื้อพุ่งขึ้นมาอยู่ที่ 1.29 หมื่นคน ใน 46 ประเทศ
<orgName>ฮู</orgName> ระบุว่า ยอดผู้เสียชีวิตล่าสุดเพิ่มขึ้นหลังจากที่<orgName>รัฐบาลเม็กซิโก</orgName> <orgName>สหรัฐ</orgName>และ<orgName>แคนาดา</orgName> ได้รายงานยอดผู้เสียชีวิตจากเชื้อไวรัสไข้หวัดใหญ่พันธุ์ใหม่เพิ่มเติม โดย<orgName>เม็กซิโก</orgName>ยืนยันพบผู้เสียชีวิตอีก 3 คน ทำให้ยอด ผู้เสียชีวิตในเม็กซิโกเพิ่มเป็น 83 คน</p>
<p>ขณะที่<orgName>สหรัฐ</orgName>พบผู้เสียชีวิตรายแรกในรัฐอิลลินอยส์ เป็นสตรีในนครชิคาโก และล้มป่วยมานานหลายสัปดาห์ ทำให้ยอดผู้เสียในสหรัฐเพิ่มเป็น 12 คน ส่วนที่แคนาดาพบชายวัย 44 ปีในเมือง โทรอนโต ได้เสียชีวิตจากโรคดังกล่าวเช่นกัน และถือเป็นผู้เสียชีวิตรายที่ 2 ของประเทศ</p>
<p>สำหรับที่ออสเตรเลียนั้น นิโคลา โรซอน รัฐมนตรีสาธารณสุขออสเตรเลีย ได้มีคำสั่งกักบริเวณผู้โดยสารจำนวน 2,000 คน ในเรือสำราญ �แปซิฟิก ดอน� ที่เข้าเทียบท่าในรัฐควีนส์แลนด์ เมื่อวานนี้ หลังมีการยืนยันพบเด็ก 2 คนบนเรือติดเชื้อไวรัส 2009</p>
<p>นอกจากนี้ ที่ประเทศบาห์เรนและเปอร์โตริโก ก็ยังยืนยันพบผู้ติดเชื้อรายแรกของแต่ละประเทศแล้ว ขณะที่<orgName>เกาหลีใต้</orgName>พบผู้ติดเชื้อไวรัสวันเดียว 5 คน ทำให้ยอดผู้ติดเชื้อในประเทศเพิ่มเป็น 27 คน</p>
<p>สำหรับเกาะฮ่องกง ก็พบผู้ป่วยจากเชื้อไวรัสไข้หวัดใหญ่เพิ่มอีก 2 คน เป็นเด็กชายวัย 4 ขวบ และทารกเพศหญิงวัยเพียง 18 เดือน ซึ่งทั้งคู่เป็นพี่น้องกัน และเพิ่งเดินทางกลับมาจากรัฐนิวยอร์ก ของสหรัฐ เมื่อวันอาทิตย์ที่ผ่านมา</p></body>
</news>
