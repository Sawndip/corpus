<teiHeader>
<fileDesc>
<titleStmt>
  <title>ระเบิดปฏิสสาร?  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/x-cite-kidz/230509/5071  </bibl>
</sourceDesc>
</fileDesc>
</teiHeader>
<news>
<headline>ระเบิดปฏิสสาร?</headline>
<lead>หนังระทึกขวัญที่สร้างจากนิยายของ  Dan  Brown  เรื่อง  Angels  and  Demons   มีฉากที่ตัวละครจะถล่มทำลายนครวาติกัน  ด้วยปฏิสสารที่ลักลอบขโมยมาจากห้องทดลองฟิสิกส์อนุภาค  CERN  ของยุโรป  ซึ่งเป็นเครื่องเร่งความเร็วอนุภาคที่ใหญ่ที่สุดในโลก</lead>
<neck></neck>
<body><p>นักวิทยาศาสตร์เกรงว่า  สาธารณชนจะหลงเข้าใจผิดว่าปฏิสสารจะกลายเป็นระเบิดทำลายล้างโลก  เหมือนอย่างที่โจษขานกันทางอินเทอร์เน็ต  จึงรีบตั้งโต๊ะแจกแจงความจริงเกี่ยวกับห้องทดลองแห่งนี้ว่า  มีเป้าหมายเพื่อไขปริศนาเกี่ยวกับกำเนิดของจักรวาล</p>
<p>     "อะตอมปฏิสสารมีอยู่จริง   แต่เป็นสิ่งที่สร้างขึ้นได้ยากมากๆ"   ผู้อำนวยการของ<orgName>เซิร์น </orgName> หรือ<orgName><prefix>องค์การ</prefix>วิจัยนิวเคลียร์ยุโรป  รอล์ฟ-ดีเทอร์  ฮอยเออร์</orgName></p>
<p>บอริส  เคเซอร์  แห่ง<orgName><prefix>ศูนย์</prefix>ทดลองการเร่งความเร็วของอนุภาค  เฟอร์มี </orgName> ในเมืองบาทาเวีย  มลรัฐอิลลินอยส์  และประธาน<orgName><component><prefix>แผนก</prefix>ฟิสิกส์อนุภาค</component>  <component><prefix>สมาคม</prefix>ฟิสิกส์อเมริกัน</component></orgName>  เสริมว่า  ปฏิสสารเป็นอนุภาคที่เล็กกว่าอะตอม  เป็นภาพสะท้อนของสสาร  เมื่ออนุภาคกับปฏิอนุภาคมาเจอกันก็จะทำลายล้างซึ่งกันและกัน  แล้วมวลของมันจะถูกปล่อยออกมาในรูปของพลังงาน</p>
<p>ในนิยายของแดน  บราวน์  ซึ่งได้กลายเป็นหนังเรื่อง  "นางฟ้ากับซาตาน"  นั้น  ปฏิสสารแค่  1  ใน  4  ของ  1  กรัม  สามารถสร้างแรงระเบิดได้เท่ากับไดนาไมต์  5,000   ตัน  จึงทำลายล้างทุกสิ่งทุกอย่างได้ในรัศมี  1  กิโลเมตร</p>
<p>เคเซอร์บอกว่า  ตัวเลขนี้ถูกต้อง  แต่การเอาปฏิสสารมาทำระเบิดคงเป็นไปไม่ได้  "เราต้องใช้เวลาหลายพันล้านปีถึงจะรวบรวมปฏิสสารได้มากขนาดนั้น  และการนำปฏิสสารมาใช้เป็นแหล่งให้พลังงานก็ไม่คุ้มค่า  เพราะต้องใช้พลังงานจำนวนมหาศาลในการสร้างและกักเก็บ</p>
<p>     เคเซอร์บอกอีกว่า   ตอนที่เกิดบิกแบง   มีสสารกับปฏิสสารในปริมาณเท่ากันในจักรวาล   ห้องทดลองเฟอร์มีกำลังพยายามไขปริศนาที่ว่าเกิดอะไรขึ้นกับปฏิสสาร</p>
<p> ลีออน  ลีเดอร์แมน  ผู้อำนวยการกิตติมศักดิ์ของ<orgName>เฟอร์มีแล็บ</orgName>  เจ้าของโนเบลสาขาฟิสิกส์ปี  1988  บอกว่า  เครื่องชนอนุภาคเฮดรอน  ซึ่งเป็นอุโมงค์ใต้ดินยาว  27  ก.ม.ทอดตัวระหว่างพรมแดนของสวิตเซอร์แลนด์กับฝรั่งเศส  จะยืนยันการมีอยู่จริงของฮิกส์โบซอน  หรือ  "อนุภาคของพระเจ้า"   และช่วยอธิบายว่าสสารมีมวลได้อย่างไร  และอธิบายว่าทำไมปฏิสสารในจักรวาลจึงสูญหายไป.</p></body>
</news>
