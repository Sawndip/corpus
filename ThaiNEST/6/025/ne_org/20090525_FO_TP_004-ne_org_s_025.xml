<teiHeader>
<fileDesc>
<titleStmt>
  <title>หม่องพิจารณาคดี'ซูจี'ต่อสัปดาห์ที่2  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5196  </bibl>
</sourceDesc>
</fileDesc>
</teiHeader>
<news>
<headline>หม่องพิจารณาคดี'ซูจี'ต่อสัปดาห์ที่2</headline>
<lead>ทีมทนายความของนางอองซาน  ซูจี  แกนนำเรียกร้องประชาธิปไตยคนสำคัญของ<orgName>พม่า </orgName> เตรียมยื่นรายชื่อพยานฝ่ายจำเลยที่จะขึ้นเบิกความให้<orgName>ศาล</orgName>จันทร์นี้   หลังนางซูจียืนยันต่อ<orgName>ศาล</orgName>ว่า   เธอบริสุทธิ์ในคดีที่ถูก<orgName>รัฐบาลทหาร</orgName>กล่าวหาว่าละเมิดกฎการกักบริเวณภายในบ้านพัก</lead>
<neck></neck>
<body><p>ทีมทนายความของนางอองซาน  ซูจี  แกนนำเรียกร้องประชาธิปไตยคนสำคัญของ<orgName>พม่า</orgName>  เตรียมยื่นรายชื่อพยานฝ่ายจำเลยที่จะขึ้นเบิกความให้<orgName>ศาล</orgName>จันทร์นี้   หลังนางซูจียืนยันต่อ<orgName>ศาล</orgName>ว่า   เธอบริสุทธิ์ในคดีที่ถูก<orgName>รัฐบาลทหาร</orgName>กล่าวหาว่าละเมิดกฎการกักบริเวณภายในบ้านพัก</p>
<p>การพิจารณาคดีนางซูจีของ<orgName>ศาลพิเศษ</orgName>ในเรือนจำอินเส่ง  ที่นครย่างกุ้ง  ก้าวเข้าสู่สัปดาห์ที่  2  ในวันจันทร์   นายยาน  วิน   โฆษก<orgName><prefix>พรรค</prefix>สันนิบาตแห่งชาติเพื่อประชาธิปไตย  (เอ็นแอลดี) </orgName> ของนางซูจี   และหนึ่งในทีมกฎหมายของเธอ   เปิดเผยเมื่อวันอาทิตย์ว่า   กำลังเตรียมรายชื่อพยานฝ่ายจำเลยสำหรับยื่นต่อ<orgName>ศาล</orgName>ในวันจันทร์   และคาดว่าการพิจารณาคดีน่าจะใช้เวลาอีกราว  2  สัปดาห์จึงจะเสร็จสิ้น</p>
<p>     "ถ้าว่ากันตามกฎหมายเราต้องชนะแน่   แต่เธอจะได้รับการปล่อยตัวหรือไม่นั้นคงเป็นอีกเรื่องหนึ่ง"  โฆษก<orgName>เอ็นแอลดี</orgName>กล่าว</p>
<p>ทั้งนี้   ระยะการกักบริเวณนางซูจีรอบล่าสุดเป็นเวลา  6  ปีจะครบกำหนดในวันที่  27 พ.ค.นี้  และจนถึงขณะนี้ทางการ<orgName>พม่า</orgName>ยังไม่ยอมบอกว่าจะขยายเวลากักขังเธอออกไปอีกหรือไม่</p>
<p>นางซูจี  ในวัย  63  ปี  ต้องใช้ชีวิตอยู่อย่างไร้อิสรภาพมานานกว่า  10  ปี  ในช่วงตลอดระยะเวลา  19  ปีหลังสุด   นักวิเคราะห์ต่างบอกเป็นเสียงเดียวกันว่า   การตั้งข้อหาเล่นงานเธอครั้งนี้   ซึ่งอาจทำให้เธอต้องถูกจำคุกสูงสุดถึง  5  ปี  เป็นความพยายามของ<orgName>รัฐบาลทหารพม่า</orgName>ที่ต้องการกีดกันเธอไม่ให้มีบทบาทในการเลือกตั้งทั่วไปที่จะจัดขึ้นในปีหน้า
</p>
<p>"ผมไม่คิดว่าพวกเขาจะสั่งขยายเวลาการกักบริเวณเธอออกไป   เพราะขัดต่อกฎหมายความมั่นคงที่กำหนดไว้ให้สามารถกักบริเวณได้เพียง  5  ปีเท่านั้น"  ยาน  วิน  กล่าวต่อ  ขณะที่เมื่อวันศุกร์นางซูจียืนยันต่อศาลว่า   เธอไม่มีความผิดเพราะไม่ได้กระทำสิ่งใดผิด</p>
<p>ทางการ<orgName>พม่า</orgName>ยัดเยียดข้อกล่าวหาให้นางซูจี   โดยอ้างว่าเธอละเมิดกฎการกักบริเวณด้วยการปล่อยให้นายจอห์น  เยตทอว์   ชาวอเมริกัน   หลบซ่อนตัวในบ้านพักนาน  2  วัน  หลังชายรายนี้ว่ายน้ำข้ามทะเลสาบไปยังบ้านพักที่เธอถูกกักบริเวณอยู่เมื่อต้นเดือนที่ผ่านมา   เขาบอกกับศาลว่า   ต้องการพบนางซูจีเพื่อเตือนว่าเธออาจกำลังถูกปองร้าย   นอกจากนี้  เขายังนำสิ่งของแปลกๆ  หลายอย่างติดตัวไปยังบ้านนางซูจีด้วย   รวมถึงผ้าคลุมหน้าสีดำสำหรับสตรีมุสลิม  2  ผืน.</p></body>
</news>
