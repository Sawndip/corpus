<teiHeader>
<fileDesc>
<titleStmt>
  <title>โสมแดงเหิมทดลองขีปนาวุธต่อ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818273.php?news_id=28818273  </bibl>
</sourceDesc>
</fileDesc>
</teiHeader>
<news>
<headline><orgName><addName>โสมแดง</addName></orgName>เหิมทดลองขีปนาวุธต่อ</headline>
<lead><orgName>เกาหลีเหนือ</orgName>ไม่ฟังเสียงประชาคมโลก เดินหน้าทดสอบขีปนาวุธพิสัยใกล้ <orgName>ยูเอ็น</orgName>มีมติเป็นเอกฉันท์เตรียมร่างมาตรการคว่ำบาตรเพิ่ม ด้าน<orgName><addName>โสมขาว</addName></orgName>เตรียมร่วมมือ<orgName>สหรัฐ</orgName>ปราบอาวุธที่มีอานุภาพทำลายล้างสูง</lead>
<neck></neck>
<body><p><orgName><prefix>สำนักข่าว</prefix>ยอนฮับ</orgName>ของ<orgName>เกาหลีใต้</orgName> รายงานอ้างแหล่งข่าวใน<orgName>รัฐบาลกรุงโซล</orgName> วานนี้ (26 พ.ค.) ว่า <orgName>เกาหลีเหนือ</orgName>ได้ทดลองขีปนาวุธพิสัยใกล้ 2 ลูก หลังจากเพิ่งทดสอบระเบิดนิวเคลียร์ใต้ดินก่อนหน้านี้ 1 วัน โดย<orgName>เกาหลีเหนือ</orgName>ได้ทดสอบขีปนาวุธชนิดยิงจากพื้นสู่อากาศ และจากพื้นสู่เรือ ไปยังทะเลนอกชายฝั่งตะวันออกของประเทศ ใกล้กับเมืองฮามฮัง
เจ้าหน้าที่ข่าวกรอง กำลังวิเคราะห์ถึงเหตุจูงใจในการทดลองขีปนาวุธ ซึ่งแต่ละลูกมีระยะทำการ 130 กิโลเมตร หลังจากเมื่อวันจันทร์ (25 พ.ค.) <orgName>รัฐบาลกรุงเปียงยาง</orgName>เพิ่งทดสอบขีปนาวุธพิสัยใกล้ชนิดจากพื้นสู่อากาศ 3 ลูก บริเวณชายฝั่งด้านตะวันออก ไม่นานหลังจากการทดลองระเบิดนิวเคลียร์ใต้ดิน</p>
<p>ขณะเดียวกัน <orgName>รัฐบาลเกาหลีใต้</orgName> ประกาศว่า จะเข้าร่วมโครงการรักษาความมั่นคงการเผยแพร่ระเบิดปรมาณู (พีเอสไอ) ที่นำโดย<orgName>สหรัฐ</orgName> เพื่อปราบปรามการค้าอาวุธที่มีอานุภาพทำลายล้างสูง และตอบโต้การทดลองระเบิดนิวเคลียร์ครั้งล่าสุดของ<orgName>เกาหลีเหนือ</orgName></p>
<p>ความพยายามดังกล่าวมีขึ้น เพื่อยับยั้งการซื้อขายเทคโนโลยีอาวุธ ซึ่งเป็นหนึ่งในแหล่งสินค้าที่มีอยู่น้อยของ<orgName>เกาหลีเหนือ</orgName> แต่<orgName>เกาหลีใต้</orgName>ยังยืนยันว่า จะสนับสนุนข้อตกลงการขนส่งสินค้าทางเรือกับ<orgName>เกาหลีเหนือ</orgName>ต่อไป</p>
<p>ก่อนหน้านี้ <orgName>เกาหลีเหนือ</orgName>เคยประท้วง<orgName>เกาหลีใต้</orgName>ที่มีแผนเข้าร่วมโครงการพีเอสไอ แต่<orgName>รัฐบาลกรุงเปียงยาง</orgName>ยังไม่ได้ตอบโต้การกระทำของ<orgName>เกาหลีใต้</orgName>ครั้งนี้ แม้<orgName>สำนักข่าวเคซีเอ็นเอ</orgName> กระบอกเสียงของ<orgName>รัฐบาลเกาหลีเหนือ</orgName> เคยกล่าวไว้เมื่อเดือน เม.ย.ที่ผ่านมาว่า ความพยายามในการเข้าร่วมโครงการพีเอสไอจะถูกมองว่าเป็นการประกาศสงคราม</p>
<p>เมื่อวันจันทร์ (25 พ.ค.) สมาชิก<orgName>คณะมนตรีความมั่นคง<suffix>แห่งสหประชาชาติ (ยูเอ็น)</suffix></orgName> ทั้ง 15 ชาติ บรรลุข้อตกลงอย่างรวดเร็วในการประชุมที่นครนิวยอร์ก โดยลงมติเป็นเอกฉันท์ประณาม<orgName>เกาหลีเหนือ</orgName>อย่างรุนแรง และตกลงจะร่วมกันร่างมาตรการคว่ำบาตร<orgName>รัฐบาลเกาหลีเหนือ</orgName>เพิ่มเติม</p>
<p>แม้แต่<orgName>จีน</orgName> ซึ่งเป็นพันธมิตรที่ใกล้ชิดที่สุดของ<orgName>เกาหลีเหนือ</orgName> ยังกล่าวว่า <orgName>เกาหลีเหนือ</orgName>ไม่คำนึงถึงการต่อต้านจากประชาคมโลกจึงได้ทดลองระเบิดนิวเคลียร์ พร้อมเรียกร้องให้<orgName>รัฐบาลกรุงเปียงยาง</orgName>กลับเข้าเจรจา 6 ฝ่ายเพื่อปลดอาวุธนิวเคลียร์และยุติการกระทำที่จะทำให้สถานการณ์เลวร้ายไปกว่านี้</p>
<p>เมื่อปีที่แล้ว <orgName>เกาหลีเหนือ</orgName>ตกลงว่าจะยุติโครงการอาวุธนิวเคลียร์ทั้งหมด แลกกับความช่วยเหลือทางเศรษฐกิจ แต่ภายหลัง<orgName>รัฐบาลกรุงเปียงยาง</orgName>ได้ยกเลิกข้อตกลงดังกล่าว พร้อมขับผู้ตรวจการนานาชาติ และประกาศแผนเปิดใช้เตาปฏิกรณ์นิวเคลียร์อีกครั้ง</p></body>
</news>
