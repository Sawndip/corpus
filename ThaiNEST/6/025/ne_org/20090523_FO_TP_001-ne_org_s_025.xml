<teiHeader>
<fileDesc>
<titleStmt>
  <title>ทัพศรีลังกา6พันสังเวยสงคราม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5107  </bibl>
</sourceDesc>
</fileDesc>
</teiHeader>
<news>
<headline><orgName>ทัพศรีลังกา</orgName>6พันสังเวยสงคราม</headline>
<lead><orgName>กองทัพศรีลังกา</orgName>เปิดเผยเป็นครั้งแรกเมื่อวันศุกร์  ว่ายอดทหาร<orgName>รัฐบาล</orgName>ที่สังเวยชีวิตในสงครามกวาดล้าง<orgName><prefix>กลุ่ม</prefix>กบฏพยัคฑ์ทมิฬอีแลม</orgName>ช่วง  3  ปีสุดท้าย  มีมากถึง  6,261  นาย  และบาดเจ็บอีก  29,551 นาย </lead>
<neck></neck>
<body><p>นายอุทธยา  นานายัคครา  โฆษก<orgName>กองทัพศรีลังกา</orgName>  เปิดเผยด้วยว่าก่อน<orgName>กองทัพรัฐบาล</orgName>จะเผด็จศึก<orgName><prefix>กลุ่ม</prefix>พยัคฆ์ทมิฬ</orgName>ได้เมื่อวันที่  18  พ.ค.ที่ผ่านมา  มีสมาชิกกบฏถูกสังหารไปมากถึง  22,000   ราย   ส่วนพลเรือนเสียชีวิตไปกว่า  70,000  คน  นับตั้งแต่สงครามกลางเมืองเปิดฉากขึ้นเมื่อ  25  ปีก่อน </p>
<p>     ยอดทหารศรีลังกาที่เสียชีวิตนั้น  มากกว่ายอดทหารกองกำลังผสมนำโดย<orgName>สหรัฐ</orgName>ที่สังเวยชีวิตในสงครามอิรักไป  4,600  นาย  ในช่วงระยะเวลา  6  ปี  1  เดือน  </p>
<p>วันพฤหัสบดี   นายโกธพญา  ราชปักษี  รัฐมนตรี<orgName>กลาโหมศรีลังกา</orgName>  กล่าวผ่านสถานีโทรทัศน์ของทางการว่า   <orgName>รัฐบาล</orgName>จะฟื้นฟูความมั่นคงให้กลับคืนมาสู่ประเทศ  และจะไม่ยอมปล่อยให้การก่อการร้ายเกิดขึ้นอีกอย่างเด็ดขาด</p>
<p>อีกด้านนายบัน  กีมูน  เลขาธิการ<orgName><prefix>องค์การ</prefix>สหประชาชาติ  (ยูเอ็น)</orgName>  กำลังมุ่งหน้าเยือนศรีลังกา  คาดว่าคงเดินทางถึงช่วงเย็นวันศุกร์  ทั้งนี้  นายบันซึ่งจะเข้าพบหารือกับผู้นำศรีลังกาช่วงสุดสัปดาห์  เตรียมกดดัน<orgName>รัฐบาลศรีลังกา</orgName>เปิดทางให้เจ้าหน้าที่<orgName>ยูเอ็น</orgName>เข้าไปช่วยเหลือผู้เดือดร้อนจากไฟสงครามเกือบ  300,000  คน  ที่ขณะนี้พักอาศัยอยู่ในค่ายผู้อพยพ  โดยตัวเลขาธิการ<orgName>ยูเอ็น</orgName>เองจะลงพื้นที่ตรวจเยี่ยมผู้ประสบภัยที่ค่ายลี้ภัยแห่งหนึ่งด้วย</p>
<p>นอกจากนี้   คาดว่านายบันจะขอคำรับรองจากทางการ<orgName>ศรีลังกา</orgName>ว่าจะปฏิบัติต่อชนกลุ่มน้อยชาวทมิฬอย่างเท่าเทียม  เมื่อสงครามปราบปราม<orgName><prefix>กลุ่ม</prefix>พยัคฆ์ทมิฬ</orgName>ปิดฉากลงแล้ว  ขณะที่<orgName>รัฐบาลศรีลังกา</orgName>ก็ออกมาให้คำมั่นว่าจะช่วยเหลือสร้างที่พักอาศัยใหม่ให้ชาวทมิฬโดยเร็วที่สุด  </p>
<p><orgName><prefix>หน่วยงาน</prefix>บรรเทาทุกข์</orgName>ของ<orgName>ยูเอ็น</orgName>ระบุว่า   จนถึงขณะนี้เจ้าหน้าที่ยังไม่สามารถเข้าไปช่วยเหลือพลเรือนศรีลังกาที่เดือดร้อนได้เนื่องจากถูก<orgName>รัฐบาล</orgName>ปิดกั้น   ด้านนักการทูตบอกว่า<orgName>รัฐบาลศรีลังกา</orgName>ทำเช่นนั้นเพราะต้องการตรวจสอบให้แน่ชัดก่อนว่ามีสมาชิกกบฏแอบปลอมตัวเข้ามาอยู่ปะปนกับพลเรือนหรือไม่ </p>
<p>ก่อนหน้านี้  <orgName><prefix>กลุ่ม</prefix>ฮิวแมนไรต์วอตช์</orgName>ส่งหนังสือถึงนายบัน  จี้ให้<orgName>ยูเอ็น</orgName>สอบสวนว่าการสู้รบระหว่าง<orgName>กองทัพรัฐบาลศรีลังกา</orgName>และ<orgName><prefix>กลุ่ม</prefix>กบฏพยัคฆ์ทมิฬ</orgName>ที่คร่าชีวิตผู้บริสุทธิ์ไปเป็นจำนวนมากนั้นเข้าข่ายละเมิดสิทธิมนุษยชนหรือไม่  แหล่งข่าวจาก<orgName>ยูเอ็น</orgName>คนหนึ่งเผยว่า  <orgName><prefix>สำนักงาน</prefix>ข้าหลวงใหญ่เพื่อผู้ลี้ภัย<suffix>แห่งสหประชาชาติ </suffix> (ยูเอ็นเอชซีอาร์) </orgName> จะหารือประเด็นดังกล่าวเร็วๆ  นี้  แต่ยังไม่แน่ชัดว่าจะตกลงเปิดทางให้มีการสอบสวนหรือไม่.  </p></body>
</news>
