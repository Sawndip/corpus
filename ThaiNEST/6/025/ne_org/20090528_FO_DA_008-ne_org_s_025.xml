<teiHeader>
<fileDesc>
<titleStmt>
  <title>ไหม้รพ.ตุรกี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Columnid=74292&NewsType=2&Template=1  </bibl>
</sourceDesc>
</fileDesc>
</teiHeader>
<news>
<headline>ไหม้รพ.ตุรกี</headline>
<lead>ไหม้รพ.ตุรกี</lead>
<neck></neck>
<body><p>เกิดไฟไหม้โรงพยาบาลแห่งหนึ่งใน  จังหวัดบูร์ซา ทางตะวันตกของตุรกี เป็นเหตุให้คนไข้ในหอผู้ป่วยหนัก 8 ราย เสียชีวิตจากการหายใจเอาควันไฟเข้าไป และสาเหตุอื่น ๆ นายซาฮาเบตติน ฮาร์ปุตลา ผู้ว่าราชการจังหวัดบูร์ซา ระบุว่า เกิดไฟไหม้เมื่อช่วงเช้าวันอังคารที่โรงพยาบาลเซพเก็ต ยิลมาซ หลังเกิดเหตุนักผจญเพลิงได้รุดเข้าดับไฟ และเจ้าหน้าที่กู้ภัยได้อพยพผู้ป่วย 44 คนออกมาได้อย่างปลอดภัย แต่มีเสียชีวิต 8 คน เบื้องต้นคาดว่า สาเหตุของเพลิงไหม้มาจากไฟฟ้าลัดวงจร
คดีจีน เป็ง      </p>
<p>ทางการ<orgName>มาเลเซีย</orgName>ปฏิเสธคำร้องขออนุญาตกลับประเทศของนายจีน เป็ง อดีตหัวหน้า<orgName><prefix>พรรค</prefix>คอมมิวนิสต์</orgName> วัย 85 ปี ซึ่งเป็นผู้นำในการก่อเหตุรุนแรงนองเลือดนานถึง 12 ปีเมื่อครึ่งศตวรรษก่อน โดยนายราอิส ยาติม รมว.<orgName>ข่าวสารมาเลเซีย</orgName>บอกว่า นายจีน เป็ง และกองกำลังของเขา ซึ่งคร่าชีวิตผู้คนมากมายในอดีต ไม่สมควรได้รับการพิจารณาใด ๆ จาก<orgName>รัฐบาลมาเลเซีย</orgName> เพราะพวกคอมมิวนิสต์ทำร้ายประเทศของเรา ปัจจุบันนายจีน เป็ง อาศัยอยู่ทางภาคใต้ของไทย
แผนเหนือเมฆ</p>
<p>ตำรวจบราซิลทลายแผนลักลอบส่งโทรศัพท์มือถือให้นักโทษในเรือนจำ โดยการนำโทรศัพท์มือถือ 9 เครื่อง ผูกติดกับเฮลิคอป เตอร์ของเล่นที่ใช้รีโมทคอนโทรลเป็นตัวควบคุม จากนั้นจึงวางแผนบังคับเฮลิคอปเตอร์ให้บินผ่านเข้าไปยังเรือนจำในนครเซาเปาโล แต่แผนการที่วางไว้ได้ล้มเหลวโดยที่ยังไม่ทันได้ลงมือ เพราะรถยนต์ที่จอดใกล้เรือนจำถูกตำรวจตรงเข้าตรวจค้น จึงพบเฮลิคอปเตอร์เด็กเล่นความยาว 1 เมตร โดยมีโทรศัพท์มือถือผูกติดถึง 9 เครื่อง ผู้ต้องหา 4 คนให้การรับสารภาพว่า ได้รับว่าจ้างให้ทำเรื่องดังกล่าวด้วยเงิน 5,000 ดอลลาร์สหรัฐ หรือราว 172,500 บาท
เที่ยวนครวัดยามค่ำคืน</p>
<p>ทางการ<orgName>กัมพูชา</orgName>กำลังพิจารณาเปิดให้เข้าชมโบราณสถานชื่อดังในยามค่ำคืน เพื่อดึงดูดนักท่องเที่ยวมากขึ้น นายบุน นริธ หัวหน้าหน่วยงานของนครวัดบอกว่า กัมพูชากำลังพิจารณาขยายเวลาเที่ยวชมถึงเวลา 20.30 น. และขณะนี้ ได้ติดตั้งแสงไฟตามหมู่ปราสาทของนครวัด เพราะต้องการให้นักท่องเที่ยวได้ชมโบราณสถานแห่งนี้ในทุกมุมมอง แม้ในจุดที่มืด ซึ่งนักท่องเที่ยวอาจมองไม่เห็นรูปสลักและรูปปั้น
เพิ่มกำลังทหาร</p>
<p><orgName>รัฐบาลศรีลังกา</orgName>แถลงว่า ต้องการเพิ่มกองกำลังติดอาวุธของตนอีกครึ่งหนึ่ง หนึ่งสัปดาห์ หลังจากประกาศว่า สงครามยืดเยื้อกับ<orgName>กบฏแบ่งแยกดินแดนพยัคฆ์ทมิฬอีแลม</orgName> ปิดฉากลงแล้ว พลเอกซารัธ ฟอนเซกา ผู้บัญชาการ<orgName>กองทัพบก</orgName> กล่าวเมื่อคืนวันจันทร์ที่ผ่านมาว่า กองทัพมีแผนการเกณฑ์ทหารใหม่เพิ่มอีกอย่างน้อย 100,000 คน เพื่อป้องกันการลุกฮือ   ขึ้นมาอีกของ<orgName>กบฏทมิฬ</orgName> ซึ่งถูก<orgName>กองทัพรัฐบาลศรีลังกา</orgName>บดขยี้จนพ่ายแพ้ไปเมื่อสัปดาห์ที่แล้ว ยุติสงครามกลางเมืองที่ยืดเยื้อมา 25 ปี
มังกรโชว์เขี้ยวเล็บ</p>
<p><orgName><prefix>หนังสือพิมพ์</prefix>ปักกิ่ง นิวส์</orgName> รายงานอ้างนายเหว่ย กัง หัวหน้า<orgName><prefix>สำนักงาน</prefix>อาวุธกองทัพอากาศ</orgName> กล่าวว่า <orgName>กองทัพอากาศจีน</orgName>จะแสดง     อุปกรณ์เทคโนโลยีสูงรุ่นใหม่ในงานสวนสนามครั้งยิ่งใหญ่วาระครบรอบ 60 ปี การก่อตั้งสาธารณรัฐประชาชนจีน <orgName>กองทัพอากาศจีน</orgName>จะจัดแสดงอากาศยานรุ่นใหม่และจรวดพื้นสู่อากาศ ซึ่งในบรรดาอากาศยานที่จะนำออกแสดงในงานสวนสนามวันที่ 1 ต.ค. ที่กรุงปักกิ่ง คือเจ-10 เครื่องบินขับไล่รุ่นที่ 4 ซึ่งมักไม่เผยโฉมต่อสาธารณชน
ค้นพบยีนศีรษะล้าน</p>
<p>นักวิจัยในญี่ปุ่น สามารถระบุหน่วยทางพันธุกรรมในโครโมโซม หรือ ยีน ซึ่งดู  เหมือนว่าจะทำให้เกิดผมร่วง นักวิจัยเสนอผลการวิจัยนี้ลงตีพิมพ์ในวารสาร “โปรซีดดิงส์ ออฟ เดอะ เนชั่นแนล อะคาเดมี ออฟ ไซนส์” โดยไปศึกษากับหนูทดลอง พบว่าหนูที่มีอาการขนร่วงเป็นเพราะขาดยีนตัวหนึ่งชื่อว่า “Sox21” หนูที่ขาดยีนชนิดนี้จะเริ่มขนร่วงหลังจากลืมตาดูโลกได้ 11 วัน เริ่มร่วงตั้งแต่ส่วนศีรษะไปจนถึงบริเวณโคนหาง และในระหว่างวันที่ 20-25 หนูจะขนร่วงทั้งตัวแม้กระทั่งหนวด แม้ว่าขนชุดใหม่จะงอกขึ้นมา แต่ว่าเมื่อทิ้งระยะผ่านไป 2-3 วัน ขนก็กลับมาร่วงเหมือนเดิม
ระเบิดย่อยในนิวยอร์ก</p>
<p>เกิดเหตุระเบิดไม่รุนแรงที่ร้านกาแฟย่าน แมนฮัตตันเมื่อเช้าวันจันทร์ ทำให้ร้านได้รับความเสียหาย แต่ไม่มีผู้ได้รับบาดเจ็บ และเจ้าหน้าที่ตำรวจระบุว่า ระเบิดครั้งนี้ น่าจะเชื่อมโยงกับเหตุระเบิดอีก 3 ครั้งในนิวยอร์กเมื่อไม่กี่ปีมานี้ โดยระเบิดครั้งนี้เกิดขึ้นใกล้ร้านกาแฟชื่อดังสตาร์บัคส์ในย่านที่อยู่อาศัยฝั่งตะวันออกของแมนฮัตตันเมื่อเวลาประมาณ 03.30 น. ตามเวลาท้องถิ่น หรือตรงกับ 14.30 น. ของวันจันทร์ตามเวลาในไทย โชคดีที่ร้านปิดในขณะเกิดเหตุ แต่แรงระเบิดก็ทำลายหน้าต่างและพื้นที่ภายนอกได้รับความเสียหาย.</p></body>
</news>
