<teiHeader>
<fileDesc>
<titleStmt>
  <title>โรตีรุกเยือนศรีลังกาหลังสงครามสงบ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/220509/5048  </bibl>
</sourceDesc>
</fileDesc>
</teiHeader>
<news>
<headline><orgName><addName>โรตี</addName></orgName>รุกเยือนศรีลังกาหลังสงครามสงบ</headline>
<lead> <orgName>อินเดีย</orgName>ส่งทูตระดับสูง  2  คนเดินทางเยือนศรีลังกาเมื่อวันพฤหัสบดี  หวังช่วยชาวทมิฬที่เดือดร้อนจากภัยสงครามกลางเมืองที่เพิ่งยุติลงหลังยืดเยื้อมานานถึง  25  ปี</lead>
<neck></neck>
<body><p>การเดินทางเยือนศรีลังกาของนายเอ็ม.เค. นารายานัน  ที่ปรึกษาความมั่นคงแห่งชาติ  และนายชีฟ  ชันการ์  เมนอน  รัฐมนตรีต่างประเทศ  ถือเป็นสัญญาณบ่งบอกว่า<orgName>รัฐบาลอินเดีย</orgName>ต้องการกลับมามีบทบาทในศรีลังกาอีกครั้ง   หลังถอยห่างออกไปเมื่อสองปีก่อนเมื่อ<orgName>รัฐบาลศรีลังกา</orgName>เดินหน้าปฏิบัติการกวาดล้าง<orgName><prefix>กลุ่ม</prefix>กบฏพยัคฆ์ทมิฬอีแลม  (แอลทีทีอี)</orgName></p>
<p>นักวิเคราะห์มองว่านอกจากทางการ<orgName>นิวเดลี</orgName>จะพยายามเข้าไปมีส่วนร่วมหารือกับ<orgName>ศรีลังกา</orgName>เกี่ยวกับอนาคตของชาวทมิฬแล้ว   ยังต้องการควบคุมชาวทมิฬในประเทศที่ส่วนใหญ่อาศัยอยู่ในรัฐทมิฬนาฑูทางใต้ให้อยู่ในความสงบ  "ประเด็นสำคัญก็คือ   <orgName>รัฐบาลอินเดีย</orgName>ต้องการรับประกันกับคนทมิฬว่าพวกเขาจะได้รับการปฏิบัติอย่างเป็นธรรม"   อาจัย  ศาณิ  ผู้อำนวยการ<orgName><prefix>สถาบัน</prefix>จัดการความขัดแย้ง </orgName> ให้ความเห็น</p>
<p>จากข้อมูลอย่างไม่เป็นทางการของ<orgName><prefix>องค์การ</prefix>สหประชาชาติ  (ยูเอ็น)   </orgName>ระบุว่านับตั้งแต่เดือน  ม.ค.ที่ผ่านมา  มีชาวทมิฬสังเวยชีวิตไปกับการสู้รบมากถึง  7,000  คน  ส่วนอีกราว  280,000  คนต้องหลบหนีไฟสงครามไปอาศัยอยู่ในค่ายผู้ลี้ภัย</p>
<p>เมื่อวันพุธ   <orgName>ยูเอ็น</orgName>กล่าวหาว่า<orgName>รัฐบาลศรีลังกา</orgName>ปิดกั้นไม่ให้เจ้าหน้าที่เข้าไปช่วยเหลือพลเรือนที่ยังคงติดค้างอยู่ภายในพื้นที่สู้รบหรือแม้แต่ภายในค่ายผู้ลี้ภัย  ด้านผู้สันทัดกรณีมองว่ามีความเป็นไปได้ที่สมาชิกกบฏทมิฬบางส่วนอาจลักลอบเข้าไปซ่อนตัวอยู่ในค่ายผู้ลี้ภัย  ด้วยเหตุนี้ทางการ<orgName>ศรีลังกา</orgName>จึงต้องการแยกแยะคนพวกนี้ออกจากพลเรือนก่อน</p>
<p><orgName><prefix>กองทัพ</prefix>ศรีลังกา</orgName>ประกาศชัยชนะหลังพิชิตชัยชนะในสนามรบสุดท้ายเหนือกลุ่มกบฏได้เมื่อวันจันทร์  และนายเวลลุพิลไลย   ประภาการัน  หัวหน้ากบฏถูกสังหาร   ทำให้ขณะนี้<orgName>รัฐบาลศรีลังกา</orgName>สามารถกลับมาควบคุมสถานการณ์ในประเทศไว้ได้ทั้งหมดเป็นครั้งแรกนับตั้งแต่สงครามกลางเมืองปะทุขึ้นเมื่อปี  2526.</p></body>
</news>
