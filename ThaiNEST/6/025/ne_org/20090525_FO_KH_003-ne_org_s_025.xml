<teiHeader>
<fileDesc>
<titleStmt>
  <title>อัยการ"โสมใต้ "เบรกคดีสินบนปธน.  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEkxTURVMU1nPT0=&sectionid=TURNd05nPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>อัยการ"โสมใต้ "เบรกคดีสินบนปธน.</headline>
<lead></lead>
<neck></neck>
<body><p>เมื่อ 24 พ.ค. <orgName><prefix>หนังสือพิมพ์</prefix>โคเรียเฮอรัลด์</orgName> รายงานความคืบหน้ากรณีอดีตประธานาธิบดีโนห์ มูเฮียน อดีตผู้นำเกาหลีใต้ วัย 62 ปี กระโดดภูเขาฆ่าตัวตายภายหลังถูกอัยการเรียกตัวไปสอบในคดีนายโนห์และครอบครัวรับเงินสินบนจากนายปาร์ก ยองชา มหาเศรษฐีเจ้าของอุตสาหกรรมรองเท้า 210 ล้านบาท ว่า นายลิม เชจิน อธิบดี<orgName><prefix>กรม</prefix>อัยการ</orgName> แถลงว่าจะหยุดการสอบสวนคดีนายโนห์ชั่วคราว เพราะเหตุการณ์ที่เกิดขึ้นถือว่ารุนแรงและน่าสลดใจมาก </p>
<p>รายงานแจ้งว่า ทางการยังมีคำสั่งปล่อยตัวนายกุน เปยอง วัย 67 ปี พี่ชายนายโนห์ออกจากเรือนจำเช่นกัน เพื่อให้ไปร่วมงานศพนายโนห์จนถึง 29 พ.ค. ก่อนหน้านี้ เมื่อ 14 พ.ค. <orgName>ศาลเกาหลีใต้</orgName>เพิ่งพิพากษาจำคุกนายกุน 4 ปีในคดีติดสินบนช่วงปี 2549</p>
<p>ที่หมู่บ้านบองฮวาน เมืองกิมเฮ จังหวัดกยอนซังนัม ประชาชนหลายหมื่นคนเดินทางมาเคารพศพนายโนห์ บางส่วนโจมตีอัยการว่าไล่บี้เกาะติดคดีนายโนห์โดยไม่ให้เกียรติอดีตผู้นำ ทั้งยังปล่อยให้ข่าวปรากฏตามสื่อแทบทุกวันจนนายโนห์เครียดจัด ด้าน<orgName>รัฐบาล</orgName>ประกาศว่าจะรับหน้าที่เป็นเจ้าภาพจัดงานไว้อาลัยและงานศพนายโนห์ทั่วประเทศ</p>
<p>นายคิม ยูจุง โฆษก<orgName><prefix>พรรคฝ่ายค้าน</prefix>เดโมเครติก ปาร์ตี้</orgName> ซึ่งนายโนห์เคยสังกัด กล่าวประณามประธานาธิบดีลี เมียงบัก และ<orgName>รัฐบาลชุดปัจจุบัน</orgName>ว่าจงใจเล่นงานไล่บี้แต่คดีนายโนห์และส.ส.ฝ่ายค้าน แต่คดีทุจริตของพรรคพวกตนเองกลับไม่คืบหน้า ขณะที่นายลี ฮอยชาง ประธาน<orgName><prefix>พรรค</prefix>ลิเบอร์ตี้ฟอร์เวิร์ด</orgName> เตือนว่า นักการเมืองไม่ควรนำความตายของนายโนห์มาใช้เป็นประเด็นโจมตีกัน เพราะจะยิ่งทำให้ประชาชนแตกแยก </p></body>
</news>
