<teiHeader>
<fileDesc>
<titleStmt>
  <title>สิงคโปร์พบเหยื่อหวัดใหญ่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825688.php?news_id=28825688  </bibl>
</sourceDesc>
</fileDesc>
</teiHeader>
<news>
<headline><orgName>สิงคโปร์</orgName>พบเหยื่อหวัดใหญ่</headline>
<lead></lead>
<neck></neck>
<body><p>สตรีลอดช่องที่เพิ่งกลับจากนิวยอร์ก เป็นผู้ติดเชื้อรายแรกในสิงคโปร์ ขณะฮูจะหารือ ควรปรับเกณฑ์ในการเพิ่มระดับเตือนภัยระบาดไข้หวัดใหญ่ 2009 หรือไม่
สตรีสิงคโปร์วัย 22 ปีซึ่งเพิ่งกลับจากนิวยอร์ก ติดเชื้อไข้หวัดใหญ่สายพันธุ์ใหม่ 2009 เป็นรายแรกของประเทศ เช่นเดียวกับ<orgName>โรมาเนีย</orgName>ที่รายงานผู้ติดเชื้อรายแรก เป็นหญิงวัย 30 ปีที่เพิ่งเดินทางกลับจากสหรัฐ ขณะ<orgName>เบลเยียม</orgName>เจอผู้ติดเชื้อรายที่ 8 <orgName>กรีซ</orgName>เจอผู้ติดเชื้อรายที่ 3 ที่อยู่ในเครื่องบินลำเดียวกับชายวัย 21 ที่ติดเชื้อ <orgName>ปานามา</orgName>พบผู้ติดเชื้อใหม่ 3 ราย ด้าน<orgName>ออสเตรเลีย</orgName>เตือนให้ระวังการติดเชื้อมากขึ้นขณะเริ่มเข้าหน้าหนาว ส่วนยอดผู้เสียชีวิตจากหวัดใหญ่พันธุ์ใหม่ขึ้นถึง 100 ราย</p>
<p>ทางด้านนายเคอิจิ ฟูกูดะ รักษาการผู้ช่วยผู้อำนวยการของ<orgName><prefix>องค์การ</prefix>อนามัยโลก (ฮู)</orgName> เปิดเผยว่า <orgName>อนามัยโลก</orgName>กำลังจะหารือกับนักวิทยาศาสตร์ เพื่อดูว่าควรมีการปรับกฎเกณฑ์ที่ใช้ชี้วัดระดับเตือนภัยเกี่ยวกับการระบาดของโรคใหม่ เพื่อให้สอดคล้องกับสถานการณ์ที่แท้จริงในขณะนี้หรือไม่</p>
<p>การระบาดที่ทำให้มีผู้ติดเชื้อเกือบ 13,000 คนใน 46 ประเทศ ซึ่งรวมถึงผู้เสียชีวิตถึงหลักร้อย มีแนวโน้มแพร่ระบาดต่อไป และอาจปักหลักระบาดในหลายประเทศในหลายภูมิภาค ซึ่งเมื่อถึงเวลานั้นก็ควรพิจารณาว่ามีการระบาดไปทั่วโลก</p>
<p>อย่างไรก็ตาม ก่อนหน้านี้ มีเสียงเรียกร้องจากหลายประเทศให้<orgName>ฮู</orgName>พิจารณาอย่างระมัดระวัง ก่อนจะตัดสินใจเรื่องการปรับเพิ่มระดับเตือนภัยจากระดับ 5 เป็นระดับ 6 ซึ่งหมายถึง มีการระบาดทั่วโลก โดยตามเกณฑ์เดิมซึ่งใช้ภูมิศาสตร์เป็นตัวชี้วัดสำคัญได้กำหนดว่าจะต้องมีการระบาดในชุมชนอย่างต่อเนื่องในสองภูมิภาคขึ้นไป</p>
<p>กระนั้น เจ้าหน้าที่หลายคนมองว่า ควรคำนึงถึงปัจจัยอื่นด้วย อาทิเช่น ความรุนแรงของไวรัส โอกาสเปลี่ยนแปลงของอาการป่วย ผลกระทบต่อชาติยากจน หรือการระบาดของไข้หวัดใหญ่ 2009 ในซีกโลกใต้ที่กำลังจะเผชิญกับไข้หวัดใหญ่ตามฤดูกาล</p>
<p>ขณะเดียวกัน <orgName>ฮู</orgName>แนะนำไว้ในเว็บไซต์ ว่า ไวรัสไข้หวัดใหญ่ 2009 ที่บริษัทผู้ผลิตยาควรใช้ในการทดลองคิดค้นวัคซีนป้องกัน ควรเป็นสายพันธุ์ในแคลิฟอร์เนียของสหรัฐ</p></body>
</news>
