<teiHeader>
<fileDesc>
<titleStmt>
  <title>ยอดตายหวัดใหญ่ทั่วโลกเฉียดร้อย กักตัวผู้โดยสารเรือสำราญกว่า2พัน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818272.php?news_id=28818272  </bibl>
</sourceDesc>
</fileDesc>
</teiHeader>
<news>
<headline>ยอดตายหวัดใหญ่ทั่วโลกเฉียดร้อย กักตัวผู้โดยสารเรือสำราญกว่า2พัน</headline>
<lead>ยอดตายทั่วโลกจากหวัดใหญ่สายพันธุ์ใหม่ ขยับขึ้นใกล้หลักร้อย ขณะผู้โดยสารเรือสำราญกว่า 2,000 คน ถูกขอให้กักกันโรค หลังเด็กออสเตรเลียติดเชื้อ <orgName><prefix>องค์การ</prefix>อนามัยโลก (ฮู)</orgName> เผยวานนี้ (26 พ.ค.) ว่า ยอดผู้เสียชีวิตทั่วโลกจากไข้หวัดใหญ่สายพันธุ์ใหม่ 2009 อยู่ที่ 97 คน ติดเชื้อ 12,515 คนใน 46 ประเทศ นับว่ามีผู้ติดเชื้อเพิ่มขึ้นจากวันก่อน 493 ราย เสียชีวิตในเม็กซิโกอีก 3 ราย แคนาดา 1 ราย และสหรัฐ 2 ราย</lead>
<neck></neck>
<body><p><orgName><prefix>กระทรวง</prefix>สาธารณสุขเม็กซิโก</orgName>ยืนยันยอดผู้เสียชีวิตที่ 83 ราย ติดเชื้อกว่า 4,485 ราย ขณะที่สื่อสหรัฐรายงานว่าผู้หญิงในเมืองชิคาโกซึ่งมีสุขภาพไม่ดี ได้เสียชีวิตจากไวรัสหวัดใหญ่สายพันธุ์ใหม่ ขณะที่ผู้หญิงในนิวยอร์กคนหนึ่งซึ่งอยู่ในวัย 50 ก็เสียชีวิตด้วยโรคนี้ <orgName><prefix>ศูนย์</prefix>ควบคุมและป้องกันโรค</orgName>ของ<orgName>สหรัฐ</orgName>ยืนยันผู้ติดเชื้อที่ 6,764 ราย ตาย 12 ราย
ทางด้านชายวัย 44 ปีจากเมืองโตรอนโตเป็นผู้เสียชีวิตรายที่ 2 ในแคนาดา ขณะยอดผู้ติดเชื้ออยู่ที่ 805 ราย สำหรับ<orgName>ฮอนดูรัส</orgName> <orgName>ไอซ์แลนด์</orgName> และ<orgName>คูเวต</orgName>รายงานว่าพบผู้ติดเชื้อเป็นครั้งแรก โดย<orgName>ฮอนดูรัส</orgName>และ<orgName>ไอซ์แลนด์</orgName>มีประเทศละราย ส่วน<orgName>คูเวต</orgName>มี 18 รายเป็นทหารอเมริกันที่เดินทางออกนอกคูเวตไปแล้ว</p>
<p>เจ้าหน้าที่ฮ่องกงยืนยันผู้ติดเชื้อเพิ่ม 2 รายเป็นทารกที่เดินทางมากับเที่ยวบินจากนิวยอร์ก ทำให้ยอดผู้ติดเชื้อเพิ่มเป็น 9 ราย เช่นเดียวกับ<orgName>สาธารณรัฐเช็ก</orgName>ที่พบผู้ติดเชื้อรายแรกจากนิวยอร์กเป็นชาย</p>
<p>ละตินอเมริกาเป็นภูมิภาคที่พบผู้ติดเชื้อเพิ่มมากที่สุด โดยยอดผู้ติดเชื้อในเอกวาดอร์เพิ่มเป็น 24 รายจากเมื่อปลายสัปดาห์ที่แล้วที่มี 10 ราย ส่วน<orgName>เปรู</orgName>เพิ่ม 2 รายเป็น 27 ราย <orgName>อาร์เจนตินา</orgName>พุ่งเป็น 19 ราย <orgName>จีน</orgName>ยืนยันผู้ติดเชื้อเพิ่ม 2 ราย ทำให้ยอดผู้ติดเชื้ออยู่ที่ 11 ราย <orgName>เกาหลีใต้</orgName>พบผู้ติดเชื้อรายที่ 23 ส่วนผู้โดยสารเรือสำราญกว่า 2,000 คนถูกขอให้กักกันโรค 1 สัปดาห์ หลังจากเด็กออสเตรเลีย 2 คนบนเรือติดเชื้อ</p></body>
</news>
