<teiHeader>
<fileDesc>
<titleStmt>
  <title>พยัคฆ์ทมิฬรับ ประภาการัน ตายแล้วจริง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 22:25:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5246  </bibl>
</sourceDesc>
</fileDesc>
</teiHeader>
<news>
<headline><orgName>พยัคฆ์ทมิฬ</orgName>รับ ประภาการัน ตายแล้วจริง</headline>
<lead><orgName><prefix>กลุ่ม</prefix>กบฏพยัคฆ์ทมิฬอีแลม  (แอลทีทีอี)  </orgName>ออกมายอมรับเป็นครั้งแรกเมื่อวันอาทิตย์ว่า  "เวลลุพิไลย  ประภาการัน"  หัวหน้าและผู้ก่อตั้งกลุ่มเสียชีวิตแล้วจริง  หลังทางการ<orgName>ศรีลังกา</orgName>เผยแพร่ภาพศพยืนยันไปแล้วก่อนหน้านี้</lead>
<neck></neck>
<body><p>แถลงการณ์ของ<orgName><prefix>กลุ่ม</prefix>พยัคฆ์ทมิฬ</orgName>ที่ลงนามโดยศีลวาราชา   ปัทมานาธาน  หัวหน้าฝ่ายความสัมพันธ์ระหว่างประเทศ  ระบุว่า  นายประภาการันเสียชีวิตระหว่างสู้รบกับ<orgName>กองทัพรัฐบาล</orgName>เมื่อวันที่  17  พ.ค. เพียง   1  วันก่อนหน้าที่ทางการจะประกาศชัยชนะเหนือ<orgName><prefix>กลุ่ม</prefix>กบฏ</orgName>อย่างสมบูรณ์   ปิดฉากสงครามกลางเมืองที่ยืดเยื้อมานาน  25  ปี  แถลงการณ์ระบุด้วยว่า  จะไว้อาลัยให้แก่นายประภาการันเป็นเวลา  1  สัปดาห์  เริ่มตั้งแต่วันที่  25  พ.ค.เป็นต้นไป  พร้อมเรียกร้องให้ชาวทมิฬทั่วโลกจงอดกลั้น  ไม่กระทำการใดๆ  ที่จะก่อให้เกิดอันตรายต่อตนเองและผู้อื่นในช่วงเวลาแห่งความโศกเศร้านี้</p>
<p>ในการให้สัมภาษณ์สื่อต่างประเทศ   นายปัทมานาธานเผยว่า  นับจากนี้<orgName><prefix>กลุ่ม</prefix>พยัคฆ์ทมิฬ</orgName>จะใช้วิธีสันติในการต่อสู้เพื่อสิทธิของชาวทมิฬ   "เราจะไม่ใช้วิธีรุนแรงอีกต่อไป  และตกลงที่จะเข้าร่วมในกระบวนการเพื่อประชาธิปไตย"</p>
<p>ทั้งนี้  คาดว่าแกนนำระดับสูงของ<orgName><prefix>กลุ่ม</prefix>กบฏ</orgName>ส่วนใหญ่ล้วนเสียชีวิตระหว่างการสู้รบ  ขณะเดียวกัน<orgName>รัฐบาลศรีลังกา</orgName>ร้องขอให้<orgName>รัฐบาล</orgName>ประเทศต่างๆ  ให้ความร่วมมือควานหาตัวนายปัทมานาธานและแกนนำ<orgName>แอลทีทีอี</orgName>คนอื่นๆ   ที่ยังคงหลบหนีอยู่ในต่างแดน  ซึ่ง<orgName><prefix>กลุ่ม</prefix>กบฏพยัคฆ์ทมิฬ</orgName>นั้นถูกขึ้นบัญชีดำจากกว่า  30  ประเทศทั่วโลกว่าเป็นกลุ่มก่อการร้าย</p>
<p>"คนเหล่านี้ล้วนเกี่ยวข้องกับการก่อการร้าย   เราจึงอยากขอร้องให้ประชาคมระหว่างประเทศช่วยจัดการกับพวกเขา  หรือไม่เช่นนั้นก็โปรดส่งตัวมาให้เรา"    โกธพญา  ราชปักษา  รัฐมนตรี<orgName>กลาโหมศรีลังกา</orgName>กล่าว.  </p></body>
</news>
