<teiHeader>
<fileDesc>
<titleStmt>
  <title>ซาอุฯชี้ศก.ฟื้น โลกพร้อมรับ 'น้ำมันขาขึ้น'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/280509/5367  </bibl>
</sourceDesc>
</fileDesc>
</teiHeader>
<news>
<headline><orgName>ซาอุฯ</orgName>ชี้ศก.ฟื้น โลกพร้อมรับ 'น้ำมันขาขึ้น'</headline>
<lead>นายอาลี  อัล-ไนมี  รัฐมนตรีน้ำมันซาอุดีอาระเบีย  ชี้ตอนนี้เศรษฐกิจโลกแข็งแกร่งพอที่จะรับมือกับราคาน้ำมันที่บาร์เรลละ  75-80  ดอลลาร์แล้ว  คาดอุปสงค์จะดีดตัวหนุนราคาน้ำมันพุ่งแตะระดับดังกล่าวเร็วๆ  นี้</lead>
<neck></neck>
<body><p>"การที่ราคาน้ำมันทะยานขึ้น  เป็นปัจจัยบวกที่แสดงว่าสถานการณ์เศรษฐกิจเริ่มฟื้นตัวดีขึ้น"   เขากล่าวกับผู้สื่อข่าว  ก่อนการประชุมรัฐมนตรีน้ำมันของ<orgName><prefix>กลุ่ม</prefix>ประเทศผู้ส่งน้ำมันเป็นสินค้าออก   (โอเปก) </orgName> จะมีขึ้นในวันพฤหัสบดี  ที่กรุงเวียนนาของออสเตรีย  คาด<orgName>โอเปก</orgName>จะตัดสินใจคงกำลังการผลิตไว้เท่าเดิม  หลังประกาศหั่นอุปทานลง  4.2  ล้านบาร์เรล/วันเมื่อ  ก.ย.ปีที่แล้ว</p>
<p>ราคาน้ำมันตลาดโลกขยับขึ้นจากระดับต่ำสุด  32.40  ดอลลาร์/บาร์เรลเมื่อเดือน  ธ.ค.  มาแตะนิวไฮรอบ  6  เดือนที่เหนือ  60  ดอลลาร์/บาร์เรล  ในช่วงสัปดาห์นี้  หลังเคยพุ่งเฉียด  150  ดอลลาร์/บาร์เรลมาแล้วเมื่อ  ก.ค.ที่ผ่านมา</p>
<p> <orgName>โอเปก</orgName>เคยระบุว่า  หากเศรษฐกิจโลกฟื้นตัวจากภาวะถดถอยรุนแรงแล้ว   <orgName>โอเปก</orgName>หวังจะเห็นราคาน้ำมันเคลื่อนไหวอยู่ที่ระดับ  50  ดอลลาร์/บาร์เรล  ซึ่งต่ำกว่าระดับที่<orgName>ซาอุดีอาระเบีย</orgName>และอีกหลายประเทศตั้งความหวังไว้</p>
<p>รัฐมนตรีน้ำมันซาอุฯ  เชื่อมั่นว่าอุปสงค์ของตลาดเกิดใหม่  โดยเฉพาะอย่างยิ่งในเอเชีย  จะกลับมาคึกคักอีกครั้ง  นอกจากนี้เขายังบอกด้วยว่าขณะนี้ความต้องการใช้เชื้อเพลิงทั้งในละตินอเมริกาและตะวันออกกลางต่างปรับสูงขึ้น   มีเพียง<orgName>สหรัฐ </orgName> ประเทศผู้บริโภคน้ำมันเบอร์หนึ่งเท่านั้น  ที่แนวโน้มการเพิ่มขึ้นของดีมานด์ยังเป็นไปอย่างจำกัด</p>
<p> เขาเตือนด้วยว่า  การลงทุนด้านการผลิตที่ไม่เพียงพอ  จะส่งผลให้ราคาน้ำมันตลาดโลกพุ่งพรวดขึ้นอีกครั้ง  และโลกจะเจอกับความท้าทายครั้งใหญ่ในการที่จะรักษาระดับราคาน้ำมันให้ยุติธรรมแก่ทุกฝ่าย.</p></body>
</news>
