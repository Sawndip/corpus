<teiHeader>
<fileDesc>
<titleStmt>
  <title>ปิโตรไชน่ารุกซื้อกิจการนอก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/26/news_28811618.php?news_id=28811618  </bibl>
</sourceDesc>
</fileDesc>
</teiHeader>
<news>
<headline><orgName>ปิโตรไชน่า</orgName>รุกซื้อกิจการนอก</headline>
<lead>นักวิเคราะห์คาด <orgName>ปิโตรไชน่า</orgName> เทคโอเวอร์ <orgName>สิงคโปร์ ปิโตรเลียม</orgName> เป็นสัญญาณเริ่มต้นการทุ่มเงินซื้อสินทรัพย์ในต่างประเทศ หลังจากผู้ถือหุ้นอนุมัติให้ออกหุ้นกู้ 100,000 ล้านหยวน เพื่อสนับสนุนการขยายขอบเขตการลงทุน</lead>
<neck></neck>
<body><p><orgName>ปิโตรไชน่า</orgName> บริษัทรายใหญ่อันดับสองของโลก แจ้ง<orgName>ตลาดหลักทรัพย์เซี่ยงไฮ้</orgName>และ<orgName>ตลาดหลักทรัพย์ฮ่องกง</orgName>ว่า บริษัทเสนอเงิน 1,470 ล้านดอลลาร์สิงคโปร์ ซื้อหุ้น <orgName>สิงคโปร์ ปิโตรเลียม</orgName> จำนวน 234.5 ล้านหุ้น หรือประมาณ 45.5% จาก <orgName>เคปเปล คอร์ป</orgName> ในราคาหุ้นละ 6.25 ดอลลาร์สิงคโปร์ สูงกว่าระดับปิดตลาดเมื่อวันศุกร์ (22 พ.ค.) ที่ 5.04 ดอลลาร์สิงคโปร์ และเมื่อการซื้อขายเสร็จสิ้น บริษัทจะเสนอซื้อหุ้นที่เหลือจากนักลงทุนทั่วไป</p>
<p>นายออง เอ็ง ตง ที่ปรึกษาการค้าน้ำมันในสิงคโปร์ กล่าวว่า <orgName>จีน</orgName>มีเงินมากมายแต่มีโภคภัณฑ์จำกัด ดังนั้น จึงสมเหตุผลที่จะซื้อทรัพยากรจากภายนอกมาไว้ใช้งานในอนาคต
ในปีนี้ <orgName>จีน</orgName>ตกลงให้เงินกู้แก่ <orgName>รัสเซีย</orgName> <orgName>คาซัคสถาน</orgName> <orgName>บราซิล</orgName> และ<orgName>เวเนซุเอลา</orgName> มูลค่ารวม 49,000 ล้านดอลลาร์ เพื่อแลกเปลี่ยนกับการจัดหาน้ำมัน โดย<orgName>รัฐบาลจีน</orgName>แบ่งเงินส่วนหนึ่งจากทุนสำรองเงินตราระหว่างประเทศมูลค่า 1.95 ล้านล้านดอลลาร์ ซื้อสินค้าโภคภัณฑ์และทรัพย์สินด้านพลังงาน ที่มีราคาถูกลงหลังจากราคาน้ำมันดิบร่วงลง 58% จากระดับสูงสุดเป็นประวัติการณ์ที่ 147.27 ดอลลาร์ต่อบาร์เรล เมื่อเดือน ก.ค.ปีที่แล้ว</p>
<p>ทั้งนี้ <orgName>สิงคโปร์ ปิโตรเลียม</orgName> ถือหุ้นแหล่งน้ำมันในประเทศต่างๆ อาทิเช่น อินโดนีเซีย จีน ออสเตรเลีย เวียดนาม และกัมพูชา รวมทั้งมีท่อลำเลียงก๊าซใต้ทะเลจากอินโดนีเซียไปยังสิงคโปร์ และมีสถานีกักเก็บก๊าซ อีกทั้งถือหุ้นใน <orgName>สิงคโปร์ รีไฟนิง</orgName> ร่วมกับ <orgName>เชฟรอน</orgName> บริษัทน้ำมันยักษ์ใหญ่อันดับสองของสหรัฐ</p>
<p><orgName>ปิโตรไชน่า</orgName>เพิ่งได้รับอนุมัติจากผู้ถือหุ้นเมื่อวันที่ 12 พ.ค. ให้ขายหุ้นกู้มูลค่า 100,000 ล้านหยวน เพื่อใช้เป็นเงินทุนในการสำรวจหาน้ำมัน วางท่อน้ำมัน และดำเนินโครงการน้ำมันในต่างประเทศ ซึ่ง นายเจียง จีหมิน ประธาน<orgName>ปิโตรไชน่า</orgName> กล่าวว่า บริษัทวางแผนใช้งบประมาณ 233,000 ล้านหยวนในปีนี้ เพื่อซื้อและยกระดับสินทรัพย์ เนื่องจากช่วงนี้เป็นจังหวะดีที่จะซื้อกิจการในต่างประเทศ และตั้งเป้าว่าจะเพิ่มการดำเนินงานในต่างประเทศช่วง 8-10 ปีข้างหน้า</p>
<p>นายชิว เสี่ยวเฟิง นักวิเคราะห์จาก <orgName>ไชน่า เมอร์ชานต์ส ซิเคียวริตีส์</orgName> กล่าวว่า การเสนอซื้อ <orgName>สิงคโปร์ ปิโตรเลียม</orgName> เป็นเพียงจุดเริ่มต้นของ<orgName>ปิโตรไชน่า</orgName> ที่จะเข้าซื้อสินทรัพย์โดยตรง เพื่อกระตุ้นปริมาณน้ำมันและก๊าซสำรอง มูลค่าการซื้อกิจการครั้งนี้ถือว่าไม่มากนัก และจะกระทบผลกำไรของ<orgName>ปิโตรไชน่า</orgName>เพียงเล็กน้อย
</p></body>
</news>
