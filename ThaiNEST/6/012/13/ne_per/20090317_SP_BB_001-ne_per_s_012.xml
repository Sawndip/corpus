<teiHeader>
<fileDesc>
<titleStmt>
  <title>เชิญ"วัยโจ๋"ร่วมออกแบบเหรียญรางวัลยกน้ำหนัก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/17/news_28392288.php?news_id=28392288  </bibl>
</sourceDesc>
</fileDesc>
</teiHeader>
<news>
<headline>เชิญ"วัยโจ๋"ร่วมออกแบบเหรียญรางวัลยกน้ำหนัก</headline>
<lead><persName><forename>สุวัจน์</forename> <surname>ลิปตพัลลภ</surname></persName> อดีตรองนายกรัฐมนตรี ยืนกราน การจัดการแข่งขันยกน้ำหนักยุวชนชิงแชมป์โลก ครั้งที่ 1 "อีแกท ยูธ เวิลด์ เวทลิฟติ้ง แชมเปี้ยนชิพ 2009" ซึ่งจะมีขึ้นระหว่างวันที่ 20-24 พ.ค.นี้ ที่เชียงใหม่ จะเป็นรายการที่ช่วยกระตุ้นภาพลักษณ์และเศรษฐกิจของประเทศไทยส่วนหนึ่งแน่นอน พร้อมเปิดให้เด็กอายุไม่เกิน 17 ปี นำเสนอผลงานการออกแบบเหรียญรางวัลเพื่อใช้ในการแข่งขัน ผู้ชนะรับ 2 หมื่น</lead>
<neck></neck>
<body><p>เมื่อวันที่ 16 มี.ค. ที่ห้องประชุมชั้น 2 สำนักงานคณะกรรมการโอลิมปิกแห่งประเทศไทยฯ <persName><roleName>นาย</roleName><forename>สุวัจน์</forename> <surname>ลิปตพัลลภ</surname></persName> อดีตรองนายกรัฐมนตรี เป็นประธานการประชุมคณะกรรมการจัดการแข่งขันยกน้ำหนัก "อีแกท ยุวชนชิงชนะเลิศแห่งโลก" ครั้งที่ 1 พร้อมด้วย <persName><roleName>พล.ต.</roleName><forename>อินทรัตน์</forename> <surname>ยอดบางเตย</surname></persName> ประธานที่ปรึกษาสมาคมยกน้ำหนักสมัครเล่นแห่งประเทศไทย ในฐานะเลขาธิการคณะกรรมการจัดการแข่งขันฯ และ <persName><roleName>นาง</roleName><forename>บุษบา</forename> <surname>ยอดบางเตย</surname></persName> นายกสมาคม</p>
<p>ที่ประชุมได้รายงานผลการดำเนินงานจัดการแข่งขันในครั้งนี้ เริ่มระหว่างวันที่ 20-24 พ.ค. นี้ ซึ่งเป็นการคัดเลือกนักกีฬาเข้าร่วมการแข่งขันกีฬายูธโอลิมปิกเกมส์ ครั้งที่ 1 ที่ประเทศสิงคโปร์ ปี 2010 <persName><roleName>นาย</roleName><forename>สุวัจน์</forename> <surname>ลิปตพัลลภ</surname></persName> กล่าวอย่างมั่นใจ โดยเชื่อว่า การแข่งขันจะประสบความสำเร็จด้วยดี และจะทำให้ความเชื่อมั่นของต่างประเทศกลับคืนมา เพราะจะมีนักกีฬาและเจ้าหน้าที่กว่า 1,000 คน จาก 60 ประเทศเข้าร่วม</p>
<p>สำหรับงบประมาณจัดการแข่งขันตั้งเป้าหมายไว้ไม่ควรเกิน 30 ล้านบาท โดยจะขอเงินสนับสนุนจากกระทรวงการท่องเที่ยวและกีฬา 7 ล้านบาท, กองทุนพัฒนากีฬาแห่งชาติ 7 ล้านบาท, บริษัท การบินไทย จำกัด (มหาชน) 3 ล้านบาท ในลักษณะตั๋วเครื่องบิน, การไฟฟ้าฝ่ายผลิตแห่งประเทศไทย (กฟผ.) 8 ล้านบาท, จังหวัดเชียงใหม่ 5 ล้านบาท, การสื่อสารแห่งประเทศไทย (กสท) 5 ล้านบาท และ สำนักงานสลากกินแบ่งรัฐบาล 5 ล้านบาท แต่ยังไม่ได้รับการตอบรับอย่างเป็นทางการจากหน่วยงานดังกล่าว เนื่องจากคณะกรรมการจัดการแข่งขันฯ เพิ่งได้รับการแต่งตั้ง จากนี้ไปจะเร่งดำเนินการลงนามอย่างเป็นทางการ</p>
<p>พร้อมกันนี้ ที่ประชุมยังได้มีความเห็นว่า จะเปิดโอกาสให้เยาวชนทั่วประเทศที่อายุไม่เกิน 17 ปี เสนอผลงานการออกแบบเหรียญรางวัลเพื่อใช้ในศึกยกเหล็กอีแกทยุวชนโลก ผู้ที่ได้รับการคัดเลือกจะได้รับรางวัลเงินสด 20,000 บาท, รองชนะเลิศ 10,000 บาท และรองอันดับ 2 รับ 5,000 บาท โดยในส่วนของรายละเอียดจะมีการแจ้งให้ทราบอีกครั้งหนึ่ง</p></body>
</news>
