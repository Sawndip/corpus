<teiHeader>
<fileDesc>
<titleStmt>
  <title>"รีด"แย้มใช้หอกเดี่ยวยิงจอร์แดน  </title>
  <author>กรุงเทพธุรกิจ ออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-01-09 05:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/01/09/news_326634.php  </bibl>
</sourceDesc>
</fileDesc>
</teiHeader>
<news>
<headline>"<persName><surname>รีด</surname></persName>"แย้มใช้หอกเดี่ยวยิงจอร์แดน</headline>
<lead>"<persName><addName>บังยี</addName></persName>" <persName><forename>วรวีร์</forename> <surname>มะกูดี</surname></persName> หอบเงิน 1.5 ล้านบาทมาปลุกใจก่อนขึ้นเครื่อง ขณะที่ "<persName><addName>มร.เครียด</addName></persName>" <persName><forename>ปีเตอร์</forename> <surname>รีด</surname></persName> แย้มไต๋อาจปรับแทคติกวางหัวหอกเดี่ยว เพราะ "<persName><addName>ลีซอ</addName></persName>" <persName><forename>ธีรเทพ</forename> <surname>วิโนทัย</surname></persName> ติดภารกิจเล่นฟุตบอลอาชีพไม่ได้ร่วมทีมไปด้วย</lead>
<neck></neck>
<body><p>นักเตะทีมชาติไทยที่มีโปรแกรมลงเตะฟุตบอลชิงแชมป์แห่งชาติเอเชีย หรือ "เอเชี่ยนคัพ 2011" รอบคัดเลือก กลุ่มอี นัดแรกกับจอร์แดน ที่กรุงอัมมาน ประเทศจอร์แดน ในวันที่ 14 มกราคมนี้เวลา 17.00 น. ตามเวลาท้องถิ่น (22.00 น.เวลาไทย) ออกเดินทางไปเก็บตัวฝึกซ้อมที่ประเทศกาตาร์แล้วเมื่อเวลา 08.05 น.วันที่ 8 มกราคม ที่ผ่านมา ด้วยสายการบินกาตาร์แอร์ไลน์ เที่ยวบินที่คิวอาร์ 316 โดย "<persName><addName>บังยี</addName></persName>" <persName><forename>วรวีร์</forename> <surname>มะกูดี</surname></persName> นายกสมาคมฟุตบอลไทยมาส่งที่สนามบินสุวรรณภูมิและนำเงิน 1.5 ล้านบาท มามอบเป็นขวัญกำลังใจให้ทีมด้วย</p>
<p><persName><forename>ปีเตอร์</forename> <surname>รีด</surname></persName> กุนซือชาวอังกฤษที่นำนักเตะไปทั้งหมด 21 ชีวิตเปิดเผยว่า แม้จะไม่มี <persName><forename>ธีรเทพ</forename> <surname>วิโนทัย</surname></persName> ไปด้วยเพราะติดภารกิจไปเล่นฟุตบอลอาชีพกับทีมเค ลีร์เซ ที่เบลเยียม แต่ไม่เป็นปัญหาแน่นอน นักเตะที่เหลืออยู่สามารถสู้กับจอร์แดนได้แน่หลัง ซึ่งการฝึกซ้อมระหว่างอยู่ที่กาตาร์คงจะเน้นในเรื่องแทคติกและเทคนิคต่างๆ ให้ลงตัวแล้วค่อยวางระบบการเล่นและตัวผู้เล่นอีกครั้ง</p>
<p>"การขาด ธีรเทพ วิโนทัย ไปทำให้เหลือกองหน้าตัวหลักแค่ ธีรศิลป์ แดงดา เพียงคนเดียวเท่านั้นที่จะเป็นตัวจริงค่อนข้างแน่ ส่วนกองหน้าอีกคนต้องพิจารณาว่าใครเหมาะสมที่สุด ซึ่งตอนนี้มีให้เลือกทั้ง รณชัย รังสิโย และอานนท์ สังสระน้อย หรือไม่ก็อาจจะปรับแทคติกให้ ธีรศิลป์ แดงดา เป็นหัวหอกแค่คนเดียวแล้วโยกเอา ดัสกร ทองเหลา หรือ สุธี สุขสมกิจ มาเป็นกองหน้าตัวต่ำ ตรงนี้คงต้องพิจารณากันให้ละเอียดอีกครั้ง" <persName><forename>ปีเตอร์</forename> <surname>รีด</surname></persName> กล่าว</p>
<p>กุนซือทีมชาติไทยกล่าวอีกว่า มีเพื่อนทำงานเป็นนักข่าวที่อัลจาซีราได้ให้ข้อมูลของทีมจอร์แดนอย่างละเอียด ซึ่งสไตล์ของทีมตะวันออกกลางจะคล้ายๆ กันคือเน้นความสามารถเฉพาะตัวและใช้ความเร็วเข้าทำ ดังนั้นหากทีมไทยช่วยกันเล่นไม่เปิดโอกาสให้จอร์แดนเล่นได้ถนัดทีมย่อมมีโอกาสคว้าแต้มกลับบ้านได้แน่นอน บางทีหากทีมไทยสามารถเล่นลูกตั้งเตะได้ดีก็อาจจะถึงขั้นเอาชนะจอร์แดนได้เลย</p></body>
</news>
