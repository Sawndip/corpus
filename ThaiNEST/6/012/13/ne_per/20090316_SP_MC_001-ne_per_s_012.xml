<teiHeader>
<fileDesc>
<titleStmt>
  <title>บาร์ซา ต้อนชนะ อัลเมเรีย 2-0 ลา ลีกา สเปน  </title>
  <author>MCOT  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-03-16 14:19:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://news.mcot.net/sport/inside.php?value=bmlkPTI3NTYwJm50eXBlPWNsaXA=  </bibl>
</sourceDesc>
</fileDesc>
</teiHeader>
<news>
<headline>บาร์ซา ต้อนชนะ อัลเมเรีย 2-0 ลา ลีกา สเปน</headline>
<lead>จ่าฝูงลา ลีกา สเปน บาร์เซโลนา ต้อนเอาชนะ อัลเมเรีย 2-0 โดย <persName><forename>โบยาน</forename> <surname>เคอร์คิช</surname></persName> เหมายิง 2 ประตู ให้กับทีมเจ้าบุญทุ่ม</lead>
<neck></neck>
<body><p>ฟุตบอลลา ลีกา สเปน นัดที่ 27 บาร์เซโลนา ชุดเสื้อลายสีเลือดหมู ออกนอกบ้านไปเยือน อัลเมเรีย โดยทีมเจ้าบุญทุ่ม ต้องการ 3 คะแนนเต็ม เนื่องจาก รีล มาดริด ทำแต้มไล่จี้ตามมาข้างหลัง เหลือเพียงแค่ 3 คะแนนเท่านั้น หลังจบเกมเมื่อคืนวันเสาร์ ซึ่ง บาร์เซโลนา ก็ทำได้สำเร็จ บุกมาเอาชนะไป 2-0 จากการเหมาคนเดียว 2 ประตู ของ <persName><forename>โบยาน</forename> <surname>เคอร์คิช</surname></persName> ในนาทีที่ 53 และ 56 ช่วยให้ บาร์เซโลนา ทำแต้มทิ้งห่าง รีล มาดริด เป็น 6 คะแนนเหมือนเดิม โดย บาร์ซา มี 66 แต้ม ส่วน มาดริด มี 60 คะแนน</p>
<p>ด้าน รีล มาดริด ลงเล่นเมื่อคืนวันเสาร์ พบกับเจ้าถิ่น แอธเลติก บิลเบา เกมนี้ ทีมราชันชุดขาว ขึ้นนำก่อน 2-0 จากลูกยิงของ <persName><forename>อาร์เยน</forename> <surname>ร็อบเบน</surname></persName> ในนาทีที่ 22 และ <persName><forename>กาเบรียล</forename> <surname>ไฮน์เซ</surname></persName> นาทีที่ 24 แต่หลังจากนั้น บิลเบา ก็มาทวงคืนได้ 2 ประตูรวดเช่นกัน โดย <persName><forename>กาเบรียล</forename> <surname>ไฮน์เซ</surname></persName> เปลี่ยนสถานะจากผู้ยิง มาเป็นสกัดบอลพลาดเข้าประตูตัวเองไป นาทีที่ 36 บิลเบา ไล่มาเป็น 1-0</p>
<p>หลังจากนั้น แอธเลติก บิลเบา ต้องเหลือผู้เล่นเพียงแค่ 10 คน เมื่อ <persName><forename>ฟราน</forename> <surname>เยสเต</surname></persName> โดนไล่ออก แต่ บิลเบา ก็มาได้ประตูตีเสมอในช่วงทดเวลาบาดเจ็บของครึ่งแรก จาก <persName><forename>เฟร์นานโด</forename> <surname>ลอเรนเต</surname></persName></p>
<p>ครึ่งหลัง รีล มาดริด อาศัยความได้เปรียบมายิงได้ 3 ประตูรวด จาก <persName><forename>คลาส</forename> <middlename>แยน</middlename> <surname>ฮุนเตลาร์</surname></persName> เหมา 2 ประตู นาทีที่ 47 และ 61 ก่อนที่ <persName><forename>กอนซาโล</forename> <surname>ฮิกัวอิน</surname></persName> จะยิงจุดโทษปิดท้ายนาทีที่ 84 ช่วยให้ รีล มาดริด บุกมาถล่มชนะ บิลเบา 5-2 นับเป็นชัยชนะในเกมลีก นัดที่ 11 ใน 12 นัดหลังสุด  </p>
<p>ส่วนผลคู่อื่น ๆ รีล เบติส เสมอ โอซาซูนา 0-0 รีล บายาโดลิด ชนะ เกตาเฟ 1-0 ราซิง ซานตานเดร์ ชนะ นูมานเซีย 5-0 เอสปันญอล เสมอ รีล มายอร์กา 3-3 สปอร์ติง กิฆอน ชนะ ลา คอรุนญา 3-2 มาลากา เสมอ เซบีญา 2-2 แอธเลติโก มาดริด ชนะ บียาร์รีล 3-</p>
<p>ผลฟุตบอลพรีเมียร์ชิพ อังกฤษ เชลซี ชนะ แมนเชสเตอร์ ซิตี้ 1-0 แอสตัน วิลล่า แพ้ ท็อตแนม ฮอตสเปอร์ส 1-2</p>
<p>ผลฟุตบอลกัลโช เซเรีย อา อิตาลี เรจจินา เสมอ นาโปลี 1-1 อูดิเนเซ เสมอ คาตาเนีย 1-1 อตาลันตา ชนะ โตริโน 2-0 เซียนา แพ้ เอซี มิลาน 1-5 ซามพ์โดเรีย เสมอ โรมา 2-2 ปาแลร์โม ชนะ เลชเช 5-2 ลาซิโอ แพ้ คิเอโว 0-3 อินเตอร์ มิลาน ชนะ ฟิออเรนตินา 2-0.</p></body>
</news>
