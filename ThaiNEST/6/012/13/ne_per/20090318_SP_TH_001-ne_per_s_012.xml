<teiHeader>
<fileDesc>
<titleStmt>
  <title>16สโมสรสร้าง ลีกเยาวชน นโยบายเอเอฟซี  </title>
  <author>ไทยรัฐ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-03-18 05:26:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.siamsport.co.th/Sport_Tennis/090318_013.html  </bibl>
</sourceDesc>
</fileDesc>
</teiHeader>
<news>
<headline>16สโมสรสร้าง ลีกเยาวชน นโยบายเอเอฟซี</headline>
<lead><persName><roleName>นาย</roleName><forename>องอาจ</forename> <surname>ก่อสินค้า</surname></persName> เลขาธิการสมาคมฟุตบอลแห่งประเทศไทย เปิดเผยถึงการแข่งขันฟุตบอลไทยพรีเมียร์ลีก  2009  ที่เปิดฉากฟาดแข้งกันมาแล้ว 2 สัปดาห์ว่า กระแสตอบรับจากแฟนบอลถือว่าน่าพอใจเป็นอย่างมาก เพราะทุกสนามมีกองเชียร์เข้ามาเป็นกำลังใจให้กับทุกสโมสรกันอย่างคึกคัก และแต่ละทีมก็มีกลยุทธ์การสร้างฐานแฟนคลับของตัวเองแตกต่างกันไป ทำให้บรรยากาศของฟุตบอลลีกเมืองไทยเดินหน้าเข้าสู่บอลอาชีพเต็มตัว ตามแนวทางพัฒนาของสมาพันธ์ฟุตบอลแห่งทวีปเอเชีย หรือ �เอเอฟซี�</lead>
<neck></neck>
<body><p>เลขาลูกหนังไทยกล่าวต่อไปว่า แผนงานต่อไปของทางสมาคมฟุตบอลฯ สำหรับการจัดการฟุตบอลไทยพรีเมียร์ลีก  ตามนโยบายหลักของเอเอฟซี คือการสร้างลีกเยาวชนขึ้นมาควบคู่กับลีกสูงสุด  โดยรณรงค์ให้ทุกทีม สร้างทีมเยาวชนขึ้นมาเป็นขุมกำลังสำรองของสโมสร</p>
<p>ซึ่งตรงนี้ทางสมาคมลูกหนัง  โดยนายกฯ<persName><forename>วรวีร์</forename>  <surname>มะกูดี</surname></persName> และประธาน บ.ไทยพรีเมียร์ลีก <persName><roleName>ดร.</roleName><forename>วิชิต</forename> <surname>แย้มบุญเรือง</surname></persName> ได้หารือกันแล้ว  ได้บทสรุปว่า ฟุตบอลลีกเยาวชน หรือ �ยูธไทยพรีเมียร์ลีก� นั้น  น่าจะเริ่มกันได้ในช่วงเลกที่ 2  ของบอลไทยลีก ในราวเดือน ก.ค. ทั้งนี้ เพื่อจะให้ทั้ง 16 สโมสรในไทยพรีเมียร์ลีกได้เตรียมตัวสร้างทีมเยาวชนของตัวเองขึ้นมา</p>
<p>โดยแนวทางที่วางไว้เบื้องต้น จะจัดเป็นลีกเยาวชน อายุไม่เกิน 19 ปี และให้ฟาดแข้งควบคู่กันไปกับทีมชุดใหญ่ในแต่ละสนาม  โดยให้คู่เยาวชนเตะกันก่อน  อาทิ จุฬา  ยูไนเต็ด พบบีอีซีเทโรศาสน ที่สนามหญ้าเทียมจุฬาฯ เวลา 16.00 น. เกมของเยาวชน จุฬาฯ กับเทโร ก็จะเล่นกันเป็นคู่เรียกน้ำย่อย  ในเวลา 14.00 น. ซึ่งเริ่มต้นฤดูกาลแรกจะพบกันทุกทีมแบบขาเดียวไปก่อน โดยใครจะเป็นทีมเหย้าทีมเยือนนั้นก็จะใช้วิธีจับสลากกัน ส่วนเรื่องเงินรางวัลคงต้องรอดูงบประมาณอีกครั้ง แต่ถ้วย รางวัลก็จะยกให้เป็นถ้วยแชมป์ฟุตบอลเยาวชนชิงแชมป์ ประเทศไทยอย่างเป็นทางการไปเลย</p>
<p>ส่วนการแข่งขันฟุตบอลลีกอาชีพหญิง หรือไทยวีเมนส์ พรีเมียร์ลีก ที่ผ่านเกมฟาดแข้งในรอบคัดเลือกกันไปแล้ว  และได้  6  ทีมเล่นในพรีเมียร์ลีก  และอีก 7 ทีมเล่นในดิวิชั่น 1 ก็จะกลับมาเตะกันอีกครั้ง ตั้งแต่วันอาทิตย์ที่ 22 มี.ค.นี้ ซึ่งในลีกสูงสุดทั้ง 6 ทีมจะเตะแบบเหย้า-เยือน  ส่วนดิวิชั่น  1 จะเตะกันขาเดียว โดยใช้การจับสลากหาทีมเหย้าทีมเยือนกัน เนื่องจากทราบมาว่าแต่ละทีมติดขัดเรื่องงบประมาณ  และมี  2-3  ทีมช่วงท้ายตารางที่ทำท่าจะยุบสโมสรไปด้วยซ้ำ </p></body>
</news>
