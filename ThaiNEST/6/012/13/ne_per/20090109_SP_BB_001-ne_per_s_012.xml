<teiHeader>
<fileDesc>
<titleStmt>
  <title>"เฟอร์กี"รับผีสมควรแพ้แกะ ยังมั่นใจเข้าชิงคาร์ลิงคัพ  </title>
  <author>กรุงเทพธุรกิจ ออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-01-09 05:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/01/09/news_326622.php  </bibl>
</sourceDesc>
</fileDesc>
</teiHeader>
<news>
<headline>"<persName><addName>เฟอร์กี</addName></persName>"รับผีสมควรแพ้แกะ ยังมั่นใจเข้าชิงคาร์ลิงคัพ</headline>
<lead>เมื่อวันที่ 7 ม.ค.ที่ผ่านมา "<persName><addName>เฟอร์กี</addName></persName>" <persName><roleName>เซอร์</roleName> <forename>อเลกซ์</forename> <surname>เฟอร์กูสัน</surname></persName> รับทีมสมควรแพ้ แถมโชคดีไม่โดนยิงมากกว่านี้ ลั่นกลับมาเล่นนัด 2 คว้าชัยได้แน่ ขณะที่ <persName><forename>เดวิด</forename> <surname>โล</surname>ว์</persName> กุนซือนัดเดียวขอลูกทีมรักษามาตรฐานฟอร์มการเล่นเอาไว้ให้ได้ ส่วนบริษัทพูลเมืองผู้ดียังยกผีแดงเป็นเต็งแชมป์รายการนี้</lead>
<neck></neck>
<body><p>ศึกคาร์ลิง คัพ รอบรองชนะเลิศนัดแรกคืนวันพุธที่ 7 มกราคม "ปีศาจแดง" แมนฯ ยูไนเต็ด ออกไปเยือน "แกะเขาเหล็ก" ดาร์บี โดยเกมนี้ "<persName><addName>เฟอร์กี</addName></persName>" <persName><roleName>เซอร์</roleName><forename>อเลกซ์</forename> <surname>เฟอร์กูสัน</surname></persName> ส่งนักเตะชุดใหญ่ผสมชุดเล็กลงสนามโดยมีตัวหลักๆ อย่าง <persName><forename>เนมันยา</forename> <surname>วิดิช</surname></persName>, <persName><forename>พอล</forename> <surname>สโคลส์</surname></persName> และ <persName><forename>คาร์ลอส</forename> <surname>เตเบซ</surname></persName> เป็นตัวชูโรง</p>
<p>เริ่มเกมขึ้นมา แมนฯ ยูไนเต็ด เป็นทีมที่ครองบอลมากกว่า แต่โอกาสลุ้นประตูถือว่ามีน้อย จนกระทั่งนาทีที่ 30 ของเกม เป็นเจ้าบ้านที่ทำเกมได้ลุ้นประตูชัดเจนกว่ามาได้ประตูนำไปก่อนในนาทีที่ 30 จากการสับไกยิงหน้ากรอบเขตโทษของ <persName><forename>คริส</forename> <surname>คอมมอนส์</surname></persName> บอลผ่านมือ <persName><forename>โทมัส</forename> <surname>คูซแซค</surname></persName> เข้าไปอย่างสวยงาม ทำให้จบครึ่งแรก ดาร์บี นำอยู่ 1-0</p>
<p>ช่วงครึ่งหลัง แมนฯ ยูไนเต็ด ยังไม่สามารถเดินเกมรุกกดดันใส่เจ้าถิ่นได้มากนัก และเกือบโดนยิงเพิ่ม ทำให้สุดท้ายแล้วก็ไม่สามารถทวงประตูคืนได้ จบเกม ดาร์บี้ ชนะไป 1-0 ก่อนจะไปพบกันอีกนัดที่โอลด์แทรฟฟอร์ด ในอีก 2 สัปดาห์ข้างหน้า</p>
<p>หลังเกม <persName><roleName>เซอร์</roleName> <forename>อเลกซ์</forename> <surname>เฟอร์กูสัน</surname></persName> กุนซือทีมปีศาจแดง ยอมรับว่า โชคดีที่ไม่โดนยิงประตูมากกว่านี้ และมั่นใจว่ากลับไปโอลด์แทรฟฟอร์ดจะยิงคืนจนผ่านเข้ารอบชิงชนะเลิศได้สำเร็จ</p>
<p>"ผมคิดว่าเราโชคดี ความจริงเราควรแพ้มากกว่านี้ ในรอบรองชนะเลิศอีกนัด คุณหวังว่าจะมีช่องหายใจ และหวังว่าจะเป็นฝ่ายคว้าชัยชนะ ขณะเดียวกันเราต้องคาดว่าจะกำจัดสกอร์ที่ตามหลัง 0-1 ในการกับใครก็ตามที่โอลด์แทรฟฟอร์ด และผมมั่นใจว่าเราทำได้แน่ เกมเราแย่จริงๆ แต่ดาร์บี จะต้องรู้สึกเสียใจในความเป็นจริงที่พวกเขาไม่ทำประตูให้มากกว่านี้"</p>
<p>ขณะที่ <persName><forename>เดวิด</forename> <surname>โลว์</surname></persName> โค้ชทีมสำรองที่มารับหน้าที่เพียง 1 นัด และมี <persName><forename>ไนเจล</forename> <surname>คลัฟ</surname></persName> กุนซือคนใหม่นั่งชมเกมอยู่อัฒจันทร์ กล่าวว่า ดาร์บีต้องรักษามาตรฐานการเล่นในเกมนี้ต่อไปให้ได้ ถ้าต้องการจะพาตัวเองหลุดจากท้ายตารางของลีกแชมเปียนชิพ</p>
<p>"นี่คือมาตรฐานที่เราต้องรักษาเอาไว้ให้ได้ นักเตะซ้อมอย่างหนักที่สนามซ้อมตลอดเวลาหลายวัน และสมควรได้รับผลตอบแทนแล้ว พวกเขาเล่นฟุตบอลในมาตรฐานสูงกับยอดทีม และต้องเล่นอย่างนี้ต่อไปตลอดฤดูกาล เพราะเราต้องการแต้มในลีก"</p>
<p>อย่างไรก็ตาม แลดโบรคส์ บริษัทรับแทงพนันถูกกฎหมายของอังกฤษ ยังยกให้ แมนฯยูไนเต็ด เป็นเต็ง 1 ในการคว้าแชมป์รายการนี้ ในอัตรา 4-6 (แทง 6 ได้ 4) ตามมาด้วย สเปอร์ส ที่นัดแรกถล่ม เบิร์นลีย์ 4-1 อัตรา 5-4 (แทง 4 ได้ 5) เต็ง 3 เป็นดาร์บี 16-1 และเบิร์นลีย์ 66-1</p></body>
</news>
