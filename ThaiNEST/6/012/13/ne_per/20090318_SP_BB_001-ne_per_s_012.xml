<teiHeader>
<fileDesc>
<titleStmt>
  <title>ครม.ไฟเขียวงบ272ล.จัดศึก"มาร์เชี่ยลอาร์ต"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.bangkokbiznews.com/2009/03/18/news_28399340.php?news_id=28399340  </bibl>
</sourceDesc>
</fileDesc>
</teiHeader>
<news>
<headline>ครม.ไฟเขียวงบ272ล.จัดศึก"มาร์เชี่ยลอาร์ต"</headline>
<lead>ครม.ไฟเขียวงบกลางแล้ว 272 ล้านบาท สำหรับจัดศึกเอเชี่ยนมาเชี่ยลอาร์ตเกมส์ ครั้งที่ 1 สำนักเลขาธิการได้มากสุด 98 ล้านบาท ส่วนปัญหากับสมาคมสหพันธ์กีฬานานาชาติ (ไกล์ฟ) �<persName><addName>บิ๊กจา</addName></persName>� <persName><roleName>พล.ต.</roleName><forename>จารึก</forename> <surname>อารีราชการัณย์</surname></persName> พ่อบ้านโอลิมปิกไทย ยันคณะกรรมการโอลิมปิกสากล (ไอโอซี) และ โอซีเอ จะเคลียร์เอง ไทยมีหน้าที่เพียงจัดการแข่งขันให้ดีที่สุด</lead>
<neck></neck>
<body><p><persName><roleName>นาย</roleName><forename>ชุมพล</forename> <surname>ศิลปอาชา</surname></persName> รัฐมนตรีว่าการกระทรวงการท่องเที่ยวและกีฬา เป็นประธานการแถลงข่าวการจัดการแข่งขันกีฬา เอเชี่ยนมาร์เชี่ยลอาร์ตเกมส์ ครั้งที่ 1 ที่ไลฟ์สไตล์ฮอลล์ ศูนย์การค้าสยามพารากอน เมื่อวันที่ 17 มี.ค. ที่ผ่านมา โดยศึกครั้งนี้จะมีขึ้น ระหว่างวันที่ 25 เม.ย. - 3 พ.ค. นี้</p>
<p>�รมต.กีฬา� ในฐานะประธานกรรมการจัดการแข่งขันฯ เปิดเผยว่า การแข่งขันรายการนี้ไทยได้รับมอบหมายจากสภาโอลิมปิกแห่งเอเชีย (โอซีเอ) จัดการแข่งขันเป็นครั้งแรก ซึ่งไทยพร้อมที่จะเป็นประเทศผู้นำด้านการเป็นเจ้าภาพกีฬาสากล โดยพร้อมที่จะเป็นเจ้าภาพกีฬารายการสำคัญๆ ต่อไปอีก และเชื่อว่า ศึกครั้งนี้จะช่วยกระตุ้นการท่องเที่ยวของไทยได้เป็นอย่างดี และเป็นการสร้างความสมัครสมานสามัคคีของชนในชาติ</p>
<p>ทั้งนี้ ในการประชุมคณะรัฐมนตรีที่ทำเนียบรัฐบาลวันเดียวกัน โดยมี <persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี เป็นประธาน ได้อนุมัติงบกลางจำนวน 272,725,000 บาท สำหรับใช้เป็นงบประมาณเตรียมการจัดการแข่งขันเรียบร้อยแล้ว ซึ่งเป็นจำนวนที่กระทรวงการท่องเที่ยวและกีฬาได้ยื่นขอไปทั้งหมด โดยในวันที่ 18 มี.ค. นี้ นายกรัฐมนตรี จะเป็นประธานการประชุมคณะกรรมการอำนวยการแข่งขันเอเชี่ยนมาร์เชี่ยลอาร์ต ครั้งที่ 1 ที่ห้องประชุม 501 ตึกบัญชาการ ทำเนียบรัฐบาล ตั้งแต่เวลา 09.30 น. เป็นต้นไป
<persName><roleName>พล.ต.</roleName><forename>จารึก</forename> <surname>อารีราชการัณย์</surname></persName> เลขาธิการคณะกรรมการโอลิมปิกแห่งประเทศไทย กล่าวว่า ชาติสมาชิกได้แจ้งจำนวนนักกีฬาที่จะเข้าร่วมการแข่งขันแล้ว 41 ชาติ จำนวน 1,372 คน ส่วนเรื่องปัญหาของการจัดการแข่งขันที่มี สมาคมสหพันธ์กีฬานานาชาติ (ไกล์ฟ) นั้น คณะกรรมการโอลิมปิกสากล (ไอโอซี) และ โอซีเอ จะเป็นผู้ดำเนินการแก้ไขปัญหาทุกอย่าง ไทยมีหน้าที่เพียงจัดการแข่งขันให้เรียบร้อยเท่านั้น</p>
<p>สำหรับรายละเอียดงบประมาณการแข่งขันของและฝ่าย มีดังนี้ สำนักเลขาธิการ 98,000,000 บาท ฝ่ายงบประมาณการเงิน และสิทธิประโยชน์ 9,200,000 บาท ฝ่ายเทคนิคกีฬา 81,100,000 บาท ฝ่ายต้อนรับ ที่พัก อาหาร และ ขนส่ง 57,425,000 บาท ฝ่ายประชาสัมพันธ์ 15,600,000 บาท, ฝ่ายการแพทย์ และ อนามัย 6,300,000 บาท ฝ่ายรักษาความปลอดภัยและจราจร 5,100,000 บาท รวมทั้งสิ้น 272,725,000 บาท</p></body>
</news>
