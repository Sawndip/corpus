<teiHeader>
<fileDesc>
<titleStmt>
  <title>อดีตโค้ชเชื่อ "ไคลจ์สเตอร์ส" คืนฟอร์มเก่งได้หากคัมแบ็ก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 07:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000030751  </bibl>
</sourceDesc>
</fileDesc>
</teiHeader>
<news>
<headline>อดีตโค้ชเชื่อ "<persName><surname>ไคลจ์สเตอร์ส</surname></persName>" คืนฟอร์มเก่งได้หากคัมแบ็ก</headline>
<lead><persName><forename>คาร์ล</forename> <surname>เมส</surname></persName> อดีตโค้ชส่วนตัวของ <persName><forename>คิม</forename> <surname>ไคลจ์สเตอร์ส</surname></persName> เชื่อว่านักเทนนิสสาวชาวเบลเยียมจะคืนฟอร์มเก่งเหมือนสมัยขึ้นไปเป็นหมายเลข 1 ของโลกได้อย่างแน่นอน หากเจ้าตัวคัมแบ็กกลับมาจับแร็กเกตลงหวดอย่างจริงจังอีกครั้ง</lead>
<neck></neck>
<body><p>�สาว<persName><surname>คิม</surname></persName>� หันหลังให้วงการเทนนิสนับตั้งแต่เดือนพฤษภาคม ปี 2007 ก่อนให้กำเนิดบุตรสาวเมื่อปีที่ผ่านมา อย่างไรก็ตาม เมื่อสัปดาห์ก่อน อดีตมือ 1 ของโลกประเภทหญิงเดี่ยวก็ออกมาจุดชนวนเรื่องการหวนคืนสู่คอร์ตเทนนิส ด้วยการตอบรับเข้าร่วมแข่งขันในรายการเวิลด์ ทีม เทนนิส จำนวน 2 แมตช์ ที่สหรัฐฯ ในเดือนกรกฎาคม</p>
<p>ไม่เพียงเท่านั้น <persName><surname>ไคลจ์สเตอร์ส</surname></persName> ยังมีโปรแกรมโชว์ตัวในการแข่งขันรายการพิเศษ เพื่อทดสอบระบบหลังคาเปิด-ปิดในเซนเตอร์ คอร์ต ของ ออล อิงแลนด์ คลับ เดือนพฤษภาคมที่จะถึงนี้ ก่อนศึกแกรนด์สแลม วิมเบิลดัน จะเริ่มขึ้น โดยมีแขกรับเชิญพิเศษอย่าง <persName><forename>สเตฟฟี</forename> <surname>กราฟ</surname></persName>, <persName><forename>อังเดร</forename> <surname>อากัสซี</surname></persName> และ <persName><forename>ทิม</forename> <surname>เฮนแมน</surname></persName></p>
<p>ทำให้ <persName><surname>เมส</surname></persName> ออกมาสนับสนุนให้สาวร่างอวบวัย 25 ปีกลับมาจับแร็กเกตอีกครั้งว่า �ตอนเธอหยุดเล่นเทนนิส ผมไม่เคยคิดว่านั่นจะเป็นครั้งสุดท้ายที่เราจะได้เห็น คิม ในดับเบิลยูทีเอทัวร์ แม้จะเร็วเกินไปที่ออกมาพูดเรื่องนี้ แต่ผมเชื่อว่าการกลับมาเล่นเทนนิสคือความปรารถนาจากส่วนลึกในใจของเธอ�</p>
<p>�ถ้า คิม อยู่ในสภาพร่างกายที่ฟิตสมบูรณ์และมีความต้องการกลับมาเล่นเทนนิสอีกครั้ง ถึงตอนนั้นหากได้เห็นเธอลงแข่งอย่างจริงจังอีกครั้งก็ไม่ใช่เรื่องน่าแปลกใจสำหรับผม ดูอย่าง มาร์ตินา ฮินกิส หรือ ลินด์เซย์ ดาเวนพอร์ต สิยังสามารถกลับมามีลุ้นแชมป์และเอาชนะผู้เล่นชั้นยอดได้มากมายเลย แล้วทำไม คิม ถึงจะทำแบบนั้นบ้างไม่ได้�</p>
<p>อนึ่ง <persName><surname>ไคลจ์สเตอร์ส</surname></persName> ซึ่งเคยคว้าแชมป์แกรนด์สแลมได้ 1 ครั้งในศึกยูเอส โอเพน ปี 2005 ตัดสินใจแขวนแร็กเกตเมื่อ 2 ปีก่อน เนื่องจากมีอาการบาดเจ็บเรื้อรังรบกวนอย่างต่อเนื่อง</p></body>
</news>
