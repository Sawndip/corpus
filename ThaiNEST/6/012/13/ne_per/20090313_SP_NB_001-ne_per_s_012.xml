<teiHeader>
<fileDesc>
<titleStmt>
  <title>นักกีฬาของ จ.อำนาจเจริญได้สิทธิ์เป็นตัวแทนภาค 3 เข้าร่วมการแข่งขันกีฬาเยาวชนแห่งชาติ  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-13 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203130054&tb=N255203&return=ok&news_headline='%b9%d1%a1%a1%d5%cc%d2%a2%cd%a7  </bibl>
</sourceDesc>
</fileDesc>
</teiHeader>
<news>
<headline>นักกีฬาของ จ.อำนาจเจริญได้สิทธิ์เป็นตัวแทนภาค 3 เข้าร่วมการแข่งขันกีฬาเยาวชนแห่งชาติ</headline>
<lead></lead>
<neck></neck>
<body><p>นักกีฬาของจังหวัดอำนาจเจริญได้สิทธิ์เป็นตัวแทนภาค 3 เข้าร่วมการแข่งขันกีฬาเยาวชนแห่งชาติ ที่จังหวัดกาญจนบุรี <persName><roleName>นาย</roleName><forename>วิเชียร</forename> <surname>ชวลิต</surname></persName> ผู้ว่าราชการจังหวัดอำนาจเจริญ เป็นประธานมอบเงินเพื่อเป็นค่าใช้จ่ายในการเดินทาง และชุดวอร์ม พร้อมให้โอวาทแก่นักกีฬาและเจ้าหน้าที่ ก่อนเดินทางเข้าร่วมการแข่งขันกีฬาเยาวชนแห่งชาติ ครั้งที่ 25 ณ จังหวัดกาญจนบุรี ระหว่างวันที่ 15 � 26 มีนาคม 2552 โดยนักกีฬาของจังหวัดอำนาจเจริญได้สิทธิ์เป็นตัวแทนภาค 3 เข้าร่วมการแข่งขัน จำนวน 15 คน จาก 5 ชนิดกีฬา ได้แก่ กรีฑา ประเภทขว้างจักรและทุ่มน้ำหนักหญิง จำนวน 1 คน กาบัดดี้ประเภททีมชาย จำนวน 10 คน มวยสากลสมัครเล่น ชาย จำนวน 1 คน หญิง 1 คน มวยไทยสมัครเล่น ชาย จำนวน 1 คน และเปตอง ประเภทหญิงเดี่ยว จำนวน 1 คน นอกจากนี้ <persName><roleName>นาง</roleName><forename>วันเพ็ญ</forename> <surname>ประเสริฐศรี</surname></persName> นายกสมาคมกีฬาจังหวัดอำนาจเจริญ ยังได้มอบเงินจำนวนหนึ่งให้แก่นักกีฬาและเจ้าหน้าไว้ใช้ในการเดินทางอีกด้วย <persName><roleName>นาย</roleName><forename>วิเชียร</forename> <surname>ชวลิต</surname></persName> ผู้ว่าราชการจังหวัดอำนาจเจริญ กล่าวว่า ในวโรกาสสมเด็จพระเทพรัตนราชสุดาฯ สยามบรมราชกุมารี เสด็จพระราชดำเนินทรงเปิดห้องสมุดประชาชน �เฉลิมราชกุมาร� จังหวัดอำนาจเจริญ เมื่อวันที่ 12 กุมภาพันธ์ที่ผ่านมานั้น พระองค์ทรงเป็นห่วงเด็กนักเรียนโรงเรียนศึกษาสงเคราะห์อำนาจเจริญ จะไม่มีอุปกรณ์กีฬาไว้ใช้ในการออกกำลังกาย วันนี้ผู้ว่าราชการจังหวัดอำนาจเจริญ จึงได้จัดอุปกรณ์กีฬามอบให้กับ<persName><roleName>นาย</roleName><forename>สมทบ</forename> <surname>ถีระพันธ์</surname></persName> ผู้อำนวยการโรงเรียนศึกษาสงเคราะห์อำนาจเจริญ เพื่อนำไปใช้ในกิจกรรมด้านการกีฬาของโรงเรียนต่อไป</p></body>
</news>
