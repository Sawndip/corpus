<teiHeader>
<fileDesc>
<titleStmt>
  <title>ปืนจัดลูกผสมโซ้ยเสือศึกเอฟเอ "สิงห์"ลั่นปาดหน้าคว้าพรีเมียร์ แฉ!แข้งผีเมาเละหลังแพ้หงส์  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.naewna.com/news.asp?ID=153054  </bibl>
</sourceDesc>
</fileDesc>
</teiHeader>
<news>
<headline>ปืนจัดลูกผสมโซ้ยเสือศึกเอฟเอ "สิงห์"ลั่นปาดหน้าคว้าพรีเมียร์ แฉ!แข้งผีเมาเละหลังแพ้หงส์</headline>
<lead>"ปืนใหญ่" อาร์เซนอล เตรียมส่งทีมลูกผสมลงสู้ศึกเอฟเอ คัพ รอบ 6 กับ "เสือน้อย" ฮัลล์ ซิตี้ ในวันอังคารนี้ ที่เอมิเรตส์ สเตเดี้ยม โดยจะส่ง <persName><forename>คาร์ลอส</forename> <surname>เวล่า</surname></persName> หัวหอกดาวรุ่งชาวเม็กซิกัน ยืนเป็นหัวหอกคู่กับ <persName><forename>โรบิน</forename> <middlename>ฟาน</middlename> <surname>เพอร์ซี่ย์</surname></persName> หรือ <persName><forename>นิคลาส</forename> <surname>เบนด์ทเนอร์</surname></persName> ขณะที่แดนกลาง <persName><forename>เอ็มมานูแอล</forename> <surname>เอบูเอ้</surname></persName> จะได้เป็นตัวจริง เจอกับทีมเยือนที่จะวาง <persName><surname>โจวานนี่</surname></persName> นำทัพเหมือนเดิม โดยผู้ชนะคู่นี้จะเข้าไปตัดเชือกกับ เชลซี</lead>
<neck></neck>
<body><p>ทางด้าน <persName><forename>กุส</forename> <surname>ฮิดดิงค์</surname></persName> เทรนเนอร์ดัทช์ของ "สิงโตน้ำเงินคราม" เชลซี ออกมาประกาศว่า พวกเขามีลุ้นแชมป์พรีเมียร์ลีกอย่างเต็มตัว หลังจากพิชิต "เรือใบสีฟ้า"แมนฯซิตี้ 1-0 ทำให้มีต้าตามหลัง "ผีแดง" แมนฯยูไนเต็ด อยู่ที่ 4 แต้ม โดยให้เหตุผลว่า ทีมของเขามีความแข็งแกร่งที่จะปาดหน้าไปคว้าแชมป์ ที่สำคัญแมนฯยูฯ กำลังโดนความกดดันเล่นงานอย่างหนักหลังจากแพ้ให้กับ "หงส์แดง" ลิเวอร์พูล แบบเละเทะนั่นเอง</p>
<p>ขณะเดียวกันมีรายงานข่าวด้วยว่า บรรดานักเตะผีแดงต่างออกไปเมากันอย่างเละเทะแก้เซ็งจากผลงานที่เล่นได้ย่ำแย่ในนัดแดงเดือด โดยสื่อเมืองผู้ดีรายงานว่า <persName><forename>ริโอ</forename> <surname>เฟอร์ดินานด์</surname></persName> พร้อมด้วย <persName><forename>เอ๊ดวิน</forename> <surname>ฟาน เดอร์ ซาร์</surname></persName> กับ <persName><forename>ไมเคิล</forename> <surname>คาร์ริค</surname></persName> ออกมาดื่มกันที่เรฟโวลูชั่น บาร์ ที่อยู่ในแถบเชสเชียร์ ด้วยสภาพที่เซ็งสุดขีดอีกด้วย</p>
<p>สรุปผลฟุตบอลคืนวันอาทิตย์มีดังนี้ พรีเมียร์ลีก/เชลซี ชนะ แมนฯ ซิตี้ 1-0, แอสตัน วิลล่า แพ้ สเปอร์ส 1-2, กัลโช่/อูดิเนเซ่ เสมอ คาตาเนีย 1-1, เซียน่า แพ้ มิลาน 1-5, เรจจิน่า เสมอ นาโปลี 1-1, ซามพ์โดเรีย เสมอ โรม่า 2-2, ปาแลร์โม่ ชนะ เลชเช่ 5-2, ลาซิโอ แพ้ คิเอโว 0-3, อตาลันต้า ชนะ โตริโน่ 2-0, อินเตอร์ ชนะ ฟิออเรนติน่า 2-0, บุนเดสลีกา/ ฮัมบูร์ก ชนะ ค็อตบุส 2-0, เบรเมน ชนะ สตุ๊ตการ์ท 4-0, ลีกเอิง/เกรอน็อบ ชนะ แซงต์-เอเตียน 1-0, ลียง แพ้ โอแซร์ 0-2, เปแอสเช แพ้ มาร์กเซย 1-3, ลา ลีกา/บายาโดลิด ชนะ เกตาเฟ่ 1-0, มาลาก้า เสมอ เซบีญ่า 2-2, เอสปันญ่อล เสมอ มายอร์ก้า 3-3, เบติส เสมอ โอซาซูน่า 0-0, คิฆอน ชนะ ลา กอรุนญ่า 3-2, ราซิ่ง ชนะ นูมานเซีย 5-0, แอต.มาดริด ชนะ บียาร์เรอัล 3-2 และอัลเมเรีย แพ้ บาร์เซโลน่า 0-2 </p></body>
</news>
