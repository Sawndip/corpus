<teiHeader>
<fileDesc>
<titleStmt>
  <title>ครม.อนุมัติ จัดมาร์เชียลอาร์ต 272ล้านบาท  </title>
  <author>ไทยรัฐ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-03-18 05:24:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thairath.co.th/news.php?section=sports&content=128440  </bibl>
</sourceDesc>
</fileDesc>
</teiHeader>
<news>
<headline>ครม.อนุมัติ จัดมาร์เชียลอาร์ต 272ล้านบาท</headline>
<lead>การประชุมคณะรัฐมนตรี (ครม.) เมื่อวันที่ 17 มี.ค. ที่ผ่านมา ที่รัฐสภา <persName><roleName>นาย</roleName><forename>ชุมพล</forename> <surname>ศิลปอาชา</surname></persName> รัฐมนตรีว่าการกระทรวงการท่องเที่ยวและกีฬา พร้อมด้วย<persName><roleName>นาย</roleName><forename>กนกพันธุ์</forename> <surname>จุลเกษม</surname></persName> ผู้ว่าการการกีฬาแห่งประเทศไทย ได้เข้าชี้แจง รวมทั้งขออนุมัติหลักการให้ใช้จ่ายเงินงบกลาง รายการเงินสำรองจ่ายเพื่อกรณีฉุกเฉิน หรือจำเป็นประจำปี งบประมาณ พ.ศ.2552 ในการจัดการแข่งขันกีฬาเอเชียน มาร์เชียลอาร์ตเกมส์</lead>
<neck></neck>
<body><p>โดย ครม.อนุมัติหลักการให้การกีฬาแห่งประเทศไทยดำเนินการ ภายในกรอบวงเงิน 272,725,000 บาท และเห็นควรที่คณะกรรมการจัดการแข่งขันฯ พิจารณาประมาณ การรายได้ที่คาดว่าจะได้รับจากสิทธิประโยชน์ให้ชัดเจน และนำเสนอเพื่อประกอบการพิจารณาของ ครม.ไปในคราวเดียวกัน ซึ่งเป็นไปตามความเห็นของสำนักงบประมาณ ทั้งนี้ มอบหมายให้สำนักงานปลัดกระทรวงการท่องเที่ยวและกีฬา เป็นหน่วยเบิกจ่ายงบประมาณในฐานะที่ปลัดกระทรวงการท่องเที่ยวและกีฬา เป็นกรรมการและเลขานุการคณะกรรมการอำนวยการแข่งขัน</p>
<p>สำหรับรายละเอียดงบประมาณการแข่งขันของแต่ละฝ่าย มีดังนี้ สำนักเลขาธิการ 98,000,000 บาท ฝ่ายงบประมาณการเงิน และสิทธิประโยชน์ 9,200,000 บาท ฝ่ายเทคนิคกีฬา 81,100,000 บาท ฝ่ายต้อนรับ ที่พัก อาหารและขนส่ง  57,425,000  บาท  ฝ่ายประชาสัมพันธ์ 15,600,000 บาท, ฝ่ายการแพทย์ และอนามัย 6,300,000 บาท ฝ่ายรักษาความปลอดภัยและจราจร 5,100,000 บาท รวมทั้งสิ้น 272,725,000 บาท</p>
<p>ทั้งนี้ ในวันที่ 18 มี.ค.นี้ จะมีการประชุมคณะกรรมการอำนวยการแข่งขัน ครั้งแรก โดยมี<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี ในฐานะประธานคณะกรรมการอำนวยการแข่งขัน เป็นประธานในการประชุม ที่ห้องประชุม 501 ตึกบัญชาการ ทำเนียบรัฐบาล</p>
<p>สำหรับกีฬาเอเชียนมาร์เชียลอาร์ตเกมส์ ครั้งที่ 1 จะมีการแข่งขันกีฬาต่อสู้ทั้งสิ้น 9 ชนิด ประกอบด้วย มวยไทย, คิกบ็อกซิ่ง, คูราช, ยูยิตสู, ยูโด, คาราเต้-โด, วูซู, ปัญจักสีลัต และเทควันโด ชิงทั้งสิ้น 112 เหรียญทอง</p></body>
</news>
