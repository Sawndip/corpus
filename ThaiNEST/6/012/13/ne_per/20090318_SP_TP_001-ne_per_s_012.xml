<teiHeader>
<fileDesc>
<titleStmt>
  <title>ลมกรดอุบล-สุราษฎร์แชมป์100ม.ชลบุรีโกยเหรียญทอง,กทม.ไล่ติด  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.thaipost.net/news/180309/1884  </bibl>
</sourceDesc>
</fileDesc>
</teiHeader>
<news>
<headline>ลมกรดอุบล-สุราษฎร์แชมป์100ม.ชลบุรีโกยเหรียญทอง,กทม.ไล่ติด</headline>
<lead> "กาญจนบุรีเกมส์"  ผ่านไปแล้ว  3  วัน  ทัพนักกีฬาจากชลบุรี  เริ่มโกย  คว้าไปแล้ว  17  เหรียญทอง  โดยมีกรุงเทพมหานครตามมาห่างๆ  ได้  11  เหรียญทอง  ส่วน   "เจ้าภาพ"   กาญจนบุรี  เครื่องยังไม่ร้อนเท่าที่ควร  เก็บมาได้  2  เหรียญทอง  5  เหรียญเงิน   กับอีก  4  ทองแดง  สำหรับไฮไลต์วันที่ผ่านมา  อยู่ที่การชิงเจ้าลมกรด  100  ทั้งชายหญิง   โดยฝ่ายชายอุบลราชธานีนำทัพอีสานคว้าไป  ส่วนฝ่ายหญิงสุราษฎร์ธานีนำทีมลมกรดภาคใต้กวาดเรียบ  3  อันดับ  ส่วนรองฯ  พ่อเมือง  เน้นเพิ่มความปลอดภัยเพื่อชื่อเสียงชาวกาญจน์</lead>
<neck></neck>
<body><p>การแข่งขันกีฬาเยาวชนแห่งชาติครั้งที่  25  "กาญจนบุรีเกมส์"  ที่  จ.กาญจนบุรี  เมื่อวันอังคารที่  17  มีนาคมที่ผ่านมา  เป็นวันที่  3  ของการแข่งขัน  มีชิงกันทั้งหมด  40  เหรียญทอง  ไฮไลต์อยู่ที่การแข่งขันกรีฑา  ที่สนามกีฬากลางจังหวัด  (สนามกลีบบัว)  โดยเฉพาะการชิงเจ้าลมกรดประเภท  100  เมตรทั้งชายและหญิง  ซึ่งได้รับความสนใจจากแฟนๆ  ซึ่งไปรอกันตั้งแต่บ่าย  แม้ว่าอากาศที่กาญจนบุรีช่วงนี้จะร้อนจัดก็ตาม  แต่ก็ยังโชคดีที่สนามกลีบบัวมีหลังคาโดยรอบ</p>
<p>ปรากฏว่า  ในการแข่งขันวิ่ง  100  เมตรชายนั้น  ลดกรด  "กาญจนบุรีเกมส์"  ตกเป็นของ  <persName><forename>วีระวัฒน์</forename>  <surname>พาเรือง</surname></persName>  ลมกรดชุดนักเรียนไทย  จากจังหวัดอุบลราชธานี  ที่วันนี้แม้จะออกตัวไม่ค่อยดีนัก  แต่ก็เร่งฝีเท้าแซงเพื่อนร่วมจังหวัดแข่งเข้าเส้นชัยเป็นที่  1  คว้าเหรียญทองไปครองได้อย่างสะใจ  ด้วยเวลา  10.97  วินาที  ส่วนเหรียญเงินเป็นของ  <persName><forename>ทศพร</forename>  <surname>บุญหา </surname></persName> จากอุบลราชธานีเช่นกัน  สถิติ  10.99  วินาที,  เหรียญทองแดง  <persName><forename>นรากร </forename> <surname>ชัยประเสริฐ</surname>  </persName> จากนครราชสีมา   สถิติ  11.12  วินาที  สรุปแล้วในการแข่งขันวิ่ง  100  เมตรชาย  ลมกรดจากภาคอีสานกวาดไปทั้ง  3  เหรียญ</p>
<p>ส่วนในประเภทหญิง  เป็นคิวของลมกรดสาวจากเมืองใต้บ้าง  กวาด  3  เหรียญเรียบ  โดยเหรียญทองเป็นของ  <persName><forename>กมลชนก</forename>  <surname>สอนปลอด </surname></persName>  ลมกรดสาวจากสุราษฎร์ธานี  วิ่งเข้าเส้นชัยเป็นคนแรก  ด้วยเวลา  12.67  วินาที,  เหรียญเงิน  <persName><forename>เดือนเพ็ญ</forename>  <surname>ชูปาน</surname></persName>  จากนครศรีธรรมราช  สถิติ  12.91  วินาที,  เหรียญทองแดง  <persName><forename>เพ็ญศรี </forename> <surname>ช่วยฤกษ์</surname></persName>  จากสุราษฎร์ธานี  สถิติ  12.93  วินาที</p>
<p>ส่วนความเคลื่อนไหวของ   "เจ้าภาพ"  กาญจนบุรีนั้น  เมื่อวันที่  17  มี.ค.ที่ผ่านมา  <persName><roleName>นาย</roleName><forename>ชัยวัฒน์ </forename> <surname>ลิมป์วรรณธะ</surname> </persName> รองผู้ว่าราชการจังหวัดฯ  ได้เป็นประธานการประชุมหัวหน้าคณะนักกีฬาและคณะกรรมการจัดการแข่งขันฯ  ซึ่งสรุปว่า  ที่พักนักกีฬายังไม่พอเพียงและบางแห่งไม่เหมาะสม   ซึ่งฝ่ายที่รับผิดชอบก็ได้เร่งแก้ไข  นอกจากนั้นรองผู้ว่าฯ  ได้ย้ำฝ่ายแพทย์พยาบาล,  และด้านการรักษาความปลอดภัยให้ดีที่สุด  เพื่อชื่อเสียงของจังหวัด</p>
<p>จากการแข่งขันที่ผ่านมา  3  วัน  ทัพนักกีฬาจาก  ชลบุรี  โกยเหรียญทองนำเป็นจ่าฝูง  โดยคว้าไปรวม  17  เหรียญทอง,  13  เหรียญเงิน,  10  เหรียญทองแดง  ตามมาด้วย  กรุงเทพฯ  11  ทอง  3  เงิน  6   ทองแดง,  อันดับ  3  นครศรีธรรมราช  5  ทอง,  3  เงิน  2  ทองแดง  ขณะที่  "เจ้าภาพ"  กาญจนบุรี  คว้ามาได้แล้ว  2  เหรียญทอง,  5  เหรียญเงินกับอีก   4  เหรียญทองแดง.</p></body>
</news>
