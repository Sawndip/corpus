<teiHeader>
<fileDesc>
<titleStmt>
  <title>"บราวน์" แฉ "เชส" ถ่มน้ำลายใส่ผู้ช่วย-โวยเปาทำฮัลล์พัง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-03-18 08:13:00  </date>
</publicationStmt>
<notesStmt>
  <note>กีฬา  </note>
</notesStmt>
<sourceDesc>
  <bibl>http://www.manager.co.th/Sport/ViewNews.aspx?NewsID=9520000030754  </bibl>
</sourceDesc>
</fileDesc>
</teiHeader>
<news>
<headline>"<persName><surname>บราวน์</surname></persName>" แฉ "<persName><forename>เชส</forename></persName>" ถ่มน้ำลายใส่ผู้ช่วย-โวยเปาทำฮัลล์พัง</headline>
<lead><persName><forename>ฟิล</forename> <surname>บราวน์</surname></persName> กุนซือมาดเข้มของ ฮัลล์ ซิตี แฉแหลกว่า <persName><forename>เชส</forename> <surname>ฟาเบรกาส</surname></persName> จอมทัพชาวสเปนของ อาร์เซนอล ถ่มน้ำลายใส่ <persName><forename>ไบรอัน</forename> <surname>ฮอร์ตัน</surname></persName> มือขวาของตน พร้อมทั้งตำหนิทีมผู้ตัดสินว่าเป็นต้นเหตุของความพ่ายแพ้ในเกมเอฟเอ คัพ รอบ 8 ทีมสุดท้าย</lead>
<neck></neck>
<body><p>ฟุตบอลถ้วยอันศักดิ์สิทธิ์ของเมืองผู้ดี รอบก่อนรองชนะเลิศ นัดตกค้าง เมื่อวันอังคารที่ 17 มีนาคมที่ผ่านมา �ปืนใหญ่� ลงเล่นในถิ่นเอมิเรตส์ สเตเดียม พลิกแซงชนะ �เสือน้อย� 2-1 หลังจากถูก <persName><forename>นิค</forename> <surname>บาร์มบี</surname></persName> ยิงนำในครึ่งแรก ก่อนที่ <persName><forename>โรบิน</forename> <surname>ฟาน เพอร์ซี</surname></persName> กับ <persName><forename>วิลเลียม</forename> <surname>กัลลาส</surname></persName> จะช่วยกันทำคนละประตูให้เจ้าบ้านผ่านเข้ารอบตัดเชือก</p>
<p>อย่างไรก็ตาม ควันหลงหลังแมตช์ยังคงความดุเดือดไม่แพ้ในช่วง 90 นาทีที่ฟาดแข้ง เมื่อ <persName><surname>บราวน์</surname></persName> ออกมาเผยผ่านทาง เซตานตา สปอร์ตส ว่า �เชส ฟาเบรกาส กัปตันทีมของอาร์เซนอล เข้ามาถ่มน้ำลายใส่ผู้ช่วยผู้จัดการทีมของผม (ฮอร์ตัน) หลังจบเกม พวกคุณลองคิดดูก็แล้วกันว่าธาตุแท้ของทีมนี้เป็นอย่างไร�</p>
<p>ทว่า <persName><forename>เชส</forename></persName> ซึ่งอยู่ในระหว่างฟื้นตัวจากอาการเจ็บเข่ารุนแรงและไม่มีชื่อลงสนามในเกมนี้ออกมาปฏิเสธข้อกล่าวหาทันทีว่า �ผมขอโต้แย้งอย่างเต็มที่เลยว่าไม่ได้ถ่มน้ำลายใส่ใครทั้งสิ้นหลังจบการแข่งขัน ผมไม่เคยทำเรื่องอย่างนั้นในสนามเลย และทำไมผมต้องทำด้วยในเมื่อผมไม่ได้ลงเล่นในวันนี้�</p>
<p>พร้อมกันนี้ <persName><surname>บราวน์</surname></persName> ยังออกมาโวย <persName><forename>ไมค์</forename> <surname>ไรลีย์</surname></persName> สิงห์เชิ้ตดำที่เป่าให้ลูกยิงของ <persName><surname>กัลลาส</surname></persName> ในนาทีที่ 84 เป็นประตู ทั้งที่กองหลังฝรั่งเศสยืนอยู่ในตำแหน่งล้ำหน้าว่า �นั่นเป็นความผิดพลาดที่น่าอับอายมาก ความจริงเราไม่ได้แพ้ให้กับ อาร์เซนอล ที่เป็นทีมอันดับ 4 ในพรีเมียร์ลีกตอนนี้ แต่ที่เราแพ้ก็เพราะการตัดสินใจของผู้กำกับเส้นและผู้ตัดสินต่างหาก�</p></body>
</news>
