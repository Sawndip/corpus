<teiHeader>
<fileDesc>
<titleStmt>
  <title>เขมรเตรียมเปิดนครวัดกลางคืนดูดนักท่องเที่ยว  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 05:20:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8722  </bibl>
</sourceDesc>
</fileDesc>
</teiHeader>
<news>
<headline>เขมรเตรียมเปิดนครวัดกลางคืนดูดนักท่องเที่ยว</headline>
<lead>คาดจะมีนักท่องเที่ยวตบเท้าเข้าชมถึง1ล้านคน ขณะที่นักอนุรักษ์ฯวิตกถึงผลกระทบของการสูบน้ำบาดาลป้อนโรงแรม หวั่นพื้นดินใต้นครวัดยุบตัว ... </lead>
<neck></neck>
<body><p>สำนักข่าวต่างประเทศรายงานว่า เมื่อวันที่ 26 พ.ค. นายบุน นาริธ หัวหน้าสำนักงานดูแลรักษาปราสาทนครวัด ใน จ.เสียมเรียพ เผยว่า ทางกัมพูชากำลังพิจารณาเปิดนครวัดให้นักท่องเที่ยวเข้าชมในช่วงกลางคืนจนถึงเวลา <time when="22:30:00">22.30 น.</time> จากเดิมที่ปิดเมื่อตะวันตกดิน เพื่อดึงดูดนักท่องเที่ยวมากขึ้น คล้ายจุดท่องเที่ยวอื่นๆ ในเอเชียตะวันออกเฉียงใต้ โดยมีการติดตั้งดวงไฟบริเวณปราสาทนครวัดบ้างแล้ว เพื่อให้นักท่องเที่ยวได้เห็นทิวทัศน์ทุกส่วนในที่มืด</p>
<p>ทั้งนี้ ทางกัมพูชาคาดว่าปีนี้จะมีนักท่องเที่ยวต่างชาติกว่า 1 ล้านคน ส่วนใหญ่จากเกาหลีใต้ ญี่ปุ่นและสหรัฐฯ ซึ่งกว่าครึ่งไปเที่ยวปราสาทนครวัด แต่นักอนุรักษ์ฯ วิตกกังวลถึงผลกระทบ โดยเฉพาะการสูบน้ำบาดาลป้อนโรงแรมและผู้อยู่อาศัยรอบนครวัดมากขึ้นเรื่อยๆ อาจทำให้พื้นดินใต้นครวัดยุบตัว</p>
<p>อย่างไรก็ดี ทางกัมพูชา และญี่ปุ่นยังลงนามข้อตกลงร่วมอนุรักษ์เรือนจำ "เอส-21" หรือ "โตล สเล็ง" ซึ่งเขมรแดงเคยใช้เป็นคุกโหด ทรมานสังหารฝ่ายตรงข้ามกว่า 15,000 คนในช่วงเขมรแดงครองอำนาจในปี 2518-2521 ภายใต้ชื่อ "โครงการความร่วมมือพิพิธภัณฑ์สันติภาพ"</p></body>
</news>
