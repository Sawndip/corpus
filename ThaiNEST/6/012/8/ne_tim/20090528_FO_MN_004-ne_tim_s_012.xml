<teiHeader>
<fileDesc>
<titleStmt>
  <title>อนามัยโลกเผยยอดผู้ติดเชื้อหวัดพันธุ์ใหม่ทะลุ 13,000 รายแล้ว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-28 01:41:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059675  </bibl>
</sourceDesc>
</fileDesc>
</teiHeader>
<news>
<headline>อนามัยโลกเผยยอดผู้ติดเชื้อหวัดพันธุ์ใหม่ทะลุ 13,000 รายแล้ว</headline>
<lead>เอเอฟพี - ยอดผู้ติดเชื้อไข้หวัดใหญ่สายพันธุ์ใหม่ทะลุ13,000 รายแล้ว นับตั้งแต่ที่ไวรัสเอช1เอ็น1 ถูกพบครั้งแรกเมื่อเดือนที่แล้ว องค์การอนามัยโลกยืนยันตัวเลขอย่างเป็นทางการล่าสุดเมื่อวันพุธ (27)</lead>
<neck></neck>
<body><p>องค์การอนามัยโลกระบุว่ามีผู้ติดเชื้อ 13,398 รายใน 46 ประเทศ และมีผู้เสียชีวิต 95 คน หลังจากพบผู้เสียชีวิตเพิ่มอีก 3 รายในเม็กซิโก ขณะเดียวก็พบว่ามีผู้ติดเชื้อทั่วโลกเพิ่มขึ้นอีก 444 รายในช่วงหนึ่งวันที่ผ่านมา</p>
<p>ในจำนวน 444 รายนั้น มีถึง 367 รายที่เกิดขึ้นในเม็กซิโก ทำให้ยอดรวมถึงผู้ติดเชื้อในประเทศที่เป็นต้นตอของการแพร่ระบาดของไวรัสสายพันธุ์2009 แห่งนี้ เพิ่มเป็น4,541 รายแล้ว</p>
<p>ส่วนประเทศอื่นๆ ที่พบผู้ติดเชื้อไข้หวัดใหญ่สายพันธุ์ใหม่เพิ่มขึ้นอย่างมีนัยสำคัญคือออสเตรเลีย ที่เพิ่มขึ้นวันเดียว 20 ราย ทำให้ยอดรวมเป็น 39 คน ขณะที่อาร์เจนตินา พบผู้ติดเชื้อรายใหม่อีก 14 คนและยอดรวมอยู่ที่ 19 ราย</p>
<p>นอกจากนี้ เมื่อวันพุธ (27) บาห์เรนและสิงคโปร์ เป็น 2 ชาติล่าสุดที่รายงานพบผู้ติดเชื้อไวรัสเอช1เอ็น1 รายแรกของประเทศไปยังองค์การอนามัยโลก</p>
<p>เคอิจิ ฟูกูดะ ผู้ช่วยผู้อำนวยการองค์การอนามัยโลก กล่าวในวันอังคาร (26) ว่า การแพร่ระบาดยังคงลุกลามและอาจจะมีการปรับระดับเตือนภัยเป็นขั้น 6 ในอนาคต</p>
<p>�ผมคิดว่ามีความเป็นไปได้เลยที่เดียวที่มันจะยังคงแพร่กระจาย และจะตั้งมั่นในหลายประเทศในภูมิภาคต่างๆ ในตอนนั้นผมคิดว่ามังคงยุติธรรมที่จะเรียกมันว่าโรคระบาด� ฟูกูดะ กล่าว</p></body>
</news>
