<teiHeader>
<fileDesc>
<titleStmt>
  <title>เกาหลีเหนือทดลอง�นุก�รอบใหม่ โลก�ผวา�ทั้งมิตร-ศัตรูต่างประณาม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-25 20:39:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000058602  </bibl>
</sourceDesc>
</fileDesc>
</teiHeader>
<news>
<headline>เกาหลีเหนือทดลอง�นุก�รอบใหม่ โลก�ผวา�ทั้งมิตร-ศัตรูต่างประณาม</headline>
<lead>เอเอฟพี/เอเจนซี � เกาหลีเหนือวันนี้(25)ทดลองอาวุธนิวเคลียร์ลูกใหม่ซึ่งมีอานุภาพยิ่งกว่าลูกแรกหลายเท่าตัว ทำให้ทั้งศัตรูและพันธมิตรต่างโรกธกริ้ว และเร่งให้สมาชิกคณะมนตรีความมั่นคงแห่งสหประชาชาติ เรียกประชุมวาระฉุกเฉิน</lead>
<neck></neck>
<body><p>สำนักข่าวเคซีเอ็นเอของเกาหลีเหนือรายงานว่า เกาหลีเหนือประสบความสำเร็จในการทดลองอาวุธนิวเคลียร์ใต้พื้นดินครั้งที่2 ซึ่งมีอานุภาพทำลายล้างสูงกว่าการทดลองครั้งแรกในเดือนตุลาคม 2006 และเป็นการแสดงศักยภาพในการป้องกันตนเองจากภัยคุกคามทุกรูปแบบ</p>
<p>อนาโตลี เซอร์ดิวคอฟ รัฐมนตรีกลาโหมรัสเซียระบุว่าได้รับรายงานข่าวกรองจากเจ้าหน้าที่ด้านความมั่นคงที่ยืนยันว่า แรงระเบิดจากการทดลองนิวเคลียร์เมื่อวานอยู่ระหว่าง 10-20 กิโลตันซึ่งมากกว่าการทดลองครั้งแรกในปี 2006 ที่มีเพียง 1 กิโลตัน</p>
<p>สำนักข่าวยอนฮัปของเกาหลีใต้รายงานโดยอ้างเจ้าหน้าที่สำนักอุตุนิยมวิทยา ในกรุงโซลที่ยืนยันว่า ตรวจพบแผ่นดินไหวที่ไม่ได้เกิดขึ้นตามธรรมชาติ ในเกาหลีเหนือ เวลา<time when="10:00:00">10.00 น.</time> ตามเวลาท้องถิ่นของวันซึ่งตรงกับเวลา <time when="08:00:00">08.00 น.</time> ตามเวลาในไทย ใกล้เมืองคิลจู ซึ่งอยู่ห่างจากสถานที่ทดลองนิวเคลียร์ครั้งแรกไปทางตะวันออกเฉียงเหนือ10-15กิโลเมตร โดยวัดแรงสั่นสะเทือนได้ 4.5 ริกเตอร์ ขณะที่การทดลองครั้งแรกเมื่อ3ปีก่อนวัดได้3.6 ริกเตอร์เท่านั้น</p>
<p>ประธานาธิบดีลีมยองบัคของเกาหลีใต้ประณามการทดลองนิวเคลียร์ครั้งนี้ เป็นภัยคุกคามอย่างร้ายแรงต่อความสงบสุขในภูมิภาค และเป็นการท้าทายต่อความพยายามของนานาชาติในการยับยั้งการแพร่กระจายของอาวุธนิวเคลียร์ โดยผู้นำเกาหลีใต้ต้องเรียกประชุมเจ้าหน้าที่ความมั่นคงฉุกเฉินในช่วงบ่ายวันนี้</p>
<p>ส่วนกองทัพเกาหลีใต้ได้ตั้งทีมบริหารสถานการณ์ในภาวะวิกฤตที่มีทหารระดับนายพลเข้าร่วมและมีรัฐมนตรีกลาโหมเป็นประธาน เพื่อติดตามความเคลื่อนไหวของกองทัพเกาหลีเหนืออย่างใกล้ชิดโดยออกคำสั่งให้กำลังพล 680,000นายเตรียมพร้อม</p>
<p>ด้านกลุ่มผู้ประท้วงชาวเกาหลีใต้ราว 200 คน รวมตัวที่สวนสาธารณะแห่งหนึ่งในกรุงโซลเพื่อเผารูปภาพ คิมจองอิล ผู้นำเกาหลีเหนือและธงชาติเกาหลีเหนือ พร้อมเรียกร้องนานาชาติลงโทษเกาหลีเหนือโดยเร็ว</p>
<p>ทาเคโอะ คาวามูระ เลขาธิการคณะรัฐมนตรีญี่ปุ่นเผยว่าญี่ปุ่นได้ตั้งคณะทำงานเฉพาะกิจในทำเนียบนายกรัฐมนตรี และญี่ปุ่นกังวลกับการกระทำที่ไม่อาจรับได้ของเกาหลีเหนือ พร้อมกับเรียกร้องให้เปิดประชุมคณะมนตรีความมั่นคงแห่งสหประชาชาติเพื่อพิจารณาเรื่องนี้เป็นกรณีฉุกเฉิน</p>
<p>ฮิโรฟูมิ นากาโซเน รัฐมนตรีต่างประเทศญี่ปุ่นให้สัมภาษณ์ว่า เกาหลีเหนือจงใจละเมิดมติคณะมนตรีความมั่นคง ซึ่งญี่ปุ่นขอประณามอย่างรุนแรง</p>
<p>ด้านประธานาธิบดีบารัค โอบามาแห่งสหรัฐฯ ระบุว่า เกาหลีเหนือเป็นภัยคุกคามสันติภาพและความมั่นคงของโลกและสหรัฐฯจะหาทางยุติการยั่วยุของเกาหลีเหนือโดยสันติวิธี</p>
<p>สำหรับจีนซึ่งเป็นพันธมิตรสำคัญที่สุดของโสมแดง กระทรวงการต่างประเทศแดนมังกรได้ออกคำแถลงระบุว่า �คัดค้านอย่างแน่วแน่� ต่อการทดลองคราวนี้ พร้อมเรียกร้องให้เกาหลีเหนือรักษาคำมั่น        สัญญาที่จะปลดอาวุธนิวเคลียร์</p>
<p>ส่วนกระทรวงการต่างประเทศรัสเซีย ซึ่งเป็นพันธมิตรของเกาหลีเหนืออีกรายหนึ่ง ก็แถลงว่าการทดลองครั้งนี้เป็นการคุกคามเสถียรภาพของภูมิภาค และละเมิดเจตนารมณ์ของคณะมนตรีความมั่นคง ตลอดจนขัดขวางความพยายามในการไม่แพร่กระจายอาวุธนิวเคลียร์</p>
<p>ก่อนหน้านี้เกาหลีเหนือขู่จะทดลองอาวุธนิวเคลียร์รอบใหม่ เพื่อประท้วงคณะมนตรีความมั่นคงแห่งสหประชาชาติที่มีมติประณามการทดสอบขีปนาวุธพิสัยไกลของเกาหลีเหนือ เมื่อเมษายนที่ผ่านมา พร้อมประกาศจะไม่เข้าร่วมเจรจา 6 ฝ่ายและจะเดินหน้ากระบวนการสกัดพลูโตเนียมอีกครั้ง ซึ่งนักวิเคราะห์ระบุว่า ขณะนี้เกาหลีเหนือมีปริมาณพลูโตเนียมมากพอสำหรับผลิตระเบิดนิวเคลียร์ขนาดเล็กราว6-12 ลูกแล้ว</p></body>
</news>
