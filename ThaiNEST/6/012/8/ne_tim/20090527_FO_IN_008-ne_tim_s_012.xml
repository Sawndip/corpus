<teiHeader>
<fileDesc>
<titleStmt>
  <title>โอบามาเรียกร้องรัฐทหารพม่าปล่อยตัวซู จี  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 11:55:56  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173272  </bibl>
</sourceDesc>
</fileDesc>
</teiHeader>
<news>
<headline>โอบามาเรียกร้องรัฐทหารพม่าปล่อยตัวซู จี</headline>
<lead>ประธานาธิบดี บารัค โอบามา ของสหรัฐ เรียกร้องให้ทางการพม่าปล่อยตัวนาง ออง ซาน ซู จี โดยทันทีและไม่มีเงื่อนไข ทั้งยังตำหนิพม่าที่ควบคุมตัวนางซู จี ตามอำเภอใจและไม่เป็นธรรม</lead>
<neck></neck>
<body><p>แถลงการณ์ของประธานาธิบดี โอบามา ยังระบุถึงการพิจารณาคดีนางซู จี ในขณะนี้ว่า ตั้งอยู่บนข้อกล่าวหาที่หลอกลวงทั้งสิ้น ถึงเวลาแล้วที่รัฐบาลทหารพม่าจะต้องยกเลิกทุกข้อหาที่ดำเนินต่อนางซู จี และปล่อยตัวนางรวมถึงนักโทษการเมืองคนอื่น ๆ อย่างไม่มีเงื่อนไข</p>
<p>นางซู จี ผู้เรียกร้องประชาธิปไตยในพม่า วัย 63 ปี มีกำหนดจะได้รับการปล่อยตัวจากการถูกกักบริเวณในวันนี้ แต่แล้วทางการพม่ากลับจับนางไปคุมขังอีกครั้งในอาณาเขตของเรือนจำอินเส่ง หลังมีชายอเมริกันแปลกหน้าว่ายน้ำไปหานางซู จี ถึงบ้านพัก ซึ่งนางซู จี ก็ให้ปากคำต่อชั้นศาล ยืนยันว่า ไม่รู้มาก่อนว่ามีชายแปลกหน้าเข้ามาที่บ้าน จนกระทั่งหญิงรับใช้ได้แจ้งเรื่องนี้ให้ทราบในวันต่อมา คาดว่า ศาลในพม่าอาจตัดสินให้นางซู จี มีความผิดจริงโทษฐานละเมิดเงื่อนไขการกักบริเวณ ซึ่งอาจส่งผลให้นางถูกตัดสินจำคุกสูงสุด 5 ปี</p></body>
</news>
