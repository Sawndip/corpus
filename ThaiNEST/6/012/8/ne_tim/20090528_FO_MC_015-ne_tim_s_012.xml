<teiHeader>
<fileDesc>
<titleStmt>
  <title>โอบามาเสนอชื่อทูตประจำญี่ปุ่น อินเดียและศรีลังกา  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 08:40:57  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1Nzk2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>โอบามาเสนอชื่อทูตประจำญี่ปุ่น อินเดียและศรีลังกา</headline>
<lead>วอชิงตัน 28 พ.ค.-ประธานาธิบดีบารัค โอบามา ผู้นำสหรัฐฯ เสนอชื่อบุคคลดำรงตำแหน่งเอกอัครราชทูตประจำญี่ปุ่น อินเดียและศรีลังกา ท่ามกลางเหตุการณ์ความตึงเครียดที่มากขึ้นในเอเชียทั้งจากการทดลองนิวเคลียร์ของเกาหลีเหนือ ความไม่สงบในปากีสถานและความขัดแย้งทางเชื้อชาติในศรีลังกา</lead>
<neck></neck>
<body><p>ประธานาธิบดีโอบามาแต่งตั้งนายจอห์น รูส์ นักกฏหมายที่เชี่ยวชาญด้านเทคโนโลยีมาอย่างยาวนานดำรงตำแหน่งทูตสหรัฐประจำญี่ปุ่น  และแต่งตั้งนายทิโมธี โรเมอร์ อดีตสมาชิกรัฐสภาจากพรรคเดโมแครตเป็นทูตประจำอินเดีย  โดยนายโรเมอร์ เคยเป็นหนึ่งในคณะกรรมาธิการสอบสวนหาความจริงเหตุการณ์ก่อการร้ายวันที่ 11 ก.ย. 2544 และเป็นกรรมาธิการป้องกันการแพร่กระจายของอาวุธนิวเคลียร์  ผู้นำสหรัฐยังได้แต่งตั้งนางแพทริเซีย บูเทนิส นักการทูตมืออาชีพอดีตทูตประจำอิรัก ปากีสถาน และอินเดีย ให้เป็นทูตประจำศรีลังกาและมัลดีฟส์</p>
<p>โอบามาแถลงว่าทูตเหล่านี้จะทำให้ความเป็นหุ้นส่วนกับต่างประเทศเข้มแข็งขึ้นในช่วงเวลาอันวิกฤติทั้งต่อสหรัฐและโลก  อย่างไรก็ตาม การดำรงตำแหน่งของทูตจะต้องได้รับการรับรองจากวุฒิสภา.</p></body>
</news>
