<teiHeader>
<fileDesc>
<titleStmt>
  <title>โอเปคหวังคงกำลังผลิตน้ำมัน ที่ระดับเดิม  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-26 07:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8514  </bibl>
</sourceDesc>
</fileDesc>
</teiHeader>
<news>
<headline>โอเปคหวังคงกำลังผลิตน้ำมัน ที่ระดับเดิม</headline>
<lead>กลุ่มโอเปคเตรียมเข้าประชุม ที่กรุงเวียนนา ของออสเตรีย โดยคาดหวังการคงระดับการผลิตเดิม ท่ามกลางสถานการณ์ราคาน้ำมันดิบที่พุ่งสูงขึ้น</lead>
<neck></neck>
<body><p>กลุ่มประเทศผู้ส่งน้ำมันเป็นสินค้าออก หรือ โอเปค แสดงความคาดหวัง ในการคงกำลังการผลิตน้ำมัน ไว้ที่ระดับเดิม แม้ว่าล่าสุดราคาน้ำมันดิบได้พุ่งแตะระดับสูงสุด ในรอบครึ่งปี โดยบรรดารัฐมนตรีกลุ่มโอเปคจะเข้าประชุมร่วมกัน ที่กรุงเวียนนา ประเทศออสเตรีย ในวันพรุ่งนี้ (27 พ.ค.) โดยคาดว่า ที่ประชุมจะตัดสินใจคงกำลังการผลิต ไว้ที่ระดับเดิมต่อไป โดยไม่สนใจเสียงเรียกร้องของอิหร่าน และเวเนซุเอลา ที่ต้องการให้โอเปคปรับลดกำลังการผลิตลงอีก เพื่อผลักดันให้ราคาน้ำมันปรับเพิ่มขึ้น</p>
<p>สำหรับเหตุผลสำคัญของความคาดหวังดังกล่าว เนื่องจากราคาน้ำมันดิบในตลาดโลก ล่าสุด เริ่มเคลื่อนไหวในระดับ 60 ดอลลาร์สหรัฐต่อบาร์เรล ซึ่งนับเป็นระดับสูงที่สุด ตั้งแต่เดือน พ.ย.ปีก่อน ทั้งที่ความต้องการใช้น้ำมันทั่วโลก ยังไม่ปรับเพิ่มขึ้นมากนัก ส่วนราคาน้ำมันตลาดเบรนท์ ของอังกฤษ ล่าสุด อยู่ที่ระดับ 60.02 ดอลลาร์สหรัฐต่อบาร์เรล ปรับลดลง 76 เซนต์</p>
<p>ก่อนหน้านี้ รัฐมนตรีน้ำมันของแอลจีเรีย คาดว่า ราคาน้ำมันจะพุ่งแตะระดับ 70 ดอลลาร์สหรัฐต่อบาร์เรล ในปีหน้า ซึ่งเป็นราคาที่กลุ่มผู้ผลิตน้ำมันยังสามารถทำกำไร เพื่อนำมาลงทุนสำรวจหาแหล่งน้ำมัน และก๊าซธรรมชาติต่อได้</p></body>
</news>
