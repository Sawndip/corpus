<teiHeader>
<fileDesc>
<titleStmt>
  <title>เผยรัฐบาลสหรัฐอาจระงับแผนซื้อหนี้เสียธนาคาร  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 11:57:03  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODI0Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>เผยรัฐบาลสหรัฐอาจระงับแผนซื้อหนี้เสียธนาคาร</headline>
<lead>นิวยอร์ก 28 พ.ค. - หนังสือพิมพ์วอลล์สตรีทเจอร์นัลรายงานอ้างแหล่งข่าววงในว่า แผนของรัฐบาลสหรัฐที่จะกำจัดหนี้เสียของธนาคารกำลังติดขัดและอาจถูกระงับในเร็ว ๆ นี้</lead>
<neck></neck>
<body><p>โครงการซื้อหนี้ด้อยคุณภาพที่ร่างขึ้นโดยบรรษัทประกันเงินฝากของรัฐบาลกลาง เป็นส่วนหนึ่งของโครงการลงทุนภาครัฐและเอกชนวงเงิน 1 ล้านล้านดอลลาร์สหรัฐ (ราว 35 ล้านล้านบาท) ที่รัฐบาลประกาศในเดือนมีนาคมให้ธนาคารขายภาระหนี้และหลักทรัพย์ให้แก่นักลงทุน วอลล์สตรีทเจอร์นัลรายงานว่า ทั้งผู้ที่คิดจะซื้อและจะขายต่างลังเลใจ เพราะเกรงว่าระเบียบของโครงการจะเปลี่ยนแปลงไปตามบรรยากาศการเมืองที่ไม่ค่อยเป็นมิตรกับตลาดเงินตลาดทุนในวอลล์สตรีทเท่าใดนัก นอกจากนี้ธนาคารบางแห่งที่คิดขายหนี้เสียตั้งแต่ต้นปีนี้ขณะนี้เริ่มเปลี่ยนใจแล้วเพราะมีฐานะทางการเงินดีขึ้น.</p></body>
</news>
