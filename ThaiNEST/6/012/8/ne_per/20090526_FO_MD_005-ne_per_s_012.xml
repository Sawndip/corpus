<teiHeader>
<fileDesc>
<titleStmt>
  <title>โสมแดงเดินหน้าทดสอบจรวด ไม่สนใจนานาชาติรุมประณาม  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 19:58:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059085  </bibl>
</sourceDesc>
</fileDesc>
</teiHeader>
<news>
<headline>โสมแดงเดินหน้าทดสอบจรวด ไม่สนใจนานาชาติรุมประณาม</headline>
<lead>เอเอฟพี / เอจนซี - เกาหลีเหนือทดสอบขีปนาวุธพิสัยใกล้อีก หลังประสบผลสำเร็จในการทดลองนิวเคลียร์ใต้ดินโดยไม่สนใจการประณามจากทั่วโลก</lead>
<neck></neck>
<body><p>สำนักข่าวยอนฮัปของเกาหลีใต้ระบุว่า เกาหลีเหนือทดสอบขีปนาวุธพิสัยใกล้อีก 2 ลูกเมื่อวาน(26)ในทะเลเหลือง ทางด้านตะวันตกของประเทศ แม้เพิ่งทดสอบไป3ลูกเมื่อวันจันทร์ หลังสิ้นสุดการทดลองนิวเคลียร์ใต้ดินครั้งที่2ในรอบ3ปีไม่กี่ชั่วโมง</p>
<p>รายงานระบุว่าเกาหลีเหนือยิงขีปนาวุธทั้งแบบจากพื้นสู่อากาศและจากพื้นสู่เรือ ที่มีพิสัยทำการราว 130 กิโลเมตรในทะเลเหลืองเมื่อช่วงบ่ายวานนี้ตามเวลาท้องถิ่น โดยเกาหลีเหนือสั่งห้ามเรือทุกชนิดเข้ามาในน่านน้ำทะเลเหลืองบริเวณนอกชายฝั่งจังหวัดเปียงอันใต้จนถึงวันพุธ(27)นี้ซึ่งแหล่งข่าวในกองทัพเกาหลีใต้เชื่อว่าเป็นเพราะเกาหลีเหนือจะทดสอบขีปนาวุธเพิ่มอีก</p>
<p>โฆษกกระทรวงต่างประเทศเกาหลีใต้ระบุว่า รัฐบาลจะร่วมซ้อมปฏิบัติการทางเรือเพื่อสกัดกั้นการแพร่กระจายอาวุธที่มีอานุภาพทำลายล้างสูงตามโครงการ "พีเอสไอ" ที่มีสหรัฐฯเป็นแกนนำและมีประเทศต่างๆ เข้าร่วมกว่า90ประเทศเพื่อตอบโต้การทดลองนิวเคลียร์และขีปนาวุธของเกาหลีเหนือ แม้เกาหลีเหนือจะเตือนว่าการร่วมโครงการนี้ถือเป็นการประกาศสงครามก็ตาม</p>
<p>ด้าน<persName><forename>รอเบิร์ต</forename> <surname>กิบบ์ส</surname></persName> โฆษกทำเนียบขาวยืนยันว่า <persName><roleName>ประธานาธิบดี</roleName><forename>บารัค</forename> <surname>โอบามา</surname></persName> ได้หารือทางโทรศัพท์กับ<persName><roleName>ประธานาธิบดี</roleName><surname>ลี</surname><forename>มยองบัก</forename></persName>ของเกาหลีใต้และ<persName><roleName>นายกรัฐมนตรี</roleName><forename>ทาโร</forename> <surname>อาโซะ</surname></persName>ของญี่ปุ่นเมื่อวันจันทร์(25) เพื่อหาทางตอบโต้เกาหลีเหนือ ซึ่งทั้ง3เห็นพ้องที่จะผลักดันให้สหประชาชาติมีมาตรการเข้มงวดมากขึ้นเพื่อป้องกันการทดลองนิวเคลียร์และขีปนาวุธของเกาหลีเหนือ นอกจากนั้น<persName><surname>โอบามา</surname></persName>ได้ย้ำถึงพันธสัญญาร่วมกันของทั้ง3ประเทศเพื่อสร้างความมั่นคงในเอเชียตะวันออก พร้อมยืนยันจะปกป้องเกาหลีใต้และญี่ปุ่นจากการโจมตีของเกาหลีเหนือ</p>
<p>ขณะที่คณะมนตรีความมั่นคงซึ่งเปิดประชุมที่นิวยอร์ก มีมติประณามการทดลองนิวเคลียร์ของเกาหลีเหนือเมื่อวันจันทร์ ซึ่งเป็นการละเมิดมติที่1718เมื่อเดือนตุลาคม2006 แต่ยังไม่สามารถตกลงกันในเรื่องการเพิ่มบทลงโทษเกาหลีเหนือ แม้จะยอมรับว่าการกระทำดังกล่าวเป็นภัยคุกคามก็ตาม</p>
<p><persName><forename>ฌอง</forename> <middlename>ปิแอร์</middlename> <surname>ลาครัวซ์</surname></persName> อัครราชทูตฝรั่งเศสประจำสหประชาชาติเผยว่า ถึงเวลาแล้วที่ต้องเพิ่มการลงโทษเกาหลีเหนือให้รุนแรงยิ่งขึ้น ขณะที่<persName><forename>วิทาลี</forename> <surname>เชอร์กิน</surname></persName> เอกอัครราชทูตรัสเซีย และ<persName><forename>ยูกิโอะ</forename> <surname>ทาคาสึ</surname></persName>เอกอัครราชทูตญี่ปุ่นเห็นว่าควรมีการตอบโต้เกาหลีเหนือแทนการมีมติประณามเพียงอย่างเดียว</p>
<p>ด้านกระทรวงต่างประเทศจีน ออกคำแถลงเรียกร้องให้เกาหลีเหนือรักษาคำมั่นที่จะปลดอาวุธนิวเคลียร์และยุติการกระทำที่ทำให้สถานการณ์เลวร้ายลง พร้อมเรียกร้องให้เกาหลีเหนือกลับสู่โต๊ะเจรจา6ฝ่าย อย่างไรก็ตาม ในคำแถลงฉบับนี้ จีนยืนยันว่าไม่เห็นด้วยกับการใช้วิธีรุนแรงใดๆ เพื่อลงโทษเกาหลีเหนือ</p>
<p>ขณะที่รัฐมนตรีต่างประเทศของประเทศในเอเชียและยุโรปมากกว่า 40 ประเทศ ซึ่งเข้าร่วมประชุมอาเซมที่กรุงฮานอยของเวียดนามเป็นเวลา2วันตั้งแต่เมื่อวาน ได้ร่วมลงชื่อในคำแถลงที่ระบุว่า" กลุ่มประเทศเอเชีย-ยุโรปขอเรียกร้องให้เกาหลีเหนือยุติการทดลองอาวุธนิวเคลียร์ ซึ่งละเมิดต่อมติสหประชาชาติ และกลับเข้าร่วมการเจรจา6ฝ่ายโดยเร็วเพื่อรักษาสันติภาพในภูมิภาค"</p>
<p><persName><forename>ฮิโรฟูมิ</forename> <surname>นากาโซเนะ</surname></persName> รัฐมนตรีต่างประเทศญี่ปุ่นและ<persName><surname>ยู</surname><forename>มยองฮวาน</forename></persName> รัฐมนตรีต่างประเทศของเกาหลีใต้ ยืนยันที่ฮานอยว่าญี่ปุ่นและเกาหลีใต้จะผนึกกำลังตอบโต้เกาหลีเหนือโดยสันติวิธี และจะร่วมมือกับสหรัฐฯ และจีนในเรื่องนี้ แม้เชื่อว่าจีนคงไม่สนับสนุนให้เพิ่มมาตรการลงโทษต่อเกาหลีเหนือ</p></body>
</news>
