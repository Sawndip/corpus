<teiHeader>
<fileDesc>
<titleStmt>
  <title>อาเซมประณามเกาหลีเหนือ เรียกร้องพม่าปล่อยตัวซูจี  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 19:31:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059075  </bibl>
</sourceDesc>
</fileDesc>
</teiHeader>
<news>
<headline>โสมแดงจวกมะกันยังเป็นศัตรู ขู่พร้อมโจมตีสหรัฐฯ ทุกเมื่อ</headline>
<lead>เอเอฟพี/เอเจนซี - เกาหลีเหนือ กล่าวหารัฐบาลสหรัฐฯ ภายใต้การนำของ<persName><roleName>ประธานาธิบดี</roleName><forename>บารัค</forename> <surname>โอบามา</surname></persName> ว่า ยังคงมีท่าทีเป็นปรปักษ์กับเปียงยาง โดยประกาศพร้อมเต็มที่สำหรับการโจมตีสหรัฐฯ ขณะที่<persName><surname>โอบามา</surname></persName>เองก็ได้โทรศัพท์หารือกับ<persName><roleName>ประธานาธิบดี</roleName> <surname>ลี</surname><forename>เมียงบัค</forename></persName> ของเกาหลีใต้ และ<persName><roleName>นายกรัฐมนตรี</roleName> <forename>ทาโร</forename> <surname>อาโซะ</surname></persName> ของญี่ปุ่น ในการร่วมมือกัน เพื่อตอบโต้การทดลองนิวเคลียร์ของเกาหลีเหนือ</lead>
<neck></neck>
<body><p>สำนักข่าวกลางเกาหลี หรือ เคซีเอ็นเอ รายงานบทวิจารณ์ความเคลื่อนไหวของสหรัฐฯ ที่ทำการเคลื่อนย้ายเครื่องบินรบ ว่า �มันชัดเจนแล้วว่านโยบายอันเป็นปรปักษ์ของสหรัฐฯ ต่อดีพีอาร์เค (เกาหลีเหนือ) ไม่เคยเปลี่ยนแปลง แม้ว่าจะอยู่ภายใต้รัฐบาลใหม่ก็ตาม�</p>
<p>พร้อมกันนี้ สำนักข่าวของเปียงยาง ยังระบุว่า �กองทัพ และประชาชนของเราพร้อมสำหรับการต่อสู้อย่างเต็มที่กับความพยายามของสหรัฐฯ ในการโจมตีก่อนโดยไม่ยั้งคิด�</p>
<p>ด้านทำเนียบขาว ระบุว่า <persName><surname>โอบามา</surname></persName>กล่าวกับ<persName><surname>ลี</surname></persName> เพื่อปรึกษา และหาความร่วมมือในการตอบโต้การทดลองนิวเคลียร์ของเปียงยาง โดยพวกเขามีความเห็นพ้องกันที่จะสนับสนุนมติของคณะมนตรีความมั่นคงแห่งสหประชาชาติด้วยมาตรการที่เป็นรูปธรรม เพื่อจำกัดกิจกรรมนิวเคลียร์ และขีปนาวุธของเกาหลีเหนือ</p>
<p>นอกจากนี้ เกาหลีใต้ยังได้ตกลงที่จะเข้าร่วมเป็นสมาชิกการฝึกต่อต้านการแพร่อาวุธนิวเคลียร์ ซึ่งริเริ่มโดยสหรัฐฯ หรือพีเอสไอ อย่างเต็มตัว หลังจากเป็นเพียงผู้สังเกตการณ์ เนื่องจากเกรงว่าจะทำให้ประเทศเพื่อนบ้านไม่พอใจ</p>
<p>การตัดสินใจเป็นสมาชิกเต็มตัวของโสมขาวครั้งนี้ เกิดขึ้นหลังจากเกาหลีเหนือยิงจรวดเมื่อวันที่ 5 เมษายนที่ผ่านมา แต่ไม่มีการประกาศอย่างเป็นทางการ ขณะที่พยายามฟื้นการเจรจา แม้ว่าก่อนหน้านี้ เปียงยางเคยขู่ว่า การเข้าร่วมพีเอสไอของโซล จะถือเป็นการประกาศสงคราม</p>
<p>สำหรับการพูดคุยกับ <persName><surname>อาโซะ</surname></persName> <persName><surname>โอบามา</surname></persName>ได้เน้นย้ำถึงข้อผูกมัดอย่างตรงไปตรงมาของสหรัฐฯ เพื่อการป้องกันประเทศญี่ปุ่น และเพื่อรักษาสันติภาพ และความมั่นคงในภูมิภาคเอเชียตะวันออกเฉียงเหนือไว้</p>
<p><persName><forename>ทาเคโอะ</forename> <surname>คาวามูระ</surname></persName> หัวหน้าโฆษกรัฐบาลญี่ปุ่น เผยว่า ผู้นำทั้งสองมีความเห็นร่วมกันที่จะทำตามเจตจำนงของนานาประเทศ ที่จะดำเนินตามมติของคณะมนตรีความมั่นคง ทว่า เขาไม่ได้ระบุว่า <persName><surname>โอบามา</surname></persName> และ<persName><surname>อาโซะ</surname></persName>เรียกร้องมาตรการลงโทษเกาหลีเหนือเพิ่มเติมหรือไม่</p>
<p>ทั้งนี้ คณะมนตรีความมั่นคงของยูเอ็น ได้ลงมติอย่างเป็นเอกฉันท์ในการประณามเกาหลีเหนือ หลังการทดลองระเบิดนิวเคลียร์ โดยชาติมหาอำนาจประกาศว่าจะใช้มาตรการลงโทษเปียงยางสำหรับการละเมิดข้อตกลงของยูเอ็นเอสซี</p>
<p>ยิ่งไปกว่านั้น สำนักข่าวยอนฮับของเกาหลีใต้ ยังรายงานโดยอ้างแหล่งข่าวรัฐบาลโซล ว่า เกาหลีเหนือได้ประกาศปิดน่านน้ำ ในทะเลเหลือง นอกชายฝั่งเมืองจุงซาน ในจังหวัดเปียนกัน ทางตอนใต้ ไม่ให้เรือเรือผ่าน ซึ่งบ่งชี้ว่า เปียงยางน่าจะยิงขีปนาวุธพิสัยใกล้ภายในวันนี้ (26) หรือพรุ่งนี้ (27) ด้วย </p></body>
</news>
