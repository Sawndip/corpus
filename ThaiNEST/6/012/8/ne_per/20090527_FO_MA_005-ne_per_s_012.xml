<teiHeader>
<fileDesc>
<titleStmt>
  <title>พม่าอ้างเตรียมปล่อยซูจีแต่มะกันทำเสียเรื่อง "ซูจี"ให้การแย้ง-ปัดข้อหาละเมิดคำสั่งรบ.  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01270552&sectionid=0104&day=2009-05-27  </bibl>
</sourceDesc>
</fileDesc>
</teiHeader>
<news>
<headline>พม่าอ้างเตรียมปล่อย<persName><surname>ซูจี</surname></persName>แต่มะกันทำเสียเรื่อง "<persName><surname>ซูจี</surname></persName>"ให้การแย้ง-ปัดข้อหาละเมิดคำสั่งรบ.</headline>
<lead>รัฐบาลพม่าทำเนียน อ้างคิดจะปล่อยตัว<persName><surname>ซูจี</surname></persName>เป็นอิสระอยู่แล้ว แต่มาเกิดเรื่องชายมะกันแอบดอดเข้าบ้านเสียก่อน เจ้าตัวขึ้นศาลให้การแย้งครั้งแรก โดยปฏิเสธข้อกล่าวหาละเมิดคำสั่งกักตัวของทางการ ทนายจำเลยเชื่อศาลเร่งรวบรัดปิดคดีเพื่อยื้อขัง<persName><surname>ซูจี</surname></persName>ต่อ</lead>
<neck></neck>
<body><p>ความคืบหน้าการไต่สวนคดี<persName><roleName>นาง</roleName><forename>ออง ซาน</forename> <surname>ซูจี</surname></persName> นักต่อสู้เพื่อประชาธิปไตยในพม่า ข้อหาละเมิดคำสั่งกักบริเวณของรัฐบาลนั้น ล่าสุด เมื่อวันที่ 26 พฤษภาคม <persName><roleName>นาง</roleName><surname>ซูจี</surname></persName>ได้ขึ้นให้การโต้แย้งเป็นครั้งแรกต่อศาลพิเศษในเรือนจำอินเส่ง เมืองย่างกุ้งของพม่า โดย<persName><surname>ซูจี</surname></persName>ปฏิเสธว่านางไม่ได้ละเมิดคำสั่งกักบริเวณในบ้านพักเป็นเวลา 6 ปีของทางการพม่าแต่อย่างใด จากกรณีที่<persName><roleName>นาย</roleName><forename>จอห์น</forename> <surname>ยิตทอว์</surname></persName> ชายชาวอเมริกัน แอบว่ายน้ำข้ามทะเลสาบเข้ามายังบ้านพักของนาง</p>
<p>จากการเปิดเผยของกลุ่มผู้สื่อข่าวพม่าและนักการทูตต่างชาติที่ได้รับอนุญาตให้เข้าร่วมฟังการไต่สวนคดีนี้ได้เป็นครั้งที่ 2 ระบุว่า <persName><surname>ซูจี</surname></persName>ได้กล่าวตอบผู้พิพากษาว่า ตนไม่ได้ละเมิดคำสั่งกักบริเวณ ตนไม่ได้รู้ในทันทีถึงการมาของ<persName><roleName>นาย</roleName><surname>ยิตทอว์</surname></persName> แต่ได้รับแจ้งจากผู้ช่วยในบ้านที่มาบอกเมื่อเวลา 05.00 น.ของวันเกิดเหตุ</p>
<p>เมื่อถูกผู้พิพากษาถามว่า ได้แจ้งเรื่องนี้ให้เจ้าหน้าที่รับทราบหรือไม่ <persName><surname>ซูจี</surname></persName>ตอบว่า ไม่ได้แจ้ง และเมื่อถูกถามว่าได้ให้อาหารแก่<persName><roleName>นาย</roleName><surname>ยิตทอว์</surname></persName>และให้เขาพักอยู่ในบ้านหรือไม่ <persName><surname>ซูจี</surname></persName>ตอบว่า "ฉันให้เขาพักชั่วคราวเท่านั้น"</p>
<p>ข่าวแจ้งว่า ก่อนหน้าที่<persName><surname>ซูจี</surname></persName>จะขึ้นให้การโต้แย้งนั้น <persName><roleName>นาย</roleName><forename>ญาน</forename> <surname>วิน</surname></persName> หนึ่งในทีมทนายความของ<persName><surname>ซูจี</surname></persName> ได้แสดงความไม่พอใจที่ไม่ได้รับเวลาให้พบ<persName><roleName>นาง</roleName><surname>ซูจี</surname></persName>มากพอเพื่อที่จะซักซ้อมคำให้การของ<persName><surname>ซูจี</surname></persName> ขณะที่ฝ่ายอัยการได้ยกเลิกที่จะให้พยานฝ่ายโจทก์ที่เหลืออีก 9 คนขึ้นให้ปากคำในชั้นศาลเมื่อวันก่อน ซึ่งดูเหมือนว่าเป็นความพยายามของทางการพม่าที่จะเร่งรัดปิดคดีนี้ให้ได้โดยเร็ว</p>
<p>"ซึ่งนั่นอาจเป็นไปได้ที่มีการเขียนคำตัดสินไว้แล้ว" <persName><roleName>นาย</roleName><forename>ญาน</forename> <surname>วิน</surname></persName> กล่าว ทั้งนี้ หาก<persName><surname>ซูจี</surname></persName>ถูกศาลตัดสินว่ามีความผิด นางอาจต้องโทษจำคุกถึง 5 ปี</p>
<p>ขณะที่ก่อนหน้านั้น <persName><roleName>พล.ต.ต.</roleName><forename>มินต์</forename> <surname>เต็น</surname></persName> นายตำรวจระดับสูงของพม่า ได้กล่าวอ้างกับกลุ่มผู้สื่อข่าวและนักการทูตต่างชาติที่ได้รับอนุญาตเข้าร่วมฟังการไต่สวนคดีว่า ทางการพม่ากำลังพิจารณาจะปล่อยตัว<persName><roleName>นาง</roleName><surname>ซูจี</surname></persName>อยู่แล้ว เนื่องจากเห็นแก่มนุษยธรรมและการที่<persName><surname>ซูจี</surname></persName>เป็นบุตรสาวของ<persName><roleName>นายพล</roleName><forename>อ่อง ซาน</forename></persName> รัฐบุรุษผู้ก่อตั้งประเทศพม่า ทางการจึงคิดที่จะลดหย่อนโทษให้ แต่มาเกิดเรื่องชายอเมริกันแอบเข้าไปในบ้านพักของนางเสียก่อน ซึ่งนางได้ให้ที่พัก ให้อาหารและพูดคุยกับชายชาวอเมริกันรายนี้ ซึ่งเป็นการละเมิดต่อคำสั่งกักบริเวณของทางการ เจ้าหน้าที่จึงต้องยกเลิกความคิดที่จะปล่อยตัวนางไป อย่างไรก็ดี รัฐบาลมีสิทธิตามกฎหมายที่จะขยายเวลาการควบคุมตัว<persName><surname>ซูจี</surname></persName>ได้ต่อไปอีก 6 เดือน เพราะ<persName><surname>ซูจี</surname></persName>เพิ่งรับโทษกักบริเวณมาได้เพียงแค่ 4 ปีครึ่งเท่านั้น </p>
<p>การไต่สวนคดี<persName><surname>ซูจี</surname></persName> เจ้าของรางวัลโนเบลสาขาสันติภาพ มีขึ้นท่ามกลางเสียงก่นประณามของนานาชาติที่เรียกร้องให้รัฐบาลทหารพม่าปล่อยตัว<persName><surname>ซูจี</surname></persName>โดยเร็ว ขณะที่นักสังเกตการณ์ชี้ว่า การดำเนินคดี<persName><surname>ซูจี</surname></persName>ครั้งใหม่นี้มีอาจเป็นแผนสกัด<persName><surname>ซูจี</surname></persName>ไม่ให้ได้มีส่วนร่วมในการเลือกตั้งทั่วไปในพม่าที่จะมีขึ้นในปีหน้า (เอพี/รอยเตอร์/เอเอฟพี) </p></body>
</news>
