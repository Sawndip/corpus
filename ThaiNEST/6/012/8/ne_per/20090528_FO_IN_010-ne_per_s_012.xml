<teiHeader>
<fileDesc>
<titleStmt>
  <title>หวัดมรณะคร่าชีวิตทั่วโลกแตะ100รายแล้ว  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:25:28  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173396  </bibl>
</sourceDesc>
</fileDesc>
</teiHeader>
<news>
<headline>หวัดมรณะคร่าชีวิตทั่วโลกแตะ100รายแล้ว</headline>
<lead>จำนวนผู้เสียชีวิตจากไข้หวัดใหญ่สายพันธุ์ใหม่ 2009 ทั่วโลกแตะ 100 คนแล้ว โดยล่าสุดมีรายงานการเสียชีวิตในสหรัฐ 1 ราย และเม็กซิโก 4 ราย</lead>
<neck></neck>
<body><p>ก่อนหน้ารายงานล่าสุดว่ามีการเสียชีวิตในทวีปอเมริกาเหนือ ทางองค์การอนามัยโลก (WHO) รายงานว่า มีผู้เสียชีวิตทั่วโลก 95 คน และมีผู้ติดเชื้อไวรัสชนิดเอ เอช 1 เอ็น 1 จำนวน 13,398 คน ใน 48 ประเทศ สำหรับผู้เสียชีวิตรายล่าสุดในสหรัฐ อยู่ที่นครชิคาโก ซึ่งเป็นรายที่ 2 ในเมืองนี้ และเป็นรายที่ 15 ของสหรัฐ ส่วนผู้เสียชีวิตอีก 4 คน ในเม็กซิโก ทำให้มีจำนวนผู้เสียชีวิตในประเทศนี้เพิ่มเป็น 89 คนแล้ว อีกทั้งมีรายงานพบผู้ติดเชื้อรายใหม่อีก 100 คน ส่งผลให้จำนวนผู้ติดเชื้อในเม็กซิโกเพิ่มเป็น 4,821 คน</p>
<p>สำหรับประเทศใหม่ที่มีรายงานพบผู้ติดเชื้อ คือ สาธารณรัฐโดมินิกัน ในทะเลแคริบเบียน และอุรุกวัย ในทวีปอเมริกาใต้ ทำให้จำนวนประเทศที่มีรายงานผู้ติดเชื้อเพิ่มขึ้นจากเดิม 48 ประเทศ เป็น 50 ประเทศแล้ว</p>
<p>หวัด2009ดับชาวสหรัฐรายที่15ของปท.รายที่2ในอิลินอย</p>
<p>สำนักข่าว เอพี รายงาน จากการเปิดเผยของ <persName><roleName>นาย</roleName> <forename>ดาม่อน</forename> <surname>อาร์โนลด์</surname></persName> ผู้อำนวยการสาธารณสุขแห่งชาติ เปิดเผยว่า หลังจากรับรายงานจากสาธารณสุขชิคาโก้ว่า มีผู้เสียชีวิต จากไวรัสไข้หวัดใหญ่ 2009 เพิ่มอีก1รายในรัฐอิลินอย แต่ยังไม่สามารถเปิดเผยรายละเอียดได้ซึ่งนับเป็นรายที่2 ในรัฐนี้ที่มีผู้เสียชีวิตจากการติดเชื้อไวรัสมรณะสายพันธุ์นี้</p>
<p>ทั้งนี้ จากรายงานผู้เสียชีวิตใรัฐอิลินอย ล่าสุดนี้ จะกลายเป็นผู้เสียชีวิตรายที่ 15ของประเทศสหรัฐ ฯ จากการติดเชื้อไข้หวัดใหญ่2009 โดยในรัฐอิลินอย มีผู้ติดเชื้อที่ยืนยันแล้วในขณะนี้ 975 ราย</p>
<p>รมต.สธ.โรมาเนียแถลงพบผู้ติดเชื้อหวัด2009รายของปท. </p>
<p>www.novinite.com สื่อต่างประเทศรายงานจากการเปิดเผยของ ของ <persName><roleName>นาย</roleName> <forename>กีซ่า</forename> <surname>โมล์นาร์</surname></persName> หัวหน้าสำนักงานระบาดวิทยาโรมาเนียที่ยืนยันว่า พบผู้ติดเชื้อรายแรกของประเทศ เป็นหญิงสาววัย 23 ปี ที่เดินทางกลับมาจากหสรับอเมริกา ฉละในขณะนี้ เธอเข้ารักษาตัวอยู่ในโรงพยาบาลมาเตอี บาลส์ ซึ่งเป็นสถาบันควบคุมโรคในกรุงบูคาเรสต์ พร้อมกับครอบครัวของเธอที่ต้องถูกการกักตัวเพื่อป้องกันตรวจหาเชื้อโรคไว้ก่อน</p>
<p>ด้าน <persName><forename>ไอออน</forename> <surname>บาซัค</surname></persName> รัฐมนตรสาธารณสุขโรมาเนีย แถลงยืนยัน หญิงคนดังกล่าวติดเชื้อไข้หวัดใหญ่2009 และในขณะนี้ บุคคลและคนใกล้ชิดเธอได้เข้ารับการตรวจหาเชื้อแล้ว โดยหญิงวัย23ปีคนดังกล่าว เธอมีอาการ ไอ และไข้สูงถึง38 องศา ซึ่งผู้ติดเชื้อรายแรกนี้ได้รับการยืนยันจาก สถาบัน แคนตาคูซิโน่ ว่าเธอติดเชื้อไวรัสไข้หวัดใหญ่ 2009 อย่างไรก็ตาม ทางการจะต้องส่งตัวอย่างของเธอไปยังห้องแล๊ป ที่ลอนดอน เพื่อยืนยันอีกครั้งโดยจะทราบผลไม่เกิน3วัน</p></body>
</news>
