<teiHeader>
<fileDesc>
<titleStmt>
  <title>เกาหลีเหนือ-อิหร่านทำโอบามา"ตัน"  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-26 20:01:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059094  </bibl>
</sourceDesc>
</fileDesc>
</teiHeader>
<news>
<headline>เกาหลีเหนือ-อิหร่านทำ<persName><surname>โอบามา</surname></persName>"ตัน"</headline>
<lead>เอเอฟพี/เอเยนซีส์-นักวิเคราะห์ชี้ผู้นำสหรัฐฯเจอทางตันในการดำเนินนโยบายต่างประเทศ กรณีเกาหลีเหนือและอิหร่าน และการโน้มน้าวให้ทั้ง 2 ชาติยอมเจรจาถือเป็น"งานช้าง"</lead>
<neck></neck>
<body><p><persName><forename>แอล.กอร์ดอน</forename> <surname>เฟลค</surname></persName> ผู้อำนวยการสถาบันวิจัยแมนส์ฟิลด์ ในกรุงวอชิงตัน ดี.ซี. ซึ่งเคยให้คำแนะนำแก่<persName><roleName>ประธานาธิบดี</roleName><forename>บารัค</forename> <surname>โอบามา</surname></persName>ในเรื่องนโยบายต่อเกาหลีเหนือในช่วงหาเสียงเลือกตั้งชิงตำแหน่งประธานาธิบดี ได้ออกมาระบุว่า ปัญหาเกาหลีเหนือและอิหร่านกำลังทำให้<persName><surname>โอบามา</surname></persName>เจอกับทางตันในการดำเนินนโยบายต่างประเทศ และคงเป็นเรื่องที่ยากระดับ"งานช้าง"หาก<persName><surname>โอบามา</surname></persName>จะดึงทั้ง 2 ชาติมาขึ้นโต๊ะเจรจาหรือยอมยุติโครงการนิวเคลียร์</p>
<p><persName><surname>เฟลค</surname></persName>ชี้ว่าการทดลองนิวเคลียร์ของเกาหลีเหนือเมื่อวันจันทร์(25) และการที่<persName><roleName>ประธานาธิบดี</roleName><forename>มะห์มูด</forename> <surname>อาห์มาดิเนจัด</surname></persName> ผู้นำอิหร่านออกมายืนยันในวันเดียวกันว่าจะไม่ยอมเจรจาเรื่องโครงการนิวเคลียร์กับสหรัฐฯเป็นอันขาด ถือเป็นการตอกย้ำให้เห็นว่า<persName><surname>โอบามา</surname></persName>มีโอกาสน้อยเต็มทีที่จะเปลี่ยนท่าทีของผู้นำทั้ง 2 ชาติ และทำให้บรรดานักการเมือง "สายเหยี่ยว"ในสภาคองเกรสเริ่มตั้งคำถามเกี่ยวกับความเหมาะสมและจุดยืนของ<persName><surname>โอบามา</surname></persName>ที่ยืนยันมาโดยตลอด ตั้งแต่เข้ารับตำแหน่งในเดือนมกราคมที่ผ่านมาว่า"พร้อมเจรจากับทุกประเทศที่เป็นศัตรู"</p>
<p><persName><surname>เฟลค</surname></persName>ยืนยันว่า การทดลองนิวเคลียร์และขีปนาวุธครั้งล่าสุดของเกาหลีเหนือ และท่าทีล่าสุดจากผู้นำอิหร่านแสดงให้เห็นว่าทั้ง2ชาติยังไม่ต้องการเจรจาใดๆกับสหรัฐฯ ซึ่งทำให้จุดยืนในด้านนโยบายต่างประเทศของ<persName><surname>โอบามา</surname></persName>ที่ต้องการการแก้ปัญหาอย่างสันติ ประสบกับภาวะชะงักงันจนไม่สามารถเดินหน้า-ถอยหลังใดๆได้เลย</p>
<p>นอกจากนั้น <persName><surname>เฟลค</surname></persName>ยังระบุว่า <persName><surname>คิม</surname><forename>จองอิล</forename></persName> ผู้นำเกาหลีเหนือ ยังมีเรื่องในประเทศของตนที่มีความสำคัญมากกว่าให้ต้องคำนึงถึง ซึ่งก็คือปัญหาสุขภาพของเขาที่เริ่มสั่นคลอนความมั่นคงของอนาคตทางการเมืองของเขาและบุตรชาย ส่วน<persName><forename>มะห์มุด</forename> <surname>อาห์มาดิเนจัด</surname></persName>ก็มีศึกเลือกตั้งประธานาธิบดีอิหร่านในวันที่ 12 มิถุนายนรออยู่ ซึ่งคงเป็นไปไม่ได้ที่ผู้นำอิหร่านจะชนะการเลือกตั้งอีกสมัย หากเขาเปลี่ยนท่าทีมาเป็นมิตรกับ<persName><surname>โอบามา</surname></persName>และรัฐบาลสหรัฐฯในช่วงนี้</p>
<p>ทางด้าน <persName><forename>วิคเตอร์</forename> <surname>ชา</surname></persName> อดีตที่ปรึกษาของ<persName><roleName>ประธานาธิบดี</roleName><forename>จอร์จ</forename> <middlename>ดับเบิลยู</middlename> <surname>บุช</surname></persName> ด้านนโยบายเกาหลีและปัจจุบันเป็นผู้เชี่ยวชาญด้านยุทธศาสตร์ประจำมหาวิทยาลัยจอร์จทาวน์ ยืนยันว่า เป็นไปไม่ได้เลยที่จะตีความว่าเกาหลีเหนือทดลองนิวเคลียร์เผื่อเรียกร้องความสนใจจาก<persName><surname>โอบามา</surname></persName> อันจะนำไปสู่การเจรจาแบบ"ตัวต่อตัว" กับสหรัฐฯ ในอนาคต เพราะเกาหลีเหนือมีเจตนาให้สหรัฐฯ ยอมรับสถานะของการเป็นชาติที่มีอาวุธนิวเคลียร์ในครอบครองแล้วมากกว่า</p>
<p>ส่วน <persName><forename>สกอตต์</forename> <surname>สไนเดอร์</surname></persName> นักวิจัยจาก สภาความสัมพันธ์ต่างประเทศ หรือ " ซีเอฟอาร์ "</p>
<p>ระบุว่า อิหร่านกำลังจับตาดูท่าทีของสหรัฐฯ และนานาชาติ เกี่ยวกับเรื่องการทดลองนิวเคลียร์ของเกาหลีเหนืออย่างใกล้ชิด เพราะอิหร่านเองก็กำลังมีปัญหาในเรื่องนี้เช่นกัน ดังนั้นโอกาสที่จะเห็นการเจรจาระหว่างทั้ง2ชาติกับสหรัฐฯจึงแทบเป็นศูนย์</p>
<p><persName><forename>จอห์น</forename> <surname>โบลตัน</surname></persName> อดีตเอกอัครราชทูตสหรัฐฯประจำสหประชาชาติสมัย<persName><roleName>ประธานาธิบดี</roleName><surname>บุช</surname></persName> ผู้ได้ชื่อว่ามีแนวคิดขวาจัด และเป็นบุคคลสำคัญคนหนึ่งในกลุ่มอนุรักษนิยมใหม่ ได้ออกมากล่าวโจมตี<persName><surname>โอบามา</surname></persName>ว่าทำผิดพลาดครั้งใหญ่ เนื่องจากนโยบายต่างประเทศแบบใช้การทูตเป็นหลักของ<persName><surname>โอบามา</surname></persName> ทำให้เกาหลีเหนือและอิหร่านมองว่ารัฐบาลสหรัฐฯ ในปัจจุบันอ่อนแอเกินไป จนทำให้เกาหลีเหนือกล้าทดลองอาวุธนิวเคลียร์เป็นครั้งที่ 2 และตามติดด้วยการทดสอบขีปนาวุธแบบไม่สนใจคำประณามของชาวโลก เช่นเดียวกับท่าทีของผู้นำอิหร่านที่นับวันจะมีแต่แข็งกร้าวมากขึ้น ซึ่งทำให้<persName><surname>โอบามา</surname></persName>ต้องเจอทางตันในการดำเนินนโยบายต่อทั้ง 2 ชาติอยู่ในเวลานี้</p></body>
</news>
