<teiHeader>
<fileDesc>
<titleStmt>
  <title>สหรัฐเสนอ2ล้านดอลลาร์จับแกนอาบูเซยาฟ  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-28 07:42:09  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173402  </bibl>
</sourceDesc>
</fileDesc>
</teiHeader>
<news>
<headline>สหรัฐเสนอ2ล้านดอลลาร์จับแกนอาบูเซยาฟ</headline>
<lead>สหรัฐ เสนอเงินกว่า 2 ล้านดอลลาร์ จับแกนนำอาบูเซยาฟ</lead>
<neck></neck>
<body><p>สหรัฐ เสนอเงินรางวัลสูงถึง 2.5 ล้านดอลลาร์สหรัฐ ในการนำจับสมาชิกสำคัญ 3 คนของกลุ่มกบฏอาบูเซยาฟในฟิลิปปินส์ ซึ่งหนึ่งในนั้นเกี่ยวข้องกับการลักพาตัวนักท่องเที่ยวชาวอเมริกันในปี 2544 กระทรวงต่างประเทศสหรัฐ เสนอเงิน 1 ล้านดอลลาร์ ให้เป็นค่านำจับ<persName><roleName>นาย</roleName><forename>ราดุลลัน</forename> <surname>ซาฮิรอน</surname></persName> ผู้นำระดับอาวุโสที่มีแขนเพียงข้างเดียว โดย<persName><roleName>นาย</roleName><surname>ซาฮิรอน</surname></persName>มีบทบาทในการลักพาตัวชาวอเมริกัน 3 คน และชาวฟิลิปปินส์ 17 คน จากเมืองตากอากาศปาลาวันในฟิลิปปินส์เมื่อเดือน พ.ค. 2544 เหตุการณ์ครั้งนั้นมีตัวประกันเสียชีวิต 3 คน หนึ่งในนั้นคือ <persName><roleName>นาย</roleName><forename>กีเยอร์โม</forename> <surname>โซเบโร</surname></persName> ชาวอเมริกัน</p>
<p>นอกจากนี้ยังเชื่อว่ากลุ่มอาบูเซยาฟ ทำการโจมตีอย่างรุนแรงในฟิลิปปินส์ และระเบิดเรือโดยสารข้ามฟากในปี 2547 ซึ่งมีผู้เสียชีวิตกว่า 100 คนกระทรวงต่างประเทศสหรัฐยังได้ประกาศให้เงินรางวัล 1 ล้านดอลลาร์ต่อผู้ที่จับตัว <persName><roleName>นาย</roleName><forename>อับดุล</forename> <middlename>บาซิท</middlename> <surname>อุสมาน</surname></persName> ผู้เชี่ยวชาญการทำระเบิดซึ่งมีความสัมพันธ์กับกลุ่มอาบูซายาฟและเจมาห์ อิสลามิยาห์ เครือข่ายก่อการร้ายในภูมิภาค ซึ่งอยู่เบื้องหลังการระเบิดไนท์คลับบนเกาะบาหลี ประเทศอินโดนีเซีย ทำให้มีผู้เสียชีวิต 202 คน</p>
<p>ส่วนเงินรางวัลที่เหลือ 500,000 ดอลลาร์ จะมอบให้เป็นรางวัลแก่ผู้ที่จับตัว<persName><roleName>นาย</roleName><forename>คาอีร์</forename> <surname>มุนดอส</surname></persName> ผู้นำและนายทุนของอาบูเซยาฟ <persName><roleName>นาย</roleName><surname>มุสดอส</surname></persName> เคยถูกจับได้ในเดือน พ.ค. 2547 เขารับสารภาพว่าเตรียมโอนเงินจากกลุ่มอัลกออิดะห์ไปให้กับ<persName><roleName>นาย</roleName><forename>คาดาฟฟี</forename> <surname>จันจาลานี</surname></persName> ผู้นำของอาบู ซายาฟ <persName><roleName>นาย</roleName><surname>มุสดอส</surname></persName> หลบหนีจากเรือนจำจังหวัดเมื่อเดือน ก.พ. 2550 พร้อมกับข่มขู่ว่าจะทำลายผลประโยชน์ของฟิลิปปินส์และสหรัฐ</p></body>
</news>
