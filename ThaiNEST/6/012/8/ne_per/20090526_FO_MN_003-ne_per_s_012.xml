<teiHeader>
<fileDesc>
<titleStmt>
  <title>ราคาแร่เหล็กปีนี้ลดฮวบ 1 ใน 3  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 23:29:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059123  </bibl>
</sourceDesc>
</fileDesc>
</teiHeader>
<news>
<headline>ราคาแร่เหล็กปีนี้ลดฮวบ 1 ใน 3</headline>
<lead>เอเอฟพี - ริโอ ทินโท บริษัทเหมืองแร่ยักษ์ใหญ่สัญชาติอังกฤษ-ออสเตรเลีย แถลงวานนี้(26)ว่า สามารถบรรลุข้อตกลงขายแร่เหล็กให้กับบริษัทนิปปอน สตีลของญี่ปุ่น สำหรับปี 2009/10แล้วด้วยราคาลดลงจากปีที่แล้วราว 33 และ 44%</lead>
<neck></neck>
<body><p>ตามธรรมเนียมที่ยึดถือกันมา การตกลงราคาซื้อขายกันครั้งแรกของฤดูกาลซื้อขายที่เริ่มต้นตั้งแต่วันที่ 1 เมษายน จะเป็นการกำหนดราคาซื้อขายแร่เหล็กของโลกในช่วงหนึ่งปี แต่ในปีนี้น่าสถานการณ์น่าจะเปลี่ยนแปลงไป เพราะแม้ราคาจะลดมากกว่าหนึ่งในสาม ทว่าก็ยังไม่เท่ากับที่ผู้ผลิตเหล็กกล้าของจีนต้องการ โดยก่อนหน้านี้ผู้ผลิตเหล็กกล้าของจีนได้พยายามเรียกร้องให้ผู้ขายแร่เหล็กลดลงมา 40 และ 45% โดยอ้างความต้องการในตลาดที่อ่อนตัวลงจากภาวะเศรษฐกิจที่ตกต่ำ</p>
<p>นักวิเคราะห์พากันเห็นว่าข้อตกลงนี้คงไม่ส่งผลต่อการเจรจาราคาระหว่างจีนและบริษัทเหมืองแร่เหล็ก เพราะจีนเป็นผู้ซื้อแร่เหล็กรายใหญ่ที่สุดของโลก และจีนก็มีความเชื่อว่าตนเองน่าจะสามารถกำหนดราคาบรรทัดฐานในการเจรจาระหว่างผู้ผลิตเหล็กกล้าและเหมืองแร่เหล็กได้</p>
<p>"ข้อตกลงกับญี่ปุ่นไม่จำเป็นที่จะต้องเป็นบรรทัดฐานของการเจรจากับจีนด้วย" ดีลเลอร์เหล็กรายหนึ่งกล่าว "ธรรมเนียมปฏิบัติเดิมนั้นน่าจะล้าสมัยไปแล้ว แม้ว่าอาจจะยังใช้ได้กับญี่ปุ่น แต่จีนอาจคิดว่าไม่จำเป็น"</p>
<p><persName><forename>เบน</forename> <surname>พอตเตอร์</surname></persName>จากไอจีมาร์เก็ตก็บอกว่าจีนไม่จำเป็นที่จะต้องยอมรับการกำหนดราคานี้ เพราะจีนต้องการราคาลดที่ 40และ 45% และริโอทินโทก็น่าจะเอาใจลูกค้ารายใหญ่ที่สุดด้วยการเสนอราคาที่ดีว่าญี่ปุ่น จีนนั้นนำเข้าเหล็กมากกว่าญี่ปุ่นถึงสามเท่า</p>
<p>ส่วนเหมืองแร่ยักษ์ใหญ่อื่น ๆอย่างเช่น บีเอชพี บิลลิตัน และคอมปาฮิย่า วาเล โด ริโอ โดเช ก็กำลังอยู่ในระหว่างการเจรจากับผู้ผลิตเหล็กกล้ารายใหญ่เพื่อกำหนดราคาสำหรับปีนี้กันอยู่</p>
<p>การเจรจากับนิปปอน ซึ่งเป็นผู้ผลิตเหล็กกล้าใหญ่เป็นอันดับสองของโลกนั้น ทำให้ราคาแร่เหล็กไม่บดละเอียดลดลงไป 44% และแร่บดละเอียดลงมา 33%</p>
<p>ริโอทินโทบอกว่าจะขายแร่เหล็กบดละเอียดในราคา 97 เซนต์ต่อแร่แห้งหนึ่งเมตริกตัน เทียบกับ 1.446 ดอลลาร์เมื่อปีที่แล้ว และจะขายแร่เหล็กบดละเอียดให้ในราคา 1.12 ดอลลาร์ต่อตันลดลงจาก 2.0169 ของเมื่อปีที่แล้ว นั่นก็คือลดลง 33% และ 44% ตามลำดับ</p>
<p>ริโอทินโทบอกว่าราคานี้น่าจะดีต่อทั้งสองฝ่าย เพราะสะท้อนถึงความต้องการแร่เหล็กในตลาดโลก รวมทั้งสถานการณ์ทางธุรกิจที่ลูกค้าของบริษัทประสบอยู่</p></body>
</news>
