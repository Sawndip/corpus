<teiHeader>
<fileDesc>
<titleStmt>
  <title>นับร้อยศพเซ่นบินอิเหนาตก  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2209-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02210552&sectionid=0104&day=2009-05-21  </bibl>
</sourceDesc>
</fileDesc>
</teiHeader>
<news>
<headline>นับร้อยศพเซ่นบินอิเหนาตก</headline>
<lead></lead>
<neck></neck>
<body><p>เกิด เหตุเครื่องบินขนส่งทางทหารซี 130 ของกองทัพอินโดนีเซีย ประสบเหตุร่วงตกใส่บ้านเรือนหลายหลังในจังหวัดชวาตะวันออกของอินโดนีเซีย เมื่อเช้าตรู่ของวันที่ 20 พฤษภาคม ก่อนตัวเครื่องบินจะไถลตกลงไปในนาข้าวและระเบิดเป็นเปลวเพลิงลุกท่วม เป็นเหตุให้ผู้โดยสารบนเครื่องบินเสียชีวิตอย่างน้อย 97 คน และยังผลให้ผู้ที่อยู่บนพื้นดินเสียชีวิตอีกอย่างน้อย 2 คน</p>
<p>เครื่อง บินขนส่งลำนี้บรรทุกเจ้าหน้าที่ทหารและครอบครัวพร้อมลูกเรือรวมราว 110 คน ในจำนวนนี้เป็นเด็กอย่างน้อย 10 คน ออกเดินทางจากกรุงจาการ์ตา มุ่งหน้าสู่ฐานทัพอากาศอิสวาห์ยุดี ในชวาตะวันออก แต่เครื่องบินได้ประสบเหตุตกใส่บ้านเรือนประชาชนในหมู่บ้านเกปลักเมื่อเวลา ราว 06.30 น. ซึ่งรายงานเบื้องต้นระบุว่า การติดต่อกับลูกเรือบนเครื่องบินครั้งสุดท้ายเกิดขึ้นใน 2-3 นาทีก่อนที่เครื่องบินจะตกขณะที่เครื่องบินลำนี้กำลังจะลงจอดยังที่หมาย ขณะที่ทัศนวิสัยในการบินในช่วงเกิดเหตุนั้นปกติดี ส่วนสาเหตุของอุบัติเหตุครั้งนี้ยังไม่ทราบแน่ชัด ซึ่งต้องรอการสอบสวนต่อไป</p>
<p>ด้าน สถานีโทรทัศน์ท้องถิ่นได้นำภาพเหตุการณ์ออกเผยแพร่ เผยให้เห็นเจ้าหน้าที่ทหารช่วยกันนำร่างผู้ประสบเหตุออกจากจุดที่เครื่องบิน ไถลตกลงไปในนาข้าวซึ่งไฟกำลังโหมไหม้ ผู้เห็นเหตุการณ์กล่าวว่า ได้ยินเสียงระเบิดตูมใหญ่ขณะที่เครื่องบินยังลอยอยู่ในอากาศ จากนั้น จึงเห็นเครื่องบินหักแยกออก โดยบริเวณส่วนหนึ่งของหางได้ตกลงมา จากนั้นเครื่องบินก็ตกใส่บ้าน</p>
<p>ทั้ง นี้ กองทัพอากาศอินโดนีเซียได้ร้องเรียนมานานถึงเรื่องการได้รับงบประมาณสนับ สนุนน้อยและต้องเผชิญกับอุปสรรคปัญหาจากมาตรการห้ามค้าอาวุธของสหรัฐที่ เพิ่งถูกยกเลิกไปเมื่อไม่นานมานี้ กองทัพอินโดนีเซียยังเผชิญกับความสูญเสียหลายครั้ง ล่าสุด เป็นเหตุการณ์เครื่องบินฟอกเกอร์-27 ของกองทัพตกที่สนามบินในชวาตะวันตกเมื่อเดือนก่อน ส่งผลให้ผู้ที่อยู่บนเครื่องทั้งหมด 24 คนเสียชีวิต (บีบีซี)</p></body>
</news>
