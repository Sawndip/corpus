<teiHeader>
<fileDesc>
<titleStmt>
  <title>ญี่ปุ่นเตรียมเสนอกรอบลงทุนที่ดินเกษตรในต่างแดน  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 20:51:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059115  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นเตรียมเสนอกรอบลงทุนที่ดินเกษตรในต่างแดน</headline>
<lead>เอเจนซี - ญี่ปุ่นกำลังจะนำร่างหลักการดำเนินงาน ซึ่งมุ่งทำให้การไปลงทุนทำการเกษตรในประเทศกำลังพัฒนา สามารถดำเนินไปได้อย่างราบรื่น ไปเสนอต่อที่ประชุมระดับผู้นำกลุ่ม 8 ชาติอุตสาหกรรมชั้นนำของโลก (จี8) ณ ประเทศอิตาลีในเดือนกรกฎาคมนี้ ทั้งนี้เป็นการเปิดเผยของเจ้าหน้าที่กระทรวงการต่างประเทศในกรุงโตเกียวเมื่อวานนี้(26)</lead>
<neck></neck>
<body><p>ญี่ปุ่นและประเทศพัฒนาแล้วอีกบางแห่งที่ไม่สามารถผลิตอาหารได้อย่างพอเพียงในชาติของตน กำลังเพิ่มการลงทุนอย่างดุดันในกว้านหาที่ดินทำการเกษตรในต่างแดน โดยเฉพาะทางแถบแอฟริกา เพื่อใช้เป็นหนทางในการสร้างความมั่นคงด้านอาหารให้แก่ประเทศตน</p>
<p>"เรารู้สึกว่าควรที่จะต้องมีระเบียบกฎเกณฑ์ มีหลักการต่างๆ ขึ้นมาชุดหนึ่ง ในเรื่องเกี่ยวกับการลงทุนในที่ดินการเกษตร ซึ่งจะทำให้เกิดสถานการณ์แบบชนะ-ชนะทั้งสำหรับประเทศผู้ผลิตและประเทศผู้บริโภค" <persName><forename>ทามากิ</forename> <surname>สึคาดะ</surname></persName> ผู้อำนวยการกองความมั่นคงทางเศรษฐกิจ ในกระทรวงการต่างประเทศญี่ปุ่น กล่าว</p>
<p>"มีความจำเป็นที่จะต้องจัดทำแผนการเพื่อให้มั่นใจว่า การลงทุนของภาคเอกชนจะได้รับการส่งเสริม ขณะที่ผลประโยชน์ของประเทศผู้ผลิตก็ได้รับการคุ้มครอง" เขาบอก</p></body>
</news>
