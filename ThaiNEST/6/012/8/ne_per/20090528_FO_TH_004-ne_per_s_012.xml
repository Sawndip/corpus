<teiHeader>
<fileDesc>
<titleStmt>
  <title>ยีตตอว์เผย พระเจ้าส่งเขามาปกป้องซูจี  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 07:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8991  </bibl>
</sourceDesc>
</fileDesc>
</teiHeader>
<news>
<headline><persName><surname>ยีตตอว์</surname></persName>เผย พระเจ้าส่งเขามาปกป้อง<persName><surname>ซูจี</surname></persName></headline>
<lead>อดีตทหารสหรัฐที่ว่ายน้ำเข้าบ้าน<persName><roleName>นาง</roleName><forename>ออง ซาน</forename> <surname>ซูจี</surname></persName> ให้การต่อศาลพม่า ระบุว่า เขาคือผู้ที่พระเจ้าส่งมา เพื่อปกป้อง<persName><roleName>นาง</roleName><surname>ซูจี</surname></persName> ให้รอดพ้นจากการถูกลอบสังหาร</lead>
<neck></neck>
<body><p><persName><roleName>นาย</roleName><forename>จอห์น</forename> <surname>ยีตตอว์</surname></persName> ชายชาวสหรัฐ วัย 53 ปี ซึ่งเป็นอดีตนายทหารสหรัฐ จากเมืองฟอลคอน รัฐมิสซูรี ถูกศาลพม่าสอบสวนเป็นเวลาเกือบสามชั่วโมง โดย<persName><roleName>นาย</roleName><surname>ยีตตอว์</surname></persName>ได้ยืนยันซ้ำๆ ว่า พระผู้เป็นเจ้าส่งเขามาพม่า เพื่อปกป้อง<persName><roleName>นาง</roleName><forename>ออง ซาน</forename> <surname>ซูจี</surname></persName> ผู้นำฝ่ายค้านในพม่า เนื่องจากเขาฝันว่าจะมีกลุ่มผู้ก่อการร้ายลอบสังหารเธอ นอกจากนี้ ยังให้การอีกว่า มีตำรวจพม่าประมาณ 4 หรือ 5 คน เห็นเขาว่ายน้ำข้ามทะเลสาบ ไปยังบ้านพักของ<persName><roleName>นาง</roleName><surname>ซูจี</surname></persName> ตำรวจเหล่านั้น ไม่ได้ยิงเขา แต่กลับใช้ก้อนหินขว้างใส่เขาแทน </p>
<p>ชายชาวสหรัฐผู้นี้ ยังกล่าวอีกว่า ก่อนหน้านี้ เขาเคยพยายามเข้าไปในบ้านพักของ<persName><roleName>นาง</roleName><surname>ซูจี</surname></persName>มาแล้ว แต่ไม่ประสบความสำเร็จ เนื่องจากถูกตำรวจพบก่อน และสอบสวนเขา ก่อนปล่อยตัวในเวลาต่อมา อย่างไรก็ตาม คำให้การดังกล่าว เป็นการยืนยันถึงความบกพร่องของรัฐบาลพม่า ในการดูแล<persName><roleName>นาง</roleName><surname>ซูจี</surname></persName> ที่ถูกกักตัวภายในบ้านพักของเธอ ทั้งนี้ ศาลพม่ายังสอบสวนหญิงผู้ดูแล<persName><roleName>นาง</roleName><surname>ซูจี</surname></persName> 2 คน เป็นเวลาประมาณครึ่งชั่วโมง ส่วนในวันนี้ คาดว่า ศาลอาจเปิดไต่สวนพยานคนอื่นๆ</p>
<p>ด้าน<persName><roleName>นาย</roleName><forename>เนียน</forename> <surname>วิน</surname></persName> โฆษกพรรคสันนิบาตแห่งชาติเพื่อประชาธิปไตย (เอ็นแอลดี) ซึ่งเป็นพรรคฝ่ายค้านของพม่า ได้ตำหนิศาลพม่า ที่ละเมิดสิทธิของ<persName><roleName>นาง</roleName><surname>ซูจี</surname></persName> เนื่องจากผู้พิพากษาปฏิเสธการให้ปากคำของพยาน 3 ใน 4 ปาก ของทนายฝ่ายจำเลย แต่ในส่วนของพยานฝ่ายรัฐบาลนั้น ศาลไม่อนุญาตการให้ปากคำของพยานเพียง 9 คน จากทั้งหมด 23 คน</p></body>
</news>
