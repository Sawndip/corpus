<teiHeader>
<fileDesc>
<titleStmt>
  <title>ผู้นำฝรั่งเศสเล็งเสนอจี8แก้ราคาน้ำมัน  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-27 07:34:02  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.innnews.co.th/around.php?nid=173212  </bibl>
</sourceDesc>
</fileDesc>
</teiHeader>
<news>
<headline>ผู้นำฝรั่งเศสเล็งเสนอจี8แก้ราคาน้ำมัน</headline>
<lead><persName><roleName>ประธานาธิบดี</roleName><forename>นิโกลาส์</forename> <surname>ซาร์โกซี</surname></persName>ของฝรั่งเศส กล่าวระหว่างเดินทางเยือนสหรัฐอาหรับเอมิเรตส์เมื่อวานนี้ว่า เตรียมยื่นข้อเสนอจี 8 ในการประชุมซัมมิทคราวต่อไป เพื่อพยายามยุติปัญหาราคาน้ำมันผันผวน</lead>
<neck></neck>
<body><p><persName><roleName>ประธานาธิบดี</roleName> <forename>นิโกลาส์</forename> <surname>ซาร์โกซี</surname></persName> ผู้นำฝรั่งเศส กล่าวสุนทรพจน์ที่กรุงอาบูดาบีว่า เราต้องทำงานร่วมกันเพื่อสะสางปัญหาราคาน้ำมันผันผวน ราคาน้ำมันผันผวนไม่เป็นประโยชน์กับใครทั้งสิ้น ทำไมเราไม่จัดทำข้อตกลงร่วมกันระหว่างผู้ผลิตและผู้บริโภคน้ำมัน เพื่อเสนอทิศทางราคาในภาพรวมต่อตลาด โดยต้องเป็นระดับราคาที่กระตุ้นให้เกิดการลงทุน แต่ไม่เป็นภาระกับประเทศผู้บริโภค</p>
<p>ผู้นำฝรั่งเศสบอกอีกว่า จะยื่นข้อเสนอดังกล่าวต่อกลุ่มจี 8 ในประชุมระดับผู้นำคราวหน้า ซึ่งจะจัดขึ้นที่อิตาลีในเดือนกรกฎาคมศกนี้ เราทุกคนต่างต้องการให้ราคาน้ำมันมีเสถียรภาพมากขึ้น ตนขอพูดว่า ราคาน้ำมันที่แพงมากเกินจะทำลายเสถียรภาพต่อเศรษฐกิจโลกอย่างร้ายแรง </p></body>
</news>
