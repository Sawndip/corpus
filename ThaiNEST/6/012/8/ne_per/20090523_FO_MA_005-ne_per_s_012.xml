<teiHeader>
<fileDesc>
<titleStmt>
  <title>พม่าสงสัยหนุ่มมะกันเป็นเพื่อนชายซูจี  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01230552&sectionid=0104&day=2009-05-23  </bibl>
</sourceDesc>
</fileDesc>
</teiHeader>
<news>
<headline>พม่าสงสัยหนุ่มมะกันเป็นเพื่อนชาย<persName><surname>ซูจี</surname></persName></headline>
<lead>พม่าเชื่อเหตุมะกันว่ายน้ำเข้าบ้าน<persName><surname>ซูจี</surname></persName>เป็นแผนของกลุ่มต่อต้านรัฐบาลทหาร ที่ไม่ต้องการเห็นหลายประเทศมีนโยบายเปลี่ยนแปลงไปในทางที่ดีขึ้นต่อพม่า แย้มมะกันคนนี้อาจเป็นเจ้าหน้าที่สืบราชการลับหรือ"เพื่อนชาย"ของ<persName><surname>ซูจี</surname></persName> ด้านอาเซียนเตรียมออกแถลงการณ์ฉบับ 2</lead>
<neck></neck>
<body><p>ท่ามกลางกระแสกดดันจากนานาชาติต่อการนำตัว<persName><roleName>นาง</roleName><forename>ออง ซาน</forename> <surname>ซูจี</surname></persName> ผู้นำเรียกร้องประชาธิปไตยในพม่าขึ้นพิจารณาคดีกรณีที่<persName><roleName>นาย</roleName><forename>จอห์น</forename> <middlename>วิลเลียม</middlename> <surname>ยิตทอว์</surname></persName> ชาวอเมริกันวัย 53 ปี ว่ายน้ำข้ามทะเลสาบเข้าไปในบ้านพักของ<persName><roleName>นาง</roleName><surname>ซูจี</surname></persName> ทำให้<persName><roleName>นาง</roleName><surname>ซูจี</surname></persName>ซึ่งยังอยู่ระหว่างการถูกกักบริเวณในบ้านถูกตั้งข้อหาละเมิดข้อห้ามของรัฐบาลพม่า ทางการพม่ากลับออกมาตอบโต้ว่า เหตุที่เกิดขึ้นเป็นฝีมือของกลุ่มต่อต้านรัฐบาลทหารพม่า</p>
<p>หนังสือพิมพ์นิวไลท์ออฟเมียนมาร์รายงานเมื่อวันที่ 22 พฤษภาคม ว่า <persName><roleName>นาย</roleName><forename>ญาน</forename> <surname>วิน</surname></persName> รัฐมนตรีต่างประเทศพม่า ได้พูดคุยกับ<persName><roleName>นาย</roleName><forename>ฮิโรฟูมิ</forename> <surname>นากาโซเนะ</surname></persName> รัฐมนตรีต่างประเทศญี่ปุ่น ที่โทรศัพท์ไปหา<persName><roleName>นาย</roleName><forename>ญาน</forename> <surname>วิน</surname></persName> เมื่อวันที่ 18 พฤษภาคม เพื่อแสดงความห่วงกังวลต่อการดำเนินคดีกับ<persName><roleName>นาง</roleName><surname>ซูจี</surname></persName> โดย<persName><roleName>นาย</roleName><forename>ญาน</forename> <surname>วิน</surname></persName> แจ้งต่อนายนากาโซเนะว่า เหตุการณ์ที่<persName><roleName>นาย</roleName><surname>ยิตทอว์</surname></persName> ผู้รับเหมาชาวอเมริกัน ได้ว่ายน้ำเข้าข้ามทะเลสาบเข้าไปในบ้านพักของ<persName><roleName>นาง</roleName><surname>ซูจี</surname></persName>เมื่อวันที่ 3 พฤษภาคมนั้น เป็นการกระทำของกลุ่มต่อต้านรัฐบาลทหารพม่าทั้งจากภายในและนอกประเทศ ที่สร้างเรื่องขึ้นเพื่อต้องการให้นานาชาติหันมากดดันประเทศพม่า เพราะไม่ต้องการให้หลายๆ ประเทศเปลี่ยนแปลงนโยบายต่อพม่าไปในทางที่ดีขึ้น </p>
<p>วันเดียวกัน กงสุลใหญ่พม่าประจำฮ่องกง ได้เผยแพร่จดหมายผ่านเว็บไซต์ของสถานกงสุล ระบุว่า หลายคนถามว่าทำไม<persName><roleName>นาย</roleName><surname>ยิตทอว์</surname></persName>จึงต้องว่ายน้ำไปหา<persName><surname>ซูจี</surname></persName>และพูดคุยกันเรื่องอะไร คำตอบตรงๆ คือ ขณะนี้ไม่สามารถรู้ได้ว่า ชายผู้นี้เป็นเจ้าหน้าที่สืบราชการลับหรือเป็นเพื่อนชายของ<persName><roleName>นาง</roleName><surname>ซูจี</surname></persName> โดยมีการเน้นคำว่า "เจ้าหน้าที่สืบราชการลับหรือเพื่อนชายของนาง" เอาไว้</p>
<p>สำหรับการพิจารณาคดีเมื่อวันที่ 21 พฤษภาคมที่ผ่านมา อัยการได้นำวิดีโอที่ระบุว่าถ่ายเอาไว้โดย<persName><roleName>นาย</roleName><surname>ยิตทอว์</surname></persName>ขณะอยู่ในบ้านพักของ<persName><surname>ซูจี</surname></persName> <persName><roleName>นาย</roleName><forename>ญาน</forename> <surname>วิน</surname></persName> ทนายความของ<persName><surname>ซูจี</surname></persName>เปิดเผยว่า ในวิดีโอมีเสียงพากษ์ของ<persName><surname>ยิตทอว์</surname></persName>ที่ถูกแปลเป็นภาษาพม่าเพื่อใช้ในห้องพิจารณาคดี โดย<persName><roleName>นาย</roleName><surname>ยิตทอว์</surname></persName>พูดว่า ขณะนี้ตนอยู่ในย่างกุ้ง ที่บ้านพักของ<persName><roleName>นาง</roleName><surname>ซูจี</surname></persName> และได้ขออนุญาตถ่ายภาพ<persName><roleName>นาง</roleName><surname>ซูจี</surname></persName>เอาไว้ แต่นางปฏิเสธและมีท่าทางที่ตื่นกลัว และได้กล่าวขอโทษที่ทำให้นางต้องหวาดกลัว</p>
<p>ก่อนหน้านั้น 1 วัน ได้มีการนำสิ่งของที่ยึดมาจากบ้านพักของ<persName><surname>ซูจี</surname></persName>มาแสดงเป็นหลักฐาน มีทั้งเสื้อคลุมยาวสีดำ 2 ชุด พร้อมผ้าคลุมสำหรับปกปิดใบหน้า กระโปรงยาว 2 ตัว และแว่นกันแดด ซึ่งถูกระบุว่าเป็นอุปกรณ์ที่เตรียมไว้สำหรับการหลบหนีของ<persName><roleName>นาง</roleName><surname>ซูจี</surname></persName> นอกจากนี้ ยังมีการนำตัว<persName><roleName>นาย</roleName><surname>ยิตทอว์</surname></persName>ขึ้นให้การเป็นครั้งแรก โดย<persName><roleName>นาย</roleName><surname>ยิตทอว์</surname></persName>กล่าวว่า ตนมีลางสังหรณ์ว่ามีใครบางคนกำลังพยายามจะฆ่า<persName><roleName>นาง</roleName><surname>ซูจี</surname></persName> ขณะที่<persName><roleName>นาง</roleName><forename>เบตตี้</forename> <surname>ยิตทอว์</surname></persName> ภรรยา เปิดเผยว่า สามีของตนต้องการจะพูดคุยกับ<persName><roleName>นาง</roleName><surname>ซูจี</surname></persName>เพื่อไว้ใช้เป็นส่วนหนึ่งของงานวิจัย</p>
<p>ด้าน<persName><roleName>นาย</roleName><forename>ธฤต</forename> <surname>จรุงวัฒน์</surname></persName> อธิบดีกรมสารนิเทศและโฆษกกระทรวงการต่างประเทศ กล่าวถึงผลการหารือของ<persName><roleName>นาย</roleName><forename>บรรสาน</forename> <surname>บุนนาค</surname></persName> เอกอัครราชทูตไทยประจำกรุงย่างกุ้ง หลังเข้าพบ<persName><roleName>นาย</roleName><forename>ญาน</forename> <surname>วิน</surname></persName> รัฐมนตรีต่างประเทศพม่า เมื่อวันที่ 21 พฤษภาคมที่ผ่านมาว่า ได้พูดคุยถึงความห่วงกังวลของประชาคมโลกและอาเซียนกรณี<persName><roleName>นาง</roleName><surname>ซูจี</surname></persName> ซึ่งรัฐมนตรีต่างประเทศพม่าเพียงแต่รับทราบท่าทีของไทยในฐานะประธานอาเซียนเท่านั้น แต่ยังไม่มีความชัดเจนว่ารัฐบาลพม่าจะดำเนินการอย่างไรต่อไป</p>
<p>ส่วนที่<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี ระบุว่า อาเซียนอาจต้องหารือกันเรื่องท่าทีต่อกรณี<persName><roleName>นาง</roleName><surname>ซูจี</surname></persName> อีกครั้งนั้น โฆษกกระทรวงการต่างประเทศกล่าวว่า มีความเป็นไปได้ที่ไทยในฐานะประธานอาเซียนจะออกแถลงการณ์ฉบับที่ 2 แต่ทุกอย่างขึ้นอยู่กับสถานการณ์ในพม่าว่าจะเปลี่ยนแปลงไปอย่างไร</p>
<p>วันเดียวกัน <persName><roleName>นาย</roleName><forename>อภิสิทธิ์</forename></persName>เปิดเผยว่า <persName><roleName>นาย</roleName><surname>บัน</surname> <forename>คี มุน</forename></persName> เลขาธิการสหประชาชาติจะเดินทางเยือนสหภาพพม่าในเดือนมิถุนายนนี้ หวังว่าจะช่วยคลี่คลายเหตุการณ์ไปในทางที่ดีได้ (เอพี/เอเอฟพี)</p></body>
</news>
