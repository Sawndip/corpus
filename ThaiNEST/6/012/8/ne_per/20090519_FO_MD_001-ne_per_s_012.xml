<teiHeader>
<fileDesc>
<titleStmt>
  <title>เพียงเพราะแม่แค่เผลอใจ 1ในล้านฝาแฝดคนละพ่อ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-19 19:40:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000056126  </bibl>
</sourceDesc>
</fileDesc>
</teiHeader>
<news>
<headline>เพียงเพราะแม่แค่เผลอใจ 1ในล้านฝาแฝดคนละพ่อ</headline>
<lead>แค่แม่เผลอใจ เป็นผลให้สองพี่น้องฝาแฝดที่ลืมตาดูโลกห่างกันแค่ 7 นาที มีพ่อคนละคน ซึ่งผู้เชี่ยวชาญระบุว่ากรณีแบบนี้มีโอกาสเกิดขึ้นเพียงหนึ่งในล้าน</lead>
<neck></neck>
<body><p>เรื่องแปลกประหลาดนี้เกิดขึ้นเมื่อ<persName><forename>มีอา</forename> <surname>วอชิงตัน</surname></persName> แอบนอกใจแฟน <persName><forename>เจมส์</forename> <surname>แฮร์ริสัน</surname></persName> ไปหลับนอนกับชายคอื่น ผลที่ตามมาคือลูกชายฝาแฝดที่ถือกำเนิดมาในครรภ์<persName><forename>มีอา</forename></persName> <persName><forename>จัสติน</forename></persName> และ<persName><forename>จอร์แดน</forename></persName> มีเพียงคนเดียวที่เป็นลูกของ<persName><forename>เจมส์</forename></persName> ส่วนอีกคนเป็นลูกของชายที่ไม่มีการเปิดเผยชื่อในรายงานข่าว</p>
<p>กระนั้น หลังจากรู้ความจริง <persName><forename>เจมส์</forename></persName>ยกโทษให้<persName><forename>มีอา</forename></persName> และบอกว่าจะรักและเลี้ยงดูเด็กชายทั้งสองคนอย่างดี ความจริงเรื่องนี้เปิดเผยออกมาเมื่อ<persName><forename>มีอา</forename></persName>ไปยังห้องวิจัยเคลียร์ ไดแอกนอสติกส์ ดีเอ็นเอในดัลลัส สหรัฐฯ หลังรู้สังเกตว่าหน้าตาลูกฝาแฝดไม่เหมือนกัน</p>
<p>การตรวจยืนยันสิ่งที่เธอกลัว โดยระบุว่ามีโอกาสเพียง 0.001% ที่<persName><forename>จัสติน</forename></persName>กับ<persName><forename>จอร์แดน</forename></persName>จะมีพ่อคนเดียวกัน</p>
<p>เจ้าหน้าที่บอกว่าโอกาสที่จะพบกรณีแบบนี้มีเพียงหนึ่งในล้าน ซึ่งเกิดขึ้นได้เมื่อผู้หญิงมีคู่นอนมากกว่าหนึ่งคนในช่วงระหว่างไข่ตก แม้มีโอกาสน้อยมากที่เซลล์สเปิร์มคนละเซลล์จะสามารถผสมกับไข่สองใบก็ตาม</p>
<p>�ตอนที่ผู้เชี่ยวชาญเปิดซองและแจ้งผลการตรวจ ฉันแทบอ้าปากค้าง เป็นเรื่องแปลกประหลาดที่สุดที่จะคิดว่าทารกตัวน้อยสองคนในท้องของฉัน ที่คลอดออกมาห่างกันแค่เจ็ดนาทีจะมีพ่อคนละคนกัน</p>
<p>�ฉันไม่เคยได้ยินเรื่องแบบนี้มาก่อนและไม่คิดว่าเป็นไปได้ เจมส์บอกว่าเขาจะอยู่เคียงข้างฉันเพราะเขารักฉัน และจะเลี้ยงเด็กทั้งคู่เป็นลูกของเขาเอง</p>
<p>�ตอนแรกฉันยังกังวล คิดมาตลอดว่าเขาคงพยายาม แต่ก็คงทำใจไม่ได้และจากเราไป</p>
<p>�แต่ทุกวันนี้ฉันต้องขอบคุณ เพราะผลการตรวจดีเอ็นเอไม่ได้ทำให้ครอบครัวเราเปลี่ยนไปเลย เจมส์เป็นคนดี เขาเป็นพ่อที่ดีและรักลูกแฝดทั้งสองคนจริงๆ</p>
<p>�ทุกเช้าเขาจะอยู่เมื่อลูกๆ ตื่นขึ้นมาและพาลูกๆ เข้านอนทุกคืน</p>
<p>�เมื่อพวกเขาโตพอจะรู้ความจริงว่าเขามีพ่อคนละคนกัน ฉันจะบอกพวกเขา และจัสตินจะเป็นคนตัดสินใจเองว่าอยากพบพ่อที่แท้จริงหรือไม่� <persName><forename>มีอา</forename></persName>บอก</p>
<p><persName><forename>เจมส์</forename></persName>สำทับว่า �อาจต้องใช้เวลาบ้างในการสร้างความไว้ใจระหว่างเราเหมือนที่เคยเป็นมา <persName><forename>มีอา</forename></persName>เล่าถึงความผิดพลาดของเธอให้ผมฟังทันทีและบอกว่าจะรับผิดชอบสิ่งที่ตัวเองทำ�</p>
<p>�บางคนอาจไม่เห็นด้วยกับสิ่งที่ฉันทำมาในอดีต แต่ฉันยอมรับความผิดพลาดของตัวเองและรับผิดชอบต่อสิ่งที่เกิดขึ้น</p>
<p>�ตอนนี้ฉันมุ่งมั่นเต็มที่ที่จะดูแลครอบครัว และตอบสนองทุกสิ่งที่พวกเขาต้องการ</p>
<p>�ฉันอยากให้ผู้หญิงคนอื่นๆ ระวังก่อนที่จะเริ่มต้นความสัมพันธ์กับใครโดยดูฉันเป็นตัวอย่าง คิดให้ดีถึงผลที่จะตามมาก่อน เพราะเรื่องแปลกประหลาดที่สุดอาจเกิดขึ้นตอนที่คุณไม่คาดคิดแม้แต่นิดเดียว� <persName><forename>มีอา</forename></persName>ทิ้งท้าย</p></body>
</news>
