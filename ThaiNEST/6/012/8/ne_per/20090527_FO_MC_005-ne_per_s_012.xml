<teiHeader>
<fileDesc>
<titleStmt>
  <title>กัมพูชาวางศิลาฤกษ์สะพานลอยข้ามสี่แยกแห่งแรกของประเทศ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-27 16:30:04  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1NzIzJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>กัมพูชาวางศิลาฤกษ์สะพานลอยข้ามสี่แยกแห่งแรกของประเทศ</headline>
<lead>พนมเปญ 27 พ.ค.-<persName><roleName>นายกรัฐมนตรี</roleName><forename>ฮุน</forename> <surname>เซน</surname></persName> ของกัมพูชา เป็นประธานในพิธีวางศิลาฤกษ์ก่อสร้างสะพานลอยข้ามสี่แยกแห่งแรกในกรุงพนมเปญและเป็นแห่งแรกของประเทศ การก่อสร้างครั้งนี้เพื่อลดปัญหาการจราจรที่เพิ่มขึ้นในเมืองหลวง</lead>
<neck></neck>
<body><p>สะพานลอยแห่งนี้จะมีความยาว 308 เมตร ใช้เงินก่อสร้างกว่า 6 ล้านดอลลาร์สหรัฐ (210 ล้านบาท) จะก่อสร้างแล้วเสร็จภายใน 1 ปี</p>
<p>ในระหว่างพิธีวางศิลาฤกษ์ นายกรัฐมนตรีของกัมพูชากล่าวเรียกร้องประชาชนให้เคารพกฎจราจร เพราะการทำสิ่งนี้ก็เหมือนกับการเคารพชีวิตของตนเอง  ทั้งนี้ที่ผ่านมามีผู้เสียชีวิตจากอุบัติเหตุการจราจรในกัมพูชาเพิ่มขึ้นกว่าเท่าตัวในช่วง 5 ปีที่ผ่านมา กลายเป็นสาเหตุที่ประชาชนเสียชีวิตมากเป็นอันดับ 2 รองจากโรคเอดส์  สาเหตุที่อุบัติเหตุเพิ่มขึ้นเพราะสภาพถนนดีขึ้นและยวดยานพาหนะมากขึ้น แต่การขับขี่ที่ไร้วินัยก็เป็นสาเหตุสำคัญที่ทำให้เกิดอุบัติเหตุส่วนใหญ่.</p></body>
</news>
