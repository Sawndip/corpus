<teiHeader>
<fileDesc>
<titleStmt>
  <title>ยัดเงินคนขับรถควีน"สำรวจบั๊กกิ้งแฮม"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01250552&sectionid=0104&day=2009-05-25  </bibl>
</sourceDesc>
</fileDesc>
</teiHeader>
<news>
<headline>ยัดเงินคนขับรถควีน"สำรวจบั๊กกิ้งแฮม"</headline>
<lead>สำนัก พระราชวังอังกฤษขำไม่ออกอีกรอบ นิวส์ ออฟ เดอะ เวิลด์ แฉยัดเงินคนรถ<persName><roleName>ควีน</roleName><forename>อลิซาเบธ</forename></persName>ที่ 2 แค่เกือบ 6 หมื่นบาท ได้เข้าไปเดินเล่นในพระราชวังบั๊กกิ้งแฮม แถมนั่งเล่นในรถยนต์พระที่นั่งคันหรู</lead>
<neck></neck>
<body><p>หนังสือพิมพ์หัวสี "นิวส์ ออฟ เดอะ เวิลด์" ของอังกฤษรายงานว่า คนขับรถรายหนึ่งของราชวงศ์อังกฤษ รับสินบนจำนวน 1,600 ดอลลาร์สหรัฐ หรือประมาณ 56,000 บาท จากผู้สื่อข่าวแนวสืบสวนสอบสวนจำนวน 2 คน เพื่อแลกกับการพาผู้สื่อข่าวทั้งสองที่ปลอมตัวเป็นนักธุรกิจชาวตะวันออกกลาง เข้าไปสำรวจภายในพระราชวังบั๊กกิ้งแฮม ซึ่งเป็นที่ประทับของ<persName><roleName>สมเด็จพระราชินีนาถ</roleName><forename>อลิซาเบธ</forename></persName>ที่ 2 และสมาชิกราชวงศ์อังกฤษ</p>
<p>สื่อดังกล่าวรายงานว่า ผู้สื่อข่าวทั้งสองคนสามารถเดินผ่านเจ้าหน้าที่รักษาความปลอดภัยของพระราชวังเข้าไปอย่างง่ายดายโดยไม่มีการตรวจตรา นอกจากนี้ยังได้เข้าไปนั่งในรถยนต์พระที่นั่งของสมเด็จพระราชินีนาถ โดยเฉพาะอย่างยิ่งรถยนต์เบนต์ลีย์ ซึ่งจะนำมาใช้เฉพาะงานพระราชพิธีสำคัญเท่านั้น สื่อฉบับนี้ยังรายงานด้วยว่า<persName><roleName>สมเด็จพระราชินีนาถ</roleName><forename>อลิซาเบธ</forename></persName>ที่ 2 ประทับอยู่ในพระราชวัง ระหว่างเกิดเหตุเมื่อวันที่ 22 พฤษภาคที่ผ่านมาด้วย</p>
<p>โฆษกประจำพระราชวังบั๊กกิ้งแฮมกล่าวว่า ทางสำนักพระราชวังกำลังประสานงานกับผู้เกี่ยวข้องเพื่อสืบสาวหาข้อเท็จจริงเรื่องนี้ ขณะเดียวกันได้ยืนยันว่าการรักษาความปลอดภัยพระราชวังบั๊กกิ้งแฮม ได้ดำเนินการอย่างเข้มงวดมาโดยตลอด</p>
<p>เหตุการณ์ในลักษณะนี้ไม่ใช่ครั้งแรกที่เกิดขึ้นกับพระราชวังที่ประทับของบรรดาสมาชิกราชวงศ์อังกฤษ เพราะในช่วงไม่กี่ปีมานี้พระราชวังหลายแห่งถูกบุกรุกโดยผู้สื่อข่าวหลายราย อาทิ เมื่อปี 2546 ผู้สื่อข่าวรายหนึ่งของหนังสือพิมพ์เดลิ มิเรอร์ ได้เข้าไปทำงานเป็นคนรับใช้ในพระราชวังบั๊กกิ้งแฮม ด้วยการปลอมประวัติและเอกสารต่างๆ ทำให้เขาได้เข้าไปถึงโต๊ะเสวยพระกระยาหารเช้าของ<persName><roleName>สมเด็จพระราชินีนาถ</roleName><forename>อลิซาเบธ</forename></persName>ที่ 2 และห้องนอนที่ใช้รับรองอดีตประธานาธิบดี<persName><forename>จอร์จ</forename> <middlename>ดับเบิลยู.</middlename> <surname>บุช</surname></persName> และภริยา</p>
<p>ส่วน ที่พระราชวังวินเซอร์ ทางตะวันตกของกรุงลอนดอน เมื่อปี 2547 ผู้สื่อข่าวของหนังสือพิมพ์เดอะ ซัน อ้างว่า พวกเขาสามารถนำระเบิดปลอมผ่านระบบรักษาความปลอดภัยเข้าไปในพระราชวังได้ เพียงไม่กี่วันก่อนจะมีพิธีอภิเษกสมรสของ<persName><roleName>เจ้าฟ้าชาย</roleName><forename>ชาร์ลส์</forename></persName>กับ<persName><roleName>พระชายา</roleName><forename>คามิ ลลา</forename></persName></p>
<p>ก่อนหน้านี้ เมื่อปี 2546 <persName><forename>อารอน</forename> <surname>บาร์สแชค</surname></persName> ตลกชื่อดังของอังกฤษ ได้แต่งตัวเป็น<persName><forename>โอซามา</forename> <surname>บิน ลาเดน</surname></persName> เข้าไปในงานเลี้ยงวันคล้ายวันพระราชสมภพปีที่ 21 ของ<persName><roleName>เจ้าชาย</roleName><forename>วิลเลียม</forename></persName> โดยไม่ได้รับเชิญ (เอเอฟพี) </p></body>
</news>
