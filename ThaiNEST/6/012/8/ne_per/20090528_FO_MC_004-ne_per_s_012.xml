<teiHeader>
<fileDesc>
<titleStmt>
  <title>รัฐบาลพม่าระบุการพิจารณาคดีซู จี ไม่มีประเด็นการเมืองแอบแฝง  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 12:00:52  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://news.mcot.net/international/inside.php?value=bmlkPTk1ODI2Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>รัฐบาลพม่าระบุการพิจารณาคดี<persName><surname>ซู จี</surname></persName> ไม่มีประเด็นการเมืองแอบแฝง</headline>
<lead>ย่างกุ้ง 28 พ.ค.- กระทรวงต่างประเทศของพม่าออกแถลงการณ์ยืนยัน การพิจารณาคดี <persName><roleName>นาง</roleName><forename>ออง ซาน</forename> <surname>ซู จี</surname></persName> ไม่มีประเด็นการเมืองแอบแฝง และเป็นการดำเนินการตามข้อกฎหมาย</lead>
<neck></neck>
<body><p>หนังสือพิมพ์ นิวไลท์ออฟเมียนมาร์ กระบอกเสียงของรัฐบาลพม่า ยังรายงานอ้างแถลงการณ์ของกระทรวงต่างประเทศว่า รัฐบาลพม่าจะเดินหน้าแผนโรดแมพเพื่อประชาธิปไตย  เพื่อปูทางไปสู่การเลือกตั้งในปีหน้า  แต่นักวิเคราะห์จำนวนมากต่างมองการเลือกตั้งที่จะมีขึ้นว่า เป็นไปเพื่อให้นายทหารระดับสูงได้อยู่ในอำนาจต่อไป</p>
<p>แถลงการณ์ของกระทรวงต่างประเทศพม่ามีขึ้น หลังคณะมนตรีความมั่นคงแห่งสหประชาชาติแถลงเมื่อวันศุกร์ที่แล้ว แสดงความวิตกว่า ประเด็นทางการเมืองในพม่าอาจส่งผลต่อการพิจารณาคดี<persName><roleName>นาง</roleName><surname>ซู จี</surname></persName> แกนนำเรียกร้องประชาธิปไตยคนสำคัญ</p>
<p>ส่วนความคืบหน้าในการพิจารณาคดี<persName><roleName>นาง</roleName><surname>ซู จี</surname></persName> ในข้อหาละเมิดเงื่อนไขการกักบริเวณ หลังให้ที่พักพิงแก่ชายอเมริกันที่ว่ายน้ำมาหาถึงบ้านพักเมื่อช่วงต้นเดือน  ล่าสุด  พยานเพียงคนเดียวของ<persName><roleName>นาง</roleName><surname>ซู จี</surname></persName> จะขึ้นให้การในชั้นศาลวันนี้  ขณะที่โฆษกพรรคของ<persName><roleName>นาง</roleName><surname>ซู จี</surname></persName> คาดว่า การตัดสินน่าจะมีขึ้นเร็วที่สุดในวันศุกร์นี้.</p></body>
</news>
