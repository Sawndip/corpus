<teiHeader>
<fileDesc>
<titleStmt>
  <title>อาเซมประณามเกาหลีเหนือ เรียกร้องพม่าปล่อยตัวซูจี  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-26 19:31:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000059075  </bibl>
</sourceDesc>
</fileDesc>
</teiHeader>
<news>
<headline>อาเซมประณามเกาหลีเหนือ เรียกร้องพม่าปล่อยตัว<persName><surname>ซูจี</surname></persName></headline>
<lead>เอเอฟพี - ที่ประชุมรัฐมนตรีต่างประเทศเอเชีย-ยุโรป หรืออาเซม ออกคำแถลงประณามการทดสอบนิวเคลียร์ของเกาหลีเหนือ และเรียกร้องให้มีการปล่อยตัว<persName><roleName>นาง</roleName><forename>อองซาน</forename><surname>ซูจี</surname></persName> ผู้นำประชาธิปไตยในพม่า</lead>
<neck></neck>
<body><p>ที่ประชุมรัฐมนตรีต่างประเทศของอาเซม อันประกอบไปด้วยกลุ่มประชาคมเอเชียตะวันออกเฉียงใต้ 10 ชาติ กลุ่มสหภาพยุโรป(อียู) จีน เกาหลีใต้ ญี่ปุ่น มองโกเลีย ปากีสถานและอินเดีย เสร็จสิ้นการประชุมในวันนี้ (26) โดยได้ออกคำแถลงประณามการทดสอบนิวเคลียร์ใต้ดินของเกาหลีเหนือ เมื่อ 25 พฤษภาคมที่ผ่านมา</p>
<p>อาเซมระบุว่า การกระทำดังกล่าวเป็นการกระทำที่ละเมิดข้อตกลง 6 ฝ่ายการปลดอาวุธนิวเคลียร์ และมติของคณะมนตรีความมั่นคงแห่งสหประชาชาติ ทั้งยังเรียกร้องให้เกาหลีเหนือไม่ให้ทดสอบนิวเคลียร์ใดๆ อีก รวมทั้งขอให้เกาหลีเหนือกลับเข้าสู่โต๊ะเจรจา 6 ฝ่ายด้วย</p>
<p>นอกจากนี้ อาเซมยังได้แสดงความกังวลกับสถานการณ์ล่าสุดในพม่า ซึ่งเกี่ยวข้องกับการจับตัว<persName><roleName>นาง</roleName><forename>อองซาน</forename><surname>ซูจี</surname></persName> และเรียกร้องให้รัฐบาลทหารพม่าปล่อยตัว<persName><roleName>นาง</roleName><forename>อองซาน</forename><surname>ซูจี</surname></persName> และยกเลิกข้อจำกัดแก่พรรคการเมืองภายในประเทศด้วย</p>
<p><persName><roleName>นาง</roleName><forename>ออองซาน</forename><surname>ซูจี</surname></persName> เจ้าของรางวัลโนเบลสาขาสันติภาพ กำลังถูกรัฐบาลทหารพม่าพิจารณคดีฐานละเมิดกฎหมายความคุมตัวเธอ หลังปล่อยให้ชายชาวอเมริกันว่ายน้ำบุกเข้าบริเวณบ้านพัก ซึ่งทำให้เธออาจจะถูกจำคุกเป็นเวลา 5 ปี อย่างไรก็ตาม เธอให้การวันนี้ว่า ไม่ได้ละเมิดกฎการควบคุมตัวเธอ แต่เพียงให้ที่พักพิงแก่ชายคนดังกล่าวเท่านั้น โดยทนายความของเธอระบุว่า การควบคุมตัวเธอจะสิ้นสุดในวันพรุ่งนี้ แต่ผู้บัญชาการตำรวจพม่ากล่าวว่า รัฐบาลทหารพม่ามีสิทธิควบคุมตัวเธอต่อไปอีก 6 เดือน</p>
<p>ทั้งนี้ พรรคสันนิบาตเพื่อประชาธิปไตย(เอ็นแอลดี)ของ<persName><forename>อองซาน</forename><surname>ซูจี</surname></persName>ชนะการเลือกตั้งเมื่อปี 1990 อย่างถล่มทะลาย แต่รัฐบาลทหารพม่าไม่ยอมปล่อยให้พรรคของเธอก้าวขึ้นสู่อำนาจ และเธอยังถูกควบคุมตัวภายในบ้านพักเป็นเวลา 13 จากตลอด 19 ปีที่ผ่านมาด้วย ซึ่งในเรืองนี้ รัฐมนตรีต่างประเทศของอาเซมเรียกร้องให้พม่าเตรียมจัดการเลือกตั้งตามกำหนดไว้ในปีหน้าด้วยความ "มีเสรีภาพและยุติธรรม"</p>
<p>รัฐมนตรีช่วยต่างประเทศอังกฤษ <persName><forename>บิล</forename> <surname>แรมเมลล์</surname></persName> เผยว่า <persName><forename>เนวิน</forename></persName> รัฐมนตรีต่างประเทศของพม่าเข้าประชุมร่วมกับอาเซม แต่ยืนกรานไม่เปลี่ยนจุดยืน เขาระบุว่า ระบอบพม่าได้คำนวณสถานการณ์ผิดพลาดและมีความเสื่อมถอยจากปฏิกิริยาตอบโต้จากนานาชาติ</p>
<p>ด้านจีน ซึ่งเป็นพันธมิตรของทั้งเกาหลีเหนือและพม่าได้แสดงบทบาทที่ "สร้างสรรค์มาก" ระหว่างการประชุมอาเซมครั้งนี้ <persName><forename>อเล็กซานเดอร์</forename> <surname>สตับบ์</surname></persName> รัฐมนตรีกระทรวงการต่างประเทศของฟินแลนด์กล่าว อย่างไรก็ตาม หนังสือพิมพ์บิลด์ของเยอรมนีระบุว่า มีน้ำเสียงใหม่จากจีนในประเด็นพม่า แต่ที่กรุงปักกิ่ง กระทรวงการต่างประเทศแดนมังกรปฏิเสธการเปลี่ยนแปลงใดๆต่อพม่า โดยระบุว่าจีนจะไม่เข้าไปแทรกแซงกิจการภายในของพม่าเด็ดขาด</p></body>
</news>
