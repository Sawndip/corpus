<teiHeader>
<fileDesc>
<titleStmt>
  <title>เอ็นแอลดีฉลอง19ปีชัยชนะที่ถูกปล้น "โอบามา"จี้พม่าปล่อยตัวซูจีทันที  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01280552&sectionid=0104&day=2009-05-28  </bibl>
</sourceDesc>
</fileDesc>
</teiHeader>
<news>
<headline>เอ็นแอลดีฉลอง19ปีชัยชนะที่ถูกปล้น "<persName><surname>โอบามา</surname></persName>"จี้พม่าปล่อยตัว<persName><surname>ซูจี</surname></persName>ทันที</headline>
<lead>ผู้นำสหรัฐออกแถลงการณ์จี้รัฐบาลทหารพม่าปล่อยตัว<persName><surname>ซูจี</surname></persName>ในทันทีโดยปราศจากเงื่อนไขใดๆ ขณะที่เอ็นแอลดีร่วมกันจัดงานฉลอง 19 ปี ชัยชนะเหนือการเลือกตั้งทั่วไปเมื่อปี 2533 แต่ถูกเผด็จการทหารปล้นไป เซเล็บ-เอ็นจีโอร่วมเปิดเว็บไซต์รณรงค์ทั่วโลกให้ปล่อย<persName><surname>ซูจี</surname></persName></lead>
<neck></neck>
<body><p>พรรคสันนิบาตแห่งชาติเพื่อประชาธิปไตย (เอ็นแอลดี) พรรคฝ่ายค้านพม่าภายใต้การนำของ<persName><roleName>นาง</roleName><forename>ออง ซาน</forename> <surname>ซูจี</surname></persName> เจ้าของรางวัลโนเบลสาขาสันติภาพ ได้จัดงานรำลึกวาระครบรอบ 19 ปี ชัยชนะเหนือการตั้งทั่วไปของพรรคเอ็นแอลดีเมื่อปี 2533 แต่ถูกรัฐบาลทหารพม่าปล้นชัยชนะครั้งนั้นไป ในงานรำลึกที่จัดขึ้น ณ ที่ทำการพรรคเอ็นแอลดี ในเมืองย่างกุ้งของพม่า เมื่อวันที่ 27 พฤษภาคม ท่ามกลางการเฝ้าจับตาของเจ้าหน้าที่ฝ่ายความมั่นคงพม่านอกเครื่องแบบหลายสิบนายที่ได้บันทึกเทปวิดีโอและถ่ายภาพผู้ที่มาร่วมงานซึ่งรวมถึงนักการทูตชาวต่างชาติ ภายใต้การรักษาความปลอดภัยอย่างเข้มงวด</p>
<p>ในพิธีรำลึกซึ่งมีกลุ่มผู้สนับสนุนมาร่วมงานราว 300 คน แกนนำระดับสูงของพรรคเอ็นแอลดีพร้อมใจกันสวมเสื้อยืดเขียนข้อความ "ปล่อย<persName><surname>ซูจี</surname></persName>" ได้ร่วมกันปล่อยนกพิราบและบอลลูนรวมกันเป็นจำนวน 64 ซึ่งเป็นตัวเลขเดียวกับที่<persName><surname>ซูจี</surname></persName>จะฉลองครบรอบวันเกิดวัย 64 ปี ในวันที่ 19 มิถุนายนที่จะถึงนี้</p>
<p>การฉลองชัยชนะที่ไม่ได้มีอยู่จริงของพรรคเอ็นแอลดีครั้งนี้มีขึ้นในขณะที่<persName><surname>ซูจี</surname></persName>ยังอยู่ในระหว่างการถูกนำตัวขึ้นศาลไต่สวนในคดีกล่าวหานางละเมิดคำสั่งกักบริเวณของทางการพม่าจากกรณี<persName><roleName>นาย</roleName><forename>จอห์น</forename> <surname>ยิตทอว์</surname></persName> ชายชาวอเมริกันแอบเข้าไปในบ้านพักของนาง และแม้ว่าเมื่อวันก่อนหน้านี้ทางการพม่าได้ประกาศยกเลิกคำสั่งกักบริเวณ<persName><surname>ซูจี</surname></persName>ในบ้านพักอย่างเป็นทางการแล้วก็ตาม แต่<persName><surname>ซูจี</surname></persName>จะยังถูกควบคุมตัวอยู่ในเรือนจำอินเส่งไปจนกว่ากระบวนการพิจารณาคดีนี้จะสิ้นสุดลง</p>
<p>ที่กรุงวอชิงตัน สหรัฐอเมริกา <persName><roleName>ประธานาธิบดี</roleName><forename>บารัค</forename> <surname>โอบามา</surname></persName> ได้ออกแถลงการณ์เรียกร้องให้รัฐบาลทหารพม่าปล่อยตัว<persName><surname>ซูจี</surname></persName>ในทันทีโดยปราศจากเงื่อนไขใดๆ และว่า <persName><surname>ซูจี</surname></persName>ตกเป็นเหยื่อของการไต่สวนคดีที่จอมปลอม ซึ่งทำให้เกิดความกังขาในความเต็มอกเต็มใจที่พม่าจะยังต้องการเป็นสมาชิกหนึ่งในประชาคมระหว่างประเทศหรือไม่</p>
<p>แถลงการณ์ของผู้นำสหรัฐครั้งนี้ถูกมองว่ามีนัยบ่งบอกว่าโอกาสการพัฒนาความสัมพันธ์ของพม่ากับชาติตะวันตกในอนาคตจะขึ้นอยู่กับการที่พม่าจะจัดการกับกรณีของ<persName><surname>ซูจี</surname></persName> ผู้เป็นสัญลักษณ์แห่งการต่อสู้เพื่อประชาธิปไตยในพม่าอย่างไร</p>
<p>ด้านสถานทูตอังกฤษประจำประเทศไทยเปิดเผยว่า กลุ่มบุคคลที่มีชื่อเสียงและองค์กรเคลื่อนไหวต่างๆ ทั่วโลก อาทิ กลุ่มรณรงค์เพื่อพม่าในอังกฤษ องค์การนิรโทษกรรมสากลและสภาสหภาพแรงงาน ได้ร่วมกันเปิดเว็บไซต์ชื่อ www.64ForSuu.org: Global Campaign To Free Aung San Suu Kyi ที่เริ่มดำเนินการในวันเดียวกันนี้ เพื่อให้เป็นศูนย์กลางการรณรงค์เรียกร้องให้มีการปล่อยตัว<persName><surname>ซูจี</surname></persName>เป็นอิสระ โดยเว็บไซต์นี้เปิดทางให้กลุ่มผู้สนับสนุนได้เข้ามาอัพโหลดวิดีโอ ภาพถ่าย หรือ เขียนข้อความที่เป็นการสนับสนุน<persName><roleName>นาง</roleName><surname>ซูจี</surname></persName> เป็นอักษรจำนวน 64 ตัว ซึ่งจะมอบให้แก่<persName><roleName>นาง</roleName><surname>ซูจี</surname></persName>เป็นของขวัญฉลองวันเกิดอายุ 64 ปีของนาง โดยบุคคลที่มีชื่อเสียงซึ่งจะประเดิมเขียนข้อความสนับสนุน<persName><surname>ซูจี</surname></persName>ในวันเปิดตัวเว็บไซต์นี้มีอาทิ <persName><forename>จอร์จ</forename> <surname>คลูนีย์</surname></persName>, <persName><roleName>บาทหลวง</roleName><forename>เดสมอนด์</forename> <surname>ตูตู</surname></persName>, <persName><forename>เดวิด</forename> <surname>เบ๊คแฮม</surname></persName> และ<persName><roleName>นาย</roleName><forename>กอร์ดอน</forename> <surname>บราวน์</surname></persName> นายกรัฐมนตรีอังกฤษ (เอเอฟพี/รอยเตอร์/เอพี)</p></body>
</news>
