<teiHeader>
<fileDesc>
<titleStmt>
  <title>พม่าอ้างสิทธิ์ยืดขังซูจี-ไทยชี้หวังดีเปล่าแทรกแซง  </title>
  <author>ทีมข่าวต่างประเทศ  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 05:55:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thairath.co.th/content/oversea/8749  </bibl>
</sourceDesc>
</fileDesc>
</teiHeader>
<news>
<headline>พม่าอ้างสิทธิ์ยืดขัง<persName><surname>ซูจี</surname></persName>-ไทยชี้หวังดีเปล่าแทรกแซง</headline>
<lead>ผู้นำฝ่ายค้านในพม่ายังให้การปฏิเสธ ระหว่างขึ้นให้การในศาลพิเศษ ที่เรือนจำอินเส่ง ด้านที่ประชุมอาเซม เรียกร้องให้รัฐบาลพม่าปล่อยตัวนักโทษการเมืองทั้งหมด รวมทั้ง<persName><roleName>นาง</roleName><surname>ซูจี</surname></persName> และเตรียมการเลือกตั้ง อย่างเปิดกว้างและยุติธรรม....</lead>
<neck></neck>
<body><p>บรรดานักการทูตและผู้สื่อข่าวที่ได้รับอนุญาตเข้าสังเกตการณ์การไต่สวนคดี<persName><roleName>นาง</roleName><forename>ออง ซาน</forename> <surname>ซูจี</surname></persName> วัย 63 ปี ผู้นำพรรคฝ่ายค้านพม่า ณ ศาลพิเศษในเรือนจำ "อินเส่ง" ในนครย่างกุ้ง เผยเมื่อ 26 พ.ค.ว่า ระหว่างขึ้นให้การต่อศาล เป็นครั้งแรกนับจากถูกตั้งข้อหา <persName><roleName>นาง</roleName><surname>ซูจี</surname></persName>ให้การปฏิเสธ ระบุไม่ได้ละเมิดข้อบังคับการกักบริเวณ เผยเธอไม่ได้ทราบเรื่องที่<persName><roleName>นาย</roleName><forename>จอห์น</forename> <middlename>วิลเลียม</middlename> <surname>ยีตตอว์</surname></persName> ชาวอเมริกัน วัย 53 ปี ลอบว่ายน้ำเข้ามาบ้านพักเมื่อ 4 พ.ค.โดยทันที แต่ได้รับการบอกกล่าวจากคนดูแลราว 05.00 น. ของวันเดียวกัน</p>
<p>การดำเนินคดี<persName><roleName>นาง</roleName><surname>ซูจี</surname></persName>พร้อมคนดูแล 2 คน ถูกมองว่าเป็นแผนของรัฐบาลทหารพม่า ปิดกั้นอิสรภาพของเธอเพราะคำสั่งกักบริเวณล่าสุดจะหมดอายุใน 27 พ.ค. และกันเธอออกห่างการเลือกตั้งทั่วไปในปี 2552 ซึ่งการไต่สวนคดียังมีต่อในวันพุธ หากถูกศาลตัดสินว่าผิดจริงเธอและคนดูแล 2 คน อาจถูกจำคุกสูงถึง 5 ปี</p>
<p>ด้าน<persName><roleName>พลจัตวา</roleName><forename>มินต์</forename> <surname>เธียน</surname></persName> เจ้าหน้าที่กระทรวงมหาดไทยของพม่า เผยว่า รัฐบาลทหารพม่าพิจารณาปล่อยตัว<persName><roleName>นาง</roleName><surname>ซูจี</surname></persName>ภายในสัปดาห์นี้ แต่มาเกิดเรื่อง<persName><roleName>นาย</roleName><surname>ยีตตอว์</surname></persName>ลอบเข้าบ้านก่อนจึงต้องยกเลิก และว่ารัฐบาลพม่า มีอำนาจยืดเวลาการกักบริเวณเธอได้อีก ระบุที่ผ่านมา <persName><roleName>นาง</roleName><surname>ซูจี</surname></persName>ถูกกักบริเวณมา 4 ปีกับอีก 5 เดือน ซึ่งตามกฎหมาย รัฐบาลพม่าสามารถขยายออกไปอีก 6 เดือน เพื่อให้ครบ 5 ปี ส่วนคำสั่งควบคุมตัว<persName><roleName>นาง</roleName><surname>ซูจี</surname></persName>ก่อนหน้านี้จาก พ.ค.2546-พ.ค.2547 เป็นกฎหมายคนละมาตรการกัน </p>
<p>ส่วนเวทีประชุมระดับรัฐมนตรีต่างประเทศกลุ่มชาติเอเชีย-ยุโรป (อาเซม) 45 ประเทศ ประกอบด้วยกลุ่มอาเซียนและจีน ญี่ปุ่น เกาหลีใต้กับสหภาพยุโรปวันสุดท้าย ณ กรุงฮานอยของเวียดนาม ออกแถลงการณ์ ประณามการทดลองอาวุธนิวเคลียร์ใต้ดินของเกาหลีเหนือและเรียกร้องให้รัฐบาลพม่าปล่อยตัวนักโทษการเมืองทั้งหมดรวมทั้ง<persName><roleName>นาง</roleName><surname>ซูจี</surname></persName> และเตรียมการเลือกตั้งปี 2552 อย่างเปิดกว้าง ยุติธรรม และมีหลายพรรคเข้าร่วม </p>
<p>วันเดียวกัน กระทรวงการต่างประเทศของไทยออกแถลงการณ์ปฏิเสธกรณีถูกพม่ากล่าวหาว่าแทรกแซงกิจการภายในหลังออกแถลงการณ์กดดันพม่าในนามประธานอาเซียน ระบุแถลงการณ์ถูกตามขั้นตอนปฏิบัติ ด้วยเจตนาดีต่อพม่า ส่วนไทยในฐานะประธานอาเซียนจะเจรจาอย่างสร้างสรรค์กับพม่าในกรณีนี้ต่อไป</p>
<p>ขณะที่<persName><roleName>นายกฯ</roleName><forename>อภิสิทธิ์</forename> <surname>เวชชาชีวะ</surname></persName> ยืนยันว่าแถลงการณ์กดดันพม่าปล่อยตัว<persName><roleName>นาง</roleName><surname>ซูจี</surname></persName>ทำขึ้นในนามอาเซียนและขอดูสถานการณ์ก่อนทำอะไรต่อไป ด้าน<persName><roleName>นาย</roleName><forename>กษิต</forename> <surname>ภิรมย์</surname></persName> รมว.ต่างประเทศ เผยที่เวียดนามยืนยันไทยไม่เห็นด้วยหากจะคว่ำบาตรหรือตัดพม่าจากอาเซียนและว่ามีหลายชาติชื่นชมไทยกล้าหาญออกแถลงการณ์และเชื่อว่าการที่พม่าหวังเล่นงาน<persName><surname>ซูจี</surname></persName>ถึงขั้นติดคุกคงยาก ส่วน<persName><roleName>นาย</roleName><forename>นพดล</forename> <surname>ปัทมะ</surname></persName> อดีต รมว. ต่างประเทศ ระบุรัฐบาลทำบทบาทประธานอาเซียนเสื่อม ต่อมาพม่าสั่งยกเลิกกักบริเวณ<persName><roleName>นาง</roleName><surname>ซูจี</surname></persName> แต่เธอยังถูกคุมขังระหว่างการพิจารณาคดี.</p></body>
</news>
