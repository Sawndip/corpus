<teiHeader>
<fileDesc>
<titleStmt>
  <title>ทวงคืนธรณีสงฆ์อัลไพน์ "สมเกียรติ"นำทีม22ส.ส.จี้มาร์คจัดการ  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-05-27 21:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000059623  </bibl>
</sourceDesc>
</fileDesc>
</teiHeader>
<news>
<headline>ทวงคืนธรณีสงฆ์อัลไพน์ "<persName><forename>สมเกียรติ</forename></persName>"นำทีม22ส.ส.จี้มาร์คจัดการ</headline>
<lead></lead>
<neck></neck>
<body><p>วานนี้ (27 พ.ค.) กลุ่ม 22 ส.ส.พรรคประชาธิปัตย์ นำโดย<persName><roleName>นาย</roleName><forename>สมเกียรติ</forename> <surname>พงษ์ไพบูลย์</surname></persName> ส.ส.สัดส่วน ได้ทำหนังสือยื่นเรื่องต่อ<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี เรื่องขอให้ดำเนินการเพิกถอนการโอนกรรมสิทธิ์ ที่ดินธรณีสงฆ์ แปลงหมู่บ้านและที่ดินสนามกอล์ฟอัลไพน์ ตามกฎหมายคณะสงฆ์ เมื่อวันที่20 พ.ค.ที่ผ่านมา เนื่องมาจากที่ดินดังกล่าวมีการถือครองโดยมิชอบ เพราะมีนักการเมืองเข้าไปมีส่วนเกี่ยวข้อง</p>
<p>แต่หลังจากที่คณะกรรมการกฤษฎีกา เคยมีมติ 55 ต่อ 3 เสียง เมื่อต้นปี2545 ว่าที่ดินบนสนากอลฟ์อัลไพน์เป็นธรณีสงฆ์ ต้องคืนให้แก่วัด แต่หลังจากนั้นได้มีการโอนกรรมสิทธิ์ไปอีกหลายทอด จนถึง<persName><roleName>พ.ต.ท.</roleName><forename>ทักษิณ</forename> <surname>ชินวัตร</surname></persName> อดีตนายกรัฐมนตรี เท่ากับเชื่อได้ว่า ได้มีการใช้ตำแหน่งหน้าที่นายกรัฐมนตรี ในขณะนั้นให้ได้มาซึ่งทรัพย์สิน หรือประโยชน์อื่นใด</p>
<p>เนื้อหาในหนังสือระบุว่า โดยที่ดินแปลงหมู่บ้านและสนามกอล์ฟอัลไพน์ เข้าข่ายความผิดหลายฉบับ โดยเฉพาะพ.ร.บ.คณะสงฆ์ พ.ศ.2505 มาตรา 34 วรรคสอง ที่ระบุว่า การโอนกรรมสิทธิ์ที่วัด ที่ธรณีสงฆ์ หรือที่ศาสนสมบัติกลางให้แก่ส่วนราชการ รัฐวิสาหกิจ หรือหน่วยงานอื่นของรัฐ เมื่อมหาเถรสมาคมไม่ขัดข้อง และได้รับค่าผาติกรรมจากส่วนราชการ รัฐวิสาหกิจ หรือหน่วยงานนั้นแล้ว ให้กระทำโดยพระราชกฤษฎีกา</p>
<p>นอกจากนี้ ห้ามมิให้บุคคลใด ยกอายุความขึ้นต่อสู้กับวัด หรือสำนักงานพระพุทธศาสนาแห่งชาติ แล้วแต่กรณีในเรื่องทรัพย์สินอันเป็นที่วัด ที่ธรณีสงฆ์ หรือที่ศาสนสมบัติกลาง</p>
<p>หนังสือระบุอีกว่า ในฐานะที่นายกฯได้แถลงนโยบายต่อรัฐสภาว่า จะดำเนินการปราบปรามการทุจริตและประพฤติมิชอบ จึงอยากให้นายกฯ มีบัญชาสั่งการให้รัฐมนตรี ซึ่งกำกับดูแลกรมที่ดิน และสำนักงานพระพุทธศาสนาแห่งชาติ ดำเนินการตรวจสอบการกระทำที่ผิดกฎหมายอย่างชัดแจ้ง และเพิกถอนการโอนกรรมสิทธิ์ในที่ดินแปลงดังกล่าวให้กลับมาเป็นสาธารณะสมบัติของแผ่นดิน ตามวัตถุประสงค์ของผู้บริจาค คือ<persName><roleName>นาง</roleName><forename>เนื่อม</forename> <surname>ชำนาญชาติศักดา</surname></persName> ต่อไป ทั้งนี้ขอให้มีการแจ้งผลการดำเนินการกลับมาภายใน 15 วัน ตามพระราชกฤษฎีกา ว่าด้วยหลักเกณฑ์และวิธีการบริหารกิจการบ้านเมืองที่ดี พ.ศ.2546 ด้วย</p>
<p><persName><roleName>นาย</roleName><forename>สมเกียรติ</forename></persName> กล่าวว่าหลังจากยื่นเรื่องแล้วได้มีการประสานไปยัง <persName><roleName>พล.ต.</roleName><forename>สนั่น</forename> <surname>ขจรประศาสน์</surname></persName> ในฐานะที่ดูแลสำนักงานพระพุทธศาสนาแห่งชาติ ทั้งนี้ ก็ขึ้นอยู่กับ<persName><roleName>พล.ต.</roleName><forename>สนั่น</forename></persName> ว่าจะดำเนินการอย่างไรต่อไป อย่างไรก็ตาม เรื่องดังกล่าวเคยมีการอภิปรายในสภาไปแล้ว เมื่อสมัยที่เป็นฝ่ายค้านเมื่อปี2545</p></body>
</news>
