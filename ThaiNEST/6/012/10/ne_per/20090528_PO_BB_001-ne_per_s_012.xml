<teiHeader>
<fileDesc>
<titleStmt>
  <title>โอบามาออกโรงประณามพม่า จี้ปล่อย‘ซูจี’ทันทีไม่มีเงื่อนไข  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/05/28/news_28825981.php?news_id=28825981  </bibl>
</sourceDesc>
</fileDesc>
</teiHeader>
<news>
<headline><persName><surname>โอบามา</surname></persName>ออกโรงประณามพม่า จี้ปล่อย‘<persName><surname>ซูจี</surname></persName>’ทันทีไม่มีเงื่อนไข</headline>
<lead>“<persName><surname>โอบามา</surname></persName>”ออกโรงประณามรัฐบาลทหารพม่า จี้ปล่อยตัว “<persName><surname>ซูจี</surname></persName>” ทันทีโดยไม่มีเงื่อนไข เตือนท่าทีของพม่าส่งผลแนวโน้มความสัมพันธ์กับชาติตะวันตก ส่วนคนดัง เอ็นจีโอ สหภาพแรงงาน ร่วมเปิดเว็บไซต์เชิญชวนคนทั่วโลกเขียนข้อความกดดันพม่าในโอกาสครบรอบวัน เกิดปีที่ 64 ของ <persName><surname>ซูจี</surname></persName> ขณะที่ “<persName><forename>อภิสิทธิ์</forename></persName>” เตรียมหารือกับชาติสมาชิกอาเซียนระหว่างการประชุมที่เกาหลีใต้เร็วๆ นี้</lead>
<neck></neck>
<body><p><persName><roleName>ประธานาธิบดี</roleName><forename>บารัก</forename> <surname>โอบามา</surname></persName> แห่งสหรัฐอเมริกา เรียกร้องเมื่อวันอังคารที่ผ่านมา (26 พ.ค.) ให้รัฐบาลทหารพม่าปล่อยตัว <persName><roleName>นาง</roleName><forename>ออง ซาน</forename> <surname>ซูจี</surname></persName> แกนนำฝ่ายค้าน และผู้นำในการเรียกร้องประชาธิปไตยในพม่าโดยทันทีอย่างไม่มีเงื่อนไข เพราะ<persName><roleName>นาง</roleName><surname>ซูจี</surname></persName>เป็นเหยื่อของการพิจารณาคดีที่หลอกลวง</p>
<p>“การกักบริเวณ โดดเดี่ยว และการพิจารณาคดีนางซูจีในข้อหาที่หลอกลวง สร้างความกังขาเกี่ยวกับเจตนารมณ์ของรัฐบาลทหารในการเป็นสมาชิกที่รับผิดชอบ ต่อประชาคมโลก” <persName><surname>โอบามา</surname></persName> ระบุ พร้อมยกย่อง<persName><roleName>นาง</roleName><surname>ซูจี</surname></persName>มีความรักชาติ เสียสละ และมีวิสัยทัศน์เกี่ยวกับประชาธิปไตย ทั้งที่ถูกกักบริเวณอยู่หลายปี</p>
<p>คำแถลงของ <persName><surname>โอบามา</surname></persName> สะท้อนว่าแนวโน้มความสัมพันธ์ระหว่างพม่ากับชาติตะวันตกอาจขึ้นอยู่กับวิธีที่พม่าปฏิบัติต่อ<persName><surname>ซูจี</surname></persName></p>
<p>ทั่วโลกประณามพม่าผ่านเว็บ</p>
<p>ทางด้านเหล่าคนดัง กลุ่มเอ็นจีโอ และสหภาพแรงงาน ร่วมสนับสนุนการเปิดตัวเว็บไซต์ใหม่เพื่อเป็นศูนย์กลางระดับโลกในการรณรงค์ ให้ปล่อยตัว<persName><roleName>นาง</roleName><surname>ซูจี</surname></persName> และนักโทษการเมืองทั้งหมดในพม่า โดยการเปิดตัวเว็บไซต์มีขึ้นวันเดียวกับที่กำหนดการกักบริเวณ<persName><roleName>นาง</roleName><surname>ซูจี</surname></persName>ในบ้าน พักหมดลง</p>
<p>เว็บไซต์ www.64forSuu.org เปิดโอกาสให้ผู้คนเข้าไปอัพโหลดวีดิโอ ภาพ หรือโพสต์ข้อความในเครือข่ายทวิตเตอร์ เพื่อสนับสนุน<persName><roleName>นาง</roleName><surname>ซูจี</surname></persName>ด้วยการเขียนข้อความ 64 ตัว ซึ่งจะนำออกเผยแพร่ในวาระครบรอบวันเกิดปีที่ 64 ของ<persName><roleName>นาง</roleName><surname>ซูจี</surname></persName> ในวันที่ 19 มิ.ย. นี้</p>
<p>องค์กรที่สนับสนุนเว็บไซต์นี้ได้แก่ กลุ่มรณรงค์เรื่องพม่าในอังกฤษ องค์การนิรโทษกรรมสากล สภาสหภาพการค้า กลุ่มนอตเอาเวอร์วอชต์ กลุ่มคริสเตียนโซลิดาริตีเวิลด์ไวด์ สถาบันโอเพนโซไซตี และอาวาซ เว็บไซต์นี้จะเผยแพร่ข้อความจากผู้สนับสนุนที่มีชื่อเสียงอย่าง <persName><forename>จอร์จ</forename> <surname>คลูนีย์</surname></persName> <persName><roleName>อาร์คบิชอป</roleName><forename>เดสมอนด์</forename> <surname>ตูตู</surname></persName> <persName><forename>เดวิด</forename> <surname>เบคแฮม</surname></persName> <persName><forename>แดเนียล</forename> <surname>เครก</surname></persName> และ<persName><roleName>นายกรัฐมนตรี</roleName><forename>กอร์ดอน</forename> <surname>บราวน์</surname></persName>แห่งอังกฤษ</p>
<p>“<persName><forename>อภิสิทธิ์</forename></persName>”เล็งถกชาติอาเซียนที่เกาหลี</p>
<p>ด้าน<persName><roleName>นาย</roleName><forename>อภิสิทธิ์</forename> <surname>เวชชาชีวะ</surname></persName> นายกรัฐมนตรี กล่าวถึงกรณีที่รัฐบาลทหารพม่ามีแนวโน้มจะคุมขัง<persName><roleName>นาง</roleName><surname>ซูจี</surname></persName>ต่อไป ว่า จะหารือกับ <persName><roleName>นาย</roleName><forename>กษิต</forename> <surname>ภิรมย์</surname></persName> รมว.ต่างประเทศ หลังจากที่เดินทางกลับจากกัมพูชา โดยจะหารือกันก่อนที่จะเดินทางไปร่วมประชุมสุดยอดอาเซียน-สาธารณรัฐเกาหลี สมัยพิเศษ ที่เกาะเชจู ประเทศเกาหลีใต้ ซึ่งน่าจะมีโอกาสหารือเรื่องพม่ากับผู้นำอาเซียนด้วย</p>
<p>อย่างไรก็ดี <persName><roleName>นาย</roleName><forename>อภิสิทธิ์</forename></persName> ยืนยันว่า จะไม่มีการรีบร้อนตัดสินใจต่อกรณีที่สมาชิกรัฐสภาอาเซียนออกแถลงการณ์ให้อา เซียนปลดพม่าออกจากการเป็นสมาชิก พร้อมยืนยันว่าทางที่ดีที่สุดคือการรักษาความสัมพันธ์กันเอาไว้ </p>
<p>กมธ.ต่างประเทศจี้พม่าทำตามกฎบัตร</p>
<p><persName><roleName>นาย</roleName><forename>ต่อพงษ์</forename> <surname>ไชยสาส์น</surname></persName> ส.ส.อุดรธานี พรรคเพื่อไทย ในฐานะประธานคณะกรรมาธิการ (กมธ.) การต่างประเทศ สภาผู้แทนราษฎร พร้อมด้วย <persName><roleName>น.ส.</roleName><forename>รัชดา</forename> <surname>ธนาดิเรก</surname></persName> ส.ส.กรุงเทพฯ พรรคประชาธิปัตย์ ในฐานะโฆษก กมธ. ได้เปิดแถลงข่าวโดยเสนอให้รัฐสภาไทยควรมีท่าทีต่อการละเมิดสิทธิมนุษยชนใน พม่า และขับเคลื่อนกลไกด้านสิทธิมนุษยชนให้เป็นไปตามกฎบัตรอาเซียน และในสัปดาห์หน้าจะเชิญหน่วยงานที่เกี่ยวข้อง ทั้งกระทรวงการต่างประเทศ และสำนักงานข้าหลวงใหญ่ผู้ลี้ภัยแห่งสหประชาชาติ (ยูเอ็นเอชซีอาร์) เพื่อหารือกำหนดบทบาทรัฐสภาไทยในการขับเคลื่อนเรื่องสิทธิมนุษยชนในพม่า เพราะเรื่องนี้ไม่ใช่หน้าที่ของรัฐบาลเท่านั้น</p>
<p>“รัฐสภาไทยจะร่วมกับสหภาพรัฐสภาอาเซียนเพื่อแก้ ปัญหาดังกล่าว โดยในเดือนส.ค.นี้ไทยจะเป็นเจ้าภาพการประชุมรัฐสภาอาเซียน โดยมีวาระพิจารณารับสมาชิกถาวรเพิ่มขึ้นอีก 2 ประเทศ คือ บรูไนกับพม่า ซึ่งอาจจะพิจารณาชะลอการบรรจุพม่าเข้าเป็นสมาชิกต่อไป”</p></body>
</news>
