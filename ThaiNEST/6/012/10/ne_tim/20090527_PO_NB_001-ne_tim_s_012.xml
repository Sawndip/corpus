<teiHeader>
<fileDesc>
<titleStmt>
  <title>นายกฯ ร่วมงานเลี้ยงวันเกิด รมว.อุตสาหกรรม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270289&tb=N255205  </bibl>
</sourceDesc>
</fileDesc>
</teiHeader>
<news>
<headline>นายกฯ ร่วมงานเลี้ยงวันเกิด รมว.อุตสาหกรรม</headline>
<lead>นายกรัฐมนตรี ร่วมงานเลี้ยงวันคล้ายวันเกิดครบรอบอายุ 57 ปี ของ นายชาญชัย ชัยรุ่งเรือง รัฐมนตรีว่าการกระทรวงอุตสาหกรรม</lead>
<neck></neck>
<body><p>บรรยากาศการจัดงานวันเกิดครบรอบอายุ 57 ปี ของ นายชาญชัย ชัยรุ่งเรือง รัฐมนตรีว่าการกระทรวงอุตสาหกรรม และว่าที่หัวหน้าพรรคเพื่อแผ่นดิน ที่บ้านพักย่าน ซอยเพชรเกษม 102 มีบรรดานักธุรกิจ และ ส.ส.จากพรรคเพื่อแผ่นดิน เดินทางมาร่วมงานกันอย่างคับคั่ง อาทิ ร้อยตรีหญิง ระนองรักษ์ สุวรรณฉวี รัฐมนตรีว่ากระทรวงเทคโนโลยีสารสนเทศและการสื่อสาร และ นายปรีชา เลาหพงษ์ชนะ จากนั้น นายอภิสิทธิ์ เวชชาชีวะ นายกรัฐมนตรี พร้อมด้วย นายนิพนธ์ พร้อมพันธุ์ เลขาธิการนายกรัฐมนตรี เดินทางมาร่วมรับประทานอาหารและ นายกรัฐมนตรี ได้กล่าวอวยพร โดยมีใจความสำคัญว่า นายชาญชัย มีความมุ่งมั่นในการทำงาน และมีความตั้งใจในการแก้ไขปัญหาในช่วงภาวะวิกฤตเศรษฐกิจ ขอให้ประสบความสำเร็จในฐานะรัฐมนตรีว่าการกระทรวงอุตสาหกรรม และในฐานะว่าที่หัวหน้าพรรคเพื่อแผ่นดิน ด้าน นายชาญชัย กล่าวชื่นชมนายกรัฐมนตรีว่า เป็นบุคคลที่ทำงานเร็ว พร้อมทั้งอยากให้นายกรัฐมนตรีแก้ไขปัญหาเศรษฐกิจให้มีความรวดเร็วที่สุด</p>
<p>ทั้งนี้ พลตำรวจเอก ประชา พรหมนอก ประธานที่ปรึกษาพรรคเพื่อแผ่นดิน และ นายสมเกียรติ ศรลัมพ์ นายแพทย์วัลลภ ไทยเหนือ ส.ส.สัดส่วน พรรคเพื่อแผ่นดิน ไม่ได้เดินทางมาร่วมงานเลี้ยงในครั้งนี้แต่อย่างใด</p></body>
</news>
