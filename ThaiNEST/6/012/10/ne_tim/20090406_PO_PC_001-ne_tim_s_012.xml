<teiHeader>
<fileDesc>
<titleStmt>
  <title>"ปชป." อู้ฟู่ "เพื่อไทย" ยามยาก  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-04-06 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.matichon.co.th/prachachat/prachachat_detail.php?s_tag=02pol04060452&day=2009-04-06&sectionid=0202  </bibl>
</sourceDesc>
</fileDesc>
</teiHeader>
<news>
<headline>"ปชป." อู้ฟู่ "เพื่อไทย" ยามยาก</headline>
<lead></lead>
<neck></neck>
<body><p>ผู้สื่อข่าวรายงานว่า จากการตรวจสอบเงินบริจาคพรรคการเมือง ตั้งแต่เดือนมกราคม-กุมภาพันธ์ 2552 พบว่าพรรคประชาธิปัตย์ได้เงินบริจาคมากที่สุด จำนวน 35,285,500 บาท แบ่งเป็นเดือนมกราคมมียอดบริจาค จำนวน 25,940,400 บาท</p>
<p>โดยผู้บริจาครายใหญ่ที่น่าสนใจ อาทิ นายสุเทพ เทือกสุบรรณ เลขาธิการพรรค บริจาคมากที่สุด 5,010,000 บาท นายแทน เทือกสุบรรณ บุตรชายนายสุเทพ 5 ล้านบาท นายประกอบ จิรกิติ รองผู้ว่าฯ กทม. 4.18 ล้านบาท นายเทพไท เสนพงศ์ ผู้ช่วยเลขาธิการพรรค 1,005,000 บาท นายพจน์ อร่ามวัฒนานนท์ นายกสมาคมอาหาร แช่เยือกแข็งไทย 1 ล้านบาท นายประเสริฐ จิรกิติ พี่ชายนายประกอบ 500,000 บาท</p>
<p>นอกจากนี้ยังมีบริษัท โรงพยาบาลรามคำแหง จำกัด (มหาชน), บมจ.สยามแก๊ส แอนด์ปิโตรเคมีคัลส์, บมจ.ยูนิคแก๊ส แอนด์ ปิโตรเคมิคัลส์, บริษัท ไลน์ ทรานสปอร์ต จำกัด, บริษัท บี.เอส.เมทัล จำกัด, บริษัท เรือลำเลียงบางปะกง จำกัด และบริษัท กลุ่มเหล็กสหวิริยา จำกัด บริจาครายละ 5 แสนบาท</p>
<p>ขณะที่เดือนกุมภาพันธ์ พรรค ประชาธิปัตย์มียอดบริจาค จำนวน 9,345,100 บาท โดยนางกังสดาล วิสิษฐยุทธศาสตร์ บริจาคมากที่สุด จำนวน 1.1 ล้านบาท</p>
<p>นายสุเทพ นายแทน นางสิริกานต์ ทองไทย นางพันธ์จิตต์ อมรสุวรรณ และนายภูริภัทร์ ปิดกานนท์ บริจาค รายละ 1 ล้านบาท ขณะที่ บจ.จีเนียส ทราฟฟิค ซีสเต็ม</p>
<p>บริจาค 1 ล้านบาท บจ.คาร์เทล เทคโนโลยี จำกัด 5 แสนบาท ฯลฯ</p>
<p>ด้านพรรคเพื่อไทยมียอดบริจาครวม 2 เดือน เพียง 4,000,000 บาท โดยเดือนมกราคม นายองอาจ เอื้ออภิญญกุล พี่ชายนายวรวัจน์ เอื้ออภิญญกุล ส.ส.แพร่ พรรคเพื่อไทย บริจาค 2 ล้านบาท และกุมภาพันธ์ บริษัท เฉลิมโลก จำกัด บริจาค 2 ล้านบาท </p>
<p>ขณะที่พรรครวมใจไทยชาติพัฒนามียอดบริจาครวม 1.4 ล้านบาท ในเดือนกุมภาพันธ์ จากนายประพันธ์ ภัทรประสิทธิ์ น้องชายนายประดิษฐ์ ภัทรประสิทธิ์ เลขาธิการพรรค บริจาค 6 แสนบาท และนางลักขณา นะวิโรจน์ รองประธานกรรมการบริหารอาวุโส บริษัท เดอะมอลล์ กรุ๊ป 8 แสนบาท</p>
<p>พรรคชาติไทยพัฒนามียอดบริจาค 5 แสนบาท จากนายวิศาล ตันติไพจิตร ส่วนพรรคเพื่อแผ่นดิน ที่มีข่าวว่าอาจจะถูกพิจารณาให้ยุบพรรค ไม่ปรากฏว่ามีเงินบริจาคเข้าพรรคในช่วงเดือนมกราคมและกุมภาพันธ์ แม้แต่บาทเดียว</p></body>
</news>
