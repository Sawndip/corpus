<teiHeader>
<fileDesc>
<titleStmt>
  <title>รมต.คุมสส. วิปรัฐเสนอ ป้องกันสภาล่ม  </title>
  <author>ทีมข่าวการเมือง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 18:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.thairath.co.th/content/pol/8894  </bibl>
</sourceDesc>
</fileDesc>
</teiHeader>
<news>
<headline>รมต.คุมสส. วิปรัฐเสนอ ป้องกันสภาล่ม</headline>
<lead>วิปรัฐบาลมีมติให้นำร่างพ.ร.ก. และร่างพ.ร.บ.ให้อำนาจกระทรวงการคลังกู้เงินฯ มาพิจารณาในสมัยประชุมสภา วันที่ 15-16 มิ.ย.ส่วนร่างพ.ร.บ.งบประมาณรายจ่ายประจำปี 2553 จะนำมาพิจารณาในวันที่ 17-18 มิ.ย.</lead>
<neck></neck>
<body><p>เมื่อ เวลา <time when="15:30:00">15.30 น.</time>วันนี้ (27พ.ค.) ที่ทำเนียบรัฐบาล นายชินวรณ์ บุณยเกียรติ ประธานคณะกรรมการประสานงานพรรคร่วมรัฐบาล (วิปรัฐบาล) แถลงผลการประชุมวิปรัฐบาลว่า ที่ประชุมได้ประเมินผลการทำงานของวิปรัฐบาลช่วง 4 เดือน  ว่า การทำงานของพรรคร่วมรัฐบาลอยู่ในระดับที่น่าพอใจ ส่วนความรับผิดชอบต่อองค์ประชุมสภาฯพบว่า หลายครั้งมีปัญหาเรื่ององค์ประชุม เพราะฝ่ายค้านไม่แสดงตนเข้าร่วมประชุมในสมัยประชุมที่ผ่านมา วิปรัฐบาลจึงมีข้อเสนอเรื่องการควบคุมเสียงในสภาผู้แทนราษฎร โดยเสนอให้รัฐมนตรีมีส่วนช่วยในการให้เพื่อน ส.ส มาร่วมประชุมโดยพร้อมเพรียงกัน และขอให้แกนนำวิปรัฐบาลที่เป็นผู้รับผิดชอบในการประสานงานติดตามตัว ส.ส. ในอัตรา 1 ต่อ 5 ควรเป็นผู้อยู่พื้นที่เดียวกับบุคคลที่ต้องประสานติดตามตัว เพื่อให้การทำงานมีประสิทธิภาพยิ่งขึ้น พร้อมให้ส.ส.อาวุโสเป็นผู้รับผิดชอบติดตามบรรยากาศในการประชุมสภา เนื่องจากบางครั้งมีการป่วนกันในสภา โดยมีฝ่ายค้านบางส่วนเล่นเกมในสภาฯ จึงต้องติดตามสถานการณ์เรื่องนี้ ขณะเดียวกันวิปรัฐบาลเสนอให้มีการแต่งตั้งคณะ กรรมการประสานงานและติดตามงานเชิงนโยบาย ไปรับฟังความเห็นของประชาชน มารวบรวมเสนอต่อนายกรัฐมนตรี เพื่อปรับปรุงการบริหารงานให้มีประสิทธิภาพมากขึ้น</p>
<p>นาย ชินวรณ์ กล่าวต่อถึงการเปิดประชุมรัฐสภาสมัยวิสามัญเพื่อพิจารณาร่างพ.ร.ก.ให้อำนาจกระทรวงการ คลังกู้เงินเพื่อฟื้นฟู และเสริมสร้างความมั่นคงทางเศรษฐกิจ พ.ศ.2552 ร่างพ.ร.บ.ให้อำนาจกระทรวงการคลังกู้เงินเพื่อฟื้นฟู และเสริมสร้างความมั่นคงทางเศรษฐกิจ พ.ศ�� และร่างพ.ร.บ.งบประมาณรายจ่ายประจำปี 2553 ระหว่างวันที่ 15-23 มิ.ย. ว่า  วิปรัฐบาลมีมติให้นำร่างพ.ร.ก. และร่างพ.ร.บ.ให้อำนาจกระทรวงการคลังกู้เงินฯ มาพิจารณาในสมัยประชุมสภา วันที่ 15-16 มิ.ย.ส่วนร่างพ.ร.บ.งบประมาณรายจ่ายประจำปี 2553 จะนำมาพิจารณาในวันที่ 17-18 มิ.ย. ทั้งนี้จะเชิญส่วนราชการที่เกี่ยวข้องมาให้ข้อมูลและรายละเอียดต่อวิปรัฐบาล เกี่ยวกับร่างพ.ร.บ.ให้อำนาจกระทรวงการคลังกู้เงินฯ และร่างพ.ร.บ.งบประมาณรายจ่ายประจำปี 2553 ในวันที่ 8 มิ.ย.ต่อไป</p></body>
</news>
