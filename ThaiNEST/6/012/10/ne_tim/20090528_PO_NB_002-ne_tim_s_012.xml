<teiHeader>
<fileDesc>
<titleStmt>
  <title>โพลล์เผยพบ ปชช.ส่วนใหญ่ไม่ทราบ "เกื้อกูล" เป็น รัฐมนตรี  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280041&tb=N255205&return=ok&news_headline=%e2%be%c5%c5%ec%e0%bc%c2%be%ba%20%bb%aa%aa.%ca%e8%c7%b9%e3%cb%ad%e8%e4%c1%e8%b7%c3%d2%ba%20%e0%a1%d7%e9%cd%a1%d9%c5%20%e0%bb%e7%b9%20%c3%d1%b0%c1%b9%b5%c3%d5  </bibl>
</sourceDesc>
</fileDesc>
</teiHeader>
<news>
<headline>โพลล์เผยพบ ปชช.ส่วนใหญ่ไม่ทราบ "เกื้อกูล" เป็น รัฐมนตรี</headline>
<lead>เอแบคโพลล์ เผย ผลสำรวจประชาชน 10 อันดับรัฐมนตรีที่ประชาชนไม่รู้จัก โดยส่วนใหญ่ไม่ทราบว่านายเกื้อกูล ด่านชัยวิจิตร เป็นรัฐมนตรี</lead>
<neck></neck>
<body><p>ดร.นพดล กรรณิกา ผู้อำนวยการสำนักวิจัยเอแบคโพลล์ มหาวิทยาลัยอัสสัมชัญ เปิดเผยผลสำรวจ เรื่อง รัฐมนตรีที่ประชาชนไม่รู้จัก และการจัด 10 อันดับรัฐมนตรีที่ประชาชนพอใจในผลงานช่วง 5 เดือนที่ผ่านมา กรณีศึกษาตัวอย่างประชาชนใน 17 จังหวัด อาทิ กรุงเทพมหานคร แพร่ กำแพงเพชร เชียงใหม่ เป็นต้น จำนวนทั้งสิ้น 1,351 ครัวเรือน ในวันที่ 27 พฤษภาคม 2552 พบว่า 10 อันดับแรกของรัฐมนตรีที่ประชาชนยังไม่รู้ว่าเป็นรัฐมนตรี คือ นายเกื้อกูล ด่านชัยวิจิตร, นายมานิต นพอมรบดี รัฐมนตรีช่วยว่าการกระทรวงสาธารณสุข, นายพฤติชัย ดำรงรัตน์ รัฐมนตรีช่วยว่าการกระทรวงการคลัง, นายธีระ สลักเพชร รัฐมนตรีว่าการกระทรวงวัฒนธรรม, น.ส.นริศรา ชวาลตันพิพัทธ์ รัฐมนตรีช่วยว่าการกระทรวงศึกษาธิการ , นายประจักษ์ แก้วกล้าหาญ รัฐมนตรีช่วยว่าการกระทรวงคมนาคม, นายชัยวุฒิ บรรณวัฒน์ รัฐมนตรีช่วยว่าการกระทรวงศึกษาธิการ, นายวรรณรัตน์ ชาญนุกูล รัฐมนตรีว่าการกระทรวงพลังงาน, นายวีระชัย วีระเมธีกุล รัฐมนตรีประจำสำนักนายกฯ และนายโสภณ ซารัมย์ รัฐมนตรีว่าการกระทรวงคมนาคม เป็นรัฐมนตรี </p>
<p>เมื่อถามถึงความพอใจต่อผลงานรัฐมนตรีในช่วง 5 เดือนที่ผ่านมา พบว่า ส่วนใหญ่พอใจการทำงานของนายอภิสิทธิ์ เวชชาชีวะ นายกรัฐมนตรี มากที่สุด รองลงมาเป็นนายชุมพล ศิลปอาชา รัฐมนตรีว่าการกระทรวงการท่องเที่ยวและกีฬา และนายจุรินทร์ ลักษณวิศิษฏ์ รัฐมนตรีว่าการกระทรวงศึกษาธิการ เป็นต้น โดยส่วนใหญ่ ร้อยละ 58.8 พอใจผลงานของรัฐบาลชุดปัจจุบันโดยภาพรวมค่อนข้างมากถึงมาก</p></body>
</news>
