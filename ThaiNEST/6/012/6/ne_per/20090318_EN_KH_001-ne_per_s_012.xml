<teiHeader>
<fileDesc>
<titleStmt>
  <title>"ปีใหม่"โต้ข่าวแย่งแฟนเพื่อน ถูกโยงคบ"โต๋"-ยันแค่คนรู้จัก  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-03-18 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdNekU0TURNMU1nPT0=&sectionid=TURNeE1nPT0=&day=TWpBd09TMHdNeTB4T0E9PQ==  </bibl>
</sourceDesc>
</fileDesc>
</teiHeader>
<news>
<headline>"<persName><addName>ปีใหม่</addName></persName>"โต้ข่าวแย่งแฟนเพื่อน ถูกโยงคบ"<persName><addName>โต๋</addName></persName>"-ยันแค่คนรู้จัก</headline>
<lead></lead>
<neck></neck>
<body><p>เจอคดีเพื่อนรักหักเหลี่ยมโหด ว่าไปแย่งแฟนเพื่อนสนิทมาเป็นแฟนตัวเอง งานนี้หนู "<persName><addName>ปีใหม่</addName></persName>"<persName><forename>สุมนรัตน์</forename> <surname>วัฒนาเศลารัตน์</surname></persName> รีบชี้แจงให้หายสงสัยว่า</p>
<p>"เข้าใจผิดกันค่ะ ผู้หญิงกับผู้ชายเขาเป็นเพื่อนใหม่ด้วยกันทั้งคู่ รู้จักกันมานาน ถึงวันหนึ่งที่เขาสองคนรู้สึกว่าไม่ใช่กันแล้ว ต่างฝ่ายก็มาปรึกษาใหม่ แล้วฝ่ายหญิงเกิดเข้าใจผิด ใหม่พยายามบอกความจริงเท่าที่บอกได้กับเพื่อนผู้หญิง แต่เขาก็ยังโกรธๆ อยู่"</p>
<p>กลัวคนจะเชื่อข่าวลือมั้ยว่า<persName><addName>ปีใหม่</addName></persName>ไปแย่งแฟนเพื่อนจริงๆ "จริงๆ ใหม่ก็โดนข้อหาแย่งแฟนคนอื่นบ่อยมาก ครั้งที่แล้วก็เป็นพี่อั้ม (พัชราภา) กับพี่ต๊อด (ศิณะ) ใหม่ว่าเรื่องพวกนี้ให้เวลาเป็นเครื่องพิสูจน์ดีกว่า แต่ใหม่คงต้องระมัดระวังตัวมากขึ้น ไม่ใช่แค่การที่ใหม่จะคุยกับผู้ชายคนนี้ แต่หมายถึงผู้ชายทุกคนที่จะเข้ามาพัวพันหรือจะเข้ามาคุยอะไรเยอะๆ"</p>
<p>แล้วที่ว่า<persName><addName>ปีใหม่</addName></persName>เคยคบกับ<persName><addName>โต๋</addName> (<forename>ศักดิ์สิทธิ์</forename>)</persName> แต่แม่โต๋ไม่ปลื้มล่ะ "โต๋นี่เป็นเพื่อนที่เรียนเอแบคด้วยกัน แล้วตอนนั้นใหม่อยู่ชมรมดนตรีก็รู้จักกันกับโต๋ ไม่มีอะไรเลย คุยกันแบบเพื่อนจริงๆ ใหม่ไม่รู้จะทำยังไงเรื่องพวกนี้มันเป็นฟอร์เวิร์ดเมล์มา จะต้องให้ออกไปแก้ทุกข้อกล่าวหาเลยเหรอ ใหม่ก็ได้แต่ฟังแล้วเซ็งๆ เครียดๆ ต้องรอดูกันต่อไปว่าคนที่ประสงค์ร้ายคนนั้นจะทำยังไงต่อไป ถ้าใหม่ยังพอรับได้ก็จะทนแต่ถ้ารับไม่ได้ก็ว่ากันอีกที เรื่องฟ้องร้องก็คงต้องดูก่อนว่าคนนั้นเขาทำขนาดไหน" </p></body>
</news>
