<teiHeader>
<fileDesc>
<titleStmt>
  <title>สำนวนคดี'เต๋า'ถึงอัยการแล้วนัดรับฟังคำสั่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-18 08:33:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193746&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>สำนวนคดี'<persName><addName>เต๋า</addName></persName>'ถึงอัยการแล้วนัดรับฟังคำสั่ง</headline>
<lead>ร่อนสำนวนคดีดารา-นักร้องจอมบู๊ “<persName><addName>เต๋า</addName>-<forename>สมชาย</forename></persName>” ถึงสำนักงานอัยการคดีศาลแขวงลำปาง นัดดีเดย์รับฟังคำสั่งว่าจะส่งฟ้องคดีหรือไม่ 7 พ.ค.นี้ ด้าน <persName><addName>เต๋า</addName>-<forename>สมชาย</forename></persName> ที่เดินทางมาพร้อมทนายตามคำสั่ง พงส. ลั่น “เชื่อว่าวันหนึ่งความดีที่มีอยู่ในโลกนี้ทุกคนจะได้เห็น” ขณะที่อัยการฯ ยันพร้อมให้ความเป็นธรรมกับทั้ง 2 ฝ่าย</lead>
<neck></neck>
<body><p>คดีบู๊สะท้านเมืองที่ <persName><addName>เต๋า</addName>-<forename>สมชาย</forename> <surname>เข็มกลัด</surname></persName> ดาราหนุ่มชื่อดัง ทะเลาะวิวาทกับ<persName><roleName>นาย</roleName><forename>วีรชาติ</forename> <surname>เด่นศิริกุล</surname></persName> หรือ <persName><addName>โกตา</addName></persName> เจ้าของร้านขายของชำใน อ.เมืองลำปาง จนมีเรื่องฟ้องร้องเป็นคดีความ ถึงขั้นที่ <persName><addName>เต๋า</addName>-<forename>สมชาย</forename></persName> ต้องเข้าพบ ผบ.ตร. ขอให้เปลี่ยนพนักงานสอบสวน อ้างว่าเพื่อความเป็นธรรม ตามข่าวที่นำเสนอมาอย่างต่อเนื่องนั้น ความคืบหน้าเมื่อเวลา 10.45 น. วันที่ 17 มี.ค. ผู้สื่อข่าวรายงานว่า <persName><addName>เต๋า</addName>-<forename>สมชาย</forename></persName> พร้อมด้วย<persName><roleName>นาย</roleName> <forename>รัฐพล</forename> <surname>พุธรอด</surname></persName> ทนายความ เดินทางจาก จ.เชียง ใหม่ ด้วยรถยนต์ยี่ห้อโตโยต้า ฟอร์จูนเนอร์ สีดำ ทะเบียน กว 3004 เชียงใหม่ มาที่สำนักงานอัยการคดีศาลแขวงลำปาง เมื่อ <persName><addName>เต๋า</addName>-<forename>สมชาย</forename></persName>เดินทางมาถึงและเห็นกลุ่มผู้สื่อข่าวจำนวนมากที่มารอทำข่าว ถึงกับมีสีหน้าไม่ค่อยจะดีแต่ยังฝืนยิ้มออก มาได้</p>
<p>จากนั้นดาราหนุ่มชื่อดัง ได้เข้าพบกับ <persName><roleName>พ.ต.ท.</roleName><forename>โสภณ</forename> <surname>ผลกันทา</surname></persName> รอง ผกก.สส.สภ.เมืองลำปาง และ <persName><roleName>ร.ต.ท.</roleName><forename>วรเทพ</forename> <surname>คำดี</surname></persName> เจ้าของคดีที่นำสำนวนมีความหนา 122 หน้า มารออยู่ก่อนแล้ว เพื่อส่งสำนวนคดีพร้อมตัวผู้ถูกกล่าวหาให้กับ<persName><roleName>นาง</roleName><forename>อำไพ</forename> <surname>เชาวน์ชัย</surname></persName> อัยการจังหวัดคดีศาลแขวงลำปาง ต่อมา <persName><addName>เต๋า</addName>-<forename>สมชาย</forename></persName>และทนายความได้เข้าพบกับอัยการฯ โดยใช้เวลาพูดคุยนานประมาณ 40 นาที จึงออกมาและให้สัมภาษณ์สั้น ๆ ว่า “เชื่อว่าวันหนึ่งความดีที่มีอยู่ในโลกนี้ทุกคนจะได้เห็น ส่วนเรื่องที่ถามว่าได้ติดต่อกับโกตาบ้างหรือไม่นั้นผม ไม่ขอตอบ”</p>
<p>ด้าน<persName><roleName>นาย</roleName><forename>รัฐพล</forename></persName> ทนายความของ<persName><addName>เต๋า</addName>-<forename>สมชาย</forename></persName> กล่าวว่าที่มาวันนี้ก็มาตามที่เจ้าพนักงานสอบสวนได้นัดเอาไว้เพื่อส่งสำนวนให้กับทางอัยการจังหวัด ทั้งนี้ หลังเข้าพบอัยการจังหวัด ท่านรับปากว่าจะให้ความเป็นธรรมทั้งสองฝ่าย ซึ่งมีความรู้สึกว่าเบาใจเป็นอย่างมาก</p>
<p><persName><roleName>นาง</roleName><forename>อำไพ</forename></persName> อัยการจังหวัดคดีศาลแขวงลำปาง กล่าวว่า ตอนนี้ได้ตรวจสอบสำนวนแบบคร่าว ๆ แล้ว จึงรับเรื่องเอาไว้ก่อน โดยนัดให้  ผู้ถูกกล่าวหามาฟังว่าจะส่งเรื่องฟ้องศาลได้หรือไม่ในวันที่ 7 พ.ค.นี้ แต่หากสำนวนยังมีจุดบกพร่อง หรือต้องสอบเพิ่มก็จะทำการเลื่อนนัดออกไปอีก และพร้อมให้ความเป็นธรรมกับทั้งสองฝ่าย อย่าง ไรก็ตาม คดีนี้ก็เป็นแค่คดีทำร้ายร่างกาย ในมาตรา  295 มีโทษจำคุกไม่เกิน 2 ปี ปรับไม่เกิน 4,000 บาท.</p></body>
</news>
