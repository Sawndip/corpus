<teiHeader>
<fileDesc>
<titleStmt>
  <title>ยูเอ็น-อาเซมประณามเกาหลีเหนือทดลองนุก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-27 08:42:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200310&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ยูเอ็น-อาเซมประณามเกาหลีเหนือทดลองนุก</headline>
<lead>ยูเอ็นและอาเซม ออกแถลงการณ์ประณามเกาหลีเหนือที่ทดลองอาวุธนิวเคลียร์ ระบุเป็นการละเมิดมติของยูเอ็นอย่างชัดเจน ขณะเดียวกัน เกาหลีเหนือก็ทดลองยิงขีปนาวุธพิสัยใกล้เพิ่มอีก 2 ลูกเมื่อวันอังคาร  </lead>
<neck></neck>
<body><p>คณะมนตรีความมั่นคงแห่งสหประชาชาติ หรือยูเอ็น ประณามเกาหลีเหนือด้วยมติเอกฉันท์ว่า การทดลองนิวเคลียร์เมื่อวันจันทร์ที่ผ่านมา เป็นการละเมิดอย่างชัดเจนต่อมติที่ 1718 ที่ออกหลังจากเกาหลีเหนือทดลองนิวเคลียร์ครั้งแรกเมื่อปี พ.ศ. 2549 โดยสมาชิกคณะมนตรีความมั่นคงยูเอ็น เห็นพ้องตามมติที่ไม่มีผลผูกพันดังกล่าว หลังจากใช้เวลาประชุมฉุกเฉินไม่ถึง 1 ชั่วโมง มติระบุว่า สมาชิกคณะมนตรีความมั่นคงฯ คัดค้านอย่างยิ่ง และประณามการทดลองนิวเคลียร์ของเกาหลีเหนือ เมื่อวันที่ 25 พ.ค.</p>
<p>ส่วนเรื่องคณะมนตรีความมั่นคงฯ จะเพิ่มมาตรการลงโทษเกาหลีเหนือหรือไม่นั้น นางซูซาน ไรซ์ เอกอัครราชทูตสหรัฐประจำยูเอ็น เผยว่า ยังเร็วเกินไปที่จะคาดการณ์ในเรื่องนี้   อย่างไรก็ตาม สหรัฐเห็นว่า เกาหลีเหนือละเมิดกฎหมายสากลอย่างร้ายแรง เป็นภัยต่อสันติภาพและเสถียรภาพทั้งระดับภูมิภาคและสากล ดังนั้น สหรัฐจะหาทางให้มีมติที่มีมาตรการจริงจัง</p>
<p>ด้านนายฌอง ปิแอร์ ลาครัวซ์ รองเอกอัครราชทูตฝรั่งเศสประจำยูเอ็น ประกาศจุดยืนของฝรั่งเศสว่า ควรเพิ่มมาตรการลงโทษเกาหลีเหนือ ส่วนนายวิตาลี เชอร์กิน เอกอัครราชทูตรัสเซีย และนายยูกิโอะ ทาคาสุ เอกอัครราชทูตญี่ปุ่นประจำยูเอ็น เห็นตรงกันว่า ควรมีท่าทีจริงจังและชัดเจนตอบโต้การกระทำของเกาหลีเหนือ</p>
<p>ส่วนที่ประชุมรัฐมนตรีต่างประเทศของประเทศเอเชีย-ยุโรป (อาเซม) ออกแถลงการณ์ร่วมประณามการทดลองนิวเคลียร์ของเกาหลีเหนือ และเรียกร้องให้เกาหลีเหนือกลับเข้าสู่โต๊ะเจรจา 6 ฝ่าย แถลงการณ์ของที่ประชุมรัฐมนตรีต่างประเทศอาเซม ระบุว่า การทดลองนิวเคลียร์ของเกาหลีเหนือเมื่อวันจันทร์ที่ผ่านมา เป็นการละเมิดข้อตกลง 6 ฝ่าย และมติของคณะมนตรีความมั่นคงแห่งสหประชาชาติอย่างเห็นได้ชัด พร้อมกันนี้ยังได้เรียกร้องให้เกาหลีเหนือยุติการทดลองนิวเคลียร์ และปฏิบัติตามมติคณะมนตรีความมั่นคง ที่ประชุมยังได้ย้ำให้การสนับสนุนการเจรจา 6 ฝ่าย เพื่อทำให้คาบสมุทรเกาหลีปลอดจากอาวุธนิวเคลียร์โดยเร็วและอย่างสันติ</p>
<p>สำนักข่าวยอนฮัพของเกาหลีใต้รายงานอ้างแหล่งข่าวจากรัฐบาลเกาหลีใต้ว่า เกาหลีเหนือได้ยิงขีปนาวุธพิสัยใกล้ 2 ลูกจากฐานยิงทางชายฝั่งตะวันออกของประเทศเมื่อวันอังคาร โดยเกาหลีเหนือยิงขีปนาวุธจากพื้นสู่อากาศ และขีปนาวุธจากพื้นสู่เรือ ซึ่งมีพิสัยยิงราว 130 กิโลเมตร ลงสู่ทะเลนอกชายฝั่งตะวันออกของประเทศ ใกล้กับเมืองฮัมฮุง เมื่อ<time when="13:00:00"><offset>ช่วง</offset>บ่าย</time>วันอังคารตามเวลาท้องถิ่น การยิงขีปนาวุธครั้งนี้มีขึ้นหลังจากเมื่อวันจันทร์ เกาหลีเหนือเพิ่งทดสอบระเบิดนิวเคลียร์ใต้ดิน และยิงขีปนาวุธพิสัยใกล้จากพื้นสู่อากาศ 3 ลูก ที่ฐานยิงขีปนาวุธทางชายฝั่งตะวันออก จนก่อให้เกิดเสียงประณามจากนานาชาติ.
</p></body>
</news>
