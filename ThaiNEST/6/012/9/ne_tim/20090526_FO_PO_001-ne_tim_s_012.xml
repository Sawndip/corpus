<teiHeader>
<fileDesc>
<titleStmt>
  <title>โสมขาวแค้น�ลีมยองบัก� ชักใยคดี�โรห์�คอร์รัปชัน  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=49182  </bibl>
</sourceDesc>
</fileDesc>
</teiHeader>
<news>
<headline>โสมขาวแค้น�ลีมยองบัก� ชักใยคดี�โรห์�คอร์รัปชัน</headline>
<lead>ชาวโสมขาวแค้น ลงมือทำลายช่อดอกไม้บูชาแสดงความอาลัยจาก �ลีมยองบัก� กล่าวหาผู้นำใหม่กดดันอดีตผู้นำ �โรห์� หนัก จนเกิดโศกนาฏกรรม</lead>
<neck></neck>
<body><p>ชาวเกาหลีใต้ผู้สนับสนุน โรห์มูเฮียน อดีตประธานาธิบดี ผู้เพิ่งจะถึงอสัญกรรมเมื่อสุดสัปดาห์ที่ผ่านมา ภายหลังกระโดดลงจากหน้าผาแห่งหนึ่งในหมู่บ้านบองฮา ในเมืองปูซาน ทางตะวันตกเฉียงใต้ของประเทศ ลงมือทำลายช่อดอกไม้บูชาแสดงความอาลัยจากประธานาธิบดี ลีมยองบัก ผู้นำประเทศคนปัจจุบัน</p>
<p>รายงานจากรอยเตอร์ส ระบุว่า กลุ่ม ผู้สนับสนุนโรห์มูเฮียน กล่าวหาว่า ลีและรัฐบาลอนุรักษนิยมชุดใหม่ รวมทั้งคณะอัยการเป็นผู้ส่งเสริมให้มีการสืบสวนคดีคอร์รัปชันที่มีส่วนเกี่ยวข้องกับโรห์มูเฮียน ส่งผลให้โรห์มูเฮียนรับความกดดันไม่ไหว กระทั่งตัดสินใจจบชีวิตตนเอง</p>
<p>�ผมคิดว่ามีหลายประเด็นที่ประธานาธิบดีลี จะต้องออกมาแสดงความรับผิดชอบทางการเมือง� ซงยังกิล สมาชิกสภาอาวุโสจากพรรคประชาธิปไตย ฝ่ายค้านในรัฐบาลเกาหลีใต้ กล่าว ขณะที่หนังสือพิมพ์เอียงซ้าย ฮังโยเรห์ ระบุในบทบรรณาธิการว่า รัฐบาลของลีจะต้อง �ยุติวิธีการใช้คณะอัยการเป็นหุ่นเชิดในการกระทำผิดเสียที�</p>
<p>วันเดียวกัน คิมจองอิล ผู้นำเกาหลีเหนือ ยังได้แสดงความเสียใจต่อการจากไปของอดีตผู้นำเกาหลีใต้แก่ครอบครัวของโรห์ด้วย โดยท่าทีดังกล่าวได้ย้ำให้เห็นว่าความสัมพันธ์ระหว่างเกาหลีใต้และเกาหลีเหนือเปลี่ยนไปจากท่าทีให้ความร่วมมือกันในรัฐบาลของประธานาธิบดีโรห์มูเฮียน เป็นท่าทีที่แข็งกร้าวต่อเกาหลีเหนือภายใต้รัฐบาลของประธานาธิบดีลีมยองบัก</p></body>
</news>
