<teiHeader>
<fileDesc>
<titleStmt>
  <title>�ซูจี�ย้ำบริสุทธิ์ เฉ่งรัฐบาลห่วย การ์ดล้มเหลว  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=49534  </bibl>
</sourceDesc>
</fileDesc>
</teiHeader>
<news>
<headline>�ซูจี�ย้ำบริสุทธิ์ เฉ่งรัฐบาลห่วย การ์ดล้มเหลว</headline>
<lead></lead>
<neck></neck>
<body><p>ซูจี จวกรัฐบาลพม่าอย่าโยนบาป ชี้ต้นเหตุเพราะการรักษาความปลอดภัยไม่ได้ความ
วานนี้ อองซานซูจี ผู้นำฝ่ายค้านคนสำคัญของพม่าได้แถลงการณ์ตอบโต้รัฐบาลทหารพม่าว่า การรักษาความปลอดภัยที่ล้มเหลว ของรัฐบาล เป็นสาเหตุสำคัญ ที่ทำให้ตนต้องถูกดำเนินคดี กรณี ให้ที่พักพิงแก่ จอห์น เจ็ตตอว์ ชาวอเมริกันที่ว่ายน้ำมายังบ้านพักของตน พร้อมยืนยันว่าตนเป็น ผู้บริสุทธิ์ในคดีนี้ และไม่ควรถูกโยนบาปให้รับผิดชอบ  
�มูลเหตุที่แท้จริงของคดีนี้ก็คือ การรักษาความปลอดภัยที่ล้มเหลว ทว่า กลับกลายเป็นว่าข้าพเจ้าต้องถูกดำเนินคดี โดยที่ไม่มีการเอาผิดกับระบบการรักษาความปลอดภัยแต่อย่างใด� แถลงการณ์ระบุ</p>
<p>ทั้งนี้ ซูจี ได้ยืนยันความบริสุทธิ์ระหว่างขึ้นให้การต่อศาลเป็นครั้งแรกที่เรือนจำอินเส่ง เมื่อวันที่ 26 พ.ค. โดยได้ปฏิเสธทุกข้อหา และกล่าวว่า การที่ตนไม่แจ้งเรื่องนี้ทันทีเพราะเกรงจะเกิดอันตรายต่อ เจ็ตตอว์ หรือทหารชั้นผู้น้อยที่รักษาความปลอดภัยที่บ้านของตน</p>
<p>ทางด้านประธานาธิบดี บารัก โอบามา ของสหรัฐ ได้ออกแถลงการณ์ประณามรัฐบาลทหารพม่า และเรียกร้องให้ปล่อยตัวซูจีในทันทีและไม่มีเงื่อนไข โดยระบุว่าซูจีเป็นเพียงเหยื่อของการโชว์เปิดศาลดำเนินคดีเพื่อตบตาชาวโลกเท่านั้น</p>
<p>วันเดียวกัน สหภาพการค้า องค์กรพัฒนาเอกชน (เอ็นจีโอ) และผู้มีชื่อเสียงจากหลายวงการ ทั่วโลก พร้อมใจเปิดตัวเว็บไซต์ www.64forSuu.org เพื่อใช้เป็นศูนย์กลางรณรงค์ไปสู่การปล่อยตัวซูจี ซึ่งถูกรัฐบาลทหารพม่าควบคุมตัวนานถึง 13 ปี</p></body>
</news>
