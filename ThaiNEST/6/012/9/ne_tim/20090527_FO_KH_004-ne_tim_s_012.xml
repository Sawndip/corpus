<teiHeader>
<fileDesc>
<titleStmt>
  <title>พม่าไต่สวน"ซูจี" ชี้ไม่มีแววปล่อย  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNakkzTURVMU1nPT0=&sectionid=TURNd05nPT0=&day=TWpBd09TMHdOUzB5Tnc9PQ==  </bibl>
</sourceDesc>
</fileDesc>
</teiHeader>
<news>
<headline>พม่าไต่สวน"ซูจี" ชี้ไม่มีแววปล่อย</headline>
<lead>เมื่อวันที่ 26 พ.ค. ที่ประชุมรัฐมนตรีต่างประเทศเอเชีย-ยุโรป หรืออาเซม ที่เวียดนามออกแถลงการณ์ร่วมเรียกร้องรัฐบาลทหารพม่าให้ปล่อยนักโทษการเมืองโดยเร็ว โดยเอ่ยถึงเหตุการณ์ล่าสุดที่เกิดขึ้นกับนางออง ซาน ซู จี ผู้นำประชาธิปไตยพม่า เป็นเงื่อนไขสำคัญ ขณะที่นางซู จี ขึ้นให้การในการไต่สวนครั้งแรกที่ศาลเรือนจำอินเส่ง นครย่างกุ้ง ซึ่งรัฐบาลทหารพม่าอนุญาตให้นักการทูตและนักข่าวชาวพม่าบางคนเข้าฟังได้</lead>
<neck></neck>
<body><p>บีบีซีรายงานว่า นางซู จี ขึ้นศาลในสภาพซูบซีดดูไม่ค่อยมีแรง ให้การว่า ไม่ได้ฝ่าฝืน คำสั่งกักบริเวณ ไม่รู้มาก่อนว่านายจอห์น ยีต ทอว์ ชาวอเมริกัน ว่ายน้ำข้ามทะเลสาบอินยาเข้ามาในบ้านพักจากทางไหน เมื่อใด กระทั่ง<time when="05:00:00"><offset>ช่วง</offset>ตี 5</time> วันที่ 3 พ.ค. หญิงรับใช้จึงมาบอก</p>
<p>ด้านซีเอ็นเอ็นรายงานว่า พลตำรวจจัตวามินต์ เทียน กล่าวว่า คำสั่งยืดอายุกักบริเวณนางซู จี ยังมีผลบังคับใช้ต่อไปอีก 6 เดือน ไม่ได้หมดช่วงปลายเดือนนี้ตามที่เป็นข่าว เดิมทีคิดว่าอาจยกเลิกคำสั่ง แต่มาเกิดกรณีที่นางซู จี ให้ที่พักและอาหารแก่ชายอเมริกัน ทำให้จำต้องดำเนินคดี </p></body>
</news>
