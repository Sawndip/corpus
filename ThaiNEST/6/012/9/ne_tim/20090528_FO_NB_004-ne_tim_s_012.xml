<teiHeader>
<fileDesc>
<titleStmt>
  <title>สหรัฐกำหนดมาตรการคว่ำบาตรต่อชาวแอฟริกัน 2 คนที่สนับสนุนด้านการเงินแก่  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205280026&tb=N255205  </bibl>
</sourceDesc>
</fileDesc>
</teiHeader>
<news>
<headline>สหรัฐกำหนดมาตรการคว่ำบาตรต่อชาวแอฟริกัน 2 คนที่สนับสนุนด้านการเงินแก่</headline>
<lead></lead>
<neck></neck>
<body><p> เมื่อวานนี้สหรัฐได้กำหนดมาตรการคว่ำบาตรต่อชาวแอฟริกัน 2 คนที่ถูกกล่าวหาว่า เป็นผู้สนับสนุนด้านการเงินแก่กลุ่มเฮชบอลล่าห์ ซึ่งสหรัฐกำหนดให้เป็นกลุ่มก่อการร้าย ชายทั้ง 2 คนได้แก่ นายคัสซิม ทาจิดีน และนายอับดัล เมนเฮม คูเบย์ซี แถลงการณ์ของกระทรวงการคลังสหรัฐระบุว่า นายทาจิดีน เป็นผู้จัดหาเงินคนสำคัญให้กับกลุ่มเฮชบอลล่าห์ ที่มีเครือข่ายอยู่ในเลบานอนและแอฟริกาโดยส่งเงินเหล่านั้นผ่านทางน้องชายของเขาที่เป็นผู้บัญชาการของกลุ่มเฮชบอลล่าห์ในเลบานอน ส่วนนายคูเบย์ซี ผู้สนับสนุนกลุ่มเฮชบอลล่าห์ในไอวอรี่ โคสต์ เป็นตัวแทนของ นายฮัสซัน นัสรัลลาห์ เลขาธิการของกลุ่มเฮชบอลล่าห์ และเป็นผู้ให้การต้อนรับเจ้าหน้าที่ระดับสูงของกลุ่มเฮชบอลล่าห์ที่เดินทางไปยังทวีปแอฟริกาเพื่อหาเงินสนับสนุน.</p></body>
</news>
