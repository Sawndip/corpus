<teiHeader>
<fileDesc>
<titleStmt>
  <title>โสมฆ่าตัวเลียนผู้นำ"โนห์"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdPVEkyTURVMU1nPT0=&sectionid=TURNd05nPT0=&day=TWpBd09TMHdOUzB5Tmc9PQ==  </bibl>
</sourceDesc>
</fileDesc>
</teiHeader>
<news>
<headline>โสมฆ่าตัวเลียนผู้นำ"โนห์"</headline>
<lead></lead>
<neck></neck>
<body><p>เมื่อ 25 พ.ค. หนังสือพิมพ์โคเรียไทมส์ รายงานว่า นายชอน โฮซุน โฆษกครอบครัวนายโนห์ มูเฮียน อดีตประธานาธิบดีเกาหลีใต้ กล่าวว่า ทางครอบครัวขอให้รัฐบาลจัดรัฐพิธีศพของนายโนห์ในกรุงโซล เมืองหลวงในวันศุกร์นี้ แทนที่บ้านเกิดในเมืองกิมเฮ ซึ่งเล็กและไม่สะดวก น่าจะเป็นที่ลานด้านหน้าพระราชวังเคียงบก ที่กว้างขวาง ประชาชนมาร่วมงานได้มากที่สุด วันเดียวกัน นักจิตวิทยาหลายคนเตือนประชาชนให้หมั่นสังเกตดูอาการคนใกล้ชิดและคนที่มีปัญหาในช่วงนี้เป็นพิเศษ เพราะมีชาวเกาหลีใต้ฆ่าตัวตายด้วยวิธีการเลียนแบบนายโนห์หลายราย รายหนึ่งกรีดข้อมือในบริเวณภูเขาเมืองกิมเฮ ลูกเดียวกับที่นายโนห์กระโดดลงมา ส่วนอีกรายแขวนคอในห้องพักและเขียนจดหมายลาตายเอาไว้ในคอมพิวเตอร์เช่นเดียวกับนายโนห์</p></body>
</news>
