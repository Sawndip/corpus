<teiHeader>
<fileDesc>
<titleStmt>
  <title>จม.ลาตาย"โรห์"สั่งครอบครัวอย่าเสียใจ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090523/13972/%e0%b8%88%e0%b8%a1.%e0%b8%a5%e0%b8%b2%e0%b8%95%e0%b8%b2%e0%b8%a2%e0%b9%82%e0%b8%a3%e0%b8%ab%e0%b9%8c%e0%b8%aa%e0%b8%b1%e0%b9%88%e0%b8%87%e0%b8%84%e0%b8%a3%e0%b8%ad%e0%b8%9a%e0%b8%84%e0%b8%a3%e0%b8%b1%e0%b8%a7%e0%b8%ad%e0%b8%a2%e0%b9%88%e0%b8%b2%e0%b9%80%e0%b8%aa%e0%b8%b5%e0%b8%a2%e0%b9%83%e0%b8%88.html  </bibl>
</sourceDesc>
</fileDesc>
</teiHeader>
<news>
<headline>จม.ลาตาย"โรห์"สั่งครอบครัวอย่าเสียใจ</headline>
<lead>อดีตประธานาธิบดีเกาหลีใต้ สั่งเสียครอบครัวเรื่องไม่ให้เสียใจกับการตายของเขาก่อนตัดสินใจไปกระโดดหน้าผาฆ่าตัวตาย</lead>
<neck></neck>
<body><p>(23พ.ค.) สถานีโทรทัศน์วายทีเอ็นของเกาหลีใต้รายงานว่า ในจดหมายลาตายของอดีตประธานาธิบดีโรห์ มู ฮียอน ที่เขียนไว้ก่อนที่จะกระโดดหน้าผาเพื่อฆ่าตัวตายในช่วงเช้าวันนี้ใจความสำคัญส่วนหนึ่ง อดีตผู้นำได้บอกกับครอบครัวของเขาว่าไม่ต้องเสียใจกับการตายของเขา</p>
<p> โดยข้อความตอนหนึ่งบอกว่า "ได้โปรดอย่ามีความรู้สึกเสียใจเลย ชีวิตและความตายมันก็เหมือนกันไม่ใช่หรือ "</p>
<p> นอกจากนั้น เขาก็ยังพูดถึงการทำศพของตัวเองด้วย โดยบอกว่าให้ครอบครัวฌาปนกิจศพเขา และสร้างป้ายสลักหน้าหลุมศพเล็กสำหรับเขาไว้ที่หมู่บ้าน "</p>
<p>  เมื่อเดือนที่แล้ว นายโรห์ วัย 62 ถูกทางการเกาหลีใต้สอบปากคำเนื่องจากเป็นผู้ต้องสงสัยว่ากระทำผิดในคดีเกี่ยวกับการคอร์รัปชั่นมูลค่าหลายล้านดอลล่าร์ ซึ่งจดหมายลาตายของเขา ก็ได้พูดถึงเรื่องนี้ด้วย โดยบอกว่า "เรื่องนี้เป็นเรื่องที่หนักมากตัวผมเป็นสาเหตุของปัญหามากมายสำหรับผู้คนหลายคน " 
</p>
<p>ผู้ช่วยของนายโรห์ เปิดเผยว่า อดีตผู้นำเกาหลีใต้ช่วงปี 2546 - 2551 ได้กระโดดจากหน้าผาใกล้กับหมู่บ้านบองฮา หมู่บ้านริมชายฝั่งทะเลด้านตะวันออกเฉียงเหนือ ที่เขามาตั้งรกรากอยู่หลังจากที่วางมือทางการเมือง ในช่วงที่กำลังมาผักผ่อนด้วยการปีนเขากับบอร์ดี้การ์ดประจำตัว เขาได้รับบาดเจ็บสาหัส และมาเสียชีวิตที่โรงพยาบาลในเวลาต่อมา ขณะที่ตำรวจกำลังสอบสวนเรื่องนี้อยู่ว่าเป็นอุบัติเหตุหรือการฆ่าตัวตาย</p></body>
</news>
