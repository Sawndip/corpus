<teiHeader>
<fileDesc>
<titleStmt>
  <title>กัมพูชาเตรียมเปิดนครวัดให้นักท่องเที่ยวชมยามค่ำ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/27/news_28818274.php?news_id=28818274  </bibl>
</sourceDesc>
</fileDesc>
</teiHeader>
<news>
<headline>กัมพูชาเตรียมเปิดนครวัดให้นักท่องเที่ยวชมยามค่ำ</headline>
<lead>กัมพูชาอาจเปิดนครวัด ให้นักท่องเที่ยวชมยามค่ำคืน หวังดึงดูดนักท่องเที่ยว คาดปีนี้เข้าประเทศกว่าล้านคน</lead>
<neck></neck>
<body><p>นายบุน นฤทธิ์ ผู้อำนวยการสำนักงานบริหารนครวัด เผยวานนี้ (26 พ.ค.) ว่า กัมพูชากำลังพิจารณาที่จะเปิดนครวัด ให้นักท่องเที่ยวเข้าชมยามค่ำคืน เพื่อดึงดูดผู้คนมากขึ้น หลังจากแหล่งท่องเที่ยวต่างๆ ในเอเชียตะวันออกเฉียงใต้เปิดให้นักท่องเที่ยวเข้าชมยามค่ำคืนเช่นเดียวกัน ปัจจุบัน กัมพูชาได้ติดตั้งไฟในบางจุดของนครวัดแล้วด้วย</p>
<p>ทั้งนี้ การท่องเที่ยวเป็นแหล่งสร้างเงินตราต่างประเทศที่สำคัญสำหรับกัมพูชา คาดว่าปีนี้จะมีนักท่องเที่ยวเดินทางเข้าประเทศกว่าล้านคน ส่วนใหญ่มาจากเกาหลีใต้ ญี่ปุ่น และสหรัฐ โดยนักท่องเที่ยวกว่าครึ่งหนึ่งพากันเดินทางไปชมความงามของนครวัด ซึ่งเป็นแหล่งท่องเที่ยวยอดนิยมของกัมพูชา</p>
<p>ปัจจุบัน นักท่องเที่ยวต้องรีบออกจากนครวัดในช่วงพระอาทิตย์ตก แต่ขณะนี้ เจ้าหน้าที่กำลังพิจารณาขยายเวลาเข้าชมเป็นถึง <time when="20:30:00">20.30 น.</time></p>
<p>"เราต้องการให้นักท่องเที่ยวชมทิวทัศน์ทั้งหมดของนครวัด แม้แต่ในยามค่ำคืนซึ่งอาจมองไม่เห็นประติมากรรมบางชิ้น" นายบุนกล่าว</p>
<p>อย่างไรก็ตาม นักอนุรักษนิยมแสดงความกังวลเกี่ยวกับผลกระทบที่การท่องเที่ยวจะมีต่อนครวัด เพราะการปั๊มน้ำใต้ดินขึ้นมาใช้อย่างไม่มีการควบคุม เพื่อให้พอกับความต้องการของโรงแรมและชาวบ้านในเมืองเสียมราฐที่อยู่ใกล้เคียงกัน อาจทำให้ดินใต้นครวัดทรุด</p>
<p>ในวันเดียวกัน เจ้าหน้าที่กัมพูชาและญี่ปุ่นลงนามข้อตกลงเพื่อรักษาเรือนจำตวลสเลง ซึ่งเป็นที่คุมขังผู้คนหลายพันคนในยุคเขมรแดง ก่อนถูกนำไปสังหาร</p>
<p>"ข้อตกลงนี้มีประโยชน์มากเพราะตวลสเลงมีเอกสารสำคัญๆ ยุคเขมรแดง แต่เราไม่มีเครื่องมือเก็บรักษาเอกสารเหล่านี้" รัฐมนตรีช่วยด้านวัฒนธรรมของกัมพูชากล่าว</p></body>
</news>
