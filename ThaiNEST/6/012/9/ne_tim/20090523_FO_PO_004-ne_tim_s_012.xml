<teiHeader>
<fileDesc>
<titleStmt>
  <title>สื่อชื่อดังเผย สหรัฐกรุยทาง �จีเอ็ม�ยื่นล้ม  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48761  </bibl>
</sourceDesc>
</fileDesc>
</teiHeader>
<news>
<headline>สื่อชื่อดังเผย สหรัฐกรุยทาง �จีเอ็ม�ยื่นล้ม</headline>
<lead>สื่อมะกันเผยรัฐบาลกำลังเตรียมกรุยทางให้จีเอ็มยื่นล้มละลายสัปดาห์หน้า หนังสือพิมพ์ วอชิงตัน โพสต์ รายงานอ้างแหล่งข่าววงใน ระบุว่า รัฐบาลภายใต้การนำของประธานาธิบดี บารัก โอบามา ของสหรัฐ กำลังเตรียมกรุยทางให้กับเจนเนอรัล มอเตอร์ส คอร์ป (จีเอ็ม) ค่ายผลิตรถยนต์ยักษ์ใหญ่ของประเทศ สำหรับการยื่นล้มละลายในสัปดาห์หน้าแล้ว ซึ่งจีเอ็มจะถึงกำหนดเส้นตายในวันที่ 1 มิ.ย. ที่จะต้องส่งแผนปรับโครงสร้างให้กับรัฐบาล</lead>
<neck></neck>
<body><p>รายงานระบุว่า หากจีเอ็มยื่นล้มละลายตามแผนการนี้ รัฐบาลก็จะอนุมัติเงินกู้ช่วยเหลือระยะสั้นเพิ่มเติมอีก 3 หมื่นล้านเหรียญสหรัฐ (ราว 1.05 ล้านล้านบาท) ทั้งนี้ ตัวเลขเงินกู้ดังกล่าวอาจจะมีการเปลี่ยนแปลงอีกครั้ง ซึ่งขึ้นอยู่กับระยะเวลาของการยื่นล้มละลายและแผนการปรับโครงสร้างหนี้ของค่ายรถยนต์รายใหญ่นี้</p>
<p>ขณะเดียวกัน แหล่งข่าวในจีเอ็มได้ออกมาโต้แย้งรายงานข่าวดังกล่าว โดยระบุว่า เวลานี้จะยังไม่มีแผนการใดๆ ที่จะให้จีเอ็มยื่นล้มละลาย และจะยังไม่มีใครรู้ว่าจะเกิดอะไรขึ้นจนกว่าจะถึงวันที่ 1 มิ.ย. ซึ่งเป็นวันครบกำหนดเส้นตาย ในการยื่นแผนปรับโครงสร้างของจีเอ็มต่อรัฐบาล</p>
<p>�ผมคิดว่าแม้ในภาพรวมผมจะไม่สามารถคาดเดาอะไรได้เกี่ยวกับการล้มละลาย แต่ผมก็บอกได้ว่ารัฐบาลได้ยอมรับที่จะยังให้การสนับสนุน จีเอ็ม และเชื่อมั่นว่าบริษัทจะสามารถปรับโครงสร้างได้ในระยะเวลาอันสั้น� แหล่งข่าวระบุ</p></body>
</news>
