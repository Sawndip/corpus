<teiHeader>
<fileDesc>
<titleStmt>
  <title>ชี้เปียงยางทดลองนุกท้าทายประชาคมโลก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 08:17:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200171&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ชี้เปียงยางทดลองนุกท้าทายประชาคมโลก</headline>
<lead>ประธานาธิบดีบารัค โอบามา แห่งสหรัฐ ออกแถลงการณ์เมื่อวันจันทร์ กล่าวหาเกาหลีเหนือกล้าท้าทายประชาคมโลกด้วยการทดลองนิวเคลียร์ใต้ดิน พ่วงด้วยการทดลองยิงขีปนาวุธจากพื้นสู่อากาศหลายชุดเมื่อวันที่ 25 พ.ค. ที่ผ่านมา และว่า ท่าทีที่เป็นอันตรายของเกาหลีเหนือกำลังคุกคาม ประชาคมโลก   </lead>
<neck></neck>
<body><p>ผู้นำสหรัฐระบุอีกว่า อเมริกาจะทำงานร่วมกับชาติพันธมิตรและหุ้นส่วนในการเจรจา หลายฝ่ายต่อไป ตลอดจนจะปรึกษาหารือกับประเทศสมาชิกของคณะมนตรีความมั่นคงแห่งสหประชาชาติ</p>
<p>สำนักงานอุตุนิยมวิทยาของญี่ปุ่นรายงานว่า การทดลองนิวเคลียร์ครั้งนี้ของเกาหลีเหนือ เชื่อว่า มีอานุภาพรุนแรงกว่าการทดลองครั้งแรกเมื่อปี พ.ศ. 2549 ถึง 4 เท่า โดยนายยาสุโอะ  เซกิตะ เจ้าหน้าที่อุตุฯ บอกว่า เครื่องมือวัดการ สั่นสะเทือน สามารถตรวจจับการสั่นไหวขนาด  5.3 ริคเตอร์ เมื่อเทียบกับการทดลองนิวเคลียร์ ครั้งแรก มีการสั่นสะเทือนขนาด 4.9 ริคเตอร์</p>
<p>ด้าน นายทิบอร์ ทอธ เจ้าหน้าที่ระดับสูงขององค์การว่าด้วยสนธิสัญญาห้ามทดลองนิว เคลียร์ในวงกว้างบอกว่า การทดลองนิวเคลียร์ครั้ง ที่ 2 ของเกาหลีเหนืออยู่ใกล้กับจุดที่รัฐบาลเปียงยางเคยทดลองครั้งแรกเมื่อปี พ.ศ. 2549 ส่วนนายบัน คี-มูน เลขาธิการสหประชาชาติกล่าวว่า เขารู้สึกอึดอัดอย่างยิ่งต่อกรณีที่เกาหลีเหนือทดลองนิวเคลียร์ ซึ่งเขากำลังติดตามสถานการณ์อย่างใกล้ชิด พร้อมกับเรียกร้องเกาหลีเหนือให้ยึดมั่นต่อมติ 1718 ที่ให้โสมแดงอดกลั้นต่อการทดลองนิวเคลียร์และขีปนาวุธ</p>
<p>นอกจากนี้ นายบันบอกด้วยว่า หากมีการยืนยันต่อคำประกาศความสำเร็จในการทดลองนิวเคลียร์ครั้งที่ 2 ของเกาหลีเหนือ จะถือว่าโสมแดงละเมิดมติของคณะมนตรีความมั่นคงฯ อย่างชัดแจ้ง</p>
<p>ขณะที่ จีน พันธมิตรเก่าแก่ของเกาหลีเหนือ ได้ออกมาแสดงท่าทีไม่เห็นด้วยที่โสมแดงทดลองนิวเคลียร์ และเรียกร้องเกาหลีเหนือให้หยุดการกระทำที่อาจทำให้สถานการณ์ตึงเครียดมากขึ้นจากกรณีโครงการนิวเคลียร์ เช่นเดียวกับกระทรวงต่างประเทศรัสเซียแถลงว่า การทดลองนิวเคลียร์เกาหลีเหนือคุกคามเสถียรภาพของภูมิภาค และละเมิดมติคณะมนตรีความมั่นคงแห่งสหประชาชาติ.</p></body>
</news>
