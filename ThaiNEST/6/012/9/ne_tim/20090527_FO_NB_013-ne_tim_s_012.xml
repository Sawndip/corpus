<teiHeader>
<fileDesc>
<titleStmt>
  <title>องค์การอนามัยโลกกำลังพิจารณาที่จะเพิ่มระดับเตือนภัยไข้หวัดใหญ่สายพันธุ์ใหม่เป็นระดับสูงสุด  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205270102&tb=N255205&return=ok&news_headline=%cd%a7%a4%ec%a1%d2%c3%cd%b9%d2%c1%d1%c2%e2%c5%a1%a1%d3%c5%d1%a7%be%d4%a8%d2%c3%b3%d2%b7%d5%e8%a8%d0%e0%be%d4%e8%c1%c3%d0%b4%d1%ba%e0%b5%d7%cd%b9%c0%d1%c2%e4%a2%e9%cb%c7%d1%b4%e3%cb%ad%e8%ca%d2%c2%be%d1%b9%b8%d8%ec%e3%cb%c1%e8%e0%bb%e7%b9%c3%d0%b4%d1%ba%ca%d9%a7%ca%d8%b4  </bibl>
</sourceDesc>
</fileDesc>
</teiHeader>
<news>
<headline>องค์การอนามัยโลกกำลังพิจารณาที่จะเพิ่มระดับเตือนภัยไข้หวัดใหญ่สายพันธุ์ใหม่เป็นระดับสูงสุด</headline>
<lead></lead>
<neck></neck>
<body><p>นักวิทยาศาสตร์ขององค์การอนามัยโลกกำลังพิจารณาที่จะเพิ่มระดับเตือนภัย ไข้หวัดใหญ่สายพันธุ์ใหม่ เป็นระดับสูงสุด ซึ่งหมายความว่ามีการระบาดใหญ่ทั่วโลก ทั้งนี้จากการระบาดต่อเนื่อง ทำให้องค์การอนามัยโลกขอให้คณะนักวิทยาศาสตร์ช่วยสร้างความชัดเจนของหลักเกณฑ์ที่จำเป็นในการประกาศยกระดับเตือนภัยดังกล่าว ท่ามกลางความวิตกว่า การตอบสนองขององค์การอนามัยโลกจะก่อให้เกิดความตื่นกลัว และความวุ่นวายเกินจำเป็น ส่วนตัวเลขผู้ติดเชื้อล่าสุดอยู่ที่ 12,954 คน และเสียชีวิตแล้ว 92 คน ใน 46 ประเทศทั่วโลกนับตั้งแต่พบการระบาดครั้งแรกเมื่อเดือนก่อน โดยในเม็กซิโกพบผู้เสียชีวิตด้วยไข้หวัดใหญ่สายพันธุ์ใหม่อีก 2 คน ทำให้ยอดผู้เสียชีวิตในเม็กซิโกพุ่งสูงเป็น 85 คน ขณะที่เกาหลีใต้ยืนยันพบผู้ติดเชื้อเพิ่ม 2 คน รวมเป็น 29 คนแล้ว และที่ญี่ปุ่นมีรายงานว่าเด็ก 2 คนที่เดินทางมาจากฟิลิปปินส์เมื่อสัปดาห์ที่แล้วติดเชื้อไข้หวัดใหญ่ สายพันธุ์ใหม่ ในสิงคโปร์กระทรวงสาธารณสุขแถลงว่า พบสตรีชาวสิงคโปร์วัย 22 ปีที่เพิ่งเดินทางกลับจากนครนิวยอร์กของสหรัฐติดเชื้อไข้หวัดใหญ่สายพันธุ์ใหม่ ซึ่งนับเป็นผู้ติดเชื้อรายแรกของประเทศ. </p></body>
</news>
