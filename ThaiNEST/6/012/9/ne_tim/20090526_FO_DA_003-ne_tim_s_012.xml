<teiHeader>
<fileDesc>
<titleStmt>
  <title>ซูจีเตรียมขึ้นให้การในชั้นศาล  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 14:04:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200247&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ซูจีเตรียมขึ้นให้การในชั้นศาล</headline>
<lead>รัฐบาลทหารพม่าอาจกักตัวซูจีเพิ่มอีก 6 เดือน อ้างเป็นสิทธิตามกฏหมาย ขณะที่ทีมทนายเผย วันนี้ศาลนัดซูจีขึ้นให้การ คาดเบิกตัวรองหัวหน้าพรรคเอ็นแอลดี และอดีตนักโทษจำคุกยาวเป็นพยาน...</lead>
<neck></neck>
<body><p>วันนี้(26 พ.ค.) สำนักข่าวต่างประเทศรายงานว่า รัฐบาลทหารพม่าแถลงต่อนักการทูตและสื่อมวลชน ว่า รัฐบาลทหารพม่ามีสิทธิตามกฏหมายที่จะขยายเวลาการกักบริเวณนางอองซาน ซู จี ผู้นำการเรียกร้องประชาธิปไตยในพม่า และผู้นำพรรคเอ็นแอลดี ซึ่งจะครบกำหนดการกักบริเวณในวันพรุ่งนี้(27 พ.ค.) หลังจากนางซู จี ถูกกักตัวให้อยู่แต่บริเวณบ้านพักมานานกว่า 4 ปี 6 เดือน โดยรัฐบาลทหารพม่า อาจขยายเวลาออกไปอีก 6 เดือน เนื่องจากรัฐบาลทหารพม่าเป็นฝ่ายอนุมัติเรื่องดังกล่าวเอง</p>
<p>ต่อกรณีที่รัฐบาลทหารตั้งข้อหานางซู จี ว่าละเมิดเงื่อนไขการกักบริเวณ ให้ที่พักพิงแก่ชายอเมริกันคนหนึ่งที่ว่ายน้ำเข้ามายังบ้านของเธอเมื่อต้นเดือนที่ผ่านมา นางซู จี ให้การต่อศาล โดยยืนยันว่า เธอไม่ได้กระทำความผิดในข้อหาดังกล่าวแต่อย่างใด แต่หากนางซู จี ถูกตัดสินว่าผิด เธออาจต้องโทษจำคุกสูงสุดถึง 5 ปี</p>
<p>อย่างไรก็ตาม ภายในวันนี้ จะมีการพิจารณาคดีของนางซู จี โดยทีมทนายความของเธอ ระบุว่า จะเบิกตัวนายทิน อู รองประธานพรรคเอ็นแอลดี ซึ่งถูกกักบริเวณในบ้านพักนับแต่ถูกจับกุมพร้อมนางซู จี เมื่อปี 2546 เป็นหนึ่งในพยาน 4 คนที่ทีมทนายความจะยื่นรายชื่อขึ้นเป็นพยานต่อศาลที่เรือนจำอินเส่งในวันนี้ และคาดว่า ทางการจะยอมให้นายทิน อู ขึ้นให้การเป็นพยาน ไม่เช่นนั้นการพิจารณาคดีครั้งนี้จะเป็นการฟังความเพียงข้างเดียว</p>
<p>นอกจากนี้ยังมีพยานรายอื่นขึ้นให้การเพิ่มเติม ทั้งนายวิน ทิน นักโทษการเมืองที่ได้รับโทษจำคุกยาวนานที่สุดของพม่า และเพิ่งได้รับอิสรภาพไปเมื่อเดือนกันยายนปีที่แล้ว รวมทั้งทนายความ นายจี วิน และนายขิ่น โม โม โดยนางซู จี อาจขึ้นให้การต่อศาลในวันนี้ด้วย.</p></body>
</news>
