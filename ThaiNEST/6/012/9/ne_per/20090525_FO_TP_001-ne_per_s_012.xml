<teiHeader>
<fileDesc>
<titleStmt>
  <title>พยัคฆ์ทมิฬรับ ประภาการัน ตายแล้วจริง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 22:25:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5246  </bibl>
</sourceDesc>
</fileDesc>
</teiHeader>
<news>
<headline>พยัคฆ์ทมิฬรับ <persName><surname>ประภาการัน</surname></persName> ตายแล้วจริง</headline>
<lead>กลุ่มกบฏพยัคฆ์ทมิฬอีแลม  (แอลทีทีอี)  ออกมายอมรับเป็นครั้งแรกเมื่อวันอาทิตย์ว่า  "<persName><forename>เวลลุพิไลย </forename> <surname>ประภาการัน</surname></persName>"  หัวหน้าและผู้ก่อตั้งกลุ่มเสียชีวิตแล้วจริง  หลังทางการศรีลังกาเผยแพร่ภาพศพยืนยันไปแล้วก่อนหน้านี้</lead>
<neck></neck>
<body><p>แถลงการณ์ของกลุ่มพยัคฆ์ทมิฬที่ลงนามโดย<persName><forename>ศีลวาราชา</forename>   <surname>ปัทมานาธาน</surname></persName>  หัวหน้าฝ่ายความสัมพันธ์ระหว่างประเทศ  ระบุว่า  <persName><roleName>นาย</roleName><surname>ประภาการัน</surname></persName>เสียชีวิตระหว่างสู้รบกับกองทัพรัฐบาลเมื่อวันที่  17  พ.ค. เพียง   1  วันก่อนหน้าที่ทางการจะประกาศชัยชนะเหนือกลุ่มกบฏอย่างสมบูรณ์   ปิดฉากสงครามกลางเมืองที่ยืดเยื้อมานาน  25  ปี  แถลงการณ์ระบุด้วยว่า  จะไว้อาลัยให้แก่<persName><roleName>นาย</roleName><surname>ประภาการัน</surname></persName>เป็นเวลา  1  สัปดาห์  เริ่มตั้งแต่วันที่  25  พ.ค.เป็นต้นไป  พร้อมเรียกร้องให้ชาวทมิฬทั่วโลกจงอดกลั้น  ไม่กระทำการใดๆ  ที่จะก่อให้เกิดอันตรายต่อตนเองและผู้อื่นในช่วงเวลาแห่งความโศกเศร้านี้</p>
<p>ในการให้สัมภาษณ์สื่อต่างประเทศ   <persName><roleName>นาย</roleName><surname>ปัทมานาธาน</surname></persName>เผยว่า  นับจากนี้กลุ่มพยัคฆ์ทมิฬจะใช้วิธีสันติในการต่อสู้เพื่อสิทธิของชาวทมิฬ   "เราจะไม่ใช้วิธีรุนแรงอีกต่อไป  และตกลงที่จะเข้าร่วมในกระบวนการเพื่อประชาธิปไตย"</p>
<p>ทั้งนี้  คาดว่าแกนนำระดับสูงของกลุ่มกบฏส่วนใหญ่ล้วนเสียชีวิตระหว่างการสู้รบ  ขณะเดียวกันรัฐบาลศรีลังการ้องขอให้รัฐบาลประเทศต่างๆ  ให้ความร่วมมือควานหาตัว<persName><roleName>นาย</roleName><surname>ปัทมานาธาน</surname></persName>และแกนนำแอลทีทีอีคนอื่นๆ   ที่ยังคงหลบหนีอยู่ในต่างแดน  ซึ่งกลุ่มกบฏพยัคฆ์ทมิฬนั้นถูกขึ้นบัญชีดำจากกว่า  30  ประเทศทั่วโลกว่าเป็นกลุ่มก่อการร้าย</p>
<p>"คนเหล่านี้ล้วนเกี่ยวข้องกับการก่อการร้าย   เราจึงอยากขอร้องให้ประชาคมระหว่างประเทศช่วยจัดการกับพวกเขา  หรือไม่เช่นนั้นก็โปรดส่งตัวมาให้เรา"    <persName><forename>โกธพญา</forename>  <surname>ราชปักษา</surname></persName>  รัฐมนตรีกลาโหมศรีลังกากล่าว.  </p></body>
</news>
