<teiHeader>
<fileDesc>
<titleStmt>
  <title>ซาร์โกซีเตรียมเปิดฐานทัพในยูเออี  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 10:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200225&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><persName><surname>ซาร์โกซี</surname></persName>เตรียมเปิดฐานทัพในยูเออี</headline>
<lead>วันนี้ ประธานาธิบดีฝรั่งเศสจ่อเป็นประธานเปิดฐานทัพเรือประจำยูเออี หวังกระชับความสัมพันธ์ เสริมทัพปราบโจรสลัด คุ้มครองการสัญจรทางทะเลเพื่อการค้า ด้านสื่อนอกจับตาคุ้ยเบื้องหลังความร่วมมือ...</lead>
<neck></neck>
<body><p>สำนักข่าวต่างประเทศรายงานว่า วันนี้(26 พ.ค.) <persName><forename>นิโกลาส์</forename> <surname>ซาร์โกซี</surname></persName> ประธานาธิบดีของฝรั่งเศส มีกำหนดการจะเดินทางมาเป็นประธานในพิธีเปิดฐานทัพเรือฝรั่งเศสที่กรุงอาบูดาบี เมืองหลวงของสหรัฐอาหรับเอมิเรตส์ หรือยูเออี</p>
<p>เจ้าหน้าที่ของฝรั่งเศสรายหนึ่งเปิดเผยถึงการเปิดฐานทัพเรือดังกล่าวว่า ถือเป็นการกระชับความสัมพันธ์ระหว่างฝรั่งเศสและยูเออีให้แน่นแฟ้นยิ่งขึ้น พร้อมทั้งเสริมความแข่งแกร่งต่อการปราบปรามโจรสลัด รวมถึงการคุ้มครองทางการค้า</p>
<p>ขณะที่<persName><roleName>นาย</roleName><forename>แบร์นาร์ด</forename> <surname>คุชเนอร์</surname></persName> รมว.ต่างประเทศของฝรั่งเศส เปิดเผยว่า เนื่องจากการสัญจรทางการค้าของยุโรปร้อยละ 90 เป็นการสัญจรทางทะเล ฝรั่งเศสมีความจำเป็นต้องปกป้องเส้นทางสัญจร และการค้าในอ่าวเปอร์เชีย นอกเหนือไปจากทะเลเมดิเตอร์เรเนียน และมหาสมุทรอินเดีย ดังนั้น ฐานทัพเรือของฝรั่งเศสประจำอาบูดาบี จะปฏิบัติหน้าที่ในการสนับสนุนและฝึกอบรมให้กับพันธมิตรฝรั่งเศสในภูมิภาคนี้ รวมทั้งการร่วมกันปราบปรามโจรสลัด</p>
<p>ทั้งนี้ รมว.ต่างประเทศของฝรั่งเศส ปฏิเสธตอบข้อซักถามจากกระแสข่าวซึ่งสื่อท้องถิ่นของฝรั่งเศส รายงานว่า <persName><roleName>ประธานาธิบดี</roleName><surname>ซาร์โกซี</surname></persName> ผลักดันเรื่องนี้ด้วยตัวเองในระหว่างเยือนอาบูดาบี เป็นผลให้ยูเออีตกลงซื้อเครื่องบินขับไล่ราฟาลจำนวน 60 ลำมูลค่า 6,000-8,000 ล้านยูโร (ราว 300,000- 400,000 ล้านบาท) จากบริษัทฝรั่งเศสหรือไม่</p>
<p>ด้าน<persName>เชค คาลิฟา บิน ไซเอ็ด อัลนาฮายาน</persName> ประธานาธิบดียูเออี กล่าวว่า ความร่วมมือดังกล่าวเป็นการเสริมสร้างเสถียรภาพในอ่าวเปอร์เชีย และสอดคล้องกับนโยบายต่างประเทศของยูเออี</p>
<p>อย่างไรก็ตาม ในรายงานยังอ้างถึงแหล่งข่าววงในผู้ใกล้ชิด<persName><roleName>นาย</roleName><surname>ซาร์โกซี</surname></persName> ที่ออกมาเปิดเผยถึงประเด็นความร่วมมือโรงไฟฟ้านิวเคลียร์ ว่า บริษัทไฟฟ้าของรัฐเตรียมเข้าร่วมกับกลุ่มบริษัทฝรั่งเศส เพื่อพัฒนาเตาปฏิกรณ์นิวเคลียร์รุ่นที่สามจำนวน 2 เครื่องในยูเออี เนื่องจากในปัจจุบันยูเออีซึ่งเป็นผู้ส่งออกน้ำมันรายใหญ่อันดับสามของโลก เตรียมสร้างเตาปฏิกรณ์นิวเคลียร์จำนวนมาก เพื่อรองรับความต้องการใช้ไฟฟ้าภายในประเทศเพิ่มอีก 40,000 เมกะวัตต์ ภายในปี 2560.</p></body>
</news>
