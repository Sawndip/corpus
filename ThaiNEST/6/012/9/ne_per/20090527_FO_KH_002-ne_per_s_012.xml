<teiHeader>
<fileDesc>
<titleStmt>
  <title>โสมเหนือจัดฉลอง-ยิงจรวดอีก2ลูก  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNekkzTURVMU1nPT0=&sectionid=TURNd05nPT0=&day=TWpBd09TMHdOUzB5Tnc9PQ==  </bibl>
</sourceDesc>
</fileDesc>
</teiHeader>
<news>
<headline>โสมเหนือจัดฉลอง-ยิงจรวดอีก2ลูก</headline>
<lead>เมื่อ 26 พ.ค. เอเอฟพีรายงานว่า รัฐบาลเกาหลีเหนือไม่สนใจเสียงประณามหรือคำขู่คว่ำบาตรจากมหาอำนาจ เมื่อยิงทดสอบขีปนาวุธพิสัยใกล้อีก 2 ลูก หลังจากวานนี้เพิ่งทดสอบระเบิดนิวเคลียร์ใต้ดินและยิงขีปนาวุธ 3 ลูก นอกจากนี้ ยังจัดงานพิธีฉลองความสำเร็จที่กรุงเปียงยาง มีผู้ร่วมงานทั้งประชาชน เจ้าหน้าที่รัฐและทหารระดับสูง</lead>
<neck></neck>
<body><p>สำนักข่าวเคซีเอ็นเอของทางการเกาหลี เหนือ เสนอรายงานข่าวโจมตีรัฐบาลสหรัฐของ<persName><roleName>ประธานาธิบดี</roleName><forename>บารัก</forename> <surname>โอบามา</surname></persName> ว่า ไม่ได้ดำเนินนโยบายเปลี่ยนแปลงหรือแตกต่างจากรัฐบาลสหรัฐชุดก่อน และขู่ว่ากองทัพและประชาชนพร้อมทำสงครามต่อสู้กับสหรัฐ ซึ่งพยายามเปิดฉากโจมตีเกาหลีเหนือก่อน โดยขณะนี้พบว่าสหรัฐได้สั่งเคลื่อนย้ายจุดประจำการเครื่องบินรบแล้ว</p>
<p>ด้านคณะมนตรีความมั่นคงแห่งสหประชาชาติ (ยูเอ็นเอสซี) เปิดประชุมด่วนเพื่อกำหนดมาตรการคว่ำบาตรเกาหลีเหนือเพิ่มเติม หลังผู้นำรัฐบาลสหรัฐ ญี่ปุ่น เกาหลี สหภาพยุโรป และล่าสุดที่ประชุมรัฐมนตรีชาติเอเชีย-ยุโรป หรืออาเซม ที่กรุงฮานอย ประเทศเวียดนาม แถลงประณามการทดสอบอาวุธของเกาหลีเหนือว่า ละเมิดข้อตกลงในการเจรจา 6 ฝ่ายอย่างชัดเจน</p>
<p>ด้านรัฐบาลเกาหลีใต้ระบุว่า ขีปนาวุธ 2 ลูก ที่ฝ่ายเหนือยิงในวันอังคาร ลูกหนึ่งเป็นจรวดภาคพื้นดินสู่อากาศ ส่วนอีกลูกเป็นจรวดต่อต้านเรือรบ หน่วยข่าวกรองวิเคราะห์อยู่ว่า เกาหลีเหนือมีเป้าประสงค์อะไรในการทดสอบอาวุธดังกล่าว</p></body>
</news>
