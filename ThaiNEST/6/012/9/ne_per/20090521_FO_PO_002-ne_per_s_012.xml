<teiHeader>
<fileDesc>
<titleStmt>
  <title>�ซูจี�หวังได้รับอิสรภาพ ปลื้มใจทูตตปท.แห่เยี่ยม  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48322  </bibl>
</sourceDesc>
</fileDesc>
</teiHeader>
<news>
<headline>�<persName><surname>ซูจี</surname></persName>�หวังได้รับอิสรภาพ ปลื้มใจทูตตปท.แห่เยี่ยม</headline>
<lead><persName><surname>ซูจี</surname></persName> เอ่ยปาก �หวังเห็นวันที่ดีกว่า� ท่ามกลางกลุ่มผู้สื่อข่าวและนักการทูต ที่รัฐบาลทหารพม่ายอมให้เข้าร่วมฟังการพิจารณาคดีอย่างไม่คาดฝัน</lead>
<neck></neck>
<body><p>สำนักข่าวเอเอฟพี รายงานวานนี้ว่า <persName><forename>อองซาน</forename><surname>ซูจี</surname></persName> หัวหน้าพรรคสันนิบาต แห่งชาติเพื่อประชาธิปไตย (เอ็นแอลดี) กล่าวระหว่างการไต่สวนเพื่อพิจารณาคดีละเมิดข้อตกลงการกักบริเวณ ที่เรือนจำอินเส่งในย่างกุ้ง พม่า ว่า<persName><surname>ซูจี</surname></persName>หวังจะได้เห็นวันที่ดีกว่านี้ในอนาคต</p>
<p>ผู้สื่อข่าวเอเอฟพี ซึ่งเป็น 1 ใน 5 ผู้สื่อข่าวต่างประเทศที่ได้รับอนุญาตโดยรัฐบาลทหารพม่าให้เข้ารับฟังการไต่สวนคดีของ<persName><surname>ซูจี</surname></persName>อย่างไม่ทันได้คาดคิด ทั้งๆ ที่ก่อนหน้านี้รัฐบาลทหารพม่าไม่อนุญาตให้ทั้งผู้แทนระหว่างประเทศและผู้สื่อข่าวเข้าฟังการไต่สวน ซึ่งมีมาตั้งแต่วันที่ 18 พ.ค. รายงานว่า <persName><surname>ซูจี</surname></persName>ดูมีสุขภาพดีและ ได้กล่าวขอบคุณผู้แทนระหว่างประเทศ ที่เดินทางมายังเรือนจำอินเส่งด้วย</p>
<p>�ขอบคุณอย่างมากที่พวกคุณมาที่นี่และแสดงความสนับสนุนดิฉัน ดิฉันไม่อาจพบพวกคุณได้ทีละคน แต่ก็หวังที่จะได้พบกับพวกคุณอีกในวันที่ดีกว่านี้� <persName><surname>ซูจี</surname></persName> ในชุดประจำชาติพม่า สีชมพู กล่าวหลังเสร็จสิ้นการไต่สวนที่ดำเนินการต่อเนื่องมาเป็นเวลา 3 วัน</p>
<p>หลังจากนั้น<persName><surname>ซูจี</surname></persName>ได้เข้าประชุมเจรจาร่วมกับผู้แทนระหว่างประเทศจากไทย สิงคโปร์ และรัสเซีย ในบ้านรับรองแห่งหนึ่งภายในบริเวณเรือนจำอินเส่ง</p>
<p>นอกจากผู้สื่อข่าวต่างประเทศแล้ว รัฐบาลทหารพม่ายังได้ยอมให้ผู้แทนระหว่างประเทศกลุ่มหนึ่ง รวมทั้งผู้สื่อข่าวท้องถิ่นเข้าฟังการไต่สวนในครั้งนี้ด้วย</p>
<p>ทั้งนี้ หากพบว่า<persName><surname>ซูจี</surname></persName>มีความผิดในข้อหาละเมิดข้อตกลงการกักบริเวณในบ้านพัก ภายหลัง <persName><forename>จอห์น</forename> <surname>เจ็ตตอว์</surname></persName> ชาวสหรัฐว่ายน้ำข้ามทะเลสาบอินยาไปยังบ้านพักของ<persName><surname>ซูจี</surname></persName> และพักอยู่ในบริเวณบ้านพักนานถึง 2 วัน <persName><surname>ซูจี</surname></persName>จะต้องโทษจำคุกนานถึง 5 ปี</p></body>
</news>
