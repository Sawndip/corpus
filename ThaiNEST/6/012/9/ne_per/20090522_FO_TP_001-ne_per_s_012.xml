<teiHeader>
<fileDesc>
<titleStmt>
  <title>โรตีรุกเยือนศรีลังกาหลังสงครามสงบ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/220509/5048  </bibl>
</sourceDesc>
</fileDesc>
</teiHeader>
<news>
<headline>โรตีรุกเยือนศรีลังกาหลังสงครามสงบ</headline>
<lead> อินเดียส่งทูตระดับสูง  2  คนเดินทางเยือนศรีลังกาเมื่อวันพฤหัสบดี  หวังช่วยชาวทมิฬที่เดือดร้อนจากภัยสงครามกลางเมืองที่เพิ่งยุติลงหลังยืดเยื้อมานานถึง  25  ปี</lead>
<neck></neck>
<body><p>การเดินทางเยือนศรีลังกาของ<persName><roleName>นาย</roleName><forename>เอ็ม.</forename><middlename>เค.</middlename> <surname>นารายานัน</surname> </persName> ที่ปรึกษาความมั่นคงแห่งชาติ  และ<persName><roleName>นาย</roleName><forename>ชีฟ </forename> <middlename>ชันการ์ </middlename> <surname>เมนอน</surname> </persName> รัฐมนตรีต่างประเทศ  ถือเป็นสัญญาณบ่งบอกว่ารัฐบาลอินเดียต้องการกลับมามีบทบาทในศรีลังกาอีกครั้ง   หลังถอยห่างออกไปเมื่อสองปีก่อนเมื่อรัฐบาลศรีลังกาเดินหน้าปฏิบัติการกวาดล้างกลุ่มกบฏพยัคฆ์ทมิฬอีแลม  (แอลทีทีอี)</p>
<p>นักวิเคราะห์มองว่านอกจากทางการนิวเดลีจะพยายามเข้าไปมีส่วนร่วมหารือกับศรีลังกาเกี่ยวกับอนาคตของชาวทมิฬแล้ว   ยังต้องการควบคุมชาวทมิฬในประเทศที่ส่วนใหญ่อาศัยอยู่ในรัฐทมิฬนาฑูทางใต้ให้อยู่ในความสงบ  "ประเด็นสำคัญก็คือ   รัฐบาลอินเดียต้องการรับประกันกับคนทมิฬว่าพวกเขาจะได้รับการปฏิบัติอย่างเป็นธรรม"   <persName><forename>อาจัย</forename>  <surname>ศาณิ </surname></persName> ผู้อำนวยการสถาบันจัดการความขัดแย้ง  ให้ความเห็น</p>
<p>จากข้อมูลอย่างไม่เป็นทางการขององค์การสหประชาชาติ  (ยูเอ็น)   ระบุว่านับตั้งแต่เดือน  ม.ค.ที่ผ่านมา  มีชาวทมิฬสังเวยชีวิตไปกับการสู้รบมากถึง  7,000  คน  ส่วนอีกราว  280,000  คนต้องหลบหนีไฟสงครามไปอาศัยอยู่ในค่ายผู้ลี้ภัย</p>
<p>เมื่อวันพุธ   ยูเอ็นกล่าวหาว่ารัฐบาลศรีลังกาปิดกั้นไม่ให้เจ้าหน้าที่เข้าไปช่วยเหลือพลเรือนที่ยังคงติดค้างอยู่ภายในพื้นที่สู้รบหรือแม้แต่ภายในค่ายผู้ลี้ภัย  ด้านผู้สันทัดกรณีมองว่ามีความเป็นไปได้ที่สมาชิกกบฏทมิฬบางส่วนอาจลักลอบเข้าไปซ่อนตัวอยู่ในค่ายผู้ลี้ภัย  ด้วยเหตุนี้ทางการศรีลังกาจึงต้องการแยกแยะคนพวกนี้ออกจากพลเรือนก่อน</p>
<p>กองทัพศรีลังกาประกาศชัยชนะหลังพิชิตชัยชนะในสนามรบสุดท้ายเหนือกลุ่มกบฏได้เมื่อวันจันทร์  และ<persName><roleName>นาย</roleName><forename>เวลลุพิลไลย </forename>  <surname>ประภาการัน</surname></persName>  หัวหน้ากบฏถูกสังหาร   ทำให้ขณะนี้รัฐบาลศรีลังกาสามารถกลับมาควบคุมสถานการณ์ในประเทศไว้ได้ทั้งหมดเป็นครั้งแรกนับตั้งแต่สงครามกลางเมืองปะทุขึ้นเมื่อปี  2526.</p></body>
</news>
