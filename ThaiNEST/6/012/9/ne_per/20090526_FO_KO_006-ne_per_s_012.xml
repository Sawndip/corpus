<teiHeader>
<fileDesc>
<titleStmt>
  <title>โลกรุมประณามโสมแดงทดลองนิวเคลียร์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090526/14299/%e0%b9%82%e0%b8%a5%e0%b8%81%e0%b8%a3%e0%b8%b8%e0%b8%a1%e0%b8%9b%e0%b8%a3%e0%b8%b0%e0%b8%93%e0%b8%b2%e0%b8%a1%e0%b9%82%e0%b8%aa%e0%b8%a1%e0%b9%81%e0%b8%94%e0%b8%87%e0%b8%97%e0%b8%94%e0%b8%a5%e0%b8%ad%e0%b8%87%e0%b8%99%e0%b8%b4%e0%b8%a7%e0%b9%80%e0%b8%84%e0%b8%a5%e0%b8%b5%e0%b8%a2%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>โลกรุมประณามโสมแดงทดลองนิวเคลียร์</headline>
<lead>โซล-ทั่วโลกแสดงความวิตก พร้อมรุมประณามเกาหลีเหนือทดลองระเบิดนิวเคลียร์ใต้ดินครั้งที่ 2 ด้านคณะมนตรีความมั่นคงยูเอ็นเปิดประชุมฉุกเฉิน หารือเรื่องที่เกิดขึ้น</lead>
<neck></neck>
<body><p> รัฐบาลหลายประเทศ ไม่ว่าจะเป็นญี่ปุ่น เกาหลีใต้ นิวซีแลนด์ สหรัฐ จีน ฝรั่งเศส รวมถึงองค์การสหประชาชาติ (ยูเอ็น) ออกมาแสดงความวิตก และโจมตีเกาหลีเหนืออย่างรุนแรง หลังสำนักข่าวกลางเกาหลี (เคซีเอ็นเอ) รายงานเมื่อวันจันทร์ (25 พ.ค.) ว่า เกาหลีเหนือประสบความสำเร็จในการทดลองระเบิดนิวเคลียร์ใต้ดินครั้งที่ 2 ซึ่งมีอานุภาพรุนแรงกว่าครั้งที่แล้วถึง 4 เท่า ทั้งยังทดลองยิงขีปนาวุธพิสัยใกล้ที่มีระยะยิง 130 กิโลเมตร 3 ลูกในวันเดียวกันนี้ด้วย</p>
<p> เจ้าหน้าที่เกาหลีใต้สามารถตรวจจับแรงสั่นสะเทือนขนาด 4.5 ริกเตอร์ ที่เกิดจากแผ่นดินไหวเทียมในฝั่งเกาหลีเหนือ ใกล้กับเมืองคิลจู ซึ่งเป็นบริเวณเดียวกับที่เกาหลีเหนือทดลองระเบิดนิวเคลียร์ครั้งแรกเมื่อเดือนตุลาคม 2549 ขณะที่เคซีเอ็นเอระบุว่า การทดลองนิวเคลียร์ดังกล่าวเป็นส่วนหนึ่งของการเสริมสร้างการพัฒนานิวเคลียร์เพื่อปกป้องตนเองของเกาหลีเหนือ ทั้งจะช่วยปกป้องอธิปไตย ระบบสังคมนิยม รับประกันความปลอดภัย และสันติภาพบนคาบสมุทรเกาหลี รวมทั้งภูมิภาคโดยรอบ</p>
<p> <persName><roleName>นาย</roleName><surname>ลีด</surname> <forename>ดอง กวาน</forename></persName> โฆษกทำเนียบประธานาธิบดีเกาหลีใต้ กล่าวว่า การทดลองนิวเคลียร์ดังกล่าวถือเป็นภัยคุกคามอย่างรุนแรงต่อสันติภาพในภูมิภาค และเป็นความท้าทายอย่างมากต่อความพยายามของนานาชาติในการที่จะยุติการใช้อาวุธนิวเคลียร์ นอกจากนี้ เกาหลีใต้ และญี่ปุ่น ยังจัดตั้งขณะทำงานพิเศษขึ้นมาเพื่อรับมือกับวิกฤติที่เกิดขึ้น</p>
<p> ขณะที่<persName><roleName>ประธานาธิบดี</roleName><forename>บารัก</forename> <surname>โอบามา</surname></persName>แห่งสหรัฐ กล่าวว่า การทดลองนิวเคลียร์ครั้งนี้ไม่ใช่เรื่องที่น่าประหลาดใจเมื่อดูจากแถลงการณ์และการกระทำของเกาหลีเหนือที่ผ่านมา แต่ถือว่าเป็นเรื่องที่น่าวิตกเป็นอย่างยิ่ง พร้อมเรียกร้องให้นานาประเทศดำเนินมาตรการกับเกาหลีเหนือ</p></body>
</news>
