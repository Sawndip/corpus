<teiHeader>
<fileDesc>
<titleStmt>
  <title>อาเซียนโวยพฤติกรรมพม่ากระทบภาพลักษณ์องค์กร  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090528/14687/%e0%b8%ad%e0%b8%b2%e0%b9%80%e0%b8%8b%e0%b8%b5%e0%b8%a2%e0%b8%99%e0%b9%82%e0%b8%a7%e0%b8%a2%e0%b8%9e%e0%b8%a4%e0%b8%95%e0%b8%b4%e0%b8%81%e0%b8%a3%e0%b8%a3%e0%b8%a1%e0%b8%9e%e0%b8%a1%e0%b9%88%e0%b8%b2%e0%b8%81%e0%b8%a3%e0%b8%b0%e0%b8%97%e0%b8%9a%e0%b8%a0%e0%b8%b2%e0%b8%9e%e0%b8%a5%e0%b8%b1%e0%b8%81%e0%b8%a9%e0%b8%93%e0%b9%8c%e0%b8%ad%e0%b8%87%e0%b8%84%e0%b9%8c%e0%b8%81%e0%b8%a3.html  </bibl>
</sourceDesc>
</fileDesc>
</teiHeader>
<news>
<headline>อาเซียนโวยพฤติกรรมพม่ากระทบภาพลักษณ์องค์กร</headline>
<lead>อาเซียนโวยพฤติกรรมพม่ากระทบภาพลักษณ์องค์กร+ศาลตัดชื่อพยานจำเลยเหลือคนเดียว</lead>
<neck></neck>
<body><p>(28พ.ค.) <persName><roleName>นาย</roleName><forename>สุรินทร์</forename> <surname>พิศสุวรรณ</surname></persName> เลขาธิการอาเซียน เปิดเผยเมื่อวานว่า รัฐมนตรีจากชาติสมาชิกอาเซียนซึ่งประชุมอย่างไม่เป็นทางการที่กรุงพนมเปญของกัมพูชา ได้แสดงความกังวลเกี่ยวกับการปฏิบัติของทางการพม่าต่อ<persName><roleName>นาง</roleName><forename>อองซาน</forename> <surname>ซูจี</surname></persName> ผู้นำเรียกร้องประชาธิปไตยและนักโทษการเมืองคนอื่นๆเขาบอกด้วยว่า อาเซียนไม่ได้ต้องการแทรกแซงกิจการภายในของชาติหนึ่งชาติใด แต่ต้องแสดงความรู้สึกออกมาเมื่อปัญหาเหล่านั้นกระทบต่อประสิทธิภาพ ภาพลักษณ์และความเชื่อมั่นขององค์กร
</p>
<p>การประชุมที่พนมเปญเมื่อวานเป็นการหารือเพิ่มเติมของรัฐมนตรีจากอาเซียนและสหภาพยุโรปอย่างไม่เป็นทางการ และจะมีการประชุมอย่างเป็นทางการวันนี้ หลังจากเพิ่งมีการประชุมเอเชียยุโรปหรืออาเซมร่วมกันที่เวียดนามเมื่อวันจันทร์และอังคาร
</p>
<p>ส่วนในการพิจารณาคดีของ<persName><roleName>นาง</roleName><surname>ซูจี</surname></persName>เมื่อวานนี้ ศาลได้ตัดรายชื่อพยาน 3 ใน 4 คนที่ทีมทนายของ<persName><roleName>นาง</roleName><surname>ซู</surname> <forename>จี</forename></persName>เสนอไป โดยยอมให้<persName><roleName>นาย</roleName><forename>จี</forename> <surname>วิน</surname></persName> ผู้เชี่ยวชาญด้านกฎหมายขึ้นให้การได้เพียงคนเดียว ซึ่งทีมทนายรู้สึกว่าไม่เป็นธรรมและไม่เหมาะสม เพราะฝ่ายโจทก์มีพยานขึ้นให้การถึง 14 คน เขาคาดว่า<persName><roleName>นาย</roleName><forename>จี</forename> <surname>วิน</surname></persName> จะขึ้นให้การในวันนี้ และการพิจารณาครั้งนี้อาจถูกรวบรัดตัดตอนและมีคำตัดสินในวันศุกร์นี้</p>
<p>ขณะที่<persName><roleName>นาย</roleName><forename>จอห์น</forename> <middlename>วิลเลียม</middlename> <surname>ยีตทอว์</surname></persName> ชายชาวอเมริกันที่ว่ายน้ำข้ามทะเลสาบบุกเข้าไปในบ้านของ<persName><roleName>นาง</roleName><surname>ซูจี</surname></persName> ขึ้นให้การในศาลเป็นวันแรกเมื่อวาน โดยบอกว่าสาเหตุที่ทำแบบนั้นเพราะได้รับนิมิตจากพระเจ้าว่า มีผู้ก่อการร้ายวางแผนจะลอบสังหาร<persName><roleName>นาง</roleName><surname>ซู จี</surname></persName> จึงต้องการไปเตือนเธอและรัฐบาลพม่า
</p>
<p>ส่วนพรรคสันนิบาตแห่งชาติเพื่อประชาธิปไตยหรือ NLD ออกแถลงการณ์เปิดเผยว่า <persName><surname>ซู จี</surname></persName> ได้ระบุในคำแถลงที่ยื่นต่อศาลเมื่อวันอังคาร โดยตำหนิเรื่องความบกพร่องด้านการรักษาความปลอดภัยของทางการพม่าเองที่ทำให้เกิดเหตุการณ์นี้ขึ้น  ซึ่งเธอไม่ควรต้องรับผิดชอบต่อเรื่องที่เกิดขึ้น
</p></body>
</news>
