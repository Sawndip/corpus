<teiHeader>
<fileDesc>
<titleStmt>
  <title>"โอบามา"ซัดพม่ากุคดีแกล้ง"ซูจี"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEk0TURVMU1nPT0=&sectionid=TURNd05nPT0=&day=TWpBd09TMHdOUzB5T0E9PQ==  </bibl>
</sourceDesc>
</fileDesc>
</teiHeader>
<news>
<headline>"<persName><surname>โอบามา</surname></persName>"ซัดพม่ากุคดีแกล้ง"<persName><surname>ซูจี</surname></persName>"</headline>
<lead>เอเอฟพีรายงานว่า เมื่อ 27 พ.ค. <persName><roleName>ประธานา ธิบดี</roleName><forename>บารัก</forename> <surname>โอบามา</surname></persName> ผู้นำสหรัฐ ออกโรงเรียกร้องให้รัฐบาลเผด็จการทหารพม่าปล่อยตัว<persName><roleName>นาง</roleName> <forename>ออง ซาน</forename> <surname>ซู จี</surname></persName> ผู้นำประชาธิปไตยในทันทีอย่างไม่มีเงื่อนไข เพราะ<persName><roleName>นาง</roleName><surname>ซู จี</surname></persName> เป็นเหยื่อของคดีลวงโลกที่รัฐบาลเผด็จการทหารพม่าสร้างขึ้นเอง นับเป็นแรงกดดันต่อรัฐบาลทหารพม่าที่ชัดเจนเป็นครั้งแรกจากสหรัฐตั้งแต่ที่<persName><roleName>นาง</roleName><surname>ซู จี</surname></persName> ถูกจับดำเนินคดีในข้อหาละเมิดกฎกักบริเวณ</lead>
<neck></neck>
<body><p>"ผมขอเรียกร้องให้รัฐบาลพม่าปล่อยตัวออง ซาน ซู จี หัวหน้าพรรคเอ็นแอลดีและเจ้าของรางวัลโนเบลสาขาสันติภาพในทันทีอย่างไม่มีเงื่อนไข พร้อมด้วยนักโทษการเมืองทั้งหมด ผมขอประณามการกักบริเวณและการควบคุมตัวเช่นเดียวกับที่ทั่วโลกประณาม การกักตัว โดดเดี่ยว และดำเนินคดีลวงโลกที่ไม่มีมูลความจริงกับนางซู จี ทำให้เกิดข้อกังขาถึงความตั้งใจของรัฐบาลทหารพม่าในการเป็นสมาชิกประชาคมโลก" <persName><roleName>นาย</roleName><surname>โอบามา</surname></persName>กล่าว และบอกเป็นนัยว่าอนาคตของพม่าที่จะทำธุรกิจกับตะวันตกจะเป็นไปในทิศทางใด ขึ้นอยู่กับวิธีที่พม่าเลือกปฏิบัติ</p>
<p>ด้านกลุ่มประชาคมโลกที่สนับสนุน<persName><roleName>นาง</roleName><surname>ซู จี</surname></persName> เปิดตัวเว็บไซต์ www.64ForSuu.org รณรงค์ให้พม่าปล่อยตัว<persName><roleName>นาง</roleName><surname>ซู จี</surname></persName> โดยมีบุคคลมีชื่อเสียงจากวงการต่างๆ ร่วมส่งข้อความสนับสนุน เช่น <persName><roleName>นายกรัฐมนตรี</roleName><forename>กอร์ดอน</forename> <surname>บราวน์</surname></persName> ของอังกฤษ <persName><roleName>บาทหลวง</roleName><forename>เดสมอนด์</forename> <surname>ตูตู</surname></persName> เจ้าของรางวัลโนเบลสาขาสันติภาพ <persName><forename>จอร์จ</forename> <surname>คลูนีย์</surname></persName> ดารา-ผู้กำกับฯ ฮอลลีวู้ด <persName><forename>เดวิด</forename> <surname>เบ๊กแฮม</surname></persName> นักฟุตบอลดาวดัง <persName><forename>ดาเนียล</forename> <surname>เคร้ก</surname></persName> พระเอกเจมส์บอนด์ เป็นต้น โดยชื่อของเว็บไซต์ที่มีเลข 64 มาจากอายุของ<persName><roleName>นาง</roleName><surname>ซู จี</surname></persName> ที่จะครบรอบในวันเกิด 19 มิ.ย.ที่จะถึงนี้</p>
<p>ส่วนที่นครย่างกุ้ง สมาชิกพรรคฝ่ายค้านและประชาชนราว 300 คน รวมถึงนักการทูตจากชาติตะวันตก ร่วมกันจัดงานครบรอบ 19 ปีที่พรรคเอ็นแอลดีของ<persName><roleName>นาง</roleName><surname>ซู จี</surname></persName> ได้รับชัยชนะจากการเลือกตั้งที่สุดท้ายรัฐบาลทหารพม่าปล้นชิงไป ที่สำนักงานใหญ่ของพรรค</p></body>
</news>
