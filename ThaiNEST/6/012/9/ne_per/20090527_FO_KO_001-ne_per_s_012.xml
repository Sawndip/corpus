<teiHeader>
<fileDesc>
<titleStmt>
  <title>กมธ.ตปท.แนะสภาไทยแสดงท่าทีต่อรัฐบาลพม่า  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090527/14556/%e0%b8%81%e0%b8%a1%e0%b8%98.%e0%b8%95%e0%b8%9b%e0%b8%97.%e0%b9%81%e0%b8%99%e0%b8%b0%e0%b8%aa%e0%b8%a0%e0%b8%b2%e0%b9%84%e0%b8%97%e0%b8%a2%e0%b9%81%e0%b8%aa%e0%b8%94%e0%b8%87%e0%b8%97%e0%b9%88%e0%b8%b2%e0%b8%97%e0%b8%b5%e0%b8%95%e0%b9%88%e0%b8%ad%e0%b8%a3%e0%b8%b1%e0%b8%90%e0%b8%9a%e0%b8%b2%e0%b8%a5%e0%b8%9e%e0%b8%a1%e0%b9%88%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>กมธ.ตปท.แนะสภาไทยแสดงท่าทีต่อรัฐบาลพม่า</headline>
<lead>กมธ.ตปท.แนะรัฐสภาไทยแสดงท่าทีรัฐบาลพม่าละเมิดสิทธิมนุษยชน ?<persName><forename>อองซาน</forename> <surname>ซูจี</surname></persName>? ชี้รัฐสภาไทยกับสหภาพรัฐสภาอาเซียนเตรียมหารือส.ค.นี้ชะลอพม่าเป็นสมาชิกหรือไม่</lead>
<neck></neck>
<body><p>(27พ.ค.) <persName><roleName>นาย</roleName><forename>ต่อพงษ์</forename>  <surname>ไชยสาสน์</surname></persName> ส.ส.อุดรธานี พรรคเพื่อไทย ในฐานะประธานคณะกรรมาธิการ(กมธ.)การต่างประเทศ พร้อมด้วย<persName><roleName>นส.</roleName><forename>รัชดา </forename> <surname>ธนาดิเรก</surname></persName> ส.ส.กทม. พรรคประชาธิปัตย์ โฆษกกมธ.ร่วมแถลงข่าว โดย<persName><roleName>นส.</roleName><forename>รัชดา</forename></persName> กล่าวว่า จากกรณีที่รัฐบาลพม่าได้ประกาศที่จะควบคุม<persName><roleName>นาง</roleName><forename>อองซาน</forename> <surname>ซูจี</surname></persName> ต่อไปอีกประมาณ 3-5 ปี ซึ่งถือเป็นการละเมิดสิทธิมนุษยชนและรัฐบาลไทยในฐานะประธานอาเซียนได้แถลงท่าทีในเรื่องนี้ไปนั้น กมธ.ต่างประเทศเห็นว่ารัฐสภาไทยควรมีท่าทีต่อการละเมิดสิทธิมนุษยชน และขับเคลื่อนกลไก ในด้านสิทธิมนุษยชนให้เป็นไปตามกฎบัตรอาเซียน โดยในสัปดาห์หน้าจะเชิญหน่วยงานที่เกี่ยวข้องกระทรวงการต่างประเทศ ยูเอ็นเอสซีอาร์ เพื่อหารือกำหนดบทบาทรัฐสภาไทยในการขับเคลื่อนเรื่องสิทธิมนุษยชนในพม่า เพราะเรื่องนี้ไม่ใช่หน้าที่ของรัฐบาลเท่านั้น</p>
<p> <persName> <roleName>นาย</roleName><forename>ต่อพงษ์</forename></persName> กล่าวว่า จากการหารือกับ<persName><roleName>นาย</roleName><forename>ไกรศักดิ์</forename>  <surname>ชุณหะวัณ</surname></persName> สมาชิกกลุ่มรัฐสภาอาเซียน เห็นว่ากมธ.ต่างประเทศควรพิจารณาถึงแรงกดดันของกลุ่มประเทศอาเซียนว่าทำอย่างไรจึงจะให้เกิดประชาธิปไตยในประเทศพม่า มีเอกภาพและมีความชัดเจนพร้อมเรียกร้องให้พม่าคำนึงถึงสิทธิมนุษยชนในประเทศพม่า เพราะการที่รัฐบาลพม่าได้เพิ่มโทษและจองจำ<persName><roleName>นาง</roleName><forename>อองซาน</forename></persName> อีกถือเป็นการละเมิดสิทธิ์และริดลอนสิทธิ์ ซึ่งเส้นทางที่จะนำไปสู่ประชาธิปไตยของประเทศพม่าโดยจะมีการเลือกตั้งในปีหน้า กมธ.เป็นห่วงว่าจะเกิดประชาธิปไตยจริงหรือไม่</p>
<p>  รัฐสภาไทยจะร่วมกับสหภาพรัฐสภาอาเซียนเพื่อแก้ปัญหาดังกล่าว โดยในเดือนสิงหาคมนี้ไทยจะเป็นเจ้าภาพการประชุมรัฐสภาอาเซียน โดยมีวาระรับสมาชิกถาวรเพิ่มขึ้นอีก 2 ประเทศคือ บรูไน กับ พม่า ว่าควรจะชะลอการบรรจุประเทศพม่าเข้าเป็นสมาชิกสหภาพรัฐสภาอาเซียนหรือไม่</p>
<p>  เมื่อถามว่าได้หยิบยกกรณีที่รัฐบาลพม่าตำหนิรัฐบาลไทยที่ไปก้าวก่ายกิจการภายในของประเทศพม่า <persName><roleName>นาย</roleName><forename>ต่อพงษ์</forename></persName> กล่าวว่า กลุ่มประเทศสมาชิกอาเซียนคือ 10 ประเทศ เท่ากับ 1 ประชาคม การก้าวล่วงกิจการในกลุ่มประเทศหรือไม่ธรรมนูญของอาเซียนก็กำหนดไว้ เรื่องใดที่เกิดขึ้นในประชาคมก็ถือเป็นเรื่องเดียวกัน ขณะที่<persName><roleName>นส.</roleName><forename>รัชดา</forename></persName> กล่าวว่า กมธ.ท่าทีของรัฐบาล แต่ต้องศึกษาต่อไปว่าท่าทีของรัฐบาลไทยจะกระทบความสัมพันธ์ในมิติอื่นๆ เช่นการค้าชายแดน หรือไม่</p></body>
</news>
