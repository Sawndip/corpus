<teiHeader>
<fileDesc>
<titleStmt>
  <title>รำคาญตี๋จ่อฆ่าตัวผลักดิ่งสะพาน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObWIzSXdNVEkzTURVMU1nPT0=&sectionid=TURNd05nPT0=&day=TWpBd09TMHdOUzB5Tnc9PQ==  </bibl>
</sourceDesc>
</fileDesc>
</teiHeader>
<news>
<headline>รำคาญตี๋จ่อฆ่าตัวผลักดิ่งสะพาน</headline>
<lead>เมื่อ 26 พ.ค. เอพีรายงานว่า เกิดเหตุระทึกขวัญบริเวณสะพานไห่จู นครกวางโจว ประเทศจีน เมื่อ<persName><roleName>นาย</roleName><surname>เฉิน</surname> <forename>ฝูจ้าว</forename></persName> หนุ่มล้มละลายสติแตก ปีนขึ้นไปบนสะพานร้องไห้คร่ำครวญ แสดงอาการคลุ้มคลั่งทำท่าจะกระโดดฆ่าตัวตาย แต่เวลาผ่านไป 5 ชั่วโมงยังไม่ยอมโดด สร้างความเดือดร้อนให้ผู้สัญจรไปมาตรงบริเวณนั้นเพราะทำให้การจราจรติดขัด สุดท้าย<persName><roleName>นาย</roleName><surname>เหลียน</surname> <forename>เฉียนเซิง</forename></persName> ชาวบ้านวัย 66 ปีที่ไม่พอใจเหมือนชาวบ้านอีกหลายคน ปีนขึ้นไปขอจับมือ<persName><roleName>นาย</roleName><surname>เฉิน</surname></persName>แล้วผลักตกสะพานลงมาข้างล่างทันที เคราะห์ดีแค่บาดเจ็บที่สะโพกกับข้อศอก เพราะเจ้าหน้าที่เอาเบาะลมมากางเตรียมไว้ข้างล่างเผื่อฉุกเฉิน</lead>
<neck></neck>
<body><p>เหตุการณ์ดังกล่าวเกิดขึ้นตั้งแต่วันพฤหัสบดีที่แล้ว แต่เพิ่งมีภาพเผยแพร่ออกมา ในภาพเหตุการณ์นี้ <persName><roleName>นาย</roleName><surname>เหลียน</surname></persName>ฝ่าแนวกั้นตำรวจและปีนขึ้นไปพูดคุยกับ<persName><roleName>นาย</roleName><surname>เฉิน</surname></persName>บนสะพาน ทั้งยังจับไม้จับมือทักทายกันอย่างดี เหมือนขึ้นไปเกลี้ยกล่อมให้<persName><roleName>นาย</roleName><surname>เฉิน</surname></persName>กลับลงมาข้างล่าง แต่แล้วจู่ๆ <persName><roleName>นาย</roleName><surname>เหลียน</surname></persName>กลับผลักร่าง<persName><roleName>นาย</roleName><surname>เฉิน</surname></persName>อย่างแรงโดยไม่ทันตั้งตัว จนร่วงตกลงมาจากความสูง 8 เมตร กระแทกเบาะลมนิรภัย ท่ามกลางความตกตะลึงของบรรดาฝูงชนที่ยืนมุงดูจำนวนมาก ส่วน<persName><roleName>นาย</roleName><surname>เหลียน</surname></persName>หัวเราะลั่นและทำท่าตะเบ๊ะให้ฝูงชนด้วยความสะใจ </p>
<p>หลังจากนั้น <persName><roleName>นาย</roleName><surname>เหลียน</surname></persName>ให้สัมภาษณ์ว่า รู้สึกรำคาญที่<persName><roleName>นาย</roleName><surname>เฉิน</surname></persName>ทำให้การจราจรตัดขัดไปหมด คนประเภทนี้เป็นพวกเห็นแก่ตัว ชอบสร้างความเดือดร้อนให้ผู้อื่น และอยากเรียกร้องความสนใจขอให้รัฐเข้ามาช่วยเหลือ ไม่ได้คิดจะฆ่าตัวตายจริงๆ แต่อย่างใด</p>
<p>ด้านตำรวจกล่าวว่า เบื้องต้นพบว่า<persName><roleName>นาย</roleName><surname>เฉิน</surname></persName>เพิ่งสูญเงินจากธุรกิจก่อสร้างราว 2 ล้านหยวน หรือราว 10 ล้านบาท ทำให้คิดหนีปัญหา ส่วนสะพานดังกล่าวเป็นสถานที่ที่มีคนไปกระโดดเพื่อฆ่าตัวตายมาแล้ว 11 รายนับจากเดือนเมษายน</p></body>
</news>
