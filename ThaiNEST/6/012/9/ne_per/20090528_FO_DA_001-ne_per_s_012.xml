<teiHeader>
<fileDesc>
<titleStmt>
  <title>มติสหประชาชาติเห็นชอบคว่ำบาตรเกาหลีเหนือ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 10:20:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200455&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>มติสหประชาชาติเห็นชอบคว่ำบาตรเกาหลีเหนือ</headline>
<lead></lead>
<neck></neck>
<body><p>วันนี้(28 พ.ค.) สำนักข่าวต่างประเทศรายงานว่า 5 ชาติสมาชิกถาวรของคณะมนตรีความมั่นคงแห่งสหประชาชาติ รวมทั้งญี่ปุ่นและเกาหลีใต้ ตกลงในหลักการเพื่อคว่ำบาตรเกาหลีเหนือ หลังฝ่าฝืนทดลองอาวุธนิวเคลียร์เป็นครั้งที่ 2 ซึ่งก่อนหน้านี้ คณะมนตรีความมั่นคงฯ ก็มีมติเป็นเอกฉันท์ให้ประณามการทดลองนิวเคลียร์ของเกาหลีเหนือ เพราะเป็นการละเมิดกฎหมายระหว่างประเทศ อย่างไรก็ตาม นักการทูตคาดว่าจะยังไม่เห็นร่างญัตติการคว่ำบาตรที่จะหมุนเวียนให้ชาติสมาชิกทั้ง 15 ประเทศในคณะมนตรีความมั่นคงฯ แสดงความเห็นและลงมติได้ทันในสัปดาห์นี้</p>
<p>ทั้งนี้ นักการทูต กล่าวว่า ชาติสมาชิกทั้ง 7 ประเทศ จะมีการหารือถึงรายละเอียดของการคว่ำบาตร อีกครั้งในวันนี้และวันพรุ่งนี้(29 พ.ค.) ซึ่งเชื่อว่าจะยังไม่มีมาตรการใหม่ออกมา แต่จะเป็นแนวทางการบังคับใช้และขยายมาตรการคว่ำบาตรที่มีอยู่ตามข้อมติที่ 1718 ซึ่งได้ผ่านความเห็นชอบจากคณะมนตรีฯ มาตั้งแต่เดือนตุลาคม 2549 หลังจากที่เกาหลีเหนือทดลองนิวเคลียร์ครั้งแรก แต่การคว่ำบาตรมักไม่ได้รับความสนใจและไม่มีการบังคับใช้.</p></body>
</news>
