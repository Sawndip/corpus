<teiHeader>
<fileDesc>
<titleStmt>
  <title>ยีตทอว์อ้างพระเจ้าบอกให้เตือนซู จีคาดพม่าอาจปิดคดีในวันศุกร์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090528/14645/%e0%b8%a2%e0%b8%b5%e0%b8%95%e0%b8%97%e0%b8%ad%e0%b8%a7%e0%b9%8c%e0%b8%ad%e0%b9%89%e0%b8%b2%e0%b8%87%e0%b8%9e%e0%b8%a3%e0%b8%b0%e0%b9%80%e0%b8%88%e0%b9%89%e0%b8%b2%e0%b8%9a%e0%b8%ad%e0%b8%81%e0%b9%83%e0%b8%ab%e0%b9%89%e0%b9%80%e0%b8%95%e0%b8%b7%e0%b8%ad%e0%b8%99%e0%b8%8b%e0%b8%b9%e0%b8%88%e0%b8%b5%e0%b8%84%e0%b8%b2%e0%b8%94%e0%b8%9e%e0%b8%a1%e0%b9%88%e0%b8%b2%e0%b8%ad%e0%b8%b2%e0%b8%88%e0%b8%9b%e0%b8%b4%e0%b8%94%e0%b8%84%e0%b8%94%e0%b8%b5%e0%b9%83%e0%b8%99%e0%b8%a7%e0%b8%b1%e0%b8%99%e0%b8%a8%e0%b8%b8%e0%b8%81%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><persName><surname>ยีตทอว์</surname></persName>อ้างพระเจ้าบอกให้เตือน<persName><surname>ซู จี</surname></persName>คาดพม่าอาจปิดคดีในวันศุกร์</headline>
<lead>ย่างกุ้ง-ชาวอเมริกันอ้างพระเจ้าบอกให้มาเตือน<persName><surname>ซู จี</surname></persName>ว่าจะถูกลอบสังหาร ขณะที่ทางการพม่าปฏิเสธพยานของฝ่าย<persName><surname>ซู จี</surname></persName>ถึง 3 ปาก ส่อเค้าว่าต้องการปิดคดีในวันศุกร์</lead>
<neck></neck>
<body><p><persName><roleName>นาย</roleName><forename>จอห์น</forename> <middlename>วิลเลียม</middlename> <surname>ยีตทอว์</surname></persName> ชายชาวอเมริกันที่เป็นต้นเหตุให้<persName><roleName>นาง</roleName><forename>ออง ซาน</forename> <surname>ซู จี</surname></persName> วีรสตรีประชาธิปไตยของพม่า ต้องถูกดำเนินคดีในข้อหาละเมิดการกักบริเวณไว้ที่บ้านพักได้ขึ้นให้การในศาลเป็นวันแรก เมื่อวันพุธ (27 พ.ค.) โดยบอกว่าสาเหตุที่ตัวเองว่ายน้ำข้ามทะเลสาบอินยาไปยังบ้านของ<persName><roleName>นาง</roleName><surname>ซู จี</surname></persName>เป็นเพราะได้รับนิมิตจากพระเจ้าว่า ผู้ก่อการร้ายวางแผนจะลอบสังหาร<persName><roleName>นาง</roleName><surname>ซู จี</surname></persName> จึงต้องการจะไปเตือนเธอ รวมถึงรัฐบาลพม่า
</p>
<p><persName><roleName>นาย</roleName><forename>เนียน</forename> <surname>วิน</surname></persName> โฆษกพรรคสันนิบาตแห่งชาติเพื่อประชาธิปไตย (เอ็นแอลดี) ซึ่งเป็นหนึ่งในคณะทนายของ<persName><roleName>นาง</roleName><surname>ซู จี</surname></persName>เปิดเผยว่า <persName><roleName>นาย</roleName><surname>ยีตทอว์</surname></persName>ซึ่งนับถือศาสนาคริสต์นิกายมอร์มอนอย่างเคร่งครัด ได้เดินทางจากบ้านพักในรัฐมิสซูรีมายังพม่าเพราะฝันว่าผู้ก่อการร้ายจะลอบสังหาร<persName><roleName>นาง</roleName><surname>ซู จี</surname></persName>แล้วป้ายความผิดให้รัฐบาลทหารพม่า จึงเดินทางมาเตือนทั้งสองฝ่ายเพราะพระเจ้าขอร้องให้ทำ</p>
<p>ในวันเดียวกันนี้ <persName><roleName>นาง</roleName><surname>ซู จี</surname></persName>ได้ตำหนิว่าเป็นความบกพร่องด้านการรักษาความปลอดภัยของทางการพม่าเองที่ทำให้เกิดเหตุการณ์นี้ขึ้น ตัวเธอไม่ควรที่จะต้องรับผิดชอบต่อเรื่องที่เกิดขึ้น ทั้งยังกล่าวด้วยว่าสาเหตุที่ไม่แจ้งเรื่องนี้ให้ทางการทราบในทันทีเพราะเกรงว่าจะทำให้<persName><roleName>นาย</roleName><surname>ยีตทอว์</surname></persName> และเจ้าหน้าที่รักษาความปลอดภัยได้รับอันตราย
</p>
<p>"ประเด็นสำคัญในเรื่องนี้คือ การรักษาความปลอดภัยบกพร่องหรือล้มเหลว ไม่มีการดำเนินมาตรการใดๆ เกี่ยวกับเรื่องการรักษาความปลอดภัย แต่กลับเป็นตัวฉันที่ถูกตั้งข้อหา" <persName><roleName>นาง</roleName><surname>ซู จี</surname></persName>กล่าว</p>
<p><persName><roleName>นาย</roleName><forename>เนียน</forename> <surname>วิน</surname></persName>ยังกล่าวด้วยว่าศาลได้ปฏิเสธพยาน 3 ใน 4 คนที่คณะทนายของ<persName><roleName>นาง</roleName><surname>ซู จี</surname></persName>เสนอให้การเป็นพยาน ซึ่งทำให้มีความเป็นไปได้ว่าการพิจารณาครั้งนี้อาจจะถูกรวบรัดตัดตอนให้เสร็จสิ้นภายในวันศุกร์นี้ โดยพยาน 3 คนที่ถูกปฏิเสธได้แก่ <persName><forename>อู วิน</forename> <surname>ถิ่น</surname></persName>, <persName><forename>อู ถิ่น</forename> <surname>โอ</surname></persName> และ<persName><forename>ดอว์ ขิ่น</forename> <surname>โมโม</surname></persName> โดยยอมให้<persName><roleName>นาย</roleName><forename>จี</forename> <surname>วิน</surname></persName> ขึ้นให้การเป็นพยานเพียงคนเดียวเท่านั้น</p>
<p> "ทางอัยการมีพยานถึง 14 ปากในขณะที่ฝ่ายจำเลยมีพยานเพียงปากเดียว อย่างนี้จะยุติธรรมหรือ" <persName><roleName>นาย</roleName><forename>เนียน</forename> <surname>วิน</surname></persName>กล่าว</p>
<p>ในวันเดียวกันนี้ กลุ่มเอ็นจีโอหลายแห่งไม่ว่าจะเป็นกลุ่มเบอร์มา แคมเปญ ยูเค, องค์การนิรโทษกรรมสากล, กลุ่มนอท ออน อาวเออร์ วอทช์, คริสเตียน โซลิแดริตี้ เวิลด์ไวด์ ฯลฯ ได้ร่วมกันเปิดเว็บไซต์ www.64forSuu.org  ขึ้นเพื่อเป็นศูนย์กลางในการรณรงค์ให้ปล่อยตัววีรสตรีประชาธิปไตยของพม่า โดยจะเปิดให้คนไปร่วมเขียนข้อความ หรืออัพโหลดวิดีโอเรียกร้องให้มีการปล่อยตัว<persName><roleName>นาง</roleName><surname>ซู จี</surname></persName> และนักโทษการเมืองในพม่าทุกคนไปจนถึงวันที่ 19 มิถุนายนนี้ ซึ่งเป็นวันเกิดครบรอบ 64 ปีของ<persName><roleName>นาง</roleName><surname>ซู จี</surname></persName></p>
<p></p></body>
</news>
