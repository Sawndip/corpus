<teiHeader>
<fileDesc>
<titleStmt>
  <title>นายกรัฐมนตรี'อินเดีย' เข้าพิธีสาบานตนสมัย2  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/230509/5108  </bibl>
</sourceDesc>
</fileDesc>
</teiHeader>
<news>
<headline>นายกรัฐมนตรี'อินเดีย' เข้าพิธีสาบานตนสมัย2</headline>
<lead><persName><roleName>นายกรัฐมนตรี</roleName><forename>มันโมฮัน</forename>  <surname>ซิงห์</surname></persName>  ของอินเดีย  จะเข้าสาบานตนรับตำแหน่งต่อเป็นสมัยที่   2  ในวันศุกร์  หลังพันธมิตรนำโดยพรรคคองเกรสของเขาคว้าชัยชนะการเลือกตั้งทั่วไปครั้งล่าสุดมาครองได้</lead>
<neck></neck>
<body><p>ผู้นำแดนภารตะวัย  76  ปี  พร้อมคณะรัฐมนตรีรวม  60  คน  มีกำหนดเข้าพิธีสาบานตนรับตำแหน่งต่อหน้า<persName><roleName>ประธานาธิบดี</roleName><forename>ประติภา </forename>  <surname>ปาติล</surname></persName>  ที่ทำเนียบประธานาธิบดีในกรุงนิวเดลีช่วงค่ำวันศุกร์   โดย<persName><roleName>นาย</roleName><surname>ซิงห์</surname></persName>นับเป็นนายกรัฐมนตรีคนแรกต่อจาก<persName><roleName>นาย</roleName><forename>ยาวาหะราล</forename> <surname>เนห์รู </surname></persName> นายกรัฐมนตรีคนแรก  ที่กลับมาดำรงตำแหน่งต่ออีกสมัยหลังครบวาระเทอมแรก</p>
<p>รัฐบาลผสมของเขาสามารถกวาดที่นั่งจากการเลือกตั้งได้  262  ที่นั่งจากทั้งหมด  543  ที่นั่ง  แต่ยังขาดอีก  10  เสียงจึงจะได้เสียงข้างมาก  ทำให้พรรคคองเกรสต้องดึงพรรคระดับท้องถิ่นเข้ามามาร่วมจัดตั้งรัฐบาล  และได้เสียงเพิ่มเป็น  322  ที่นั่ง</p>
<p>ช่วงหลายวันที่ผ่านมา  <persName><roleName>นาย</roleName><surname>ซิงห์</surname> </persName> และ<persName><roleName>นาง</roleName><forename>โซเนีย</forename>  <surname>คานธี</surname></persName>  หัวหน้าพรรคคองเกรส  ต้องพยายามเจรจาอย่างหนักกับพรรคร่วมรัฐบาลเพื่อต่อรองเก้าอี้รัฐมนตรี  และการเจรจายังคงยืดเยื้อมาจนถึงวันศุกร์   โดยพรรคดีเอ็มเคจากภาคใต้ขอเก้าอี้มากถึง  9  ตำแหน่ง  แต่พรรคคองเกรสขอต่อรองลดเหลือ  6  ตำแหน่ง  ซึ่งขณะนี้การเจรจาก็ยังคงไม่ได้ข้อสรุป</p>
<p>พรรคคองเกรสมีที่นั่งอยู่มากที่สุด   206  ที่นั่ง  จึงมีสิทธิ์ได้กระทรวงใหญ่  ทั้งคลัง  กลาโหม   ต่างประเทศ  และความมั่นคงภายใน  ส่วนพรรคร่วมรัฐบาลจะได้กระทรวงอื่นๆ  ที่เหลือ  เช่น  กระทรวงรถไฟและโทรคมนาคม  คาดกันว่า<persName><roleName>นาย</roleName><forename>ประนาบ </forename> <surname>มุเคอร์จี</surname></persName>  อดีตรัฐมนตรีต่างประเทศ  จะได้นั่งเป็นขุนคลังคนใหม่  ส่วน<persName><roleName>นาย</roleName><forename>พี.</forename> <surname>จิตธรรมพาราม</surname></persName>  จะรั้งตำแหน่งรัฐมนตรีมหาดไทย  ด้านสื่อท้องถิ่นรายงานว่า   <persName><forename>กมล </forename> <surname>นาถ</surname></persName>  จะถูกโยกจากกระทรวงการค้าไปต่างประเทศ  ขณะที่<persName><roleName>นาย</roleName><forename>เอ.</forename><middlename>เค.</middlename> <surname>แอนโทนี</surname> </persName> น่าจะนั่งเป็นรัฐมนตรีกลาโหมตามเดิม</p>
<p><persName><roleName>นายกฯ </roleName> <surname>ซิงห์</surname></persName>   ซึ่งมีฉายาว่า   "<persName><addName>มิสเตอร์คลีน</addName></persName>"  จากภาพพจน์นักการเมืองมือสะอาด  เน้นย้ำว่าในสมัยที่ 2   นี้  เขาจะปรับปรุงให้รัฐบาลมีประสิทธิภาพและรับผิดชอบมากขึ้น  รวมถึงเร่งปฏิรูปเศรษฐกิจ.         </p></body>
</news>
