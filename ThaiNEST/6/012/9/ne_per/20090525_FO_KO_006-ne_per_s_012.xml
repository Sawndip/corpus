<teiHeader>
<fileDesc>
<titleStmt>
  <title>ฝูงชนฝ่าสายฝนเคารพศพอดีตผู้นำโสม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14142/%e0%b8%9d%e0%b8%b9%e0%b8%87%e0%b8%8a%e0%b8%99%e0%b8%9d%e0%b9%88%e0%b8%b2%e0%b8%aa%e0%b8%b2%e0%b8%a2%e0%b8%9d%e0%b8%99%e0%b9%80%e0%b8%84%e0%b8%b2%e0%b8%a3%e0%b8%9e%e0%b8%a8%e0%b8%9e%e0%b8%ad%e0%b8%94%e0%b8%b5%e0%b8%95%e0%b8%9c%e0%b8%b9%e0%b9%89%e0%b8%99%e0%b8%b3%e0%b9%82%e0%b8%aa%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>ฝูงชนฝ่าสายฝนเคารพศพอดีตผู้นำโสม</headline>
<lead>กิมแฮ-ชาวเกาหลีใต้ลงทุนเดินฝ่าสายฝนไปเคารพศพอดีตผู้นำที่บ้านเกิด โวยรัฐสอบสวนหนักไปจนทำให้<persName><roleName>นาย</roleName><surname>โรห์</surname></persName>เกิดความเครียดถึงขั้นฆ่าตัวตาย</lead>
<neck></neck>
<body><p> ชาวเกาหลีใต้เกือบ 8 หมื่นคนลงทุนเดินฝ่าสายฝนที่กระหน่ำลงมาอย่างหนักเมื่อวันอาทิตย์ (24 พ.ค.) เพื่อไปเคารพศพอดีต<persName><roleName>ประธานาธิบดี</roleName><surname>โรห์</surname> <forename>มู ฮุน</forename></persName> ซึ่งตั้งบำเพ็ญกุศลอยู่ที่หมู่บ้านบองฮา จังหวัดกิมแฮ บ้านเกิดของ<persName><roleName>นาย</roleName><surname>โรห์</surname></persName> ภายหลังจากที่ช็อกกับการฆ่าตัวตายของอดีตผู้นำที่ได้ชื่อว่าใจซื่อมือสะอาด แต่กลับต้องมาถูกดำเนินคดีในข้อหาคอรัปชั่นของภรรยา และหลานเขย</p>
<p> ฝูงชนได้นำดอกเบญจมาศสีขาวไปวางไว้ที่หีบศพตามธรรมเนียมของเกาหลีใต้ โดยส่วนใหญ่มีน้ำตานองหน้า และบางคนถึงกับเป็นลมล้มพับ ส่วนที่กรุงโซลนั้น ตำรวจปราบจลาจลต้องมาคอยอารักขาความสงบอยู่ด้านนอกพระราชวังด็อกซู ซึ่งเป็นสถานที่จัดให้มีการไว้อาลัยเพราะเกรงว่าผู้ที่สนับสนุนอดีต<persName><roleName>ประธานาธิบดี</roleName><surname>โรห์</surname></persName>จะก่อเหตุวุ่นวายขึ้น</p>
<p> ด้านผู้นำประเทศต่างๆ ทั่วโลกไม่ว่าจะเป็น<persName><roleName>ประธานาธิบดี</roleName><forename>บารัก</forename> <surname>โอบามา</surname></persName> แห่งสหรัฐ <persName><roleName>นายกรัฐมนตรี</roleName><forename>ทาโร</forename> <surname>อะโซ</surname></persName>แห่งญี่ปุ่นต่างพากันส่งสาส์นแสดงความเสียใจไปยังครอบครัวของ<persName><roleName>นาย</roleName><surname>โรห์</surname></persName> และประชาชนชาวเกาหลีใต้ ส่วน<persName><roleName>นาย</roleName><surname>บัน</surname> <forename>คี มุน</forename></persName> เลขาธิการสหประชาชาติ ซึ่งเคยเป็นรัฐมนตรีต่างประเทศของเกาหลีใต้ กล่าวว่า ช็อก และเสียใจมาก แม้แต่สำนักข่าวของทางการเกาหลีเหนือก็รายงานข่าวนี้ด้วยเช่นกัน</p>
<p> <persName><roleName>นาย</roleName><surname>โรห์</surname></persName> วัย 62 ปี เคยเป็นทนายความสิทธิมนุษยชนมาก่อนเข้าดำรงตำแหน่งระหว่างปี 2546-2551 เขาถูกอัยการเรียกตัวไปสอบปากคำเมื่อเดือนที่แล้วในข้อหาพัวพันการคอรัปชั่น นับเป็นอดีตผู้นำคนที่ 3 ของประเทศที่ถูกสอบสวนข้อหารับสินบนหลังออกจากตำแหน่ง แต่เมื่อช่วงเช้าวันเสาร์ที่ผ่านมา <persName><roleName>นาย</roleName><surname>โรห์</surname></persName>กลับกระโดดหน้าผาฆ่าตัวตายโดยเขียนจดหมายทิ้งเอาไว้ว่า "ไม่ต้องเศร้าไป ชีวิตและความตายต่างเป็นเรื่องธรรมชาติไม่ใช่หรือ อย่าเสียใจ และไม่ต้องไปโทษใครทั้งนั้น มันคือชะตากรรม" ซึ่งผลการตรวจสอบเบื้องต้นยืนยันว่าเป็นลายมือของ<persName><roleName>นาย</roleName><surname>โรห์</surname></persName>จริง </p>
<p> คดีคอรัปชั่นที่คาดว่าเป็นสาเหตุให้<persName><roleName>นาย</roleName><surname>โรห์</surname></persName>ต้องปลิดชีพตัวเองเป็นเรื่องที่บริษัทรองเท้ารายใหญ่ได้จ่ายเงินมูลค่า 1 ล้านดอลลาร์สหรัฐ (ราว 35 ล้านบาท) ให้แก่ภรรยาของเขา และอีก 5 ล้านดอลลาร์สหรัฐ ให้แก่สามีหลานสาวคนหนึ่งของ<persName><roleName>นาย</roleName><surname>โรห์</surname></persName> ทำให้<persName><roleName>นาย</roleName><surname>โรห์</surname></persName>ต้องออกมากล่าวขอโทษประชาชนที่ครอบครัวตัวเองเข้าไปเกี่ยวข้องกับการคอรัปชั่น แต่ยืนกรานว่าตัวเองไม่ได้เกี่ยวข้องด้วย</p>
<p>  ทั้งนี้ มีบางฝ่ายมองว่าสาเหตุที่<persName><roleName>นาย</roleName><surname>โรห์</surname></persName>ตัดสินใจฆ่าตัวตายเป็นเพราะทนแรงกดดันจากการสอบสวนไม่ไหว แต่มีบางส่วนที่ตำหนิ<persName><roleName>นาย</roleName><surname>โรห์</surname></persName>ว่าควรจะมีชีวิตอยู่ต่อไปเพื่อเผชิญกับกระบวนการยุติธรรม และมองว่าการเสียชีวิตแบบนี้ของ<persName><roleName>นาย</roleName><surname>โรห์</surname></persName>อาจทำลายภาพลักษณ์ของประเทศ และส่งผลกระทบต่อเยาวชนในทางลบ</p></body>
</news>
