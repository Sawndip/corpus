<teiHeader>
<fileDesc>
<titleStmt>
  <title>'โอบามา'ร้องหม่องปล่อย'ซูจี'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/280509/5365  </bibl>
</sourceDesc>
</fileDesc>
</teiHeader>
<news>
<headline>'<persName><surname>โอบามา</surname></persName>'ร้องหม่องปล่อย'<persName><surname>ซูจี</surname></persName>'</headline>
<lead><persName><roleName>ประธานาธิบดี</roleName><forename>บารัก</forename>  <surname>โอบามา</surname></persName>  ของสหรัฐ  เรียกร้องให้รัฐบาลทหารพม่าปล่อยตัว<persName><roleName>นาง</roleName><forename>อองซาน </forename> <surname>ซูจี</surname> </persName> โดยทันทีอย่างไม่มีเงื่อนไข  ขณะที่การพิจารณาคดีนางในข้อหาละเมิดกฎการกักบริเวณยังคงดำเนินไปท่ามกลางการรักษาความปลอดภัยอย่างเข้มงวด  เนื่องจากเป็นวันครบรอบ  19  ปีการเลือกตั้งทั่วไปครั้งล่าสุดเมื่อ  27  พ.ค. 2533</lead>
<neck></neck>
<body><p>ประธานาธิบดีสหรัฐระบุในแถลงการณ์เมื่อวันอังคาร  ประณามอย่างรุนแรงต่อการกักบริเวณ<persName><roleName>นาง</roleName><surname>ซูจี</surname></persName>   แกนนำเรียกร้องประชาธิปไตยในพม่าและหัวหน้าพรรคสันนิบาตแห่งชาติเพื่อประชาธิปไตย   (เอ็นแอลดี)  พร้อมเรียกร้องรัฐบาลทหารปล่อยตัว<persName><roleName>นาง</roleName><surname>ซูจี</surname></persName>  "โดยทันทีและไม่มีเงื่อนไข" </p>
<p>ก่อนหน้านี้<persName><surname>โอบามา</surname></persName>เพิ่งสั่งขยายเวลาคว่ำบาตรพม่าออกไปเพื่อกดดันให้ทางการพม่ายุติการดำเนินคดี<persName><roleName>นาง</roleName><surname>ซูจี</surname></persName>  แต่ดูเหมือนพม่ายังคงนิ่งเฉยและไม่รู้สึกสะทกสะท้านต่อเสียงเรียกร้องจากทั่วโลก  รวมถึงจากอังกฤษ  ซึ่งล่าสุดได้เปิดเว็บไซต์  www.64forsuu.org  สนับสนุนการเรียกร้องอิสรภาพให้<persName><roleName>นาง</roleName><surname>ซูจี</surname></persName> </p>
<p>วันพุธ    ทางการพม่าสั่งเพิ่มกำลังตำรวจลาดตระเวนถนนสายหลักในย่างกุ้งเพื่อจับตาการชุมนุมของสมาชิกพรรคเอ็นแอลดี  เพื่อร่วมรำลึกครบรอบ  19  ปีแห่งการถูกปล้นชัยชนะในการเลือกตั้งทั่วไปเมื่อวันที่  27  พ.ค.  2533  แม้พรรคจะกวาดที่นั่งได้อย่างถล่มทลาย  392   เสียงจากทั้งหมด  485  เสียง  และทั่วโลกยอมรับว่าเป็นการเลือกตั้งที่บริสุทธิ์และยุติธรรม ก็ตาม </p>
<p>การรักษาความปลอดภัยโดยรอบเรือนจำอินเส่ง   สถานที่พิจารณาคดี<persName><roleName>นาง</roleName><surname>ซูจี</surname></persName>   ก็เป็นไปอย่างเข้มงวดมากขึ้นเช่นกัน   ขณะที่<persName><roleName>นาย</roleName><forename>จอห์น</forename>  <surname>เยตทอว์</surname></persName>  ชาวอเมริกันวัย  53  ปี  ตัวการที่ทำให้หัวหน้าพรรคเอ็นแอลดีถูกตั้งข้อหา  จะขึ้นให้การต่อศาลพิเศษในเรือนจำอินเส่งวันพุธ  เขาถูกทางการพม่าตั้งข้อหาละเมิดกฎการเข้าเมือง  ว่ายน้ำอย่างผิดกฎหมาย  และฝ่าฝืนกฎหมายความมั่นคง </p>
<p><persName><roleName>นาย</roleName><surname>เยตทอว์</surname></persName>ใช้ตีนกบที่ทำขึ้นเองเป็นอุปกรณ์ช่วยให้เขาว่ายน้ำข้ามทะเลสาบอินยาไปยังบ้านพักของ<persName><roleName>นาง</roleName><surname>ซูจี</surname></persName>เมื่อต้นเดือน    เขาอ้างว่าต้องการไปเตือนนางให้ทราบว่ากำลังถูกจ้องปองร้าย </p>
<p>     ผู้ช่วยหญิง  2  คนของ<persName><roleName>นาง</roleName><surname>ซูจี</surname></persName>ก็ถูกนำตัวขึ้นศาลในวันพุธเช่นกัน  ทั้งสองคนถูกตั้งข้อหาละเมิดกฎหมายความมั่นคงของชาติ</p>
<p>เมื่อวันอังคาร  <persName><roleName>นาง</roleName><surname>ซูจี</surname></persName>ในวัย  63  ปี  ถูกนำตัวขึ้นให้การต่อศาลในการพิจารณาคดีแบบเปิด  เธอยืนยันไม่ได้ทราบล่วงหน้ามาก่อนเกี่ยวกับการมาของ<persName><roleName>นาย</roleName><surname>เยตทอว์ </surname></persName> เธอเพียงแต่ให้ที่พักพิ่งชั่วคราวแก่ชายคนนี้เท่านั้น</p>
<p>ทั้งนี้  คาดว่าการไต่สวนคดีนี้จะจบลงด้วยการตัดสินว่า<persName><roleName>นาง</roleName><surname>ซูจี</surname></persName>ผิดจริง  ซึ่งหากเป็นเช่นนั้น  เธอจะต้องโทษจำคุกสูงสุด   5  ปี  ด้านทนายของเธอระบุว่า  ศาลอาจปิดคดีอย่างเร็วที่สุดวันศุกร์นี้</p>
<p>ช่วงเช้าวันอังคาร   รัฐบาลทหารพม่าได้แจ้งแก่<persName><roleName>นาง</roleName><surname>ซูจี</surname></persName>ว่า  การกักบริเวณเธอในรอบล่าสุดเป็นเวลา   6  ปีได้ครบหนดอย่างเป็นทางการแล้ว  ทั้งนี้  การกักบริเวณดังกล่าวมีกำหนดสิ้นสุดลงในวันที่   27  พ.ค. และก่อนหน้านี้พม่าเพิ่งออกมาอ้างว่ามีสิทธิ์ที่จะขยายระยะเวลาการกักขังเธอออกไปอีก  6  เดือน  ซึ่งนานาชาติมองว่าเป็นความพยายามของทางการพม่าที่จะปิดกั้นไม่ให้<persName><roleName>นาง</roleName><surname>ซูจี</surname></persName>มีบทบาทในการเลือกตั้งครั้งสำคัญในปีหน้า.</p></body>
</news>
