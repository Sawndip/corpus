<teiHeader>
<fileDesc>
<titleStmt>
  <title>ศรีลังกาหมกเม็ดการตายผู้นำพยัคฆ์ทมิฬ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090525/14143/%e0%b8%a8%e0%b8%a3%e0%b8%b5%e0%b8%a5%e0%b8%b1%e0%b8%87%e0%b8%81%e0%b8%b2%e0%b8%ab%e0%b8%a1%e0%b8%81%e0%b9%80%e0%b8%a1%e0%b9%87%e0%b8%94%e0%b8%81%e0%b8%b2%e0%b8%a3%e0%b8%95%e0%b8%b2%e0%b8%a2%e0%b8%9c%e0%b8%b9%e0%b9%89%e0%b8%99%e0%b8%b3%e0%b8%9e%e0%b8%a2%e0%b8%b1%e0%b8%84%e0%b8%86%e0%b9%8c%e0%b8%97%e0%b8%a1%e0%b8%b4%e0%b8%ac.html  </bibl>
</sourceDesc>
</fileDesc>
</teiHeader>
<news>
<headline>ศรีลังกาหมกเม็ดการตายผู้นำพยัคฆ์ทมิฬ</headline>
<lead>โคลัมโบ-สื่อทางการแฉ รัฐบาลศรีลังกาโกหกเรื่องเวลาและสาเหตุการเสียชีวิตของ "<persName><forename>เวฬุพิลัย</forename></persName>"</lead>
<neck></neck>
<body><p>
สำนักข่าวเอเอฟพีรายงานเมื่อวันอาทิตย์ (24 พ.ค.) ว่า เกิดความกังขาเรื่องการเสียชีวิตของ<persName><roleName>นาย</roleName><forename>เวฬุพิลัย</forename> <surname>ประภาการันต์</surname></persName> ผู้นำกบฏพยัคฆ์ทมิฬอีแลม ขึ้น ภายหลังจากหนังสือพิมพ์ออบเซอร์เวอร์ ซึ่งเคยเป็นกระบอกเสียงให้ทางการศรีลังกามาโดยตลอด รายงานว่า <persName><roleName>นาย</roleName><forename>เวฬุพิลัย</forename></persName>เสียชีวิตในป่าโกงกาง ซึ่งขัดกับที่ทางกองทัพประกาศก่อนหน้านี้ว่า <persName><roleName>นาย</roleName><forename>เวฬุพิลัย</forename></persName>ถูกยิงเสียชีวิตในวันจันทร์ที่ 18 พฤษภาคม ขณะพยายามหลบหนีออกจากจุดยิงปะทะกันในรถพยาบาล</p>
<p> ออบเซอร์เวอร์รายงานว่า เรื่อง<persName><roleName>นาย</roleName><forename>เวฬุพิลัย</forename></persName>หลบหนีออกไปในรถพยาบาลเกิดขึ้นภายหลังจากทหารแอบไปดักฟังการสื่อสารทางวิทยุของกลุ่มพยัคฆ์ทมิฬเข้า ทั้งที่จริงแล้วในวันจันทร์ที่ทางการประกาศว่า<persName><roleName>นาย</roleName><forename>เวฬุพิลัย</forename></persName>เสียชีวิตนั้น ทหารพบเพียงแค่ปืนพกและเข็มขัดกระสุนของ<persName><roleName>นาย</roleName><forename>เวฬุพิลัย</forename></persName>เท่านั้น โดยเพิ่งจะมาพบร่างของผู้นำกบฏพยัคฆ์ทมิฬอยู่ในป่าโกงกางเอาในวันถัดไป โดยหนังสือพิมพ์ฉบับนี้ยังรายงานด้วยว่า กลุ่มพยัคฆ์ทมิฬพยายามจะหลอกให้ทางกองทัพเชื่อว่า<persName><roleName>นาย</roleName><forename>เวฬุพิลัย</forename></persName>ถูกสังหารขณะพยายามหลบหนีในรถพยาบาล เพื่อเบี่ยงเบนความสนใจ</p>
<p> ขณะนี้ยังไม่มีเจ้าหน้าที่ของทางการศรีลังกาออกมาให้ความเห็นเกี่ยวกับรายงานข่าวของออบเซอร์เวอร์ แต่สิ่งที่น่าสังเกตคือ ทางการศรีลังกาไม่ได้เปิดเผยผลการชันสูตรศพ<persName><roleName>นาย</roleName><forename>เวฬุพิลัย</forename></persName> หรือมีแถลงการณ์ยืนยันอย่างเป็นทางการว่า<persName><roleName>นาย</roleName><forename>เวฬุพิลัย</forename></persName>เสียชีวิตเมื่อไร และอย่างไร แถมรายละเอียดเรื่องการจัดการศพก็ขัดแย้งกัน โดยโฆษกรัฐบาลกล่าวว่า ศพจะถูกนำไปมอบให้สัปเหร่อ ขณะที่ผู้บัญชาการทหารบกกลับบอกว่าศพถูกเผา และเถ้าถ่านได้นำโปรยลงทะเลไปแล้ว</p>
<p> จุดที่น่าสังเกตอีกอย่างหนึ่งก็คือ รัฐบาลศรีลังกาเพิ่งจะมาแพร่ภาพศพ<persName><roleName>นาย</roleName><forename>เวฬุพิลัย</forename></persName>เป็นครั้งแรกเอาในวันอังคาร ทั้งๆ ที่อ้างว่า<persName><roleName>นาย</roleName><forename>เวฬุพิลัย</forename></persName>เสียชีวิตไปตั้งแต่วันจันทร์ โดยการแพร่ภาพศพมีขึ้นภายหลังจากเว็บไซต์ของกลุ่มพยัคฆ์ทมิฬอ้างว่า<persName><roleName>นาย</roleName><forename>เวฬุพิลัย</forename></persName>ยังไม่ตาย
</p>
<p> วันเดียวกัน <persName><roleName>ประธานาธิบดี</roleName><forename>มหินทรา</forename> <surname>ราชปักเษา</surname></persName>ของศรีลังกา ปฏิเสธข้อเรียกร้องขององค์การสหประชาชาติ (ยูเอ็น) ให้ยกเลิกข้อจำกัดในการส่งความช่วยเหลือไปยังค่ายผู้ลี้ภัยที่แออัดยัดเยียด โดยบอกว่าทางกองทัพจะต้องสกรีนผู้ลี้ภัย ซึ่งมีอยู่มากถึงเกือบ 3 แสนคน ให้เสร็จเสียก่อนจึงจะส่งความช่วยเหลือเข้าไปได้ ทั้งนี้ เพื่อรับประกันว่าจะไม่มีพวกกบฏพยัคฆ์ทมิฬแทรกซึมอยู่ในกลุ่มผู้อพยพหนีภัยสงครามเหล่านี้</p></body>
</news>
