<teiHeader>
<fileDesc>
<titleStmt>
  <title>'ซูจี'ยืนยันความบริสุทธิ์ต่อศาล  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270509/5308  </bibl>
</sourceDesc>
</fileDesc>
</teiHeader>
<news>
<headline>'<persName><surname>ซูจี</surname></persName>'ยืนยันความบริสุทธิ์ต่อศาล</headline>
<lead><persName><roleName>นาง</roleName><forename>อองซาน </forename> <surname>ซูจี</surname> </persName> แกนนำเรียกร้องประชาธิปไตยคนสำคัญในพม่า  ยืนยันต่อศาลอีกครั้งเมื่อวันอังคาร  ว่าเธอไม่ได้กระทำการใดๆ  ที่เป็นการละเมิดต่อกฎการกักบริเวณตามที่รัฐบาลทหารพม่ากล่าวหา  ระบุเธอเพียงให้ที่พักพิงชั่วคราวแก่ชายชาวอเมริกันที่ว่ายน้ำข้ามทะเลสาบมายังบ้านพักของเธอเท่านั้น</lead>
<neck></neck>
<body><p><persName><roleName>นาง</roleName><surname>ซูจี</surname></persName>  เจ้าของรางวัลโนเบลสาขาสันติภาพ  วัย  63  ปี  ถูกนำตัวขึ้นให้การต่อศาลพิเศษในเรือนจำอินเส่งเป็นครั้งแรกเมื่อวันอังคาร  ท่ามกลางการรักษาความปลอดภัยอย่างเข้มงวด   หลังเมื่อวันจันทร์อัยการสั่งยกเลิกการสอบปากคำพยาน  8  คนที่เหลือ  ท่ามกลางการคาดการณ์ว่าการไต่สวนคดีน่าจะเสร็จสิ้นภายในไม่กี่วันข้างหน้านี้</p>
<p>นักการทูตและผู้สื่อข่าวที่ได้รับอนุญาตให้เข้าร่วมฟังการพิจารณาคดีด้วยเผยว่า   <persName><roleName>นาง</roleName><surname>ซูจี</surname></persName>ได้ขึ้นให้การต่อศาลว่าผู้ช่วยคนหนึ่งของเธอเป็นผู้ปลุกเธอตอนช่วงใกล้รุ่งวันที่   4  พ.ค. และแจ้งให้ทราบว่า<persName><roleName>นาย</roleName><forename>จอห์น</forename>  <surname>เยตทอว์</surname> </persName> ได้บุกเข้ามาในบ้านพักของเธอ  แต่เธอไม่ได้แจ้งเรื่องนี้ให้ทางการทราบ</p>
<p>ส่วนข้อกล่าวหาที่ทางการอ้างว่าเธอได้ให้อาหารและยอมให้ชายอเมริกันผู้นี้พักอยู่ในบ้าน  นางระบุว่าเธอเพียงแต่ให้ที่พักชั่วคราวเท่านั้น  เพราะเห็นว่า<persName><roleName>นาย</roleName><surname>เยตทอว์</surname></persName>ว่ายน้ำกลับไปไม่ไหว  <persName><roleName>นาง</roleName><surname>ซูจี</surname></persName>บอกต่อว่า  <persName><roleName>นาย</roleName><surname>เยตทอว์</surname></persName>เดินทางออกจากบ้านพักของเธอไปเมื่อเกือบเที่ยงคืนวันที่  5  พ.ค.  "ดิฉันทราบเพียงว่าเขาออกไปที่ทะเลสาบ  แต่ไม่รู้ว่าไปทางไหนเพราะตอนนั้นมืดมาก" </p>
<p>แม้จะถูกประณามจากทั่วโลก   แต่ทางการพม่าก็ยังเดินหน้าไต่สวนคดีนี้ต่อ  นักวิเคราะห์ฟันธงว่าเป็นแผนเล่นงาน<persName><roleName>นาง</roleName><surname>ซูจี</surname></persName>ไม่ให้มีบทบาทในการเลือกตั้งครั้งสำคัญที่จะมีขึ้นปีหน้า  ประกอบกับระยะการกักบริเวณเธอในรอบล่าสุดจะครบกำหนดในวันที่   27  พ.ค.นี้แล้ว  ขณะที่นายตำรวจระดับสูงนายหนึ่งออกมาระบุว่า  ทางการอาจขยายเวลากักบริเวณนางออกไปอีก  6  เดือน</p>
<p>ด้าน<persName><roleName>พันตำรวจเอก</roleName><forename>มินต์ </forename> <surname>เต็ง</surname></persName>  เผยกับผู้สื่อข่าวและนักการทูตว่า  ที่จริงรัฐบาลทหารพม่าตัดสินใจแล้วว่าจะปล่อยตัว<persName><roleName>นาง</roleName><surname>ซูจี</surname></persName>  แต่พอดีมีคดีละเมิดกฎการกักบริเวณขึ้นมาเสียก่อน  เขาอ้างด้วยว่าหากดูข้อมูลอย่างเป็นทางการจะเห็นว่า<persName><roleName>นาง</roleName><surname>ซูจี</surname></persName>ถูกกักบริเวณภายในบ้านพักรอบนี้เพียง   4  ปีครึ่ง   ดังนั้นทางการจึงสามารถขยายระยะเวลาการกักบริเวณเธอออกไปได้อีก  6  เดือนเพื่อให้ครบ  5  ปี  ตามเกณฑ์สูงสุดที่กฎหมายความมั่นคงกำหนดไว้.</p></body>
</news>
