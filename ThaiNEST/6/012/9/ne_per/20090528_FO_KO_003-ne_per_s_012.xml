<teiHeader>
<fileDesc>
<titleStmt>
  <title>เยอรมนีสั่งแบนกระทิงแดงโคลา  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090528/14643/%e0%b9%80%e0%b8%a2%e0%b8%ad%e0%b8%a3%e0%b8%a1%e0%b8%99%e0%b8%b5%e0%b8%aa%e0%b8%b1%e0%b9%88%e0%b8%87%e0%b9%81%e0%b8%9a%e0%b8%99%e0%b8%81%e0%b8%a3%e0%b8%b0%e0%b8%97%e0%b8%b4%e0%b8%87%e0%b9%81%e0%b8%94%e0%b8%87%e0%b9%82%e0%b8%84%e0%b8%a5%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>เยอรมนีสั่งแบนกระทิงแดงโคลา</headline>
<lead>เบอร์ลิน- 6 รัฐในเยอรมนีสั่งร้านค้าปลีกเลิกขายกระทิงแดงโคลา หลังพบร่องรอยของโคเคนผสมอยู่ในปริมาณเล็กน้อย ขณะที่บริษัทยืนกรานไม่เป็นอันตราย</lead>
<neck></neck>
<body><p>สำนักข่าวเอพีรายงานเมื่อวันอังคาร (26 พ.ค.) ว่ารัฐบาลท้องถิ่นใน 6 รัฐของเยอรมนีได้มีคำสั่งให้ร้านค้าปลีกห้ามขายเครื่องดื่มชูกำลังกระทิงแดงโคลา หลังจากที่ตรวจพบร่องรอยโคเคนผสมอยู่ ขณะที่รัฐบาลกำลังพิจารณาจะห้ามจำหน่ายสินค้านี้ทั่วประเทศแม้จะตรวจพบในปริมาณเล็กน้อย ส่วนบริษัทยืนยันว่า กระทิงแดงโคลาไม่เป็นอันตรายต่อร่างกาย</p>
<p>รายงานข่าวเผยว่า ทางการได้เริ่มคำสั่งห้ามขายตั้งแต่วันศุกร์ที่ผ่านมา หลังจากที่เจ้าหน้าที่สำนักงานความปลอดภัยด้านอาหารในรัฐนอร์ท-ไรน์ เวสต์ฟาเลียตรวจพบร่องรอยของโคเคนในกระทิงแดงโคลา โดย<persName><roleName>นาย</roleName><forename>เบิร์นฮาร์ด</forename> <surname>คึห์นเล</surname></persName> ผู้อำนวยการสำนักงานความปลอดภัยด้านอาหาร กระทรวงอาหาร การเกษตร และคุ้มครองผู้บริโภค เผยว่า ทางสถาบันได้ตรวจกระทิงแดงโคลาทางเคมีอย่างละเอียด พบร่องรอยโคเคนในปริมาณ 0.4 ไมโครกรัมต่อลิตร ซึ่งนำไปสู่การสั่งห้ามขายในอีก 5 รัฐ เนื่องจากเกรงว่าจะละเมิดกฎหมายควบคุมยาเสพติด</p>
<p>เจ้าหน้าที่กล่าวว่า ถึงแม้ปริมาณโคเคนที่พบจะไม่เป็นภัยต่อสุขภาพ แต่โคเคนเป็นสารที่ไม่ได้รับอนุญาตให้ผสมอยู่ในอาหาร ทำให้กระทิงแดงโคลาไม่สามารถจัดอยู่ในหมวดของอาหารได้ แต่ต้องอยู่ในหมวดสารเสพติด และจำเป็นต้องมีใบอนุญาตพิเศษจึงจะขายได้ ขณะที่<persName><roleName>นาย</roleName><forename>วิลเฮล์ม</forename> <surname>ไดเทอร์มานน์</surname></persName> โฆษกสำนักงานผู้บริโภคในรัฐนอร์ท-ไรน์ เวสต์ฟาเลีย หวังว่ารัฐอื่นๆ จะดำเนินการตามเช่นเดียวกัน
</p>
<p>อย่างไรก็ตาม ผู้อำนวยการสถาบันวิจัยยาและชีวการแพทย์ในเมืองนูเรมเบิร์ก รัฐบาวาเรีย ให้สัมภาษณ์นิตยสารไทม์ว่า เยอรมนีไม่ควรห้ามขายกระทิงแดงโคลา เพราะจากการตรวจสอบพบว่ามีโคเคนผสมอยู่ในปริมาณที่น้อยมาก และอาจจะเรียกโคเคนไม่ได้ด้วยซ้ำ เพราะเป็นสารที่ถูกคัดกรองจนไม่เหลือคุณสมบัติในการกระตุ้นประสาทอีกต่อไป ถ้าตรวจสอบอาหารและเครื่องดื่มอีกหลายประเภทที่วางขายทั่วโลกในขณะนี้ อาจต้องตกใจที่พบสารต้องห้ามผสมอยู่มากกว่านี้เสียอีก
</p>
<p>ด้านบริษัทกระทิงแดง ยืนยันว่าสารสกัดจากใบโคคาถูกใช้เป็นสารปรุงรสและแต่งกลิ่นจากธรรมชาติในอาหารทั่วโลก โดยกระทิงแดงโคลายังวางจำหน่ายได้อย่างถูกต้องตามกฎหมายทั้งในสหรัฐ และประเทศกลุ่มสหภาพยุโรป อีกทั้งจากการตรวจสอบยังไม่พบร่องรอยของโคเคนในกระทิงแดงโคลาตามที่ถูกเจ้าหน้าที่เยอรมันกล่าวหา</p></body>
</news>
