<teiHeader>
<fileDesc>
<titleStmt>
  <title>ญี่ปุ่นกุมขมับส่งออกวูบ จีดีพีไตรมาสแรกรูด4%  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=48324  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นกุมขมับส่งออกวูบ จีดีพีไตรมาสแรกรูด4%</headline>
<lead></lead>
<neck></neck>
<body><p>เศรษฐกิจญี่ปุ่นดิ่งเหว จีดีพีไตรมาสแรกรูด 4% กูรูเตือนญี่ปุ่นยังต้องใช้เวลาฟื้นตัวอีกนาน
เมื่อวานนี้ รัฐบาลญี่ปุ่นได้เปิดเผยว่า ตัวเลขผลผลิตมวลรวมภายในประเทศ (จีดีพี) ได้ดิ่งลงไปติดลบอยู่ที่ 4% แล้วในไตรมาสแรกของปีนี้ เมื่อเทียบกับไตรมาส 4 ของปีที่แล้ว ที่ติดลบอยู่ที่ 3.8% และยังเป็นการหดตัวอย่างต่อเนื่องเป็นไตรมาสที่ 4 โดยมีผลพวงมาจากวิกฤตเศรษฐกิจโลกที่ส่งผลกระทบอย่างรุนแรงต่อภาคการส่งออก และปริมาณการบริโภคในประเทศของญี่ปุ่นเอง</p>
<p>ขณะเดียวกัน การหดตัวของจีดีพีอย่างรุนแรงในไตรมาสล่าสุด ยังทำให้ตัวเลขการขยายตัวทางเศรษฐกิจตลอดทั้งปีนี้ของญี่ปุ่นหดตัวลงมาติดลบอยู่ที่ 15.2% ซึ่งถือเป็นตัวเลขที่ย่ำแย่ที่สุดนับตั้งแต่ปี 2498 เป็นต้นมา</p>
<p><persName><forename>ริชาร์ด</forename> <surname>เจอร์รัม</surname></persName> นักเศรษฐศาสตร์จากบริษัท แมคควอรี ซีเคียวริตี ยังคงเตือนว่า แม้เศรษฐกิจของญี่ปุ่นจะหล่นลงมาอยู่ในจุดต่ำสุดนับตั้งแต่หลังสงครามโลกครั้งที่ 2 แต่ทว่าการฟื้นตัวทางเศรษฐกิจจะยังไม่เกิดขึ้นอย่างรวดเร็ว ซึ่งทั้งหมดยังขึ้นอยู่กับภาคการส่งออกของญี่ปุ่นเอง</p>
<p>ขณะเดียวกัน <persName><forename>เดวิด</forename> <surname>ดอลลาร์</surname></persName> ผู้อำนวยการธนาคารโลก (เวิลด์แบงก์) ประจำประเทศจีน กล่าวว่า ยังเร็วเกินไปที่จะบอกว่าเศรษฐกิจจีนฟื้นตัวขึ้นแล้ว เนื่องจากในไตรมาสแรกที่ผ่านมายังไม่เห็นตัวเลขการลงทุนของภาคเอกชนในจีนเกิดขึ้น ซึ่งส่วนใหญ่เป็นการลงทุนจากภาครัฐ</p>
<p><persName><surname>ดอลลาร์</surname></persName> กล่าวด้วยว่า แม้แผนกระตุ้นเศรษฐกิจของจีนกว่า 4 ล้านล้านหยวน (ราว 20.4 ล้านล้านบาท) จะเป็นปัจจัยที่ช่วยสร้างเสถียรภาพให้กับเศรษฐกิจของจีนได้ แต่ไม่อาจทำให้การขยายตัวทางเศรษฐกิจเป็นไปอย่างยั่งยืนในระยะยาว รวมไปถึงจีนยังจะต้องใช้ความพยายามเพื่อเพิ่มปริมาณความต้องการในประเทศให้เพิ่มมากขึ้นจากที่เป็นอยู่</p></body>
</news>
