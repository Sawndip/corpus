<teiHeader>
<fileDesc>
<titleStmt>
  <title>'มฤตยูดำ'เศร้าบ่วงรัดคอลูกสาวสิ้นใจ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:45:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200399&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'<persName><addName>มฤตยูดำ</addName></persName>'เศร้าบ่วงรัดคอลูกสาวสิ้นใจ</headline>
<lead></lead>
<neck></neck>
<body><p>เมื่อวันที่ 27 พ.ค. <persName><forename>แอนดี</forename> <surname>ฮิลล์</surname></persName> โฆษกตำรวจเมืองฟินิกซ์ สหรัฐอเมริกา ออกแถลงการณ์ยืนยันว่า <persName><forename>เอ็กซ์โซดัส</forename> <surname>ไทสัน</surname></persName> ลูกสาววัย 4 ขวบของ “<persName><addName>มฤตยูดำ</addName></persName>” <persName><forename>ไมค์</forename> <surname>ไทสัน</surname></persName> อดีตแชมป์มวยโลกรุ่นยักษ์จอมอื้อฉาว วัย 42 ปี ได้เสียชีวิตลงแล้วที่โรงพยาบาลเซนต์โจเซฟ เมื่อเวลา 11.45 น. ของวันที่ 26 พ.ค. ที่ผ่านมา หลังประสบอุบัติเหตุลำคอหลุดเข้าไปในบ่วงของสายที่ห้อยระโยงระยางอยู่บนเครื่องวิ่งออกกำลังกายจนขาดอากาศหายใจ โดยเจ้าหน้าที่ตำรวจ รายงานถึงอุบัติเหตุดังกล่าว ซึ่งเกิดขึ้นที่บ้านของ <persName><forename>ไมค์</forename> <surname>ไทสัน</surname></persName> ว่า <persName><forename>เอ็กซ์โซดัส</forename></persName> ถูกพบโดยพี่ชายวัย 7 ขวบ จึงรีบไปตามคุณแม่ซึ่งอยู่อีกห้องหนึ่งของบ้านให้มาช่วยชีวิตน้องสาว ก่อนเรียกรถฉุกเฉินมานำตัวไปส่ง รพ.โดยด่วน แม้จะถึงมือแพทย์แล้ว แต่อาการของ <persName><forename>เอ็กซ์โซดัส</forename></persName> ยังอยู่ในภาวะวิกฤติ ต้องใช้เครื่องช่วยหายใจตลอดเวลา</p>
<p>ขณะเกิดเหตุ <persName><forename>ไมค์</forename> <surname>ไทสัน</surname></persName> ไม่ได้อยู่ที่บ้าน เนื่องจากเขาได้เดินทางไปที่ลาสเวกัส แต่หลังทราบข่าวร้าย เขาได้เดินทางกลับมาที่ฟินิกซ์ทันที เพื่อเข้าเยี่ยมดูอาการของลูกสาวที่โรงพยาบาล จนล่าสุด แพทย์ไม่สามารถยื้อชีวิตของ <persName><forename>เอ็กซ์โซดัส</forename></persName> ไว้ได้ ทั้งนี้ เจ้าหน้าที่สันนิษฐานว่า <persName><forename>เอ็กซ์โซดัส</forename></persName> อาจกำลังเล่นเครื่องวิ่งออกกำลังกายอยู่ ขณะที่มีสายห้อยอยู่ที่ด้านล่างของแผงควบคุมในลักษณะที่เป็นบ่วง ซึ่งเธออาจลื่นล้มจนหัวเข้าไปอยู่ในบ่วง หรือเอาหัวเข้าไปในห่วงด้วยตัวเอง ทำให้เธอถูกสายรัดคอจนขาดอากาศหายใจดังกล่าว.
</p></body>
</news>
