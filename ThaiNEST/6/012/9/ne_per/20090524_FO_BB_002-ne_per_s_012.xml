<teiHeader>
<fileDesc>
<titleStmt>
  <title>"ซูจี"ยันไม่ผิดตามข้อกล่าวหารัฐบาลพม่า  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-24 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/24/news_28803596.php?news_id=28803596  </bibl>
</sourceDesc>
</fileDesc>
</teiHeader>
<news>
<headline>"<persName><surname>ซูจี</surname></persName>"ยันไม่ผิดตามข้อกล่าวหารัฐบาลพม่า</headline>
<lead>"<persName><forename>ออง ซาน</forename> <surname>ซูจี</surname></persName>" ยืนยันความบริสุทธิ์ต่อหน้าผู้พิพากษา ชี้มาตรการรักษาความปลอดภัยหละหลวม ทำให้มีคนว่ายน้ำเข้าไปถึงบ้านพัก ด้านยูเอ็นร้องพม่าปล่อยนักโทษการเมือง</lead>
<neck></neck>
<body><p><persName><roleName>นาง</roleName><forename>ออง ซาน</forename> <surname>ซูจี</surname></persName> ผู้นำฝ่ายค้านของพม่า ยืนยันกับคณะผู้พิพากษาศาลพิเศษที่เรือนจำอินเส่งในนครย่างกุ้ง เมื่อวันศุกร์ (22 พ.ค.) ว่า เธอเป็นผู้บริสุทธิ์จากข้อหาละเมิดข้อตกลงการควบคุมตัว หลัง<persName><roleName>นาย</roleName><forename>จอห์น</forename> <surname>เยตทอว์</surname></persName> ชาวอเมริกันวัย 53 ปี ว่ายน้ำข้ามทะเลสาบไปยังบ้านพักที่เธอถูกกักบริเวณ</p>
<p>"ฉันไม่มีความผิด เพราะฉันไม่ก่ออาชญากรรมใดๆ" <persName><roleName>นาง</roleName><surname>ซูจี</surname></persName> กล่าว หลังจากผู้พิพากษาถามเธอว่าเธอมีความผิดจริงตามข้อกล่าวหาหรือไม่ พร้อมระบุว่า เหตุการณ์ที่เกิดขึ้นเป็นเพราะมาตรการรักษาความปลอดภัยที่หละหลวม ทำให้<persName><roleName>นาย</roleName><surname>เยตทอว์</surname></persName> สามารถเข้ามาถึงบ้านพักของเธอได้ และอยู่ค้างเป็นเวลา 2 วัน โดยอ้างว่ารู้สึกไม่สบายจนไม่สามารถว่ายน้ำกลับออกไปได้</p>
<p><persName><roleName>นาย</roleName><forename>เนียน</forename> <surname>วิน</surname></persName> ทนายและโฆษกของ<persName><roleName>นาง</roleName><surname>ซูจี</surname></persName> เผยว่า ศาลสอบปากคำพยานครบทั้ง 23 ราย ซึ่งส่วนใหญ่เป็นตำรวจ โดยการพิจารณาคดีจะมีขึ้นอีกครั้งในวันจันทร์ (25 พ.ค.)
ขณะที่<persName><roleName>นาย</roleName><surname>เยตทอว์</surname></persName> ก็ยืนยันความบริสุทธิ์ของตนเองต่อศาลเช่นเดียวกัน โดยระบุว่า เขาฝันถึง<persName><roleName>นาง</roleName><surname>ซูจี</surname></persName>ว่าจะถูกลอบสังหารจึงตัดสินใจไปหาเธอ ส่วน<persName><roleName>นาย</roleName><surname>วิน</surname></persName> ระบุว่า <persName><roleName>นาง</roleName><surname>ซูจี</surname></persName>ยอมให้<persName><roleName>นาย</roleName><surname>เยตทอว์</surname></persName>พักอยู่ที่บ้านด้วยสาเหตุ 2 ประการ ได้แก่ เหตุผลด้านมนุษยธรรม และเธอไม่อยากสร้างความลำบากให้คนอื่น</p>
<p>ทั้งนี้ รัฐบาลพม่ากักบริเวณเจ้าของรางวัลโนเบลสันติภาพรายนี้เป็นเวลา 13 ปี จาก 19 ปีหลังสุด หลังพรรคสันนิบาตเพื่อประชาธิปไตย (เอ็นแอลดี) ของเธอ ชนะการเลือกตั้งในปี 2533 อย่างถล่มทลาย และการตั้งข้อหาครั้งนี้มีขึ้นไม่กี่สัปดาห์ก่อนที่เส้นตายควบคุมตัวเธอจะหมดอายุในวันที่ 27 พ.ค.นี้ และหลายฝ่ายยังมองว่า รัฐบาลพยายามกีดกัน<persName><roleName>นาง</roleName><surname>ซูจี</surname></persName> ลงเลือกตั้งในปีหน้า เพราะหากเธอถูกตัดสินว่ามีความผิดจริง ก็จะถูกจำคุกเป็นเวลา 5 ปี</p>
<p>วันเดียวกัน คณะมนตรีความมั่นคงแห่งสหประชาชาติ (ยูเอ็น) ซึ่งประกอบด้วย สมาชิก 15 ชาติ เรียกร้องให้รัฐบาลพม่าปล่อยตัวนักโทษการเมืองและจัดการหารือกับ<persName><roleName>นาง</roleName><surname>ซูจี</surname></persName> แต่ไม่ได้เรียกร้องให้ยุติการดำเนินคดีกับผู้นำฝ่ายค้านหญิงรายนี้ โดยแหล่งข่าวภายในยูเอ็น เผยว่า อังกฤษเสนอให้คณะมนตรีความมั่นคงออกแถลงการณ์ที่แข็งกร้าวมากขึ้น เพื่อเรียกร้องให้มีการปล่อยตัว<persName><roleName>นาง</roleName><surname>ซูจี</surname></persName> แต่รัสเซียไม่เห็นด้วย</p></body>
</news>
