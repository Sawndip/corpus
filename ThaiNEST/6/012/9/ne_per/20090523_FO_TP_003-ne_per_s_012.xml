<teiHeader>
<fileDesc>
<titleStmt>
  <title>สว่านเจาะกะโหลกช่วยชีวิตหมอชนบทออสซีระบายเลือดคั่งสมอง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/x-cite-kidz/230509/5073  </bibl>
</sourceDesc>
</fileDesc>
</teiHeader>
<news>
<headline>สว่านเจาะกะโหลกช่วยชีวิตหมอชนบทออสซีระบายเลือดคั่งสมอง</headline>
<lead>    คุณหมอในถิ่นห่างไกลของออสเตรเลียช่วยชีวิตเด็กชายวัย  12  ด้วยการใช้สว่านเจาะไม้ไชเปิดกะโหลก  ระบายเลือดที่คั่งในสมองหลังอุบัติเหตุจักรยานล้ม</lead>
<neck></neck>
<body><p>หลังจาก<persName><forename>นิโคลัส</forename>  <surname>รอสซี </surname></persName> ได้พลัดตกจักรยาน  เด็กชายบ่นปวดหัวตลอดเวลาเมื่อกลับถึงบ้านที่เมืองแมรีโบโร  รัฐวิกตอเรีย  คุณแม่  <persName><forename>แคเรน</forename></persName>  ซึ่งเป็นพยาบาลอาชีพ  รีบพาลูกไปโรงพยาบาลในท้องถิ่น</p>
<p>     <persName><roleName>นายแพทย์</roleName><forename>ร็อบ </forename> <surname>คาร์สัน</surname> </persName> ให้นอนพักสังเกตอาการ  ราวหนึ่งชั่วโมงต่อมา  เจ้าหนูเริ่มหมดสติเป็นพักๆ  และมีอาการสั่นกระตุก</p>
<p>     คุณหมอรู้ทันทีว่ามีการตกเลือดในกะโหลก  ซึ่งเป็นการสร้างแรงกดดันต่อสมอง</p>
<p>   <persName>  <forename>นิโคลัส</forename></persName>  คุณพ่อของเจ้าหนู  เล่าว่า  "หมอคาร์สันออกมาพูดกับเราว่า  'ผมจะต้องเจาะเปิดกะโหลกของนิโคลัส  เพื่อลดความดันต่อสมอง  เจาะแค่รูเดียวเท่านั้น'"</p>
<p>     โรงพยาบาลชุมชนเล็กๆ  แห่งนี้  ไม่มีเครื่องมือเจาะเกี่ยวกับระบบประสาท  คุณหมอจึงใช้สว่านเจาะไม้ที่นำมาจากฝ่ายช่างของโรงพยาบาล</p>
<p><persName><roleName>หมอ</roleName><forename>คาร์สัน</forename></persName>โทร.หาแพทย์ศัลยประสาทมือหนึ่งในนครเมลเบิร์น  <persName><forename>เดวิด </forename> <surname>วอลเลซ </surname></persName> เพื่อให้หมอผู้เชี่ยวชาญแนะนำทางโทรศัพท์ตลอดเวลาที่ทำงานนี้  ซึ่งยังไม่เคยมีประสบการณ์มาก่อน</p>
<p>คุณหมอเจาะระบายลิ่มเลือดออกมา  และให้การพยาบาลก่อนนำส่งเด็กชายไปถึงโรงพยาบาลเด็กในเมลเบิร์นในอีกหนึ่งชั่วโมงต่อมา  "ถ้าคุณเจอสถานการณ์แบบนี้  คุณก็จะทำ  ไม่ใช่ว่าผมเก่งกาจอะไร  ผมแค่ทำตามหน้าที่  ซึ่งผมมีทีมงานที่ดีคอยช่วย"  <persName><roleName>นายแพทย์</roleName><surname>คาร์สัน</surname></persName>กล่าว.</p></body>
</news>
