<teiHeader>
<fileDesc>
<titleStmt>
  <title>หม่องพิจารณาคดี'ซูจี'ต่อสัปดาห์ที่2  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/250509/5196  </bibl>
</sourceDesc>
</fileDesc>
</teiHeader>
<news>
<headline>หม่องพิจารณาคดี'<persName><surname>ซูจี</surname></persName>'ต่อสัปดาห์ที่2</headline>
<lead>ทีมทนายความของ<persName><roleName>นาง</roleName><forename>อองซาน</forename>  <surname>ซูจี </surname></persName> แกนนำเรียกร้องประชาธิปไตยคนสำคัญของพม่า  เตรียมยื่นรายชื่อพยานฝ่ายจำเลยที่จะขึ้นเบิกความให้ศาลจันทร์นี้   หลัง<persName><roleName>นาง</roleName><surname>ซูจี</surname></persName>ยืนยันต่อศาลว่า   เธอบริสุทธิ์ในคดีที่ถูกรัฐบาลทหารกล่าวหาว่าละเมิดกฎการกักบริเวณภายในบ้านพัก</lead>
<neck></neck>
<body><p>ทีมทนายความของ<persName><roleName>นาง</roleName><forename>อองซาน</forename>  <surname>ซูจี </surname></persName> แกนนำเรียกร้องประชาธิปไตยคนสำคัญของพม่า  เตรียมยื่นรายชื่อพยานฝ่ายจำเลยที่จะขึ้นเบิกความให้ศาลจันทร์นี้   หลัง<persName><roleName>นาง</roleName><surname>ซูจี</surname></persName>ยืนยันต่อศาลว่า   เธอบริสุทธิ์ในคดีที่ถูกรัฐบาลทหารกล่าวหาว่าละเมิดกฎการกักบริเวณภายในบ้านพัก</p>
<p>การพิจารณาคดี<persName><roleName>นาง</roleName><surname>ซูจี</surname></persName>ของศาลพิเศษในเรือนจำอินเส่ง  ที่นครย่างกุ้ง  ก้าวเข้าสู่สัปดาห์ที่  2  ในวันจันทร์   <persName><roleName>นาย</roleName><forename>ยาน </forename> <surname>วิน </surname></persName>  โฆษกพรรคสันนิบาตแห่งชาติเพื่อประชาธิปไตย  (เอ็นแอลดี)  ของ<persName><roleName>นาง</roleName><surname>ซูจี</surname></persName>   และหนึ่งในทีมกฎหมายของเธอ   เปิดเผยเมื่อวันอาทิตย์ว่า   กำลังเตรียมรายชื่อพยานฝ่ายจำเลยสำหรับยื่นต่อศาลในวันจันทร์   และคาดว่าการพิจารณาคดีน่าจะใช้เวลาอีกราว  2  สัปดาห์จึงจะเสร็จสิ้น</p>
<p>     "ถ้าว่ากันตามกฎหมายเราต้องชนะแน่   แต่เธอจะได้รับการปล่อยตัวหรือไม่นั้นคงเป็นอีกเรื่องหนึ่ง"  โฆษกเอ็นแอลดีกล่าว</p>
<p>ทั้งนี้   ระยะการกักบริเวณ<persName><roleName>นาง</roleName><surname>ซูจี</surname></persName>รอบล่าสุดเป็นเวลา  6  ปีจะครบกำหนดในวันที่  27 พ.ค.นี้  และจนถึงขณะนี้ทางการพม่ายังไม่ยอมบอกว่าจะขยายเวลากักขังเธอออกไปอีกหรือไม่</p>
<p><persName><roleName>นาง</roleName><surname>ซูจี</surname></persName>  ในวัย  63  ปี  ต้องใช้ชีวิตอยู่อย่างไร้อิสรภาพมานานกว่า  10  ปี  ในช่วงตลอดระยะเวลา  19  ปีหลังสุด   นักวิเคราะห์ต่างบอกเป็นเสียงเดียวกันว่า   การตั้งข้อหาเล่นงานเธอครั้งนี้   ซึ่งอาจทำให้เธอต้องถูกจำคุกสูงสุดถึง  5  ปี  เป็นความพยายามของรัฐบาลทหารพม่าที่ต้องการกีดกันเธอไม่ให้มีบทบาทในการเลือกตั้งทั่วไปที่จะจัดขึ้นในปีหน้า
</p>
<p>"ผมไม่คิดว่าพวกเขาจะสั่งขยายเวลาการกักบริเวณเธอออกไป   เพราะขัดต่อกฎหมายความมั่นคงที่กำหนดไว้ให้สามารถกักบริเวณได้เพียง  5  ปีเท่านั้น"  <persName><forename>ยาน</forename>  <surname>วิน </surname></persName> กล่าวต่อ  ขณะที่เมื่อวันศุกร์<persName><roleName>นาง</roleName><surname>ซูจี</surname></persName>ยืนยันต่อศาลว่า   เธอไม่มีความผิดเพราะไม่ได้กระทำสิ่งใดผิด</p>
<p>ทางการพม่ายัดเยียดข้อกล่าวหาให้<persName><roleName>นาง</roleName><surname>ซูจี</surname></persName>   โดยอ้างว่าเธอละเมิดกฎการกักบริเวณด้วยการปล่อยให้<persName><roleName>นาย</roleName><forename>จอห์น</forename>  <surname>เยตทอว์</surname> </persName>  ชาวอเมริกัน   หลบซ่อนตัวในบ้านพักนาน  2  วัน  หลังชายรายนี้ว่ายน้ำข้ามทะเลสาบไปยังบ้านพักที่เธอถูกกักบริเวณอยู่เมื่อต้นเดือนที่ผ่านมา   เขาบอกกับศาลว่า   ต้องการพบ<persName><roleName>นาง</roleName><surname>ซูจี</surname></persName>เพื่อเตือนว่าเธออาจกำลังถูกปองร้าย   นอกจากนี้  เขายังนำสิ่งของแปลกๆ  หลายอย่างติดตัวไปยังบ้าน<persName><roleName>นาง</roleName><surname>ซูจี</surname></persName>ด้วย   รวมถึงผ้าคลุมหน้าสีดำสำหรับสตรีมุสลิม  2  ผืน.</p></body>
</news>
