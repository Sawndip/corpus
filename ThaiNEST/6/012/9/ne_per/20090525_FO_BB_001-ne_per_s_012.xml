<teiHeader>
<fileDesc>
<titleStmt>
  <title>เกาหลีใต้แห่เคารพศพอดีตผู้นำ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/05/25/news_28805933.php?news_id=28805933  </bibl>
</sourceDesc>
</fileDesc>
</teiHeader>
<news>
<headline>เกาหลีใต้แห่เคารพศพอดีตผู้นำ</headline>
<lead>ชาวเกาหลีใต้กว่าหมื่นคน หลั่งไหลไปร่วมไว้อาลัยเป็นครั้งสุดท้ายต่ออดีต<persName><roleName>ประธานาธิบดี</roleName><surname>โรห์</surname> <forename>มู ฮุน</forename></persName> ผู้ตัดสินใจปลิดชีพตัวเอง หลังเจอสอบพัวพันการรับสินบน</lead>
<neck></neck>
<body><p>สำนักข่าวต่างประเทศ รายงานวานนี้ (24 พ.ค.) ว่า ชาวเกาหลีใต้จำนวนมาก พากันเดินทางไปยังบ้านเกิดของอดีต<persName><roleName>ประธานาธิบดีโรห์</roleName> <forename>มู ฮุน</forename></persName> เพื่อร่วมไว้อาลัยกับการจากไปอย่างกะทันหันของอดีตผู้นำประเทศวัย 62 ปีรายนี้ ที่ตัดสินใจกระโดดหน้าผาฆ่าตัวตาย ซึ่งหลายฝ่ายเชื่อว่า มีสาเหตุมาจากการโดนสอบสวนกรณีภริยารับสินบนสมัยที่อยู่ในตำแหน่ง</p>
<p>ผู้ที่เคารพศพได้นำดอกเบญจมาศสีขาวไปวางไว้ที่หีบศพตามธรรมเนียมของเกาหลีใต้ โดยส่วนใหญ่จะมีน้ำตานองหน้า และมีบางคนที่ถึงกับเป็นลมล้มพับ ส่วนที่กรุงโซล ได้มีการจัดกำลังตำรวจปราบจลาจล เข้าดูแลความเรียบร้อยอยู่ด้านนอกพระราชวังด็อกซู ซึ่งเป็นสถานที่จัดให้มีการเคารพศพ เพราะเกรงว่าผู้ที่สนับสนุนอดีต<persName><roleName>ประธานาธิบดี</roleName><surname>โรห์</surname></persName>จะก่อเหตุวุ่นวายขึ้น</p>
<p>ทางด้านผู้นำประเทศต่างๆ รวมถึง <persName><roleName>นาย</roleName><forename>บารัก</forename> <surname>โอบามา</surname></persName> ประธานาธิบดีสหรัฐ <persName><roleName>นาย</roleName><forename>ทาโร</forename> <surname>อาโซะ</surname></persName> นายกรัฐมนตรีญี่ปุ่น ต่างส่งสารแสดงความเสียใจในเรื่องที่เกิดขึ้น ขณะที่<persName><roleName>นาย</roleName><surname>บัน</surname> <forename>คี มูน</forename></persName> เลขาธิการสหประชาชาติ (ยูเอ็น) ซึ่งเคยดำรงตำแหน่งรัฐมนตรีต่างประเทศเกาหลีใต้ ระบุว่า รู้สึกตกใจ และเสียใจมาก</p>
<p>ขณะที่สำนักข่าวสำนักข่าวเคซีเอ็นเอ ของทางการเกาหลีเหนือ ก็รายงานข่าวเรื่องนี้ด้วยกัน โดยรายงานเพียงสั้นๆ ว่า เกิดจากแรงกดดันเพราะถูกสอบสวนคดีทุจริตช่วงดำรงตำแหน่ง แต่ทางการเกาหลีเหนือ ไม่มีการส่งสารแสดงความเสียใจแต่อย่างใด</p>
<p>ทั้งนี้ การสอบสวนที่คาดว่าจะเป็นสาเหตุการคิดสั้นของอดีตผู้นำเกาหลีใต้รายนี้ คือเรื่องที่บริษัทรองเท้ารายใหญ่รายหนึ่ง อ้างว่า จ่ายเงินมูลค่า 1 ล้านดอลลาร์ ให้กับภริยาของเขา และจ่ายอีก 5 ล้านดอลลาร์ ให้สามีของหลานสาวคนหนึ่งของ<persName><roleName>นาย</roleName><surname>โรห์</surname></persName> ซึ่ง<persName><roleName>นาย</roleName><surname>โรห์</surname></persName>ถูกสอบปากคำในเรื่องนี้ และได้ออกมากล่าวขอโทษประชาชนที่ครอบครัวตัวเองเข้าไปเกี่ยวข้องกับการคอร์รัปชัน</p>
<p>บางฝ่ายมองว่าสาเหตุที่<persName><roleName>นาย</roleName><surname>โรห์</surname></persName>ตัดสินใจฆ่าตัวตาย เป็นเพราะทนแรงกดดันจากการสอบสวนไม่ไหว แต่มีบางส่วนที่วิพากษ์วิจารณ์<persName><roleName>นาย</roleName><surname>โรห์</surname></persName>ว่าควรจะมีชีวิตอยู่ต่อไปเพื่อเผชิญกับความยุติธรรม ทั้งมองว่าการเสียชีวิตแบบนี้อาจทำลายภาพพจน์ของประเทศ และส่งผลกระทบต่อเยาวชนของประเทศในทางลบ</p>
<p>ด้านคณะรัฐมนตรีของเกาหลีใต้ได้จัดประชุมฉุกเฉิน และมีมติเห็นชอบให้จัดพิธีศพในระดับรัฐพิธีแก่อดีตประธานาธิบดี ซึ่งภายหลังการประชุม<persName><roleName>นายกรัฐมนตรี</roleName> <surname>ฮัน</surname> <forename>ซึง ซู</forename></persName> ได้เดินทางไปยังบ้านของ<persName><roleName>นาย</roleName><surname>โรห์</surname></persName> เพื่อแจ้งแผนการเกี่ยวกับพิธีศพที่รัฐบาลเตรียมจัดขึ้น แต่ก็ถูกสกัดกั้นจากกลุ่มผู้สนับสนุน<persName><roleName>นาย</roleName><surname>โรห์</surname></persName></p></body>
</news>
