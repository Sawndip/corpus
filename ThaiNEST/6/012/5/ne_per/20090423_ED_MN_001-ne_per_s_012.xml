<teiHeader>
<fileDesc>
<titleStmt>
  <title>HP เปิดตัวเซิร์ฟเวอร์ HP ProLiant G6 ใหม่  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-23 11:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000045445  </bibl>
</sourceDesc>
</fileDesc>
</teiHeader>
<news>
<headline>HP เปิดตัวเซิร์ฟเวอร์ HP ProLiant G6 ใหม่</headline>
<lead>เอชพีแนะนำกลุ่มผลิตภัณฑ์เซิร์ฟเวอร์ HP ProLiant G6 ใหม่ล่าสุด ชูประสิทธิภาพการทำงานที่เพิ่มขึ้นเป็นสองเท่าของรุ่นที่ผ่านมา ลูกค้าได้รับความคุ้มค่าจากการลงทุนด้านไอทีที่มากยิ่งขึ้น</lead>
<neck></neck>
<body><p>กลุ่มผลิตภัณฑ์เซิร์ฟเวอร์ HP ProLiant G6 มีความล้ำหน้าในด้านการประหยัดพลังงาน การทำเวอร์ชวลไลเซชัน และการทำงานแบบอัตโนมัติ ซึ่งเป็นคำตอบที่ลงตัวสำหรับลูกค้าทุกกลุ่ม โดยนวัตกรรมเหล่านี้มาพร้อมกับการบริการที่ครบวงจรพลิกนิยามของข้อพิจารณาด้านการเงินของผลิตภัณฑ์เซิร์ฟเวอร์เสียใหม่ กลุ่มผลิตภัณฑ์เซิร์ฟเวอร์ HP ProLiant G6 ใหม่ล่าสุดนี้ มีจำหน่าย 11 รุ่น บนแพลตฟอร์มมาตรฐานทั้งแบบทาวเวอร์ ตู้แร็ค และเบลด ซึ่งนับเป็นการเปิดตัวเซิร์ฟเวอร์ HP ProLiant ครั้งยิ่งใหญ่ที่สุดในประวัติศาสตร์ของเอชพี</p>
<p><persName><roleName>มร.</roleName> <forename>สตีเฟ่น</forename> <surname>โบวิส</surname></persName> รองประธานและผู้จัดการทั่วไป ฝ่ายธุรกิจ Industry Standard Servers เอชพี ประจำภูมิภาคเอเชียแปซิฟิกและญี่ปุ่น กล่าวว่า ในปัจจุบัน ลูกค้าต้องการผลตอบแทนจากการลงทุนด้านระบบเซิร์ฟเวอร์สูงสุดมากกว่าที่ผ่านมา การพัฒนาผลิตภัณฑ์ทั้งด้านฮาร์ดแวร์และซอฟต์แวร์ ผลิตภัณฑ์ G6 นำเสนอการผสานรวมนวัตกรรมที่ดีที่สุดของเอชพี ทั้งในด้านการประหยัดพลังงาน การทำเวอร์ชวลไลเซชัน และการบริการ เพื่อช่วยให้ลูกค้าได้รับประโยชน์สูงสุดจากการลงทุนที่น้อยลง</p>
<p>ผลิตภัณฑ์เซิร์ฟเวอร์ HP ProLiant G6 เป็นเซิร์ฟเวอร์ในตระกูล x86 ที่มีการประหยัดพลังงานสูงสุดในวงการไอที ประกอบไปด้วยคุณสมบัติด้านการประหยัดพลังงานที่หลากหลาย เช่น ทำให้สามารถติดตามการทำงานของระบบการระบายความร้อนทั่วทั้งเซิร์ฟเวอร์ได้โดยอัตโนมัติ ผ่านกลุ่มระบบเซ็นเซอร์อัจฉริยะ 32 ตัว ระบบเซ็นเซอร์สามารถปรับส่วนประกอบของระบบ เช่น พัดลม หน่วยความจำ และการประมวลผลข้อมูล Input และ Output ได้อย่างต่อเนื่องเพื่อให้เหมาะสมสำหรับระบบการทำความเย็น รวมถึงช่วยเพิ่มประสิทธิภาพในการทำงาน รวมทั้งการออกแบบมาเพื่อช่วยลดการใช้พลังงานที่ไม่จำเป็น ซึ่งลูกค้าสามารถเลือกจากเครื่องจ่ายไฟฟ้า 4 แบบ เพื่อให้ตรงกับการทำงานในแต่ละประเภท ลูกค้าจึงสามารถประหยัดพลังงานได้มากกว่าร้อยละ 92</p></body>
</news>
