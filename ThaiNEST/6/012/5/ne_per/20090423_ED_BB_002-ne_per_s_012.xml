<teiHeader>
<fileDesc>
<titleStmt>
  <title>พิสูจน์"ยาอม"ฆ่าเชื้อราช่องปาก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/23/news_28609650.php?news_id=28609650  </bibl>
</sourceDesc>
</fileDesc>
</teiHeader>
<news>
<headline>พิสูจน์"ยาอม"ฆ่าเชื้อราช่องปาก</headline>
<lead>เภสัชศาสตร์ ม.สงขลานครินทร์ เตรียมทดสอบสูตรยาใหม่ "ยาอม"ฆ่าเชื้อราในช่องปากชนิด กับผู้ป่วยเอดส์ในวัดพระบาทน้ำพุ ผลจากแล็บชี้ออกฤทธิ์ตรงเป้าหมายกว่ายากิน เพิ่มโอกาสหายให้ผู้ป่วยด้วยค่าใช้จ่ายที่ถูกลง พร้อมเผยแพร่ผลวิจัยบนเวทีวิชาการนานาชาติในเดือนต.ค.ที่ญี่ปุ่น</lead>
<neck></neck>
<body><p><persName><roleName>ผศ.</roleName><forename>สมฤทัย</forename> <surname>จิตภักดีบดินทร์</surname></persName> อาจารย์ประจำภาควิชาเทคโนโลยีเภสัชกรรม คณะเภสัชศาสตร์ มหาวิทยาลัยสงขลานครินทร์ (ม.อ.) เปิดเผยว่า ทีมงานประสบความสำเร็จในการพัฒนาสูตรยาอมฆ่าเชื้อราในช่องปาก สำหรับผู้ป่วยที่มีภูมิต้านทานบกพร่อง เช่น ผู้ป่วยเอดส์ เอสแอลอีหรือโรคอักเสบเรื้อรังที่ไม่ทราบสาเหตุชัดเจน และจากการกินยาบางชนิด โดยถือเป็นสูตรยาทางเลือกจากปกติที่รักษาด้วยยากินและยาเหน็บ </p>
<p>ยกตัวอย่างกรณีผู้ป่วยเอดส์ ซึ่งมีภาวะภูมิคุ้มกันบกพร่อง มักจะมีอาการเชื้อราในช่องปาก ต้องรับการรักษาด้วยยาฟลูโคนาโซล ซึ่งเป็นยากิน หรือบางรายที่อาการรุนแรง แพทย์จะนำยาเหน็บรักษาเชื้อราในช่องคลอด ให้ผู้ป่วย "อม" สำหรับฆ่าเชื้อราในช่องปาก</p>
<p>"การใช้ยาเหน็บช่องคลอดในผู้ป่วยกลุ่มนี้มีข้อ ด้อยอยู่มาก โดยเฉพาะการทำร้ายจิตใจของผู้ป่วย ที่ต้องอมยาซึ่งใช้สำหรับเหน็บช่องคลอด ขณะที่ประสิทธิภาพของตัวยาก็ออกฤทธิ์ไม่เต็มที่นัก ผู้ป่วยต้องทนอมยาที่มีรสขมต่อเนื่องจนกว่าแผลจะหาย แถมยาก็ราคาแพงถึงเม็ดละ 5 บาท" นักวิจัย ม.อ.กล่าวและว่า ส่วนยารักษาเชื้อราในช่องปากชนิดกินนั้น กว่าฤทธิ์ของยาจะส่งถึงแผลเชื้อรา จะต้องผ่านกระบวนการย่อยสลายในร่างกาย ทำให้ผลการรักษาไม่ดีเท่าที่ควร </p>
<p>ด้วยเหตุดังกล่าว ทีมวิจัยจึงสนใจพัฒนาสูตรยาทางเลือกสำหรับผู้ป่วยภูมิคุ้มกันบกพร่อง โดยศึกษาปรับสูตรยากินให้เปลี่ยนเป็น"ยาอม" ขณะที่ประสิทธิภาพด้านการรักษา "มากกว่า" ยากิน ทีมงานได้ศึกษาขึ้นรูปเม็ดยา 2 แบบคือ การกลบรสขมของยาด้วยช็อกโกแลต สตอร์เบอร์รี่ ส้มและมะนาว และการเคลือบสารเคลือบที่กั้นน้ำลายไม่ให้สัมผัสกับตัวยาโดยตรง พบว่า ยาทั้งสองสูตรให้ผลไม่ต่างกัน</p>
<p>งานวิจัยได้ผ่านขั้นตอนการทดสอบในระดับห้อง ปฏิบัติการแล้ว และเตรียมที่จะขยายการทดสอบไปยังผู้ป่วยเอดส์ส่วนหนึ่ง ในความดูแลของวัดพระบาทน้ำพุ จ.ลพบุรี </p>
<p>โครงการวิจัยผ่านการพิจารณาอนุมัติเรียบร้อย แล้ว จากคณะกรรมการจริยธรรมการวิจัยทางคลินิกหรือทดลองในคน ม.อ.แล้ว ซึ่งเป็นไปตามขั้นตอนของการทำวิจัย ตอนนี้อยู่ระหว่างวางแผนรูปแบบและวิธีการวิจัย เบื้องต้นคาดว่าจะใช้อาสาสมัครผู้ป่วยเอดส์ประมาณ 100 คน เพื่อเก็บข้อมูลด้านประสิทธิภาพการรักษาแผลเชื้อราในช่องปาก ก่อนนำผลงานวิจัยเสนอในงานวิชาการทางคลินิกในเดือนต.ค.นี้ที่ประเทศญี่ปุ่น</p>
<p>ทั้งนี้ ยาอมฆ่าเชื้อราชนิดเม็ดที่พัฒนาขึ้น 1 เม็ดเท่ากับ 600 มิลลิกรัม มีตัวยาสำคัญอยู่ 25 มิลลิกรัม มีส่วนประกอบหลักเป็นแป้ง เพื่อป้องกันโรคฟันผุกรณีที่ต้องอมต่อเนื่องจนกว่าแผลจะหาย และที่สำคัญราคาต้นทุนประมาณ 1 บาทเท่านั้น ฉะนั้น หากผลการทดสอบเป็นไปตามเป้าหมาย และขยายสู่การต่อยอดเชิงพาณิชย์ จะเพิ่มทางเลือกให้ผู้ป่วยที่ติดเชื้อราทางช่องปาก โดยอนาคตยังสามารถพัฒนาให้อยู่ในรูปแบบ "สเปรย์พ่นและยาทา" เพื่อให้ตรงตามความต้องการใช้งานมากที่สุด</p>
<p>โครงการพัฒนายาอมฆ่าเชื้อในช่องปากข้างต้น เป็นความร่วมมือระหว่างมหาวิทยาลัยสงขลานครินทร์ กับ บริษัท เคนยากุ (ประเทศไทย) จำกัด ซึ่งสนับสนุนในส่วนของอุปกรณ์การวิจัย โดยได้รับทุนจำนวนหนึ่งจากสำนักงานกองทุนสนับสนุนการวิจัย ผ่านโครงการพัฒนาเทคโนโลยีทุนปริญญาตรี (IRPUS)</p></body>
</news>
