<teiHeader>
<fileDesc>
<titleStmt>
  <title>ไอบีเอ็มแตกกลยุทธ์เจาะเอสเอ็มอี-ตจว.  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/20/news_28588533.php?news_id=28588533  </bibl>
</sourceDesc>
</fileDesc>
</teiHeader>
<news>
<headline>ไอบีเอ็มแตกกลยุทธ์เจาะเอสเอ็มอี-ตจว.</headline>
<lead>ไอบีเอ็ม ดันสมาร์ทเตอร์ เทคโนโลยี 4 สาขา หนุนธุรกิจไทย ชี้ยิ่งเศรษฐกิจไม่ดี ลูกค้าทุกระดับรวมทั้งเอสเอ็มอี และต่างจังหวัดต้องการเทคโนโลยีที่เหมาะสมช่วยเพิ่มประสิทธิภาพ ลดค่าใช้จ่าย ล่าสุดห้างทองแม่ทองสุขเลือกให้ติดตั้งระบบ</lead>
<neck></neck>
<body><p><persName><roleName>นาง</roleName><forename>พรรณสิรี</forename> <surname>อมาตยกุล</surname></persName> กรรมการ รองกรรมการผู้จัดการใหญ่ บริษัท ไอบีเอ็ม ประเทศไทย จำกัด กล่าวว่า ภาพโดยกว้าง การทำธุรกิจปีนี้จะยากขึ้น ลูกค้าไม่ตัดสินใจเร็ว และเน้นการสร้างนวัตกรรมอย่างเดียวเหมือนอดีต แต่จะพิจารณาถึงประสิทธิภาพ และค่าใช้จ่ายในการดำเนินงานด้วย</p>
<p>ยกตัวอย่างเช่น กิจการค้าปลีก ที่ต้องการขยายสาขา ด้วยค่าใช้จ่ายคงเดิม โดยนำไอทีไปช่วย ทำให้ไม่ต้องลงทุนเครือข่าย หรือซื้อเครื่องเพิ่ม แต่เมื่อคิดค่าใช้จ่ายการดำเนินงานต่อเดือนจะเท่าเดิม</p>
<p>ส่วนความแตกต่างระหว่างไตรมาสที่ 1 กับไตรมาสที่ 2 เดิมมองว่า จะไม่ต่างกัน อย่างไรก็ตามเมื่อสถานการณ์ทางการเมืองเข้มข้นขึ้น ก็ต้องรอดูต่อไปว่าจะเป็นเช่นไร</p>
<p>ทั้งนี้ ไอบีเอ็ม แบ่งความรับผิดชอบดูแลลูกค้าตามภาคอุตสาหกรรม ลูกค้ารายใหญ่ 1 หมื่นราย หรือเท่ากับ 1% ของทั้งหมด ไอบีเอ็มดูแลโดยตรง ตัวเธอรับผิดชอบกลุ่มธุรกิจทั่วไป (เจเนอรัล บิซิเนส) ดูแลลูกค้ารายใหญ่ และรายย่อย ยกเว้นภาคการเงินการธนาคาร ปิโตรเคมี สายการบิน และดิสทริบิวชั่น </p>
<p>"ธุรกิจต่างกัน ความต้องการย่อมต่างกัน รายใหญ่จะเป็นระบบที่สลับซับซ้อน ต้องการการดูแลมากกว่า และใช้นวัตกรรมสูง ขณะที่เอสเอ็มอี และลูกค้าต่างจังหวัด ซึ่งเป็นอีกหนึ่งเป้าหมายการดำเนินงานของบริษัทจะต้องการระบบที่สำเร็จรูป ติดตั้งได้เร็ว ส่วนนี้มี 99% ต้องร่วมมือกับพันธมิตรช่วยดูแล และมีรถโมบาย ออฟฟิศ เอ็กซ์เพรส ช่วยสาธิตประสิทธิภาพการทำงาน" <persName><roleName>นาง</roleName><forename>พรรณสิริ</forename></persName>กล่าว</p>
<p>ปัจจุบันความต้องการไอทีของเอสเอ็มอีมีอีกมาก แต่ต้องทำความเข้าใจที่ดี ล่าสุด ไอบีเอ็มได้ห้างทองชื่อดังย่านเยาวราช "แม่ทองสุข" ซื้อระบบไอทีไปบริหารงานซื้อขายทองหน้าร้าน 12 สาขา และซื้อขายทองล่วงหน้าด้วย</p>
<p>ส่วนปีนี้ ไอบีเอ็มจะมุ่งนำสมาร์ทเตอร์ เทคโนโลยีมาสนับสนุนประเทศไทย ทั้งลักษณะที่เป็นธุรกิจ และการตอบแทนสังคม รวม 4 ด้าน คือ สมาร์ทเตอร์ พีเพิล มาช่วยยกระดับการศึกษาให้เท่าเทียมกัน ไม่ว่าจะอยู่กรุงเทพ หรือต่างจังหวัด เป็นครู หรือเป็นนักเรียน ซึ่งบริษัทนำระบบไปทดสอบทำคอร์สแวร์ให้โรงเรียนสาธิตจุฬาฯ แล้ว และหากโรงเรียนอื่นๆ เห็นประโยชน์จะซื้อซอฟต์แวร์ของไอบีเอ็มไปใช้ก็ทำได้</p>
<p>สมาร์ทเตอร์ กอฟเวิร์นเมนท์ ช่วยหน่วยงานภาครัฐเพิ่มประสิทธิภาพการบริหารงาน ทำระบบที่มีบูรณาการสร้างประสิทธิภาพแก่คน และยิ่งเป็นช่วงที่มีผู้ร้ายชุกชุม เช่น การหลอกลวงเกี่ยวกับเอทีเอ็มที่ระบาดมาก ก็นำระบบมาตรวจสอบแพทเทิร์นคนร้าย เพื่อป้องกันไว้ก่อน </p>
<p>นอกจากนี้ ยังมีสมาร์ทเตอร์ เฮลธ์แคร์ เกี่ยวกับสุขภาพ และสมาร์ทเตอร์ อินชัวรันซ์ ด้านประกันภัย ที่เลือกมานำเสนอในประเทศไทย</p></body>
</news>
