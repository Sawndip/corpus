<teiHeader>
<fileDesc>
<titleStmt>
  <title>สถาบันสารสนเทศทรัพยากรน้ำฯ จัดประกวดการจัดการทรัพยากรน้ำชุมชน ตามแนวพระราชดำริ ครั้งที่ 3  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255205260247&tb=N255205&return=ok&news_headline=%ca%b6%d2%ba%d1%b9%ca%d2%c3%ca%b9%e0%b7%c8%b7%c3%d1%be%c2%d2%a1%c3%b9%e9%d3%cf%20%a8%d1%b4%bb%c3%d0%a1%c7%b4%a1%d2%c3%a8%d1%b4%a1%d2%c3%b7%c3%d1%be%c2%d2%a1%c3%b9%e9%d3%aa%d8%c1%aa%b9%20%b5%d2%c1%e1%b9%c7%be%c3%d0%c3%d2%aa%b4%d3%c3%d4%20%a4%c3%d1%e9%a7%b7%d5%e8%203  </bibl>
</sourceDesc>
</fileDesc>
</teiHeader>
<news>
<headline>สถาบันสารสนเทศทรัพยากรน้ำฯ จัดประกวดการจัดการทรัพยากรน้ำชุมชน ตามแนวพระราชดำริ ครั้งที่ 3</headline>
<lead>สถาบันสารสนเทศทรัพยากรน้ำและการเกษตร (องค์การมหาชน) ร่วมกับ มูลนิธิโคคา-โคลา ประเทศไทย จัดประกวดการจัดการทรัพยากรน้ำชุมชน ตามแนวพระราชดำริ ครั้งที่ 3 ชิงถ้วยพระราชทานพระบาทสมเด็จพระเจ้าอยู่หัว และสมเด็จพระเทพรัตนราชสุดาฯ สยามบรมราชกุมารี</lead>
<neck></neck>
<body><p>    <persName><roleName>นาย</roleName><forename>สุเมธ</forename> <surname>ตันติเวชกุล</surname></persName> ประธานคณะกรรมการบริหารสถาบันสารสนเทศทรัพยากรน้ำชุมชนและการเกษตร กล่าวว่า จากปัญหาขาดแคลนแหล่งน้ำในชุมชนต่างๆ และประชาชนส่วนใหญ่รอคอยการแก้ไขปัญหาจากภาครัฐทำให้ล่าช้า จึงเกิดแนวคิดให้ประชาชนหันมาพึ่งพาตัวเอง จึงจัดการประกวดการจัดการทรัพยากรน้ำชุมชน ตามแนวพระราชดำริขึ้น เพื่อให้ประชาชนมีการเรียนรู้ระหว่างกัน จนเกิดเป็นองค์ความรู้ ที่นำมาใช้ได้จริง ดังเช่นชุมชนบ้านโนนขวาง จังหวัดบุรีรัมย์ และชุมชนบ้านผาชัน จังหวัดอุบลราชธานี ที่ได้รับรางวัลถ้วยพระราชทานของพระบาทสมเด็จพระเจ้าอยู่หัว และสมเด็จพระเทพรัตนราชสุดาฯ สยามบรมราชกุมารี เมื่อปีที่ผ่านมา </p>
<p>ทั้งนี้ ระหว่างการประกวด ทุกชุมชนที่เข้าร่วมจะได้พบปะแลกเปลี่ยนความรู้ระหว่างกัน ซึ่งเชื่อว่าจะเป็นประโยชน์กับคนในชุมชนที่จะนำเอาองค์ความรู้ที่ได้รับไป เผยแพร่ให้คนอื่นและนำไปใช้ได้จริงในชุมชนของตนเอง โดยปีนี้การประกวดจะเน้นการบริหารจัดการทรัพยากรน้ำที่ครอบคลุมมากขึ้นใน 3 ส่วน ได้แก่ การจัดการต้นน้ำ การจัดการพื้นที่ราบแห้งแล้ง และการจัดการปลายน้ำบริเวณชายฝั่งทะเล</p>
<p>    สำหรับชุมชนที่สนใจสามารถดาวน์โหลดใบ สมัครและดูรายละเอียดเพิ่มเติมได้ที่ www.haii.or.th/thailandwaterchalenge หรือจัดทำรายละเอียดส่งมาทางโทรสาร 02-642-7133 </p></body>
</news>
