<teiHeader>
<fileDesc>
<titleStmt>
  <title>ญี่ปุ่นเพาะพันธุ์ลิงขนเรืองแสงสำเร็จ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-28 10:52:30  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTk1ODA0Jm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>ญี่ปุ่นเพาะพันธุ์ลิงขนเรืองแสงสำเร็จ</headline>
<lead>โตเกียว 28 พ.ค. - นักวิจัยชาวญี่ปุ่นประกาศความสำเร็จในการเพาะพันธุ์ลิงด้วยวิธีดัดแปลงพันธุกรรมให้มีรากขน ผิวหนังและเลือด เป็นสีเรืองแสงได้เมื่อถูกส่องด้วยลำแสงชนิดพิเศษ นอกจากนี้ยังให้ลูกที่มีลักษณะเดียวกันได้อีกด้วย นับเป็นความสำเร็จในการทดลองกับสัตว์เลี้ยงลูกด้วยนมเป็นครั้งแรก</lead>
<neck></neck>
<body><p><persName><roleName>ศ.</roleName><forename>ฮิเดยูกิ</forename> <surname>โอคาโนะ</surname></persName> แห่งคณะแพทยศาสตร์มหาวิทยาลัยเคโอ หัวหน้าคณะวิจัยเจ้าของผลงานลิงขนเรืองแสง เผยถึงกรรมวิธีว่า นักวิจัยได้ใส่ยีนหรือหน่วยถ่ายพันธุ์ที่ก่อให้เกิดโปรตีนที่เป็นสารเรืองแสงสีเขียวชนิดเดียวกับตัวแมงกะพรุนในปริมาณมากเข้าไปในไข่ของลิงมาร์โมเสทส์หลายตัวโดยใช้ไวรัสเป็นพาหะ จากนั้นก็นำไข่เข้าไปฝังไว้ในมดลูก ผลปรากฏว่าแม่ลิงให้กำเนิดลูกทั้งหมด 5 ตัว ในจำนวนนี้ 4 ตัวเป็นลูกลิงที่มีขน ผิวหนังและเลือด เป็นสารเรืองแสงสีเขียวเมื่ออยู่ใต้ลำแสงชนิดพิเศษ นอกจากนี้ยังพบว่าลูกลิงที่เกิดจากแม่ลิงตัวหนึ่งซึ่งเป็นลิงธรรมดา แต่อุ้มท้องด้วยไข่ที่ผ่านการดัดแปลงยีน ก็มีผิวหนัง ขน และเลือด เป็นสารเรืองแสงด้วยเหมือนกัน</p>
<p>ก่อนหน้านี้เคยมีการทดลองเพาะพันธุ์สัตว์ด้วยวิธีตัดต่อพันธุกรรม แต่ลูกที่เกิดมามักมีอายุสั้น หรือไม่ก็ยีนที่ได้รับการดัดแปลงทำงานผิดเพี้ยน จึงเป็นที่คาดกันว่าความสำเร็จจากเทคโนโลยีใหม่ในครั้งนี้จะช่วยให้การสร้างสัตว์ตัดต่อพันธุกรรม เพื่อการวิจัยทางการแพทย์กับสัตว์รุ่นลูก เป็นไปได้ง่ายขึ้นเมื่อเทียบกับวิธีดั้งเดิมที่ทำกันด้วยการใส่ยีน หรือหน่วยถ่ายพันธุ์เข้าไปยังไข่แต่ละใบ</p>
<p>ด้าน <persName><roleName>ศ.</roleName><surname>โอคาโนะ</surname></persName> กล่าวว่า เทคโนโลยีดังกล่าวจะช่วยพัฒนาการรักษาทางการแพทย์ โดยใช้ลิงซึ่งมีความใกล้เคียงกับมนุษย์มากกว่าหนูทดลอง เป็นตัวอย่างทดลองในการวิจัยโรคต่าง ๆ ของมนุษย์ เช่น โรคติดเชื้อ โรคภูมิคุ้มกัน และความผิดปกติทางระบบประสาท.</p></body>
</news>
