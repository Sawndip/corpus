<teiHeader>
<fileDesc>
<titleStmt>
  <title>พระนครเหนือดึงโซลูชั่น ลดต้นทุนค่าแบนด์วิธพุ่ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-25 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/25/news_28623781.php?news_id=28623781  </bibl>
</sourceDesc>
</fileDesc>
</teiHeader>
<news>
<headline>พระนครเหนือดึงโซลูชั่น ลดต้นทุนค่าแบนด์วิธพุ่ง</headline>
<lead>'พระนครเหนือ' ดึงโซลูชั่นเร่งความเร็วเครือข่ายจัดระเบียบอินเทอร์เน็ตในมหาวิทยาลัย หวังเพิ่มประสิทธิภาพเครือข่าย หลังจากเว็บ 2.0 ดันต้นทุนค่าแบนด์วิธพุ่ง หลังนักศึกษาแห่ดาวน์โหลดข้อมูลบันเทิง-วีดิโอสตรีมมิ่งนอกเหนือวิชาเรียน</lead>
<neck></neck>
<body><p><persName><roleName>นาย</roleName><forename>อุดม</forename> <surname>จีนประดับ</surname></persName> ผู้อำนวยการสำนักคอมพิวเตอร์และเทคโนโลยีสารสนเทศ มหาวิทยาลัยเทคโนโลยีพระจอมเกล้าพระนครเหนือ กล่าวว่า พระนครเหนือได้เริ่มนำเทคโนโลยีเร่งความเร็วเครือข่ายแบบ "แอพพลิเคชั่น ดิลิเวอรี่ เน็ตเวิร์ค (เอดีเอ็น) เข้ามาเสริมการใช้งานเครือข่ายภายใน หลังจาก 2-3 ปีก่อน มหาวิทยาลัยประสบปัญหาต้นทุนค่าเชื่อมต่ออินเทอร์เน็ตพุ่งสูงขึ้นเป็นเท่า ตัว</p>
<p>ทั้งนี้เป็นผลจากกระแสเทคโนโลยี 2.0 ซึ่งเริ่มแชร์ไฟล์ ดาวน์โหลดคลิป และวีดิโอ สตรีมมิ่งเพื่อความบันเทิงเพิ่มมากขึ้น ทำให้นักศึกษานิยมใช้เครือข่ายของมหาวิทยาลัยดาวน์โหลดข้อมูลดังกล่าว จึงส่งผลกระทบต่อผู้ใช้ช่องวงจรเครือข่ายรายอื่นๆ</p>
<p><persName><roleName>นาย</roleName><forename>อุดม</forename></persName>เผยว่า ก่อนหน้านี้พระนครเหนือลงทุนเช่าเครือข่ายจากไอเอสพีภายนอกราว 7 ล้านบาทต่อปี และมีแนวโน้มเพิ่มขึ้นต่อเนื่อง เพราะความต้องการใช้แบนด์วิธเพิ่มในอัตราเป็นเท่าตัว โดยหลังจากลงทุนระบบเอดีเอ็น ปัจจุบันใช้แบนด์วิธ 100 เมกะบิต อัตรา 4.7 ล้านบาทต่อปี จากเดิม 40 เมกะบิต ต้องจ่ายราคาราว 7 ล้านบาทต่อปี ขณะที่เครือข่ายอินเทอร์เน็ตของมหาวิทยาลัยยูนิเน็ต จะทำหน้าที่เป็นเครือข่ายสำรองเท่านั้น เนื่องจากยังไม่เสถียรพอ</p>
<p><persName><roleName>นาย</roleName><forename>ปิยะ</forename> <surname>ไพฑูรย์รจิตพิพิธ</surname></persName> วิศวกรระบบ บริษัท บลูโค้ท ซิสเต็มส์ อิงค์ กล่าวว่า โซลูชั่นดังกล่าวจะทำให้มหาวิทยาลัยสามารถกำหนดนโยบายการใช้ทราฟฟิกบนเครือ ข่ายได้ โดยที่ผู้ใช้ไม่รู้สึกถึงความผิดปกติ เนื่องจากสามารถกำหนดการใช้งานตามแอพพลิเคชั่นได้ เช่น กรณีการสตรีมมิ่งระบบจะปล่อยแบนด์วิธให้ในระดับต่ำ แต่หากเป็นการใช้แอพพลิเคชั่นเพื่อการศึกษาจะสามารถใช้ความเร็วเครือข่ายได้ เต็มประสิทธิภาพ และไม่จำเป็นต้องลงทุนซื้อแบนด์วิธเพิ่มตามปริมาณการใช้งานที่เพิ่มขึ้น</p></body>
</news>
