<teiHeader>
<fileDesc>
<titleStmt>
  <title>ไขปริศนาหลายสิบปีในโลกวิทยาศาสตร์ปลาก็ยังเมาคลื่นได้  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-24 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1537  </bibl>
</sourceDesc>
</fileDesc>
</teiHeader>
<news>
<headline>ไขปริศนาหลายสิบปีในโลกวิทยาศาสตร์ปลาก็ยังเมาคลื่นได้</headline>
<lead>นักวิจัยเมืองเบียร์เชื่อมั่นว่าสามารถขบปริศนา ที่โลกวิทยาศาสตร์งงงวยมาหลายสิบปี ออกแล้ว นั่นคือปลาเมาคลื่นหรือไม่</lead>
<neck></neck>
<body><p><persName><roleName>ดร.</roleName><forename>ไรน์โอล์ด</forename> <surname>ไฮบิก</surname></persName> นักสัตววิทยาเมืองสตุตการ์ต ประกาศว่า ปลาก็เมาคลื่นได้ </p>
<p>เขาได้ศึกษาผลของภาวะไร้น้ำหนักในน้ำเป็นส่วนของการวิจัยว่า อวกาศจะมีโทษกับมนุษย์อย่างไร เขาได้ ส่งปลา 49 ตัว ที่เลี้ยงไว้ในสวนสัตว์น้ำขนาดเล็กขึ้นเครื่องบิน ซึ่งบินให้เกิดสภาวะไร้น้ำหนัก อย่างที่มนุษย์ อวกาศจะต้องเผชิญในการเดินทางในอวกาศและได้พบว่ามีปลา 8 ตัว ว่ายหมุนไปหมุนมาเป็นวงกลม "มันไม่รู้ ว่าทรงตัวอย่างไร เหมือนกับคนเมาคลื่น"</p>
<p>นักวิทยาศาสตร์ผู้เชี่ยวชาญอธิบายว่า "ปลาเหล่านั้นไม่รู้เหนือรู้ใต้ มันแทบไม่รู้ตัวเลยและทำอาการเหมือนกับจะอาเจียน ปลาที่เมาคลื่นในธรรมชาติจะตกเป็นเหยื่อของปลาตัวอื่น เพราะมันไม่อาจจะหนีให้พ้นอันตรายได้"</p>
<p>เขาได้เอาปลาเหล่านั้นมาผ่าหัวเพื่อดูว่ามันเมาคลื่น เพราะอะไร"มันดูเหมือนไม่อาจประสานสายตากับการเคลื่อนไหวของน้ำได้ถูกและความสั่นสะเทือนดูเหมือนเป็นสาเหตุใหญ่ของการที่มันจับต้นชนปลายไม่ถูก" เขาเปิดเผย.</p></body>
</news>
