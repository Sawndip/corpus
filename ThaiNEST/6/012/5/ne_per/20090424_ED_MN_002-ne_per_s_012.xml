<teiHeader>
<fileDesc>
<titleStmt>
  <title>"ฮิโรโนบุ - มาซาอากิ" ยันศึกดวลเพลงการ์ตูนใส่เต็มที่พร้อมเซอร์ไพรซ์เพียบ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 22:33:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000046351  </bibl>
</sourceDesc>
</fileDesc>
</teiHeader>
<news>
<headline>"<persName><forename>ฮิโรโนบุ</forename></persName> - <persName><forename>มาซาอากิ</forename></persName>" ยันศึกดวลเพลงการ์ตูนใส่เต็มที่พร้อมเซอร์ไพรซ์เพียบ</headline>
<lead>"โชว์โนลิมิต" สานต่อคอนเสิร์ตเพลงการ์ตูนรอบใหม่ใหญ่กว่าเดิม ดึง "<persName><forename>ฮิโรโนบุ</forename> <surname>คาเงยามะ</surname></persName> - <persName><forename>มาซาอากิ</forename> <surname>เอ็นโดะ</surname></persName>" จับคู่ดวลเพลงการ์ตูนตั้งแต่ยุค 80 จนถึงปัจจุบัน "<persName><addName>หนุ่ย</addName> <forename>พงศ์สุข</forename></persName>" เผยครั้งนี้สนุกเต็มรูปแบบรอบเดียวไม่มีซ้ำ พร้อมทีเด็ดส่งมือกีตาร์ไทยร่วมแจม ด้านสองนักร้องดังยืนยันใส่เต็มที่แน่นอนแถมมีร้องเพลงภาษาไทยด้วย</lead>
<neck></neck>
<body><p>วันนี้ (24 เม.ย.) ที่อาคารมาลีนนท์ บริษัทโชว์ไร้ขีด จำกัด ได้แถลงข่าวการเปิดคอนเสิร์ต "อนิเมะโนลิมิต ไลฟ์นัมเบอร์วัน โรดทูแจมโปรเจ็ค 2010" ซึ่งเป็นการแสดงคอนเสิร์ตเต็มรูปแบบของ 2 นักร้องเพลงการ์ตูนญี่ปุ่นชื่อดัง "<persName><forename>ฮิโรโนบุ</forename> <surname>คาเงยามะ</surname></persName>" และ "<persName><forename>มาซาอากิ</forename> <surname>เอ็นโดะ</surname></persName>" โดยรายแรกได้เคยมาเปิดการแสดงไปแล้วครั้งหนึ่งในงานไทยแลนด์เกมโชว์ช่วงต้นปีที่ผ่านมา</p>
<p><persName><roleName>นาย</roleName><forename>พงศ์สุข</forename> <surname>หิรัญพฤกษ์</surname></persName> กรรมการผู้จัดการบริษัทโชว์ไร้ขีด ระบุว่า ตนเองรู้สึกสนุกสนานมากสำหรับคอนเสิร์ตเพลงการ์ตูนในงานไทยแลนด์เกมโชว์ครั้งที่ผ่านมา เหมือนได้ย้อนกลับไปสู่วัยเด็กอีกครั้งจากการฟังเพลงการ์ตูนที่คุ้นเคย ดังนั้นจึงได้จัดให้มีการแสดงคอนเสิร์ตเพลงการ์ตูนขึ้นมาอีกครั้งในวันที่ 20 มิถุนายนที่จะถึงนี้ ซึ่งเป็นการแสดงคอนเสิร์ตเต็มรูปแบบที่<persName><forename>ฮิโรโนบุ</forename></persName>จะมาพร้อมกับคู่หูของเขา "<persName><forename>มาซาอากิ</forename> <surname>เอ็นโดะ</surname></persName>" หนึ่งในสมาชิกวงแจมโปรเจ็คและมีผลงานเพลงการ์ตูนที่หลายคนคุ้นเคยอย่าง ดิจิมอน หมัดเทพเจ้าดาวเหนือ รวมถึงเพลงจากการ์ตูนที่กำลังดังมากอย่าง "ฮารุฮิ"</p>
<p>"การแสดงคอนเสิร์ตเพลงการ์ตูนในงานไทยแลนด์เกมโชว์ที่ผ่านมาทำให้ผมได้เห็นพลังอนิเมะของคนที่ชอบการ์ตูน ซึ่งมีอายุตั้งแต่ 8 ขวบไปจนถึง 40 เลยทีเดียว ผมก็เลยอยากที่จะทำอะไรที่มันสนุกๆอีกครั้ง รับรองว่าภายในคอนเสิร์ตครั้งนี้จะเต็มไปด้วยความสนุกสนานและมีเรื่องให้เซอร์ไพรซ์แน่นอน"<persName><roleName>นาย</roleName><forename>พงศ์สุข</forename></persName> กล่าว</p>
<p><persName><roleName>นาย</roleName><forename>พงศ์สุข</forename></persName>ได้เปิดเผยอีกว่า คอนเซ็ปต์ของงานครั้งนี้จะเป็นการดวลเพลงการ์ตูนตั้งแต่ยุค 80 จนถึงปัจจุบันระหว่าง<persName><forename>ฮิโรโนบุ</forename></persName>และ<persName><forename>มาซาอากิ</forename></persName> นอกจากนี้ตนยังได้เจอคลิปวีดีโอที่น่าสนใจของ<persName><roleName>นาย</roleName><forename>ธิติภัทร</forename> <surname>นันทรักษ์</surname></persName> ซึ่งเล่นกีตาร์เพลงการ์ตูนได้อย่างสนุกสนานจึงตัดสินใจส่งไปให้<persName><forename>ฮิโรโนบุ</forename></persName>ดู ซึ่งทาง<persName><forename>ฮิโรโนบุ</forename></persName>เองก็ชื่นชอบและตอบรับที่จะให้<persName><roleName>นาย</roleName><forename>นิติภัทร</forename></persName>ร่วมแสดงบนเวทีด้วย</p>
<p>จากนั้นได้มีการแถลงข่าวพูดคุยผ่านระบบวีดีโอลิงค์จากประเทศญี่ปุ่นของ "<persName><forename>ฮิโรโนบุ</forename> <surname>คาเงยามะ</surname></persName>" และ "<persName><forename>มาซาอากิ</forename> <surname>เอ็นโดะ</surname></persName>" เกี่ยวกับรายละเอียดของคอนเสิร์ตว่า จะมีการร้องเพลงของวงแจมโปรเจ็คภายในงานคอนเสิร์ตครั้งนี้ อีกทั้งยังจะมีการแสดงแบบอคูสติกและร้องเพลงเป็นภาษาไทยด้วย รวมถึงจะมีเซอร์ไพรซ์ให้แฟนเพลงชาวไทยอย่างแน่นอน</p>
<p>"ครั้งที่แล้วผมมาเพียงคนเดียวแต่ในครั้งนี้มี<persName><forename>มาซาอากิ</forename></persName>มาร่วมเล่นคอนเสิร์ตด้วย ก็อยากให้แฟนเพลงทุกคนมาลองฟังเพลงของ<persName><forename>มาซาอากิ</forename></persName>ดูบ้าง นอกจากนี้ยังเป็นการแสดงคอนเสิร์ตคู่กันครั้งแรกระหว่างผมกับ<persName><forename>มาซาอากิ</forename></persName> ซึ่งไม่เคยจับคู่แสดงร่วมกันมาก่อนแม้แต่ในประเทศญี่ปุ่น คอนเสิร์ตในประเทศไทยครั้งนี้จึงถือว่าพิเศษมากจริงๆ" <persName><forename>ฮิโรโนบุ</forename> <surname>คาเงยามะ</surname></persName> กล่าว</p>
<p>"นี่จะเป็นครั้งแรกที่ผมได้มาแสดงคอนเสิร์ตในประเทศไทย ผมจึงรู้สึกตื่นเต้นมากและอยากจะให้ถึงวันมาแสดงคอนเสิร์ตที่เมืองไทยเร็วๆ รับรองว่าการดวลเพลงการ์ตูนครั้งนี้เต็มที่และสนุกสนานแน่นอน" <persName><forename>มาซาอากิ</forename> <surname>เอ็นโดะ</surname></persName> กล่าว</p>
<p>ทั้งนี้ คอนเสิร์ต "อนิเมะโนลิมิต ไลฟ์นัมเบอร์วัน โรดทูแจมโปรเจ็ค 2010" จะมีขึ้นเพียงรอบเดียวในวันที่ 20 มิถุนายน พ.ศ.2552 เวลา 14.00 น. ที่เอ็มเธียเตอร์ (โรงละครกรุงเทพเดิม) ผู้ที่สนใจสามารถติดตามรายละเอียดเพิ่มเติมได้ที่เว็บไซต์ http://www.animenolimit.com/</p></body>
</news>
