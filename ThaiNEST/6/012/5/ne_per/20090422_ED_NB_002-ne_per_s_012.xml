<teiHeader>
<fileDesc>
<titleStmt>
  <title>สถาบันวิจัยดาราศาสตร์แห่งชาติ เตรียมศึกษาดาวเคราะห์ดวงใหม่ที่มีลักษณะคล้ายโลก  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204220149&tb=N255204&return=ok&news_headline='%ca%b6%d2%ba%d1%b9%c7%d4%a8%d1%c2%b4%d2%c3%d2%c8%d2%ca%b5%c3%ec%e1%cb%e8%a7%aa%d2%b5%d4  </bibl>
</sourceDesc>
</fileDesc>
</teiHeader>
<news>
<headline>สถาบันวิจัยดาราศาสตร์แห่งชาติ เตรียมศึกษาดาวเคราะห์ดวงใหม่ที่มีลักษณะคล้ายโลก</headline>
<lead>สถาบันวิจัยดาราศาสตร์แห่งชาติ เตรียมศึกษาดาวเคราะห์ดวงใหม่ที่มีลักษณะคล้ายโลก หรือโลกแห่งที่สอง</lead>
<neck></neck>
<body><p>จากกรณีที่นักดาราศาสตร์ประจำหอดูดาว "เกรโนเบิล" สาธารณรัฐฝรั่งเศส ออกมาเปิดเผยถึงการค้นพบดาวเคราะห์ 2 ดวงที่มีลักษณะคล้ายโลก คือ "ดาวกลิเอเซ่ 581 อี" และ "ดาวกลิเอเซ่ 581 ดี" <persName><roleName>รศ.</roleName><forename>บุญรักษา</forename> <surname>สุนทรธรรม</surname></persName> ผู้อำนวยการสถาบันวิจัยดาราศาสตร์แห่งชาติ (องค์กรมหาชน) กระทรวงวิทยาศาสตร์และเทคโนโลยี กล่าวว่า ดาวทั้ง 2 ดวงนี้ยังไม่มีการศึกษาอย่างจริงจัง พบแต่เพียงว่ามีลักษณะคล้ายโลก โดยมีอุณหภูมิบนพื้นระหว่าง 10-40 องศาเซลเซียส ซึ่งเป็นอุณหภูมิที่สิ่งมีชีวิตสามารถดำรงอยู่ได้ โดยเฉพาะดาวกลิเอเซ่ 581 ดี เป็นโซนที่มนุษย์น่าจะสามารถอยู่อาศัยได้มากที่สุด เพราะมีการสำรวจพบว่ารอบๆ บริเวณดาวดังกล่าวมีรูปแบบของของเหลวบนพื้นผิว มีความเป็นไปได้ที่จะเป็นมหาสมุทรขนาดใหญ่ อย่างไรก็ตาม ขณะนี้นักดาราศาสตร์ทั่วโลกกำลังศึกษาดาวทั้ง 2 ดวง เพื่อศึกษาความเป็นไปได้การค้นพบโลกแห่งที่สอง รวมทั้ง สดร.ยังมีแผนจัดทำ "โครงการการค้นพบดาวเคราะห์นอกระบบสุริยะ" ซึ่งจะมีการสำรวจดาวกลิเอเซ่ 581 อี และ ดี โดยจะเริ่มภายหลังการก่อสร้างหอดูดาวแห่งชาติเสร็จในต้นปี 2553 เนื่องจากมีกล้องโทรทัศน์ขนาดใหญ่ที่เหมาะสมในการสำรวจดาวเคราะห์ต่างๆ รวมทั้งดาวเคราะห์นอกระบบสุริยะ โดยเฉพาะอาจค้นพบดาวเคราะห์ดวงใหม่ที่มีลักษณะคล้ายโลกมากกว่าก็เป็นได้</p>
<p>    ทั้งนี้ ข้อมูลจากหอดูดาว "เกรโนเบิล" ระบุว่า "ดาวกลิเอเซ่ 581 อี" มีความคล้ายคลึงกับโลกในด้านปริมาณมวลสาร เพราะมีขนาดเพียง 1.9 เท่าของโลก เล็กที่สุดในบรรดาดาวนอกระบบสุริยะที่สำรวจพบแล้วรวม 350 ดวง ซึ่งดาวดวงนี้น่าจะมีพื้นผิวขรุขระแบบเดียวกัน รวมทั้งอยู่ในโซนที่มนุษย์น่าจะสามารถอาศัยอยู่ได้มาก </p></body>
</news>
