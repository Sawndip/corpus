<teiHeader>
<fileDesc>
<titleStmt>
  <title>ต้อนรับกลับบ้าน "แอตแลนติส" หลังเสร็จสิ้นภารกิจซ่อม "ฮับเบิล"  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-24 23:37:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000057999  </bibl>
</sourceDesc>
</fileDesc>
</teiHeader>
<news>
<headline>ต้อนรับกลับบ้าน "แอตแลนติส" หลังเสร็จสิ้นภารกิจซ่อม "ฮับเบิล"</headline>
<lead>"แอตแลนติส" กลับถึงบ้านแล้ว หลังเตรียมจอดที่ฟลอริดา แต่ฝนกระหน่ำจนต้องย้ายไปลงจอดที่แคลิฟอร์เนีย นาซาต้องรับภาระจ่ายค่าขนย้ายอีก 70 ล้านบาท</lead>
<neck></neck>
<body><p>หลังจากเมื่อวันเสาร์ที่ผ่านมาศูนย์อวกาศเคนเนดี (Kennedy Space Center) ในฟลอริดา สหรัฐฯ ต้องเผชิญกับเมฆหนาปกคลุมและกระแสลมแรง เป็นเหตุให้กระสวยอวกาศแอตแลนติส (Atlantis) ซึ่งนำลูกเรือ 7 คน ขึ้นไปปฏิบัติภารกิจซ่อมแซมและปรับปรุงกล้องโทรทรรศน์อวกาศฮับเบิล ไม่อาจลงจอดได้ตามกำหนด ทางองค์การบริหารการบินอวกาศสหรัฐฯ (นาซา) จึงเลื่อนกำหนดลงจอดของกระสวยอวกาศออกไป</p>
<p>ล่าสุดแอตแลนติสนำลูกเรือนักบินอวกาศ 7 คน ลงจอดที่ฐานทัพอากาศเอ็ดวาร์ดส์ (Edwards Air Force Base) ในแคลิฟอร์เนีย สหรัฐฯ ซึ่งเป็นแผนสำรองในกรณีที่กระสวยอวกาศไม่อาจลงจอดที่ศูนย์อวกาศเคนเนดี ในฟลอริดาได้</p>
<p>ทางด้าน<persName><forename>อัลลาร์ด</forename> <surname>บิวเทล</surname></persName> (<persName><forename>Allard</forename> <surname>Beutel</surname></persName>) โฆษกของนาซากล่าวว่า พยากรณ์อากาศของวันอาทิตย์ค่อนข้างดีและมีโอกาสสำหรับการลงจอดที่ฟลอริดา ซึ่งทางนาซาต้องการใช้โอกาสในการลงจอดนี้</p>
<p>ส่วนฐานทัพอากาศเอ็ดวาร์ดส์ที่สำรองไว้ก็พร้อมสำหรับการลงจอดได้ทั้งวันอาทิตย์และวันจันทร์ แต่ทั้งนี้นาซาปรารถนาให้ยานลงจอดในศูนย์อวกาศเคนเนดีมากกว่าด้วยเหตุผลด้านค่าจ่าย ซึ่งหากลงจอดที่เอ็ดวาร์ดส์ในแคลิฟอร์เนียแล้วนาซาต้องจ่ายเพิ่มอีกประมาณ 70 ล้านบาท เพื่อนำยานกลับไปเก็บที่ฟลอริดา</p>
<p>สำหรับโอกาสในการลงจอดครั้งแรกนั้น จะลงจอดได้ที่ศูนย์อวกาศเคนเนดีในเวลา 21.11 น. ตามเวลาประเทศไทย และโอกาสที่สองจะเปิดเวลา 22.40 น. ในแคลิฟอร์เนีย ส่วนโอกาสครั้งที่สามจะเปิดหลังจากนั้นเพียง 9 นาที ในเวลา 22.49 น. โดยกลับไปที่ศูนย์อวกาศเคนเนดีในฟลอริดาอีกครั้ง ทั้งนี้นาซาได้กำหนดเงื่อไขสำหรับการลงจอดดังนี้ เมฆที่ปกคลุมท้องฟ้าต้องไม่เกิน 50% ต้องมองเห็นได้ไกลไม่ต่ำกว่า 8 กิโลเมตร และลมที่ปะทะด้านข้างต้องมีความเร็วไม่เกิน 28 กิโลเมตรต่อชั่วโมง</p>
<p>อย่างไรก็ดี อากาศที่ฟลอริดายังคงไม่ปลอดภัยสำรับการลงจอด นาซาจึงได้ประกาศโอกาสในการบินเป็นช่วงที่ 2 และ 3 ซึ่งเลื่อนออกจากที่กำหนดในการลงจอดเวลา 21.09 น. เป็น 22.40 น.ที่แคลิฟอร์เนีย และ 22.49 น.ที่ฟลอริดา ตามลำดับในเวลาประเทศไทย</p>
<p>แอตแลนติสถูกส่งขึ้นไปซ่อมฮับเบิลตั้งแต่วันที่ 11 พ.ค.52 พร้อมๆ กับลูกเรืออีก 7 คนที่ขึ้นไปปฏิบัติภารกิจ 11 วัน ตามกำหนด แต่ภารกิจจริงยืดออกไปเป็น 13 วัน ซึ่งภารกิจดังกล่าวเป็นไปเพื่อยืดอายุกล้องโทรทรรศน์ออกไปอีก 5 ปี ซึ่งหลังจากเสร็จสิ้นการเดินอวกาศ 5 ครั้ง ของนักบินอวกาศแล้ว กระสวยอวกาศและกล้องฮับเบิลก็ได้แยกจากกันเมื่อวันอังคารที่ผ่านมาตามเวลาท้องถิ่นสหรัฐฯ </p></body>
</news>
