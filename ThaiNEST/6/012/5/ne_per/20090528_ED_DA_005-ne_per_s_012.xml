<teiHeader>
<fileDesc>
<titleStmt>
  <title>เปิดอัสซุส คอร์เนอร์ ช็อป  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200351&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เปิดอัสซุส คอร์เนอร์ ช็อป</headline>
<lead>ให้ทดลองเล่นก่อนจ่ายเงิน</lead>
<neck></neck>
<body><p>อัสซุส เปลี่ยนวิกฤติเป็นโอกาสขยายช่องทางการจำหน่าย ทุ่ม 25 ล้านบาท เปิดอัสซุส คอร์เนอร์ ช็อป ครบ 25 ร้าน ภายในสิ้นปี 2552  มีทั้งคอมพิวเตอร์และสินค้าพิเศษให้ทดลองใช้ก่อนตัดสินใจ</p>
<p><persName><roleName>นางสาว</roleName><forename>พรทิพย์</forename> <surname>พฤทธิบูรณ์สกุล</surname></persName> ผู้จัดการอาวุโสฝ่ายการตลาด บริษัท อัสซุสเทค คอมพิวเตอร์ (ประเทศไทย) จำกัด  เปิดเผยว่า  ตั้งแต่เมื่อปลายปีที่ผ่านมา อัสซุส ประเทศไทย เห็นถึงปัญหาของสภาวะเศรษฐกิจโลกที่กำลังจะก้าวเข้าสู่ภาวะถดถอย ดังนั้นเพื่อรักษาส่วนแบ่งทางการตลาด และสามารถเพิ่มปริมาณลูกค้าใหม่อย่างต่อเนื่อง จึงเปิดอัสซุส คอร์เนอร์ ช็อป ตั้งแต่ต้นปีที่ผ่านมา ดำเนินการไปแล้วมากกว่า 11 สาขาทั่วประเทศ และจะเปิดให้ครบ 25 สาขา ในกรุงเทพมหานครภายในปี 2552 ใช้งบประมาณจำนวน 25 ล้านบาท หลังจากนั้นจะทยอยเปิดสาขาในต่างจังหวัด</p>
<p>สำหรับอัสซุส คอร์เนอร์ ช็อป มีจุดเด่นที่ให้ทดลองใช้และจำหน่ายสินค้าของอัสซุสครบทุกอย่าง ทั้งคอมพิวเตอร์ อุปกรณ์เสริม รวมถึงสินค้าพิเศษที่ไม่มีวางจำหน่ายทั่วไป เช่น ทีวีจูนเนอร์ขนาดเท่าแฟลชไดร์ฟ ซึ่งเป็นทั้งอุปกรณ์รับสัญญาณโทรทัศน์และอุปกรณ์บันทึกความจำ ความจุ 4 กิกะไบต์ ซาวด์ การ์ดแบบพกพา ฯลฯ ซึ่งสินค้าพิเศษเหล่านี้ในตลาดยังมีการแข่งขันไม่สูงมากนัก และสามารถช่วยเพิ่มยอดขายให้กับตัวแทนจำหน่ายของอัสซุสได้.</p></body>
</news>
