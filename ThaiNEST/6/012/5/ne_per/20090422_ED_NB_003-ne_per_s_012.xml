<teiHeader>
<fileDesc>
<titleStmt>
  <title>ก.ไอซีที เตรียมพร้อมโชว์ผลงานด้าน ICT ในเวทีโลก  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204220094&tb=N255204  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เตรียมพร้อมโชว์ผลงานด้าน ICT ในเวทีโลก</headline>
<lead>กระทรวงเทคโนโลยีสารสนเทศและการสื่อสาร เตรียมพร้อมโชว์ผลงานด้าน ICT ในเวทีโลก</lead>
<neck></neck>
<body><p><persName><roleName>นาย</roleName><forename>สือ</forename> <surname>ล้ออุทัย</surname></persName> ปลัดกระทรวงเทคโนโลยีสารสนเทศและการสื่อสาร หรือไอซีที เปิดเผยว่า กระทรวงฯ ได้รับเชิญจากสหภาพโทรคมนาคมระหว่างประเทศ หรือ International Telecommunication Union : ITU ให้เข้าร่วมงาน ITU TELECOM WORLD 2009 ณ นครเจนีวา สมาพันธรัฐสวิส ระหว่างวันที่ 5-9 ตุลาคม 2552 ที่จัดขึ้นภายใต้ หัวข้อ Open Network : Connected Minds โดย ITU ได้ขอความร่วมมือให้ประเทศไทยเข้าร่วมจัดนิทรรศการ Thailand Pavilion และเข้าร่วมประชุมโต๊ะกลมของผู้บริหาร </p>
<p>โดยในส่วนของนิทรรศการ Thailand Pavilion เพื่อเผยแพร่ผลงานของประเทศไทยนั้น <persName><roleName>นาย</roleName><forename>อาจิน</forename> <surname>จิรชีพพัฒนา</surname></persName> ผู้อำนวยการสำนักส่งเสริมอุตสาหกรรมเทคโนโลยีสารสนเทศและการสื่อสาร เปิดเผยว่า นิทรรศการ Thailand Pavilion ที่จะจัดแสดงภายในงานนั้น เป็นรูปแบบในการแสดงศักยภาพและความก้าวหน้าด้านเทคโนโลยีสารสนเทศของประเทศ ไทย เพื่อเพิ่มโอกาสทางการค้าให้กับผู้ประกอบการและใช้งานดังกล่าว เป็นเวทีในการแลกเปลี่ยนความรู้และเทคโนโลยีจากผู้เข้าร่วมงานประเทศอื่นๆ กว่า 40 ประเทศ อันเป็นการสร้างประสบการณ์ รวมทั้งเตรียมความพร้อมให้ผู้ประกอบการไทยได้พัฒนาตนเองให้ก้าวไปสู่มาตรฐาน สากล และแข่งขันในตลาดโลกได้ นอกจากนี้ ยังเป็นการประชาสัมพันธ์ตอกย้ำความเชื่อมั่นว่า ประเทศไทยเป็นศูนย์กลางและได้ก้าวไปสู่การเป็นผู้นำด้านเทคโนโลยีสารสนเทศ และการสื่อสารในภูมิภาค อีกทั้งยังเป็นการประชาสัมพันธ์งาน Bangkok International ICT Expo 2010 ที่จะจัดในปี 2553 อีกด้วย</p></body>
</news>
