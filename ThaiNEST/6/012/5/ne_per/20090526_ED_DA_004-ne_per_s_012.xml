<teiHeader>
<fileDesc>
<titleStmt>
  <title>เรียนผ่านเน็ตม.รังสิตไปได้สวย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200121&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>เรียนผ่านเน็ตม.รังสิตไปได้สวย</headline>
<lead>สามารถเทลคอมช่วยหลักสูตร</lead>
<neck></neck>
<body><p>ม.รังสิต-สามารถเทลคอม เดินหน้า ไซเบอร์ ยู มีแนวโน้มเติบโตเพิ่มมากขึ้นในอนาคต ช่วยให้คนทำงานเรียนได้ทุกที่ทุกเวลา และประหยัดค่าใช้จ่าย เตรียมเปิดหลักสูตรใหม่เพิ่ม</p>
<p><persName><roleName>รองศาสตราจารย์ ดร.</roleName><forename>บุญมาก</forename> <surname>ศิริเนาวกุล</surname></persName> ผู้ช่วยอธิการบดี ฝ่ายอาร์เอสยู ไซเบอร์ ยูนิเวอร์ซิตี้ มหาวิทยาลัยรังสิต เปิดเผยว่า  มหาวิทยาลัยเปิดการเรียนในระบบไซเบอร์     ยู (Cyber U) หรือการเรียนการสอนผ่านระบบอินเทอร์เน็ตทางไกลได้สองปีแล้ว ถือว่าประสบความสำเร็จอย่างดี มีนักศึกษาจบการศึกษาไปแล้วหนึ่งรุ่น มหาวิทยาลัยจึงเตรียมเปิดหลักสูตรเพิ่มเติม ทั้งหลักสูตรปริญญาเอก สาขาผู้นำทางเศรษฐกิจ สังคม หลักสูตรปริญญาโทเอ็มบีเอ และหลักสูตรประกาศนียบัตร ปัจจุบันได้จัดการเรียนการสอนผ่านอินเทอร์เน็ต 3 สาขาวิชา คือ นิติศาสตรบัณฑิต ศิลปศาสตรมหาบัณฑิต สาขาวิชาผู้นำสังคม ธุรกิจและการเมือง และวิทยาศาสตรมหาบัณฑิต สาขาการจัดการเทคโนโลยีสารสนเทศ</p>
<p>“การเรียนระบบไซเบอร์ ยู มีประโยชน์ต่อผู้เรียนที่ทำงาน และอยากศึกษาต่อ ไม่ว่าจะอยู่ที่ไหนก็สามารถเรียนได้หากมีคอมพิวเตอร์เชื่อมต่ออินเทอร์เน็ต ใช้เวลาเรียนวันละ 2 ชั่วโมง ติดต่อพูดคุยกับอาจารย์ผ่านระบบแชต มีการบ้าน แบบฝึกหัดให้นักศึกษาได้ฝึกเหมือนระบบปกติทั่วไป”</p>
<p><persName><roleName>รองศาสตราจารย์ ดร.</roleName><forename>บุญมาก</forename></persName> เปิดเผยด้วยว่า  ส่วนการพัฒนาอี-เลิร์นนิ่ง ทางมหาวิทยาลัยจะให้นักศึกษาภาคปกติได้ใช้ค้นคว้าและเรียนเสริมนอกเหนือจากในห้องเรียน  ขณะนี้จัดทำเนื้อหาวิชาให้เป็นอี-เลิร์นนิ่ง แล้วประมาณ 700 วิชา จากทั้งหมด 1,000 วิชา คาดว่าจะทำได้ทั้งหมดภายใน 1-2 ปี</p>
<p>ด้าน<persName><roleName>นาย</roleName><forename>ประสิทธิ์ชัย</forename> <surname>วีระยุทธวิไล</surname></persName>  ผู้ช่วยกรรมการผู้อำนวยการ บริษัท สามารถ เทลคอม จำกัด (มหาชน) กล่าวว่า คาดว่าการเรียนแบบไซเบอร์ ยู จะเติบโตประมาณ 25% ส่วนด้านอี-เลิร์นนิ่ง เติบโตไม่น้อยกว่า    50% สามารถเทลคอมได้เข้ามาสนับสนุนด้านเทคโนโลยีและระบบการเรียนการสอน รวมถึงออกแบบหลักสูตรออนไลน์ เสร็จไปแล้วประมาณ 100 วิชา นอกจากนี้ได้เตรียมขยายบริการจัดฝึกอบรมออนไลน์ พัฒนาเทคโนโลยีการทดสอบผ่านระบบอิเล็กทรอนิกส์และ ระบบการศึกษาทางไกลผ่านโทรศัพท์มือถือ และพีดีเอ.</p></body>
</news>
