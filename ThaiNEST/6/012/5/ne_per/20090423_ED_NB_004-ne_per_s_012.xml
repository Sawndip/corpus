<teiHeader>
<fileDesc>
<titleStmt>
  <title>ก.ทรัพย์ฯ จับมือพันธมิตรด้านการอนุรักษ์ช้าง หาแนวทางรับมือและแก้ไขปัญหาวิกฤตช้างลดจำนวน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204230136&tb=N255204  </bibl>
</sourceDesc>
</fileDesc>
</teiHeader>
<news>
<headline>ก.ทรัพย์ฯ จับมือพันธมิตรด้านการอนุรักษ์ช้าง หาแนวทางรับมือและแก้ไขปัญหาวิกฤตช้างลดจำนวน</headline>
<lead>กระทรวงทรัพยากรธรรมชาติและสิ่งแวดล้อม จับมือองค์กรพันธมิตรด้านการอนุรักษ์ช้าง หาแนวทางรับมือและแก้ไขปัญหาวิกฤตช้างลดจำนวนในประเทศไทย</lead>
<neck></neck>
<body><p><persName><roleName>นาย</roleName><forename>สุวิทย์</forename> <surname>คุณกิตติ</surname></persName> รัฐมนตรีว่าการกระทรวงทรัพยากรธรรมชาติและสิ่งแวดล้อม เปิดเผยว่า ปัจจุบันปัญหาช้างในประเทศไทยกำลังเข้าขั้นวิกฤต เนื่องจากปัจจุบันช้างในประเทศไทยทั้งช้างป่าและช้างบ้านเหลือรวมกันไม่เกิน 5 พันตัวเท่านั้น จาก 40 กว่าปีที่แล้วที่มีช้างถึงประมาณ 4 หมื่นกว่าตัวทั่วประเทศ นับเป็นการลดจำนวนของช้างลงอย่างน่าใจหาย ด้วยเหตุนี้ ทางกระทรวงฯ จึงร่วมกับสภาที่ปรึกษาเศรษฐกิจและสังคมแห่งชาติ กลุ่มองค์กรอนุรักษ์ช้าง องค์กรพัฒนาเอกชน กรมปศุสัตว์ มูลนิธิเพื่อนช้างแห่งประเทศไทย คณะสัตว์แพทย์จากมหาวิทยาลัยต่างๆ สมาคมอนุรักษ์สัตว์ป่าและประชาชนทั่วไป มาร่วมกันหาแนวทางแก้ไขปัญหาช้าง โดยจะเน้นแก้ปัญหาไปที่ช้างเร่ร่อน ด้วยการอนุรักษ์และเชิดชูช้างในฐานะเป็นหนึ่งในเอกลักษณ์ของชาติ ให้ช้างได้รับการดูแลอย่างสมศักดิ์ศรี และไม่ต้องการเห็นช้างถูกตีราคาเหมือนสินค้าหรือเป็นเพียงแรงงานสัตว์เช่น ปัจจุบัน </p>
<p>รัฐมนตรีว่าการกระทรวงทรัพยากรธรรมชาติและ สิ่งแวดล้อม ได้เสนอแนวทางเบื้องต้นในการอนุรักษ์ช้าง ด้วยการดึงดูดให้ช้างอาศัยอยู่เพียงในป่าหรือพื้นที่ที่เหมาะสมเท่านั้น โดยการจัดหาอาหารและพื้นที่อย่างเพียงพอแก่ช้าง ซึ่งวิธีดังกล่าวจะช่วยช้างมีอาหารกินอย่างเพียงพอและไม่ต้องออกไปหากินใน ไร่นาของชาวบ้าน นับเป็นการป้องกันช้างถูกทำร้ายจากการบุกรุกไร่นาและทำลายผลผลิตการเกษตรของ ชาวบ้านได้อีกทางด้วย และให้จัดตั้งทีมสัตวแพทย์คอยช่วยเหลือช้างที่บาดเจ็บหรือเจ็บป่วย รวมถึงติดตามการเปลี่ยนแปลงของประชากรช้างอย่างสม่ำเสมอ เพื่อรับมือและแก้ไขปัญหาช้างสูญพันธุ์ได้อย่างทันท่วงที</p></body>
</news>
