<teiHeader>
<fileDesc>
<titleStmt>
  <title>เด็กไทยคว้ารางวัลโครงงานวิทยาศาสตร์จากสหรัฐ  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2009-05-18 17:38:44  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://news.mcot.net/technology/inside.php?value=bmlkPTk0MDMyJm50eXBlPXRleHQ=  </bibl>
</sourceDesc>
</fileDesc>
</teiHeader>
<news>
<headline>เด็กไทยคว้ารางวัลโครงงานวิทยาศาสตร์จากสหรัฐ</headline>
<lead>สำนักงานวิทยาศาสตร์และเทคโนโลยีแห่งชาติ 18 พ.ค.- เยาวชนไทยคว้ารางวัลการประกวดโครงงานวิทยาศาสตร์ระดับโลกจากสหรัฐ โดยกระทรวงวิทยาศาสตร์และเทคโนโลยี ได้จัดพิธีต้อนรับและมอบรางวัลให้กับเยาวชนไทย</lead>
<neck></neck>
<body><p><persName><roleName>คุณหญิง</roleName><forename>กัลยา</forename> <surname>โสภณพนิช</surname></persName> รัฐมนตรีว่าการกระทรวงวิทยาศาสตร์และเทคโนโลยี เป็นประธานในพิธีต้อนรับพร้อมมอบรางวัลให้กับเยาวชนไทย ที่ได้รับรางวัลจากการประกวดโครงงานวิทยาศาสตร์ International Science and Engineering Fair 2009 ซึ่งจัดขึ้นระหว่างวันที่ 10 -15 พ.ค. 2552 ณ เมืองมลรัฐเนวาดา ประเทศสหรัฐอเมริกา ครั้งที่ 60  โดยมีตัวแทนเยาวชนจากประเทศต่าง ๆ กว่า 50 ประเทศร่วมแสดงศักยภาพทางวิทยาศาสตร์จำนวนมากกว่า 1,500 คน  โดยศูนย์เทคโนโลยีอิเล็กทรอนิกส์และคอมพิวเตอร์แห่งชาติ ได้คัดเลือกโครงงานของนักเรียนไทยเข้าร่วมประกวดจำนวน 3 โครงงาน และสามารถคว้ารางวัลมาได้ 2 โครงงาน คือ 1.โครงงานการพัฒนาชุดตรวจสอบยาต้านไวรัส HIV โดยใช้เทคนิค Immunochromatographic Strip Test พัฒนาโดย <persName><roleName>นาย</roleName><forename>จักรกฤษณ์</forename> <surname>ใจดี</surname></persName> จากโรงเรียนแม่พริกวิทยา จ.ลำปาง  รับรางวัลที่ 3 Special Awards จาก American Association for Clinical Chemistry ซึ่งเป็นรางวัลยอดเยี่ยมในการประยุกต์ใช้วิทยาศาสตร์สาขาเคมีในการวินิจฉัยโรคและบำบัดรักษาผู้ป่วย  2. โครงงานหนังเทียมจากการพัฒนาเซลลูโลสเจล พัฒนาโดย <persName><roleName>ด.ช.</roleName><forename>พรวสุ</forename> <surname>พงศ์ธีระวรรณ</surname></persName>, <persName><roleName>ด.ญ.</roleName><forename>อารดา</forename> <surname>สังขนิตย์</surname></persName> และ <persName><roleName>น.ส.</roleName><forename>ธัญพิชชา</forename> <surname>พงศ์ชัยไพบูลย์</surname></persName> จากโรงเรียนสุราษฎร์พิทยา จ.สุราษฎร์ธานี ได้รับรางวัลที่ 4 Grand Awards ประเภททีม.</p></body>
</news>
