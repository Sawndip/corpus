<teiHeader>
<fileDesc>
<titleStmt>
  <title>พระนครเหนือเทงบ3.5 ล.พัฒนาสำนักคอมฯ  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-25 07:50:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1815  </bibl>
</sourceDesc>
</fileDesc>
</teiHeader>
<news>
<headline>พระนครเหนือเทงบ3.5 ล.พัฒนาสำนักคอมฯ</headline>
<lead>หวังรองรับการขยายตัวของบุคลากร มั่นใจประสิทธิภาพบลูโค้ท เลือกโมเดลแบบเช่าซื้อ 3 ปีมาใช้ เผยประหยัดทุน-ลดค่าบำรุงรักษา เตรียมเพิ่มความเร็วเน็ตเป็น 150 Mbps สนองการใช้งานนศ.และอาจารย์ ชี้การรวมอุปกรณ์ช่วยสร้างศักยภาพ...</lead>
<neck></neck>
<body><p><persName><roleName>นาย</roleName><forename>อุดม</forename> <surname>จีนประดับ</surname></persName> ผู้อำนวยการสำนักคอมพิวเตอร์และเทคโนโลยีสารสนเทศ มหาวิทยาลัยเทคโนโลยีพระจอมเกล้าพระนครเหนือ (มจพ.) กล่าวว่า สำนักคอมพิวเตอร์ฯ มีหน้าที่เสนอบริการด้านสารสนเทศและไอทีแก่ นักเรียน นักศึกษา และคณาจารย์ รวมทั้งสิ้น 23,700 คน ด้วยเทคโนโลยีที่ก้าวหน้าและมีประสิทธิภาพในรูปแบบต่างๆ อาทิ การรับ-ลงทะเบียนเรียน การแจ้งผลการเรียน การชำระค่าเทอม และการแจ้งข่าวสารของมหาวิทยาลัย ผ่านการดำเนินงานของสำนักคอมพิวเตอร์ฯ ในการเชื่อมโยงไปยังหน่วยงานต่างๆ</p>
<p>ผอ.สำนักคอมพิวเตอร์และเทคโนโลยีสารสนเทศ มจพ. กล่าวต่อว่า การขยายตัวของจำนวนบุคลากร ตลอดจนการใช้งานบริการรูปแบบต่างๆ ส่งผลให้เกิดปัญหาการเชื่อมต่อบนเครือข่าย สำนักคอมพิวเตอร์ฯ จึงแก้ไขโดยการเพิ่มประสิทธิภาพเพื่อรองรับการใช้งาน โดยการติดตั้ง Application Delivery Network : AND ของบลูโค้ท ซิสเต็มส์ อิงค์ ในรูปแบบการเช่าซื้อ ภายใต้สัญญาในระยะ 3 ปี อาทิ อุปกรณ์บลูโค้ท พร็อกซี่ เอสจี และแพ็คเก็ต เช็บเปอร์ ด้วยงบประมาณกว่า 3.5 ล้านบาท เพื่อเพิ่มความสามารถควบคุมและรักษาความปลอดภัย ทำให้สามารถตรวจสอบได้โดยละเอียด ว่ามีการใช้งานประเภทใดบนเครือข่าย</p>
<p><persName><roleName>นาย</roleName><forename>อุดม</forename></persName> กล่าวอีกว่า ภายในปี 2552 มหาวิทยาลัยฯ จะเปิดให้บริการอินเทอร์เน็ตความเร็วสูง 150 Mbps แก่นักศึกษาและบุคลากรภายในสถาบัน จากการตรวจสอบ พบว่า นักศึกษาจะใช้ประโยชน์อุปกรณ์สารสนเทศเพื่อการพิมพ์และค้นหารายงานเป็นหลัก ส่วนการควบคุมการใช้งานนั้น สำนักคอมพิวเตอร์ฯ จะควบคุมเฉพาะการใช้แอพพลิเคชันบนเครือข่าย เพื่อป้องกันการเข้าใช้เว็บไซต์ที่ไม่เหมาะสม ขณะเดียวกัน เป็นการสนับสนุนให้เยาวชนใช้อุปกรณ์ที่มี เพื่อประโยชน์ทางความรู้มากกว่าความบันเทิง ภายหลังการควบคุมการใช้งานด้านดังกล่าว พบว่า สามารถทำให้ความเร็วอินเทอร์เน็ตเพิ่มขึ้นได้ระดับหนึ่ง </p>
<p>ผอ.สำนักคอมพิวเตอร์และเทคโนโลยีสารสนเทศ ของมจพ. กล่าวด้วยว่า การลงทุนในลักษณะการเช่าซื้อ ทำให้มหาวิทยาลัยประหยัดงบประมาณในการดำเนินงานได้มากกว่าวิธีการจัดซื้อในอดีต มหาวิทยาลัยฯ ต้องลงทุนด้านดังกล่าวเฉลี่ย 4.7 ล้านบาทต่อปี หากต้องการเพิ่มความเร็วในการใช้งาน ก็จำเป็นต้องเพิ่มงบประมาณในการจัดซื้อ รวมถึง ค่าบำรุงรักษาอุปกรณ์ เชื่อว่า โมเดลทางธุรกิจในรูปแบบการเช่าซื้อ จะได้รับความนิยมเป็นอย่างมาก เนื่องจาก ใช้งบประมาณในการลงทุนต่ำและมีความคุ้มค่ามากกว่าการจัดซื้อ</p>
<p>"การลงทุนด้านการบริการเทคโนโลยีสารสนเทศ ไม่ใช่เพียงการขยายแบนด์วิธ แต่หมายถึงการควบคุมการใช้งาน เพื่อก่อให้เกิดประโยชน์ในการใช้งานอย่างแท้จริง เนื่องจาก ประสิทธิภาพของเครือข่ายนั้นไม่ได้จำกัดอยู่ที่อุปกรณ์ชิ้นใดชิ้นหนึ่ง แต่เป็นการรวมอุปกรณ์ทุกชิ้นเข้าด้วยกัน เพื่อสร้างศักยภาพสูงสุดในการใช้งาน" <persName><roleName>นาย</roleName><forename>อุดม</forename></persName> กล่าว</p></body>
</news>
