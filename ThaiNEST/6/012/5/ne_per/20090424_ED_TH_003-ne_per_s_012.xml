<teiHeader>
<fileDesc>
<titleStmt>
  <title>กินถั่วประจำช่วยคุ้มกันสตรีจากมะเร็ง ถั่ววอลนัทปกป้องเต้านม  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-24 04:59:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1535  </bibl>
</sourceDesc>
</fileDesc>
</teiHeader>
<news>
<headline>กินถั่วประจำช่วยคุ้มกันสตรีจากมะเร็ง ถั่ววอลนัทปกป้องเต้านม</headline>
<lead>ที่ประชุมสมาคมวิจัยโรคมะเร็งแห่งอเมริกาได้รับรายงานว่า การกินถั่ววอลนัทหรือมันห้อ อาจจะช่วยป้องกันมะเร็งเต้านมได้</lead>
<neck></neck>
<body><p>คณะนักวิจัยของโรงเรียนแพทย์ มหาวิทยาลัยมาร์แชลล์ ได้พบจากการศึกษากับหนูว่า หนูที่ถูกให้กินถั่ววอลนัทในปริมาณเทียบเท่ากับมนุษย์ กินวันละ 56.7 กรัม จะไม่ค่อยเป็นเนื้อร้ายและถึงเป็นก็เป็นน้อยนิด พวกมันเป็นเนื้อร้ายเพียงเล็กน้อย กว่าจะเป็นก็กินเวลานานกว่าและมีขนาดเล็กกว่า</p>
<p>ถั่ววอลนัทอุดมด้วยกรดไขมันโอเมก้า-3 สารต่อต้านอนุมูลอิสระและไฟโสเตรรอลส์ ซึ่งอาจช่วยต่อต้านโรคร้ายนั้น</p>
<p>หัวหน้านักวิจัย <persName><roleName>ดร.</roleName><forename>อีเลน</forename> <surname>อาร์แมน</surname></persName> กล่าวว่าคุณประโยชน์ของมันที่เป็นกับหนู ก็คงเป็นกับของคนเราด้วย เราก็รู้อยู่แล้วว่าอาหารบำรุงสุขภาพ จะช่วยป้องกันลักษณะอาการของโรคเรื้อรังโดยรวมได้ทั้งหมด</p>
<p>ก่อนหน้านี้ก็มีการวิจัยพบว่า หากกินถั่วนี้หลังอาหารจะช่วยป้องกันรักษาหลอดเลือด ไม่ให้เป็นภัยจากอาหารมันๆ เพราะเชื่อกันว่ามันมีสารประกอบ ซึ่งช่วยรักษาไม่ให้หลอดเลือดแข็งกระด้าง ทำให้ยังคงยืดหยุ่นดี.</p></body>
</news>
