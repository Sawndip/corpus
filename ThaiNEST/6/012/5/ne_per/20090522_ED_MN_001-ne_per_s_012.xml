<teiHeader>
<fileDesc>
<titleStmt>
  <title>ซันระบุคนนิยมโอเพนซอร์สมากขึ้น ผนึกซอฟต์แวร์ปาร์กจัด Open Jive 2009  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-22 11:04:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000057333  </bibl>
</sourceDesc>
</fileDesc>
</teiHeader>
<news>
<headline>ซันระบุคนนิยมโอเพนซอร์สมากขึ้น ผนึกซอฟต์แวร์ปาร์กจัด Open Jive 2009</headline>
<lead>ซันไมโคร เผยมีแนวโน้มใช้งานซอฟต์แวร์โอเพนซอร์สมากขึ้น ระบุในปี 2020 ทั่วโลกผู้ใช้ 40 % ของซอฟต์แวร์ทั้งหมด ผนึกซอฟต์แวร์ปาร์กจัด Open Jive Challenge 2009 หนุนเยาวชนไทยพัฒนาซอฟต์แวร์ โอเพนซอร์สเน้นหนัก Java</lead>
<neck></neck>
<body><p><persName><roleName>นาง</roleName><forename>รัมภา</forename> <surname>มนูญศิลป์</surname></persName> กรรมการผู้จัดการ บริษัท ซันไมโครซิสเต็มส์ (ประเทศไทย) เปิดเผยว่า ปัจจุบันมีการนำซอฟต์แวร์โอเพนซอร์สมาใช้ภาคส่วนธุรกิจมากขึ้น จากเดิมจำกัดอยู่เฉพาะกลุ่มนักพัฒนาซอฟต์แวร์  โดยในกลุ่มธุรกิจที่เริ่มมีการนำมาใช้งาน ได้แก่ กลุ่มธนาคาร บริษัทโทรคมนาคม และภาครัฐมากยิ่งขึ้น และคาดว่าในปี 2020 จะมีการใช้งานโอเพ่นซอร์สทั่วโลกประมาณ 40%</p>
<p>ทั้งนี้ การกระตุ้นให้มีการเอาต์ซอร์สให้แผร่หลายจะต้องมีการพัฒนาบุคคลากรที่สามารถใช้งานให้มีจำนวนมากขึ้น เมื่อมีจำนวนบุคคลากรมากขึ้นก็จะเกิดนวัตกรรม เอาต์ซอร์สสำหรับภาคธุรกิจมากขึ้นตาม</p>
<p>โดยล่าสุด ซันไมโครได้จัดการแข่งขัน Open Jive Challenge 2009 ร่วมกับเขตอุตสาหกรรมประเทศไทย หรือซอฟต์แวร์ปาร์ก เฟิร์ส ลอจิก และ อีลิเซีย เทคโนโลยี โดยกิจกรรมดังกล่าว เป็นการส่งเสริมทีมนักศึกษาจากสถาบันการศึกษาต่างๆ ในไทย แข่งขันพัฒนาโซลูชันเว็บ 2.0 โอเพนซอร์สที่ประยุกต์ใช้งานได้จริงเพื่อหาทีมชนะเลิศระดับประเทศไปเป็นตัวแทนการแข่งขันในระดับภูมิภาคต่อไป</p>
<p>�Open Jive แสดงถึงความมุ่งมั่นและวิสัยทัศน์ของซันที่มีต่อซอฟต์แวร์โอเพนซอร์ส และความตั้งใจอย่างต่อเนื่องในการสนับสนุนภาคการศึกษาของไทยให้มีส่วนร่วมในการสร้างสรรค์ผลงานนวัตกรรมด้านไอทีทั้งในระดับประเทศและภูมิภาคเอเชียตะวันออกเฉียงใต้� <persName><forename>รัมภา</forename></persName>กล่าว�</p>
<p><persName><forename>สุวิภา</forename> <surname>วรรณสาธพ</surname></persName> ผู้อำนวยการ ซอฟต์แวร์ปาร์ก กล่าวเสริมว่า แนวทางการพัฒนาซอฟต์แวร์ที่ได้รับการกล่าวขวัญมากที่สุดในช่วงที่ผ่านมาคือ Social Network ซึ่งแนวทางนี้เติบโตขึ้นพร้อมกันทั่วโลกและคนไทยก็มีศักยภาพในการแข่งขันทัดเทียมกับตลาดโลก ดังนั้นบทบาทหน้าที่ของซอฟต์แวร์ปาร์กคือจะต้องสร้างเวทีเพื่อทำให้เกิดคนและผลงานทางด้านนี้ให้ตลาดโลกยอมรับ</p>
<p>นอกจากนั้น Social Network ส่วนใหญ่ได้รับการพัฒนามาจากโปรแกรม   โอเพนซอร์ส สอดคล้องกับทิศทางการสนับสนุนของซอฟต์แวร์ปาร์กที่ต้องการเน้นให้คนไทยพึ่งพาซอฟต์แวร์อิสระเป็นหนึ่งทางเลือกของการพัฒนาซอฟต์แวร์ไทย การแข่งขันในครั้งนี้จึงเป็นเวทีสำคัญที่เปิดโอกาสให้บรรดานักพัฒนาซอฟต์แวร์รุ่นใหม่ในระดับมหาวิทยาลัยได้มีโอกาสพบรู้จักกัน และร่วมกันสร้างสรรค์ผลงานแอปพลิเคชันใหม่ๆ ที่กำลังได้รับความนิยมจากทั่วโลก และสร้างผลงานที่ท้าทายอนาคตต่อไป</p></body>
</news>
