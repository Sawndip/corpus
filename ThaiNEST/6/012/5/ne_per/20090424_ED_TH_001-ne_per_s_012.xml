<teiHeader>
<fileDesc>
<titleStmt>
  <title>ชิมเนื้อสุกเกรียมประจำ เสี่ยงเป็นมะเร็งของตับอ่อนเกินกว่าครึ่ง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-24 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1536  </bibl>
</sourceDesc>
</fileDesc>
</teiHeader>
<news>
<headline>ชิมเนื้อสุกเกรียมประจำ เสี่ยงเป็นมะเร็งของตับอ่อนเกินกว่าครึ่ง</headline>
<lead>นักวิจัยมหาวิทยาลัยมินเนโซตาบอกเตือนว่า การกินเนื้อที่ปรุงให้สุกด้วยความร้อนสูง จนถึงเกรียมหรือไหม้จนดำเป็นประจำ จะทำให้ล่อแหลมกับการเป็นมะเร็งของตับอ่อน ขึ้นถึงร้อยละ 60</lead>
<neck></neck>
<body><p>รายงานผลการศึกษาเสนอในที่ประชุมสมาคมวิจัยโรคมะเร็งแห่งอเมริกากล่าวว่า ผลการค้นพบในการศึกษานี้ เป็นหลักฐานยืนยันเพิ่มขึ้นว่า การปรุงอาหารด้วยการย่าง ทอดและปิ้ง หรือปิ้งบาร์บีกิว ไม่ควรใช้ความร้อนมากเกินไป จนถึงกับเกรียมหรือไหม้ เพื่อจะได้ ไม่ต้องเสี่ยงกับการเป็นมะเร็งตับอ่อน เพราะการปรุงเนื้อสัตว์ให้สุกและสุกมาก โดยการปิ้งย่าง หรือทอด ก่อให้เกิดสารก่อมะเร็ง ต่างกันกับเนื้อที่ปิ้งเคี่ยวหรือปรุงให้สุกด้วยความร้อนต่ำ จะไม่เกิดสารนั้นขึ้น </p>
<p>คณะนักวิจัยได้ศึกษาด้วยการติดตามนิสัย การกินของผู้คนปกติจำนวน 62,581 คน ตลอดระยะเวลา 9 ปี ซึ่งระหว่างนี้ ในหมู่คนเหล่านั้นมีผู้ป่วยเป็นมะเร็งตับอ่อนลง 208 ราย.</p></body>
</news>
