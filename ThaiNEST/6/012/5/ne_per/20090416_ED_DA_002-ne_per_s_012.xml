<teiHeader>
<fileDesc>
<titleStmt>
  <title>ไอซีทีวานชุมชนช่วยอีกแรง ดูแลหอเตือนภัยทั่วประเทศ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196397&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ไอซีทีวานชุมชนช่วยอีกแรง ดูแลหอเตือนภัยทั่วประเทศ</headline>
<lead>ไอซีทีสัมมนาให้ความรู้เรื่องระบบเตือนภัยพิบัติ ดึงชุมชนมีส่วนร่วมดูแล หวังลดค่าใช้จ่ายปีละ 40%</lead>
<neck></neck>
<body><p><persName><roleName>นาย</roleName><forename>สือ</forename> <surname>ล้ออุทัย</surname></persName> ปลัดกระทรวงเทคโนโลยีสารสนเทศและการสื่อสาร (ไอซีที)  เปิดเผยว่า สำนักงานปลัดกระทรวงไอซีทีในฐานะผู้รับผิดชอบระบบเตือนภัยของประเทศ ได้จัดสัมมนาภายใต้โครงการสร้างองค์ความรู้ด้านระบบเตือนภัยของศูนย์เตือนภัยพิบัติแห่งชาติ ระดับจังหวัด อำเภอ ตำบล และหมู่บ้าน เพื่อสร้างการรับรู้ และสร้างความเข้าใจในขั้นตอน วิธีการเตือนภัย ตลอดจนการทำงานของระบบเตือนภัยในศูนย์ฯ ให้กับหน่วยงานที่เกี่ยวข้องทุกระดับ เพื่อสร้างเครือข่ายดูแลหอเตือนภัยและแจ้งเตือนภัย คาดว่าจะช่วยลดค่าใช้จ่ายในการดูแลหอเตือนภัยได้ปีละ 40% จากเงินที่ใช้ดูแลรวมทั้งหมดปีละ 10 กว่าล้านบาท</p>
<p><persName><roleName>นาย</roleName><forename>สือ</forename></persName> กล่าวว่า การจัดสัมมนาดังกล่าวพยายามดึงวิทยุชุมชนเข้ามาเป็นเครือข่าย เนื่องจากที่ผ่านมาเมื่อเกิดภัยพิบัติสัญญาณโทรศัพท์มือถือจะใช้ไม่ได้เหลือเพียงวิทยุชุมชนที่ยังใช้งานได้ และแม้ปัจจุบันไอซีทีจะเป็นผู้ควบคุมดูแลหอเตือนภัยพิบัติ แต่จะพยายามโอนถ่ายให้หน่วยงานในชุมชนร่วมเป็นผู้ดูแลโดยให้หน่วยงานที่สังกัดอยู่ในไอซีที อาทิ ทีโอที กสท ไปรษณีย์ไทย และสถิติจังหวัด ช่วยดูแลด้วย</p>
<p>“อุปกรณ์การเตือนภัยพิบัติในพื้นที่  ต่าง ๆ ไม่มีปัญหา แต่มีปัญหาเรื่องบุคลากรที่ยังไม่มีตำแหน่งทางราชการ ส่วนใหญ่ยืมตัวมาจากหน่วยงานที่เกี่ยวข้อง ปีที่ผ่านมาศูนย์เตือนภัยพิบัติแห่งชาติได้รับงบประมาณในการบริหารประมาณ 300-400 ล้านบาท คาดว่าปีนี้จะได้เท่าปีที่แล้ว” <persName><roleName>นาย</roleName><forename>สือ</forename></persName> กล่าว</p>
<p>ปัจจุบันศูนย์เตือนภัยพิบัติแห่งชาติ    ได้ดำเนินการติดตั้งหอเตือนภัยและระบบเตือนภัยไปแล้ว 2 ระยะ โดยระยะที่ 1 เป็นการติด     ตั้งในบริเวณพื้นที่เสี่ยงภัย 6 จังหวัดภาคใต้ฝั่งทะเลอันดามัน ส่วนระยะที่ 2 ติดตั้งบริเวณพื้นที่เสี่ยง ภัยภาคใต้ฝั่งตะวันออก 10 จังหวัด ภาคตะวันออกเฉียงเหนือ 1 จังหวัด ภาคตะวันออก 4 จังหวัด และภาคเหนือ 9 จังหวัด โดยระยะที่ 3 จะครอบคลุมพื้นที่เสี่ยงภัย 57 จังหวัดรวม 144 แห่งทั่วประเทศ คาดว่าจะเสร็จภายในปี 2552 และระยะ ที่ 4 อยู่ระหว่างการดำเนินการประกาศจัดซื้อจัด จ้างด้วยวิธีการอี-อ๊อคชั่น เพื่อติดตั้งเพิ่มเติมใน    6 จังหวัด ภาคใต้ฝั่งทะเลอันดามัน และจัดให้มีศูนย์ประสานงานฉุกเฉิน 192 เลขหมายเดียวทั่วประเทศ.</p></body>
</news>
