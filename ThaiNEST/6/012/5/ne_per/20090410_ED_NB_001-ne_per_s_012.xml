<teiHeader>
<fileDesc>
<titleStmt>
  <title>ห่วงคนไทยส่วนใหญ่ไม่ได้เตรียมพร้อมเข้าสู่วัยผู้สูงอาย  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204090050&tb=N255204  </bibl>
</sourceDesc>
</fileDesc>
</teiHeader>
<news>
<headline>ห่วงคนไทยส่วนใหญ่ไม่ได้เตรียมพร้อมเข้าสู่วัยผู้สูงอาย</headline>
<lead>เลขาธิการสถิติแห่งชาติ ห่วงคนไทยส่วนใหญ่ไม่ได้เตรียมพร้อมเข้าสู่วัยผู้สูงอายุ หลังพบสถิติร้อยละ 73 ไม่ได้เป็นสมาชิกกองทุนประกันสังคม หรือกองทุนอื่นเพื่อยามชราภาพ</lead>
<neck></neck>
<body><p>    <persName><roleName>นาง</roleName><forename>ธนนุช</forename> <surname>ตรีทิพยบุตร</surname></persName> เลขาธิการสถิติแห่งชาติ กล่าวว่า จากผลการสำรวจประชากรผู้สูงอายุของสำนักงานสถิติแห่งชาติพบว่า โครงสร้างของประชากรไทยในปัจจุบันมีประชากรในประเทศไทยทั้งสิ้นมีประมาณ 66 ล้านคน เป็นวัยเด็ก ร้อยละ 21.5 วัยทำงานร้อยละ 67.4 วัยผู้สูงอายุร้อยละ 11.2 ซึ่งจากผลการสำรวจพบร้อยละ 89.7 เห็นว่าควรมีการเตรียมการเพื่อเข้าสู่วัยสูงอายุ โดยมีการเตรียมในเรื่องเงินร้อยละ 98.2 ที่อยู่อาศัยร้อยละ 97.4 สุขภาพร้อยละ 96.3 สภาพจิตใจร้อยละ 93.9 หาผู้ดูแลร้อยละ 88.6 มรดก ร้อยละ 83.9 อย่างไรก็ตาม คนส่วนใหญ่หรือร้อยละ 73.0 ไม่ได้เป็นสมาชิกกองทุนประกันสังคมหรือกองทุนอื่นๆเพื่อยามชราภาพ จึงน่าเป็นห่วงโดยเฉพาะในกลุ่มของแรงงานนอกระบบ ซึ่งภาครัฐบาลควรเข้ามาดูแล นอกจากนี้ แม้ร้อยละ 64.6 เห็นว่าควรดูแลผู้สูงอายุในครอบครัว แต่มีเพียงร้อยละ 20.2 ที่เห็นว่าควรดูแลผู้สูงอายุทั่วไป โดยปัดให้เป็นความรับผิดชอบของภาครัฐ </p>
<p>    เลขาธิการสถิติแห่งชาติ กล่าวอีกว่า สำหรับโรคที่ผู้สูงอายุป่วยมาก 3 อันดับแรก คือ โรคระบบกล้ามเนื้อ เส้นเอ็น กระดูกและข้อ โรคระบบทางเดินหายใจและโรคหัวใจหลอดเลือด ส่วนสาเหตุของการตายจะมาจากโรคมะเร็งทุกชนิด โรคหัวใจ โรคหลอดลมอักเสบ และปอดอักเสบ เป็นต้น ทั้งนี้ ภาครัฐ ภาคเอกชน และบุคคลในครอบครัวควรให้ความสำคัญแก่ผู้สูงอายุและส่งเสริมให้มีกิจกรรม สำหรับผู้สูงอายุ ควรให้ความอบอุ่น ให้เกียรติและยกย่อง ให้เป็นประมุขของบ้าน </p></body>
</news>
