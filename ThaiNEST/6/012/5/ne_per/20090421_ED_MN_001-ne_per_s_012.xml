<teiHeader>
<fileDesc>
<titleStmt>
  <title>ผลสำรวจเผย เด็กอเมริกัน 3 ล้านคน มีพฤติกรรมติดเกม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-21 12:50:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Game/ViewNews.aspx?NewsID=9520000044555  </bibl>
</sourceDesc>
</fileDesc>
</teiHeader>
<news>
<headline>ผลสำรวจเผย เด็กอเมริกัน 3 ล้านคน มีพฤติกรรมติดเกม</headline>
<lead>"<persName><forename>Douglas</forename> <surname>Gentile</surname></persName>" นักจิตวิทยาจาก "ไอโอวา สเตจ ยูนิเวอร์ซิตี้" ได้ทำการสำรวจเกี่ยวกับพฤติกรรมของเด็กเล่นเกม พบว่าเด็กอเมริกันที่มีอายุระหว่าง 8-18 ปี จำนวน 8.5 เปอร์เซนต์ มีสัญญาณบ่งบอกหลายอย่างว่ามีพฤติกรรมติดเกมอย่างหนัก ซึ่งเปอร์เซนต์ข้างต้นเมื่อนำมาเปรียบเทียบกับประชากรจริงก็เท่ากับมีเด็กติดเกมอยู่ประมาณ 3 ล้านคน</lead>
<neck></neck>
<body><p>การสำรวจครั้งนี้ใช้กลุ่มตัวอย่างเป็นเด็กอายุ 8-18 ปี จำนวน 1,178 คน โดยดูอาการของเด็กว่าเข้าเกณฑ์พฤติกรรมของติดอะไรบ้างอย่างหรือไม่ ซึ่งก็พบว่ากลุ่มตัวอย่างมีอาการบ่งชี้ว่ามีพฤติกรรมติดอะไรบางอย่างถึง 6 แบบจากพฤติกรรมการติดทั้งหมด 11 แบบ</p>
<p>ตัวอย่างพฤติกรรมการติดที่พบคือ การขโมยเกมหรือขโมยเงินผู้ปกครองเพื่อมาซื้อเกม , เกิดอาการหงุดหงิดเมื่อได้เล่นเกมในระยะเวลาที่น้อยลง , ไม่ยอมทำการบ้านมัวแต่เล่นเกม และ มักจะมีพฤติกรรมโกหกผู้ปกครองว่าไม่ได้เล่นเกมในระยะเวลาอันยาวนาน</p>
<p>ผลสำรวจระบุว่าจำนวนกลุ่มตัวอย่างระหว่างอายุ 8-18 ปีทั้งหมดจำนวน 1,178 คน มีพฤติกรรมติดเกม 8.5 เปอร์เซนต์ ซึ่งเมื่อนับเปอร์เซนต์ข้างต้นมาเปรียบเทียบกับประชากรอายุระหว่าง 8-18 ปีของสหรัฐแล้ว ก็ประมาณได้ว่ามีเด็กประมาณ 3 ล้านคนที่มีพฤติกรรมติดเกม</p>
<p>การสำรวจครั้งนี้ยังระบุด้วยว่า เด็กที่มีพฤติกรรมติดเกมจะใช้เวลาเล่นเกมเฉลี่ย 24 ชั่วโมงต่อสัปดาห์ ซึ่งมากกว่าเกมเมอร์แคชวลที่เล่นเกมเพื่อผ่อนคลายถึงสองเท่า ผลสำรวจครั้งนี้จะนำไปตีพิมพ์ใน journal Psychological Science</p></body>
</news>
