<teiHeader>
<fileDesc>
<titleStmt>
  <title>ประเทศไทย วางแผนก่อสร้างโรงงานผลิตเม็ดพลาสติกชีวภาพแห่งที่ 2 ของโลก  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204230173&tb=N255204  </bibl>
</sourceDesc>
</fileDesc>
</teiHeader>
<news>
<headline>ประเทศไทย วางแผนก่อสร้างโรงงานผลิตเม็ดพลาสติกชีวภาพแห่งที่ 2 ของโลก</headline>
<lead>ประเทศไทย วางแผนก่อสร้างโรงงานผลิตเม็ดพลาสติกชีวภาพแห่งที่ 2 ของโลก ตั้งเป้าผลิตได้ไม่ต่ำกว่า 50,000 ตันต่อปี ลดปัญหาผลกระทบจากสิ่งแวดล้อม</lead>
<neck></neck>
<body><p><persName><roleName>นาย</roleName><forename>วิเชียร</forename> <surname>สุขสร้อย</surname></persName> ผู้จัดการฝ่ายบริหารโครงการนวัตกรรม สำนักงานนวัตกรรมแห่งชาติ (สนช.) กระทรวงวิทยาศาสตร์และเทคโนโลยี กล่าวถึงความคืบหน้าการจัดทำแผนที่นำทางแห่งชาติการพัฒนาอุตสาหกรรมพาสติก ชีวภาพไทย ที่ได้รับงบ 1,800 ล้านบาทว่า ได้มีการวางโครงการที่จะสร้างโรงงานผลิตเม็ดพลาสติกชีวภาพจากมันสำปะหลัง ที่ผลิตในประเทศเป็นครั้งแรก เนื่องจากขณะนี้ สนช.ได้สนับสนุนภาคเอกชนทำวิจัยขั้นตอนการแปรรูปจากมันสำปะหลังให้เป็นส่วน ผสมของเม็ดพลาสติกสำเร็จแล้ว ที่เรียกว่า แลคติก แอซิด (lactic acid) ทั้งนี้ การก่อสร้างโรงงานนี้จะร่วมลงทุนกับภาคเอกชน ทั้งในและต่างประเทศ คาดว่าจะใช้ระยะเวลาการก่อสร้างประมาณ 2 ปี คิดเป็นเงิน 4,000 ล้านบาท ซึ่งจะมีกำลังการผลิตไม่ต่ำกว่า 50,000 ตันต่อปี อย่างไรก็ตาม หากประเทศไทยสามารถสร้างโรงงานดังกล่าวได้ จะสร้างรายได้ให้กับประเทศได้อย่างมาก และจะเป็นแห่งที่สองรองจากโรงงานผลิตเม็ดพลาสติกชีวภาพ บริษัท เนเจอร์เวิร์ก (Nature Works) ประเทศสหรัฐอเมริกา ซึ่งเป็นบริษัทเดียวในโลกที่ผลิตเม็ดพลาสติกชีวภาพจากแป้งข้าวโพด มีมูลค่าการผลิตปีละ 140,000 ตันต่อปี </p>
<p>    ผู้จัดการฝ่ายบริหารโครงการนวัตกรรม สำนักงานนวัตกรรมแห่งชาติ กล่าวว่า ขณะนี้มีบริษัทเอกชนในไทยสนใจเข้าร่วมก่อสร้างโรงงานดังกล่าวในประเทศไทย แล้ว อาทิ บริษัท ปตท. จำกัด (มหาชน) บริษัท ปูนซีเมนต์ไทย จำกัด (มหาชน) ส่วนบริษัทต่างชาติ อย่าง บริษัทเนเจอร์เวิร์ก ก็ให้ความสนใจเช่นกัน ทั้งนี้ สถานที่ตั้งโรงงานได้สำรวจความเหมาะสมไว้ 3 จังหวัด คือ นครราชสีมา กาฬสินธุ์ และระยอง แต่ต้องมีการพิจารณาอีกครั้ง </p></body>
</news>
