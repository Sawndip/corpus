<teiHeader>
<fileDesc>
<titleStmt>
  <title>ชาร์ปพร้อมขาย"ที่ชาร์จแสงอาทิตย์"สำหรับอุปกรณ์พกพาทั่วโลก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 19:32:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000059594  </bibl>
</sourceDesc>
</fileDesc>
</teiHeader>
<news>
<headline>โซยุซทะยานฟ้าแล้ว! สถานีอวกาศอ้าแขนรับลูกเรือเพิ่มอีกเท่าตัว</headline>
<lead>สถานีอวกาศพร้อมอ้าแขนรับลูกเรือเพิ่มเป็น 2 เท่าตัว หลังโซยุชทะยานฟ้านำนักบินอวกาศขึ้นไปประจำอีก 3 คน จาก 3 ชาติ เบลเยียม แคนาดา และรัสเซีย ไปพบกับลูกเรือที่ประจำอยู่ก่อนแล้วจากสหรัฐฯ ญี่ปุ่นและรัสเซีย เมื่อเชื่อมต่อสำเร็จศุกร์นี้ไอเอสเอสจะกลายเป็นสถานีอวกาศทีมีลูกเรือหลากหลายชาติ เบ็ดเสร็จจะมีลูกประจำสถานีอวกาศทั้งหมด 6 คน</lead>
<neck></neck>
<body><p>ยานโซยุซ (Soyuz) ของรัสเซียทะยานฟ้าจากฐานปล่อยจรวดไบโคนัวร์ในคาซัคสถาน เมื่อเวลา 17.34 น. ตามเวลาประเทศไทย โดยรายงานของสเปซไฟลท์นาว มุ่งหน้าสู่สถานีอวกาศนานาชาติ (International Space Station: ISS) เพื่อนำนักบินอวกาศ 3 คน คือ <persName><forename>แฟรงก์</forename> <surname>เดอ ไวนน์</surname></persName> (<persName><forename>Frank</forename> <surname>De Winne</surname></persName>) จากเบลเยียม <persName><forename>โรเบิร์ต</forename> <surname>เธิร์สก</surname></persName> (<persName><forename>Robert</forename> <surname>Thirsk</surname></persName>) จากแคนาดา และ <persName><forename>โรมัน</forename> <surname>โรมาเนนโก</surname></persName> (<persName><forename>Roman</forename> <surname>Romanenko</surname></persName>) จากรัสเซีย ขึ้นไปประจำบนสถานีอวกาศ โดยยานจะเชื่อมต่อกับสถานีอวกาศศุกร์นี้</p>
<p>สำหรับนักบินอวกาศที่ประจำอยู่แล้วได้แก่ <persName><forename>เจนนาดี</forename> <surname>พาดาลกา</surname></persName> (<persName><forename>Gennady</forename> <surname>Padalka</surname></persName>) นักบินอวกาศจากรัสเซีย <persName><forename>ไมเคิล</forename> <surname>บาร์รัตต์</surname></persName> (<persName><forename>Michael</forename> <surname>Barratt</surname></persName>) นักบินอวกาศจากองค์การบริหารการบินอวกาศสหรัฐฯ (นาซา) <persName><forename>โคอิชิ</forename> <surname>วากาตะ</surname></persName> (<persName><forename>Koichi</forename> <surname>Wakata</surname></persName>) นักบินอวกาศจากญี่ปุ่น ซึ่งแทนที่ทั้งสามจะแตะมือกับลูกเรือที่ขึ้นไปใหม่แล้วมุ่งหน้าเดินทางกลับโลกเหมือนเช่นเคย ครั้งนี้บีบีซีนิวส์ระบุว่าลูกเรือหน้าเก่าจะอยู่ประจำบนสถานีอวกาศร่วมกับลูกเรือชุดใหม่</p>
<p>การลำเลียงลูกเรือขึ้นไปประจำบนสถานีอวกาศในภารกิจเอกซ์พิดิชัน 20 (Expedition 20) หนนี้เป็นครั้งแรกที่สถานีจะรองรับลูกเรือถึง 6 คน โดยหลังจากนี้ 4 เดือน <persName><surname>เดอ ไวนน์</surname></persName>ซึ่งมีกำหนดประจำบนสถานีอวกาศ 6 เดือนจะรับหน้าที่เป็นผู้บังคับการบนสถานีอวกาศในภารกิจเอกซ์พิดิชัน 21 (Expedition 21) ซึ่งเป็นครั้งแรกเช่นกันที่ตัวแทนจากยุโรปได้รับหน้าที่นี้ แต่ช่วงแรกเขาได้รับหน้าที่เป็นวิศวกรประจำเที่ยว</p></body>
</news>
