<teiHeader>
<fileDesc>
<titleStmt>
  <title>ทัชซิมติด Touch Parking ช่วยเพิ่มความสะดวก  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 08:11:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8984  </bibl>
</sourceDesc>
</fileDesc>
</teiHeader>
<news>
<headline>ทัชซิมติด Touch Parking ช่วยเพิ่มความสะดวก</headline>
<lead>ณ อาคาร Challenger อิมแพ็ค อารีน่า เมืองทองธานี เชื่อตรงใจลูกค้าและกลุ่มคนรุ่นใหม่ ด้วยเทคโนโลยีที่ทันสมัย ช่วยจำและเตือนจุดจอดรถ เพิ่มความสะดวกสบายไม่ต้องกังวลและจดจำ ปลื้มผลตอบรับดีหลังทดลองที่อาคารทรูเป็นตึกแรก...</lead>
<neck></neck>
<body><p>ผู้สื่อข่าวรายงานว่า เมื่อเร็วๆ นี้ <persName><roleName>นาย</roleName><forename>ปิยชาติ</forename> <surname>รัตน์ประสาทพร</surname></persName> (กลาง) ผู้จัดการทั่วไป บริษัท ทรู มันนี่ จำกัด และ<persName><roleName>นาย</roleName><forename>ลอย</forename> <middlename>จุน</middlename> <surname>ฮาว</surname></persName> ผู้จัดการทั่วไป (ซ้าย) บริษัท อิมแพ็ค เอ็กซิบิชั่น แมเนจเม้นท์ จำกัด ได้เปิดตัว �Touch Parking System� ระบบจำและเตือนจุดจอดรถ ณ บริเวณอาคารจอดรถ Challenger อิมแพ็ค อารีน่า เมืองทองธานี เพื่อยกระดับอิมแพ็ค อารีน่า ให้กลายเป็นศูนย์จัดแสดงสินค้าและการประชุมอัจฉริยะ ขณะเดียวกัน ก็ช่วยอำนวยความสะดวกและแก้ปัญหาเรื่องลืมจุดจอดรถให้แก่ลูกค้า ด้วยเทคโนโลยีที่ทันสมัยของทัชซิมจากทรูมูฟ เพียงผู้ใช้นำโทรศัพท์มือถือทรูมูฟที่มีทัชซิมแตะที่เครื่องอ่านสัญญาณทัช ณ จุดให้บริการ ทั้งขาเข้าและขาออก เพื่อบันทึกและแสดงจุดจอดรถ ที่อาคารจอดรถ Challenger ตั้งแต่วันนี้เป็นต้นไป</p>
<p><persName><roleName>นาย</roleName><forename>ปิยชาติ</forename> <surname>รัตน์ประสาทพร</surname></persName> ผู้จัดการทั่วไป บริษัท ทรู มันนี่ จำกัด กล่าวว่า การติดตั้ง Touch Parking System ระบบจำและเตือนจุดจอดรถ ที่อิมแพ็ค อารีน่า เมืองทองธานี ทำให้ผู้ใช้มือถือทรูมูฟที่มีทัชซิมสามารถแตะที่เครื่องอ่านสัญญาณทัช และเพลิดเพลินกับสินค้าและความบันเทิงภายในอิมแพ็ค อารีน่า ได้อย่างอิสระ หากต้องการดูจุดจอดรถก็สามารถใช้ทัชซิมแตะที่เครื่องอ่านสัญญาณทัชอีกครั้ง เพื่อดูจุดจอดรถ ด้วยความมุ่งมั่นและสร้างสรรค์ของทรูมันนี่ ที่ต้องการตอบโจทย์และอำนวยความสะดวกในการใช้ชีวิต เหมาะสมกับไลฟ์สไตล์ของกลุ่มคนรุ่นใหม่ ที่ต้องการความสะดวกสบายและทันสมัย โดยที่ผ่านมา บริษัทฯ ได้ทดลองติดตั้ง Touch Parking System ระบบจำและเตือนจุดจอดรถ ณ อาคารทรู ทาวเวอร์ 1 และได้รับการตอบรับเป็นอย่างดีจากผู้บริหารและพนักงานกลุ่มทรู เนื่องจาก สามารถใช้งานได้อย่างง่ายดายและมีความสะดวกสบาย ไม่ต้องห่วงว่าจะลืมจุดจอดรถของตนเอง</p>
<p>ด้าน <persName><roleName>นาย</roleName><forename>ลอย</forename> <middlename>จุน</middlename> <surname>ฮาว</surname></persName> ผู้จัดการทั่วไป บริษัท อิมแพ็ค เอ็กซิบิชั่น แมเนจเม้นท์ จำกัด กล่าวว่า บริเวณที่จอดรถอาคาร Challenger ศูนย์แสดงสินค้าและการประชุม อิมแพ็ค เมืองทองธานี มีการแบ่งที่จอดรถออกเป็นหลายโซน และสามารถจอดรถยนต์ได้สูงสุดถึง 2,500 คัน อาจทำให้เกิดความสับสนในการจดจำจุดจอดรถ การติดตั้งระบบ Touch Parking System ช่วยอำนวยความสะดวกในการบันทึกและเตือนจุดจอดรถทั้งขาเข้าและขาออก ทำให้ผู้ใช้บริการไม่ต้องกังวลเรื่องการจำจุดจอดรถ โดยลูกค้าที่สนใจใช้ทัชซิม สามารถติดต่อได้ที่ทรูช้อปและทรูมูฟช้อป ทั่วประเทศ หรือ โทร 1331 กด 6 ในราคาเพียง 149 บาท</p></body>
</news>
