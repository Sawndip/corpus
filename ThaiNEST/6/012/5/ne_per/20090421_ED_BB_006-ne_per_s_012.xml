<teiHeader>
<fileDesc>
<titleStmt>
  <title>ทีโอทีทุ่มกว่า4ล้านสานต่อไวไฟชดเชยรายได้  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/04/21/news_28593743.php?news_id=28593743  </bibl>
</sourceDesc>
</fileDesc>
</teiHeader>
<news>
<headline>ทีโอทีทุ่มกว่า4ล้านสานต่อไวไฟชดเชยรายได้</headline>
<lead></lead>
<neck></neck>
<body><p><persName><roleName>นาย</roleName><forename>วิเชียร</forename> <surname>นาคสีนวล</surname></persName> รองกรรมการผู้จัดการใหญ่ บมจ.ทีโอที กล่าวว่า ทีโอทีได้ใช้งบลงทุนประมาณ 4.5 ล้านบาทเพื่อให้บริการอินเทอร์เน็ตความเร็วสูง ชื่อโครงการ "ศรีราชา ไวไฟ ซิตี้" ให้บริการประชาชนเขตเทศบาลศรีราชา พื้นที่ครอบคลุม 2 ตารางกิโลเมตร หรือ 50% ของพื้นที่ ความเร็ว 512 กิโลบิตต่อวินาที</p>
<p>โครงการนี้เป็นไวไฟ แห่งที่ 2 ต่อจากพัทยา ไวไฟ ออน เดอะ บีช แต่โครงการศรีราชาเน้นให้บริการในพื้นที่เทศบาล โดยมีสัญญากับเทศบาล 3 ปี ซึ่งทีโอที คาดว่าจะคุ้มทุนทันเวลา</p>
<p>ทีโอที มีแผนให้บริการไวไฟ ซิตี้ อีกหลายเมืองในภาคตะวันออก เช่น บางแสน ระยอง เพื่อชดเชยรายได้ของโทรศัพท์พื้นฐานที่ลดต่ำลง</p>
<p><persName><roleName>นาย</roleName><forename>ประยูร</forename> <surname>อัมภาพรรณ</surname></persName> ผู้ช่วยกรรมการผู้จัดการใหญ่ บมจ.ทีโอที กล่าวว่า ทีโอที จำเป็นต้องหารายได้จากบริการใหม่ๆ ที่เติบโตมาชดเชยรายได้ที่มีแนวโน้มลดต่ำลง ซึ่งรายได้จากบริการโทรศัพท์พื้นฐานในเขตภาคตะวันออกมีแนวโน้มลดต่ำลงเช่น เดียวกับทั่วประเทศ มีอัตรายกเลิก 50% จากเลขหมายที่ติดตั้ง 100% โดยโทรศัพท์พื้นฐาน 3-4 แสนเลขหมาย โทรศัพท์สาธารณะประมาณ 1 หมื่นเลขหมาย</p>
<p>ปีที่ผ่านมา เขตภาคตะวันออกมีรายได้ของทุกบริการ 2,500 ล้านบาท แบ่งเป็นอินเทอร์เน็ตความเร็วสูง 400 ล้านบาท คาดว่าปีนี้จะเติบโตขึ้น 50% ลดลงจากปีก่อนเติบโต 80% ส่วนรายได้จากบริการโทรศัพท์สาธารณะปีนี้เท่าปีที่ผ่าน หรือประมาณ 200 ล้านบาท ส่วนงบลงทุนในภาคตะวันออก เป็นการติดตั้งชุมสายมัลติ เซอร์วิส แอ็คเซส เน็ตเวิร์ค มูลค่า 140 ล้านบาท</p>
<p><persName><roleName>นาย</roleName><forename>ฉัตรชัย</forename> <surname>ทิมกระจ่าง</surname></persName> นายกเทศมนตรีเมืองศรีราชา กล่าวว่า เทศบาลเช่าระบบไวไฟทีโอทีสัญญา 3 ปีๆ ละ 8.2 แสนบาท เพื่อให้บริการประชาชนเข้าอินเทอร์เน็ตโดยไม่คิดค่าใช้จ่าย</p>
<p>ศรีราชามีประชากรในทะเบียนราษฎร์ และผู้ใช้ในนิคมอุตสาหกรรมกว่า 6 หมื่นคน บริการนี้จะเสริมภาพลักษณ์การท่องเที่ยวของเมืองที่ทันสมัยยิ่งขึ้น</p></body>
</news>
