<teiHeader>
<fileDesc>
<titleStmt>
  <title>เอ็นซีอาร์เสริมความปลอดภัยเครื่องเอทีเอ็ม  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-28 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8980  </bibl>
</sourceDesc>
</fileDesc>
</teiHeader>
<news>
<headline>เอ็นซีอาร์เสริมความปลอดภัยเครื่องเอทีเอ็ม</headline>
<lead>เผยขายลิขสิทธิ์ซอฟต์แวร์ได้ทะลุ 50,000 สถาบันการเงินกว่า 100 แห่งแห่ใช้ หวังช่วยป้องกันการโจรกรรมข้อมูลทางเอทีเอ็มแบบครบวงจร เชื่อเพิ่มความมั่นใจให้ลูกค้า จากความเชี่ยวชาญเฉพาะทางและเทคโนโลยี ยันการปกป้องข้อมูลลูกค้าคือสิ่งสำคัญ...</lead>
<neck></neck>
<body><p>ผู้สื่อข่าวรายงานว่า เมื่อเร็วๆ นี้ บริษัท เอ็นซีอาร์ คอร์เปอร์เรชั่น ผู้เชี่ยวชาญเทคโนโลยีด้านเครื่องเอทีเอ็มระดับโลก ประกาศว่า สามารถขายลิขสิทธิ์ซอฟต์แวร์เพื่อป้องกันการโจรกรรมข้อมูลทางเอทีเอ็ม Solidcore สำหรับ APTRATM  ได้ถึง 50,000 ลิขสิทธิ์ โดยซอฟต์แวร์ดังกล่าวจะช่วยปกป้องอันตรายจากความเสี่ยงและการรุกรานที่ไม่ได้รับอนุญาต หรือการโจรกรรมข้อมูลจากภายใน ด้วยซอฟต์แวร์รักษาความปลอดภัย NCR APTRA ที่มีประสิทธิภาพสูงสุดในการรักษาความปลอดภัยของเครื่องเอทีเอ็ม และยังสามารถป้องกันความเสี่ยงจากการรุกรานอื่นๆ ทำให้สถาบันทางการการเงินมากกว่า 100 แห่ง เลือกติดตั้ง ระบบ Solidcore สำหรับ APTRATM จากเอ็นซีอาร์</p>
<p><persName><roleName>นาย</roleName><forename>โรเซน</forename> <surname>ชาร์มา</surname></persName> หัวหน้าฝ่ายเทคโนโลยี จากโซลิดคอร์ กล่าวว่า ในขณะที่ภาคอุตสาหกรรมให้ความสนใจที่การรุกรานของระบบเครือข่ายโดยไวรัสและหนอน แต่เอ็นซีอาร์ ตระหนักถึงสิ่งรุกรานที่สำคัญที่ซ่อนอยู่ จากซอฟต์แวร์ที่ไม่ได้รับอนุญาตจากแหล่งอื่น โดยเฉพาะกลโกงภายใน เอ็นซีอาร์จึงใช้ความรู้และความเชี่ยวชาญพัฒนาซอฟต์แวร์ Solidcore และเทคโนโลยีกลั่นกรองข้อมูล (White Listing) ที่สามารถป้องกันการโจรกรรมทางอิเล็กทรอนิกส์ได้ตลอด 24 ชั่วโมง ด้วยการป้องกันและอนุญาตให้รหัสที่ผ่านการรับรองสามารถเข้าสู่ระบบได้ ขณะเดียวกัน ก็สร้างและอัพเดทคลังข้อมูลของรหัสดีโดยอัตโนมัติ และกำหนดช่วงเวลาที่ปลอดภัยในการใช้งานข้อมูลนั้น โดยรหัสที่ได้รับการอนุญาตจะไม่สามารถทำการเปลี่ยนแปลง ลบทิ้ง หรือโจรกรรมได้ เพื่อป้องกันกรณีที่รหัสไม่ได้รับอนุญาตเจาะเข้าดำเนินการ</p>
<p><persName><roleName>นาย</roleName><forename>พอลล์</forename> <surname>เอ็ดเวิร์ด</surname></persName> กรรมการผู้จัดการใหญ่ บริษัท เอ็นซีอาร์ คอร์เปอร์เรชั่น (ประเทศไทย) กล่าวว่า บริษัทฯ ยังคงมุ่งมั่นในการเป็นผู้นำด้านเทคโนโลยีเครื่องเอทีเอ็ม ทำให้ลูกค้ามั่นใจได้ถึงความปลอดภัยจากเทคโนโลยีล่าสุด ด้วยโซลูชันรักษาความปลอดภัยขั้นสูง ที่สามารถปกป้องเอทีเอ็มและข้อมูลของผู้ใช้งานจากการจู่โจมทางซอฟต์แวร์ เนื่องจาก ความปลอดภัยเป็นสิ่งสำคัญที่สุดในการดำเนินธุรกิจ เช่นเดียวกับ ความเชื่อมั่นของผู้บริโภคที่ไม่สามารถประนีประนอมได้เช่นกัน นอกจากซอฟต์แวร์เพื่อความปลอดภัย APTRA เอ็นซีอาร์ยังได้พัฒนาโซลูชันที่หลากหลาย เพื่อมุ่งเน้นในการรักษาความปลอดภัย อาทิ การใช้เทคโนโลยี protected USB ภายในเครื่องเอทีเอ็มตระกูล NCR SelfServ รุ่นล่าสุดของเอ็นซีอาร์ เพื่อช่วยลดความเสี่ยงในการถูกโจรกรรมระหว่างการเชื่อมต่อกับอุปกรณ์ที่ไม่ได้รับการอนุญาต Fraudulent Device Inhibitor (FDI) อุปกรณ์ที่ติดไว้กับช่องเสียบบัตร ทำให้คนร้ายนำอุปกรณ์แปลกปลอมมาติดตั้งได้ยากและป้องกันการลอกแถบแม่เหล็กของบัตรเอทีเอ็ม หรือ Intelligent Fraud Detection (IFD) เครื่องดักจับอุปกรณ์ในการโจรกรรมข้อมูล ฯลฯ</p></body>
</news>
