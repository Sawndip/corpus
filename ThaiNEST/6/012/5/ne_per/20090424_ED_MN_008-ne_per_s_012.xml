<teiHeader>
<fileDesc>
<titleStmt>
  <title>ไอซีทีเตรียมพร้อมโชว์ผลงานด้าน ICT ในเวทีโลก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-24 09:53:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000045954  </bibl>
</sourceDesc>
</fileDesc>
</teiHeader>
<news>
<headline>ไอซีทีเตรียมพร้อมโชว์ผลงานด้าน ICT ในเวทีโลก</headline>
<lead>ไอซีทีเข้าร่วมงาน ITU TELECOM WORLD 2009 ที่นครเจนีวา สวิส ระหว่างวันที่ 5 � 9 ต.ค. 2552</lead>
<neck></neck>
<body><p><persName><roleName>นาย</roleName><forename>สือ</forename> <surname>ล้ออุทัย</surname></persName> ปลัดกระทรวงเทคโนโลยีสารสนเทศและการสื่อสาร(ไอซีที) เปิดเผยว่า กระทรวงได้รับเชิญจากสหภาพโทรคมนาคมระหว่างประเทศ หรือ International Telecommunication Union (ITU) ให้เข้าร่วมงาน ITU TELECOM WORLD 2009 ที่นครเจนีวา สมาพันธรัฐสวิส ระหว่างวันที่ 5 � 9 ตุลาคม 2552 ที่จัดขึ้นภายใต้หัวข้อ �Open Network : Connected Minds� โดย ITU ได้ขอความร่วมมือให้ประเทศไทยเข้าร่วมจัดนิทรรศการ Thailand Pavilion และเข้าร่วมประชุมโต๊ะกลมของผู้บริหาร</p>
<p>กระทรวงไอซีทีได้ตอบรับคำเชิญจาก ITU เข้าร่วมงาน ITU TELECOM WORLD 2009 โดยในส่วนของการจัดนิทรรศการ Thailand Pavilion เพื่อเผยแพร่ผลงานของประเทศไทยในภูมิภาคยุโรปนั้น กระทรวง ได้แต่งตั้งคณะกรรมการพิจารณาการจัดนิทรรศการ Thailand Pavilion ภายในงาน ITU TELECOM WORLD 2009 ขึ้น โดยมีปลัดกระทรวงเทคโนโลยีสารสนเทศและการสื่อสารเป็นประธาน และมีผู้ช่วยรัฐมนตรีว่าการฯรวมทั้งเลขานุการรัฐมนตรีว่าการฯ เป็นที่ปรึกษา และมีผู้แทนหน่วยงานในสังกัดกระทรวงฯ และหน่วยงานภายนอกที่เกี่ยวข้องร่วมเป็นกรรมการ เพื่อทำหน้าที่ศึกษาข้อมูล และวิเคราะห์เชิงเปรียบเทียบเกี่ยวกับผลที่จะได้รับจากการร่วมจัดแสดง นิทรรศการ รวมทั้งพิจารณาเสนอแนะรูปแบบ เนื้อหา แนวทาง และงบประมาณในการจัดนิทรรศการรวมถึงรายงานผลการดำเนินงานต่อรมว.ไอซีที</p>
<p>พร้อมกันนี้กระทรวงฯ ยังได้จัดทำโครงการจัดนิทรรศการ Thailand Pavilion ภายในงาน ITU TELECOM WORLD 2009 เพื่อเสนอแนวทางการดำเนินงาน และรูปแบบการจัดนิทรรศการ โดยมอบหมายให้สำนักส่งเสริมอุตสาหกรรมเทคโนโลยีสารสนเทศและการสื่อสาร สำนักงานปลัดกระทรวงเทคโนโลยีสารสนเทศและการสื่อสาร เป็นผู้รับผิดชอบโครงการ</p>
<p>ด้าน <persName><roleName>นาย</roleName><forename>อาจิน</forename> <surname>จิรชีพพัฒนา</surname></persName> ผู้อำนวยการสำนักส่งเสริมอุตสาหกรรมเทคโนโลยีสารสนเทศและการสื่อสาร กล่าวว่า โครงการนี้จัดทำขึ้นเพื่อแสดงศักยภาพและความก้าวหน้าด้านเทคโนโลยีสารสนเทศ ของประเทศไทยในงานนิทรรศการระดับนานาชาติ โดยมีเป้าหมายเพื่อเพิ่มโอกาสทางการค้าให้แก่ผู้ประกอบการรวมทั้งใช้งานดัง กล่าวเป็นเวทีในการแลกเปลี่ยนความรู้และเทคโนโลยีจากผู้เข้าร่วมงานประเทศ อื่นๆ กว่า 40 ประเทศ อันเป็นการสร้างประสบการณ์ รวมทั้งเตรียมความพร้อมให้ผู้ประกอบการไทยได้พัฒนาตนเองให้ก้าวไปสู่มาตรฐาน สากล และแข่งขันในตลาดโลกได้</p>
<p>‘การเข้าร่วมจัดนิทรรศการดังกล่าวยังเป็นการประชาสัมพันธ์ตอกย้ำ ความเชื่อมั่นว่าประเทศไทยเป็นศูนย์กลางและได้ก้าวไปสู่การเป็นผู้นำด้าน เทคโนโลยีสารสนเทศและการสื่อสารในภูมิภาคนี้ รวมทั้งยังเป็นการประชาสัมพันธ์งาน Bangkok International ICT Expo 2010 ที่จะจัดในปี 2553 นี้ด้วย ซึ่งเราคาดหวังว่านิทรรศการ Thailand Pavilion ที่จะจัดต้นเดือนตุลาคมนี้ที่สวิสจะมีผู้ชมจากประเทศต่างๆ กว่า 140 ประเทศทั่วโลกเข้าร่วมชมนิทรรศการของประเทศไทย’</p></body>
</news>
