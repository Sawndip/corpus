<teiHeader>
<fileDesc>
<titleStmt>
  <title>ได้ยาแก้หัวใจวายฉับพลัน ภาวะหัวใจหยุดเต้นกะทันหันในคนแข็งแรง  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-25 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/1769  </bibl>
</sourceDesc>
</fileDesc>
</teiHeader>
<news>
<headline>ได้ยาแก้หัวใจวายฉับพลัน ภาวะหัวใจหยุดเต้นกะทันหันในคนแข็งแรง</headline>
<lead>นักวิชาการเมืองจิงโจ้ พบพบยาที่อาจจะใช้แก้อาการหัวใจวายฉับพลัน เพราะอาการดังกล่าวเกิดจากมีการปล่อยแคลเซียมที่เก็บอยู่ไว้เข้าไปในเซลล์หัวใจมากเกินไป...</lead>
<neck></neck>
<body><p>ผู้ช่วยศาสตราจารย์มหาวิทยาลัยเมืองจิงโจ้ พบยาซึ่งอาจจะใช้แก้อาการหัวใจวายปัจจุบันทันด่วนในคนหนุ่มสาว โดยไม่ทราบสาเหตุ ให้รอดชีวิตได้</p>
<p><persName><roleName>ผู้ช่วยศาสตราจารย์</roleName><forename>ดิเรก</forename> <surname>เลเวอร์</surname></persName> กับคณะได้พบว่ายา "ฟลีคาไนด์" ซึ่งใช้แก้อาการหัวใจเต้นผิดปกติ จะใช้แก้อาการนั้นได้อย่างชะงัด</p>
<p>คนหนุ่มสาวที่เกิดหัวใจเต้นผิดปกติโดยกะทันหัน เนื่องจากเรื่องกระทบกระเทือนจิตใจ หรือการออกกำลังเกินขีด จนกล้ามเนื้อหัวใจตายเฉียบพลัน เป็นสาเหตุการตายโดยกะทันหันของคนวัยหนุ่มสาว ที่อายุยังไม่เกิน 30 ปี ซึ่งยังหาสาเหตุไม่ได้ มีมากประมาณร้อยละ 15</p>
<p><persName><roleName>อาจารย์</roleName><forename>ดิเรก</forename></persName>อธิบายว่า อาการหัวใจเต้นผิดปกติกะทันหัน เกิดจากมีการปล่อยแคลเซียมที่เก็บอยู่ไว้เข้าไปในเซลล์หัวใจมากเกินไป "การที่หัวใจจะเต้นพอดี ขึ้นอยู่กับการปล่อยแคลเซียมออกมาอย่างถูกต้องเป็นสิ่งสำคัญ"</p>
<p>"แคลเซียมจะถูกปล่อยจากที่เก็บเข้าสู่เซลล์หัวใจ ทางช่องพิเศษ และเราพบว่ายาขนานนี้ ช่วยคุมช่องทางการปล่อยแคลเซียมได้ ดังนั้นก็เท่ากับได้ไปแก้อาการหัวใจเต้นผิดปกตินั้นโดยตรงนั่นเอง"</p>
<p>รายงานผลการศึกษาได้บอกว่า "การรักษาอาการนี้ด้วยยาออกฤทธิ์กั้นเบตา ปรากฏว่าคนไข้ร้อยละ 37 ไม่ตอบสนอง และอีกร้อยละ 24 จะเกิดอาการหัวใจวายกะทันหันภายในเวลาไม่เกิน 10 ปี"</p>
<p>หมอ<persName><surname>เลเวอร์</surname></persName>กล่าวว่า "การรักษาที่เป็นอยู่ส่วนใหญ่ไม่ได้ ผล เราจำเป็นต้องได้ยาแก้อาการหัวใจเต้นผิดปกติที่ชะงัดขนานใหม่ และบัดนี้เราก็พบสิ่งที่ใกล้เคียงกับยาอุดมคติ สำหรับแก้อาการหัวใจเต้นผิดปกติที่หายากนี้แล้ว".</p></body>
</news>
