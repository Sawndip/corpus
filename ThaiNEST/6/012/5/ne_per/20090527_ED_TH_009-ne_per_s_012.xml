<teiHeader>
<fileDesc>
<titleStmt>
  <title>เปิดเผยกามเทพตัวจริงของชายหญิง กลิ่นตัว คือยาเสน่ห์  </title>
  <author>ทีมข่าววิทยาการ-ไอที  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thairath.co.th/content/tech/8644  </bibl>
</sourceDesc>
</fileDesc>
</teiHeader>
<news>
<headline>เปิดเผยกามเทพตัวจริงของชายหญิง กลิ่นตัว คือยาเสน่ห์</headline>
<lead>หนุ่มกับสาวเกิดชอบพอกันขึ้นเพราะอะไร นักพันธุศาสตร์เปิดเผยว่ามันคือกลิ่นตัว ซึ่งเป็นความเกี่ยวพันของหน่วยพันธุกรรมกับระบบภูมิคุ้มโรค หรือที่แน่ๆ ก็คือ ดีเอ็นเอ ...</lead>
<neck></neck>
<body><p>"รักแรกพบ" นั่นมีอยู่จริง แต่หนุ่มกับสาวเกิดชอบพอกันขึ้นเพราะอะไร นักพันธุศาสตร์เปิดเผยว่ามันคือกลิ่นตัว ซึ่งเป็นความเกี่ยวพันของหน่วยพันธุกรรมกับระบบภูมิคุ้มโรค หรือที่แน่ๆ ก็คือ ดีเอ็นเอ ซึ่งเป็นหน่วยพันธุกรรม</p>
<p>นักพันธุศาสตร์<persName><forename>ทามารา</forename> <surname>บราวน์</surname></persName> ชาวโครเอเชีย แต่ปฏิบัติงานอยู่ที่เมืองซูริก กล่าวอธิบายว่า ส่วนของดีเอ็นเอ ที่เรียกว่าเลือดขาวอันเป็นสารก่อภูมิต้านทาน มีบทบาทสำคัญในการแสวงหารักแท้ และหัวใจอยู่ที่ "สัญญาณลับ" ที่อีกฝ่ายหนึ่งรับรู้ได้จากกลิ่นตัว</p>
<p><persName><roleName>ดร.</roleName><surname>บราวน์</surname></persName>เล่าเปิดเผยผลการศึกษา กับหนังสือพิมพ์รายวัน "เดอะ ซันเดย์ ไทมส์" ชื่อดังของอังกฤษว่า "มันเหมือนกับเป็นเสน่ห์ยาแฝด บางคนอาจจะไม่ค่อยรู้สึกประทับใจในรูปร่างหน้าตาของพระเอกหนัง<persName><forename>แบรด</forename> <surname>พิตต์</surname></persName>เท่าใด แต่อาจจะรับรู้ได้ถึงบางสิ่งบางอย่างในตัวเขาได้ โดยที่ไม่มีใครสามารถจะชี้บอกได้ </p>
<p>ดร.หญิงกล่าวว่า เหตุที่ศึกษาเรื่องนี้ เพราะเอาตัวอย่างมาจากที่นักวิจัยมหาวิทยาลัยเบิร์นแห่งสวิส ได้ทำการศึกษา เพื่อทำการเลือกคัดดีเอ็นเอของอาสาสมัครชายหญิงไปเมื่อสักสิบปีก่อน โดยครั้งนั้นผู้ที่ศึกษาได้ขอให้ผู้หญิงดมกลิ่นเสื้อคอกลมที่ผู้ชายใส่นอนอยู่เป็นเวลาสองคืน และขอให้ให้คะแนนมากน้อยตามความรู้สึกถึงความแรงของเสน่ห์ ปรากฏว่าผู้หญิงจะหลงใหลกลิ่นของผู้ชายซึ่งมียีนต่างกับของตน และเกือบทุกคนต่างพากันได้กลิ่นเสน่ห์นี้ นอกจากผู้ที่กินยาคุมกำเนิดอยู่เท่านั้น.</p></body>
</news>
