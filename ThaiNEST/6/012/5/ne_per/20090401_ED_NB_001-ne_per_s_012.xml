<teiHeader>
<fileDesc>
<titleStmt>
  <title>กทช. จับมือ เนคเทค และมูลนิธิอินเทอร์เน็ตไทย เปิดเว็บและสายด่วน รับแจ้งเหตุเว็บไซต์ไม่เหมาะสม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204010253&tb=N255204  </bibl>
</sourceDesc>
</fileDesc>
</teiHeader>
<news>
<headline>กทช. จับมือ เนคเทค และมูลนิธิอินเทอร์เน็ตไทย เปิดเว็บและสายด่วน รับแจ้งเหตุเว็บไซต์ไม่เหมาะสม</headline>
<lead>คณะกรรมการกิจการโทรคมนาคมแห่งชาติ ร่วมกับ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ และมูลนิธิอินเทอร์เน็ตร่วมพัฒนาไทย เปิดตัวเว็บไซต์ไทยฮอตไลน์ และสายด่วนแจ้งเหตุหากพบเว็บไซต์ไม่เหมาะสม</lead>
<neck></neck>
<body><p>คณะกรรมการกิจการโทรคมนาคมแห่งชาติ ร่วมกับ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ หรือ เนคเทค และมูลนิธิอินเทอร์เน็ตร่วมพัฒนาไทย เปิดตัวเว็บไซต์ ไทยฮอตไลน์ www.thaihotline.org และสายด่วนแจ้งเหตุพบเว็บไซต์ไม่เหมาะสม โทร.0-2642-7033 เพื่อใช้เป็นช่องทางในการรับแจ้งเหตุ เมื่อพบเว็บไซต์ที่มีการเผยแพร่ข้อมูลไม่เหมาะสมในด้านต่างๆ อาทิ มีเนื้อหาที่เข้าข่ายหมิ่นเบื้องสูง สื่อลามกอนาจาร การพนันรวมถึงการละเมิดสิทธิส่วนบุคคล ซึ่งการแจ้งเหตุพบเว็บไซต์ไม่เหมาะสมทุกประเภทนั้น สามารถแจ้งไปได้ที่เว็บไซต์ ไทยฮอตไลน์ หรือสายด่วน 0-2642-7033 ตลอด 24 ชั่วโมง</p>
<p>    <persName><roleName>ศาสตราจารย์ ดร.</roleName> <forename>ไพรัช</forename> <surname>ธัชยพงษ์</surname></persName> ประธานมูลนิธิอินเทอร์เน็ตไทย กล่าวถึงการทำงานของ เว็บไซต์ ไทยฮอตไลน์ (www.thaihotline.org) ว่า มีการทำงานตามมาตรฐานสากลระดับโลก โดยจะให้ความสำคัญกับการปกป้องเด็กและเยาวชนจากการถูกล่วงละเมิดสิทธิ เอาเปรียบโดยมิชอบเป็นพิเศษ นอกจากนี้ เว็บไซต์ไทยฮอตไลน์ดังกล่าว ยังได้มีการบูรณาการข้อมูลที่ได้จากการรับแจ้งเหตุเว็บไซต์ไม่เหมาะสม และส่งต่อไปที่เนคเทคเพื่อทำการศึกษาวิจัย และร่วมกันหามาตรการในการลดหรือหยุดความเสียหาย รวมถึงผลกระทบที่อาจเกิดขึ้นกับประเทศจากการกระทำที่ไม่เหมาะสมผ่านทางเครือ ข่ายอินเทอร์เน็ต </p></body>
</news>
