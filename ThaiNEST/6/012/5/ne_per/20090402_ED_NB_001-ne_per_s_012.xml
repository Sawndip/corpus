<teiHeader>
<fileDesc>
<titleStmt>
  <title>สดร.เชิญชวนนักดาราศาสตร์เข้าร่วมประกวดมหัศจรรย์ภาพถ่ายดาราศาสตร์ในเมืองไทย  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020238&tb=N255204&return=ok&news_headline='%ca%b4%c3.%e0%aa%d4%ad%aa%c7%b9%b9%d1%a1%b4%d2%c3%d2%c8%d2%ca%b5%c3%ec%e0%a2%e9%d2%c3%e8%c7%c1%bb%c3%d0%a1%c7%b4%c1%cb%d1%c8%a8%c3%c3%c2%ec%c0%d2%be%b6%e8%d2%c2%b4%d2%c3%d2%c8%d2%ca%b5%c3%ec%e3%b9%e0%c1%d7%cd%a7%e4%b7%c2  </bibl>
</sourceDesc>
</fileDesc>
</teiHeader>
<news>
<headline>สดร.เชิญชวนนักดาราศาสตร์เข้าร่วมประกวดมหัศจรรย์ภาพถ่ายดาราศาสตร์ในเมืองไทย</headline>
<lead>สถาบันวิจัยดาราศาสตร์แห่งชาติ สร้างบรรยกาศการเรียนรู้ด้านวิทยาศาสตร์และเทคโนโลยี เชิญชวนนักดาราศาสตร์เข้าร่วมประกวดมหัศจรรย์ภาพถ่ายดาราศาสตร์ในเมืองไทย</lead>
<neck></neck>
<body><p>    <persName><roleName>รศ.</roleName><forename>บุญรักษา</forename> <surname>สุนทรธรรม</surname></persName> ผู้อำนวยการสถาบันวิจัยดาราศาสตร์แห่งชาติ (องค์การมหาชน) กระทรวงวิทยาศาสตร์และเทคโนโลยี เปิดเผยว่า ขณะนี้ได้เปิดให้ประชานชนที่สนใจดาราศาสตร์เข้าร่วมแข่งขันประกวดภาพถ่ายทาง ดาราศาสตร์ครั้งที่ 2 ประจำปี 2552 ภายใต้หัวข้อ "มหัศจรรย์ภาพถ่ายดาราศาสตร์ในเมืองไทย" ซึ่งถือเป็นกิจกรรมหนึ่งที่จัดขึ้นมาเพื่อร่วมเฉลิมฉลองปีดาราศาสตร์สากล 2009 รวมทั้งเพื่อกระตุ้นให้ประชานชนตระหนักถึงความสำคัญทางด้านดาราศาสตร์ และส่งเสริมกิจกรรมถ่ายภาพทางด้านดาราศาสตร์ให้เข้าใจหลักการถ่ายภาพทางดารา ศาสตร์ โดยประชาชนที่สนใจสามารถส่งภาพถ่ายทางดาราศาสตร์ได้เป็น 4 ประเภท ได้แก่ ภาพถ่ายวัตถุในห้วงอวกาศ เช่น กาแล็กซี เนบิวลา กระจุกดาว ภาพถ่ายวัตถุในระบบสุริยะ เช่น ดาวเคราะห์ ดางหาง ภาพถ่ายปรากฏการณ์ทางดาราศาสตร์ เช่น ฝนดาวตก ปรากฎการณ์สุริยุปราคา จันทรุปราคา และประเภทสุดท้ายภาพถ่ายวิวธรรมชาติกับดาราศาสตร์ เช่น ฟ้าผ่า การเกิดรุ้ง </p>
<p>    ทั้งนี้ ผู้ที่ชนะเลิศในการประกวดแช่งขันถ่ายภาพดาราศาสตร์ในเมืองไทยจะได้รับการคัด เลือกมาใช้ทำสื่อโฆษณาของสถาบันวิจัยดาราศาสตร์แห่งชาติ อีกทั้ง นำผลงานภาพถ่ายทุกชิ้นไปจัดในงานนิทรรศการสัปดาห์วิทยาศาสตร์แห่งชาติ พร้อมรับเงินรางวัลมูลค่า 15,000 บาท และโล่เกียรติยศจากรัฐมนตรีว่าการกระทรวงวิทยาศาสตร์และเทคโนโลยี อย่างไรก็ตาม ผู้ที่สนใจสามารถส่งผลงานภาพถ่ายเข้าประกวดสามารถส่งได้ตั้งแต่บัดนี้เป็น ต้นไปจนถึงวันที่ 30 มิถุนายน 2552 โดยสามารถค้นหาข้อมูลเพิ่มเติมได้ที่ www.narit.or.th หรือสอบถามได้ที่โทร. 0-2354-3756 </p></body>
</news>
