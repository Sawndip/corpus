<teiHeader>
<fileDesc>
<titleStmt>
  <title>ไปรษณีย์ไทย เปิดตัวแสตมป์ที่ระลึกวันอนุรักษ์มรดกไทย ปี 2552  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-04-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255204020132&tb=N255204&return=ok&news_headline='%e4%bb%c3%c9%b3%d5%c2%ec%e4%b7%c2  </bibl>
</sourceDesc>
</fileDesc>
</teiHeader>
<news>
<headline>กสท โทรคมนาคม ปรับกลยุทธ์การบริหารรับมือภาวะเศรษฐกิจ</headline>
<lead>บริษัท กสท โทรคมนาคม จำกัด (มหาชน) เดินหน้าลุยสร้างภาพลักษณ์องค์กร พร้อมปรับกลยุทธ์การบริหารรับมือภาวะเศรษฐกิจปัจจุบัน</lead>
<neck></neck>
<body><p>    <persName><roleName>นาย</roleName><forename>สมพล</forename> <surname>จันทร์ประเสริฐ</surname></persName> รองกรรมการผู้จัดการใหญ่ บริษัท กสท โทรคมนาคม จำกัด (มหาชน) หรือ CAT ให้ความเชื่อมั่นเกี่ยวกับการดำเนินงานว่า CAT ยังคงมีความเข้มเเข็งและมีการเตรียมพร้อมในด้านต่าง ๆ เพื่อรับสถานการณ์การแข่งขันในปัจจุบัน รวมทั้งรับมือต่อปัญหาภาวะเศรษฐกิจโลกที่ส่งผลกระทบต่อการดำเนินภาคธุรกิจ โดยทั่วไป โดยในปีนี้ CAT ได้ปรับองค์กรในทุกด้าน โดยเฉพาะการปรับโครงสร้างองค์กรเป็นหน่วยธุรกิจเพื่อให้การบริหารจัดการใน แต่ละกลุ่มบริการที่มีรายละเอียดแตกต่างกัน มีความคล่องตัวและมีประสิทธิภาพมากขึ้น โดยเฉพาะบริการที่มีการพัฒนาคุณภาพได้เป็นที่ยอมรับทั่วประเทศแล้วก็คือ CAT Internet Data Center หรือ CAT- IDC ที่ได้รับการรับรองตามมาตรฐาน ISO 27001 ISMS certification และประมาณกลางปีนี้เคเบิลใต้น้ำ Asia America Gateway ที่ CAT ร่วมลงทุนจัดสร้างคาดว่าจะแล้วเสร็จ นอกจากนี้ ในส่วนของดำเนินการเกี่ยวกับการปรับเปลี่ยนภาพลักษณ์องค์กรก็จะมีโครงการ ต่าง ๆ ออกมาให้เห็นชัดเจนขึ้นอย่างแน่นอนโดยเฉพาะการปรับเปลี่ยนสำนักงานบริการ ลูกค้าของ CAT ทั่วประเทศ และจะมีแคมเปญต่าง ๆ ที่จะเข้าถึงผู้ใช้บริการมากขึ้น </p></body>
</news>
