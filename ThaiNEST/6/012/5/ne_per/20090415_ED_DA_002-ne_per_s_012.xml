<teiHeader>
<fileDesc>
<titleStmt>
  <title>หลบฝนใต้ต้นไม้-ตู้โทรศัพท์เสี่ยงถูกฟ้าผ่า  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-04-15 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=196309&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>หลบฝนใต้ต้นไม้-ตู้โทรศัพท์เสี่ยงถูกฟ้าผ่า</headline>
<lead>นักวิชาการเตือนช่วงฝนฟ้าคะนอง ลมแรง อย่าไปหลบฝนใต้ต้นไม้ และตู้โทรศัพท์สาธารณะ ระบุเป็นจุดที่มีความเสี่ยงสูงถูกฟ้าผ่าตาย</lead>
<neck></neck>
<body><p><persName><roleName>ดร.</roleName><forename>บัญชา</forename> <surname>ธนบุญสมบัติ</surname></persName> นักวิชาการจากศูนย์เทคโนโลยีโลหะและวัสดุแห่งชาติ (เอ็มเทค) และที่ปรึกษาด้านวิชาการศูนย์สื่อสารวิทยาศาสตร์ไทย สำนักงานพัฒนาวิทยาศาสตร์และเทคโน โลยีแห่งชาติ ระบุว่า เดือนมีนาคมถึงเดือนพฤษภาคม มักจะเกิดพายุฤดูร้อน ทำให้เกิดฝนฟ้าคะนอง ลมกระโชกแรง และสิ่งสำคัญที่ต้องระวังเป็นอย่างมาก คือ ฟ้าผ่า ซึ่งเป็นสาเหตุให้มีผู้เสียชีวิตทุกปี</p>
<p>“สาเหตุหนึ่งที่มีผู้เสียชีวิตจาก  ฟ้าผ่า คือความเข้าใจผิดเรื่องที่หลบภัย โดยมักจะวิ่งเข้าไปหลบฝนบริเวณใต้ต้นไม้ ตู้โทรศัพท์สาธารณะ เพราะคิดว่าเป็นสถานที่ที่ปลอดภัย แต่ที่จริงกลับเป็นจุดเสี่ยงที่สุด เนื่องจากฟ้าผ่าเกิดจากการเชื่อมโยงของประจุ 2 ชนิดที่ต่างกัน  คือประจุลบจากเมฆจะวิ่งลงมาหา ประจุบวกที่อยู่บนพื้นดิน ดังนั้นกรณีนี้ จุดที่ประจุลบและบวกจะวิ่งมาเจอกันเร็วที่สุด ก็คือบริเวณที่สูงที่สุดจากพื้นดิน ซึ่งตามสถิติที่ผ่านมาพบว่า บริเวณที่สูง เช่น ต้นไม้ เสาไฟฟ้า หลังคาบ้าน คือจุดเสี่ยงที่จะเกิดฟ้าผ่ามากที่สุด และเมื่อฟ้าผ่าลงมาบริเวณที่สูง เช่น ต้นไม้ กระแสไฟฟ้าจะวิ่งลงมาตามต้นไม้ และอาจจะวิ่งมาตามพื้น เรียกว่า กระแสที่ไหลมาตามพื้น (ground current) หรืออาจจะ “กระโดด” เข้าสู่ตัวคนทางด้านข้างได้ เรียกไฟฟ้าแลบจากด้านข้าง (side   flash)”</p>
<p><persName><roleName>ดร.</roleName><forename>บัญชา</forename></persName> แนะนำว่า สถานที่หลบภัยจากฟ้าผ่าที่ปลอดภัย ให้หลบภายในตัวอาคาร หากอยู่ในรถยนต์ต้องปิดประตูให้สนิทและไม่สัมผัสกับส่วนที่เป็นโครงรถยนต์ ส่วนภายในบ้านหรืออาคารให้ถอดปลั๊กไฟที่ไม่จำเป็นออก ขณะที่คนซึ่งอยู่กลางแจ้งเมื่อเกิดฟ้าผ่าให้นั่งยอง ๆ ก้มศีรษะเพื่อลดตัวให้ต่ำที่สุด เท้าชิดกันและเขย่งเล็กน้อยเพื่อลดความเสี่ยงในกรณีกระแสไฟไหลมาตามพื้น.</p></body>
</news>
