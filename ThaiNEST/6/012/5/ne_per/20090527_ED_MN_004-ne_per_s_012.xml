<teiHeader>
<fileDesc>
<titleStmt>
  <title>ทวิตเตอร์เมินโกยเงินจากแบนเนอร์ เล็งปั้นบริการใหม่เก็บเงินสมาชิก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-27 16:47:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Cyberbiz/ViewNews.aspx?NewsID=9520000059489  </bibl>
</sourceDesc>
</fileDesc>
</teiHeader>
<news>
<headline>ทวิตเตอร์เมินโกยเงินจากแบนเนอร์ เล็งปั้นบริการใหม่เก็บเงินสมาชิก</headline>
<lead>หนึ่งในผู้ร่วมก่อตั้งทวิตเตอร์ (Twitter) เว็บไซต์ให้บริการเขียนบล็อกสั้นเพื่อการสื่อสารออนไลน์ยอดนิยม ระบุว่ากำลังหาโมเดลเก็บเงินค่าบริการจากสมาชิกในอนาคต แต่ยังหาข้อสรุปไม่ได้ว่าจะวางโมเดลธุรกิจในรูปแบบใด ระบุว่าการทำเงินจากแบนเนอร์โฆษณาเป็นสิ่งที่น่าสนใจน้อยที่สุด</lead>
<neck></neck>
<body><p><persName><forename>อีวาน</forename> <surname>วิลเลี่ยม</surname></persName> ผู้ร่วมก่อตั้งและซีอีโอทวิตเตอร์ ให้สัมภาษณ์ในงานประชุม D: All Things Digital ซึ่งวอลล์สตรีทเจอร์นอลจัดขึ้นที่แคลิฟอร์เนีย สหรัฐอเมริกา ว่ากำลังอยู่ระหว่างการหาแนวทางดำเนินงานที่เหมาะสม ความเป็นไปได้สูงสุดคือการสร้างบริการพิเศษที่จะเก็บค่าบริการในการใช้งาน</p>
<p>จุดนี้<persName><surname>วิลเลียม</surname></persName>และ<persName><addName>บิซ</addName> <surname>สโตน</surname></persName> ผู้ร่วมก่อตั้งทวิตเตอร์อีกรายระบุว่า อาจจะมาในรูปบริการที่ระบุตัวตนผู้ส่งข้อความ ยกตัวอย่างเช่น สมาชิกสามารถจ่ายเงินเพื่อให้มั่นใจว่า จะไม่ถูกมือดีแอบอ้างชื่อในการส่งข้อความผ่านทวิตเตอร์โดยไม่ได้รับอนุญาต</p>
<p>ทวิตเตอร์นั้นเป็นหนึ่งในบริษัทเกิดใหม่ที่ได้รับความสนใจมากที่สุดในซิลิกอนวัลเลย์ ให้บริการบล็อกสั้นหรือไมโครบล็อกกิ้งที่ผู้ใช้สามารถเขียนบล็อกเป็นข้อความยาวไม่เกิน 140 ตัวอักษรเพื่อบอกเพื่อนสมาชิกว่ากำลังทำอะไรอยู่ในขณะนั้น เช่น �กำลังกินข้าวอยู่� หรือ �ตอนนี้เหงามาก� ผู้ใช้สามารถส่งข้อมูลให้เพื่อนในกลุ่มหรือสมาชิกทวิตเตอร์ทั้งโลกได้ผ่านทางเ้ว็บไซต์ www.twitter.com หรือแจ้งสถานะผ่านโปรแกรมแชตอย่าง Google Talk ได้ฟรี รวมถึงการส่งข้อความบอกเล่าความเป็นไปในขณะนั้นผ่านโทรศัพท์มือถือ (SMS) ได้ด้วย แต่ต้องเสียค่าบริการ</p>
<p>ทวิตเตอร์กลายเป็นช่องทางเยี่ยมยอดสำหรับการติดต่อสื่อสารบนโลกออนไลน์ที่เติบโตอย่างรวดเร็ว มีการใช้ทวิตเตอร์กระจายข่าวความเคลื่อนไหวของภารกิจอวกาศในความรับผิดชอบของนาซ่า ตลอดจนนำทวิตเตอร์ไปอัปเดทข่าวความเคลื่อนไหวในงานประชุมหรือมหกรรมใหญ่ๆ ขณะเดียวกันก็มีข่าวว่าผู้ก่อการร้ายใช้บล็อกสั้นเป็นเครื่องมือประสานงานการก่อการร้ายด้วย ซึ่งแน่นอนว่าจะเป็นผลดีมากหากจะมีบริการที่สามารถยืนยันตัวผู้ส่งข้อความเกิดขึ้น ตามที่ทวิตเตอร์เล็งเป้าให้บริการแบบเก็บค่าใช้จ่าย</p>
<p>แม้ทวิตเตอร์ไม่ได้ให้ภาพชัดเจนสำหรับโมเดลธุรกิจใหม่ที่กำลังจะเกิดขึ้น แต่ผู้ก่อตั้งทวิตเตอร์ระบุเต็มปากเต็มคำว่า สิ่งที่จะเป็นแรงผลักดันรายได้ของทวิตเตอร์จะไม่ใช่แบนเนอร์โฆษณา โดยบอกว่าแบนเนอร์โฆษณาคือสิ่งที่น่าสนใจน้อยที่สุด</p>
<p>งานนี้ผู้ก่อตั้งทวิตเตอร์ไม่เปิดเผยแผนการขยายสำนักงานทวิตเตอร์หลังจากประกาศเพิ่มทุนบริษัทมูลค่า 35 ล้านเหรียญเมื่อเดือนกุมภาพันธ์ที่ผ่านมา ซึ่งครั้งนั้นนักวิเคราะห์ต่างฟันธงว่า เป็นการเพิ่มทุนเพื่อเตรียมความพร้อมในการสร้างผลิตภัณฑ์ทำเงินตัวใหม่ให้กับทวิตเตอร์ ที่ปัจจุบันมีผู้ใช้มากกว่า 6 ล้านคนทั่วโลก ด้วยพนักงานจำนวน 43 คน</p>
<p>สโตนระบุว่า หากทวิตเตอร์ให้ความสนใจกับการหาเงินมากเกินไปก็จะทำให้ความนิยมของทวิตเตอร์ลดลง ซึ่งทวิตเตอร์จะยังต้องหาโมเดลที่เหมาะสมต่อไป สำหรับข่าวลือว่าทวิตเตอร์ถูกเจรจาขอซื้อบริษัท <persName><surname>วิลเลี่ยม</surname></persName>ระบุว่าทวิตเตอร์จะยังคงเป็นอิสระ และยังไม่ถูกใครควบรวมในเร็ววัน</p></body>
</news>
