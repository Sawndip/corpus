<teiHeader>
<fileDesc>
<titleStmt>
  <title>เตรียมตั้งรองผู้ว่าฯ "ซีเอสโอ" ทุกจังหวัด ใช้วิทยาศาสตร์แก้ปัญหาอาชีพ  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-04-20 17:14:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.manager.co.th/Science/ViewNews.aspx?NewsID=9520000044182  </bibl>
</sourceDesc>
</fileDesc>
</teiHeader>
<news>
<headline>เตรียมตั้งรองผู้ว่าฯ "ซีเอสโอ" ทุกจังหวัด ใช้วิทยาศาสตร์แก้ปัญหาอาชีพ</headline>
<lead>ก.วิทย์-ก.มหาดไทย ลงนามความเข้าใจ ใช้วิทยาศาสตร์แก้ปัญหาระดับจังหวัด เตรียมตั้งรองผู้ว่าฯ ทุกจังหวัดรับตำแหน่ง "ซีเอสโอ" ประสานงานกระทรวงวิทยาศาสตร์และมหาดไทย เผยที่ผ่านมากระทรวงวิทย์ทำงานช่วยจังหวัดมา 6 ปีโดยผ่านสถานศึกษาท้องถิ่น</lead>
<neck></neck>
<body><p>กระทรวงวิทยาศาสตร์และเทคโนโลยี (วท.) ลงนามความร่วมมือกับกระทรวงมหาดไทยในการดำเนินงาน "การพัฒนาจังหวัดด้วยวิทยาศาสตร์และเทคโนโลยี" เมื่อวันที่ 20 เม.ย.52 ณ กระทรวงวิทยาศาสตร์และเทคโนโลยี ซึ่งทีมข่าววิทยาศาสตร์ "ASTVผู้จัดการออนไลน์" ได้ร่วมติดตามการลงนามข้อตกลงระหว่าง <persName><roleName>ดร.</roleName><forename>สุจินดา</forename> <surname>โชติพานิช</surname></persName> ปลัด วท. และ <persName><roleName>นาย</roleName><forename>วิชัย</forename> <surname>ศรีขวัญ</surname></persName> ปลัดกระทรวงมหาดไทย (มท.) โดยมี <persName><roleName>ดร.คุณหญิง</roleName><forename>กัลยา</forename> <surname>โสภณพนิช</surname></persName> รมว.วท. พร้อมด้วย <persName><roleName>นาย</roleName><forename>ชวรัตน์</forename> <surname>ชาญวีรกูล</surname></persName> รมว.มท. ร่วมเป็นสักขีพยาน</p>
<p><persName><roleName>ดร.</roleName><forename>สุจินดา</forename></persName> กล่าวกับทีมข่าววิทยาศาสตร์ฯ ว่า การลงนามครั้งนี้นับเป็นครั้งแรก ที่กระทรวงวิทยาศาสตร์ได้ร่วมงานกับผู้บริหารระดับจังหวัด โดยได้นำวิทยาศาสตร์และเทคโนโลยีลงไปแก้ปัญหาระดับจังหวัดและพัฒนาอาชีพให้กับประชาชนมา 6 ปีแล้ว อาทิ การเพาะเห็ด แปรรูปผลผลิตการเกษตร งานด้านปศุสัตว์ เป็นต้น</p>
<p>หากแต่เป็นลักษณะที่ผู้บริหารระดับจังหวัดไม่ได้รับทราบ โดยประสานงานผ่านสถานศึกษาในจังหวัดนั้นๆ อาทิ มหาวิทยาลัย มหาวิทยาลัยราชภัฏ และสถาบันเทคโนโลยีราชมงคล เป็นต้น รวมทั้งหมด 52 สถาบัน เป็นจำนวน 119 แห่งใน 60 จังหวัด ซึ่งหลังจากลงนามแล้วจะสามารถขยายการทำงานได้กว้างขึ้น เนื่องจากผู้บริหารระดับจังหวัดรับทราบ</p>
<p>"ตามบันทึกข้อตกลง ในแต่ละจังหวัดจะได้แต่งตั้งรองผู้ว่าราชการจังหวัด ที่รับผิดชอบงานด้านยุทธศาสตร์การพัฒนาจังหวัดให้เป็นผู้บริหารวิทยาศาสตร์จังหวัดระดับสูงหรือซีเอสโอ (Chief Science Officer: CSO) ซึ่งจะทำหน้าที่ประสานงานระหว่างกระทรวงวิทยาศาสตร์กับจังหวัดต่างๆ ทำให้ขยายงานได้กว้างขึ้น ที่ผ่านมาการนำวิทยาศาสตร์ลงไประดับจังหวัดทำได้ยาก เพราะเราไม่มีหน่วยงานในพื้นที่" <persName><roleName>ดร.</roleName><forename>สุจินดา</forename></persName>กล่าวระหว่างแถลงข่าว</p>
<p>ขณะที่ <persName><roleName>นาย</roleName><forename>วิชัย</forename></persName> กล่าวระหว่างแถลงข่าวว่า ในส่วนของกระทรวงมหาดไทยเองนั้น ที่ผ่านมาก็ประสบปัญหาที่ต้องการความร่วมมือเพื่อแก้ปัญหาจากหลายฝ่าย อาทิ ปัญหาโรคพืช ภัยแล้ง-น้ำท่วม การแพร่ระบาดของหวัดนก เป็นต้น ซึ่งการแก้ปัญหาของมหาดไทยใช้วิธีหาคนในพื้นที่นั้นๆ ช่วยแก้ปัญหา บางจังหวัดโชคดีที่มีมหาวิทยาลัย ขณะที่บางจังหวัดไม่มีก็ต้องข้ามพื้นที่ไปหาคนช่วยเหลือ แต่จากการลงนามครั้งนี้จะได้แต่ตั้ง</p>
<p>ทางด้าน<persName><roleName>นาย</roleName><forename>ชวรัตน์</forename></persName> กล่าวกับทีมข่าววิทยาศาสตร์ฯ ว่า การลงนามข้อตกลงครั้งนี้มีความสำคัญมากๆ โดยกระทรวงวิทยาศาสตร์ฯ ได้เข้ามาช่วยจังหวัดเป็นเวลา 6 ปีแล้ว ซึ่งการลงนามถือเป็นการตกลงอย่างเป็นทางการ และกล่าวด้วยว่าการวิจัยและพัฒนานั้นมีความสำคัญมาก โดยบริษัทข้ามชาติที่จะเข้ามาลงลงทุนนั้นจะพิจารณาว่าบริษัทมีการลงทุนทางด้านวิจัยและพัฒนาหรือไม่ หากบริษัทไหนไม่มีบริษัทนั้นไม่เจริญ</p>
<p>ส่วน <persName><roleName>ดร.คุณหญิง</roleName><forename>กัลยา</forename></persName> ได้กล่าวถึงการนำวิทยาศาสตร์และเทคโนโลยีไปใช้แก้ปัญหาจังหวัด โดยยกตัวอย่างหมู่บ้านลิ่มทอง อ.นางรอง จ.บุรีรัมย์ ซึ่งใช้หลักการบริหารจัดการน้ำไปแก้ปัญหาน้ำหลากที่มีเกิดขึ้นทุกปี ทำให้หมู่บ้านมีน้ำกินน้ำใช้ และสามารถเพิ่มรายได้ของหมู่บ้านขึ้นไปถึง 105% และลดหนี้ของหมู่บ้านจาก 2.6 ล้านบาทเหลือ 1.6 ล้านบาทได้ในภายใน 1 ปี</p>
<p>"เราทำมานานแล้ว และรัฐบาลก็เน้นสร้างงาน สร้างเงิน และสร้างคุณภาพชีวิต โดยที่ผ่านมาเหมือนเราแอบทำโดยจังหวัดไม่ทราบ ทำให้ขยายผลได้ไม่กว้างนัก การลงนามครั้งนี้จึงมีความหมายมาก หลังจากลงนามเราจะทำได้มากขึ้น โดยเฉพาะ 30 หมู่บ้านเทคโนโลยีแม่ข่าย ซึ่งมี 10 หมู่บ้านที่มีการบริหารจัดกรน้ำที่ดีมาก เราจะได้ขยายผลต่อไปยังรองผู้ว่าซีเอสโอต่อไป" <persName><roleName>ดร.คุณหญิง</roleName><forename>กัลยา</forename></persName>กล่าวกับทีมข่าววิทยาศาสตร์ฯ.</p></body>
</news>
