<teiHeader>
<fileDesc>
<titleStmt>
  <title>“แพนเค้ก” โต้เรื่องมาก สวนออร์แกไนซ์ ตกลงกันแค่ไหนก็ทำแค่นั้น  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-18 13:54:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000055222  </bibl>
</sourceDesc>
</fileDesc>
</teiHeader>
<news>
<headline>“<persName><addName>แพนเค้ก</addName></persName>” โต้เรื่องมาก สวนออร์แกไนซ์ ตกลงกันแค่ไหนก็ทำแค่นั้น</headline>
<lead>“<persName><addName>แพนเค้ก</addName></persName>” ซัดออร์แกไนซ์ปล่อยข่าวตนเรื่องมาก สวน ตกลงกันยังไงก็ทำเท่านั้น บอก เป็นธรรมดาของการทำงานที่ต้องมีปัญหา ก็เลยไม่อยากเก็บมาใส่ใจ พ้อ คงไม่สามารถอธิบายให้ใครเข้าใจได้ทั้งหมด แต่คนเราก็ต้องมีจุดยืนเป็นของตัวเอง พร้อมลั่นหยิ่งไม่หยิ่งแล้วแต่คนตัดสินใจ ยันจะเป็นตัวของตัวเองต่อไป</lead>
<neck></neck>
<body><p>หลังจากมีข่าวว่า “<persName><addName>หน่อย</addName> <forename>นวลนงค์</forename></persName>” คุณแม่ของดาราสาว “<persName><addName>แพนเค้ก</addName> <forename>เขมนิจ</forename> <surname>จามิกรณ์</surname></persName>” ไปมีปากเสียงกับออร์แกไนซ์เมื่อครั้งไปโชว์ตัวที่จังหวัดเชียงใหม่ จนโดนคนที่อ้างตัวว่าเป็นทีมออร์แกไนซ์ ออกมาโพสต์ด่าประจานว่อนอินเทอร์เน็ต ว่าสองแม่ลูกทำตัวเรื่องมาก ไม่ให้ความร่วมมือกับเจ้าของงาน จนถูกเม้าท์กระฉ่อน ร้อนถึงแม่<persName><addName>หน่อย</addName></persName>ต้องออกโรงเคลียร์ไปแล้วก่อนหน้านี้ ซัดกลับ ว่าถูกกระทำก่อน จึงต้องตอบโต้เพื่อปกป้องลูกสาว</p>
<p>ล่าสุดถึงคิวของสาว<persName><addName>แพนเค้ก</addName></persName>ออกมาชี้แจงด้วยตัวเอง ในงานเปิดตัวผลิตภัณฑ์ใหม่ของขนมขบเคี้ยว “เถ้าแก่น้อย” ที่ เมืองทองธานี ยัน ทำงานเท่าที่ตกลงกันคุยกันแค่ไหนก็ทำเท่านั้น ส่วนปัญหาที่เกิดขึ้น คงเป็นเพราะการสื่อสารไม่ตรงกันมากกว่า</p>
<p>“หยิ่งไม่หยิ่งแล้วแต่คนตัดสินดีกว่า เราก็เป็นเราเหมือนเดิมค่ะ(ยิ้ม)”</p>
<p>“แพนว่าปัญหาที่เกิดขึ้น คงเป็นการเข้าใจผิดในการสื่อสารกันมากกว่า เราทำงานอะไรก็แล้วแต่การตัดสินใจ อารมณ์ หรือการพูด เราไม่ควรใช้อารมณ์ส่วนตัวเข้ามาเกี่ยวข้องนะ เราไปทำงานโดยส่วนตัวแพนไม่ได้รู้จักใครเป็นส่วนตัวมากมายขนาดนั้น แต่ทุกครั้งที่ทำงานเราต้องการความชัดเจน แพนก็ทำงานในสิ่งที่คุยกันยังไง เราก็ทำแบบนั้น อันไหนที่มันไม่ตรงกัน มีผิดพลาดไปบ้าง นั่นคือปัญหาในการทำงานค่ะ แพนว่าทุกคนต้องเจออยู่แล้วปัญหาแบบนี้ มันคงมีมากบ้างน้อยบ้าง เป็นประสบการณ์ในการทำงานต่อไปค่ะ”</p>
<p>“โอ้ย...จริงๆ จบไปตั้งนานแล้วนะคะ ไม่ได้เอากลับมาคิดใส่ใจอะไรต่อไป บางทีทำเสร็จก็เสร็จ ก็จบไม่ได้มาคิดอะไรต่อค่ะ ไม่กลัวแฟนคลับมองไม่ดี แต่แพนเชื่อว่าคนเป็นแฟนคลับแพน เขาก็ต้องเป็นคนที่มีนิสัยเหมือนเราค่ะ และเขาก็เข้าใจในสิ่งที่เราเป็นด้วย ซึ่งเราก็อาจไม่ใช่คนจิ๊จ๊ะอะไรขนาดนั้น ตรงนี้เขาก็เข้าใจในจุดนี้ ซึ่งแฟนคลับทุกคนน่ารักมากค่ะ”</p>
<p>เข้าใจเป็นเรื่องธรรมดาของการทำงานที่ต้องมีปัญหาบ้าง และคงไม่สามารถอธิบายให้ทุกคนเข้าใจในสิ่งที่ตนเป็นได้ทั้งหมด แต่สุดท้ายคนเราก็ต้องมีจุดยืนเป็นของตัวเอง</p>
<p>“แพนว่ามันเป็นธรรมดาของคนทำงานนะคะ เราคงไม่สามารถไปแจกแจงหรือพูดให้ใครเข้าใจได้หมด ว่าจริงๆ แล้วเราเป็นคนยังไง ซึ่งบางทีคนเราก็สามารถตัดสินคนอื่นทั้งที่ไม่เคยเห็นกันได้ด้วยซ้ำไป เพราะฉะนั้นแพนว่ามันเป็นเรื่องปกติธรรมดามากเลย เราก็ทำงานของเรา เดินหน้าต่อไปดีกว่า เราก็ต้องมีจุดยืนของตัวเองค่ะ”</p>
<p>“ไม่เครียดค่ะ ไม่เครียด เราก็ทำให้เราเป็นตัวเราดีกว่า เขาบอกว่าถ้าเราสนใจทุกสิ่งทุกอย่างที่ผ่านเข้ามารอบตัวเราเสมอ เราจะเป็นคนที่ไหลไปตามทุกสิ่งทุกอย่าง เราจะไม่มีจุดยืนของตัวเอง จริงๆ มันก็คงจะเคยมีดีบ้างไม่ดีบ้าง แต่เราก็ต้องมีจุดยืน มีความหนักแน่นในสิ่งที่เราทำค่ะ เราก็จะผ่านไปได้”</p>
<p>“พี่เวียร์ก็เป็นกำลังสนับสนุน กำลังเสริมอยู่แล้วค่ะ กำลังหลักๆ ที่อยู่ข้างๆ คงเป็นคุณพ่อคุณแม่มากกว่า คอยแนะนำกันไปคอยเดินไปพร้อมๆ กัน สำหรับการทำงานดีไม่ดีปัญหาก็เข้ามาตลอดค่ะ มันเป็นบทเรียนที่ดี”</p></body>
</news>
