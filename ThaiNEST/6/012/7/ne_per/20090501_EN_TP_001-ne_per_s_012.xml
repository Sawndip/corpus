<teiHeader>
<fileDesc>
<titleStmt>
  <title>สาวๆ แบร์ลุสโกนี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-01 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/010509/3933  </bibl>
</sourceDesc>
</fileDesc>
</teiHeader>
<news>
<headline>สาวๆ <persName><surname>แบร์ลุสโกนี</surname></persName></headline>
<lead></lead>
<neck></neck>
<body><p><persName><forename>ซิลวิโอ</forename>  <surname>แบร์ลุสโกนี</surname></persName>  นายกรัฐมนตรีมหาเศรษฐีของอิตาลี  เป็นข่าวอื้อฉาวอีกแล้ว  เมื่อเมียของเขาเอง  <persName><forename>เวโรนิกา</forename> <surname>ลาริโอ</surname></persName>  ออกมาด่าว่าทำตัวไร้ยางอาย  ดอดไปร่วมงานวันเกิดของสาวเอ๊าะๆ  วัย  18  พร้อมเรียกตัวเองว่า  little  daddy  teacher  <persName><surname>แบร์ลุสโกนี</surname></persName>โผล่ไปงานวันเกิดของ  <persName><forename>โนเอมิ</forename>  <surname>เลติเซีย</surname></persName>  ลูกสาวเพื่อนนักธุรกิจในเมืองเนเปิลส์  และให้สร้อยทองเป็นของขวัญ  ดูเหมือนไม่มีอะไร  แต่ทำไมคนระดับนายกฯ  ต้องไปงานวันเกิดสาวสวยที่เป็นนางแบบชุดชั้นใน  แถมไปกลางดึก  <persName><surname>เลติเซีย</surname></persName>ให้สัมภาษณ์ว่าเป็นเซอร์ไพรส์ที่น่ารัก  เธอเรียก<persName><surname>แบร์ลุสโกนี</surname></persName>ว่า  "ปาปี้"</p>
<p>"เป็นเรื่องเซอร์ไพรส์จริงๆ  สำหรับฉัน  เพราะเขาไม่เคยมางานวันเกิดอายุครบ  18  ของลูกเราทั้งสามคนเลย  แม้เราจะขอให้เขามา"   <persName><forename>เวโรนิกา</forename></persName>กล่าวอย่างเจ็บแค้น</p>
<p><persName><forename>เวโรนิกา</forename></persName>ยืนตรงข้ามกับ<persName><surname>แบร์ลุสโกนี</surname></persName>มานานแล้ว  ทั้งทัศนะการเมือง  และเรื่องที่เขาชอบทำตัวกรุ้มกริ่มกับสาวๆ  เธอเป็นดาราดังในยุค  80  ร่ำลือกันว่า<persName><surname>แบร์ลุสโกนี</surname></persName>ไปดูเธอแสดงละครเปลือยอก   แล้วประทับใจ  ตามตื๊อจนได้เป็นแม่ของลูก  แต่หลังจาก<persName><surname>แบร์ลุสโกนี</surname></persName>เล่นการเมือง  ทั้งคู่ก็ทัศนะไม่ตรงกัน  เพราะ<persName><surname>แบร์ลุสโกนี</surname></persName>เป็นพวกขวากลาง  แต่<persName><forename>เวโรนิกา</forename></persName>เป็นซ้ายเคยมีข่าวลือว่า  <persName><forename>เวโรนิกา</forename></persName>เป็นชู้กับ<persName><forename>มาสซิโม</forename>  <surname>ซาคเซียรี</surname></persName>  นายกเทศมนตรีเมืองเวนิซ  ซึ่งเป็นฝ่ายซ้ายด้วยกันแต่เธอปฏิเสธ</p>
<p>เมื่อสองปีที่แล้ว   เธอเรียกร้องให้<persName><surname>แบร์ลุสโกนี</surname></persName>ขอโทษเธอต่อหน้าสาธารณะ   โทษฐานที่ไปพูดกับ   <persName><forename>มารา</forename> <surname>คาร์ฟาญา</surname></persName> อดีตนางแบบและพิธีกรทีวีเซ็กซี่  ที่เขาตั้งเป็นรัฐมนตรีว่าด้วยโอกาสเสมอภาค  ว่าถ้าไม่มีเมียซะก่อน  เขาคงแต่งงานกับเธอแน่  <persName><surname>แบร์ลุสโกนี</surname></persName>แก้ตัวเรื่องแม่สาว<persName><surname>เลติเซีย</surname></persName>ว่า  เสียใจที่เมียเขาเชื่อข่าวหนังสือพิมพ์  เขาแค่แวะไปดื่มสักแก้ว  แต่ใครต่อใครก็ต้องการถ่ายภาพด้วยจึงต้องอยู่ร่วมงาน</p>
<p><persName><forename>เวโรนิกา</forename></persName>ซึ่งส่งเมล์ไปถึงสำนักข่าวแห่งชาติ   ANSA  ยังจวก<persName><surname>แบร์ลุสโกนี</surname></persName>ว่าไร้สาระน่าขายหน้า  ที่เสนอให้เลือกพิธีกรทีวีและนางแบบสาว  4  คนลงสมัครเป็นสมาชิกสภายุโรปในเดือนมิถุนายนได้แก่  <persName><forename>แองเจลา</forename>  <surname>โซซิโอ</surname></persName>  วัย  31  อดีตผู้เข้าแข่งขันรายการ  Big  Brother  <persName><forename>คามิลลา</forename>  <surname>เฟอรานติ</surname></persName> ดาราละครทีวีวัย  30  ที่เคยถ่ายหวิวลงนิตยสารหลายฉบับ  <persName><forename>เอเลนอรา</forename>  <surname>แกกกิโอโล</surname></persName>  พิธีกรทีวีวัย  29</p>
<p>และอดีตผู้เข้าประกวดนางงามอิตาลีวัย  28  <persName><forename>บาร์เบรา</forename>  <surname>มาเทรา</surname></persName></p>
<p>เมื่อสัปดาห์ที่แล้ว  <persName><forename>ฟิลิปโป</forename>  <surname>ปานเซกา</surname></persName>  จิตรกรคนดัง  ก็เพิ่งเปิดแสดงภาพวาด<persName><surname>แบร์ลุสโกนี</surname></persName>กึ่งเปลือย  ใส่ปีกนกเหมือนเทวดา  แสดงท่าโอ้โลม<persName><roleName>รัฐมนตรี</roleName><surname>คาร์ฟาญา</surname></persName>  ที่กำลังเปลือยอก</p>
<p><persName><surname>ปานเซกา</surname></persName>บอกว่านี่เป็นโจ๊ก  เพราะเขาวาดภาพล้อมาตลอด  50  ปี  ไม่ต้องการให้เป็นข่าวครึกโครม  แม้หนังสือพิมพ์อิตาลีหรืออินเทอร์เน็ตจะเอาไปลงกันสนุกสนาน  ในภาพจะสังเกตเห็นว่า  <persName><surname>แบร์ลุสโกนี</surname></persName>และ<persName><surname>คาร์ฟาญา</surname></persName>  ตามองไปคนละทาง  เพราะเขาจงใจเลียนแบบภาพตัดต่อในอินเทอร์เน็ต  แบบที่เอาหัวคนไปใส่บนภาพเปลือย</p>
<p><persName><surname>ปานเซกา</surname></persName>เคยวาดภาพล้อ<persName><forename>เวโรนิกา</forename></persName>   ใส่ปีกเปลือยหน้าอกใหญ่เบ้อเริ่ม  ตั้งแต่ปี  1992  ซึ่งเอามาแสดงร่วมกันในงานนิทรรศการที่เมืองซาโวนา.</p></body>
</news>
