<teiHeader>
<fileDesc>
<titleStmt>
  <title>ลั่น'เปรม'หมดสิทธิ์ลุ้น'จ๋า'ย้ำไม่พร้อมมีแฟน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090420/9939/%e0%b8%a5%e0%b8%b1%e0%b9%88%e0%b8%99%e0%b9%80%e0%b8%9b%e0%b8%a3%e0%b8%a1%e0%b8%ab%e0%b8%a1%e0%b8%94%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%a5%e0%b8%b8%e0%b9%89%e0%b8%99%e0%b8%88%e0%b9%8b%e0%b8%b2%e0%b8%a2%e0%b9%89%e0%b8%b3%e0%b9%84%e0%b8%a1%e0%b9%88%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%a1%e0%b8%b5%e0%b9%81%e0%b8%9f%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>ลั่น'<persName><forename>เปรม</forename></persName>'หมดสิทธิ์ลุ้น'<persName><addName>จ๋า</addName></persName>'ย้ำไม่พร้อมมีแฟน</headline>
<lead>"<persName><addName>จ๋า</addName></persName>" <persName><forename>ณัฐฐาวีรนุช</forename> <surname>ทองมี</surname></persName> รับ <persName><forename>เปรม</forename> <surname>บุษราคัมวงษ์</surname></persName> โทรศัพท์คุยด้วยตลอด เปรยยังไม่พร้อมเปิดใจรับใคร แม้จะมีทั้งหนุ่มในวงการและนอกวงการแจกขนมจีบ ย้ำขอโฟกัสกับตัวเอง</lead>
<neck></neck>
<body><p>หลังจากเลิกรากับพิธีกรหนุ่ม "<persName><addName>หลุยส์</addName></persName>" <persName><forename>พงษ์พันธ์</forename> <surname>เพชรบัณฑูร</surname></persName> ดูเหมือนว่าวีเจชื่อดัง "<persName><addName>จ๋า</addName></persName>" <persName><forename>ณัฐฐาวีรนุช</forename></persName> กำลังกลายเป็นสาวเนื้อหอม เพราะล่าสุดนักแสดงหนุ่ม <persName><forename>เปรม</forename> <surname>บุษราคัมวงษ์</surname></persName> ถึงกับปลื้ม แถมแจกขนมจีบด้วยการโทรศัพท์หาบ่อยครั้ง ทั้งนี้<persName><addName>จ๋า</addName></persName>กล่าวถึงเรื่องนี้</p>
<p>"มีโทรคุย เขาก็เพิ่งโทรมา 3-4 ครั้งเอง แต่พอเป็นข่าว มันก็เลยดูว่าเยอะ ถามว่ามีลุ้นมั้ย คือด้วยความที่เขาเป็นคนที่หลายคนรู้จัก มันก็เลยดูเป็นเรื่องใหญ่ จริงๆ มีคนโทรหาจ๋าอยู่บ้าง ทั้งคนในและคนนอกวงการ แต่จ๋าก็ยืนยัน ว่าจ๋ายังไม่พร้อมที่จะมีแฟน กับเปรมถามว่ารู้จักมั้ย รู้จักกันอยู่แล้ว จ๋ายังไม่คิดถึงวันข้างหน้า ตอนนี้จ๋าโฟกัสอยู่กับตัวเอง จ๋าอยากมีเวลาให้แก่ตัวเองก่อน จ๋ายังเหนื่อยกับความรัก เพราะทุกครั้งที่มีความรัก มันมีปัญหาเยอะ ถ้ามีความรักก็อยากให้มีความสุข ไม่อยากสุขบ้าง ทุกข์บ้าง" <persName><addName>จ๋า</addName></persName>กล่าว</p>
<p>ถามต่อว่ารู้จักกับ <persName><forename>เปรม</forename></persName> ได้อย่างไร ดาราสาวกล่าวว่า ได้เจอะเจอกับนายแบบหนุ่มตามงานต่างๆ ประมาณ 5-6 ครั้ง ในช่วง 1 ปีที่ผ่านมา</p>
<p>"เท่าที่ได้คุย เขาก็คุยดีนะ เป็นคนพูดจาดี (ส่งข้อความหวานๆ มาบ้างหรือเปล่า) ไม่มีอะไรมาก ก็แค่ทักทาย บอกเล่ากัน อย่างสงกรานต์เขาก็ไม่ได้ชวนไปไหน ถึงชวนจ๋าก็จะบอกทุกคนเลยว่าไม่เล่นน้ำสงกรานต์ เพราะมีประสบการณ์ไม่ดีมา</p>
<p>ถามว่าเขาใช่สเปกมั้ย คือจ๋าไม่มีสเปก แค่ต้องการใครสักคนที่ดีกับจ๋า จริงใจกับจ๋า แล้วจ๋าชอบคนอบอุ่น (ยังไม่เปิดใจพิจารณา<persName><forename>เปรม</forename></persName> เพราะเขามีข่าวเป็นเกย์ด้วยหรือเปล่า) จ๋าไม่ได้มองถึงตรงนั้น เพราะยังไม่คิดเป็นเรื่องราว ถ้าเขาดีกับจ๋าค่อยว่ากัน จริงๆ ไม่ใช่แค่เขาคนเดียวนะ จ๋าหมายถึงทุกคน เพียงแต่เปรมเป็นคนที่ทุกคนรู้จัก จ๋าอยากให้เข้าใจ ว่าจ๋ายังไม่พร้อม เราเพิ่งจะทิ้งช่วงความรักมา 3-4 เดือนเอง" <persName><addName>จ๋า</addName></persName>แจกแจง พร้อมกับเสริมต่อ ว่านักแสดงหนุ่มชวนไปกินข้าวบ้าง แต่มีเพื่อนๆ ไปด้วย</p>
<p>"เวลาไปกินข้าวกับเพื่อนๆ เขาก็มาด้วย เพราะเพื่อนจ๋าก็เป็นเพื่อนเขาเหมือนกัน แต่ไม่ได้ไปไหนเป็นพิเศษ (แบบนี้จะแพ้ลูกตื๊อมั้ย) ต้องรอดู จริงๆ ตอนนี้ไม่อยากมีแฟน จ๋ามีประสบการณ์คบคนรวดเร็วมาแล้ว อยากใช้เวลากับคนคนหนึ่ง นานๆ ไม่ใช่แค่ชอบ พอคุยๆ แล้วไม่ใช่ คือที่ผ่านมาจ๋ามีแฟนก็สุดตัว"</p>
<p><persName><addName>จ๋า</addName></persName>กล่าวต่อ ว่าตอนนี้กับอดีตแฟนหนุ่ม "<persName><addName>หลุยส์</addName></persName>" <persName><forename>พงษ์พันธ์</forename></persName> นั้น ไม่ได้คุยกันเลย เพราะอยากให้เคลียร์ โดยไม่มีเรื่องใดๆ ตามมา ที่ผ่านมาถือว่าทำดีที่สุดแล้ว ดังนั้นไม่ซีเรียสหากต้องจากกัน</p></body>
</news>
