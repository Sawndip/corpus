<teiHeader>
<fileDesc>
<titleStmt>
  <title>ไม่ได้เล่นตัวครับ "ซันนี่"ขอแค่ลงตัว  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-20 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/200509/4908  </bibl>
</sourceDesc>
</fileDesc>
</teiHeader>
<news>
<headline>ไม่ได้เล่นตัวครับ "<persName><forename>ซันนี่</forename></persName>"ขอแค่ลงตัว</headline>
<lead></lead>
<neck></neck>
<body><p>แจ้งเกิดจากภาพยนตร์เรื่องเพื่อนสนิท  แต่ช่วงหลัง<persName><forename>ซันนี่</forename>  <surname>สุวรรณเมธานนท์</surname></persName>  กลับห่างหายไปจากจอเงิน  แต่กลับไปโผล่ในจอแก้วแทน  จนมีข่าวลือว่าเป็นเพราะดังแล้วเล่นตัว  "จริงๆ   ผมเองก็ไม่ได้เล่นตัวอะไรหรอกครับ   แต่รู้ว่าบทประมาณไหนที่เหมาะกับผมและแสดงได้ดี   ซึ่งจากเพื่อนสนิทมาก็มีสายลับจับบ้านเล็กอีกเรื่องหนึ่ง  ซึ่งก็ทิ้งช่วงกันได้ไม่กี่ปี  แต่ถ้าจะนับรวมถึงเรื่องแรกก็นานอยู่เหมือนกัน  ตอนนี้ก็คงต้องแล้วแต่ผู้ใหญ่มากกว่า  ที่จะมองว่าผมถนัดบทประมาณไหน</p>
<p>เรื่องรับงานผมไม่ได้เล่นตัวนะ   อย่างที่บอกถ้าบทไหนใช่  อ่านแล้วชอบอยากจะเล่นก็มี   ไม่ใช่ว่าจะเลือกเล่น  หรือรอบทที่ใกล้เคียงกับตัวเองมาแล้วถึงทำงาน  ผมว่าอยู่ที่ความชอบและความลงตัวก่อนด้วยมากกว่า  ซึ่งตรงจุดนี้ห้ามกันไม่ได้ถ้าหากใครจะคิดแบบนั้น"  <persName><forename>ซันนี่</forename></persName>กล่าว</p></body>
</news>
