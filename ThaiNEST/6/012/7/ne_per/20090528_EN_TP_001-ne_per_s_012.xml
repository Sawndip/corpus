<teiHeader>
<fileDesc>
<titleStmt>
  <title>ดรูว์ม็อบสีม่วง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/280509/5353  </bibl>
</sourceDesc>
</fileDesc>
</teiHeader>
<news>
<headline><persName><forename>ดรูว์</forename></persName>ม็อบสีม่วง</headline>
<lead></lead>
<neck></neck>
<body><p><persName><forename>ดรูว์</forename> <surname>แบร์รีมอร์</surname></persName> ออกไปเดินขบวนร่วมชาวรักร่วมเพศในย่านเวสต์ฮอลลีวู้ด ประท้วงคำสั่งศาลที่กำหนดให้การแต่งงานรักร่วมเพศก่อนหน้านี้เป็นโมฆะ ตามกฎหมายห้ามการแต่งงานรักร่วมเพศซึ่งชนะการลงประชามติเมื่อปีที่แล้ว</p>
<p>ศาลแคลิฟอร์เนียตีความสิทธิตามรัฐธรรมนูญ อนุญาตให้รักร่วมเพศแต่งงานกันได้เมื่อปีที่แล้ว แต่ผู้คัดค้านเข้าชื่อขอลงประชามติจนชนะ มีผลเป็นกฎหมายที่เรียกว่า Proposition 8 ในช่วงก่อนที่จะมีกฎหมายบังคับ มีระยะเวลาสั้นๆ 5 เดือนที่คู่รักร่วมเพศจำนวนมากจูงมือกันไปแต่งงาน รวมทั้งดาราดังอย่าง <persName><forename>ยอร์จ</forename>  <surname>ทาเคอิ</surname></persName> จากหนัง Star Trek ต้นฉบับ ซึ่งแต่งกับคู่เกย์ <persName><forename>แบรด</forename> <surname>อัลท์แมน</surname></persName> พิธีกรคนดัง <persName><forename>เอลเลน</forename> <surname>เดอเจนเนอเรส</surname></persName> คู่เลสกับ<persName><forename>ปอร์เตีย</forename> <surname>เดอ รอสซี</surname></persName> แต่เมื่อวันอังคาร ศาลมีคำสั่งว่า เมื่อ Proposition 8 มีผลบังคับใช้ ก็แปลว่าการแต่งงานทุกคู่ในช่วงนั้นเป็นโมฆะ</p>
<p>ชาวรักร่วมเพศจัดการเดินขบวนประท้วงทันที แม้หลายคนจะบอกว่าไม่ประหลาดใจที่ศาลสั่งเช่นนี้ แต่ต้องการแสดงพลังเรียกร้องให้มีการลงประชามติใหม่ในปีหน้า ในจำนวนนี้มีดาราดังหลายคน ที่ต่างก็ไม่ใช่รักร่วมเพศ นอกจาก<persName><addName>ดรูว์</addName></persName>ยังได้แก่ <persName><forename>เอมมี</forename> <surname>รอสซัม</surname></persName>, <persName><forename>แชนนา</forename> <surname>โมคเลอร์</surname></persName>, <persName><forename>พีท</forename> <surname>เวนซ์</surname></persName>, <persName><forename>เคลลี</forename> <surname>ออสบอร์น</surname></persName>, <persName><forename>เอลิซา</forename> <surname>ดุชคู</surname></persName> และ<persName><forename>โซเฟีย</forename> <surname>บุช</surname></persName> เป็นต้น</p>
<p><persName><forename>ดรูว์</forename></persName>บอกว่า ในบรรดาคนที่ช่วยเหลือหรือดูแลเธอตั้งแต่เล็กจนโต มีหลายคนที่เป็นเกย์ “ไม่มีใครมีสิทธิบอกคนอื่นว่าควรสร้างครอบครัวอย่างไร” เธอบอกด้วยว่าเธอไม่ใช่นักประท้วงที่ใช้ชีวิตบนลังสบู่ แต่นี่เป็นการประท้วงที่มีความหมายมากสำหรับเธอ</p>
<p>ดาราที่ไม่ใช่รักร่วมเพศจำนวนมากสนับสนุนการแต่งงานรักร่วมเพศ เพราะถือเป็นความเสมอภาค <persName><forename>แบรด</forename> <surname>พิตต์</surname></persName>, <persName><forename>สตีเวน</forename> <surname>สปีลเบิร์ก</surname></persName> บริจาคเงินคนละ 1 แสนดอลลาร์ให้ฝ่ายรักร่วมเพศรณรงค์ในช่วงลงประชามติ ปัจจุบัน 5 รัฐในอเมริกายอมให้รักร่วมเพศแต่งงานกันได้ แต่ที่เหลือยังไม่ยอมและเป็นความขัดแย้งอย่างกว้างขวางในคนอเมริกัน เช่นที่สะท้อนออกในการประกวดนางงามอเมริกัน ซึ่งนางงามแคลิฟอร์เนียประกาศไม่เห็นด้วยกับการแต่งงานรักร่วมเพศจนพลาด มงกุฎ และเกือบจะถูกปลด พอไม่ถูกปลด <persName><forename>แชนนา</forename> <surname>โมคเลอร์</surname></persName> อดีตนางงามอเมริกาที่อยู่ฝ่ายสนับสนุนรักร่วมเพศก็ลาออกแทน</p></body>
</news>
