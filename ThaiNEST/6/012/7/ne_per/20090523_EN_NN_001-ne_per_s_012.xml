<teiHeader>
<fileDesc>
<titleStmt>
  <title>"แอริน"วอนสื่ออย่าจับคู่"บี้" ปัด!"อเล็กซ์"เป็นเพื่อนสนิท  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162592  </bibl>
</sourceDesc>
</fileDesc>
</teiHeader>
<news>
<headline>"<persName><addName>แอริน</addName></persName>"วอนสื่ออย่าจับคู่"<persName><addName>บี้</addName></persName>" ปัด!"<persName><addName>อเล็กซ์</addName></persName>"เป็นเพื่อนสนิท</headline>
<lead></lead>
<neck></neck>
<body><p>เป็นอีกหนึ่งสาวที่มีภาพหลุดอยู่เรื่อยๆ สำหรับนักแสดงสาว "<persName><addName>แอริน</addName></persName>-<persName><forename>สิริภรณ์</forename> <surname>ยุกตะทัต</surname></persName>" ล่าสุดก็มีภาพหลุดกับหนุ่ม "<persName><addName>บี้</addName></persName>-<persName><forename>สุกฤษณ์</forename></persName>" ออกมาอีกแล้ว งานนี้เจ้าตัวยืนยันเสียงแข็งว่า ไม่ได้กิ๊กกัน วอนสื่ออย่าจับคู่ พร้อมปัดเรื่องขอเบอร์พระเอกหนุ่ม "<persName><forename>อเล็กซ์</forename> <surname>เรนเดล</surname></persName>" เผยรู้จักกันมานานแล้ว ย้ำไม่พัฒนาล้านเปอร์เซ็นต์ โดย<persName><addName>แอริณ</addName></persName>เผยว่า</p>
<p>"ภาพที่ถ่ายคู่กับพี่บี้ ภาพนั้นถ่ายเอง เป็นคนเอาลงเฟสบุ๊คเองด้วย เราก็แค่ถ่ายรูปเล่นเท่านั้นเอง ไม่มีอะไร มันไม่ใช่ภาพหลุด มันก็แค่ถ่ายคู่กันเฉยๆ นะ ไม่เข้าใจว่าทำไมมันต้องเป็นเรื่องใหญ่ด้วย ไม่ได้หลุดค่ะ" กลัวแฟนคลับ<persName><addName>บี้</addName></persName>เข้าใจผิดมั้ย? "ไม่กลัวค่ะ ก็เห็นในกะทู้แล้วเค้าก็บอกว่าเนี่ยนะหลุด" สนิทกับ<persName><addName>บี้</addName></persName>ขนาดไหน? "ก็สนิทพอสมควรนะ เจอกันประจำ ก็จะชอบแซว คือเราจะสนิทกับทุกคนอยู่แล้ว หนูก็สนิทกับพี่ต้นพี่ดิวด้วย" แต่<persName><addName>บี้</addName></persName>เค้าก็โสดนะ? "โอ้ย..อย่าจับคู่เลยค่ะพี่ เป็นพี่น้องกันจริงๆ พี่บี้ไม่จีบค่ะ มีแต่แกล้ง เลิกแกล้งหนูได้แล้วนะ(หัวเราะ) คือเราแค่สนิทกันค่ะ" มีโทรหากันมั้ย? "มีเบอร์ค่ะ มีนานแล้ว เราทำงานด้วยกันมันก็เลยสนิทกันหมด มันไม่มีอะไรเลย อย่าจับคู่หนูเลยจริงๆ หนูสงสารพี่เค้า" พอมีข่าวแบบนี้ยังจะเอารูปลงเฟสบุ๊คอีกมั้ย? "ก็ยังเอาลงอยู่นะ เพราะหนูคิดว่ามันไม่มีอะไร" เป็นภาพตอกย้ำความสัมพันธ์ว่ามีอะไรกันหรือเปล่า? "ไม่มีค่ะไม่มีเลย อันนี้ตอบหลายรอบแล้ว และแอร์คิดว่าถ้าเห็นภาพแอร์เชื่อว่าทุกคนก็รู้ ว่าไม่มีอะไรอยู่แล้ว เพราะเป็นภาพที่ทุกคนสามารถถ่ายกับใครก็ได้ที่รู้จัก ไม่ได้กอดกัน ไม่ได้หอมแก้มกัน ไม่ใช่ภาพหลุดค่ะ หนูถ่ายเอง หนูทำงานกับพี่เขา" ส่วนตัวสนิทกับ<persName><addName>บี้</addName></persName>ขนาดไหน? "สนิทนะคะ แต่ไม่ได้สนิทอะไรขนาดนั้น คือเราเจอกัน เราทำงานด้วยกัน เราอยู่ค่ายเดียวกัน เราเป็นพี่น้องกัน" โสดด้วยกันทั้งคู่กลัวมั้ยว่าจะถูกจับคู่กัน? "อย่าจับคู่ให้หนูเลย หนูสงสารพี่บี้" ไม่ห่วงตัวเองเหรอ? "ไม่ห่วงตัวเองหรอกค่ะ เพราะเจอมาเยอะมากแล้ว แต่สงสารพี่บี้" ได้คุยข่าวกับพี่<persName><addName>บี้</addName></persName>หรือยัง? "คุยกันแล้วค่ะ" พี่<persName><addName>บี้</addName></persName>ว่ายังไง? "พี่เขาก็ขำๆ" แอร์เห็นในกระทู้หรือยัง? "แฟนคลับบอกค่ะ" แล้วแฟนคลับพี่<persName><addName>บี้</addName></persName>โกรธมั้ย? "ไม่มีหรอกค่ะ เขาแยกแยะออก เพราะรูปไม่มีอะไรเลย" มีผลกระทบอะไรมั้ย? "ไม่มีเลยค่ะ แอร์คิดว่ามันเป็นเรื่องตลกมาก ว่าแค่รูปถ่ายคู่กันกับคนรู้จักจะเป็นข่าวจับคู่กัน" มีข่าวว่าให้คนไปขอเบอร์น้อง<persName><forename>อเล็กซ์</forename> <surname>เรนเดล</surname></persName>? "ไม่ค่ะ หนูรู้จักกับอเล็กซ์ตั้งแต่อายุ 12 ค่ะ เรียนด้วยกันมา เขาเรียนอินเตอร์ และเล่นบอลด้วยกันตั้งแต่เด็กมาก เขาเป็นรุ่นน้องค่ะ ตอนนี้ก็เรียนอยู่คณะเดียวกันที่จุฬาฯ เป็นเพื่อนกันค่ะ สนิทกันมาก" ให้ความสัมพันธ์เป็นแค่พี่น้องเท่านั้นเหรอ? "ก็รู้จักกันตั้งแต่เด็กมากแล้วนะ ไม่มีเกินเลยแน่ค่ะ" มีสิทธิ์ที่จะพัฒนามั้ย? "ไม่มีค่ะ แน่นอนล้านเปอร์เซ็นต์ เป็นเพื่อนเท่านั้นค่ะ" <persName><addName>แอริน</addName></persName>กล่าว</p></body>
</news>
