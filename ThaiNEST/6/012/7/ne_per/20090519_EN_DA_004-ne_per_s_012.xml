<teiHeader>
<fileDesc>
<titleStmt>
  <title>พอลล่าฟ้องคอนโดรับเงินไปแล้วไม่สร้าง ขอค่าเสียหาย2.5ล้านติดค่าทนายเจรจาไม่จบ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-19 07:57:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199444&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><persName><forename>พอลล่า</forename></persName>ฟ้องคอนโดรับเงินไปแล้วไม่สร้าง ขอค่าเสียหาย2.5ล้านติดค่าทนายเจรจาไม่จบ</headline>
<lead>นางเอกสาว “<persName><forename>พอลล่า</forename></persName>” จ๋อย! ตกลงคู่กรณีไม่ได้-เกี่ยงค่าทนาย 5 แสน หลังขึ้นศาลฟ้องบริษัทเบี้ยวสร้างคอนโด “เดอะ คาริสม่า” ย่านสุขุมวิท ทั้งที่จ่ายเงินไปแล้วเกือบ 2 ล้าน เรียกค่าเสียหาย 2.5 ล้าน ศาลนัดใหม่ 2 มิ.ย. เจ้าตัวโอดซื้อคอนโดฯมาแล้วมากมาย ไม่เคยเจอเรื่องแบบนี้มาก่อน แต่เชื่อคู่กรณีจะรับผิดชอบ</lead>
<neck></neck>
<body><p>ที่ศาลแพ่ง ถนนรัชดาภิเษก เมื่อเวลา 09.00 น. วันที่ 18 พ.ค. ศาลนัดพร้อมคู่ความในคดีผิดสัญญาที่ ผบ.1279/2552 ที่ <persName><roleName>น.ส.</roleName><forename>พัลลภา</forename> <surname>ศุภอักษร</surname></persName> หรือ <persName><forename>พอลล่า</forename> <surname>เทเลอร์</surname></persName> อายุ 26 ปี นางเอกสาวและนางแบบชื่อดัง อยู่บ้านเลขที่ 222/ 203 หมู่ 3 แขวงท่าแร้ง เขตบางเขน กท. เป็นโจทก์ยื่นฟ้อง บริษัทอินสไตล์ เอสเตท เอกมัย จำกัด เป็นจำเลย เรื่องผิดสัญญา เรียกค่าเสียหาย 2,584,484 บาท พร้อมดอกเบี้ยร้อยละ 15 ต่อปี</p>
<p>โดยวันนี้ นักแสดงสาวสวยเดินทางมาพร้อมกับ <persName><roleName>น.ส.</roleName><forename>ปาลาวี</forename> <surname>บุญนาค</surname></persName> ผู้จัดการส่วนตัว และทีมทนายความ เมื่อถึงเวลาศาลได้เรียกคู่ความทั้งสองฝ่ายไปสอบถามถึงจำนวนเงินค่าเสียหาย ในคดี ซึ่งไม่สามารถตกลงกันได้ เนื่องจากมีการเปลี่ยนแปลงเรื่องค่าว่าความของทนายความ โดยฝ่ายโจทก์ต้องการให้ฝ่ายจำเลยรับผิดชอบทั้งหมด ศาลจึงเลื่อนการพิจารณาออกไปเป็นวันที่ 2 มิ.ย. เวลา 13.00  น. </p>
<p>ภายหลังนักแสดงสาว กล่าวว่า การมาศาลครั้งนี้ก็เพื่อเจรจากัน ซึ่งฝ่ายตนต้องการเรียกเงินคืน 2.5 ล้านบาท แต่ต้องให้ฝ่ายจำเลยจ่ายค่าทนายอีก 5 แสนบาทด้วย โดยตนเชื่อว่าทาง บริษัทอินสไตล์ฯ จะเข้าใจและคุยกันได้ด้วยดี ตามปกติแล้วตนเป็นคนชอบซื้อคอนโดฯ หรืออสังหาริมทรัพย์เก็บไว้ให้คนอื่นเช่า โดยไม่ขาย ทั้งนี้ ตั้งแต่เริ่มทำธุรกิจให้เช่าคอนโดฯมาไม่เคยเจอเรื่องแบบนี้มาก่อน คือซื้อแล้วไม่สร้างให้ อย่างไรก็ตามตนเชื่อว่าบริษัทฯจะรับผิดชอบในสิ่งที่เกิดขึ้น</p>
<p>ผู้สื่อข่าวรายงานว่า สำหรับคดีนี้ สืบเนื่องจากเมื่อวันที่ 1 เม.ย. 52 นางเอกสาวได้ยื่นฟ้อง บริษัท อินสไตล์ฯ ซึ่งก่อสร้างโครงการอาคารชุด “เดอะ คาริสม่า” ย่านสุขุมวิท แต่หลังจากที่นักแสดงสาวตกลงทำสัญญาซื้อขายห้องชุด 3 ห้อง และจ่ายเงินเพื่อทำสัญญาจะซื้อจะขาย และผ่อนชำระรายเดือน รวมทั้งหมดจำนวน 1,878,947 บาท ให้แก่บริษัทอินสไตล์ฯ ตั้งแต่เดือน ม.ค. 49 เป็นต้นมา แต่บริษัท อินสไตล์ฯ กลับไม่ดำเนินการก่อสร้างอาคารชุดดังกล่าวให้แล้วเสร็จตามสัญญา ซึ่งไม่ใช่กรณีเป็นการก่อสร้างล่าช้า แต่ถือว่าเป็นการยกเลิกโครงการโดยเหตุประการอื่น</p>
<p>นักแสดงสาวได้พยายามทวงถาม แต่กลับเพิกเฉย จึงให้ทนายความทำหนังสือยกเลิกสัญญา พร้อมกับให้คืนเงินทั้งหมด รวมทั้งดอก เบี้ยร้อยละ 15 ต่อปี ซึ่งบริษัท อินสไตล์ฯ ได้รับหนังสือแล้ว แต่ก็ไม่ยอมดำเนินการ ดังนั้นเมื่อวันที่ 1 เม.ย. 52 นักแสดงสาวจึงได้ยื่นฟ้องบริษัท อินสไตล์ฯ เป็นคดีคุ้มครองผู้บริโภคต่อศาลแพ่ง เรียกค่าเสียหายจำนวนดังกล่าว.</p></body>
</news>
