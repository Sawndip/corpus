<teiHeader>
<fileDesc>
<titleStmt>
  <title>“แมว” แต่งงานใหม่แล้ว กับ “แหนว” ผู้จัดการส่วนตัว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-14 22:22:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054186  </bibl>
</sourceDesc>
</fileDesc>
</teiHeader>
<news>
<headline>“<persName><addName>แมว</addName></persName>” แต่งงานใหม่แล้ว กับ “<persName><addName>แหนว</addName></persName>” ผู้จัดการส่วนตัว</headline>
<lead>“<persName><addName>แมว</addName></persName>” ซุ่มเงียบแต่งงานกับ “<persName><addName>แหนว</addName></persName>” ผู้จัดการส่วนตัว ตั้งแต่วันที่ 10 พ.ค. ที่ผ่านมา หลังคบหากันมาเป็นปี บอก ประทับใจที่ฝ่ายหญิงเข้ามาเปลี่ยนชีวิตให้ดีขึ้น ที่สำคัญเข้ากับลูกชายได้ดี พร้อมเผย จดทะเบียนกันถูกต้องตามกฎหมาย แต่ยังไม่คิดมีลูก ส่วน “<persName><forename>นิโคล</forename></persName>” อดีตภรรยารับรู้แล้ว</lead>
<neck></neck>
<body><p>เลิกรากับ “<persName><forename>นิโคล</forename> <surname>เทริโอ</surname></persName>” มากว่าหนึ่งปี ล่าสุดร็อคเกอร์ชื่อดัง “<persName><addName>แมว</addName> <forename>จิระศักดิ์</forename> <surname>ปานพุ่ม</surname></persName>” ก็ประกาศแต่งงานใหม่กับ “<persName><addName>แหนว</addName> <forename>อาจารีย์</forename> <surname>ม่วงพลับ</surname></persName>” ผู้จัดการส่วนตัววัย 30 ปี ไปเมื่อวันที่ 10 พ.ค. ที่ผ่านมา ซึ่งตรงกับวันคล้ายวันเกิดของฝ่ายชายพอดี โดยจัดพิธีตามศาสนาคริสต์ ขึ้นที่ร้านลีลาวดี กลาสโฮม ย่านทาวน์อินทาวน์ มีเพียงครอบครัวและเพื่อนสนิทไปร่วมงานประมาณ 100 คนเท่านั้น เนื่องจากหนุ่ม<persName><addName>แมว</addName></persName>อยากจัดแบบเรียบง่าย</p>
<p>ทั้งนี้หนุ่ม<persName><addName>แมว</addName></persName>เผยว่า พิธีแต่งงานจัดขึ้นเพื่อให้เกียรติฝ่ายหญิง เพราะจริงๆ ตอนแรกได้เข้าไปคุยกับผู้ใหญ่ว่าจะอยู่กินกันเลยด้วยซ้ำ แต่ด้วยความที่อยากทำทุกอย่างให้เหมาะสม จึงเปลี่ยนใจ โดยได้มีการจดทะเบียนสมรสเป็นที่เรียบร้อยแล้ว ซึ่งหลังจากแต่งงานทั้งคู่ก็ย้ายเข้าไปอยู่ร่วมกันที่คอนโดมิเนียมของฝ่าย ชาย ย่านรามคำแหง โดยยังไม่วางแผนเรื่องการมีทายาท และยังไม่ได้คิดเรื่องการฮันนีมูน เพราะทุกวันนี้เวลาทำงานขึ้นคอนเสิร์ตก็ไปอยู่ด้วยกัน และดูแลกันตลอด</p>
<p>นอกจากนี้ หนุ่ม<persName><addName>แมว</addName></persName>ยังบอกถึงความประทับใจที่มีต่อสาว<persName><addName>แหนว</addName></persName> ว่าเป็นคนเข้ามาเปลี่ยนแปลงชีวิตตนให้ดีขึ้น ทำให้เลิกเหล้า เลิกเบียร์ หันมาดูแลตัวเองมากขึ้น อีกทั้งยังชอบในความเป็นคนตรงไปตรงมาของฝ่ายหญิง ผิดถูกก็ว่ากันตรงๆ แต่ก็ยอมรับว่าทะเลาะกันบ่อย แต่อยู่บนพื้นฐานของเหตุผล ไม่ได้ใช้อารมณ์ ทุกครั้งจึงปรับความเข้าใจกันได้ หลังจากศึกษานิสัยใจคอกันแล้ว ทำให้อยากใช้ชีวิตคู่ร่วมกัน จึงตัดสินใจแต่งงานอีกรอบ ที่สำคัญสามารถเข้ากับ "<persName><addName>ทิกเกอร์</addName> <roleName>ด.ช.</roleName><forename>อชิระ</forename> <surname>ปานพุ่ม</surname></persName>” ลูกชายที่เกิดกับสาว<persName><forename>นิโคล</forename></persName>ได้เป็นอย่างดี ทำให้รู้สึกสบายใจ</p>
<p>อย่างไรก็ตาม เจ้าตัวยังเผยอีกว่า หลังจากชีวิตคู่เคยล้มเหลวมาแล้วรอบหนึ่ง ทำให้ต้องระมัดระวังและประคับประคองครั้งนี้ให้ดีที่สุด อะไรที่เป็นอุปสรรค ที่จะทำให้ครอบครัวพัง จะพยายามหลีกหนี เอาความผิดพลาดที่ผ่านมาเป็นบทเรียน และจะทำทุกอย่างให้ชีวิตคู่ครั้งนี้อยู่ตลอดรอดฝั่ง ส่วนสาว<persName><forename>นิโคล</forename></persName> อดีตภรรยา ได้รับรู้เรื่องการแต่งงานเป็นที่เรียบร้อยแล้ว</p></body>
</news>
