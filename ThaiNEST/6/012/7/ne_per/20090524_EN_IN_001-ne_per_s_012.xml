<teiHeader>
<fileDesc>
<titleStmt>
  <title>ทรนงศรีเชื้อแจ้งตร.เอเยนซี่โกงเงิน1.6ล.  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-24 19:38:12  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=172856  </bibl>
</sourceDesc>
</fileDesc>
</teiHeader>
<news>
<headline><persName><forename>ทรนง</forename><surname>ศรีเชื้อ</surname></persName>แจ้งตร.เอเยนซี่โกงเงิน1.6ล.</headline>
<lead><persName><forename>ทรนง</forename> <surname>ศรีเชื้อ</surname></persName> โร่แจ้งความ ถูกเอเยนซี่ โกงเงินค้าโฆษณา หนัง 2022 สึนามิ วันโลกสังหาร 1.6 ล้าน ยัน หากทำตามข้อตกลง ก็จะไม่เอาเรื่อง</lead>
<neck></neck>
<body><p>เมื่อเวลา 18.00น. ที่ สน.วังทองหลาง <persName><forename>ทรนง</forename> <surname>ศรีเชื้อ</surname></persName> ผู้กำกับหนังชื่อดัง พร้อมผู้จัดการส่วนตัว <persName><roleName>นาย</roleName><forename>นุกูล</forename> <surname>สุขถาวร</surname></persName> ได้เข้าแจ้งความต่อ <persName><roleName>ร.ต.ท.</roleName><forename>ชาติชาย</forename> <surname>เขจรชัย</surname></persName> ร้อยเวร สน.วังทองหลาง หลังถูก <persName><roleName>นาง</roleName><forename>ศันสนีย์</forename> <surname>พัฒนประดิษฐ์</surname></persName> อายุ 35 ปี เอเยนต์หนัง 2022 สึนามิ วันโลกสังหาร โกงเงินค่าโฆษณา จำนวน 1.6 ล้านบาท โดยเบื้องต้น <persName><roleName>นาย</roleName><forename>ทรนง</forename></persName> ได้ว่าจ้าง <persName><roleName>นาง</roleName><forename>ศันสนีย์</forename></persName> เป็นเอเยนซี่ เพื่อเป็นผู้ติดต่อสื่อต่างๆ เพื่อลงโปรโมทภาพยนตร์ เป็นจำนวนเงิน 1.6 ล้านบาท แต่ปรากฏว่า <persName><roleName>นาง</roleName><forename>ศันสนีย์</forename></persName> ไม่ได้ทำตามข้อตกลง ทั้งที่ได้ไปตกลงกับทาง ไทยทีวีสี ช่อง 3 ว่าจะลงโฆษณาให้ตามรายการที่ตกลงกันไว้ แต่กลับไม่มีสปอร์ตโฆษณา หนังสึนามิ ออกอากาศ เมื่อสอบถามกลับ ได้รับการปฏิเสธโดยอ้างว่า บริษัทเอเยนซี่ที่ไปว่าจ้าง ไม่ได้เปิดทำการ และ ปิดเสาร์-อาทิตย์ จึงได้เดินทางมาแจ้งความเพื่อลงบันทึกประจำวันไว้ก่อน </p>
<p>ทั้งนี้ ผู้กำกับดัง เมื่อได้มาแจ้งความ จึงรู้ความจริงว่า <persName><roleName>นาง</roleName><forename>ศันสนีย์</forename></persName> เป็นเจ้าของบริษัทเอเยนซี่ เอง โดยเปิดบริษัทชื่อว่าแฟลซพอยท์ มีเดีย วิชั่น จำกัด และมีลายเซ็นรับเงินของ <persName><roleName>นาง</roleName><forename>ศันสนีย์</forename></persName> ระบุมาจากบริษัทดังกล่าวอีกด้วย โดยยังเหลือรายการที่จะลงสปอร์ตโฆษณาอีก 23 ครั้ง ครั้งละ 15 วินาที จนถึงวันที่ 3 มิ.ย. หาก <persName><roleName>นาง</roleName><forename>ศันสนีย์</forename></persName> ได้ทำตามสัญญาก็จะไม่เอาเรื่องแต่อย่างใด </p>
<p><persName><forename>ทรนง</forename> <surname>ศรีเชื้อ</surname></persName> กล่าวว่า "ผมรู้จัก คุณศันสนีย์ ผ่านทางผู้จัดการส่วนตัวผม แนะนำให้รู้จัก ความจริงเค้าทำงานเป็นผู้ช่วยลูกสาวของ เสี่ยเจียง ที่ บริษัท สหมงคลฟิล์ม ผมก็เห็นว่า มีความน่าเชื่อถือ ก็เลยว่าจ้างเค้าเป็นเงิน 1.5 แสน ให้เค้าช่วยหาเอเยนซี่นำสปอร์ตโฆษณาหนัง สึนามิ ไปลงตามสถานีต่างๆ ทุกสื่อ แต่มามีปัญหาของ ช่อง 3 ที่ได้ตกลงจำนวนเงิน 1.6 ล้านบาท เพื่อลงโฆษณาตามรายการต่างๆ ของทางสถานี แต่กลับไม่มีโฆษณาออกตามที่ตกลงกันไว้ ถามว่าแค้นไหม ก็แค้น เพราะลงทุนทำหนังไปเยอะ ก็อยากให้คนไปดู แต่กลับไม่ลงสื่อให้ผม และคนจะรู้ได้อย่างไร ว่าหนังผมเป็นยังไง แต่ก็ต้องรอดูต่อไปว่า ถ้ามาแจ้งความแล้ว เค้ายังไม่ทำตามสัญญาอีกก็จะดำเนินคดีต่อไป"</p></body>
</news>
