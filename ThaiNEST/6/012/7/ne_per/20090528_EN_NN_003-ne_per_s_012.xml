<teiHeader>
<fileDesc>
<titleStmt>
  <title>"อ๊อฟ"เหนื่อยแต่ท้าทายบทกะเทยเจ้าน้ำตา  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=163319  </bibl>
</sourceDesc>
</fileDesc>
</teiHeader>
<news>
<headline>"<persName><addName>อ๊อฟ</addName></persName>"เหนื่อยแต่ท้าทายบทกะเทยเจ้าน้ำตา</headline>
<lead></lead>
<neck></neck>
<body><p>แค่อ่านบทละคร "พระจันทร์สีรุ้ง" ทางช่อง 3 ก็ทำเอานักแสดงเจ้าบทบาท "<persName><addName>อ๊อฟ</addName></persName>-<persName><forename>พงษ์พัฒน์</forename> <surname>วชิรบรรจง</surname></persName>" ถึงกับออกปากว่าอยากเล่นมากๆ โดย<persName><addName>อ๊อฟ</addName></persName>เผยว่า </p>
<p>"เรื่องนี้พอได้อ่านบท ก็บอกน้องดา-หทัยรัตน์ผู้จัดละครว่าอยากเล่นมาก เป็นบทที่ท้าทายดี นานๆ จะมีบทแบบนี้ให้เล่นสักที เรื่องนี้จะตีแผ่ชีวิตของนางโชว์ที่ต้องหยุดอาชีพตัวเองเพราะกำลังจะมีลูก ก็พยายามเลี้ยงลูกให้ดีที่สุดด้วยการเป็นช่างเสริมสวย ลูกก็เป็นลูกที่ดี แต่มีเหตุการณ์พลิกผัน ทำให้เข้าใจผิดกัน ลูกทำให้พ่อต้องเสียน้ำตาอย่างมากมาย เรื่องนี้ร้องไห้เยอะมาก ต้องใช้พลังในการแสดงเยอะ เรื่องฉากอารมณ์ก็พอจะผ่านไปได้ แต่ที่ยากก็คือบทนางโชว์นี่แหละ โอ้โฮ!พงษ์พัฒน์ไม่เคยทำอะไรแบบนี้มาก่อน ใส่ชุดนางโชว์แบบเต็มยศ ออกลีลาการแสดงบนเวทีกับหางเครื่องนักแสดง เหนื่อยมาก หัวก็เจ็บ ยอมรับว่าเข็ดเลย ไม่เอาแล้ว ไม่ขอแต่งเป็นผู้หญิงแบบนี้อีกแล้ว คงจะเห็นในละครเรื่องนี้เปแนครั้งแรกและครั้งสุดท้าย ก็อยากให้ติดตามชมกันดู คิดว่าคนชอบดูละครแนวชีวิตเข้มข้น น่าจะถูกใจนะ" <persName><addName>อ๊อฟ</addName></persName>กล่าว </p></body>
</news>
