<teiHeader>
<fileDesc>
<titleStmt>
  <title>ศิลปินตลกตบเท้าร่วมพิธีครอบครู 'หนู กันภัย'  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-01 20:07:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/3198  </bibl>
</sourceDesc>
</fileDesc>
</teiHeader>
<news>
<headline>ศิลปินตลกตบเท้าร่วมพิธีครอบครู '<persName><addName>หนู กันภัย</addName></persName>'</headline>
<lead></lead>
<neck></neck>
<body><p>ผู้สื่อข่าวรายงานว่า ช่วงเช้าวันนี้ (1 พ.ค. 52) ที่สำนักสักยันต์ <persName><roleName>อาจารย์</roleName><addName>หนู กันภัย</addName></persName> ตั้งอยู่เลขที่ 95/5 ม.1 หมู่บ้านพูลศรี ถ.ปทุมธานีสายใน ต.บางขะแยง อ.เมือง จ.ปทุมธานี ได้มีการจัดงานพิธีไหว้ครู (ครอบครู) ประจำปี 2552 ให้กับบรรดาลูกศิษย์ โดยมีทั้งดารา ศิลปิน นักแสดง ข้าราชการ พ่อค้า ประชาชน มาร่วมงานจำนวนหลายพันคน ในส่วนพิธีการเริ่มตั้งแต่วันที่ 30 เม.ย. ถึง 1 พ.ค. 52 มีเหล่าบรรดาศิลปินตลก อาทิ <persName><addName>เด๋อ ดอกสะเดา</addName></persName>, <persName><addName>เร่ เชิญยิ้ม</addName></persName>, <persName><addName>จั๊กกะบุ๋ม เชิญยิ้ม</addName></persName> รวมทั้งดารานางเอกรุ่นใหญ่ <persName><forename>อำภา</forename> <surname>ภูษิต</surname></persName> ฯลฯ </p>
<p>ซึ่งบรรยากาศภายในงานได้มีการครอบครูตั้งแต่เช้า สลับกับ<persName><roleName>อาจารย์</roleName><addName>หนู</addName></persName> ได้ลงมาเดินปะพรมน้ำมนต์ โดยมีบรรดาเกจิอาจารย์ชื่อดัง มาร่วมพิธีและสวดชยันโต จนเหล่าลูกศิษย์ต่างของขึ้น กระโดดโลดเต้น บางรายถึงกับลิงลมขึ้น ได้กระโดดปีนไปใต้เต็นท์เอาหัวห้อยลงมา ด้าน<persName><roleName>อาจารย์</roleName><addName>หนู กันภัย</addName></persName> อาจารย์ชื่อดังด้านสักยันต์กล่าวว่า การครอบครู ได้จัดมาอย่างต่อเนื่องทุกปี เนื่องจากบรรดาลูกศิษย์นั้นจะได้มีความเคารพครูบาอาจารย์ โดยมีการหนุนดวงชะตา และพิธีพุทธาภิเษก เสริมดวง หนุนดวง เพื่อเป็นสิริมงคล เสริมโชคลาภ และเสริมบารมี นอกจากนี้ภายในงานยังได้มีการแจกวัตถุมงคล ที่สำคัญยังได้นำรายได้ทั้งหมดถวายยังวัดแม่ตะไคร้ ต.ทาเหนือ อ.แม่ออน จ.เชียงใหม่ เพื่อนำไปบูรณปฎิสังขรณ์และสมทบทุนสร้างหลวงปู่ทวด องค์ใหญ่อีกด้วย</p></body>
</news>
