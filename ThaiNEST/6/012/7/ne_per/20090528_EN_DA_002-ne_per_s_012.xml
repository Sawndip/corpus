<teiHeader>
<fileDesc>
<titleStmt>
  <title>เดวิด อินธี หวิดดับรถคว่ำแหกโค้ง  เจ้าของเพลง'ตั้งใจมาหลอก'ไปเยี่ยมมารดาขับฝ่าสายฝนบอบช้ำปัสสาวะมาเป็นเลือด  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-28 08:35:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200410&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><persName><forename>เดวิด</forename> <surname>อินธี</surname></persName> หวิดดับรถคว่ำแหกโค้ง  เจ้าของเพลง'ตั้งใจมาหลอก'ไปเยี่ยมมารดาขับฝ่าสายฝนบอบช้ำปัสสาวะมาเป็นเลือด</headline>
<lead>"<persName><forename>เดวิด</forename> <surname>อินธี</surname></persName>"นักร้องชื่อดัง ลูกครึ่งไทย-อเมริกัน เจ้าของบทเพลงตั้งใจมาหลอก ซึ่งคัมรีหรู ฝ่าฝานฝนแหกโค้งพลิกคว่ำรอดหวุดหวิด ขณะมาเยี่ยมแม่ที่บ้านเกิดนครพนม แพทย์ ระบุ ตรวจร่างกายแล้วชี้ไม่สาหัส ปวดหัวไหล่ หน้าอก และช่องท้อง ปัสสาวะเป็นสีเลือด ต้องใช้สายยางสอดช่วย ล่าสุดปลอดภัยแล้ว เจ้าตัวเผย ต้องยกเลิกคอนเสิร์ตที่ราชบุรี กะทันหันขอโทษแฟนเพลงเหตุสุดวิสัย</lead>
<neck></neck>
<body><p>เมื่อเวลา 05.00 น. วันที่ 27 พ.ค. <persName><roleName>ร.ต.ท.</roleName><forename>พนม</forename> <surname>พิลา</surname></persName> ร้อยเวร สภ.เมืองนครพนม รับแจ้งอุบัติเหตุรถพลิกคว่ำ บริเวณถนนทางเข้าหมู่บ้านดอนม่วง ต.ท่าค้อ อ.เมืองนครพนม จึงพร้อมแพทย์ และหน่วยกู้ชีพ รีบไปที่เกิดเหตุ  พบรถยนต์เก๋งโตโยต้าคัมรี สีดำ ทะเบียน ษฮ 3607 กรุงเทพมหานคร ในสภาพพลิกคว่ำหงายท้องหลังคายุบ ส่วนผู้บาดเจ็บถูกพลเมืองดีช่วยนำตัวส่งรพ.นครพนม ไปก่อนหน้านี้ ทราบชื่อต่อมาคือ <persName><roleName>นาย</roleName><forename>เดวิด</forename> <surname>อินธี</surname></persName> อายุ 34 ปี นักร้องชื่อดังลูกครึ่งไทย-อเมริกัน เจ้าของบทเพลงดัง   “ตั้งใจมาหลอก” และเจ้าของอัลบั้มล่าสุด “ฝรั่ง หัวใจไท” และ<persName><roleName>นาย</roleName><forename>โสภณ</forename> <surname>ส่องทอง</surname></persName> อายุ 30 ปี  ซึ่งทั้งสองได้รับบาดเจ็บเล็กน้อย </p>
<p>จากการสอบสวน<persName><roleName>นาย</roleName><forename>เดวิด</forename></persName> นักร้องคนดัง ให้การว่า ก่อนเกิดเหตุตนได้ขับรถคันดังกล่าวมาจากกรุงเทพฯ พร้อมกับ<persName><roleName>นาย</roleName><forename>โสภณ</forename></persName> เพื่อเดินทางมาเยี่ยมมารดาที่บ้านเกิด บ้านนาหลวง ต.ท่าค้อ อ.เมืองนครพนม ก่อนเกิดเหตุได้มีฝนตกลงมาอย่างหนัก เมื่อรถวิ่งมาถึงบริเวณทางโค้งผิวถนนลื่นทำให้รถเกิดเสียหลักแหกโค้งพลิกคว่ำลงข้างทาง แต่ตนยังมีสติจึงคลานออกมาจากรถพร้อมกับ<persName><roleName>นาย</roleName><forename>โสภณ</forename></persName> จากนั้นจึงมีคนมาช่วยเหลือนำส่ง รพ. ส่วนงานเล่นคอนเสิร์ตในวันพรุ่งนี้ที่ จ.ราชบุรี ต้องยกเลิกกะทันหัน ขอกราบอภัยแฟนเพลงด้วย เนื่องจากเป็นเหตุสุดวิสัย  </p>
<p>ด้าน<persName><roleName>นายแพทย์</roleName><forename>ธีรพล</forename> <surname>โตพันธานนท์</surname></persName> ผอ.โรงพยาบาลนครพนม เปิดเผยถึงอาการของ นักร้องคนดัง ว่า จากการตรวจร่างกายของ<persName><roleName>นาย </roleName> <forename>เดวิด</forename></persName> พบว่ามีอาการปวดตรงหัวไหล่ หน้าอก และ ช่องท้อง ขณะที่ปัสสาวะมีเลือดปนออกมา และยังไม่สามารถปัสสาวะได้ตามธรรมชาติ ต้องสอดสายยางช่วยชั่วคราว ซึ่งทางแพทย์จะได้เร่งตรวจอาการอย่างละเอียด แต่เชื่อว่าคงไม่สาหัส ขณะนี้ ถือว่าพ้นขีดอันตรายแล้ว </p>
<p>สำหรับ<persName><roleName>นาย</roleName><forename>เดวิด</forename> <surname>อินธี</surname></persName> นักร้องชื่อดังลูกครึ่งไทย-อเมริกัน เป็นศิลปินนักร้องเพลงลูกทุ่งเพื่อชีวิต สังกัดค่ายรถไฟดนตรี ที่มีชื่อเสียงคนหนึ่ง ที่มีบทเพลงตั้งใจมาหลอก เป็นเพลงแจ้งเกิด และเพลงฮิตติดหูกลุ่มฟังเพลงแนวลูกทุ่งเพื่อชีวิตอีกหลายเพลงอย่างเพลงฝากแฟนผมด้วย ทนเหงาทำไม น้อยใจ เสือปืนไว เป็นต้น.</p></body>
</news>
