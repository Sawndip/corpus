<teiHeader>
<fileDesc>
<titleStmt>
  <title>"กันตนา"จับมือ"เจวายพี"ปั้นศิลปินสู่เกาหลี ส่งเด็กในสังกัดคัดเลือก-ตามรอย"นิชคุณ"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdNekkxTURVMU1nPT0=&sectionid=TURNeE1nPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>"กันตนา"จับมือ"เจวายพี"ปั้นศิลปินสู่เกาหลี ส่งเด็กในสังกัดคัดเลือก-ตามรอย"<persName><forename>นิชคุณ</forename></persName>"</headline>
<lead></lead>
<neck></neck>
<body><p>แถลงข่าวโครงการ "กันตนา ทัวร์ ออดิชั่น แอท เกาหลี" แล้ว "<persName><addName>ตุ๊กตา</addName></persName>"<persName><forename>จิตรลดา</forename> <surname>ดิษยนันทน์</surname></persName> กรรมการผู้จัดการ บริษัท กันตนา เอ็ดดูเทนเมนท์(อินเตอร์เนชั่นแนล) จำกัด ก็เผยถึงที่มาว่า</p>
<p>"คือหนึ่งเราเป็นโรงเรียนการแสดง ซึ่งทางเจวายพี เอ็นเตอร์เทนเมนท์(JYP-ต้นสังกัดนักร้องเกาหลีชื่อดัง เช่น เรน วันเดอร์เกิร์ลส์ ทูพีเอ็ม) ก็มีโรงเรียนในเครือชื่อ "เมนเตอร์-ดีทีซี อคาเดมี่"(Mentor-DTC Academy) เมื่อกันตนาดราม่าสคูลมาเจอกับเมนเตอร์ฯ ก็เลยมองว่าน่าจะทำโปรเจ็กต์ร่วมกัน เพราะทางเมนเตอร์ฯ รู้ว่าทางเกาหลีต้องการหาศิลปินจำนวนมาก"</p>
<p>"จริงๆ เขาเคยจัดออดิชั่นมาแล้วจากเด็ก 600 คน ได้เด็กไทยแค่เพียงคนเดียว อันนี้ไม่รวมนิชคุณเพราะนิชคุณคือกรณีพิเศษ ตอนแรกที่ทางเมนเตอร์ฯ พูดขึ้นมาเราก็คิดหนักเลยว่าแล้วเราจะไปหาอย่างนิชคุณได้ที่ไหน เพราะเขาต้องการศิลปินเพื่อไปอยู่ในค่ายเจวายพี แต่พอเราได้ดูโปรไฟล์ของเมนเตอร์ฯ ปรากฏว่าเด็กไทยที่ออดิชั่นได้ มีอายุ แค่ 11 ขวบเท่านั้นเอง ซึ่งเป็นกลุ่มเป้าหมายของเด็กในร.ร.กันตนาฯ อยู่แล้ว เราจึงมองว่ามันอาจจะเป็นไปได้ถ้าเด็กไทยเรามีความสามารถจริงๆ ก็สามารถไปอยู่ตรงนั้นได้"</p>
<p>"ทางเมนเตอร์ฯ รีเควสต์มาเลยว่าต้องการเด็กไทย 9 ขวบขึ้นไป เขาไม่ซีเรียสว่าจะต้องพูดอังกฤษหรือเกาหลีได้ เพราะเขาจะเอาไปสอนเอง แต่เด็กต้องมีความสามารถ สิ่งที่เกิดขึ้นคือกันตนาดราม่าสคูลกับเมนเตอร์ฯ จะสอนเด็กเพื่อไปออดิชั่นกับอาร์ติสต์ เทรนนิ่ง ทีมของเจวายพีโดยเฉพาะ"</p>
<p>"กำหนดการจะแบ่งเป็น 2 ช่วง คือวันที่ 1-18 ก.ค. จะเป็นการอบรมในหลักสูตรการเตรียมตัวเพื่อการออดิชั่นที่ กันตนา ดราม่า สคูล สยามเซ็นเตอร์ ทั้งหมด 40 ช.ม. ส่วนวันที่ 19 ก.ค.-1 ส.ค. เป็นการอบรมในหลักสูตรการเตรียมตัวเพื่อการออดิชั่นที่เมนเตอร์ฯ ประเทศเกาหลีรวม 60 ช.ม. จากนั้นจะพาไปออดิชั่นที่ เจวายพี เอ็นเตอร์เทนเมนท์ ตรงนี้เราถือว่าเป็นโอกาสที่ดีที่เด็กไทยจะได้โกอินเตอร์ค่ะ" <persName><forename>จิตรลดา</forename></persName>กล่าว</p></body>
</news>
