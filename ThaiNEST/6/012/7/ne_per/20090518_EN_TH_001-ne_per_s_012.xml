<teiHeader>
<fileDesc>
<titleStmt>
  <title>ลูกเกดคลอดลูกชาย'น้องสกาย' ซาบซึ้งคำว่า'แม่'  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-18 05:05:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/6661  </bibl>
</sourceDesc>
</fileDesc>
</teiHeader>
<news>
<headline><persName><addName>ลูกเกด</addName></persName>คลอดลูกชาย'น้อง<persName><forename>สกาย</forename></persName>' ซาบซึ้งคำว่า'แม่'</headline>
<lead>ตั้งชื่อว่า <persName><roleName>ด.ช.</roleName><forename>สกาย</forename> <surname>กิ่งโพยม</surname> <surname>ชาร์พเพิลส์</surname></persName> โดย น้อง<persName><forename>สกาย</forename></persName> ลืมตามาดูโลกเม่ือวันที่ 14 พ.ค. เวลา 17.59 ด้วยการคลอดธรรมชาติ ที่ รพ.สมิติเวช ตั้งใจจะมีลูกอีก แต่ขอเลี้ยงลูกคนนี้ให้ดีก่อน...</lead>
<neck></neck>
<body><p>วานนี้ (17 พ.ค.) ผู้สื่อข่าวรายงานว่า นางแบบสาวชื่อดัง <persName><addName>ลูกเกด</addName></persName>-<persName><forename>เมทินี</forename> <surname>กิ่งโพยม</surname></persName> ได้คลอดลูกชายคนแรก <persName><roleName>ด.ช.</roleName><forename>สกาย</forename> <surname>กิ่งโพยม</surname> <surname>ชาร์พเพิลส์</surname></persName> ที่เกิดจากสามี <persName><forename>เอ็ดเวิร์ด</forename> <surname>ชาร์พเพิลส์</surname></persName> เมื่อวันที่ 14 พ.ค.ที่ผ่านมา ที่ รพ.สมิติเวช โดยวิธีคลอดแบบธรรมชาติ เนื่องจาก <persName><addName>ลูกเกด</addName></persName> ต้องการรับรู้และสัมผัสความรู้สึกของความรักที่แม่มีต่อลูก</p>
<p><persName><addName>ลูกเกด</addName></persName> ได้เผยความรู้สึกถึงการได้เป็นแม่ และมีบุตรคนแรกให้สามีได้ชื่นใจว่า ได้ตั้งชื่อลูกชายว่า <persName><roleName>ด.ช.</roleName><forename>สกาย</forename></persName> แปลว่า ท้องฟ้า เพราะมีความหมายดี อีกอย่างนามสกุล <persName><surname>กิ่งโพยม</surname></persName> ก็แปลว่า ท้องฟ้า ก็เลยคิดว่าชื่อนี้เหมาะกับลูกชายมาก ซึ่งตนคงตั้งชื่อลูกว่า <persName><roleName>ด.ช.</roleName><forename>สกาย</forename> <surname>กิ่งโพยม</surname> <surname>ชาร์พเพิลส์</surname></persName> โดย น้อง<persName><forename>สกาย</forename></persName> ได้ลืมตามาดูโลกเมื่อวันที่ 14 พ.ค. เวลา 17.59 ด้วยการคลอดธรรมชาติ เจ็บมาก ไม่เคยเจ็บแบบนี้มาก่อน ตอนที่เบ่งออกมา มันยิ่งกว่าความรู้สึกตื้นตันใจ ที่มีคนเคยบอกว่าต้องมีลูกเองถึงจะรู้ว่าความรักที่แม่มีต่อลูกเป็นยังไง ตอนนี้ตนเข้าใจความรู้สึกนั้นแล้ว </p>
<p>นางแบบสาวชื่อดัง เผยต่อว่า ก่อนจะไป รพ.มีอาการปวดท้อง เนื่องจากมดลูกบีบตัว <persName><forename>เอ็ดเวิร์ด</forename></persName> สามีพาไป รพ.สมิติเวช ตนรู้สึกปวดท้องรู้สึกเจ็บท้องกว่าจะคลอดออกมาได้เห็นหน้าลูก ต้องทนเจ็บถึง14 ชั่วโมง ขณะที่ <persName><addName>ไมค์</addName></persName>-<persName><addName>มาร์ค</addName> <surname>กิ่งโพยม</surname></persName> น้องชาย เข้าไปยืนข้างหลังคุณหมอ คอยถ่ายวิดีโอและถ่ายรูป ส่วน<persName><forename>เอ็ดเวิร์ด</forename></persName>นั่งให้กำลังใจอยู่ข้างกายตนตลอด ตนได้รับกำลังใจที่ดีจาก<persName><forename>เอ็ดเวิร์ด</forename></persName>ซึ่งเป็นสามีอย่างมาก ถ้าไม่มี<persName><forename>เอ็ดเวิร์ด</forename></persName>อยู่ข้างๆ ตนคงไม่สามารถผ่านมาได้ และตั้งแต่วินาทีแรกที่ได้เห็นหน้าลูกจนวินาทีนี้ ตนและสามียังไม่ได้ห่างลูกชายเลย ถือว่าลูกชายเป็นของขวัญชีวิตที่ดีที่สุดที่ลูกให้มาคือ ตัวเขา เหมือนเป็นของขวัญวันเกิดล่วงหน้าให้กับตน ซึ่งตนจะมีวันคล้ายวันเกิดเดือนหน้า เพราะลูกคือสิ่งที่ตนและสามีรอคอยมานานมาก    </p>
<p><persName><addName>ลูกเกด</addName></persName>-<persName><forename>เมทินี</forename></persName> เผยอีกว่า ลูกชาย น้อง<persName><forename>สกาย</forename></persName> เป็นลูกครึ่งนิดๆ ปากเป็นกระจับ จมูกโด่ง ลำตัวยาว 53 เซ็นติเมตร และหนัก 3,800 กรัม ตอนนี้ถ้าถามว่าหน้าเหมือนใคร ยังดูไม่ค่อยออก แต่ก็เหมือนทั้งแม่และพ่อ แต่นิ้วมือนิ้วเท้าเหมือนแม่ มีหูเหมือนพ่อ ตอนตนได้เห็นหน้าลูกครั้งแรก ตนยิ้มจนน้ำตาไหล สามีก็ร้องไห้ รู้สึกดีใจกันมากๆ ตอนนี้คำว่าครอบครัวมันครบ พ่อแม่ลูก </p>
<p>''น้องสกาย เป็นหลานคนแรกของตระกูล กิ่งโพยม คุณยาย คุณชวด คุณน้า ไมค์-มาร์ค ก็รุมเลี้ยง ทุกคนหลงรักน้องสกายกันมาก 3วันที่ได้เป็นแม่คน และได้เลี้ยงลูก ก็ยังไม่ค่อยชิน ก็ต้องเรียนรู้กันไป แต่ทุกคนก็มาช่วยกันดูแล'' นางแบบชื่อดังกล่าว และว่า  น้อง<persName><addName>สกาย</addName></persName> จะนอนตอนกลางวันเยอะมาก ตอนกลางคืนจะชอบตื่นมากินนม ซึ่งตนก็ต้องป้อนนมลูก ตนตั้งใจเลี้ยงลูกด้วยนมตัวเองให้นานที่สุด ก็ห่วงลูกหลายอย่างตอนนี้ก็เหมือนต้องปรับตัวจูนกัน เพื่อนๆก็มาเยี่ยมเยอะมาก การคลอดลูกถึงแม้จะเจ็บที่สุดในชีวิตแต่ตนก็ไม่เข็ด มีลูกอีกแน่ แต่คงขอใช้เวลาเลี้ยงลูกคนนี้ให้ดีก่อน แล้วค่อยมีคนต่อไป</p></body>
</news>
