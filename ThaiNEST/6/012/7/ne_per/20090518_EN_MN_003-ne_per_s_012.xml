<teiHeader>
<fileDesc>
<titleStmt>
  <title>"หมอกฤษฏ์" เฮ! ศาลรับฟ้อง คดีฟ้อง "แม่ลีเดีย" 100 ล้าน นัดสืบพยานปีหน้า  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-18 17:31:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000055443  </bibl>
</sourceDesc>
</fileDesc>
</teiHeader>
<news>
<headline>"<persName><roleName>หมอ</roleName><addName>กฤษฏ์</addName></persName>" เฮ! ศาลรับฟ้อง คดีฟ้อง "แม่<persName><addName>ลีเดีย</addName></persName>" 100 ล้าน นัดสืบพยานปีหน้า</headline>
<lead>"<persName><roleName>หมอ</roleName><addName>กฤษฏ์</addName></persName>" ยิ้มออก! ศาลรับฟ้อง คดีฟ้อง "แม่<persName><addName>ลีเดีย</addName></persName>" 100 ล้าน กรณีสั่งกราบเท้าขอโทษกลางห้างฯดังเมื่อปลายปีที่แล้ว แค้น ทำให้รายได้ตนสูญกว่า 14 ล้าน ศาลนัดสืบพยานอีกที 21 เม.ย. ปีหน้า</lead>
<neck></neck>
<body><p>ถึงกับยิ้มออกเลยทีเดียว สำหรับ “<persName><forename>ศุกฤษฎ์</forename> <surname>ปทุมศรีวิโรจน์</surname></persName>” หรือ “<persName><roleName>หมอ</roleName><addName>กฤษฏ์ คอนเฟิร์ม</addName></persName>” หลังศาลรับฟ้อง คดีที่เจ้าตัวยื่นฟ้อง "<persName><forename>ศันสนีย์</forename> <surname>วณะไชยเกียรติ</surname></persName>" มารดาของ "<persName><forename>ศรัณย์รัชต์</forename> <surname>วิสุทธิธาดา</surname></persName>" หรือ "<persName><addName>ลีเดีย</addName></persName>" นักร้องสาวชื่อดัง เรื่องละเมิด เรียกค่าเสียหาย 100 ล้านบาท กรณีถูกบังคับให้กราบเท้าขอโทษ หลังไม่พอใจที่<persName><roleName>หมอ</roleName><addName>คอนเฟิร์ม</addName></persName>ทำนายว่าสาว<persName><addName>ลีเดีย</addName></persName>มีเกณฑ์ตั้งครรภ์ เป็นเหตุให้ทางฝ่ายนักร้องสาวลุกขึ้นมาฟ้องทั้งอาญาและแพ่ง ในความผิดฐานหมิ่นประมาทด้วยการโฆษณา เรียกค่าสินไหมทดแทนจาก<persName><roleName>หมอ</roleName><addName>จอมคอนเฟิร์ม</addName></persName> เป็นเงินจำนวน 50 ล้านบาท ตามที่มีการเสนอข่าวไปแล้วก่อนหน้านี้</p>
<p>ล่าสุดวันนี้ (18 พ.ค.) ที่ศาลแพ่ง ถนนรัชดาภิเษก ศาลได้นัดทั้งสองฝ่ายมา แต่ปรากฏว่าทางด้านแม่ของนักร้องชื่อดังไม่ได้มาด้วยตัวเอง ส่งมาเพียงทนาย จะมีเพียง<persName><roleName>หมอ</roleName><addName>กฤษฏ์</addName></persName>ที่เดินทางมาพร้อมทนายเหมือนเดิม พร้อมเปิดใจให้สัมภาษณ์ถึงความคืบหน้าของคดี ว่า ศาลรับฟ้องเรียบร้อยแล้ว และนัดสืบพยานอีกที 21 เม.ย.ปีหน้า</p>
<p>ทนาย : "วันนี้เป็นวันนัดชี้สองสถาน ซึ่งศาลจะกำหนดว่าทนายของคุณศันสนีย์ ซึ่งเป็นแม่ของคุณลีเดีย ศาลก็ได้กำหนดว่าวันนี้นัดชี้สองสถานและก็กำหนดข้อพิพาท และจะนัดสืบโจทก์พยานต่อไป คดีในวันนี้ทางฝ่ายโจทก์มีหมอกฤษฏ์และทนายมา ส่วนทางจำเลยทางคุณศันสนีย์มอบให้ทางทนายมา ศาลได้กำหนดประเด็นข้อพิพาท และทางฝ่ายโจทก์คือทางด้านหมอกฤษฏ์มีความประสงค์ที่จะสืบพยาน 14 ปาก ส่วนจำเลยมีความประสงค์จะสืบพยาน 9 ปาก โดยนัดสืบพยานโจทก์ 3 นัดคือเริ่มที่ 21-23 เม.ย. 53 ส่วนนัดสืบพยานจำเลย 27-30 เม.ย.53 ต่างฝ่ายต่างก็ต้องเอาหลักฐานมาต่อสู้หักล้างกันต่อไป"</p>
<p>"ประเด็นแรกฟ้องของโจทก์ครอบคลุมหรือไม่ ซึ่งเรื่องนี้ศาลจะเป็นคนวินิจฉัยเอง ประเด็นข้อสองคือจำเลยกระทำละเมิดต่อโจทก์หรือไม่ ประเด็นที่สาม คือโจทก์เสียหายและจำเลย จะต้องรับผิดต่อโจทก์หรือไม่เพียงใด โดยที่เราฟ้องคดีนี้ กับค่าเสียหายทั้งหมด 100 ล้านบาท ซึ่งทางเราก็ได้นำหาหลักฐานยื่นต่อศาล ว่าจากการที่จำเลยทำการไปนั้นสร้างความเสียหายต่อเราอย่างไร และได้สร้างให้เกิดความเสียหายจริง"</p>
<p>"ความเสียหายคือความเสียหายที่เกิดขึ้นในอนาคต ซึ่งหมอกฤษฏ์ก็อายุยังน้อยอยู่ จากความเสียหายครั้งนี้ คือส่วนที่เรียกร้องค่าเสียหาย คือค่าที่ชดใช้ในค่าเสียหายที่จะเกิดขึ้นในอนาคต ซึ่งเราคาดการณ์ว่ามันจะเกิดขึ้นเพระว่าเราอายุยังน้อย สามารถที่จะประกอบอาชีพได้อีกเยอะ แต่เรื่องนี้ศาลจะเป็นผู้วินิจฉัยว่าเรื่องจะเป็นอย่างไร ก็แล้วแต่ดุลยพินิจของศาล"</p>
<p>"ในเรื่องนี้ศาลยังไม่มีการให้ยอมความไกล่เกลี่ย ศาลได้สอบถามในเรื่องของประเด็นการไกล่เกลี่ยกับอีกฝ่ายเหมือนกัน แต่อีกฝ่ายได้แถลงศาลไปว่า คดีมีการฟ้องกันกลับไปกลับมาหลายเรื่อง ซึ่งยังไม่มีเรื่องไหนที่จะสามารถเจรจากันได้ ก็ต้องให้นัดสืบพยานไป แต่อย่างไงเราก็ในฐานะที่เราเป็นโจทก์ หากศาลขอให้ความร่วมมือในการไกล่เกลี่ยเราก็ยินดี แต่ถ้าเรื่องพยานหลักฐานเราก็ต้องนำเสนอศาลอย่างเต็มที่ ก็อย่างที่บอกครับ ถ้าเกิดได้มีการเจราจากัน เราก็ยังเปิดอยู่เสมอ เราไม่ได้บอกว่าเราจะไม่ไกล่เกลี่ย ทั้งนี้ทั้งนั้นเราต้องมีหลักฐานต้องมีจุดยืนของเราเองนะครับ"</p>
<p>"ตอนนี้ก็ยังไม่มีเรื่องของการเจรจา ตอนนี้ก็ให้นัดสืบพยานไป แต่ถ้าอยากให้นัดไกล่เกลี่ยกันเราก็ยอมแต่โดยดี ถ้ามีโอกาสก็สามารถคุยด้วยกันได้ ทุกคดีที่ฟ้องต่อศาล ไม่ใช่เพียงแต่คดีนี้นะครับ มันเป็นทางของการไกล่เกลี่ย ซึ่งเป็นระบบของศาลยุติธรรม เรื่องการไกล่เกลี่ยกันอยู่แล้วทุกคดี ไม่ใช่เพียงแต่คดีของผมนะครับ ก็มีสิทธิ์ยอมความกันได้"</p>
<p>ด้าน “<persName><roleName>หมอ</roleName><addName>กฤษฏ์</addName></persName>” ซัด ตั้งแต่โดนนักร้องสาวฟ้อง ทำรายได้สูญไปร่วม 14 ล้านบาท</p>
<p>"นับตั้งแต่ที่โดนฟ้อง ความเสียหายทั้งหมดจำนวน 14 ล้าน ที่สูญเสียไปทันที เป็นงานเกี่ยวกับสัญญาต่างๆ ระบุหมดแล้ว มีหลักฐานยืนยันหมดแล้ว ว่ามีค่าเสียหายไม่เกิน 2-3 สัปดาห์ ทุกอย่างเสียหายไปเป็นจำนวนเงิน 14 ล้านครับ ส่วนที่เหลือก็คงเป็นค่าเสียหายในอนาคต"</p></body>
</news>
