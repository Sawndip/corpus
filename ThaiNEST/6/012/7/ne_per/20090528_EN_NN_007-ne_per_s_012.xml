<teiHeader>
<fileDesc>
<titleStmt>
  <title>"โดม"เตรียม 2 โปรเจคใหม่ฉลองโสด  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-28 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=163323  </bibl>
</sourceDesc>
</fileDesc>
</teiHeader>
<news>
<headline>"<persName><addName>โดม</addName></persName>"เตรียม 2 โปรเจคใหม่ฉลองโสด</headline>
<lead></lead>
<neck></neck>
<body><p>หลังจากประกาศชัดว่าเลิกรากับ "น้อง<persName><addName>การ์ตูน</addName></persName>-<persName><forename>อินทิรา</forename></persName>" แบบแฮปปี้เอ็นดิ้ง ล่าสุดหล่อขั้นเทพ "<persName><addName>โดม</addName> <forename>ปกรณ์</forename> <surname>ลัม</surname></persName>" ที่หัวใจว่างสนิท ก็ทุ่มเทแรงกายแรงใจให้กับโปรเจคใหม่ของตัวเองในปีนี้ โดยเจ้าตัวเผยว่า</p>
<p> "ปีนี้ผมมี 2 โปรเจคใหม่ครั้งแรกของตัวเอง คือการเปิดบริษัทของตัวเองชื่อ ICONIC(ไอโคนิค) และรับละครของค่ายโพลีพลัส โดยไอโคนิคจะเป็นบริษัทที่รับงานด้านทำเพลงโฆษณา เพลงประกอบภาพยนตร์ เพลงประกอบหนังสารคดี ฯลฯ คือทุกอย่างที่เกี่ยวข้องกับการบันทึกเสียงทำดนตรี ซึ่งที่จริงผมตั้งใจจะเปิดตัวบริษัทนี้มาตั้งแต่ 3 ปีก่อน แต่ทุกอย่างมันยังไม่ลงตัวสมบูรณ์ ก็เลยยังไม่พร้อมเปิดตัว ตอนนี้คิดว่าพร้อมแล้วครับ คาดว่าคงราวเดือนกรกฎาคม หรือไม่ก็สิงหาคมปีนี้ จะได้มีการแถลงข่าวเปิดบริษัทอย่างเป็นทางการ ซึ่งงานชิ้นใหญ่งานแรกของไอโคนิคคือการทำเพลงประกอบการแข่งขัน"Bacardi Breeze Free Spirit in Art 2009" เป็นการประกวดงานศิลป์โฆษณาในรูปแบบ Motion Graphic จัดขึ้นโดย บาคาร์ดี้(ประเทศไทย) โดยได้มีการแถลงข่าวการจัดการแข่งขันไปเมื่อเร็วๆ นี้ โดยผมยังได้รับเกียรติให้เป็นหนึ่งในกรรมการตัดสินการประกวดครั้งนี้ด้วย ส่วนเรื่องที่ตัดสินใจรับเล่นละครของค่ายโพลีพลัส ซึ่งถือว่าเป็นครั้งแรกของผมในบทบาทการแสดงละคร เพราะตอนนี้งานเพลงของผมถือว่าค่อนข้างอยู่ตัวแล้ว อย่างอัลบั้มล่าสุดโดมโลโก้ ทีแรกคิดว่ากระแสจะไม่ค่อยแรง แต่ตอนนี้เริ่มติดชาร์ตแล้วครับ มันก็เลยทำให้ผมอยากลองสิ่งใหม่บ้าง ส่วนละครที่รับเล่นให้กับทางโพลีพลัสยังไม่สามารถเปิดเผยได้ บอกได้แค่ว่าเป็นละครแนวดราม่าคอมมาดี้ ที่จะเปิดกล้องปลายปีนี้ ออกอากาศทางช่อง 3 หลังข่าว ซึ่งทางโพลีพลัสกำลังมองหานางเอกอยู่ครับ" <persName><addName>โดม</addName></persName>กล่าว </p></body>
</news>
