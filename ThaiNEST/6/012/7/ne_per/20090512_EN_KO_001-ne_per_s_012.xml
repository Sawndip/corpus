<teiHeader>
<fileDesc>
<titleStmt>
  <title>"แตงโม"รับ"พนิดา"เป็นแม่จริงพร้อมประกาศเลิก"ก้อง"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-12 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090512/12659/%e0%b9%81%e0%b8%95%e0%b8%87%e0%b9%82%e0%b8%a1%e0%b8%a3%e0%b8%b1%e0%b8%9a%e0%b8%9e%e0%b8%99%e0%b8%b4%e0%b8%94%e0%b8%b2%e0%b9%80%e0%b8%9b%e0%b9%87%e0%b8%99%e0%b9%81%e0%b8%a1%e0%b9%88%e0%b8%88%e0%b8%a3%e0%b8%b4%e0%b8%87%e0%b8%9e%e0%b8%a3%e0%b9%89%e0%b8%ad%e0%b8%a1%e0%b8%9b%e0%b8%a3%e0%b8%b0%e0%b8%81%e0%b8%b2%e0%b8%a8%e0%b9%80%e0%b8%a5%e0%b8%b4%e0%b8%81%e0%b8%81%e0%b9%89%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>"<persName><addName>แตงโม</addName></persName>"รับ"<persName><forename>พนิดา</forename></persName>"เป็นแม่จริงพร้อมประกาศเลิก"<persName><addName>ก้อง</addName></persName>"</headline>
<lead>"<persName><addName>แตงโม</addName></persName>"<persName><forename>ภัทรธิดา</forename></persName> รับ "<persName><forename>พนิดา</forename></persName>" เป็นแม่จริง เผยรับประทานอาหารและพูดคุยกันตามปกติ แจงต้นตอข่าวเกิดจากการระบาย ปรับทุกข์ให้เพื่อนที่เป็นคอลัมนิสต์คนดังฟัง ยันไม่มีการฟ้องร้องเพื่อขอเลี้ยงดูใดๆ จวกข่าวบิดเบือน พร้อมแถลงเลิกกับ "<persName><addName>ก้อง</addName></persName>" แฟนหนุ่มลดฐานะแค่พี่น้อง</lead>
<neck></neck>
<body><p>หลังจากมีข่าวซุบซิบลงในหนังสือพิมพ์ฉบับหนึ่งว่าไฮโซชื่อ <persName><roleName>นาง</roleName><forename>พนิดา</forename> <surname>ศิริยุทธโยธิน</surname></persName> ซึ่งเป็นภริยาของทูตไทยในสวิตเซอร์แลนด์ ขอทวงสิทธิ์ความเป็นแม่ของ <persName><roleName>น.ส.</roleName><forename>ภัทรธิดา</forename> <surname>พัชรวีระพงษ์</surname></persName> หรือ<persName><addName>แตงโม</addName></persName> นางเอกชื่อดังวิก 7 สี โดยอยากจะขอเลี้ยงดู จนเรื่องราวคาราคาซังว่า<persName><roleName>นาง</roleName><forename>พนิดา</forename></persName>เป็นมารดาที่แท้จริงหรือไม่</p>
<p>ล่าสุดเมื่อเวลา 15.30 น. วันที่ 12 พฤษภาคม <persName><roleName>น.ส.</roleName><forename>ภัทรธิดา</forename></persName>เปิดแถลงข่าวถึงเรื่องดังกล่าว ในกองถ่ายทำละครเรื่อง "รักแท้แก้ได้" ของบริษัท ดาราวิดีโอ โปรดักชั่น จำกัด ณ โรงแรมเซ็น สวีท ถนนแจ้งวัฒนะว่า <persName><roleName>นาง</roleName><forename>พนิดา</forename></persName>เป็นมารดาของตนจริง และได้คุยกับแม่แล้ว</p>
<p>แต่รู้สึกว่าข่าวที่ออกมาค่อนข้างที่จะบิดเบือนมากๆ เพราะเรื่องจริงแม่ของตนได้ไปพูดคุยกับคอลัมนิสต์บันเทิงชื่อดัง เพื่อปรับทุกข์ตามประสาเพื่อนว่าคิดถึงลูก แต่ไม่คิดอยากจะฟ้องร้อง เพื่อขอเลี้ยงดูเลย จึงทำให้รู้สึกงงว่าทำไมคอลัมนิสต์คนดังกล่าวจึงนำไปเขียนลงหนังสือพิมพ์เช่นนั้น ไม่รู้ว่ามีจุดประสงค์อะไร หรืออาจจะหวังดีตามประสาเพื่อนก็ได้</p>
<p>"ทุกวันนี้หากโมว่าง หรือคุณแม่ว่าง แล้วเราคิดถึงกันก็จะไปกินข้าว พูดคุยกันอยู่แล้ว แต่ไม่ได้มีการตกลงว่าจะมีใครต้องมาเลี้ยงดูใคร เพราะโมก็อายุมากแล้ว ไม่ได้มีปัญหากับเรื่องนี้ ขอใช้ชีวิตแบบนี้เรื่อยๆ ต่อไปดีกว่า คุณแม่แยกทางกับคุณพ่อตั้งแต่โมอายุ 3 ขวบ แต่ก็มีการติดต่อกันตลอด เวลาปิดเทอม หรือวันเสาร์ อาทิตย์ โมก็จะไปอยู่กับคุณแม่ เพียงโอกาสที่จะกลับอยู่ด้วยกัน 3 คนมันเป็นไปไม่ได้ตั้งแต่แรก เราไม่ได้ต้องการให้เป็นแบบนั้น ต่างคนก็ต่างมีโลกส่วนตัวของตัวเองสูง ทั้งพ่อ แม่ และตัวโม ส่วนเรื่องครอบครัวใหม่ของแม่ เป็นใคร อย่างไร ให้ไปถามคุณแม่เองดีกว่า" นางเอกชื่อดัง กล่าว</p>
<p><persName><roleName>น.ส.</roleName><forename>ภัทรธิดา</forename></persName> ยังเปิดเผยถึงการลดระดับความสัมพันธ์กับ<persName><roleName>นาย</roleName><forename>กรุณ</forename> <surname>ซอโสตถิกุล</surname></persName> หรือ<persName><addName>ก้อง</addName></persName> แฟนหนุ่ม ด้วยว่าได้ลดความสัมพันธ์ลงจริง เหลือเป็นพี่ชายกับน้องสาว และไม่ได้มองหน้ากันไม่ติด เป็นการจากกันด้วยดี</p>
<p>"จริงๆ ก่อนหน้านี้พยายามลองใช้ชีวิตแบบพี่น้องดูก่อนแล้ว ก็เห็นว่าเราเหมาะที่จะเป็นพี่น้องกันมากกว่า มันค่อนข้างสบายใจ โมไม่เคยสบายใจอย่างนี้มาตลอดระยะ 3 ปีที่คบหากัน มันไม่เหมือนตอนที่คบกันเป็นแฟนที่จะมีหึงหวง ต่างฝ่ายต่างหึงหวงกัน แต่พอเป็นพี่น้อง มีเรื่องอะไรก็สามารถปรึกษากันได้" <persName><addName>แตงโม</addName></persName> กล่าว</p>
<p>นางเอกสาว กล่าวว่า ได้ลดระดับความสัมพันธ์มาแล้ว 1 เดือน แต่หากถามถึงระยะเวลาที่ทำใจนั้น ใช้เวลามาไม่ต่ำกว่าครึ่งปีแล้ว ส่วนเหตุการณ์ครั้งที่ตนร้องไห้หลังเดินแบบบนแคทวอล์กเรื่องแฟนหนุ่มนั้น มีส่วนเพียงเล็กน้อย แต่ไม่ใช่เรื่องใหญ่ที่มาเป็นตัวตัดสิน</p>
<p>"สิ่งที่เป็นตัวตัดสินจริงๆ เป็นที่นิสัยส่วนตัว เราไม่มีคุณสมบัติที่จะใช้ชีวิตยืนยาวร่วมกันในอนาคต โมเองก็ไม่ได้ดีพอสำหรับพี่ก้อง ส่วนเรื่องมือที่สามนั้น มันคนละประเด็น พี่ก้องและโมรักกันมาก ไม่น่าจะมีใครทำให้เราเลิกกันได้ ถามว่าตอนนี้โมมีใครหรือเปล่า อย่าง แดนนี่ หนุ่มคลีโอ โมยืนยันว่าเป็นเพื่อนกัน ตอนนี้ขอรักตัวเองก่อนดีกว่า ขอให้เวลากับตัวเอง โมกับพี่ก้องก็ยังไม่ได้หายไปไหน ยังไม่หายไปจากกัน ยังเป็นคนสำคัญเหมือนเดิม ติดต่อกันเหมือนเดิม รักกันมากเหมือนเดิม ไม่มีอะไรลดน้อยลง เพียงแต่ไม่ได้คบกันแบบเดิม ส่วนเรื่องที่พี่ก้องมีข่าวกับน้ำชา (น.ส.ชีรณัฐ ยูสานนท์ นักร้องร่วมค่าย) เรื่องนี้พอทราบบ้าง แต่ขออนุญาตไม่พูดถึง เพราะอาจจะไปกระทบงานของเขา จึงไม่ขอพูดถึงบุคคลที่ 3" <persName><roleName>น.ส.</roleName><forename>ภัทรธิดา</forename></persName> กล่าว</p></body>
</news>
