<teiHeader>
<fileDesc>
<titleStmt>
  <title>เดวิด อินธีชู2นิ้วคัมรีพลิกคว่ำหวิดดับที่นครพนม  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 11:37:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8778  </bibl>
</sourceDesc>
</fileDesc>
</teiHeader>
<news>
<headline><persName><forename>เดวิด</forename> <surname>อินธี</surname></persName>ชู2นิ้วคัมรีพลิกคว่ำหวิดดับที่นครพนม</headline>
<lead><persName><forename>เดวิด</forename> <surname>อินธี</surname></persName> นักร้องชื่อดัง ลูกครึ่งไทย-อเมริกัน ประสบอุบัติเหตุรถยนต์พลิกคว่ำ ขณะจะไปหาแม่ที่บ้านเกิด หมอรพ.นครพนม ระบุ หลังตรวจร่างกายแล้วชี้ไม่สาหัส ปวดตรงหัวไหล่ หน้าอก และช่องท้อง ปัสสาวะสีเลือด</lead>
<neck></neck>
<body><p>ผู้สื่อข่าวรายงานว่า เมื่อเวลา 05.00 น. วันนี้ (27 พ.ค.)  <persName><roleName>ร.ต.ท.</roleName><forename>พนม</forename> <surname>พิลา</surname></persName> ร้อยเวรสภ.เมือง นครพนม รับแจ้งมีรถยนต์เกิดอุบัติเหตุพลิกคว่ำ บริเวณถนนทางเข้าหมู่บ้านดอนม่วง ต.ท่าค้อ อ.เมือง จ.นครพนม จึงประสานไปยังหน่วยกู้ชีพโรงพยาบาลนครพนม ไปที่เกิดเหตุ</p>
<p>ในที่เกิดเหตุพบรถยนต์ยี่ห้อเก๋งโตโยต้า รุ่นคัมรี สีดำ หมายเลขทะเบียน สส- 3607 กทม. ในสภาพพลิกคว่ำหงายท้อง หลังคายุบ ส่วนผู้บาดเจ็บ คือ <persName><roleName>นาย</roleName><forename>เดวิด</forename> <surname>อินธี</surname></persName> อายุ 34 ปี นักร้องชื่อดัง ลูกครึ่งไทย-อเมริกัน เจ้าของเพลง ตั้งใจมาหลอก และอัลบั้มล่าสุด ฝรั่งหัวใจไทย สังกัดค่ายรถไฟดนตรี โดยมี <persName><roleName>นาย</roleName><forename>โสภณ</forename> <surname>ส่องทอง</surname></persName> อายุ 30 ปี ญาติสนิทนั่งรถมาด้วย ซึ่งทั้งสองได้รับบาดเจ็บเล็กน้อย เจ้าหน้าที่จึงนำส่งไปรักษาตัวที่โรงพยาบาลนครพนม</p>
<p>นักร้องดัง เล่าว่า ช่วงเวลาประมาณ 05.00 น. ขณะขับรถยนต์มาจากกรุงเทพ ฯ เพื่อมาเยี่ยมมารดา ที่บ.นาหลวง ต.ท่าค้อ อ.เมือง จ.นครพนม ก่อนเกิดเหตุได้มีฝนตกหนัก ถึงทางโค้งรถเสียหลักพลิกคว่ำ ลงข้างทาง แต่ตนยังมีสติ จึงรีบพากันหาทางหนีออกจากรถ ก่อนที่จะมีคนมาช่วยนำส่งโรงพยาบาล</p>
<p>ขณะที่<persName><roleName>นพ.</roleName><forename>ธีรพล</forename> <surname>โตพันธานนท์</surname></persName> ผอ.โรงพยาบาลนครพนม กล่าวถึงอาการว่า จากการตรวจร่างกาย ของ<persName><roleName>นาย</roleName><forename>เดวิด</forename></persName> พบมีอาการปวดตรงหัวไหล่ หน้าอก และช่องท้อง พร้อมมีปัสาวะออกเป็นสีเลือด และยังไม่สามารถปัสสาวะได้ตามธรรมธรรม ชาติ ต้องสอดสายยางช่วย ซึ่งทางแพทย์จะได้เร่งตรวจอาการอย่างละเอียด แต่เชื่อว่าคงไม่สาหัส ขณะนี้ถือวว่าพ้นขีดอันตรายแล้ว</p>
<p>ขณะที่การแสดงคอนเสิร์ต วันพรุ่งนี้ (28 พ.ค.) ที่ จ.ราชบุรี นักร้องดังระบุว่า คงต้องยกเลิก พร้อมกราบขออภัยแฟนเพลงด้วย เนื่องจากเป็นเหตุสุดวิสัย </p></body>
</news>
