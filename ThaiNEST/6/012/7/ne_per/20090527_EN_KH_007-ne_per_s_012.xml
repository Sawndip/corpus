<teiHeader>
<fileDesc>
<titleStmt>
  <title>วิก"ช่อง3"เพิ่มบุคลากรข่าวหน้าที่ไม่ทับซ้อน "ปอ"จัดสรรลงตัว-ชี้อยากเด่นต้องสร้างผลงาน  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-27 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdPVEkzTURVMU1nPT0=&sectionid=TURNeE1nPT0=&day=TWpBd09TMHdOUzB5Tnc9PQ==  </bibl>
</sourceDesc>
</fileDesc>
</teiHeader>
<news>
<headline>วิก"ช่อง3"เพิ่มบุคลากรข่าวหน้าที่ไม่ทับซ้อน "<persName><addName>ปอ</addName></persName>"จัดสรรลงตัว-ชี้อยากเด่นต้องสร้างผลงาน</headline>
<lead></lead>
<neck></neck>
<body><p>"บุคลากรข่าวเพิ่มขึ้นแต่ทุกคนรับผิดชอบหน้าที่ได้ดี" "<persName><addName>ปอ</addName></persName>"<persName><forename>ปุณยวีร์</forename> <surname>สุขกุลวรเศรษฐ์</surname></persName> ผู้จัดการฝ่ายประกาศข่าว ช่อง 3 เผยถึงผู้ประกาศข่าวช่อง 3 ที่นับวันจะเพิ่มจำนวนขึ้น</p>
<p>พร้อมเผยอีกว่า "สมัยก่อนผู้ประกาศข่าวอาจจะพะวงเรื่องเบรก แต่ตอนนี้ทุกคนแยกเป็นรายการตัวเอง เลยไม่เหนื่อยอะไร"</p>
<p>คนเยอะแล้วเรื่องแยะด้วยหรือเปล่า "จริงๆ แล้วผู้ประกาศข่าวจะมีส่วนของเซิร์ชฯ ด้วย เขาจะเป็นคนดูแล ในส่วนของตัวพวกเราเองเรื่องก็ไม่เยอะ"</p>
<p>มีการทับซ้อนหน้าที่ไหมเพราะคนเพิ่มมากขึ้น "มันไม่เชิงทับซ้อน จะเป็นขาดแล้วเอามาเสริม อย่างเรื่องเด่นเย็นนี้ กรุณา บัวคำศรี เข้ามาเสริมกับสายสวรรค์ ขยันยิ่ง ซึ่งตรงนั้นขาดคน ส่วนมากจะลงล็อกไม่ค่อยมีการทับกัน ก็จะกระจายกันไป อย่างผู้ประกาศข่าวอาจมีรายการแล้ว อย่างปออ่านข่าวพระราชสำนัก พอมีน้องใหม่เข้ามาก็ให้ไปเสริมในข่าวพระราชสำนัก ปอก็จัดรายการ 30 ยังแจ๋ว อย่างเดียวค่ะ พยายามไม่ให้มันซ้อน หรือคนเดียวทำหลายเบรก ด้วยนโยบายนายบอกว่าเดี๋ยวจะเหนื่อยเกินไป"</p>
<p>ไม่มีการน้อยเนื้อต่ำใจว่าน้อยไป มากไป "อันนี้ปอก็ไม่ทราบว่าเขารู้สึกอย่างไร เจ้านายน่ารักมากจะหาอะไรมาให้ทดแทนเสมอ ก็เลยรู้สึกว่าทุกคนค่อนข้างแฮปปี้"</p>
<p>คิดว่ารับมือได้หรือเปล่า "รับมือได้ ส่วนมากน้องๆ ไม่ค่อยเกรงใจ (หัวเราะ) ไม่ใช่หรอกค่ะ ด้วยความที่เราเป็นเพื่อนกันมาตลอดเราก็รู้ปัญหา น้องใหม่จะไม่รู้ แต่บอกว่าใจเย็นๆ ปัญหาอย่างนี้แป๊บเดียวมันจะดีขึ้น แล้วมันก็ดีขึ้นจริงๆ"</p>
<p>ไม่ได้มองว่าถูกลดทอนหน้าที่ลง "ไม่ค่ะเพราะเราก็เข้าใจ เราเป็นการแบ่งกันดีกว่า มีงานทุกคนค่ะ แต่ว่าโอเคอาจจะได้มากได้น้อย ทุกคนก็เข้าใจดี หรือว่าคุณจะเด่นคุณก็ต้องสร้างผลงานให้ผู้ใหญ่เห็น"</p></body>
</news>
