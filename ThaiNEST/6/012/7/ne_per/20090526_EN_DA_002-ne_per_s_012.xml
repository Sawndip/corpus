<teiHeader>
<fileDesc>
<titleStmt>
  <title>ช็อกพบก้อนเนื้อร้ายไตขวา'ครูพยงค์'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-26 08:12:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=200157&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ช็อกพบก้อนเนื้อร้ายไตขวา'<persName><roleName>ครู</roleName><forename>พยงค์</forename></persName>'</headline>
<lead></lead>
<neck></neck>
<body><p>เมื่อเวลา 11.30 น. เมื่อวันที่ 25 พ.ค. ที่ รพ.รามาธิบดี <persName><roleName>ศ.นพ.</roleName><forename>กฤษฎา</forename> <surname>รัตนโอฬาร</surname></persName> หน. ภาควิชาศัลยศาสตร์ และ <persName><roleName>นพ.</roleName><forename>กิตติณัฐ</forename> <surname>กิจวิกัย</surname></persName> แพทย์เจ้าของไข้ ของ<persName><roleName>นาวาตรี ดร.</roleName><forename>พยงค์</forename> <surname>มุกดา</surname></persName> อายุ 84 ปี ศิลปินแห่งชาติสาขาเพลงไทยสากลและลูกทุ่ง ปี 2535 ร่วมกันแถลงอาการของ<persName><roleName>นาวาตรี ดร.</roleName><forename>พยงค์</forename></persName> ที่เข้ารับการรักษาอาการปัสสาวะเป็นเลือด เมื่อช่วงต้นเดือน พ.ค.ที่ ผ่านมา โดย <persName><roleName>นพ.</roleName><forename>กิตติณัฐ</forename></persName> กล่าวว่า จากการตรวจสอบโดยวิธีการส่องกล้องพบว่ามีเนื้องอกภายในกระเพาะปัสสาวะขนาด 4 ซม. ต้องผ่าตัดเพื่อ ขูดเนื้องอกออกให้หมด </p>
<p>อย่างไรก็ตาม นอกจากมีปัสสาวะเป็นเลือดแล้วพบว่าไตข้างขวามีอาการบวม ไตข้างซ้ายทำงานได้ไม่เต็มประสิทธิภาพ ทำให้มีค่าของเสียในร่างกายอยู่ ดังนั้นต้องทำให้ค่าของเสียในร่างกายลดลงจึงจะจัดการขูดเนื้องอกได้ โดย 2-3 วันที่ผ่านมาได้ขูดเนื้องอกออกมาจำนวนหนึ่งแล้ว แต่ไม่สามารถขูดออกมาได้หมด เนื่องจากพบว่า เนื้องอกได้เริ่มลุกลามมาจากไตข้างขวาซึ่งมีขนาดประมาณ 1 ซม. และจำเป็นต้องตัดไตข้างขวาออก คาดว่าจะสามารถผ่าตัดได้ในสัปดาห์นี้ โดยการผ่าตัดจะใช้วิทยาการสมัยใหม่ เจาะรูเล็กบริเวณหน้าท้องเพื่อสอดกล้องเข้าไปช่วยผ่าตัด ทำให้เสียเลือดน้อย โดยการรักษานั้นไม่เสียค่าใช้จ่ายเนื่องจากเป็นศิลปินแห่งชาติ</p>
<p>ทั้งนี้ ในวันที่ 10 ก.ค. 2552 เวลา 18.30 น. กลุ่มศิลปินได้จัดคอนเสิร์ตการกุศลสดุดี 84 ปี ครูเพลงผู้ยืนยง ที่หอประชุมเล็ก ศูนย์วัฒนธรรมแห่งประเทศไทย ราคาบัตร 1,000 และ 1,500 บาท โดยรายได้ทั้งหมดมอบให้<persName><roleName>นาวาตรี ดร.</roleName><forename>พยงค์</forename></persName> เพื่อเป็นค่ารักษาตัวต่อไป  หรือผู้ใดต้องการมอบเงิน โอนช่วยเหลือได้ที่ หมายเลขบัญชีของธนาคารไทยพาณิชย์ ออมทรัพย์ เลขที่ 686-2-10399-3 ชื่อบัญชี <persName><roleName>นาง</roleName><forename>ลำดวน</forename> <surname>มุกดา</surname></persName>.</p></body>
</news>
