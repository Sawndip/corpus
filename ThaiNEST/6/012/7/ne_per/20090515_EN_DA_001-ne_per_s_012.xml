<teiHeader>
<fileDesc>
<titleStmt>
  <title>‘อู๋’ อินละครจัดน้ำตาซึม สงสารน้องหมา  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199092&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>‘<persName><addName>อู๋</addName></persName>’ อินละครจัดน้ำตาซึม สงสารน้องหมา</headline>
<lead></lead>
<neck></neck>
<body><p>“<persName><addName>อู๋</addName></persName>-<persName><forename>นวพล</forename> <surname>ภูวดล</surname></persName>” นักแสดงหนุ่มคนนี้หลังจากที่ผ่านมรสุมข่าวเรื่องความรักมา จนตอนนี้ทุกอย่างกลับมาลงตัว ส่วนเรื่องงานนั้นล่าสุดเจ้าตัวก็มีละครเรื่อง “รักข้ามรั้ว” ที่กำลังออกอากาศทางช่อง 7 สีอยู่ในตอนนี้ และในละครเรื่องนี้เองที่ <persName><addName>อู๋</addName></persName> เผยกับเราว่า เล่นละครเรื่องนี้ถึงกับน้ำตาซึม</p>
<p>“คือในเรื่องนี้จะมีเจ้าตูบมาเข้าฉากด้วยหลายฉากมากนะครับ และตัวผมเองลึก ๆ แล้วก็ฝังใจกับเจ้าตูบเหมือนกัน และการที่ได้มาเล่นในละครเรื่องนี้ทำให้ผมนึกถึงสุนัขที่เคยเลี้ยงไว้แต่ตาย ไปแล้ว คือตัวนั้นผมเลี้ยงมาตั้งแต่ เล็ก ๆ จนตาย ซึ่งทุกคนในบ้านก็ผูกพันกับเขามากเพราะอยู่กันมาหลายปี เหมือนกับว่าเขาเป็นส่วนหนึ่งในครอบครัวของเรา</p>
<p>แล้วพอมาเล่นละครเรื่องนี้ พอได้เห็นสุนัขตัวอื่น ๆ ที่น่ารัก ๆ ก็คิดถึงเขาเหมือนกันครับ มีเหมือนกันที่แอบน้ำตาซึม อย่างตอนที่ไปถ่ายบางฉากที่โรงพยาบาลสัตว์เห็นแล้วก็สงสารพวกเขานะ บางตัวถูกคนทำร้ายมาน่าสงสารมาก ตรงนี้ผมก็อยากจะวอนถึงคนเลี้ยงสัตว์นะครับ ไม่ว่าคุณจะเลี้ยงสัตว์ประเภทไหน ถ้าเลี้ยงเขาแล้วก็อยากจะให้ใส่ใจเขาให้มากให้ความรัก ความเมตตาเขาด้วย ถึงเขาจะพูดไม่ได้แต่เขาก็มีจิตใจเหมือนกับเรา แต่ถ้าหากรู้ว่าตัวเองไม่มีเวลาไม่พร้อมก็อย่าเลี้ยงเขาเลยนะครับ หรือว่าไม่ใช่เวลาที่เขาป่วยเป็นโรคก็เอาเขาไปปล่อย สงสารเขานะครับอย่าทำอย่างนั้นเลย” <persName><addName>อู๋</addName></persName> กล่าว.</p></body>
</news>
