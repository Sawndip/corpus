<teiHeader>
<fileDesc>
<titleStmt>
  <title>หมอรามาฯแถลง เอ อนันต์ ยังโคม่า!!  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-04 17:58:52  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=169805  </bibl>
</sourceDesc>
</fileDesc>
</teiHeader>
<news>
<headline>หมอรามาฯแถลง <persName><addName>เอ</addName> <forename>อนันต์</forename></persName> ยังโคม่า!!</headline>
<lead>หมอรามาแถลง <persName><addName>เอ</addName><forename>อนันต์</forename></persName> ยังโคม่า หลังผ่าตัดย้ายเข้าห้อง ICU แต่ยังรู้สึกตัวน้อยเลือดออกสมอง รอดู 2 วัน-ห้ามเยี่ยม</lead>
<neck></neck>
<body><p>เมื่อเวลา 13.30น. ของวันนี้ (4 พ.ค.) <persName><addName>อ้น</addName></persName>-<persName><forename>ศรีพรรณ</forename> <surname>ชื่นชมบูรณ์</surname></persName> พร้อมด้วย <persName><roleName>รศ.นพ.</roleName><forename>ธันย์</forename> <surname>สุภัทรพันธุ์</surname></persName> ผู้อำนวยการโรงพยาบาล รามาธิบดี พร้อมด้วยคณะแพทย์ผู้รักษาแถลงข่าวความคืบหน้าของ <persName><addName>เอ</addName></persName>-<persName><forename>อนันต์</forename> <surname>บุนนาค</surname></persName> นักแสดงหนุ่ม หลังประสบอุบัติเหตุรถกระบะยี่ห้อโตโยต้า วีโก้ 4 ประตู สีดำ ทะเบียน ศฉ 83 กรุงเทพมหานครพุ่งชนท้ายรถหกล้อยี่ห้อ ฮีโน่ สีขาวไม่ติดแผ่นป้ายทะเบียน ที่จังหวัดเพชรบูรณ์ จนบาดเจ็บสาหัสได้ถูกนำตัวจากโรงพยาบาลจังหวัดเพชรบูรณ์ โดยเฮลิคอปเตอร์มารักษาต่อที่โรงพยาบาลกรุงเทพ และย้ายมาที่โรงพยาบาลรามาธิบดี ซึ่งทีมแพทย์ผู้รักษาได้ตรวจดูอย่างละเอียดแล้วไม่พบว่ากะโหลกศีรษะร้าว ในส่วนของกระดูกที่หักก็ได้ทำการผ่าตัดเรียบร้อยแล้ว ทั้งนี้อาการโดยสรุปและการรักษาที่ดำเนินการไปแล้วมีดังนี้ 1. มีอาการเลือดออกในสมองล่าสุดพบว่า เลือดหยุดไหลแล้ว แต่ยังรู้สึกตัวดี ซึ่งในระยะแรกนี้สามารถรักษาและเฝ้าดูอาการได้ 2. มีเลือดออกในช่องปอดด้านขวา จากกระดูกหน้าอกและกระดูกชายโครงด้านขวาหักหลายแห่ง ได้รับการใส่ท่อระบายเลือดมาแล้วจากโรงพยาบาลเพชรบูรณ์ ถ้าสามารถควบคุมการออกของเลือดได้ดีอาจไม่ต้องผ่าตัดเพิ่มเติม 3. มีกระดูกหักหลายแห่ง ได้แก่กระดูกแขนส่วนต้นข้างขวาหัก และมีบาดแผลเปิดภายนอก 3. 1 กระดูกแขนขวาท่อนล่างหัก 3. 2 กระดูกข้อมือซ้ายหัก 3. 3 กระดูกหัวเข่าซ้ายแตก และมีแผลติดต่อภายนอก</p>
<p>เนื่องจากบางตำแหน่งมีแผลเปิดภายนอก จึงเสี่ยงต่อการติดเชื้อ จำเป็นต้องได้รับการผ่าตัดล้างแผลอย่างเร่งด่วน ขณะได้รับการผ่าตัด และใส่เหล็กยึดตรึงกระดูกภายนอก ในส่วนกระดูกหักทั้งหมดแล้ว</p>
<p>ทั้งนี้ยังต้องรอดูอาการอย่างใกล้ชิด เพราะหวั่นทรุดและติดเชื้อ หลังการผ่าตัดได้ย้ายเข้าหอผู้ป่วยวิกฤติ (ICU) เพื่อดูอาการแทรกซ้อนอย่างอื่น โดยเฉพาะภายใน 7 วันแรก อาจมีอาการทางสมองและภาวะปอดบวมซ้ำได้ รวมทั้งการติดเชื้อแผลผ่าตัด ทางทีมแพทย์อาจต้องเข้าไปผ่าตัดเพื่อล้างแผลเปิดจากกระดูกหักภายใน 72 ชั่วโมง เพื่อลดโอกาสติดเชื้อ เมื่ออาการต่างๆคงที่และไม่มีอากรแทรกซ้อน แพทย์จะพิจารณาผ่าตัดใส่เหล็กยึดตรึงกระดูกภายในอีกครั้ง ส่วนปัญหาทางสมอง จะเฝ้าดูอาการทางสมองร่วมกับการถ่ายภาพรังสีที่</p>
<p>ด้าน <persName><addName>อ้น</addName></persName>-<persName><forename>ศรีพรรณ</forename></persName> น้ำตาคลอขณะเล่าเหตุการณ์วันที่สามีประสบอุบัติเหตุว่า ตอนนั้นกำลังซื้อของอยู่กับคุณแม่ ก่อนหน้านี้ยังโทรคุยกับสามีอยู่เลย ไม่มีลางบอกเหตุใดๆ ทั้งสิ้น ถัดมาไม่กี่นานเท่าไหร่ <persName><addName>ซูโม่ กิ๊ก</addName></persName> โทรมาแจ้งให้ทราบว่า<persName><addName>เอ</addName></persName>ประสบอุบัติเหตุ ตั้งใจว่าจะให้คุณพ่อขับรถไปรับกลับมารักษาตัวที่กรุงเทพฯ แต่ไม่อยากรอจึงให้ติดต่อไปยังโรงพยาบาลต่างๆ จากนั้นโรงพยาบาลกรุงเทพได้ส่งเฮลิคอปเตอร์ไปรับสามี ตนได้พบ<persName><addName>เอ</addName></persName> 00.45น. จากนั้นก็ขอให้ <persName><addName>ดู๋</addName></persName>-<persName><forename>สัญญา</forename></persName> ช่วยติดต่อโรงพยาบาลรามาให้เพราะต้องการแพทย์ที่มีความเชี่ยวชาญเป็นอย่างนี้ ตนรู้สึกหมดห่วงที่สามีถึงมือหมอแล้ว ยอมรับว่าระหว่างที่รอร้องไห้ไปหลายครั้ง ช่วงนี้จึงต้องเคลียร์คิวงานให้ว่างเพราะอยากดูแล<persName><addName>เอ</addName></persName>ให้เต็มที่ จากการพูดคุยพบว่าสามียังจำทุกคนได้เป็นปกติ <persName><addName>อ้น</addName></persName>กล่าวต่อว่าสามีตั้งใจขับรถไปสวนน้ำหนาว จ.เพชรบูรณ์ ที่ซื้อไว้ แต่ยังไม่ได้มีการสอบถามรายละเอียดถึงสาเหตุที่ทำให้เกิดอุบัติเหตุดังกล่าว ทั้งนี้ฝากขอบคุณทุกคนที่ส่งกำลังใจมาให้ ตนรู้สึกปลื้มใจและรู้สึกซึ้งใจที่ทุกคนเป็นห่วง ตนเชื่อว่าเป็นเพราะบุญที่เคยทำไว้จึงส่งผลให้สามีไม่บาดเจ็บไปมากกว่านี้</p></body>
</news>
