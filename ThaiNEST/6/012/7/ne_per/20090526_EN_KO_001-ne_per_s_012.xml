<teiHeader>
<fileDesc>
<titleStmt>
  <title>"เวคกี้"รุกสถานบันเทิงทั่วไทยฝ่าวิกฤติศก.ฉุดตลาดปีนี้ทรงตัว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090526/14311/%e0%b9%80%e0%b8%a7%e0%b8%84%e0%b8%81%e0%b8%b5%e0%b9%89%e0%b8%a3%e0%b8%b8%e0%b8%81%e0%b8%aa%e0%b8%96%e0%b8%b2%e0%b8%99%e0%b8%9a%e0%b8%b1%e0%b8%99%e0%b9%80%e0%b8%97%e0%b8%b4%e0%b8%87%e0%b8%97%e0%b8%b1%e0%b9%88%e0%b8%a7%e0%b9%84%e0%b8%97%e0%b8%a2%e0%b8%9d%e0%b9%88%e0%b8%b2%e0%b8%a7%e0%b8%b4%e0%b8%81%e0%b8%a4%e0%b8%95%e0%b8%b4%e0%b8%a8%e0%b8%81.%e0%b8%89%e0%b8%b8%e0%b8%94%e0%b8%95%e0%b8%a5%e0%b8%b2%e0%b8%94%e0%b8%9b%e0%b8%b5%e0%b8%99%e0%b8%b5%e0%b9%89%e0%b8%97%e0%b8%a3%e0%b8%87%e0%b8%95%e0%b8%b1%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>"เวคกี้"รุกสถานบันเทิงทั่วไทยฝ่าวิกฤติศก.ฉุดตลาดปีนี้ทรงตัว</headline>
<lead>"เวคกี้" ปรับกลยุทธ์สู้ศึกตลาดปีนี้ทรงตัว มุ่งทำตลาดแบบสร้างประสบการณ์ตรง จัดกิจกรรมตามสถานบันเทิงทั่วประเทศ</lead>
<neck></neck>
<body><p><persName><roleName>นาย</roleName><forename>ปิยะ</forename> <surname>กิตติธีรพรชัย</surname></persName> ผู้ช่วยผู้อำนวยการฝ่ายการตลาด บริษัท ที.ซี.แนลเชอรัล จำกัด ผู้ผลิตและทำตลาดผลิตภัณฑ์เสริมอาหารในชื่อ บริ๊งค์ เวคกี้ โอเม็กซ์ และยู-สริม เปิดเผยถึงแผนการทำตลาดในปีนี้ ว่าจะหันมาเน้นการใช้งบทำตลาดผ่านกิจกรรมสร้างการรับรู้ตามสถานบันเทิง และทำรายการส่งเสริมการขายตามช่องทางการจำหน่ายต่างๆ ทั้งร้านขายยา ภายในและภายนอกห้างสรรพสินค้า รวมถึงร้านสะดวกซื้อและสถานบันเทิง เพื่อกระตุ้นการตัดสินใจซื้อสินค้าให้แก่ผู้บริโภค</p>
<p>ทั้งนี้ บริษัทได้วางกลยุทธ์การทำการตลาดแบบสร้างประสบการณ์ตรง โดยมุ่งเน้นไปยังกลุ่มลูกค้าเป้าหมายที่จำเป็นต้องดื่มเครื่องดื่มแอลกอฮอล์ ได้ทดลองผลิตภัณฑ์ และวัดผลด้วยการเป่าวัดระดับแอลกอฮอล์ ซึ่งการทำการตลาดเช่นนี้จะทำให้ลูกค้าได้พิสูจน์ด้วยตัวเอง จึงได้จัดกิจกรรม "แอลกอฮอล์ เช็ค พ้อยท์" ที่ตรวจวัดระดับแอลกอฮอล์ให้แก่ลูกค้าตามสถานบันเทิง ซึ่งได้รับผลตอบรับเป็นอย่างดีในปีแรก และปีนี้จึงได้ทำติดต่อกันเป็นปีที่ 2 โดยจะจัดกิจกรรมตามสถานบันเทิงชั้นนำในกรุงเทพฯ และจังหวัดใกล้เคียง</p>
<p><persName><roleName>นาย</roleName><forename>ปิยะ</forename></persName>กล่าวว่า การปรับแผนดังกล่าวมาจากแนวโน้มของตลาดผลิตภัณฑ์ที่มองว่าผลิตภัณฑ์แก้อาการเมาค้างในช่วงครึ่งแรกของปีนี้จะได้รับผลกระทบจากปัจจัยลบในเรื่องของความขัดแย้งทางการเมือง ทำให้การบริโภคชะลอตัว แต่เชื่อว่าหลังจากเหตุการณ์ปกติ ตลาดก็น่าจะกลับมาเหมือนเดิม</p>
<p>"ยอมรับว่าปัจจัยลบที่เกิดขึ้น ส่งผลกระทบต่อภาพรวมของตลาดผลิตภัณฑ์แก้อาการเมาค้าง ซึ่งในปีนี้ อย่างดีที่สุดก็อยู่ในภาวะทรงตัว ขณะที่บริษัทเชื่อว่าจะได้รับผลกระทบไม่มากนัก เพราะเรามีการทำตลาดเพื่อสร้างการรับรู้ในตัวผลิตภัณฑ์ที่สามารถลดปริมาณแอลกอฮอล์อย่างต่อเนื่อง ผ่านการทำกิจกรรมต่างๆ" <persName><roleName>นาย</roleName><forename>ปิยะ</forename></persName>กล่าว</p></body>
</news>
