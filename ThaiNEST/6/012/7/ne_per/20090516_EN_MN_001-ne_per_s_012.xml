<teiHeader>
<fileDesc>
<titleStmt>
  <title>“แก้ว ซาซ่า” เลิก “เต็ม” รอบสอง ลั่น ไม่มีรีเทิร์นรอบสาม  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-16 18:11:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054417  </bibl>
</sourceDesc>
</fileDesc>
</teiHeader>
<news>
<headline>“<persName><addName>แก้ว ซาซ่า</addName></persName>” เลิก “<persName><addName>เต็ม</addName></persName>” รอบสอง ลั่น ไม่มีรีเทิร์นรอบสาม</headline>
<lead>“<persName><addName>แก้ว ซาซ่า</addName></persName>” เผย เลิก “<persName><addName>เต็ม</addName></persName>” รอบที่สอง หลังกลับมาคบกันใหม่ บอก พยายามปรับแล้วก็ยังเข้ากันไม่ได้ มั่นใจไม่มีกลับไปรีเทิร์นอีก เหตุหวั่นสัมพันธ์ที่ดีจะหายไปหมด ขอยืนความเป็นเพื่อนไว้ดีกว่า</lead>
<neck></neck>
<body><p>คบหาดูใจกับนักร้องรุ่นพี่ “<persName><addName>เต็ม</addName> <forename>วุฒิสิทธิ์</forename> <surname>สืบสุวรรณ</surname></persName>” มากว่า 6 ปี เรียกว่าตั้งแต่นักร้องสาว “<persName><addName>แก้ว ซาซ่า</addName></persName>” หรือ “<persName><forename>จรีนา</forename> <surname>สิริสิงห์</surname></persName>” เข้าวงการใหม่ๆ เลยทีเดียว แต่หลังจากนั้นก็ทำเอาหลายๆ คนช็อคไปเหมือนกัน เพราะเห็นมีข่าวว่าเตรียมโครงการวิวาห์กันไว้แล้วด้วย แต่สุดท้ายก็ต้องจบแยกทางกันไป ซึ่งหลังจากนั้นก็ได้เห็นสาว<persName><addName>แก้ว</addName></persName> ปรับลุคส์เป็นสาวเซ็กซี่ ลุกขึ้นมาถ่ายชุดว่ายน้ำ จึงมีข่าวว่ามีหนุ่มๆ เข้ามาขายขนมจีบเต็มไปหมด รวมไปถึงอดีตหวานใจสาว “<persName><forename>พอลล่า</forename> <surname>เทเลอร์</surname></persName>” อย่างไฮโซหนุ่ม “<persName><addName>เก้า</addName> <forename>ณัฐดนัย</forename> <surname>เรืองกฤติยา</surname></persName>” รวมอยู่ด้วย</p>
<p>แต่สุดท้ายสาว<persName><addName>แก้ว</addName></persName>ก็กลับมาคบกับหนุ่ม<persName><addName>เต็ม</addName></persName>กันอีกครั้ง กระทั่งล่าสุดก็มีข่าวว่าไปไม่รอด ต้องเลิกรากันอีกรอบ ซึ่งสาว<persName><addName>แก้ว</addName></persName>ก็ออกมายอมรับว่าเป็นความจริง ส่วนสาเหตุเป็นเพราะเข้ากันไม่ได้จริงๆ</p>
<p>“ก็ไม่ได้รีเทิร์นหรอกค่ะ คือเหมือนกับพี่เต็มก็พยายามแล้ว แต่ตอนนี้ก็เหมือนรู้กันว่าตอนนี้ก็ต่างคนต่างเดินคนละทางอย่างนี้ก็อาจจะ เป็นเพื่อนกันดีกว่า ก็ช่วงนั้นไปไหนมาไหนด้วยกัน ก็พยายามแล้ว แล้วก็ยังเข้ากันไม่ได้ ก็เลยคิดว่าเดี๋ยวมันจะทำให้ความสัมพันธ์เสื่อมกันมากกว่า ก็เลยต้องออกห่างกันนิดนึง”</p>
<p>“แก้วเองตอนนั้นก็พยายามค่ะ เพราะคิดว่าเออก็ยังรักกัน แล้วก็เหมือนกับแบบว่าทำไมไม่ลองดู แต่ว่าก็ลองดูแล้ว แต่ชีวิตมันเดินไปคนละทางแล้ว มันไม่เหมือนกันแล้ว แก้วก็โตมาเป็นอย่างนึง เขาก็ยังเหมือนเดิม มันก็เลยเหมือนกับไม่เข้ากัน”</p>
<p>“แก้วก็เต็มที่ค่ะ เพราะเขาไม่เปลี่ยนตัวเองมั้ย คือมันก็ไม่ใช่ คือบางทีมันก็เป็นเรื่องของเรา มันก็อธิบายให้คนอื่นซึ่งไม่ได้รู้จักเรื่องราวของเราฟังยากนะคะ ก็ไม่รู้จะอธิบายยังไงเหมือนกัน แก้วก็ติดเพื่อนด้วยค่ะช่วงนี้ ก็โตอายุขนาดนี้ กำลัง 24-25 ก็กำลังอยากจะสนุก เราก็รู้สึกสนุก แล้วก็รู้สึกว่าไม่อยากจะมีห่วง หรือภาระอะไรที่ทำให้เรารู้สึกว่า ทำให้เราไม่มีความเป็นตัวของตัวเอง”</p>
<p>เผยว่าหลังจากกลับมาคบกันอีกครั้ง ก็ได้เลิกกันมา 2 เดือนแล้ว และคิดว่าจะคงความสัมพันธ์พี่น้องแบบนี้ต่อไป เพราะคงไม่มีรีเทิร์นอีก เพราะเชื่อว่าความเป็นเพื่อนจะยืดความรู้สึกดีๆ ได้มากกว่า</p>
<p>“ก็ห่างกันได้สักเกือบ 2 เดือนได้แล้ว ช่วงนี้พี่เต็มเขาก็เหมือนเป็นพี่ชายเรา ก็รู้สึกว่าเราสบายใจที่เรามีเขา แล้วก็ปรึกษาอะไรเขาได้ แล้วก็รู้สึกดีที่ช่วงนี้เขาเหมือนกับว่าโอเค พยายามทำตัวเป็นเพื่อนเราได้ ก็เลยอาจจะเจอกันบ้าง ก็มีไปเยี่ยมหมาเยี่ยมแมวบ้าง แต่ก็พยายามทำให้มันแค่เพื่อนเท่านั้น”</p>
<p>“โอกาสรีเทิร์นไม่ทราบเลยค่ะ ตัดสินใจตอนนี้อะไรไม่ได้ เพราะว่าตัวแก้วเองก็มีความสุขอยู่อย่างนี้ ตัวเขาเองถ้าแก้วกลับไปก็เป็นแบบนี้ก็ทำให้เขาไม่สบายใจไปเปล่าๆ ตัดไม่ขาดมั้ย มันจะเรียกอย่างนั้นก็ได้ เพราะว่ามันก็อยู่ด้วยกันมานาน แต่ก็ตอนนี้ก็พยายามทำตัวให้เป็นเพื่อนกัน และการเป็นเพื่อนกันก็อาจจะทำให้เรารู้จักกันได้ไปอีกนานกว่านี้”</p>
<p>“แก้วทำใจได้นานมากแล้ว แต่ก็แค่เหมือนก็ติดเขา ก็เป็นพี่เป็นเพื่อนที่เรารู้จักมาตั้งแต่เด็ก ตอนที่รีเทิร์นก็เหงาด้วยค่ะ แล้วเขาก็รออยู่ด้วยก็เลยลองดู แต่ก็มันทำอะไรไม่ได้ มันเป็นอย่างนี้มันเลิกไม่ได้น่ะ”</p>
<p>“สำหรับตอนนี้ก็คงแน่นอน แต่มันก็เหมือนไม่อยากจะทำร้ายจิตใจกันด้วยการที่กลับมารีเทิร์น แล้วเข้ากันไม่ได้ก็ทำร้ายจิตใจกัน ไม่ทราบเหมือนกันว่าเขารอเรามั้ย อันนี้ต้องถามเขาดู(หัวเราะ) ก็ไม่มีสเปก ก็คุยๆ ไปเรื่อย แต่ก็ยังไม่เจอใครที่ถูกใจ ก็ยังไม่เจอใครที่เหมือนคลิกครั้งแรกเจอ แล้วคุยกันรู้เรื่อง ก็ไม่รู้ว่าจะไม่เจอเลยรึเปล่า เพราะก็เริ่มจะสองปีแล้ว เหมือนเหนื่อย(หัวเราะ)”</p></body>
</news>
