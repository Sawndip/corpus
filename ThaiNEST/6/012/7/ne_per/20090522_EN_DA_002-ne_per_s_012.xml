<teiHeader>
<fileDesc>
<titleStmt>
  <title>‘ป๊อป’ เขินเลิฟซีน ‘มาร์กี้’ รับเกร็งไปทั้งตัว  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199770&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>‘<persName><addName>ป๊อป</addName></persName>’ เขินเลิฟซีน ‘<persName><addName>มาร์กี้</addName></persName>’ รับเกร็งไปทั้งตัว</headline>
<lead></lead>
<neck></neck>
<body><p>แจ้งเกิดเป็นพระเอกเต็มตัว ในละครดราม่าเรื่อง “ลูกไม้เปลี่ยนสี” ค่ายทีวีซีน  สำหรับพระเอกหนุ่ม “<persName><addName>ป๊อป</addName></persName>-<persName><forename>ฐากูร</forename> <surname>การทิพย์</surname></persName>” เล่นเอาเจ้าตัวออกอาการเกร็งเพราะต้องเข้าฉากพระ-นางครั้งแรกกับ นางเอกสาวหน้าใสอย่าง “<persName><addName>มาร์กี้</addName></persName>-<persName><forename>ราศี</forename> <surname>บาเลนซิเอกา</surname></persName>”</p>
<p>“สำหรับเรื่องนี้ยากกว่าเรื่องที่แล้ว เพราะบทโตกว่าและแตกต่างจากตัวเอง ที่สำคัญเรื่องนี้จะเริ่มมีความรักและต้องแต่งงานจริงจังกับความรัก ตอนรู้ว่าต้องมารับบทนี้ก็ยอมรับว่าหนักใจว่าจะเล่นได้ไหม</p>
<p>แถมต้องมีเข้าฉากเลิฟซีนกับน้องมาร์กี้ด้วยก็จะรู้สึกเกร็ง ๆเพราะยังไม่เคยเล่นบทแบบนี้มาก่อน ก็เขินครับ น้องเค้าเป็นผู้หญิงผมก็ต้องให้เกียรติเค้า บางทีจะจับมือจะกอดก็เกรงใจไม่ค่อยกล้าเวลาเล่นเลยดูเกร็งจนเทคแล้วเทคอีก แต่ในเมื่อมันเป็นการแสดงก็ต้องทำให้ดีที่สุด ก็ผ่านมาได้ด้วยดี เพราะมันไม่ใช่ฉากที่หวือหวามากเป็นเลิฟซีนแบบน่ารัก ๆ มีแค่จับมือโอบกอด แบกขึ้นหลัง มองตาซึ้ง แต่ต้องเล่นดูรักกันอย่างจริงจัง หลงรักจริง ๆ มีขอแต่งงานด้วย ซึ่งกว่าจะ ผ่านไปได้แต่ละฉากผู้กำกับก็ต้องมาติวให้เป็นพิเศษเหมือนกันครับ </p>
<p>ยากนะเพราะ ไม่เคยเกิดขึ้นในชีวิตจริง ก็ผมยังไม่เคยขอใครแต่งงานเลยนึกไม่ออก แต่ก็ทำเต็มที่ บทบาทนี้ทำให้เราได้ทำอะไรหลายอย่างที่ไม่เคยทำ ท้าทายดีครับ โชคดีด้วยที่ได้เล่นกับมาร์กี้เพราะเค้าเป็นนักแสดงที่มีฝีมือ เคยเห็นตั้งแต่เล่นคุณยายสายเดี่ยว เค้าเก่งครับ ตอนมาเจอครั้งแรกก็เห็นนั่งเฉย ๆ เค้าจะดูนิ่ง ๆ และผมก็จะไม่กล้าคุยด้วย แต่พอคุยแล้วน้องเค้าพูดไม่หยุด ก็สนุกดีครับ น้องเค้าเป็นแบบสบาย ๆ ทำให้คุยกันง่ายขึ้น เวลาเข้าฉากด้วยกันจะคอยช่วยต่อบทให้ ช่วยจำบท เข้าฉากด้วยจะช่วยบิลต์อารมณ์ให้” <persName><addName>ป๊อป</addName></persName> กล่าว.</p></body>
</news>
