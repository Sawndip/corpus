<teiHeader>
<fileDesc>
<titleStmt>
  <title>ภาพร้อนว่อนเน็ต 'เป้-ก้อย' สวีทเกาะหลีเป๊ะ  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 22:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8923  </bibl>
</sourceDesc>
</fileDesc>
</teiHeader>
<news>
<headline>ภาพร้อนว่อนเน็ต '<persName><addName>เป้</addName></persName>-<persName><addName>ก้อย</addName></persName>' สวีทเกาะหลีเป๊ะ</headline>
<lead>มือดีฟอร์เวิร์ดเมล์ภาพคู่รักดารา "<persName><addName>เป้</addName></persName>-<persName><addName>ก้อย</addName></persName>" ขณะพักผ่อนที่เกาะหลีเป๊ะ จ.สตูล ว่อนเน็ต โดยที่สาว<persName><addName>ก้อย</addName></persName>อยู่ในชุดทูพีซ แต่มีเสื้อขาวบางคลุมไว้ ขณะที่หนุ่ม<persName><addName>เป้</addName></persName>นุ่งกางเกงขาสั้นตัวเดียว.. </lead>
<neck></neck>
<body><p>ผู้สื่อข่าวรายงานว่า วันนี้ (27พ.ค.) ได้มีการฟอร์เวิร์ดเมล์ภาพคู่สุดสวีทของคู่รักดาราชื่อดัง "<persName><addName>เป้</addName></persName>-<persName><forename>อารักษ์</forename> <surname>อมรศุภศิริ</surname></persName>" มือกีตาร์วงเสลอ และนักแสดงชื่อดัง กับแฟนสาวดีเจขวัญใจเด็กแนว "<persName><addName>ก้อย</addName></persName>-<persName><forename>รัชวิน</forename> <surname>วงศ์วิริยะ</surname></persName>" ในอิริยาบทน่ารัก น่าหยิก โดยถูกฟอร์เวิร์ดกันทั่วในอินเทอร์เนต ซึ่งเป็นที่โจษขานกันเป็นอย่างมาก </p>
<p>โดยภาพฟอร์เวิร์ดเมล์ดังกล่าว ใช้ชื่อว่า "เกาะหลีเป๊ะ" โดยที่ไม่ได้ระบุวันและเวลาที่ถ่าย ซึ่งเป็นภาพของ "<persName><addName>เป้</addName></persName>-<persName><addName>ก้อย</addName></persName>"ขณะไปท่องเที่ยวพักผ่อนกับเพื่อนกลุ่มใหญ่อย่างสนุกสนาน และเป็นที่เปิดเผย จำนวน 6 ภาพ ทั้งคู่โชว์ความหวานชนิดที่น้ำทะเลเกาะหลีเป๊ะ จ.สตูล จืดไปเลย โดยสาว<persName><addName>ก้อย</addName></persName>อยู่ในชุดทูพีซ มีเสื้อขาวบางๆ คลุมทับ ขณะที่หนุ่ม<persName><addName>เป้</addName></persName> อยู่ในชุดกางเกงขาสั้นสีขาว-น้ำเงิน อย่างไรก็ตาม ผู้ที่ได้เห็นภาพดังกล่าว ต่างก็ระบุว่าเป็นภาพที่น่ารัก และเป็นสิทธิ์ส่วนบุคคลของทั้งคู่ ไม่มีอะไรเสียหาย </p>
<p>สำหรับ "<persName>เป้</persName>-<persName><forename>อารักษ์</forename></persName>" ปัจจุบันกำลังโด่งดังกับบท "คุณชาย" จากละครเรื่อง "แจ๋วใจร้ายกับคุณชายเทวดา" ซึ่งเล่นคู่กับ "<persName><addName>อั้ม</addName></persName>-<persName><forename>พัชราภา</forename> <surname>ไชยเชื้อ</surname></persName>" ทางช่อง 7 สี  ขณะที่ผลงานที่ผ่านมา มีทั้งภาพยนตร์เรื่อง บอดี้ศพ#19, The Last Moment รัก/สาม/เศร้า, BitterSweet BoydPod The Short Film และเรื่อง ความจำสั้น..แต่รักฉันยาว        </p>
<p>ส่วน "<persName><addName>ก้อย</addName></persName>-<persName><forename>รัชวิน</forename></persName>" มีผลงานละครเรื่อง "ดิน น้ำ ลม ไฟ" ที่กำลังออนแอร์ทางสถานีโทรทัศน์ช่อง 3 อยู่ในขณะนี้ และมีผลงานภาพยนตร์และโฆษณา อาทิ โฆษณาไก่ย่างห้าดาว น้ำส้มทวิสเตอร์ ผ้าอนามัย แคร์ฟรี และภาพยนตร์ เรื่อง อนึ่ง...คิดถึงเป็นอย่างยิ่ง, รัก/สาม/เศร้า และ เขาชนไก่ นอกจากนี้ ยังแสดงมิวสิควิดีโอของวง POP , ไอน้ำ รวมถึงเป็นพิธีกรรายการ mars TV , DJ 104.5 fat radio</p></body>
</news>
