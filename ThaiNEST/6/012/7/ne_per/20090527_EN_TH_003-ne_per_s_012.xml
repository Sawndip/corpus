<teiHeader>
<fileDesc>
<titleStmt>
  <title>ต่าย-อรทัย เข้าเยี่ยมแม่พุ่มพวง  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-27 16:46:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8864  </bibl>
</sourceDesc>
</fileDesc>
</teiHeader>
<news>
<headline><persName><addName>ต่าย</addName></persName>-<persName><forename>อรทัย</forename></persName> เข้าเยี่ยมแม่<persName><addName>พุ่มพวง</addName></persName></headline>
<lead>เผยแกรมมี่โกลด์เตรียมจัดคอนเสิร์ต ระลึก 17 ปีการจากไป<persName><addName>พุ่มพวง</addName></persName> พร้อมนำเงินจากบริษัทฯ และนักร้องในสังกัด ช่วยค่ารักษามะเร็งลำไส้...</lead>
<neck></neck>
<body><p>นักร้องลูกทุ่งดัง <persName><addName>ต่าย</addName> <forename>อรทัย</forename></persName> จากแกรมมี่โกลด์ นำทีมงานถ่ายทำรายการแฟนทีวี พร้อมเป็นตัวแทนบริษัท มอบเงินช่วยเหลือค่ารักษาพยาบาล คุณแม่<persName><forename>เล็ก</forename> <surname>จิตร์หาญ</surname></persName> แม่ราชินีลูกทุ่ง <persName><addName>พุ่มพวง ดวงจันทร์</addName></persName>หลังจากที่ไทยรัฐได้นำเสนอข่าวว่า คุณแม่<persName><forename>เล็ก</forename> <surname>จิตร์หาญ</surname></persName> แม่ของราชินีลูกทุ่ง <persName><addName>พุ่มพวงดวงจันทร์</addName></persName> ป่วยด้วยโรคมะเร็งลำไส้มา 4 ปีแล้ว</p>
<p>ผู้สื่อข่าวรายงานว่า เมื่อเวลา 12.00 น.วันนี้ (27 พ.ค.) ที่บ้านเลขที่ 444 / 4 หมู่ที่ 10 บ้านคลองแขยง ตำบลสักงาม อำเภอคลองลาน จังหวัดกำแพงเพชร นักร้องสาวคนดัง <persName><addName>ต่าย</addName> <forename>อรทัย</forename></persName> สังกัดแกรมมี่โกลด์ เจ้าของผลงาน เพลงดัง โทรหาแหน่เด้อ พร้อมทีมงาน ถ่ายทำรายการแฟนทีวี ใกล้ชิดสนิทเหมือนแฟน ได้เดินทางมาเยี่ยมคุณแม่<persName><forename>เล็ก</forename> <surname>จิตร์หาญ</surname></persName> แม่ราชินีลูกทุ่ง <persName><addName>พุ่มพวง ดวงจันทร์</addName></persName> พร้อมด้วย <persName><roleName>น.ส.</roleName><forename>ไพรวัลย์</forename> <surname>จิตร์หาญ</surname></persName> และ<persName><roleName>นาย</roleName><forename>เกียรติศักดิ์</forename> <surname>จิตร์หาญ</surname></persName> น้องสาวและน้องชาย<persName><addName>พุ่มพวง</addName></persName> ร่วมให้การต้อนรับ นักร้องสาว</p>
<p><persName><addName>ต่าย</addName> <forename>อรทัย</forename></persName> กล่าวว่า ถือโอกาสใกล้วันครบรอบการจากไป 17 ปี ราชินีลูกทุ่ง <persName><addName>พุ่มพวง ดวงจันทร์</addName></persName> ทางบริษัทแกรมมี่โกลด์ จะจัดให้มีคอนเสิร์ต ดวงจันทร์ กลางดวงใจ <persName><addName>พุ่มพวง ดวงจันทร์</addName></persName> ระลึกการจากไปครบรอบ 17 ปี ราชินีลูกทุ่งผู้ล่วงลับ <persName><addName>พุ่มพวง ดวงจันทร์</addName></persName> โดยมีสุดยอดศิลปินลูกทุ่งหญิงแห่งยุค ร่วมขับขานบทเพลงในตำนานของราชินีเพลงลูกทุ่ง <persName><addName>พุ่มพวง ดวงจันทร์</addName></persName> ที่ยังอยู่ในดวงใจของคนไทยหลายต่อหลายคน ร่วมรำลึกถึงบทเพลงอันทรงคุณค่าที่ยังติดตรึงใจ นับว่าเป็นศิลปินหญิง ที่ถูกขนานนามให้เป็น ราชินีลูกทุ่งตลอดกาล </p>
<p>ทั้งนี้ <persName><addName>ต่าย</addName> <forename>อรทัย</forename></persName> ได้ถือโอกาสในนามตัวแทน บริษัทแกรมมี่โกลด์ ตัวแทนนักร้อง ศิลปิน สังกัดค่ายแกรมมี่โกลด์ เดินทางแวะมาเยี่ยมเยียน ให้กำลังใจคุณแม่<persName><forename>เล็ก</forename> <surname>จิตร์หาญ</surname></persName> พร้อมนำกระเช้าของที่ระลึกและเช็คเงินสด จำนวน 100,000 บาท ช่วยเหลือค่ารักษาพยาบาล คุณแม่<persName><forename>เล็ก</forename></persName> ซึ่งปัจจุบันป่วยเป็นโรคมะเร็งลำไส้ พร้อมทั้งขอให้คุณแม่<persName><forename>เล็ก</forename></persName> มีสุขภาพที่แข็งแรง มีอายุยืนยาว อยู่กับแฟนเพลงของ<persName><addName>พุ่มพวง</addName></persName>ต่อไป</p>
<p>ด้าน แม่<persName><forename>เล็ก</forename></persName> กล่าวว่า รู้สึกตื้นตันใจ ดีใจ และซาบซึ้งใจเป็นอย่างมาก ที่บริษัทแกรมมี่โกลด์ ส่ง<persName><addName>ต่าย</addName> <forename>อรทัย</forename></persName>มาเยี่ยมเยียนถามข่าว ไม่ว่าจะเป็นในส่วนของ บริษัทฯ ต้นสังกัด รวมถึง แฟนเพลงที่ชื่นชอบ <persName><addName>พุ่มพวง</addName></persName> ทุกคน ขอบคุณที่ยังไม่ลืม ถึงแม้ว่า ลูกสาวของตน จะไม่มีชีวิตอยู่บนโลกนี้แล้วก็ตาม โดยคุณแม่<persName><forename>เล็ก</forename></persName>ให้การต้อนรับด้วยใบหน้าที่ยิ้มแย้มแจ่มใสลืมตัวว่าเจ็บป่วย ด้วยโรคมะเร็งในลำไส้อยู่</p>
<p>จากนั้นคุณแม่<persName><forename>เล็ก</forename></persName>ได้นำ<persName><addName>ต่าย</addName> <forename>อรทัย</forename></persName>ไปที่ศาลาเรือนไทย ซึ่งเป็นที่เก็บกระดูกและหุ่น รวมทั้งของใช้ ชุดที่ใส่ร้องเพลง เครื่องประดับของ<persName><addName>พุ่มพวง</addName></persName> ทันทีที่ <persName><addName>ต่าย</addName> <forename>อรทัย</forename></persName>เดินทางไปถึงหน้าตู้เก็บกระดูกและหุ่นของ<persName><addName>พุ่มพวง</addName></persName> <persName><addName>ต่าย</addName> <forename>อรทัย</forename></persName> ถึงกับก้มลงกราบทันที จากนั้นแม่<persName><forename>เล็ก</forename></persName>ได้จุดธูปให้ <persName><addName>ต่าย</addName></persName> ได้ไหว้กระดูก<persName><addName>พุ่มพวง</addName></persName> และเปิดตู้กระจกให้ <persName><addName>ต่าย</addName></persName> นำพวงมาลัยไปคล้องที่มือหุ่น<persName><addName>พุ่มพวง</addName></persName>ด้วย โดย <persName><addName>ต่าย</addName> <forename>อรทัย</forename></persName> ได้ยืนมองหน้าหุ่นของราชินีลุกทุ่งอย่างพินิจพิเคาะด้วยความสนใจอยู่นาน จึงได้ลาคุณแม่<persName><forename>เล็ก</forename></persName>กลับ</p></body>
</news>
