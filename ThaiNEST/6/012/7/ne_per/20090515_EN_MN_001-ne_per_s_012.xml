<teiHeader>
<fileDesc>
<titleStmt>
  <title>“น้ำชา” โต้ข่าวมือที่สาม “แตงโม-ก้อง” ยันสัมพันธ์แค่พี่น้อง แต่อนาคตไม่แน่  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-15 17:49:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054233  </bibl>
</sourceDesc>
</fileDesc>
</teiHeader>
<news>
<headline>“<persName><addName>น้ำชา</addName></persName>” โต้ข่าวมือที่สาม “<persName><addName>แตงโม</addName></persName>-<persName><addName>ก้อง</addName></persName>” ยันสัมพันธ์แค่พี่น้อง แต่อนาคตไม่แน่</headline>
<lead>"<persName><addName>น้ำชา</addName></persName>" ยัน ความสัมพันธ์ "<persName><addName>ก้อง</addName></persName>" ตอนนี้แค่พี่น้อง รับคุยกันมาได้ประมาณหนึ่งเดือนแล้ว แต่จะพัฒนาหรือไม่เป็นเรื่องของอนาคต ปัด ไม่ได้เป็นมือที่สาม อ้าง เพิ่งรู้จักกับอีกฝ่าย และไม่ได้รู้จัก<persName><addName>แตงโม</addName></persName> เพราะตนไม่ได้ติดตามข่าว</lead>
<neck></neck>
<body><p>หลังจากทั้งสาว"<persName><addName>แตงโม</addName> <forename>ภัทรธิดา</forename> <surname>พัชรวีระพงษ์</surname></persName>" และหนุ่ม "<persName><addName>ก้อง</addName> <forename>กรุณ</forename> <surname>ซอโสตถิกุล</surname></persName>" ออกมายอมรับว่าเลิกรากันไปแล้ว พร้อมยืนยันกันทั้งคู่ว่าไม่มีมือที่สาม แต่ไม่รอดเพราะมีมีกระแสข่าวว่าเลิกรากันไปเพราะมือที่สามและคนทีโดนคือนัก ร้องร่วมค่ายกับหนุ่ม<persName><addName>ก้อง</addName></persName> "<persName><addName>น้ำชา</addName> <forename>ชีรณัฐ</forename> <surname>ยูสานนท์</surname></persName>" เจ้าของเพลงฮิต "รักแท้ยังไง" ซึ่งเจ้าตัวถึงกับงงว่าข่าวออกมาได้ยังไง โดยเจ้าตัวแจงว่า เพิ่งคุยกับหนุ่ม<persName><addName>ก้อง</addName></persName>มาได้หนึ่งเดือน แต่ยังไม่ถึงขั้นแฟน และจะพัฒนาหรือไม่เป็นเรื่องของอนาคต</p>
<p>"ไม่ใช่แฟนแน่ๆ ค่ะ เพราะว่าเพิ่งเริ่มคุยกัน คงไม่ใช่ว่าเริ่มคุยเพราะว่าจะคบเป็นแฟนแน่นอนคะ เพราะว่าพี่เขาก็เป็นพี่ที่เป็นนักร้องค่ายเดียวกันก็เจอกันตามงาน ก็เลยคุยและเวลาคุยกันก็คุยกันแค่เรื่องเพลงแค่นั้นคะ คุยกันไม่ได้คุยเพื่อที่จะศึกษาดูใจ แค่คุยกันถามไถ่กัน ชาก็ดูไปเรื่อยๆ เหมือนกันคะ"</p>
<p>"ไม่ใช่แน่ๆ ค่ะ เรื่องเป็นมือที่สามไม่ใช่แน่ๆ เพราะว่าชาไม่รู้จักพี่แตงโม ไม่เกี่ยวอะไรกันเลยไม่เกี่ยวเลยค่ะ มือที่สามไม่จริงค่ะ ไม่เกี่ยวเลยค่ะ ซึ่งก่อนหน้านี้ไม่ทราบ เพราะว่าชาก็เพิ่งเริ่มรู้จักพี่ก้องด้วยซ้ำ และ ชาเรียนอยู่ต่างประเทศ ก็ไม่ค่อยได้ติดตามข่าวอยู่แล้วค่ะ แต่ถ้าเป็นเรื่องของอนาคต ชาก็ไม่แน่ใจคะ ก็ต้องดูๆกันไปเพราะว่าไม่รู้ว่าอะไรจะเกิดขึ้นคะ"</p>
<p>รับ เคยไปไหนมาไหนด้วยกันบ้าง แต่ยังไม่ถึงขั้นว่าจะไปเจอพ่อแม่ของอีกฝ่าย พร้อม ย้ำความสัมพันธ์แค่พี่น้อง</p>
<p>"เคยไปกินข้าว ไปดูหนังบ้าง แต่ว่าไม่ได้ไปกัน 2 คนเราก็ไปกันเป็นเพื่อนเป็นกลุ่ม และก็ไม่เคยไปไหนหรือเคยเจอกับครอบครัวแม่พี่ก้อง ยังไม่ถึงขั้นเจอพ่อเจอแม่เพราะว่าเพิ่งเริ่มคุยกัน สำหรับพี่ก้องตอนนี้ก็เป็นคนสนิทคนหนึ่งแล้วกันค่ะ ถ้าถามว่าสนิทที่สุดหรือเปล่าชาก็ไม่แน่ใจเพราะว่าชาก็มีเพื่อน "</p>
<p>"ถามว่าใช่สเปคหรือเปล่า ก็ไม่ค่อยมีสเปคอยู่แล้ว พี่ก้องมาจีบไหม ก็ไม่นะคะ เพราะว่าเหมือนเป็นพี่เป็นน้องกันมากกว่า แล้วเรื่องแฟนคุณแม่ก็ไม่อยากให้มี เพราะว่าชายังเด็กอยู่และก็ เพิ่งเข้ามาในวงการด้วย ชาก็ต้องดูไปเรื่อยๆคะ"</p>
<p>ปัด ตนไม่ได้สร้างข่าวเพื่อสร้างกระแสโปรโมทผลงานเพลง ฟุ้งปล่อยไปหลายเพลงแล้วก่อนทีจะรู้จักกับอีกฝ่าย</p>
<p>"สร้างกระแสนี่ไม่เลยเพราะว่าจริงๆ ชาก็ได้ปล่อยเพลงไปนานแล้วค่อยมีข่าว ถ้าเป็นการสร้างกระแสไม่ใช่แน่ๆ ค่ะ"</p></body>
</news>
