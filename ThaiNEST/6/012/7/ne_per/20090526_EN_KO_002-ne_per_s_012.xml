<teiHeader>
<fileDesc>
<titleStmt>
  <title>หมอแจง"ครูพยงค์"เป็นมะเร็งท่อปัสสาวะ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-26 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090526/14225/%e0%b8%ab%e0%b8%a1%e0%b8%ad%e0%b9%81%e0%b8%88%e0%b8%87%e0%b8%84%e0%b8%a3%e0%b8%b9%e0%b8%9e%e0%b8%a2%e0%b8%87%e0%b8%84%e0%b9%8c%e0%b9%80%e0%b8%9b%e0%b9%87%e0%b8%99%e0%b8%a1%e0%b8%b0%e0%b9%80%e0%b8%a3%e0%b9%87%e0%b8%87%e0%b8%97%e0%b9%88%e0%b8%ad%e0%b8%9b%e0%b8%b1%e0%b8%aa%e0%b8%aa%e0%b8%b2%e0%b8%a7%e0%b8%b0.html  </bibl>
</sourceDesc>
</fileDesc>
</teiHeader>
<news>
<headline>หมอแจง"<persName><roleName>ครู</roleName><forename>พยงค์</forename></persName>"เป็นมะเร็งท่อปัสสาวะ</headline>
<lead>"<persName><roleName>ครู</roleName><forename>พยงค์</forename> <surname>มุกดา</surname></persName>"อดีตนักร้องและครูเพลงชื่อดัง ศิลปินแห่งชาติวัย 84 ปี ป่วยเป็นมะเร็งกระเพาะปัสสาวะ แพทย์เล็งตัดไตด้านขวาและท่อปัสสาวะด้านขวา หวังช่วยกระตุ้นไตซ้ายให้ทำงานได้</lead>
<neck></neck>
<body><p>ที่รพ.รามาฯ <persName><roleName>ศ.นพ.</roleName><forename>กฤษฏา</forename> <surname>รัตนโอฬาร</surname></persName> หัวหน้าภาควิชาศัลยศาสตร์ และ<persName><roleName>นพ.</roleName><forename>กิตติณัฐ</forename> <surname>กิจวิภัย</surname></persName> แพทย์เจ้าของไข้ แถลงถึงอาการป่วยของ"<persName><roleName>ครู</roleName><forename>พยงค์</forename> <surname>มุกดา</surname></persName>" ศิลปินแห่งชาติว่า หลังเข้ามารักษาตัวตั้งแต่วันที่ 12 พ.ค.ที่ผ่านมา ด้วยอาการปัสสาวะเป็นเลือด ซึ่งแพทย์ได้ส่องกล้องเข้าไปตรวจในกระเพาะปัสสาวะพบ เนื้องอกอยู่ที่ทางเดินปัสสาวะด้านขวา มีขนาดประมาณ 2-4 เซนติเมตร แพทย์ได้วางแผนว่าจะผ่าตัด แต่ขณะนั้นคนไข้มีร่างกายที่ไม่ดี โดยเฉพาะไตตรวจพบ ไตด้านขวาบวมมาก และไตข้างซ้ายไม่ค่อยดีเท่าใดนัก จึงไม่สามารถผ่าตัดให้ได้</p>
<p><persName><roleName>ศ.นพ.</roleName><forename>กฤษฏา</forename></persName> และ <persName><roleName>นพ.</roleName><forename>กิตติณัฐ</forename></persName> กล่าวต่อว่า นอกจากนี้ยังพบว่า ไตของคนไข้ไม่สามารถขับของเสียออกจากร่างกายได้ แพทย์ได้เจาะช่องท้องระบายน้ำปัสสวะออกและขูดก้อนเนื้อที่พบนำไปตรวจสอบ ปรากฏว่า เป็นมะเร็งในระยะเริ่มต้น จนถึงขณะนี้คนไข้เริ่มมีอาการดีขึ้นแข็งแรงขึ้นแพทย์ได้วางแผนการรักษาโดยจะตัดไตด้านขวาและท่อปัสสาวะด้านขวาที่พบก้อนเนื้อออกไป โดยใช้วิธีผ่าตัดโดยกล้องส่องเข้าไป ซึ่งจะใช้ทีมแพทย์ผู้เชียวชาญ เหตุที่ต้องใช้วิธีดังกล่าว เนื่องจากคนไข้อายุมากแล้ว และการผ่าตัดโดยวิธีนี้จะทำให้เสียเลือดน้อยและมีบาดแผลที่เล็ก ที่สำคัญคนไข้สามารถฟื้นตัวได้เร็ว</p>
<p>ผู้สื่อข่าวถามว่า ถูกตัดไตออกไปจะมีผลต่อร่างกายอย่างไรบ้าง <persName><roleName>นพ.</roleName><forename>กิตติณัฐ</forename></persName> กล่าวว่า ข้างซ้ายยังทำงานได้ แต่กรณีนี้ข้างช้ายทำงานไม่ดี เมื่อตัดข้างขวาออกไปแล้ว มองในแง่ดีอาจจะไปกระตุ้นให้ไตซ้ายทำงานได้ดีก็เป็นไปได้ แต่หากด้านซ้ายทำงานไม่ได้ คนไข้จะต้องใช้วิธีฟอกไตแทน แต่ยังสามารถร้องเพลงและแต่งเพลงได้เป็นปกติ โดยหากไม่มีอะไรเปลี่ยนแปลงในวันที่ 27 พ.ค.นี้แพทย์จะลงมือผ่าได้</p>
<p>สำหรับอาการศิลปินแห่งชาติซึ่งนอนอยู่บนเตียงมีสีหน้าสดชื่นแต่ยังมีอาการหลงลืมบ้างแพทย์ยังคงให้น้ำเกลืออยู่ พร้อมกล่าวด้วยน้ำเสียงผ่าเบาว่า อาการตอนนี้ดีขึ้น ไม่เจ็บ กินอาหารได้ อยากฝากบอกแฟนเพลงว่า ขอบคุณมาก ขอให้ระมัดระวังตัวเองให้ดีดโดยเฉพาะสุขภาพ</p>
<p>ขณะที่<persName><roleName>นาง</roleName><forename>ลำดวน</forename> <surname>มุกดา</surname></persName> หลานซึ่งคอยดูแลอย่างใกล้ชิด กล่าวว่า ครูสามารถกินข้าวได้มาก แต่ยังคงมีอาการหลงๆ ลืมอยู่เป็นบางครั้ง แต่ยังไม่ทราบว่าตัวเองเป็นมะเร็ง รู้เพียงว่าจะต้องผ่าตัดเท่านั้น</p></body>
</news>
