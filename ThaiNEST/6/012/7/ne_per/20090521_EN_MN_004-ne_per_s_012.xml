<teiHeader>
<fileDesc>
<titleStmt>
  <title>นุ้ย" ยันหนุ่มอวบแค่เพื่อน ปัดเลือกมากต้องได้แฟนเป็นเทพบุตร  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-21 14:31:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054836  </bibl>
</sourceDesc>
</fileDesc>
</teiHeader>
<news>
<headline><persName><addName>นุ้ย</addName></persName>" ยันหนุ่มอวบแค่เพื่อน ปัดเลือกมากต้องได้แฟนเป็นเทพบุตร</headline>
<lead>"<persName><addName>นุ้ย</addName></persName>" แจง ภาพควงหนุ่มหุ่นอวบเดินซื้อรถ-ไปกองถ่ายล้วนแล้วแต่เพื่อน รับมีคนทักดูดีขึ้น เจ้าตัวเผยไม่ได้ปิดโอกาสแต่อาจจะระวังตัวมากขึ้น ยันไม่ใช่คนเลือกมากชนิดที่ว่าต้องได้ผู้ชายระดับเทพบุตร</lead>
<neck></neck>
<body><p>นับจากเลิกรา "<persName><addName>หนุ่ม</addName> <forename>ศรราม</forename></persName>" ดูเหมือนว่า "<persName><addName>นุ้ย</addName> <forename>สุจิรา</forename></persName>" จะมีข่าวหนุ่มๆ เข้ามาพอสมควรทีเดียว ล่าสุดก็มีภาพปาปารัสซีที่เจ้าตัวเดินควงหนุ่มหุ่นเสี่ยไปเดินซื้อรถในงานมหกรรมรถที่ไบเทค บางนาชนิดที่ค่อนข้างสนิทสนมออกมาให้ได้เม้าท์กันอีก</p>
<p>"ทำไมไปว่าเขาว่าเป็นเสี่ยล่ะ คือจริงๆ เขาไม่ใช่แฟนใหม่เลยค่ะ ตอนนี้นุ้ยกำลังมองหารถใหม่อยู่ค่ะ แล้วถ้ามองหารถใหม่ก็ต้องไปงานเกี่ยวกับรถ ซึ่งเพื่อนนุ้ยคนนี้เขามีความรู้เรื่องรถค่ะ ก็เลยไหนๆ ก็ไหนๆ แล้วให้เขาไปเป็นเพื่อนดูรถด้วยกันหน่อย ไปให้คำแนะนำในการซื้อรถหน่อยได้มั้ย"</p>
<p>"ไม่ได้ควงกันเลยค่ะ คือเพื่อนคนนี้รู้จักกันแล้วก็สนิทกันมานานมากแล้ว เขาไปเรียนที่อเมริกาแล้วก็เพิ่งกลับมา เขาก็ไม่มีเพื่อนเป็นคนไทยเขาก็มารวมกลุ่มกันว่างั้นเถอะ เขาก็ไม่เห็นเป็นเสี่ยเลย แค่อวบเท่านั้นเอง หุ่นออกจะดี"</p>
<p>อีกฝ่ายมีท่าทีว่าจะจีบมั้ย?</p>
<p>"อันนี้ก็ต้องไปถามเขาค่ะ ไปไหนมาไหนบ่อยมั้ยเหรอคะ ก็บ่อยนะก็เป็นเพื่อนกันก็ไม่รู้จะไปกับใครใช่มะ (ก่อนหน้านี้มีภาพหลุดกับหนุ่มคนนี้มารอบหนึ่งแล้ว?) อันนั้นไม่ใช่ค่ะ คนนั้นเป็นเพื่อนพี่สาว แล้วคืออันนั้นคือยืนรอพี่สาวไปทานข้าวด้วยกัน แล้วพอดีพี่เขามาก็เลยทักทายกันเฉยๆ"</p>
<p>ไม่กลัวคนเข้าใจผิดเพราะบริสุทธิ์ใจ</p>
<p>"นุ้ยอยู่วงการนี้เราก็ต้องเข้าใจว่าไปไหนมาไหนก็มีคนจับตามอง บางคนก็เข้าใจอย่างหนึ่ง เข้าใจอย่างนี้อย่างนั้นไปได้ แต่นุ้ยเชื่อว่าสิ่งหนึ่งที่นุ้ยทำไม่ใช่มันดูไม่ดี คือเราบริสุทธิ์ใจที่เราคบกันก็ไปในฐานะเป็นเพื่อนกัน เพื่อนสนิทกันก็ไม่ได้หวังว่าใครจะต้องมาเข้าใจ ก็บอกกันไว้ตรงนี้เลยค่ะว่าเรายังเป็นเพื่อนกันอยู่ค่ะ"</p>
<p>มีโอกาสพัฒนามั้ย?</p>
<p>"ยังไม่รู้เลยค่ะ มันเป็นเรื่องของอนาคตเนอะ จริงๆ เราก็ไม่อยากปิดกั้นโอกาสใครด้วย คือทุกคนที่โดนภาพปาปารัสซีกับนุ้ยเนี่ยคือเขาจะไปจีบใครเนี่ยน่าสงสารมากๆ เพราะคนเขาจะคิดว่าโกหกหรือเปล่า แต่จริงๆ ไม่ใช่นะคะ ทุกๆ คนยังมีโอกาส"</p>
<p>"โดยส่วนตัวนุ้ยก็ไม่หวั่นหรอกนะ ถ้าคนที่จะเข้ามาคบกับนุ้ยเขาก็ต้องเข้าใจเนอะ เพราะเราอยู่วงการนี้มีข่าวทุกวันทั้งข่าวจริงบ้างไม่จริงบ้าง เขาต้องเป็นคนที่เข้าใจ ถ้าจุดเริ่มต้นของเขาถ้าเขาเลือกที่จะไม่เข้าใจตรงนี้แล้วเนี่ยก็คงคุยกันไม่ได้"</p>
<p>เช่นเดียวกับหนุ่มที่ควงไปกองถ่ายละครมหาชนชาวแฟลต นั่นก็เพื่อนกัน</p>
<p>�คนที่พาไปกองละครมหาชนชาวแฟลต? จริงๆ แล้วมีเพื่อนคนหนึ่งที่เขาทำร้านอาหาร แล้วก็อยากให้เขามาทำอาหารเลี้ยงทีมงานค่ะ เลยบอกเขาว่า จะซื้อจากร้านเขาช่วยเอามาให้หน่อยได้มั้ย อย่างนี้ค่ะ สาเหตุที่ให้มาก็เป็นเพื่อนกัน รู้จักกันมาตั้งนานแล้ว�</p>
<p>รับมีคนทักว่าดูดีขึ้น ก่อนเผยไม่ใช่คนเลือกมากชนิดที่จะต้องได้แฟนเป็นเทพบุตร</p>
<p>"จริงค่ะ ก็มีคนทักเยอะขึ้นว่าดูดีขึ้น (หัวเราะ) ก็เป็นธรรมดาใช่มั้ยคะที่หลักดีมานซัพพลาย เมื่อมีอุปสงค์มาสู่ตลาดแล้วก็น่าจะมีอุปทานกันบ้าง คือตอนนี้ยังไม่มีใครเป็นตัวจริงค่ะ เน้นว่าเป็นเพื่อนกันไปก่อนนะคะ เพราะนุ้ยยึดหลักเดิมในการพูดคุยกันดีที่สุด"</p>
<p>"ไม่ได้ถึงกับปิดตัวเองหรอกค่ะ แต่ทั้งนี้ทั้งนั้นเราก็ต้องระวังตัวเองด้วยเหมือนกัน คือมันไม่ใช่ว่าเราทำทุกอย่างด้วยความบริสุทธิ์ใจแล้วเราจะไม่ต้องระวังตัว (มีสเป็กมั้ย?) นุ้ยไม่อยากคาดหวังเลยค่ะ ถ้าวัยมากขึ้นสเป็กก็จะลดลง"</p>
<p>"ก็ขอให้เข้าใจกัน แล้วก็เป็นคนดี ดีในระดับที่มนุษย์พึงจะดีได้ ไม่จำเป็นจะต้องอุ๊ยดีเป็นเทพบุตร ดีเป็นเทวดา แต่ดีในแง่ที่เรารับได้ นุ้ยเชื่อว่าทุกๆ คนมีทั้งแง่ดีและแง่ไม่ดีของตัวเอง"</p></body>
</news>
