<teiHeader>
<fileDesc>
<titleStmt>
  <title>“แพนเค้ก” มึน ข่าวเสียบพิธีกรแทน “กบ” บอก ถึงอยากทำ แต่อีกฝ่ายก็อยู่ในที่ที่ดีที่สุดแล้ว  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-21 02:32:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000056728  </bibl>
</sourceDesc>
</fileDesc>
</teiHeader>
<news>
<headline>“<persName><addName>แพนเค้ก</addName></persName>” มึน ข่าวเสียบพิธีกรแทน “<persName><addName>กบ</addName></persName>” บอก ถึงอยากทำ แต่อีกฝ่ายก็อยู่ในที่ที่ดีที่สุดแล้ว</headline>
<lead>"<persName><addName>แพนเค้ก</addName></persName>" งง ข่าวเสียบพิธีกรรายการ "จันทร์พันดาว" แทน "<persName><addName>กบ</addName></persName>" เผย แม้เป็นงานที่อยากทำ แต่เชื่อไม่มีใครแทนที่ใครได้ พร้อมบอก อีกฝ่ายอยู่ในที่ที่ดีที่สุดแล้ว ส่วนกรณี "<persName><addName>คุณแดง</addName></persName>" จะออกจากช่อง 7 เจ้าตัวยังไม่ทราบเรื่อง ลั่น ไม่น่ามีผลกระทบอะไร และตนก็คงทำงานของตัวเองต่อไป</lead>
<neck></neck>
<body><p>จู่ๆ ก็มีข่าว่าบริษัท "เจเอสแอล" จะทาบทามนางเอกสาว "<persName><addName>แพนเค้ก</addName> <forename>เขมนิจ</forename> <surname>จามิกรณ์</surname></persName>" ให้มาเป็นพิธีกรรายการ "จันทร์พันดาว" แทนนางเอกรุ่นพี่ "<persName><addName>กบ</addName> <forename>สุวนันท์</forename> <surname>คงยิ่ง</surname></persName>" ซึ่งกระแสข่าวยังบอกอีกว่า มีการทาบทามแล้ว แต่ทางด้าน "<persName><addName>คุณแดง</addName> <forename>สุรางค์</forename> <surname>เปรมปรีดิ์</surname></persName>" เบรกไม่ให้เอาสาว<persName><addName>กบ</addName></persName>ออก ขอให้เป็นพิธีกรต่อเหมือนเดิม อยู่ดีๆ เจอข่าววัดรอยเท้ารุ่นพี่ร่วมค่ายแบบนี้ ก็เลยทำเอาสาว<persName><addName>แพนเค้ก</addName></persName>ถึงกับทำใจลำบาก บอกปัดยังไม่รู้เรื่องอะไรทั้งสิ้น พร้อมลั่นไม่มีใครแทนที่ใครได้</p>
<p>"อุ๊ย ไม่จริงค่ะ ยังไม่มีโปรแกรม ยังไม่มีอะไรเลยคะ และสั่งเบรกอะไรอันนี้ไม่ทราบจริงๆ ไม่ทราบรายละเอียดอะไร นอกจากนั้น เพราะว่าแพนไม่ได้ทราบรายละเอียดอะไรตรงนั้นเลย แพนคิดว่างานพิธีกรมันก็เป็นงานชิ้นหนึ่งที่น่าสนใจ เป็นอีกแขนงหนึ่งที่น่าทำ แต่ว่าเราก็มีหน้าที่ที่ได้รับมอบหมายอยู่ อย่างเช่นเรียนด้วย เล่นละครด้วย ในส่วนนี้ก็ยังเต็มที่อยู่พอสมควร แต่ว่าในอนาคตถ้ามีโอกาสได้ทำก็เป็นโอกาสที่ดีคะ"</p>
<p>"คงไม่มีใครแทนที่ใครดีกว่าค่ะ เพราะพี่กบเขาก็อยู่ในที่ที่ดีที่สุดสำหรับเขา และแพนคือเราก็ทำงานของเราดีกว่า ทุกคนมีหน้าที่ที่ต่างกัน คือถ้ามีโอกาสดีกว่าก็อยากทำเพราะเราก็ได้อะไรเยอะ ในการทำงานแบบนี้และแพนคิดว่ายากมากๆ เลยค่ะ"</p>
<p>ส่วนกรณีกระแสข่าว "<persName><addName>คุณแดง</addName></persName>" บอสช่อง 7 จะไม่บริหารงานต่อแล้ว สาว<persName><addName>แพน</addName></persName>เผย ไม่รู้รายละเอียด แต่ตนก็จะทำหน้าที่ของตัวเองไป</p>
<p>"อันนี้แพนไม่ทราบรายละเอียดอะไรในเรื่องนี้เลยค่ะ แต่ว่าเราก็เป็นลูกคนหนึ่งในบ้าน ก็ทำงานของตัวเองไปและก็มีงานที่ต้องรับผิดชอบอยู่ แพนว่ามันก็ต้องมีระบบของมัน และแพนคิดว่าไม่ได้มีผลกระทบอะไร ในเรื่องนี้แพนไม่ทราบรายละเอียดจริงๆ ก็ไม่ได้ถึงขนาดเจอคุณแดงบ่อย ก็นานๆ เจอทีก็ยังเหมือนเดิมค่ะ"</p>
<p>ล่าสุดมีภาพหน้าเหมือนสาว<persName><addName>แพนเค้ก</addName></persName> ใส่บิกินีเดินชายหาดหลุดออกมา และถึงแม้ว่าจะยังไม่เห็นภาพแต่ก็ยืนยันได้ว่าไม่ใช่ตนแน่นอน เพราะ 5 ปีที่ผ่านมา ยังไม่เคยใส่บิกินีเดินโชว์ใครเลย</p>
<p>"ยังไม่เห็นภาพเลยนะคะ แต่คิดว่าไม่น่าจะใช่ ถ้าเกิดว่าเป็นแพนไปก็คงไปกับครอบครัว แพนไม่ได้ซีเรียสอะไรตรงนี้ ถ้าไปก็คือไปกับครอบครัว และถ้าแพนไปถ้าใส่ชุดบิกินีก็คงอยู่ในที่ของตัวเองมากกว่า คงไม่เดินไปตามชายหาดขนาดนั้น และก็ยังไม่เห็นภาพด้วย เลยไม่รู้ว่าเป็นอย่างไง แต่คิดว่าไม่น่าจะใช่ เพราะว่าช่วง 5 ปีที่ผ่านมายังไม่ได้ใส่บิกินีไปไหนเลยคะ (หัวเราะ)"</p>
<p>"คือแพนคิดว่าเป็นความคิดของคนมากกว่า อาจจะไม่เคยเห็นว่าใส่บิกินี และไม่ได้บอกว่าตัวเองใส่นะคะ คือส่วนใหญ่จะใส่ชุดธรรมดามากกว่า แต่ถ้าภาพออกมาอย่างนั้นมันคงดูแปลกๆ คืออยากให้มองสบายๆ มากกว่า"</p>
<p>สอบถามถึงเรื่องสุขภาพเพราะล่าสุดเพิ่งเป็นลมกลางกองถ่าย เลยทำให้หลายคนมองว่า รับงานเยอะเกินไปหรือเปล่า ซึ่งเจ้าตัวแจงว่า ไม่ได้รับงานเยอะ เพราะถ้าอายุเยอะกว่านี้คงไม่มีโอกาสได้ทำแบบนี้</p>
<p>"คือไม่สบายค่ะ ปวดท้องทำงานก็เลยเป็น งานไม่ได้หนักหรอกค่ะ แล้วแพนก็ไม่ได้เป็นแบบนั้นตลอดนานๆ จะเป็นที พอดีวันนั้นถ่ายละครอยู่พอดี และไม่ไหวก็เลยขอนอน และก็ไม่ได้ใช้งานหนักอะไร ก็โอเคสนุกดี เราต้องทำงานก็เลยต้องเป็นหญิงอึดนิดนึง แล้วพอดีละครเร่งด้วย มันรีบถ่ายก็เลยต้องมีเวลาจำกัด"</p>
<p>"ก็คงไม่ได้ต้องดูแลสุขภาพอะไรมากเป็นพิเศษมั้งคะ เพราะว่าพอกลับมาแล้วก็เหมือนเดิม ตอนนี้ก็คือพักผ่อน เพราะเป็นวิธีเดียวที่น่าจะดีที่สุด แต่คือมันไม่ใช่ครั้งแรกที่แพนเป็น นานๆ เป็นทีแต่ปกติเราจะไม่ได้ทำงาน แต่วันนั้นคืออยู่ที่กองพอดี ซึ่งวันนั้นทุกคนวุ่นกันหมดเลย วิ่งกันวุ่นวายไปหมดก็ดี แต่โอเคเราก็ดูแลตัวเองให้กลับมาเหมือนเดิมอยู่แล้ว"</p>
<p>"เรื่องนี้คงไม่เกี่ยวกับงาน คงไม่ได้คิดจะลดงานอะไร เพราะมันก็ขึ้นอยู่กับตัวเราเองมากกว่า แต่ว่าวันนั้นเราต้องทำงานพอดีเท่านั้นเอง และคงไม่ใช่ว่าใช้งานตัวเองหนักเกินไป เพราะมันก็เป็นแค่ช่วงเวลาหนึ่งเท่านั้นเอง จะทำอะไรก็ทำไปเถอะเพราะว่าวันข้างหน้าเราคงจะไม่ได้กลับมาทำแบบนี้อีก เพราะทุกวันนี้เราทำมันก็เป็นความสุข เราคงจะไม่ได้ลองทำอะไรแบบนี้ถ้าเวลามันผ่านไป"</p>
<p>พร้อมเปรยเรื่องงานคอนเสิร์ต "หอบรัก ลาร้อน มาลัลลา โชว์" ที่เจ้าตัวขึ้นแสดงพร้อมกับหนุ่ม "<persName><addName>เวียร์</addName> <forename>ศุกลวัฒน์</forename></persName>" ที่ผ่านมา แล้วพ่อของหนุ่ม<persName><addName>เวียร์</addName></persName>ขึ้นแสดงด้วย ถึงกับออกปากชมพ่อฝ่ายชายน่ารัก</p>
<p>"งานคอนเสิร์ตคุณพ่อน่ารักมาก คือแพนว่าเราไม่ค่อยเห็นภาพคุณพ่ออย่างนี้ เขาก็เลยคิดว่าเฮ้ย น่ารักดี คือตัวแพนก็ไม่เคยเห็นภาพของคุณพ่อแบบนี้ ก็เลยประทับใจมากค่ะ แต่ก็ไม่ได้คุยอะไรกับคุณพ่อนะคะ ก็แค่ทักทาย คือพอถึงเวลา พอได้เวลาแสดงทุกคนก็ต้องทำงานของตัวเองค่ะ"</p></body>
</news>
