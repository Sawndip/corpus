<teiHeader>
<fileDesc>
<titleStmt>
  <title>เต้ย ถ่ายหนังเมืองนอก เกิดอาการโฮมซิคจู่โจม  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-19 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199438&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline><persName><addName>เต้ย</addName></persName> ถ่ายหนังเมืองนอก เกิดอาการโฮมซิคจู่โจม</headline>
<lead></lead>
<neck></neck>
<body><p>ต้องไปถ่ายทำหนัง “Dear Galileo” ของผู้กำกับ <persName><addName>ต้น</addName></persName>-<persName><forename>นิธิวัฒน์</forename> <surname>ธราธร</surname></persName> ที่ต่างประเทศนานเป็นเดือน ทำเอา <persName><addName>เต้ย</addName></persName>-<persName><forename>จรินทร์พร</forename> <surname>จุนเกียรติ</surname></persName> เกิดอาการโฮมซิค คิดถึงบ้าน เจ้าตัวเลยต้องหาวิธีแก้เหงาคลายความคิดถึงบ้านด้วยการใช้อินเทอร์เน็ตให้ เป็นประโยชน์ โดยเฉพาะ “กูเกิ้ลแม็พ” </p>
<p><persName><addName>เต้ย</addName></persName>-<persName><forename>จรินทร์พร</forename></persName> เผยว่า “ช่วงระหว่าง 2 เดือนที่เต้ยบินไปถ่ายทำหนัง Dear Galileo ที่ยุโรป ทำให้เต้ยเกิดอาการคิดถึงบ้านจู่โจมเข้าอย่างจัง เพราะเต้ยไม่เคยจากบ้าน จากพ่อแม่ไปนานขนาดนี้ ตอนแรกที่คิดถึงมาก ๆ ก็จะโทรศัพท์กลับมาที่บ้าน แต่บางทีแค่ได้ยินเสียงมันยังไม่พอ นาน ๆ ทีเต้ยก็เลยมีเล่นโปรแกรม Skype คุยกับพ่อแม่บ้าง แต่ที่เด็ดสุดคือ มีอยู่ครั้งหนึ่ง พี่เอส-คมกฤษ ตรีวิมล ซึ่งเป็นแอ๊คติ้งโค้ชของหนังเรื่องนี้ แนะนำให้เต้ยใช้วิธีใหม่ คือ เสิร์ชกูเกิ้ลแม็พหาบ้านตัวเอง ทำให้เต้ยได้เห็นหลังคาบ้านตัวเองเป็นครั้งแรกในรอบ 2 เดือน ตอนแรกคิดว่าคงทำให้เราหายคิดถึงบ้าน ปรากฏว่ายิ่งเห็นหลังคาบ้าน ยิ่งทำให้เราคิดถึง แต่พอได้เห็นหลังคาบ้านด้วย โทรฯ หาพ่อแม่ด้วย ความคิดถึงมันก็ค่อย ๆ หายไป เพราะได้ ต่าย-ชุติมา และพี่ ๆ ในกองถ่ายซึ่งน่ารักมาก ช่วยกันดูแล การมาต่างประเทศครั้งนี้ทำให้เต้ยโตขึ้น มีความรับผิดชอบมากขึ้น การทำงานเป็นทีมเวิร์ก ช่วยเหลือกันทั้งกองถ่าย ทำให้ต่ายกับเต้ย กลายเป็นเพื่อนสนิทที่พูดคุยกันได้ทุกอย่าง หนังเรื่องนี้ทำให้เต้ยได้เพื่อนดี ๆ เพิ่มมาอีกหลายคน และยังได้ลุย สนุกสนาน ตื่นเต้นระหว่างถ่ายทำหนังเรื่องนี้ด้วยค่ะ อยากรู้ว่าจะสนุกแค่ไหน  23 ก.ค.นี้ ชมได้ทุกโรงภาพยนตร์ค่ะ”.</p></body>
</news>
