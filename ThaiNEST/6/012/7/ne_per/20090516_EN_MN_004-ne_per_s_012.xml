<teiHeader>
<fileDesc>
<titleStmt>
  <title>“พอลล่า” โต้ข่าวแย่ง “ปีเตอร์” จาก “โอซาแวง” เผยตอนนี้สุดปลื้มหนุ่มฟิลิปินส์คอยเทกแคร์  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-16 00:37:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000054415  </bibl>
</sourceDesc>
</fileDesc>
</teiHeader>
<news>
<headline>“<persName><forename>พอลล่า</forename></persName>” โต้ข่าวแย่ง “<persName><forename>ปีเตอร์</forename></persName>” จาก “<persName><forename>โอซา</forename><surname>แวง</surname></persName>” เผยตอนนี้สุดปลื้มหนุ่มฟิลิปินส์คอยเทกแคร์</headline>
<lead>"<persName><forename>พอลล่า</forename></persName>" โต้ข่าวมือที่สาม "<persName><forename>ปีเตอร์</forename></persName>-<persName><forename>โอซา</forename><surname>แวง</surname></persName>" ยันแค่รักกันในละครไม่ใช่แฟนใหม่แน่นอน เผยตอนนี้โสด สุดประทับใจนายแบบฟิลิปินส์คอยเทกแคร์ไม่ห่าง เครียดโดนโกงเงินคอนโดเตรียมฟ้องร้องเรียกเงินคืน</lead>
<neck></neck>
<body><p>ตกเป็นข่าวมือสามแทรกกลางความรักของ “<persName><forename>ปีเตอร์</forename> <surname>คอร์ปไดเรนดัล</surname></persName>” กับ “<persName><forename>โอซา</forename> <surname>แวง</surname></persName>” จนทำให้ทั้งคู่วงแตก ฝ่ายชายยังคงใช้ชีวิตอยู่ในวงการบันเทิงเหมือนอย่างเดิม แต่ด้านฝ่ายหญิงหันหลังให้เมืองไทยโกนิวยอร์คไปเรียบร้อยแล้ว งานนี้ “<persName><forename>พอลล่า</forename> <surname>เทเลอร์</surname></persName>” ยืนยันชัดเจนว่าไม่ได้ทำให้ทั้งคู่วงแตก พร้อมแจงข่าวกิ๊ก “<persName><addName>บี้</addName></persName>” เผยตอนนี้มีนายแบบฟิลิปินส์คอยเทกแคร์ไม่ห่าง</p>
<p>“เรื่องปีเตอร์กับโอซาไม่รู้ แต่ว่าปีเตอร์มาจีบไม่มี มีในละครมั้ง เพราะเขามาเล่นเป็นพี่ก้องเป็นคู่หมั้นเรา ไม่มีในชีวิตจริง อันนี้ในละครค่ะ ไม่มีโทรมาจีบ ไม่ค่ะ เป็นเพื่อนกันอยู่แล้ว อยู่ในละครอย่างเดียว มือที่สามไม่ใช่ค่ะ เป็นในละคร ไม่ใช่พอลล่า(หัวเราะ)”</p>
<p>“ปกติก็สนิทกับทั้งคู่เลยค่ะ ทั้งปีเตอร์ทั้งโอซา แต่ไม่รู้เรื่องเขาสองคน พอลล่าว่าไม่ใช่หรอก มันคงเป็นการเข้าใจผิดมั้ง เพราะมันเป็นช่วงที่เล่นละคร แล้วเล่นเป็นคู่หมั้นกันอะไรอย่างนี้มากกว่า เรื่องข่าวละครมากกว่า ไม่ได้เป็นคนแบบสับสน แต่ว่าไม่จริงค่ะ”</p>
<p>“กับปีเตอร์ถ้าเจอก็คุยกันอยู่แล้ว แต่เรื่องนี้ไม่ต้องโทรเคลียร์อะไรหรอก เพราะว่าเขาก็รู้อยู่แล้วล่ะ เพราะว่าเราก็เป็นเพื่อนกัน โอซาเขาก็รู้ดี ไม่มีอะไร ก็ขอให้ทั้งคู่มีความสุขแล้วกัน ไม่รู้อะไรก็ได้แล้วแต่เขา ตอนเล่นละครอยู่ด้วยกัน เขาก็ไม่มีนะ ไม่มีอาการว่าเลิกกัน ไม่รู้ซิ เขาก็โอเคธรรมดาปกติ”</p>
<p>ส่วนหนุ่มที่เคยมีข่าวกุ๊กกิ๊กกันอย่าง “<persName><addName>บี้</addName> <forename>สุกฤษณ์</forename> <surname>วิเศษแก้ว</surname></persName>” เจ้าตัวเผยว่าได้คุยกันเฉพาะเวลางานเท่านั้น ย้ำตอนนี้โสดสนิท ปัดนายแบบหนุ่มชาวฟิลิปปินส์ที่ชื่อ “<persName><forename>มาร์ค</forename></persName>” ตามจีบ แต่รับเป็นคนที่เทคแคร์ดี และน่ารัก</p>
<p>“บี้เหรอ กับบี้เราไม่ได้คุยอะไรกันมากมายอยู่แล้ว ถ้าเจอก็ส่วนมากตามงานมากกว่า ถ้าเจอก็ฮัลโหลทักทายกัน เพราะเราก็แบบเป็นเพื่อนกัน แต่ว่าไม่มีเวลาเจอกันหรอก ส่วนกับ มาร์คเขาเป็นเพื่อนไม่ได้เป็นแฟน(หัวเราะ) ไม่มีอะไรจริงๆ ตอนนี้โสดสนิทจริงๆ(หัวเราะ) กับคนนี้ก็สนิทมากค่ะ ถ้าเราไปฟิลิปปินส์เขาก็จะดูแลเราที่นั่นน่ะค่ะ เขาน่ารัก”</p>
<p>“แต่จะพัฒนาอะไรได้ล่ะ ไม่ได้อยู่ประเทศเดียวกัน ยากค่ะ ยากที่จะแบบเป็นอะไรมากกว่านั้น ตอนนี้ไม่มีใครเข้าวินเลย มีแต่เพื่อนสนิทอย่างเดียว ไม่มีใครคุยด้วยเลย(หัวเราะ) ไม่เปิดใจเหรอ ก็ไม่ใช่ว่าไม่เปิดใจหรอก แต่ว่าทำงานเยอะมากกว่ามั้ง คือมันไม่มีเวลาที่แบบจะไปเจอใครที่จะมาจีบมาคุยอะไรแบบนี้มากกว่า”</p>
<p>“ก็อยากมีแฟนนะ(หัวเราะ) ไม่ใช่ว่าไม่อยากมี แต่ว่ามันแทบไม่มีโอกาสได้เจอ ถ้ามาเดี๋ยวมันมาเองแหละ เดินทางบ่อยด้วย คงตามยากค่ะ ต้องตามให้ทันค่ะ(หัวเราะ) คุยกับใครมากที่สุด ไม่มีค่ะ คุยกับเพื่อนมากกว่า”</p>
<p>“กับมาร์คนี่ถ้าเราอยู่ฟิลิปปินส์ก็คุยกัน คือเขาจะเป็นคนที่แบบดูแลเรามาก คือเราไปที่โน่นเมื่อไหร่เขาก็จะดูแล เหมือนอย่างเช่นปลายเดือนนี้เราจะไปเล่นหนังที่ฟิลิปปินส์ เขาก็เตรียมคุยกับผู้จัดการแล้วว่าใครจะดูแล มันจะถ่ายถึงดึกๆ ดื่นๆ เขาจะเป็นคนที่น่ารักมาก เขาเป็นห่วงเรา เขามาเมืองไทยเราก็ดูแลเขา แต่มันคงยากที่จะเป็นแฟน เพราะว่ามันอยู่คนละประเทศ ไม่รู้จะเป็นแฟนกันได้ไง(หัวเราะ)”</p>
<p>“เขาชอบเรามั้ย อันนี้ต้องไปถามเขาดีกว่า แต่ว่าเราเป็นเพื่อนสนิทกัน เขาจีบมั้ย ไม่หรอก เราสนิทกันจริงๆ ค่ะ แต่เราเป็นคนไม่เก่งด้านนี้ ไม่รู้หรอก(หัวเราะ)”</p>
<p>นอกจากจะตกเป็นข่าวมือที่สามแล้ว “<persName><forename>พอลล่า</forename></persName>” ก็ยังโชคไม่ดีโดนโกงเงิน 2 ล้านจากการซื้อคอนโด เตรียมฟ้องร้องเรียกร้องเงินคืน</p>
<p>“ก็คือเราไปซื้อคอนโดฯ อันหนึ่งแล้วเขาไม่สร้าง จ่ายเงินกำลังจะหมด จ่ายงวดสุดท้าย ก็ให้ผู้จัดการโทรไปตกลงว่าเรื่องโอนจะยังไงเมื่อไหร่ แล้วเขาติดต่อไม่ได้เลย คือแบบหายไปเลย คือเราก็ทำเรื่องยื่นไปแล้วค่ะ วันจันทร์นี้เราจะเข้าไปที่ศาล ก็เข้าไปคุย ก็ตื่นเต้นเหมือนกัน แต่ว่าก็ไม่รู้เหมือนกันว่าจะได้ผลอะไรหรือเปล่า แต่ก็หวังว่าได้ เพราะมันไม่ควรที่จะทำแบบนี้ได้”</p>
<p>“คอนโดที่ไปซื้อชื่อคาริสม่า ซื้อไว้ 3 ห้อง บริษัทชื่อ อินสไตล์ค่ะ อยู่แถวเอกมัย ซึ่งเขาต้องสร้างตึกคาริสม่าแล้วเขาไม่สร้าง คือโอเคเราเข้าใจถ้าคนมันไม่สร้างตึก แต่ว่ามันก็ต้องมีอะไรที่รับผิดชอบลูกค้า คือเขาควรที่จะแจ้งหรือว่าคืนเงินอะไรอย่างนี้ แต่ว่านี่ไม่เลย ไม่แจ้ง ไม่คืนเงินแล้วหายไปเลย”</p>
<p>“พอลล่าหมดไปประมาณ 2 ล้าน ตัวพอลล่าไม่ได้พูดคุยอะไรเขาเลย แต่ว่าเดี๋ยวจะไปสืบที่อยู่ๆ ที่บ้านเดี๋ยวจะไปหาเลย(หัวเราะ) สัญญามีค่ะแต่เหมือนกับว่าเขาไม่รับผิดชอบเลย หายตัวไปเลย ไม่รู้เหมือนกัน เดี๋ยวรอดู เดี๋ยววันจันทร์นี้จะรู้ผลว่าตกลงยังไง เขาจะมาหรือเปล่า เพราะเคยไปศาลมาแล้วรอบหนึ่งแต่ทนายเขาไม่ได้ไปแล้วตัวเขาก็ไม่ได้ไป ก็ไม่รู้เหมือนกันว่าจะเป็นยังไง(หัวเราะ)”</p>
<p>“นอกจากพอลล่าก็มีคนอื่นฟ้องด้วย แต่ซึ่งอย่างหนึ่งที่เรางงว่า ถ้าเป็นเมืองนอกแล้วมีอะไรเกิดขึ้นแบบนี้มันจะเป็นข่าวใหญ่โตเลย แล้วเราไม่เข้าใจว่าทำไมเราไม่เคยได้ข่าวเลยว่าทำไมตึกนั้นไม่สร้าง และมีคนเล่าให้ฟังว่าเรื่องแบบนี้มันเกิดขึ้นเรื่อยๆ เลยนะ เราก็แบบเฮ้ยทำไมมันมีแบบนี้”</p>
<p>“เราควรที่จะออกมาสู้นะ เราไม่ควรที่จะแบบปล่อยมันเหอะมันเป็นเรื่องธรรมดา มันไม่ใช่เรื่องธรรมดานะ การที่เราโดนโกง มันมีสัญญา มันควรที่จะแบบช่วยเราได้ แล้วก็หวังว่าคนอื่นที่ซื้อก็จะมายื่นเรื่องด้วย คือช่วยกัน”</p>
<p>“ทนายพอลล่าเขาสู้ตายอยู่แล้ว(หัวเราะ) ก็หวังค่ะ ก็เป็นบทเรียน คือตอนที่เราซื้อตึกนี้ก็หลายปีแล้ว ตอนเรายังเด็กๆ อยู่ ตอนนี้ก็รู้แล้วถ้าเราจะไปซื้ออะไรก็ควรจะไปเช็คก่อนว่าบริษัทไม่ดีอะไร ประมาณนี้ แต่ว่าก็เป็นบทเรียนรู้หนึ่งน่ะ แต่ว่าอีกแง่หนึ่งก็บอกคนอื่นว่าถ้ามีอะไรอย่างนี้ไม่ควรที่จะเงียบ ออกมาเลย(หัวเราะ)”</p></body>
</news>
