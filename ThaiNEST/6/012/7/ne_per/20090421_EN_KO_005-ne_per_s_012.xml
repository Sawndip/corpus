<teiHeader>
<fileDesc>
<titleStmt>
  <title>'พลอย' เผย 'บุปผาฯ' ทวีความโหด  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-04-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.komchadluek.net/detail/20090421/9981/%e0%b8%9e%e0%b8%a5%e0%b8%ad%e0%b8%a2%e0%b9%80%e0%b8%9c%e0%b8%a2%e0%b8%9a%e0%b8%b8%e0%b8%9b%e0%b8%9c%e0%b8%b2%e0%b8%af%e0%b8%97%e0%b8%a7%e0%b8%b5%e0%b8%84%e0%b8%a7%e0%b8%b2%e0%b8%a1%e0%b9%82%e0%b8%ab%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>'<persName><addName>พลอย</addName></persName>' เผย 'บุปผาฯ' ทวีความโหด</headline>
<lead>"<persName><addName>พลอย</addName></persName>" <persName><forename>เฌอมาลย์</forename> <surname>บุณยศักดิ์</surname></persName> เผย "บุปผาราตรี 3.1" โหดกว่าที่ผ่านมา เพราะเริ่มฆ่าคน ยิ้มได้ร่วมงาน "<persName><forename>มาริโอ</forename></persName>" อีกครั้ง ชมเปาะเรียนรู้เรื่องการแสดงเร็ว</lead>
<neck></neck>
<body><p>ห่างหายไปนาน 4 ปี ที่สุดหนังผีสยองขวัญเรื่อง "บุปผาราตรี 3.1" ก็กลับมาสร้างความผวากับทุกคนอีกครั้ง โดยครั้งนี้ "<persName><addName>พลอย</addName></persName>" <persName><forename>เฌอมาลย์</forename></persName> รับบทผีสาวผู้อาภัพรัก อย่าง "บุปผา" ได้เปิดเผยถึงการทำงานในภาคนี้ให้ฟัง</p>
<p>"ภาคนี้ก็แตกต่างจากภาคอื่น บุปผาราตรีจะโหดมากขึ้น จะเริ่มฆ่าคน เพราะมันเป็นปมของบุปผาตั้งแต่ภาคหนึ่งที่มีคนทำร้ายให้ผิดหวัง น่าสงสารมาก โดนพ่อข่มขืน แล้วก็โดนผู้ชายหลอกถ่ายวิดีโอคลิป เพื่อจะเอาเหล้าขวดเดียว พอท้องก็ไปทำแท้ง เสียเลือดเยอะจนตาย มันเป็นผลกรรมที่ว่าต้องชดใช้มาเรื่อยๆ ไม่ได้ยากอะไรมาก เพราะยังคงคาแรกเตอร์ของตัวเขาเหมือนเดิม แต่ภาคนี้จะมีนักแสดงใหม่ๆ เพิ่มขึ้นมาก เป็นความสับสนของบุปผาที่ไม่เคยฆ่าใคร แต่ต้องฆ่าโดยไม่รู้ตัว และไม่อยากทำ ถึงจะห่างไป 4 ปี แต่กลับมาแสดงอีกที ความรู้สึกพลอยก็ยังต่อเนื่องนะ พลอยจับทางการทำงานของพี่ต้อม (<persName><forename>ยุทธเลิศ</forename> <surname>สิปปภาค</surname></persName>) ได้แล้ว มันไม่ค่อยยาก แล้วก็ไม่ค่อยเปลี่ยนแปลงอะไรมาก" <persName><addName>พลอย</addName></persName>กล่าว</p>
<p>ถามต่อถึงการได้ร่วมงานอีกครั้งกับหนุ่มฮอต อย่าง "<persName><addName>โอ้</addName></persName>" <persName><forename>มาริโอ</forename> <surname>เมาเร่อ</surname></persName> หลังจากที่เคยร่วมงานกันมาแล้ว ในหนังเรื่อง รักแห่งสยาม นางเอกคนดังยิ้มร่าพร้อมกล่าว</p>
<p>"ดีใจ โอ้ก็เป็นน้องที่สนิทกันอยู่แล้ว เราร่วมงานตั้งแต่รักแห่งสยาม แล้วก็มีโอกาสพูดคุยกันเรื่องงาน เรื่องข่าว เหมือนพี่สาวกับน้อง พอได้มาทำงานด้วยกันอีกครั้งก็ดีใจที่ได้ร่วมงานกับคนที่คุ้นเคย แล้วน้องก็เป็นนักแสดงดาวรุ่งดวงใหม่ของวงการบันเทิงด้วย ก็ทำงานกันง่าย ไม่มีขัดเขินอะไร น้องเขาเก่งแล้วก็เรียนรู้เร็วอยู่แล้ว สำหรับบุปผาราตรีภาคนี้จะค่อนข้างหลอน ดูน่ากลัวมากขึ้น เพราะมีกรามฉีกด้วย ทำซีจี แต่งเอฟเฟกท์ด้วย ส่วนสถานที่ถ่ายทำคือ ออสการ์อพาร์ตเมนต์ ก็ไม่โหวงเหวง คนเยอะมาก สถานที่ถ่ายทำไม่ได้หมายความว่าต้องมีผี ต้องน่ากลัว" <persName><addName>พลอย</addName></persName>กล่าวสรุป</p></body>
</news>
