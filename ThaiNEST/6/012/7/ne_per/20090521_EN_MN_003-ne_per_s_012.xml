<teiHeader>
<fileDesc>
<titleStmt>
  <title>พระองค์ภาทรงแนะ งดใช้ความรุนแรงแก้ปัญหา  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-21 04:05:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/MetroLife/ViewNews.aspx?NewsID=9520000056504  </bibl>
</sourceDesc>
</fileDesc>
</teiHeader>
<news>
<headline><persName><roleName>พระองค์</roleName><addName>ภา</addName></persName>ทรงแนะ งดใช้ความรุนแรงแก้ปัญหา</headline>
<lead></lead>
<neck></neck>
<body><p>ในโอกาสที่ <persName><roleName>พระเจ้าหลานเธอ พระองค์เจ้า</roleName><forename>พัชรกิติยาภา</forename></persName> เสด็จไปทรงเป็นประธานในพิธีเปิดโครงการยุติความรุนแรงต่อสตรีและเด็ก ซึ่งหน่วยงานของภาครัฐได้แก่ กระทรวงศึกษาธิการ และ กระทรวงยุติธรรม ที่ได้จับมือกับ กองทุนการพัฒนาเพื่อสตรีแห่งสหประชาชาติ หรือ ยูนิเฟม จัดขึ้นที่โรงแรมเจริญโฮเต็ล จ.อุดรธานี เมื่อวันที่ 18 พ.ค. ที่ผ่านมา โดยมี <persName><forename>พีระพันธุ์</forename> <surname>สาลีรัฐวิภาค</surname></persName> รมว.กระทรวงยุติธรรม <persName><forename>นริศรา</forename> <surname>ชวาลตันพิพัทธ์</surname></persName> รมช.กระทรวงศึกษาธิการ <persName><roleName>คุณหญิง</roleName><forename>กษมา</forename> <surname>วรวรรณ ณ อยุธยา</surname></persName> เลขาธิการคณะกรรมการการศึกษาขั้นพื้นฐาน <persName><roleName>ดร.</roleName><forename>จีน</forename> <surname>เดอคูน่า</surname></persName> ผู้อำนวยการยูนิเฟม และนักเรียนในโรงเรียนนำร่องในเขตพื้นที่การศึกษาต่างๆ ที่เข้าร่วมโครงการเฝ้ารับเสด็จ</p>
<p>ในการเสด็จไปทรงเปิดโครงการในครั้งนี้ ทรงมีพระดำรัสชื่นชมแสดงความยินดีกับหน่วยงานที่ได้ร่วมกันจัดโครงการนี้ขึ้น พร้อมประทานเข็มกลัดที่ระลึกแก่ ผู้แทนโรงเรียนนำร่องในเขตพื้นที่การศึกษาต่างๆ ที่เข้าร่วมโครงการยุติความรุนแรงต่อสตรีและเด็ก จำนวน 35 ราย ได้แก่ ร.ร.จิตรลดา ร.ร.ราชินี ร.ร.ปัญญาวรกุล ร.ร. สตรีราชินูทิศ ร.ร. เสอเพลอพิทยาคม ร.ร.ท่าทอง ร.ร. ศรีสะเกษวิทยาลัย และ ร.ร.เมืองชุมพรวิทยา</p>
<p><persName><roleName>พระเจ้าหลานเธอ พระองค์เจ้า</roleName><forename>พัชรกิติยาภา</forename></persName> ทรงมีพระดำรัสว่า �การจัดโครงการในวันนี้ถือว่าเป็น การวางรากฐานให้กับเด็กและเยาวชนให้ได้รับรู้ และเข้าใจถึงความรุนแรงในทุกมิติที่มีในสังคมไทยโดยเน้นไปที่ความรุนแรงต่อผู้หญิงและเด็ก ซึ่งเป็นสิ่งที่สัมผัสได้และอยู่ใกล้ชิดกับตนเองมากกว่าความรุนแรงประการอื่น อันจะเป็นการทำให้เด็กได้ทราบถึงพฤติกรรมที่ควรและไม่ควร ของการกระทำรุนแรงที่เกิดขึ้นในหมู่ผู้หญิงและเด็ก ซึ่งจะนำไปสู่การปรับเปลี่ยนแนวความคิด ทัศนคติ พฤติกรรมของเด็กที่จะเติบโตเป็นผู้ใหญ่ในอนาคต ในการที่จะไม่ใช้ความรุนแรงในการแก้ไขปัญหาต่างๆ ที่เกิดขึ้นในการดำรงชีวิต�</p>
<p>โอกาสนี้ <persName><forename>กิตติพงษ์</forename> <surname>กิตยารักษ์</surname></persName> ปลัดกระทรวงยุติธรรม ยังได้กล่าวเทิดพระเกียรติถึงพระกรุณาธิคุณที่ทรงรับเป็นทูตสันถวไมตรี ในการต่อต้านความรุนแรงต่อผู้หญิงและเด็กของยูนิเฟม ในปีที่ผ่านมาว่า ทำให้โครงการก้าวหน้าไปอย่างประสบความสำเร็จ เนื่องด้วยทรงประกอบพระภารกิจอย่างมากมาย โดยเฉพาะ การช่วยเหลือผู้ต้องขังหญิงเพื่อให้มีชีวิตในเรือนจำที่ดีขึ้น ผลจากการทรงงานอย่างตรากตรำพระวรกาย จนกระทั่งทรงได้รับรางวัลเชิดชูพระเกียรติจากนานาชาติในที่สุด</p>
<p>ปลัดกระทรวงยุติธรรม กล่าวอีกว่า <persName><roleName>พระองค์</roleName><addName>ภา</addName></persName>ทรงเป็นสัญลักษณ์ของการกระตุ้น การเสริมพลังให้ประชาชนทุกหมู่เหล่าได้กลับมาสนใจและใส่ใจในเรื่องการต่อต้านความรุนแรงต่อผู้หญิงและเด็ก เปรียบเสมือนแสงสว่างนำทางให้ทุกภาคส่วนที่เกี่ยวข้องได้มีความหวังขึ้นมาอีกครั้ง ดังจะเห็นได้จากการที่ทรงเป็นองค์นำในการรณรงค์เพื่อรวบรวมลายเซ็นของประชาชนชาวไทย ที่เห็นด้วยกับการต่อต้านความรุนแรงได้มากกว่าสามล้านรายชื่อ ภายในระยะเวลาเพียงสามเดือนเศษ</p>
<p>ทั้งนี้ โครงการกำลังใจในพระดำริของ <persName><roleName>พระเจ้าหลานเธอพระองค์เจ้า</roleName><forename>พัชรกิติยาภา</forename></persName> ซึ่งเป็นโครงการที่เน้นการให้ความช่วยเหลือแก่ผู้ต้องขังสตรี เด็กและเยาวชนที่กระทำผิดรวมถึงกลุ่มผู้ขาดโอกาสอื่นๆ ที่ดำเนินการมุ่งทำประโยชน์ให้สังคมไทยมาอย่างต่อเนื่องเป็นเวลา 3 ปี ยังได้จัดการประกวดออกแบบสัญลักษณ์ประจำโครงการขึ้นโดยเปิดโอกาสให้ประชาชนทั่วไปที่มีอายุตั้งแต่ 15 ปีขึ้นไป และผู้ต้องขังทุกคน สามารถส่งผลงานเข้าประกวดได้อย่างเท่าเทียม แสดงให้เห็นถึงการให้ความสำคัญกับคนกลุ่มนี้และเพื่อเป็นการให้กำลังใจ สนับสนุนให้ผู้ต้องขังได้ใช้ความรู้ความสามารถให้เกิดประโยชน์</p>
<p>สำหรับหลักเกณฑ์การประกวดในโครงการนี้ คือ จะแบ่งผู้เข้าประกวดออกเป็น 2 ประเภท ได้แก่ 1. ประเภทบุคคลทั่วไป 2. ประเภทผู้ต้องขังรวมถึงเด็กและเยาวชนในความดูแลของกรมพินิจและคุ้มครองเด็กและเยาวชน โดยผู้เข้าประกวดแต่ละประเภทจะต้องส่งผลงานการออกแบบขนาดไม่ต่ำกว่า 15x15 ซม. แต่ไม่เกินขนาด A4 สามารถใช้สื่อประเภทสีน้ำ สีไม้ สีชอล์ก สีโปสเตอร์ หรือคอมพิวเตอร์กราฟฟิก ทั้งนี้จะต้องมีคำว่า �กำลังใจ� ในผลงานออกแบบพร้อมบรรยายถึงแรงบันดาลใจในการออแบบโลโก้ และองค์ประกอบสัญลักษณ์</p>
<p>ทั้งนี้ ผู้เข้าประกวดสามารถส่งผลงานที่ ตู้ปณ. 1118 ปณฝ. เพชรบุรีตัดใหม่ กรุงเทพฯ 10311 โดยจะเปิดรับสมัครไปจนถึง 30 มิ.ย. นี้ ผู้สนใจสามารถดาวน์โหลดใบสมัครและรายละเอียดการเข้าร่วมประกวดได้ที่ www.kamlangjai.or.th หรือ สอบถามเพิ่มเติมโทร. 0-2502-6689 ,0 -2502-8327 หรือ 082-443-3779</p></body>
</news>
