<teiHeader>
<fileDesc>
<titleStmt>
  <title>จำคุกช่างคอมขโมยรูปโป๊ 'เฉินกว้านซี' 8 เดือน  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-13 17:13:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/5670  </bibl>
</sourceDesc>
</fileDesc>
</teiHeader>
<news>
<headline>จำคุกช่างคอมขโมยรูปโป๊ '<persName><surname>เฉิน</surname><forename>กว้านซี</forename></persName>' 8 เดือน</headline>
<lead></lead>
<neck></neck>
<body><p>ผู้สื่อข่าวรายงานว่า วันนี้ (13 พ.ค.) <persName><roleName>ผู้พิพากษา</roleName><surname>ตง</surname> <forename>หมั่น</forename></persName> แห่งศาลเขตเกาลูนในฮ่องกง พิพากษาจำคุก <persName><roleName>นาย</roleName><surname>เจ้อ</surname> <forename>โฮ ชุน</forename></persName> ช่างเทคนิคคอมพิวเตอร์ ลูกจ้างร้านอีลีท มัลติมีเดีย วัย 24 ปี เป็นเวลา 8 เดือนครึ่ง ในข้อหาขโมยภาพลับโป๊เปลือยของ<persName><forename>เอดิสัน</forename> <surname>เฉิน</surname></persName> หรือ<persName><surname>เฉิน</surname><forename>กว้านซี</forename></persName> ดารานักร้องหนุ่มชื่อดัง ซึ่งถ่ายไว้กับดาราและนักร้องสาวคู่ขาที่โด่งดังหลายคนกว่า 1,300 ภาพ โดยแอบเซฟไฟล์ภาพจากคอมพิวเตอร์แล็บท็อปของ<persName><surname>เฉิน</surname><forename>กว้านซี</forename></persName>ที่นำไปซ่อมในปี 2549 ก่อนที่ภาพจะถูกเผยแพร่ทางอินเตอร์เน็ตเมื่อเดือน ก.พ. ปีที่แล้ว จนฉาวโฉ่ไปทั่วโลก ส่งผลให้อาชีพของเหล่าดาราดังแห่งเอเชียเหล่านี้พังพินาศ <persName><roleName>ผู้พิพากษา</roleName><surname>ตง</surname> <forename>หมั่น</forename></persName> ตัดสินว่า<persName><roleName>นาย</roleName><surname>เจ้อ</surname> <forename>โฮ ชุน</forename></persName> มีความผิด 3 กระทง ในข้อหาแอบเข้าถึงข้อมูลในคอมพิวเตอร์ของผู้อื่นด้วยเจตนาหาผลประโยชน์ที่ไม่สุจริตให้ตนเองและคนอื่น การก็อปปี้ไฟล์ภาพเป็นการละเมิดอำนาจหน้าที่ของตนเอง และการที่คดีนี้ได้รับความสนใจอย่างกว้างขวางแสดงให้เห็นว่าเป็นเรื่องเลวร้ายเพียงใดเมื่อความเป็นส่วนตัวถูกละเมิด ส่วนทนายของ<persName><roleName>นาย</roleName><surname>เจ้อ</surname> <forename>โฮ ชุน</forename></persName> เผยว่าอาจยื่นอุทธรณ์</p>
<p><persName><surname>เฉิน</surname><forename>กว้านซี</forename></persName> วัย 28 ปี ซึ่งเกิดในแคนาดายอมรับว่าตนเป็นผู้ถ่ายภาพโป๊เปลือยบรรดาอดีตแฟนสาว ซึ่งรวมทั้ง<persName><forename>เซซิเลีย</forename> <surname>เจิ้ง</surname></persName> หรือ<persName><surname>จาง</surname><forename>ป๋อจือ</forename></persName> <persName><forename>โบโบ้</forename> <surname>ชาน</surname></persName> หรือ<persName><surname>เฉิน</surname><forename>เหวินหยวน</forename></persName> และ<persName><forename>จิลเลียน</forename> <surname>ชุง</surname></persName> หรือ<persName><addName>อาเจียว</addName></persName> นักร้องสาววงป๊อปดูโอ ทวินส์ หลายภาพถ่ายขณะร่วมรักกัน หลังเกิดเหตุ <persName><surname>เฉิน</surname><forename>กว้านซี</forename></persName>ประกาศถอนตัวจากวงการบันเทิงและหลบไปอยู่แคนาดาบ้านเกิด ทั้งยังปฏิเสธที่จะมาให้การต่อศาลฮ่องกงในคดีของ<persName><roleName>นาย</roleName><surname>เจ้อ</surname> <forename>โฮ ชุน</forename></persName> ทำให้ศาลต้องไปรับฟังคำให้การของเขาในแคนาดาแทน ส่วนอดีตคู่ขาของ<persName><surname>เฉิน</surname><forename>กว้านซี</forename></persName>ที่ตกเป็นข่าวต่างหลบจากวงการบันเทิงเช่นกัน แต่ไม่นานมานี้ <persName><surname>จาง</surname><forename>ป๋อจือ</forename></persName>และ<persName><addName>อาเจียว</addName></persName>เพิ่งปรากฏตัวให้สัมภาษณ์ ตำหนิ<persName><surname>เฉิน</surname><forename>กว้านซี</forename></persName>ว่าไร้ความรับผิดชอบ ไม่เคยขอโทษพวกเธอเป็นการส่วนตัว <persName><addName>อาเจียว</addName></persName>ยังเผยว่าเคยคิดฆ่าตัวตายหลังภาพลับถูกเผยแพร่</p>
<p><persName><surname>เฉิน</surname><forename>กว้านซี</forename></persName>เป็นหนึ่งในดารานักร้องที่โด่งดังที่สุดในเอเชีย เคยออกอัลบั้มเพลงถึง 16 อัลบั้มภายใต้ค่ายเพลงเอมเพอเรอร์ เอนเทอร์เทนเมนต์ กรุ๊ป (อีอีจี) โดยมีอัลบั้มล่าสุดออกในปี 2550 ชื่อ "อะลาว มี ทู อินโทรดิวซ์ มายเซลฟ์" ก่อนถอนตัวจากวงการเขายังรับบทตัวประกอบในภาพยนตร์เรื่อง "แบทแมน เดอะ ดาร์ค ไนท์" เมื่อต้นปีนี้ มีผู้ส่งจดหมายพร้อมกระสุนปืนทองคำไปยังสถานีโทรทัศน์แห่งหนึ่งในฮ่องกง เตือนไม่ให้<persName><surname>เฉิน</surname><forename>กว้านซี</forename></persName>ปรากฏตัวต่อหน้าสาธารณชนอีกถ้ายังรักตัวกลัวตาย สื่อฮ่องกงรายงานด้วยว่าแก๊งมาเฟียฮ่องกงซึ่งโกรธแค้นที่เรื่องอื้อฉาวที่ <persName><surname>เฉิน</surname><forename>กว้านซี</forename></persName>เป็นต้นเหตุสร้างความเสียหายให้อุตสาหกรรมบันเทิงฮ่องกง ได้ตั้งรางวัลถึง 110,000 ดอลลาร์ (ราว 3,850,000 บาท) ให้ผู้ที่ตัดมือขวา<persName><surname>เฉิน</surname><forename>กว้านซี</forename></persName>ได้</p></body>
</news>
