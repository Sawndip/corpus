<teiHeader>
<fileDesc>
<titleStmt>
  <title>คุ้ยอดีตแฟนกิ๊บสัน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/040509/4061  </bibl>
</sourceDesc>
</fileDesc>
</teiHeader>
<news>
<headline>คุ้ยอดีตแฟน<persName><surname>กิ๊บสัน</surname></persName></headline>
<lead><persName><forename>เมล</forename>  <surname>กิ๊บสัน</surname></persName>  เปิดตัวชู้รัก  <persName><forename>ออกซานา</forename>  <surname>กริกอริเอวา</surname></persName>  นักร้องนักเปียโนรัสเซียวัย  39ในงานเปิดฉายหนัง  Wolverine  เมื่อสัปดาห์ที่แล้ว  เธอเป็นใครมาจากไหน  แทบไม่มีใครทราบ  ทราบเพียงว่าเธอเคยอยู่กับ<persName><forename>ทิโมธี</forename> <surname>ดาลตัน</surname></persName>  อดีตพระเอกเจมส์  บอนด์  จนมีลูกชายวัย12  ขวบ</lead>
<neck></neck>
<body><p>หนังสือพิมพ์แทบลอยด์ทั้งอังกฤษ  อเมริกา  พากันขุดคุ้ยเรื่องของเธอยกใหญ่  จนพบว่า<persName><forename>ออกซานา</forename></persName>เดินทางมาอยู่อังกฤษตั้งแต่อายุ  20  เมื่อปี  1992  เธอแต่งงานกับ<persName><forename>นิโคลาส</forename>  <surname>โรว์แลนด์</surname></persName> กราฟฟิกดีไซเนอร์วัย  41  ชาวเมืองไบรต์ตัน  ขณะที่เธออายุแค่  22  การแต่งงานครั้งนั้นทำให้เธอได้พาสปอร์ตอังกฤษ  แล้วก็หย่ากันในเวลาไม่นาน  เธอโผไปหานักเต้นบัลเลต์วัย  60  ซึ่งพาเธอออกงานกระทั่งไปสะดุดตา<persName><surname>ดาลตัน</surname></persName>  (ที่ตอนนี้อายุ  63  แก่กว่าเธอ  24  ปี)  จนอยู่ด้วยกันนานสิบปี</p>
<p>สื่อยังขุดคุ้ยพบว่า  <persName><forename>ออกซานา</forename></persName>เคยแต่งงานในรัสเซียก่อนเดินทางมาเสี่ยงโชคในยุโรป  ครูที่เคยสอนเล่าว่า  เธอเป็นเด็กสาวสวยที่เป็นผู้ใหญ่เกินตัวไม่เหมือนคนอื่น  จนเด็กหนุ่มๆ  ไม่กล้าจีบ  เธอตั้งใจตั้งแต่ตอนนั้นว่าจะมาแสวงหาอนาคตที่ดีกว่าในโลกตะวันตก  จึงขะมักเขม้นเรียนภาษาอังกฤษ  ก่อนแต่งงานกับ<persName><surname>โรว์แลนด์</surname></persName>  เธอยังเคยเป็นแฟนกับ<persName><forename>แมตธิว</forename>  <surname>ซิมมอนส์</surname></persName>  ลูกชายสาธุคุณในเคนต์  ตอนนั้นเธอทำงานที่ชอร์แฮมเป็นลูกจ้างดูแลคนแก่  <persName><forename>แมตธิว</forename></persName>เล่าว่าตอนนั้นเธอยังเป็นสาวซื่อใส  ใส่แว่น  แต่งตัวล้าสมัยแบบสาวรัสเซียแต่ตอนที่เธอจากเขาไป  เธอกลายเป็นผู้หญิงที่แต่งตัวทันแฟชั่น  เขาเคยพาเธอไปลอนดอน  2-3  ครั้ง  เธอชอบมากเมื่อได้ดูเสื้อผ้าดีไซเนอร์</p>
<p>หลังการเดินทางไกลเกือบ  20  ปี  <persName><forename>ออกซานา</forename></persName>เพิ่งบรรลุเป้าหมายกับพระเอก  Mad  Max  วัย  53  ที่กำลังจะหย่าเมียแบ่งทรัพย์สินเกือบพันล้านดอลลาร์  ข่าวบางกระแสบอกว่าเธอท้อง  และเป็นเหตุให้เมีย<persName><surname>กิ๊บสัน</surname></persName>ฟ้องหย่า.</p></body>
</news>
