<teiHeader>
<fileDesc>
<titleStmt>
  <title>ติ๊กชีโร่แจ้งจับแก๊งตุ๋นเงินร้านโดนัท  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-06 12:02:49  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=170005  </bibl>
</sourceDesc>
</fileDesc>
</teiHeader>
<news>
<headline><persName><addName>ติ๊กชีโร่</addName></persName>แจ้งจับแก๊งตุ๋นเงินร้านโดนัท</headline>
<lead>นักร้องชื่อดัง "<persName><addName>ติ๊ก ชีโร่</addName></persName>" พร้อมพนักงานโร่ขึ้น สน.ดินแดง แจ้งจับแก๊งตุ๋นเงินร้าน "โดนัทโดดีโด" กลางห้างดังสูญกว่า 500 บาท เตือนชาวบ้านให้ระวังถูกหลอกซ้ำอีก</lead>
<neck></neck>
<body><p><persName><roleName>นาย</roleName><forename>ศิริศักดิ์</forename> <surname>นันทเสน</surname></persName> หรือ <persName><addName>ติ๊ก ชีโร่</addName></persName> นักร้องและนักแสดงชื่อดังได้เดินทางขึ้น สน.ดินแดง แจ้งความร้องทุกข์ กับ <persName><roleName>ร.ต.ท.</roleName><forename>บัญชา</forename> <surname>บุญเชิด</surname></persName> เจ้าหน้าที่ตำรวจร้อยเวรว่า ถูกแก๊ง 18 มงกุฎ ตุ๋นหลอกเชิดเงิน ที่ร้าน "โดนัทโดดีโด" โดย <persName><addName>ติ๊ก ชีโร่</addName></persName> เปิดเผยว่า เหตุการณ์ครั้งนี้ เกิดที่ห้างแฟชั่นมอลล์ อนุสาวรีย์ชัยสมรภูมิ โดยเมื่อวานที่ผ่านมามีหญิงวัยกลางคนขอซื้อโดนัทที่ร้าน แล้วให้พนักงานในร้านเดินหิ้วถุงโดนัทไปส่งด้านล่างทั้ง ๆ ที่ยังไม่ได้ชำระเงิน จากนั้นหญิง 18 มงกุฎรายนี้ก็เดินกลับมาที่ร้าน และบอกพนักงานอีกคนว่า ได้จ่ายค่าโดนัทไปแล้ว แต่ยังไม่ได้เงินทอน พนักงานภายในร้านจึงให้เงินทอนหญิงนักต้มตุ๋นไป 540 บาท <persName><addName>ติ๊ก ชีโร่</addName></persName> พร้อมกับพนักงานจึงพากันเดินทางเข้าแจ้งความดังกล่าว แต่ก็ไม่ได้คาดหวังที่จะได้เงินจำนวนดังกล่าวคืน แต่ที่เข้าแจ้งความเพื่อต้องการให้ประชาชนได้มีความระมัดระวังตัวจากการถูกหลอกจากแก๊งดังกล่าวอีก เนื่องจากหหลังจากที่ตนตรวจสอบในพื้นที่ดังกล่าวพบว่ามีร้านที่ถูกตุ๋นในลักษณะเดียวกันในวันดังกล่าวอีกถึง 3 ราย ซึ่งคาดว่าน่าจะเป็นการก่อเหตุของกลุ่มคนแก๊งเดียวกัน</p></body>
</news>
