<teiHeader>
<fileDesc>
<titleStmt>
  <title>"เขมวิช" ลุยอัลบั้มเดี่ยวไร้สังกัด  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-04-29 18:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/2727  </bibl>
</sourceDesc>
</fileDesc>
</teiHeader>
<news>
<headline>"<persName><forename>เขมวิช</forename></persName>" ลุยอัลบั้มเดี่ยวไร้สังกัด</headline>
<lead></lead>
<neck></neck>
<body><p>หลังคว้ารางวัลจากงานประกาศรางวัล คม ชัด ลึก อวอร์ดส ครั้งที่ 5 เมื่อปีที่แล้วไปถึง 3 รางวัล? ศิลปินชายเดี่ยวยอดเยี่ยม, อัลบั้มยอดเยี่ยม และเพลงบรรเลงยอดเยี่ยม ล่าสุด? <persName><addName>เขม</addName></persName>-<persName><forename>เขมวิช</forename> <surname>ภังคานนท์</surname></persName> เจ้าของอัลบั้ม Insomnia Lullabies (อินซอมเนีย ลัลลาบายส์) และ cu@dnOfTheWorld (ซียูแอท ดิ เอ็น ออฟ เดอะ เวิรลด์) ออกจากต้นสังกัดเดิมอย่าง สไปร์ซซี่ดิสก์ เตรียมออกอัลบั้มเดี่ยวแบบไร้สังกัด Space Station (สเปซ สเตชั่น) วางแผงเอาใจแฟนเพลง 12 พ.ค. นี้ งานนี้ <persName><addName>เขม</addName></persName> รวมเอาดนตรีหลากหลายแนวทั้งแจ๊ซ เทคโนร็อก ดนตรีคลาสสิค รวมทั้งเครื่องดนตรีตะวันออกอย่างขิมและชามิเซ็ง บรรเลงผสมกับเครื่องดนตรีตะวันตกมาไว้ในอัลบั้มนี้ด้วย ซึ่ง <persName><addName>เขม</addName></persName> บอกว่า "ที่ผมออกจากค่ายสไปร์ซซี่ดิสก์นั้นไม่ได้มีปัญหาอะไรกันเลย เพียงแต่ผมอยากทำงานเพลงตามแนวตัวเองและมีอิสระในหลายๆอย่างที่เราเป็นคนตัดสินเอง อีกอย่างงานเพลงชุดนี้ที่ผมทำหน้าที่เป็นโปรดิวเซอร์เองด้วย ก็เสร็จเรียบร้อยแล้ว จึงอยากจะออกมาให้แฟนเพลงได้ฟังกันด้วยครับ ด้วยแนวคอนเซ็ปต์ที่ให้ทุกๆเพลงมีเนื้อหาเชื่อมโยงกันตลอดอัลบั้ม เป็นความรู้สึกที่ให้กำลังใจกับคนที่เกิดความรู้สึกเสียดาย เสียใจ กับเรื่องราวในอดีตที่ฝังใจเหมือนถูกกักขังจนเลยมาถึงปัจจุบัน การปลอบโยนในแบบของผมอาจจะตรงใจหลายๆคนก็ได้ครับ คนที่ชอบการทำงานดนตรีของผมในชุดที่ 1 และ 2 คงต้องชอบในชุดนี้ด้วย เพราะกลิ่นอายของความเป็นเขมยังมีอยู่ แล้วผมนำดนตรีและเครื่องดนตรีที่มีความแตกต่างจากทั้งสองชุดเข้ามาสร้างสีสันในงานชุดนี้ด้วย ซึ่งจะทำให้แนวเพลงชุดนี้มีความกลมกล่อมไปอีกแบบหนึ่งครับ"</p></body>
</news>
