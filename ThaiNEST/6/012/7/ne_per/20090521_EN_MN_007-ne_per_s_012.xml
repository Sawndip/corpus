<teiHeader>
<fileDesc>
<titleStmt>
  <title>“นก” ชิ่งประจันหน้า ด้าน “แหม่ม” ยังรูดซิปปากสาเหตุเลิก  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-21 15:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000056733  </bibl>
</sourceDesc>
</fileDesc>
</teiHeader>
<news>
<headline>“<persName><addName>นก</addName></persName>” ชิ่งประจันหน้า ด้าน “<persName><addName>แหม่ม</addName></persName>” ยังรูดซิปปากสาเหตุเลิก</headline>
<lead>“<persName><addName>แหม่ม</addName> <forename>วิชุดา</forename></persName>” ยังปิดปากสาเหตุเลิกผู้กำกับ “<persName><addName>นก</addName> <forename>จิรศักดิ์</forename></persName>” แม้แต่เรื่อง “<persName><forename>ปราย</forename></persName>” ก็ไม่อยากพาดพิง ย้ำ รอฝ่ายชายพูดก่อน ก่อนยัน ไม่คิดถอนตัวจากซิทคอม “เป็นต่อ” ลั่น ร่วมงานกันได้ไม่มีปัญหา ด้านหนุ่ม<persName><addName>นก</addName></persName>ถึงกับยกเลิกคิวดู “แม่นาค” ชิ่งตอบคำถามนักข่าว</lead>
<neck></neck>
<body><p>หลังจากที่ออกมาเปิดเผยกับ “ASTVผู้จัดการออนไลน์” ว่าได้สวมคอนเวิร์สแยกทางกับแฟนผู้กำกับซิทคอมเรื่อง “เป็นต่อ” อย่าง “<persName><addName>นก</addName> <forename>จิรศักดิ์</forename> <surname>โย้จิ้ว</surname></persName>” ไป แล้ว หากแต่ไม่ยอมลงรายละเอียด ถึงสาเหตุแห่งการเลิกรากันจริงๆ ว่าเป็นเพราะอะไร ได้แต่โบ้ยว่าให้รอไปถามกับฝ่ายชายเอาเอง เนื่องจากจะเดินทางมาร่วมงานเปิดแสดงรอบปฐมทัศน์ละครเวที “แม่นาคพระโขนง เดอะ มิวสิคเคิล” เมื่อคืนวานนี้(20 พ.ค.)</p>
<p>แต่สุดท้ายหนุ่ม<persName><addName>นก</addName></persName>กลับเบี้ยวเอาซะดื้อๆ งานนี้สาว “<persName><addName>แหม่ม</addName> <forename>วิชชุดา</forename> <surname>พินดั้ม</surname></persName>” ก็เลยต้องรับหน้าตอบคำถามเอง ซึ่งเจ้าตัวออกตัว ยังไม่พร้อมเหมือนเดิม เพราะอยากรอให้ฝ่ายชายเป็นคนเปิดปากก่อน</p>
<p>“ใช่คือ จริงๆ มันเป็นการพูดคุยกันกับคนรู้จักนะ แต่แหม่มยังไม่ได้ให้สัมภาษณ์อะไร ขอเวลาให้แหม่มแป๊บนึงดีกว่า จริงๆ มันไม่ได้อะไรเลย แต่ให้เวลาแป๊บนึงเนอะ แหม่มไม่ปิดบัง แล้วก็เหมือนเดิมที่จะพูดอะไรให้ฟังได้ แต่ว่าก่อนที่เราจะเคลียร์อะไร เราก็ต้องพร้อมที่จะคุยล่ะเนอะ แหม่มก็อยากคุยให้คนฟัง”</p>
<p>“เรื่องสาเหตุคงต้องถามพี่นกดีกว่า แหม่มขอโทษจริงๆ แหม่มพูดอะไรไม่ได้เยอะ ถ้าพี่นกพูดแล้วแหม่มคงจะพูดอะไรได้เยอะกว่านี้ (จะมีการเอาพี่<persName><addName>นก</addName></persName>มาพูดพร้อมกันมั้ย?) ไม่ ไม่ค่ะ พี่นกเป็นคนดีมากค่ะ ถามเพื่อนๆ ร่วมงานพี่นกทุกคนได้ เพื่อนร่วมงานทุกคนรักพี่นกทุกคน เพราะว่าเขาเป็นคนมีน้ำใจ แล้วก็เป็นคนน่ารักนะ”</p>
<p>ปัดที่จะพูดถึงกรณีที่มีกระแสว่า สาเหตุที่ทำให้ทั้งคู่ต้องเลิกกันคราวนี้เป็นเพราะพิธีกรสาว “<persName><forename>ปราย</forename> <surname>ธนาอัมพุช</surname></persName>” พร้อมเผยว่า แม้ความสัมพันธ์กับผู้กำกับหนุ่มจะเปลี่ยนไป แต่ยังคงไม่ถอนตัวออกจากซิทคอม “เป็นต่อ” แน่นอน</p>
<p>“แหม่มไม่อยากพูดถึงใครเลย ต้องขอโทษจริงๆ อันนี้ไม่อยากเอ่ยถึงเลย ต้องขอโทษจริงๆ (จะกระทบกับซิทคอมเป็นต่อมั้ย?) ถ้าถามถึงเรื่องนี้แหม่มยินดีตอบเลยค่ะ ว่าไม่มีทางกระทบกับเรื่องละครเป็นต่อแน่นอน เราจะทำงานกันอย่างมีความสุข และมีประสิทธิภาพไม่น้อยกว่าเดิม เราจะทำงานกันให้ดีที่สุด เพราะว่ามันไม่เกี่ยวกันเลย ไม่ถอนตัวแน่นอนค่ะ นอกจากพี่บอยจะใม่ให้แหม่มเล่น(หัวเราะ)”</p>
<p>“แต่แหม่มจะไม่ถอนตัวเด็ดขาดค่ะ เพราะว่ามันเป็น เป็นต่อ ขึ้นมาได้เพราะมีพวกเราทุกคน ไม่ว่าจะเป็นช่างแต่งหน้าหรือคอสตูม จริงๆ มันเป็นเพราะพวกเราทุกคน ถึงเป็น เป็นต่อ เพราะฉะนั้นงานจะไม่แย่แน่นอน ไม่ต้องห่วงเลยค่ะ มั่นใจมาก ว่าจะทำงานร่วมกันได้ ก็ยังถ่ายอยู่ค่ะ ปกติค่ะ ทำงานกันปกติเลย การทำงานมีความสุขดี ไม่อึมครึมเลย เรื่องงานไม่มีอะไรเกี่ยวข้องกัน ไม่ต้องห่วงเรื่องนี้ ยังร่วมงานกันได้อย่างดีค่ะ”</p></body>
</news>
