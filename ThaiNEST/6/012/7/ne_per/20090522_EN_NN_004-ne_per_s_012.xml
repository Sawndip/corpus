<teiHeader>
<fileDesc>
<titleStmt>
  <title>"ซาร่า"รับแฟนหนุ่มขอแต่งงานจริง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-22 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162470  </bibl>
</sourceDesc>
</fileDesc>
</teiHeader>
<news>
<headline>"<persName><addName>ซาร่า</addName></persName>"รับแฟนหนุ่มขอแต่งงานจริง</headline>
<lead></lead>
<neck></neck>
<body><p>เป็นดาราสาวที่โกอินเตอร์แท้จริงสำหรับ "<persName><forename>ซาร่า</forename> <surname>มาลากุล</surname> <surname>เลน</surname></persName>" เพราะตอนนี้กำลังมีผลงานอยู่ในฮอลลีวูด ล่าสุดมีข่าวว่ากำลังจะสละโสดกับแฟนหนุ่มชาวต่างชาติ ซึ่งเจ้าตัวยอมรับว่าแฟนหนุ่มขอแต่งงานจริง แต่เธอยังไม่พร้อม แถมคุณพ่อคุณแม่ยังอยากให้รอไปก่อน</p>
<p>"เรื่องที่กำลังจะแต่งงาน ไม่หรอกค่ะ ยังค่ะ ช่วงนี้ซาร่างานเยอะค่ะ ต้องเดินทางบ่อยมาก ทุกอย่างก็เปลี่ยนแปลงนิดหน่อย เพราะเราต้องเน้นงาน" แฟนหนุ่มตีตราจองหรือยัง? "ยังค่ะ" กำลังเตรียมพร้อมหรือเปล่า? "ก็อาจจะมีคุยบ้าง แต่ตัวซาร่าพอเอาเข้าจริงๆ ก็แบบเริ่มกลัว การแต่งงานก็เป็นเรื่องใหญ่โตมาก อีกอย่างซาร่าได้โอกาสทำงานถ่ายหนัง-โฆษณาอีกเยอะมาก 2 อย่างมาพร้อมกัน เราก็ไม่รู้จะหันไปทางไหน" คุณแม่ว่าอย่างไรบ้าง? "คุณแม่อยากให้ทำงานก่อน" ไฟเขียวหรือยัง? "คุณแม่ไฟแดงค่ะ คุณแม่บอกว่าน่าจะรออีกสักนิดนึง เพราะโอกาสดีกำลังจะมา คุณแม่ซาร่าไม่ได้รังเกียจใครอยู่แล้วค่ะ แต่ว่าเขาจะระวังมาก ทีมของซาร่าที่อเมริกาจะมีผู้จัดการ ทนายความ เป็นทีมที่ดูแลซาร่าประมาณ 5-6 คน ถ้าจะมีใครเข้ามาในชีวิตต้องผ่าน 5 คนนี้ก่อน ค่อนข้างที่จะยากรวมทั้งคุณแม่ด้วย" ฝ่ายชายขอแต่งงานแล้วจริงๆ? "ก็มีบ้าง แต่ตามประเพณีฝรั่งก็ต้องขอกับคุณพ่อ แต่ว่ายังไม่ได้คุยเป็นเรื่องเป็นราว จริงๆ แล้วทุกเรื่องซาร่าจะฟังคุณพ่อคุณแม่ก่อนที่จะฟังผู้จัดการ เพราะท่านมีประสบการณ์เยอะ รู้มากกว่าซาร่า คุณพ่อคุณแม่คิดว่าตอนนี้ซาร่าน่าจะทำงานไปก่อน เพราะเราก็ยังเด็ก" อีกนานมั้ย? "ไม่นานค่ะ แล้วแต่คุณพ่อคุณแม่ ดูไปเรื่อยๆ ว่าเป็นยังไง พอท่านไฟเขียวซาร่าก็โอเค" ตัวเราเองพร้อมมั้ย? "ยังไม่พร้อม ยอมรับว่าตอนแรกคิดว่าตัวเองพร้อม แต่พอเข้าใกล้ๆ เริ่มเป็นเรื่องเป็นราว ซาร่าก็กลัวเหมือนกัน ซาร่าคิดว่าถ้าอายุ 30 ปีแล้วยังไม่แต่งงานดีกว่าอายุ 30 แล้วหย่า" เฉลยได้หรือยังว่าชายหนุ่มผู้โชคดีคนนั้นเป็นใคร? "ไม่พูดดีกว่า จากประสบการณ์ที่ผ่านมา เรื่องความรักเราปิดเป็นเรื่องส่วนตัวจะดีกว่า ถ้าอะไรมันหลุดออกมาเราก็ไม่ได้ว่าอะไร ไม่ได้โกรธ คือตัวซาร่าจะไม่ออกมาบอกอะไร" เห็นว่าเป็นนายทุนสร้างหนัง? "ก็ประมาณนี้ค่ะ คือซาร่าอยู่ในวงการที่นั่นก็จะรู้จักแต่คนในวงการ เจอคนค่อนข้างยากเพราะทำงานตลอด ถ้าไม่ทำงานก็ซ้อมบท" ได้ข่าวว่าประสบอุบัติเหตุที่อเมริกา? "รถชนค่ะ 2 ครั้งแล้ว ไม่เจ็บแต่รถต้องเปลี่ยน 2 รอบแล้ว ที่เปลี่ยนเพราะเราซื้อประกัน ชนทีไรก็ได้ประกันรถใหม่ทุกที พอดีกำลังขับรถไปที่กองถ่าย แล้วมีคนมาชนท้ายค่ะ" เมื่อไหร่จะได้ดูผลงาน? "มีเรื่องนึงที่เสร็จไปแล้ว แต่เขาขายให้กับประเทศอื่นไม่ได้ขายให้ประเทศไทย เพราะช่วงนั้นกำลังมีปัญหาเรื่องบ้านเมือง เขาก็ไม่กล้าลงทุนเท่าไหร่" ล่าสุดมีภาพสาวลูกครึ่งควงกับ<persName><addName>โดม</addName></persName>หน้าคล้าย<persName><addName>ซาร่า</addName></persName>เลย? "อันนี้ไม่รู้ค่ะ ไม่น่าจะใช่ เพิ่งกลับมาไม่ได้ไปช้อปปิ้ง โดยส่วนตัวแล้วก็รู้จักโดมเพราะเคยเล่นมิวสิควิดีโอให้เขา 2-3 รอบ แต่ช่วงที่ผ่านก็ไม่เคยเจอหรือไปไหนมาไหนด้วยกัน" <persName><addName>ซาร่า</addName></persName>กล่าว</p></body>
</news>
