<teiHeader>
<fileDesc>
<titleStmt>
  <title>'พิกซาร์' ส่งดูโอคู่ใหม่ใน 'UP ปู่ซ่าบ้าพลัง'  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=199674&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>'พิกซาร์' ส่งดูโอคู่ใหม่ใน 'UP ปู่ซ่าบ้าพลัง'</headline>
<lead>เตรียมขโมยหัวใจแฟนหนังแอนิเมชั่นทั่วโลก</lead>
<neck></neck>
<body><p>เรื่องราวนี้เป็นเรื่องราวของคุณปู่วัยขาสั่นอายุใกล้ 80  “คาร์ล เฟรดริกเซน” ออกเดินทางข้ามทวีปเพื่อตามล่าหาฝันกับการผจญภัยครั้งยิ่งใหญ่ ซึ่งตลอดการเดินทางได้พบกับเหล่าร้ายพร้อมการตามล่ามากมาย แต่ สิ่งที่ทำให้การผจญภัยครั้งนี้เหมือนเป็นฝันร้ายที่ไม่อยากตื่นมาเจอเลยคือ “รัสเซล” นักผจญภัยลูกเสือวัย 8 ขวบ ที่เกิดมาพร้อมคำถามในทุกเรื่องซึ่งเรื่องนี้ “<persName><addName>พีท ด็อคเตอร์</addName></persName>” ผู้กำกับและเขียนบทเผยถึงงานกำกับเรื่องนี้ว่า</p>
<p>“ผมคิดถึงภาพของบ้านที่ลอยขึ้นบนอากาศได้ด้วยลูกโป่ง ซึ่งนั่นคือสิ่งที่คาร์ลชายชราผู้ขายลูกโป่งวัย 78 ได้ค้นพบจึงเป็นหนังที่จะ ส่งผลให้คนดูได้ทั้งอารมณ์สนุกและอารมณ์ขัน ที่ผสมผสานด้วยความอบอุ่นของหัวใจอีกด้วยซึ่งวอลท์ดิสนีย์มักจะพูดเสมอว่า การหัวเราะทุก ครั้งต้องมีน้ำตาด้วย ดังนั้นการผจญภัยครั้งนี้เราได้ถ่ายทอดความรักที่คาร์ลและภรรยาที่ล่วงลับ มีให้กันและกันและมิตรภาพที่งอกเงยขึ้นระหว่างคาร์ลและรัสเซล จริง ๆ แล้วคาร์ลได้ค้นพบว่าการผจญภัยที่แท้จริงของชีวิต ไม่ได้พบได้ในการเดินทางหรือความสำเร็จที่ยิ่งใหญ่ แต่มันอยู่ในความสัมพันธ์ในชีวิตประจำวันที่เรามีกับเพื่อนฝูงและครอบครัว” เตรียมพบกับ “UP ปู่ซ่าบ้าพลัง” แอนิเมชั่นที่จะทำให้ผู้ไปชมสุขสันต์และอิ่มเอมหัวใจ 11 มิถุนายนนี้ทุกโรงภาพยนตร์ในระบบดิสนีย์ดิจิตอล.</p></body>
</news>
