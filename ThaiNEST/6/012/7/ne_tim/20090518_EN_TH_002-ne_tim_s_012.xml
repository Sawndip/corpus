<teiHeader>
<fileDesc>
<titleStmt>
  <title>'พอลล่า' ขึ้นศาลคดีคอนโดเบี้ยวก่อสร้าง  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-18 14:20:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/6769  </bibl>
</sourceDesc>
</fileDesc>
</teiHeader>
<news>
<headline>'พอลล่า' ขึ้นศาลคดีคอนโดเบี้ยวก่อสร้าง</headline>
<lead>พอลล่า เทเลอร์ ดาราดัง ขึ้นศาลแพ่งในคดียื่นฟ้องบริษัทคอนโดเบี้ยวก่อสร้าง แต่ยังตกลงกันไม่ได้ ศาลเลื่อนการพิจารณาออกไปเป็นวันที่ 2 มิ.ย.2552...</lead>
<neck></neck>
<body><p>ผู้สื่อข่าวรายงานว่า เวลา <time when="09:00:00">09.00 น.</time> วันนี้ (18 พ.ค.) ที่ห้องพิจารณาคดี 602 ศาลแพ่ง ศาลนัดพร้อมคู่ความในคดีที่ ผบ.1279/2552 ที่ น.ส.พัลลภา ศุภอักษร หรือ พอลล่า เทเลอร์ อายุ 26 ปี นักแสดงและวีเจชื่อดัง อยู่บ้านเลขที่ 222/203 หมู่ 3 แขวงท่าแร้ง เขตบางเขน กรุงเทพฯ เป็นโจทก์ยื่นฟ้อง บริษัทอสังหาริมทรัพย์แห่งหนึ่งเป็นจำเลย เรื่องผิดสัญญาเบื้องก่อสร้าง เรียกค่าเสียหาย 2,584,484 บาท พร้อมดอกเบี้ยร้อยละ 15 ต่อปี ฟ้องเมื่อวันที่ 1 เม.ย.ที่ผ่านมา</p>
<p>มีรายงานว่า ในวันนี้ พอลล่าเดินทางไปศาลพร้อมด้วย น.ส.ปาลาวี บุญนาค ผู้จัดการส่วนตัว และทีมทนายความ และเมื่อถึงเวลาศาลได้เรียกคู่ความทั้ง 2 ฝ่ายไปสอบถามถึงจำนวนเงินค่าเสียหายในคดี ซึ่งไม่สามารถตกลงกันไม่ได้ เนื่องจากมีการเปลี่ยนแปลงเรื่องค่าว่าความของทนายความ โดยฝ่ายโจทก์ต้องการให้ฝ่ายจำเลยรับผิดชอบทั้งหมด ศาลจึงเลื่อนการพิจารณาออกไปเป็นวันที่ 2 มิ.ย. 2552 เวลา <time when="13:00:00">13.00 น.</time></p>
<p>ต่อมา น.ส.พัลลภา กล่าวว่า การรมาศาลครั้งนี้เพื่อเจรจาไกล่เกลี่ยกัน ตนต้องการเรียกเงินจำนวนคืน 2.5 ล้านบาท โดยให้ฝ่ายจำเลยจ่ายค่าทนายความอีก 5 แสนบาทด้วย เชื่อว่า จำเลยจะเข้าใจและคุยกันได้ด้วยดี อย่างไรก็ตาม ปกติชอบซื้อคอนโด หรือ อสังหาริมทรัพย์เก็บไว้ให้คนอื่นเช่าโดยไม่ขาย ตั้งแต่เริ่มทำธุรกิจให้เช่าคอนโดมาไม่เคยเจอเรื่องแบบนี้มาก่อน คือ ซื้อแล้วไม่สร้างให้ ซึ่งยังเชื่อว่าจำเลยจะรับผิดชอบในสิ่งที่เกิดขึ้น</p></body>
</news>
