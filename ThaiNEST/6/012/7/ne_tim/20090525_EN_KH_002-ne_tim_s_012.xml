<teiHeader>
<fileDesc>
<titleStmt>
  <title>"หนุ่ม"หมดเขี้ยวเล็บ-อยากมี"ลูก"แล้ว ขอ"เมย์"แต่งงาน-ผู้ใหญ่รอดูพฤติกรรม  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-25 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdNVEkxTURVMU1nPT0=&sectionid=TURNeE1nPT0=&day=TWpBd09TMHdOUzB5TlE9PQ==  </bibl>
</sourceDesc>
</fileDesc>
</teiHeader>
<news>
<headline>"หนุ่ม"หมดเขี้ยวเล็บ-อยากมี"ลูก"แล้ว ขอ"เมย์"แต่งงาน-ผู้ใหญ่รอดูพฤติกรรม</headline>
<lead></lead>
<neck></neck>
<body><p>ควงคู่แฟนสาว "เมย์ เฟื่องอารมย์" มาร่วมงานแต่งงานของดาราสาว "โอ๋"ภัคจิรา วรรณสุทธิ์ กับหนุ่ม "เฟียต" ทายาทห้างทองฮั่วเซ่งเฮง ที่รร.โอเรียนเต็ล เลยแย๊บถามหนุ่มจอมเจ้าชู้ "หนุ่ม"กรรชัย กำเนิดพลอย ว่าจะมีข่าวดีเป็นคู่ต่อไปเลยหรือเปล่า หนุ่มกล่าวว่า "ก็ดูๆ อยู่ครับ"</p>
<p>ดูฤกษ์หรือยัง "ก็ดูๆ อยู่ครับ คงเร็วๆ นี้ครับ แต่เอาไว้เดี๋ยวให้มันถูกที่ถูกเวลาก่อน เดี๋ยวจะแจ้งข่าวดีอีกทีหนึ่ง ซึ่งทั้งนี้ก็ต้องดูความพร้อมในหลายๆ อย่าง แล้วก็ดูพฤติกรรมของเราด้วย"</p>
<p>ถามเมย์ถึงพฤติกรรมของหนุ่มที่ผ่านมาดีไหม "โอเคค่ะ" </p>
<p>ถ้าหนุ่มมาขอจะว่าอย่างไร เมย์ยิ้ม "ก็บอกแล้วถ้าขอจริงก็น่ะ เดี๋ยวแถมตังค์ให้ด้วย(หัวเราะ)"</p>
<p>พร้อมแต่งใช่ไหม? "จริงๆ ก็พร้อมในหลายๆ อย่าง ด้วยอายุด้วยอะไร แต่ก็ขึ้นอยู่กับพี่หนุ่มด้วยว่าถ้าพี่หนุ่มพร้อมแล้วตัวเมย์พร้อมก็คงตกลงมีข่าวดีค่ะ แต่เอาจริงๆ ตอนนี้ยังตอบไม่ได้ แต่มันก็เป็นไปในทางที่ดีค่ะ"</p>
<p>คบกับเมย์มานานมองว่าคนนี้เป็นคู่ชีวิตเราแล้วใช่ไหม? หนุ่มกล่าวว่า "ต้องพึ่งเขาอยู่ทุกวันนี้(หัวเราะ) โอเคครับ เขาเป็นคนดีอยู่แล้ว ต่างคนต่างดูแลซึ่งกันและกันได้"</p>
<p>ได้เข้าไปคุยเรื่องแต่งงานกับผู้ใหญ่ทางฝ่ายเมย์หรือยัง? "คุยไม่รู้กี่รอบแล้วครับ เร็วๆ นี้คงคืบหน้าแน่ครับ"</p>
<p>ผู้ใหญ่ว่าอย่างไรบ้าง? "ผู้ใหญ่บอกว่ามันขึ้นอยู่กับพฤติกรรมของเราด้วยว่าถ้าเราสามารถดูแลคุณเมย์ได้ หรือว่าดูแล้วมีความเป็นผู้นำมากกว่านี้ เขาก็ยินดี"</p>
<p>เกี่ยวกับเรื่องเจ้าชู้ด้วยหรือเปล่า? "นั่นนะข้อหนึ่งเลยครับ"</p>
<p>แสดงว่าตอนนี้ไม่มีใครนอกจากเมย์คนเดียว "ก็มีคนเดียวครับ"</p>
<p>ถ้าแต่งงานกันไป คือหมดเขี้ยวเล็บทุกอย่าง "ทุกวันนี้ก็ไม่มีแล้ว จริงๆ"</p>
<p>เมย์เชื่อไหม? ดาราสาวกล่าว "ก็ต้องดูๆ กันไปค่ะ แต่ถ้าพี่หนุ่มเขาบอกว่าหมดแล้วก็คงหมดแล้วจริงๆ"</p>
<p>หนุ่มเสริมต่อ "ตอนนี้ผมอยากมีลูกแล้วไง จริงๆ ผมเองก็อายุมากแล้ว เพื่อนๆ เขาก็มีลูกกันหมดแล้ว"</p>
<p>ว่าแต่เมย์พร้อมแล้วหรือยัง เมย์ถึงกับเขินพูดไม่ออก หัวเราะอย่างเดียวจนหนุ่มแซวว่าเป็นอะไร</p>
<p>เมย์ตอบทันที "ถามอะไรไม่รู้ อยากมีลูก(หัวเราะ)"</p>
<p>หนุ่มว่า "ทำไมคนอยากมีลูกไม่ได้เหรอ"</p>
<p>ไม่เคยได้ยินหนุ่มเขาพูดแบบนี้เหรอ เมย์กล่าวว่า "มันเป็นคำถามที่ตอบยากมากกว่าค่ะ"</p>
<p>หนุ่มเห็นเมย์หัวเราะไม่หยุดเลยแซวต่อว่า "คือเขินหรือว่าอะไร ยังไม่ได้บอกเลยว่ามีกับเธอเลย แค่บอกว่าอยากมีลูกเลย(หัวเราะ) แหม...พูดเล่น"</p>
<p>รู้สึกดีใจไหมที่พี่หนุ่มพูดถึงเรื่องแต่งงานแล้ว "มีบ้างค่ะ แต่นี่ก็ถือว่าเป็นครั้งแรกที่พี่หนุ่มพูดแบบนี้ต่อหน้าทุกๆ คนค่ะ" </p></body>
</news>
