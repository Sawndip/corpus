<teiHeader>
<fileDesc>
<titleStmt>
  <title>"ไนซ์ทูมีทยู"โชว์ฝีมือผลิต"ภาพยนตร์สั้น"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-06 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=160092  </bibl>
</sourceDesc>
</fileDesc>
</teiHeader>
<news>
<headline>"ไนซ์ทูมีทยู"โชว์ฝีมือผลิต"ภาพยนตร์สั้น"</headline>
<lead></lead>
<neck></neck>
<body><p>องค์การ แพลน(PLAN)ร่วมกับ อาร์เอส แถลงข่าวโครงการ "สื่อวัยใส...เพื่อโรงเรียนห่างไกลความรุนแรง" หรือ "Young Hearts Youth Arts & Media Festival" โดยโครงการดังกล่าวเป็นการรณรงค์ให้เยาวชนยุติความรุนแรงในโรงเรียน ผ่านการผลิตสื่อจากเยาวชนในช่องทางต่างๆ เป็นครั้งแรกของโลก ซึ่งโครงการ "Young Hearts" มี 6 ประเทศเข้าร่วมอาทิ อินโดนีเซีย,เวียดนาม,ฟิลิปปินส์, อินเดีย,บังคลาเทศ และประเทศไทย สำหรับประเทศไทยได้ศิลปินกลุ่ม "ไนซ์ทูมีทยู" จากอาร์เอสฯร่วมส่งภาพยนตร์สั้นเข้าร่วมโชว์ฝีมือในวันงานด้วย ซึ่งทั้งเชน,เต้,ปั้นจั่น และ ข้าวโอ๊ต ต่างระดมความคิดทั้งแรงกายและแรงใจ มุ่งมั่นทำภาพยนตร์สั้นเองกับมือถึง 3 วัน โดยใช้ชื่อภาพยนตร์ว่า "Different Ways" (เส้นทางที่แตกต่าง) ซึ่งผลงานจากเยาวชนแต่ละประเทศ จะนำมาจัดนิทรรศการอย่างยิ่งใหญ่ ภายใต้ชื่องานว่า "เทศกาลนานาชาติ Young Hearts" ที่จะมีขึ้นที่ประเทศไทยในระหว่างวันที่ 15-16 พฤษภาคมนี้ ณ สยามดิสคัฟเวอรี่</p></body>
</news>
