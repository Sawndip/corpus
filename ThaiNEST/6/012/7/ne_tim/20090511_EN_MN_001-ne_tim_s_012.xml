<teiHeader>
<fileDesc>
<titleStmt>
  <title>"บ็อบ ดีแลน"ทวงแชมป์ครองอันดับหนึ่งสมัยที่ 5  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-05-11 13:57:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.manager.co.th/Entertainment/ViewNews.aspx?NewsID=9520000052262  </bibl>
</sourceDesc>
</fileDesc>
</teiHeader>
<news>
<headline>"บ็อบ ดีแลน"ทวงแชมป์ครองอันดับหนึ่งสมัยที่ 5</headline>
<lead></lead>
<neck></neck>
<body><p>กลับมาอีกครั้งก็ยังยิ่งใหญ่เหมือนเดิมสำหรับตำนานเพลง "บ็อบ ดีแลน" ที่พาอัลบั้มใหม่อย่าง Together Trough Life มานั่งแท่นอันดับหนึ่งประจำสัปดาห์ นับเป็นผลงานชิ้นแรกที่ขึ้นอันดับหนึ่งทั้งฝั่งอเมริกาและอังกฤษตั้งแต่เขาออกผลงานชิ้นแรกเมื่อปี 1962 ตามรายงานจากเนลสัน ซาวนด์สแกน</p>
<p>การขึ้นชาร์ตอันดับหนึ่งของ Bob Dylan เอาชนะไปด้วยยอดขายเปิดตัวที่ 125,000 แผ่น ส่วนเพลงที่ได้รับความนิยมของเขาอย่าง Together ก็ทะยานขึ้นอันดับหนึ่งไปแล้ว โดยก่อนหน้านี้เพลงสุดฮิตอย่าง Love and Theft เมื่อปี 2001 ก็เคยเปิดตัวที่อันดับ 5 ด้วยยอดขาย 134,000 แผ่น และเพลง Time Out of Mind ก็เคยทะยานขึ้นอันดับ 10 ตอนเปิดตัวครั้งแรกเมื่อปี 1977 ด้วยยอดขาย 102,000 แผ่นมาแล้ว</p>
<p>ทางด้านอัลบั้มใหม่ที่เข้ามาเปิดตัวอีกหนึ่งอัลบั้มคือ ณ้อกเลือดข้น Heaven & Hell กับผลงาน The Devil You Know ซึ่งเข้ามาอยู่ที่ 8 ด้วยยอดขาย 30,000 แผ่น</p>
<p>ส่วนด้านแชมป์เก่าสัปดาห์ที่แล้วอย่าง Deeper Than Rap ของ Rick Ross ก็มียอดขายตกฮวบฮาบลงมาถึง 65% อยู่ที่อันดับ 4 ด้วยยอดขาย 51,000 แผ่น หลังจากที่เคยเปิดตัวครั้งแรกสัปดาห์ก่อนที่ 158,000 แผ่น</p>
<p>และรองแชมป์สัปดาห์นี้อย่าง Hannah Montana : The Movie ก็เข้ามาเป็นรองสัปดาห์นี้ด้วยยอดขาย 66,000 แผ่น Unstoppable ของ Rascal Flatts อยู่ที่อันดับ 3 ด้วยยอดขาย 53,000 แผ่น</p>
<p>อัลบั้ม The Fame ของ Lady GaGa ก็ไต่ขึ้น 2 อันดับ มาอยู่อันดับ 5 ด้วยยอดขาย 40,000 แผ่น ที่คงอุ่นๆอยู่ในอันดับเดิมคือ อัลบั้มซาวนด์แทร็ก Twilight ที่ทำยอดขายได้ 35,000 แผ่น และอัลบั้มรวมเพลงฮิตอย่าง Now 30 ก็ขยับขึ้น 2 อันดับอยู่อันดับ 7 ด้วยยอดขาย 33,000 แผ่น ส่วน Fearless ของสาวน้อย Taylor Swift ก็ขยับขึ้นมาอยู่ในอันดับ 9 ด้วยยอดขาย 29,000 แผ่น </p></body>
</news>
