<teiHeader>
<fileDesc>
<titleStmt>
  <title>"กบ"ยังอยากเที่ยว จะรีบท้องไปทำไม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/040509/4068  </bibl>
</sourceDesc>
</fileDesc>
</teiHeader>
<news>
<headline>"กบ"ยังอยากเที่ยว จะรีบท้องไปทำไม</headline>
<lead></lead>
<neck></neck>
<body><p>กบ-สุวนันท์  คงยิ่ง  ปฏิเสธข่าวท้อง  ยันไม่เคยปูดเรื่องประจำเดือนไม่มา  2  เดือน"ยังไม่ท้องค่ะกบไม่เคยให้สัมภาษณ์  ไม่เคยพูดถึงเรื่องเกี่ยวกับประจำเดือน  เลยงงเหมือนกันว่าข่าวมาจากไหน  ต้องไปหามาว่ากบเคยให้สัมภาษณ์ที่ไหน  แต่ไม่มีจริงๆ  ค่ะหลายคนมองว่าสร้างกระแส  จริงๆ  แล้วไม่ใช่เพราะกบรู้ตัวดีว่าถ้ามีข่าวทำนองนี้ออกมาหลายๆ  คนอาจจะพูดถึงกบในทางที่ไม่ดีแล้วกบจะทำทำไม  กบไม่ใช่คนปล่อยข่าวแน่นอนค่ะ</p>
<p>ยิ่งช่วงนี้กบโหมออกกำลังกายอย่างหนักเป็นไปไม่ได้อยู่แล้วที่จะมีน้อง  และไม่ใช่ว่ากบเตรียมตัวจะมีน้องด้วย  แต่ออกกำลังกายเพื่อลดความอ้วน  ที่อยากลดน้ำหนักเพราะรู้สึกมีหลายคนทักก็คิดว่าเราอ้วนจริงๆ  แล้ว  อาจเป็นเพราะช่วงหลังจากงานแต่งมา  ก็ไม่ได้มีงานเยอะกบก็จะกินระเบิดเต็มที่เลยน้ำหนักเลยขึ้นมา  วี่แววที่จะมีน้องตอนนี้ไม่มีแน่นอน  พี่บรู๊คทำงานหนักด้วยและเรายังอยากเที่ยวสองคนอยู่  กบกับพี่บรู๊คยังไม่ได้คุยกันว่าจะอีกนานแค่ไหนถึงจะมีลูกแต่เรายังไม่ได้ เที่ยวกันเลย  เดี๋ยวจะไปเที่ยวไหนค่อยมาถามกันอีกที"  กบกล่าว</p></body>
</news>
