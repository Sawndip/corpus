<teiHeader>
<fileDesc>
<titleStmt>
  <title>"ติ๊นา"ฉุนถูกปล่อยข่าวจะแต่งฝรั่ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-05-15 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thaipost.net/x-cite/150509/4658  </bibl>
</sourceDesc>
</fileDesc>
</teiHeader>
<news>
<headline>"ติ๊นา"ฉุนถูกปล่อยข่าวจะแต่งฝรั่ง</headline>
<lead></lead>
<neck></neck>
<body><p>ติ๊นา-คริสตินา  อากีล่าร์  ฉุนมีคนปล่อยข่าวเตรียมวิวาห์แฟนหนุ่มตาน้ำข้าว  แขวะคนอื่นทำไมรู้ดีกว่าตัวเอง  "ความรักเรื่อยๆ  ค่ะไม่ได้โฟกัสกับมันมาก  ติ๊นาว่าการอยู่คนเดียวมันดีกว่า  ที่จะอยู่กับใครสักคนแล้วมันไม่มีความสุข  ติ๊นาอาจจะเลือกเยอะหรืออาจจะ เรื่องเยอะด้วยมั้งคะ  เพราะรู้สึกว่าผู้หญิงทุกคนควรจะเลือกคนที่จะมาเป็นคู่ชีวิตของเราให้ดีๆ  ยิ่งเราทำงานตรงนี้การที่จะหาใครที่เข้าใจการทำงานของเรา  มันค่อนข้างยากนะ  ซึ่งตัวติ๊นาก็ไม่ได้ดิ้นรนอะไร  เพราะเราเองก็ชินแล้วกับการใช้ชีวิตคนเดียว</p>
<p>ติ๊นาค่อนข้างมีนิสัยแบบผู้ชาย  นึกอยากไปไหนก็ไปอยากทำอะไรก็ทำ  คนที่จะมาอยู่กับเราต้องค่อนข้างที่จะต้องเข้าใจเราเลยทีเดียว  ไม่เช่นนั้นติ๊นาจะรำคาญมาก  และที่มีข่าวว่าติ๊นากำลังดูใจกับคนต่างชาติ  และกำลังจะแต่งงานกันในเร็วๆ  นี้ไม่มีนะคะ  วันก่อนติ๊นาเห็นข่าวในหนังสือฉบับหนึ่งที่บอกว่าติ๊นาจะแต่งงานกับใครก็ไม่ รู้  คือเหมือนเขารู้ชีวิตของติ๊นาดีกว่าตัวติ๊นาเสียอีกก็งงมาก  ติ๊นายืนยันค่ะว่ายังไม่มียังไม่แต่งอะไรทั้งนั้น  การที่เราจะหาคนที่จะมารักเราชอบเราอาจจะหาไม่ยากนะคะ  แต่รักและชอบระยะยาวอันนี้อาจจะยากกว่า"  ติ๊นากล่าว</p></body>
</news>
