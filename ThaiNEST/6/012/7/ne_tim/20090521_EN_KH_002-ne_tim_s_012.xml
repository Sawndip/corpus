<teiHeader>
<fileDesc>
<titleStmt>
  <title>"กอล์ฟ ธีรเสฏฐ์"งานดนตรีสด แนวฟังสบายเน้นให้ความสุข  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXhOakl4TURVMU1nPT0=&sectionid=TURNeE1nPT0=&day=TWpBd09TMHdOUzB5TVE9PQ==  </bibl>
</sourceDesc>
</fileDesc>
</teiHeader>
<news>
<headline>"กอล์ฟ ธีรเสฏฐ์"งานดนตรีสด แนวฟังสบายเน้นให้ความสุข</headline>
<lead></lead>
<neck></neck>
<body><p>หลังจากปล่อยซิงเกิ้ล "คืนคู่ดาว" มาประมาณครึ่งปี ล่าสุดนักร้องหนุ่มใหญ่ "ธีรเสฏฐ์ วรรธ นะโชติชัย" ได้ออกมินิอัลบั้มโดยใช้ชื่อว่า "กอล์ฟ ธีรเสฏฐ์" แต่ด้วยแรงทุนในการโปรโมตมีน้อย "หนุ่มกอล์ฟ" จึงพาโปรดิวเซอร์คู่กาย "ชลกฤษ รัตนนิธิพร" เดินสายโปรโมตด้วยตัวเอง</p>
<p>โดย "กอล์ฟ" เผยถึงเพลงในอัลบั้มแรกของตนว่า "อัลบั้มนี้แนวเพลงสตริงอีซี่ลิสเซนนิ่ง เป็นเพลงที่ฟังสบายๆ โดยเน้นกลุ่มคนฟังเป็นผู้ใหญ่ และก็กลุ่มของคนวัยทำงาน ซึ่งในอัลบั้มนี้เราใช้เวลาในการทำปีครึ่ง แต่เริ่มทำงานกันจริงใช้เวลาประมาณ 1 ปี เนื้อเพลงและก็ดนตรีโปรดิวเซอร์เขาเป็นคนแต่ง และต้องบอกเลยว่าในการอัดอัลบั้มชุดนี้เราใช้เครื่องดนตรีสดทั้งหมด ทุกชิ้น ซึ่งมันเป็นการลงทุนที่ค่อนข้างสูง แต่เราก็ทำเพราะให้มันออกมาดีที่สุด อีกอย่างเนื้อหาเพลงในอัลบั้มนี้ก็ดีมาก แล้วก็เป็นเพลงที่ฟังสบายๆ เราปล่อยซิงเกิ้ลเพลง "คืนคู่ดาว" ไปแล้ว ซึ่งได้รับกระแสตอบรับกลับมาน่าพอใจ"</p>
<p>"หลายคนสงสัยว่าผมลงทุนเองทั้งหมดและลงทุนเยอะไม่กลัวว่ามันไม่คุ้มเหรอ ผมทำแล้วผมไม่กลัว ที่ทำเพราะมีความสุขในการทำเพลง ถือว่าผมซื้อความสุข สุดท้ายขอฝากเพลงในอัลบั้มนี้ไว้ด้วยนะครับ ลองไปหาซื้อไปฟังกัน รับรองว่าเพลงมีความหมายดีทุกเพลงครับ"</p></body>
</news>
