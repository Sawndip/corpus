<teiHeader>
<fileDesc>
<titleStmt>
  <title>หามลิเกไชยาส่งรพ. ปูดองเป็นเหตุ ทรุดหนักเกือบช็อก  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-04 18:23:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/3764  </bibl>
</sourceDesc>
</fileDesc>
</teiHeader>
<news>
<headline>"ไชยา มิตรชัย"ออกจากรพ.ร่วมแสดงวันฉัตรมงคล</headline>
<lead>"ไชยา มิตรชัย" ออกจากโรงพยาบาลแล้ว หวังนำคณะลิเกแสดงเนื่องในวันฉัตรมงคลที่ท้องสนามหลวง เจ้าตัวบอกงานสำคัญ "คนเดียวจะทำให้เสียงานไม่ได้"ด้านแพทย์บอกเป็นความต้องการของคนไข้จึงอนุญาต</lead>
<neck></neck>
<body><p>หลังจากเมื่อช่วงเย็นของเมื่อวันที่ 4 พ.ย.ผ่านมา นายเสมา สมบูรณ์ หรือ ไชยา มิตรชัย นักร้อง พระเอกลิเกชื่อดังถูกห้ามส่งโรงพยาบาลอ่างทองเวชการ 2 (หมอประเจิด ) ต.ศาลาแดง อ.เมืองอ่างทอง จ.อ่างทอง หลังรับประทานส้มตำปูดอง จนเกิดอาการท้องเสียอย่างรุนแรง</p>
<p>ความคืบหน้าวันนี้(5พ.ย.) เมื่อเวลา <time when="10:20:00">10.20 น.</time> ผู้สื่อข่าวเดินทางไปยังห้องพิเศษของโรงพยาบาลเพื่อดูอาการ ปรากฏว่า ไชยา ยังไม่ตื่นนอนเนื่องจากยังมีอาการเพลียอยู่</p>
<p>นพ.นพรัตน์ ศรีประดิษฐ์พงษ์ แพทย์เจ้าของไข้เปิดเผยว่า เมื่อวานนี้ทันทีที่มาถึง พบว่าร่างกายมีอาการอ่อนล้า วัดความดันโลหิตเหลือเพียง 90/60 จึงต้องรีบให้น้ำเกลือแร่และยากระตุ้นหัวใจ พร้อมทั้งให้ออกซิเจนช่วยหายใจและวันนี้หลังจากนอนพักพื้นแล้วปรากฏว่าอาการดีขึ้น วัดความดันเมื่อเช้าได้ 120/70 ซึ่งถือว่าปกติแล้วแต่อาการโดยทั่วไปยังถือว่ามีการการที่อ่อนเพลียอยู่ เมื่อคืนก็ยังท้องเสียอยู่ อย่างไรตามยังต้องให้นอนพักต่อจนร่างกายแข็งแรงขึ้นกว่านี้</p>
<p>นางวงเดือน ใจกว้าง แม่ของพระเอกลิเกคนดังกล่าวว่า วันนี้เป็นวันฉัตรมงคล ซึ่งต้องนำคณะลิเกไปแสดงที่ท้องสนามหลวงในตอน 1 ทุ่ม และร่วมแสดงคอนเสิร์ตเวทีไทตอน 4 ทุ่ม ซึ่ง ไชยา บ่นอยากจะไปให้ได้ ซึ่งก็ต้องดูอาการช่วงบ่ายก่อนว่าดีขึ้นหรือเปล่าหากดีขึ้นก็จะไปแสดง</p>
<p>"ไชยา มิตรชัย"ออกจากรพ.ร่วมแสดงวันฉัตรมงคล</p>
<p>ต่อมาเมื่อเวลา <time when="15:00:00">15.00 น.</time> "แอน มิตรชัย" พร้อมด้วยนางวงเดือน ได้เดินทางไปขอรับตัว ไชยา เข้ากรุงเทพฯ เพื่อนำคณะลิเกแสดงในวันฉัตรมงคลที่ท้องสนามหลวง  โดย "ไชยา" ได้กล่าวว่า งานนี้เป็นงานสำคัญและเป็นงานใหญ่งานหนึ่ง ตนคนเดียวจะทำให้เสียงานไม่ได้ เพราะถ้าหากไปแล้ว ตนไม่สามารถเล่นได้ คนอื่นก็คงจะเล่นแทน</p>
<p>นพ.นพรัตน์ กล่าวว่า การออกไปจากโรงพยาบาลของ ไชยา ครั้งนี้ เป็นความต้องการของทางคนไข้เอง ซึ่งคนไข้ก็มีเหตุผล ในส่วนของอาการนั้น ก็ยังมีอาการอ่อนเพลียอยู่บ้าง ที่จริงแล้วตนได้ให้ ไชยา พักต่ออีก 1 วัน แต่เพราะติดงานสำคัญจึงอนุญาตให้กลับบ้านได้</p></body>
</news>
