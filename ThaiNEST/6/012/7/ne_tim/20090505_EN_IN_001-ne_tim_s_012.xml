<teiHeader>
<fileDesc>
<titleStmt>
  <title>เปิดกล้องละคร กรรมพยากรณ์  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-05 20:56:10  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=169941  </bibl>
</sourceDesc>
</fileDesc>
</teiHeader>
<news>
<headline>เปิดกล้องละคร กรรมพยากรณ์</headline>
<lead>เปิดกล้องละครแนวสร้างสรรค์สังคมเรื่อง �กรรมพยากรณ์� ตอนชนะกรรม จากบทประพันธ์ของนักเขียนชื่อดัง �ดังตฤณ� ผู้เขียน �เสียดายคนตายไม่อ่าน� มาถ่ายทอด สู่จอโทรทัศน์ครั้งแรก พร้อมนักแสดงชื่อดังมากมาย นำโดย ก้อง สหรัถ สังคปรีชา, กบ ทรงสิทธิ์ รุ่งนพคุณศรี, นาถ Season Change, จิ๊บ วสุ แสงสิงห์แก้ว, อี้ แทนคุณ จิตต์อิสระ และ กิ๊ก มยุริญ ผ่องผุดพันธุ์ ออกอากาศทาง ทีวีไทย กรกฎาคมนี้</lead>
<neck></neck>
<body><p>วัดพระราม ๙ ฯ กรุงเทพฯ 29 เมษายน 2552 : ด้วยกองทุนเผยแผ่ฯวัดพระราม ๙ กาญจนาภิเษก ร่วมกับสำนักพิมพ์ ฮาวฟาร์ ได้นำบทประพันธ์แนวธรรมะร่วมสมัยที่ โด่งดังและมียอดขายตีพิมพ์สูงสุดเรื่องหนึ่งของประเทศไทย โดยนักเขียนซึ่งเป็นที่กล่าวขวัญมากที่สุดคนหนึ่งผู้เขียน �เสียดายคนตายไม่ได้อ่าน� ซึ่งตีพิมพ์เป็นครั้งที่ 16 ภายในระยะเวลาไม่กี่เดือน นาม �ดังตฤณ� มาถ่ายทอดสู่จอโทรทัศน์ครั้งแรก ทางช่องทีวีไทย (TPBS) ออกอากาศวันเสาร์ � วันอาทิตย์ หลังข่าวภาคค่ำ เริ่มวันเสาร์ที่ 4 กรกฎาคมนี้</p>
<p>กรรมพยากรณ์ ละครธรรมะสร้างสรรค์แนวใหม่ที่ได้ดารานักร้องชื่อดังแถวหน้าของเมืองไทย �ก้อง สหรัถ สังคปรีชา� รับบทพระเอก ประกบคู่ครั้งแรกกับ �นาถ ยุวนาถ อาระยานิมิตสกุล� นางเอกวัยรุ่นซึ่งโด่งดังจากภาพยนตร์เรื่อง Season Change เพราะอากาศเปลี่ยนแปลงบ่อย กับการรับบทครั้งสำคัญที่จะเปลี่ยนแปลงเธอไปตลอดชีวิต และนักแสดงสาวเจ้าบทบาท �กิ๊ก มยุริญ ผ่องผุดพันธุ์� กับบทที่เธอเฝ้ารอคอยและท้าทายความสามารถของเธออย่างที่สุด นอกจากนี้ยังมีสุดยอดดารานักร้องชั้นนำของเมืองไทย �กบ ทรงสิทธิ์ รุ่งนพคุณศรี� กับบทหมอดู �ผู้พยากรณ์กรรม� ผู้บ่งบอกชะตากรรมของทุกคนกับบทบาทที่สำคัญที่สุดในชีวิตของเขา ที่สำคัญยังเป็นการหวนคืนจอแก้วอีกครั้งของพระเอกและนักร้อง มากฝีมือ �จิ๊บ วสุ แสงสิงห์แก้ว� กับบทบาทใหม่ที่คุณจะหาชมที่ไหนไม่ได้อีกแล้ว โดยมี �ตา สุรางคณา สุนทรพนาเวช� ซึ่งเป็นทั้งนักแสดงและ �ผู้อำนวยการผลิต� เป็นครั้งแรก ร่วมด้วย �อี้ แทนคุณ จิตต์อิสระ� ซึ่งกลับคืนจออีกครั้งเช่นกัน และนักแสดงสมทบอีกมากมาย</p>
<p>โดยละคร �กรรมพยากรณ์ ตอนชนะกรรม� ออกอากาศทางสถานีทีวีไทย (TPBS) หลังข่าวภาคค่ำ วันเสาร์ � วันอาทิตย์ เริ่มวันเสาร์ ที่ 4 กรกฎาคม เป็นต้นไป</p></body>
</news>
