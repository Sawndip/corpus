<teiHeader>
<fileDesc>
<titleStmt>
  <title>หนุ่มโรคจิตโทรป่วน'บลู-เอลิกา'ชวนถ่ายโป๊ขึ้นปก  </title>
  <author>ทีมข่าวบันเทิง  </author>
</titleStmt>
<publicationStmt>
  <publisher>ไทยรัฐ  </publisher>
  <pubPlace>http://www.thairath.co.th  </pubPlace>
  <date>2009-05-25 21:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.thairath.co.th/content/ent/8437  </bibl>
</sourceDesc>
</fileDesc>
</teiHeader>
<news>
<headline>หนุ่มโรคจิตโทรป่วน'บลู-เอลิกา'ชวนถ่ายโป๊ขึ้นปก</headline>
<lead>'บลู-เอลิกา' ดัชชี่เกิร์ล 2001 ขึ้นโรงพัก สน.ทองหล่อ แจ้งความถูกโรคจิตอ้างตัวเป็นช่างภาพนิตยสารชื่อดังโทรติดต่อให้ถ่ายแบบโป๊ขึ้นปก คาดเป็นคนใกล้ชิด เพราะรู้เรื่องส่วนตัวตนดี พร้อมมอบเบอร์โทรให้  ตร.เร่งลากคอ  ... </lead>
<neck></neck>
<body><p>ผู้สื่อข่าวรายงานว่า เมื่อเวลา <time when="19:00:00">19.00 น.</time> วันที่ 25 พ.ค. น.ส.เอลิกา หรือบลู พลอยอัมพร อายุ 23 ปี ดารา และผู้ชนะการประกวดดัชชี่เกิร์ล 2001 อยู่บ้านเลขที่ 35/47 หมู่ 7 ต.จันทนิมิต อ.เมือง จ.จันทบุรี เดินทางมาที่ สน.ทองหล่อ เข้าพบ ร.ต.ท.นุกูล สุขสด ร้องเวร สน.ทองหล่อ แจ้งความเรื่องคนโรคจิตอ้างตัวว่าเป็นช่างภาพนิตยสารชื่อดัง โทรมาติดต่อให้ถ่ายแบบโป๊  </p>
<p>น้องบูล สาวดัชชี่เกิร์ล เปิดเผย ว่า เมื่อช่วง3-4 เดือนที่ผ่านมา ตอน<time when="04:00:00"><offset>ประมาณ</offset>ตี 4</time> มีเบอร์โทรศัพท์แปลกโทรเข้ามาที่มือถือของตน โดยอ้างตัวว่าชื่อ หนึ่ง เป็นช่างภาพนิตยสารชื่อดังฉบับหนึ่งติดต่อให้ถ่ายแบบลงปกนิตยสาร โดยให้ท่อนบนใส่เสื้อ ขณะที่ท่อนล่างเปลื้องผ้า ซึ่งตนเห็นว่าแรงเกินไป ไม่เหมาะสม จึงปฏิเสธไป และก่อนว่างหูโทรศัพท์ หนุ่มโรคจิตยังขอร่วมหลับนอนด้วย นอกจากนี้ ยังมีการโทรศัพท์เข้าบ้านที่จันทบุรี โดยแม่เป็นคนรับ และยังติดต่อให้ตนไปถ่ายแบบโป๊ดังกล่างอีก ซึ่งโทรศัพท์มาบ่อยมากจนสร้างความรำคาญให้กับแม่ </p>
<p>น.ส.เอลิกา หรือบลู กล่าวต่อว่า ล่าสุด เมื่อช่วงเช้า หนุ่มโรคจิตยังโทรศัพท์เข้าที่ห้องพัก  ซึ่งเบอร์นี้ไม่มีใครรู้ โดยอ้างชื่อหนึ่งเหมือนกัน และติดต่อให้ไปถ่ายแบบโป๊ดังกล่าวอีก ซึ่งตนได้หลอกคุย และได้ทราบว่าคนที่โทรมารู้ข้อมูลส่วนตัวเป็นอย่างดี จึงคาดว่าเป็นคนใกล้ชิด หรือช่างภาพที่เคยร่วมงานกันมา โดยก่อนวางหูตนได้ขอเบอร์โทรศัพท์มือถือไว้เพื่อจะติดต่อกลับ จากนั้นจึงโทรศัพท์ไปเช็คตามนิตยสารที่เคยร่วมงานถ่ายแบบไว้ เพื่อสอบถามว่ามีช่างภาพชื่อหนึ่งหรือไม่ ซึ่งได้รับคำตอบว่าไม่มี </p>
<p>น้องบูล สาวดัชชี่เกิร์ล กล่าวอีกว่า ที่วันนี้ตนตัดสินใจเข้าแจ้งความ เพราะรู้สึกกลัว และอยากให้เจ้าหน้าที่ตำรวจติดตามตัวคนนี้มาพูดคุย เพื่อไม่ให้โทรมาอีก พร้อมมอบเบอร์โทรศัพท์ของช่างภาพหนึ่งให้เจ้าหน้าตำรวจไปตรวจสอบ</p>
<p>ร.ต.ท.นุกูล กล่าวด้วยว่า เจ้าหน้าที่ได้ทำการลงบันทึกประจำวันไว้ และจะนำเบอร์โทรศัพท์ไปตรวจสอบว่ามีการจดทะเบียนไว้หรือไม่ เพื่อเรียกตัวมาสอบสวนดำเนินคดีต่อไป</p></body>
</news>
