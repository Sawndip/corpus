<teiHeader>
<fileDesc>
<titleStmt>
  <title>ศาลรับฟ้องลีเดียร้องหมอกฤษฏ์ทำนายท้อง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-05-07 10:10:47  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=170167  </bibl>
</sourceDesc>
</fileDesc>
</teiHeader>
<news>
<headline>ศาลรับฟ้องลีเดียร้องหมอกฤษฏ์ทำนายท้อง</headline>
<lead>ศาลอาญาประทับรับฟ้องคดี "ลิเดีย" ยื่นฟ้องหมอกฤษฏ์ ฐานหมิ่นประมาท กรณีให้สัมภาษณ์คอนเฟิร์ม "ตั้งท้องชัวร์"</lead>
<neck></neck>
<body><p>ศาลอาญารัชดามีคำสั่งประทับรับฟ้องในคดีที่ น.ส.ศรัณย์รัชต์ วิสุทธิธาดา หรือ ลีเดีย นักร้องชื่อดังแห่งค่ายอาร์เอสโปรโมชั่น จำกัด (มหาชน) เป็นโจทก์ยื่นฟ้อง นายศุกฤษฏ์ ปทุมศรีวิโรจน์ หรือ หมอกฤษฏ์ คอนเฟิร์ม หมอดูชื่อดังเป็นจำเลยในความผิดฐานหมิ่นประมาท จากกรณีที่ หมอกฤษฏ์ คอนเฟิร์ม ให้สัมภาษณ์กับสื่อมวลชนทางรายการโทรทัศน์ช่องหนึ่ง</p>
<p>โดยอ้างว่าดูดวงของ ลีเดีย มีเกณฑ์การตั้งครรภ์ ทั้งที่ความจริง ลีเดีย ไม่ได้ตั้งครรภ์แต่อย่างใด ซึ่งคำให้สัมภาษณ์ดังกล่าวทำให้โจทก์ได้รับความเสียหาย เสื่อมเสียชื่อเสียง ซึ่งวันนี้โจทก์ จำเลย ไม่มาศาลมีเพียงผู้รับมอบอำนาจเดินทางมาศาลเท่านั้น โดยศาลพิเคราะห์พยานหลักฐานจากการนำสืบของพยานโจทก์ในขั้นไต่สวนมูลฟ้อง แล้วเห็นว่าคดีมีมูลจึงมีคำสั่งประทับรับฟ้องและให้นัดพร้อมคู่ความในวันที่ 20 ก.ค. นี้ </p></body>
</news>
