<teiHeader>
<fileDesc>
<titleStmt>
  <title>แบมควงโบ๊ทหมั้นอุบสินสอดอีก2-3เดือนแต่ง  </title>
  <author>ไอ.เอ็น.เอ็น.  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2009-04-26 20:37:39  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.innnews.co.th/entertain.php?nid=168721  </bibl>
</sourceDesc>
</fileDesc>
</teiHeader>
<news>
<headline>แบมควงโบ๊ทหมั้นอุบสินสอดอีก2-3เดือนแต่ง</headline>
<lead>"แบม"ควง "โบ๊ท"หมั้นอุบสินสอด ลั่นอีก 2-3 เดือนแต่ง รับเลิกเล่นการเมืองหันทำธุรกิจร่วมกัน เผยชวน "บรรหาร"เป็นประธานวันแต่ง</lead>
<neck></neck>
<body><p>ชื่นมื่นสำหรับงานพิธีหมั้นระหว่าง "แบม จณิสตา ลิ่วเฉลิมวงศ์" กับ "โบ๊ท บุตรรัตย์ จรูญสมิทธิ์" โดยมีขบวนขันหมากไปสู่ขอฝ่ายหญิง ถือเป็นพิธีเรียบง่าย ได้ฤกษ์หมั้นเวลา <time when="09:29:00">09.29 น.</time> ในวันอาทิตย์ 26 เมษายน 2552 จัดขึ้น ณโรงแรมแมนดาริน โอเรียนเต็ล ซึ่งมีคุณ "มีชัย ฤชุพันธ์" อดีตประธานรัฐสภา มาเป็นประธานในพิธี พร้อมด้วยผู้ใหญ่ฝ่ายชาย ดร.สุบิน ปิ่นขยัน อดีตรัฐมนตรีช่วยการกระทรวงการคลัง และภรรยา และผู้ใหญ่ฝ่ายหญิง คุณเชาว์ สายเชื้อ อดีตประธานตุลาการศาลรัฐธรรมนูญ เป็นคุณลุงของแบม ม.ร.ว.ทัชวรรณ สายเชื้อ เป็นคุณป้าแท้ๆของคุณแบม เรียกว่าบรรยากาศภายในงานมีกลิ่นไอหอมหวานเลยทีเดียว</p>
<p>งานนี้ "แบม"แต่งกายชุดไทยสไบปักทั้งฝืนสีทอง ส่วน "โบ๊ท"แต่งกายด้วยเสื้อผ้าไหมชุดพระราชทานสีครีมทอง ด้านน้องสาวคนสวย "โบ ชญาดา" ได้เป็นผู้นำทำหน้าที่นำตัว เจ้าสาวเข้าสู่ห้องพิธี โดยที่เจ้าบ่าวรอรับช่อดอกไม้ 1 ช่อ เหล่าบรรดาญาติผู้ใหญ่ที่สนิท และเพื่อนสนิทของทั้งสองฝ่ายมากันคับคั่ง เริ่มต้นพิธีการหมั้นโดยที่ฝ่ายชายได้มอบเครื่องประดับเป็นต่างหู และสร้อยข้อมือทองฝังเพชรให้แบม แล้วทั้งคู่ก็สวมแหวนหมั้นให้แก่กัน</p>
<p>แถมยังได้รับความอบอุ่น เมื่อภายในได้แต่งกายเป็นโทนสีฟ้าและสีชมพู เนื่องจากคุณแบมเกิดวันศุกร์เป็นสีฟ้า และคุณโบ๊ทเกิดวันอังคารเป็นสีชมพู ดังนั้นทั้งคู่จึงได้สลับสีกันได้ ด้านฝ่ายหญิงเป็นสีชมพู ฝ่ายชายเป็นสีฟ้า ทั้งนี้ของชำร่วยที่มอบในงานเป็นครีมทามือขนาดพกพา ทั้งนี้ก็ได้เปิดใจถึงพิธีในวันนี้ว่า "ช่วงเช้าที่ทำพิธีตอนเช้า โดยมีเฉพาะญาติสนิท พิธีหมั้นเรียบง่ายตามประเพณี เราสองคนสวมแหวนหมั้นให้กันและกัน แล้วก็ให้เครื่องประดับกันนิดหน่อย ซึ่งเราก็มีอายุขึ้นหลัก 4 ทั้งคู่ ถือเป็นช่วงโค้งสุดท้าย วันนี้เราก็ดีใจมาก"</p>
<p>แหวนหมั้นเป็นอย่างไรบ้าง "เราก็ไม่ได้เน้นรายละเอียด เพราะเราไม่เน้นเรื่องวัตถุ เน้นในเรื่องของประเพณี ความเหมาะสมของทั้งสองฝ่าย แหวนหมั้นถือเป็นของพิเศษ เพราะไปเลือกดูด้วยกัน" </p>
<p>เรื่องแต่งงานจัดขึ้นเมื่อไหร่ "จริงๆ ก็แพลนไว้เดือนหน้า แต่คงต้องรอไปอีก 2-3 เดือน ซึ่งทางผู้ใหญ่บอกให้รออีกสักหน่อย อยากให้กำหนดของผู้ใหญ่ทั้งสองฝ่ายก่อน"</p>
<p>คอนเซ็ปต์ของงานเป็นอย่างไร "ความจริงก็เน้นญาติผู้ใหญ่มากกว่า คอนเซ็ปต์ของงานไม่ได้หรูหรา อลังการอะไรมาก คิดว่าเชิญแขกมาก็ต้องดูแลให้ทั่วถึง ในวันงานได้ชวนหัวหน้าพรรคมาเป็นประธานในพิธีด้วย ท่านก็ดีใจ และก็ให้โอวาทนิดหน่อย"</p>
<p>ประทับใจตรงไหน โบ๊ท : ผมก็เคยให้สัมภาษณ์ไปบ้างแล้ว ซึ่งคุณแบมเป็นคนที่มีเสน่ห์ พอได้ค้นพบก็ถือว่าโชคดีที่ได้มาเจอกัน จริงๆแล้วเราโชคดีที่ได้มาเจอกัน พอลองมาคุย ได้ไปทำความรู้จักผู้ใหญ่ทางบ้านเขา เขาเป็นคนที่มีความสามารถในเรื่องงาน แต่ในเรื่องการเมืองคงจะต้องให้เขาพักเอาไว้ก่อนเพราะวันนี้เราคิดจะเริ่มต้นมีครอบครัว ผมทราบว่าผลงานของเขาทำได้ดีและผมก็ประทับใจ</p>
<p>แบม : พี่โบ๊ทเขาเป็นคนตรง จริงใจ เป็นคนมีความคิดที่เป็นผู้ใหญ่ เกินหน้าของเขาซะอีก สำหรับความอบอุ่นและความมั่นใจ อันนี้ถือเป็นสิ่งสำคัญ ซึ่งพี่โบ๊ทก็เป็นได้เพราะเขาเป็นคนที่กตัญญู รักครอบครัว สุดท้ายแล้วเมื่อเราแต่งงานก็คิดว่า เขาก็ต้องรักครอบครัวเขาด้วยนั้นเอง</p>
<p>แล้วเรื่องของเรือนหอเป็นอย่างไรบ้าง โบ้ท : ผมได้ซื้อคอนโดย่านทองหล่อ ผมก็ได้พาเขาไปดูแล้ว เพื่อจะได้ให้เขามองว่าเป็นอย่างไรบ้าง เขาก็ชอบด้วย"</p>
<p>จะมีลูกเลยมั้ย โบ๊ท : ยังไม่ได้แต่งงาน ด้วยอายุ ก็อยากมีชายคน หญิงคน แบม : ขอซักพักก่อนแล้วกัน </p></body>
</news>
