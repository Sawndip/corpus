<teiHeader>
<fileDesc>
<titleStmt>
  <title>เตรียมพบความมันส์"ไนท์ แอท เดอะมิวเซียม 2ฯ" (สกู๊ปพิเศษ)  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-21 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=162303  </bibl>
</sourceDesc>
</fileDesc>
</teiHeader>
<news>
<headline>เตรียมพบความมันส์"ไนท์ แอท เดอะมิวเซียม 2ฯ" (สกู๊ปพิเศษ)</headline>
<lead></lead>
<neck></neck>
<body><p>ทเวนตี้ เซ็นจูรี่ ฟ๊อกซ์ ชวนครอบครัวมาสร้างสรรค์ จับมือกันมาระเบิดความมันส์ กับภาพยนตร์แนวแอ็คชั่นคอมเมดี้,แฟนตาซี,ผจญภัย,ครอบครัวเรื่องล่าสุดของผู้กำกับ "ชอว์น เลวี่" ใน "Night at the Museum:Battle of the Smithsonian" (ไนท์ แอท เดอะ มิวเซียม 2 มหึมาพิพิธภัณฑ์ ดับเบิ้ลมันส์ทะลุโลก) กับเรื่องราวผจญภัยสุดเหวี่ยงสุดมหัสจรรย์อีกครั้งของ "ลาร์รี่ ดาลี่" ที่คราวนี้ย้ายมาเผชิญหน้ากับคู่ปรับหน้าใหม่ ณ พิพิธภัณฑ์สมิธโซเนียน ซึ่งถือว่าใหญ่ที่สุดแห่งหนึ่งของโลก</p>
<p>นำแสดงโดย เบ็น สติลเลอร์,เอมี่ อดัมส์,โอเว็น วิลสัน,แฮ้งค์ อาซาเรีย,คริสโตเฟอร์ เกสต์,อัลเลน ชาแบ็ท,ริค เจอร์เวส,สตีฟ คูแกน,บิล เฮเดอร์ และ รอบิ้น วิลเลี่ยมส์ บทภาพยนตร์โดย โรเบิร์ต เบ็น กาแรนต์ กับ โธมัส เล็นน่อน ทีมงานสร้างภาพยนตร์ได้ช่วยกันเนรมิต "Night at the Museum:Battle of the Smithsonian" ให้มีความยิ่งใหญ่ สมกับเป็นภาพยนตร์แนวแอ็คชั่นสุดผจญภัยเรื่องแรก ที่ได้รับอนุญาตให้เข้าไปตั้งกองถ่ายกันในสถานที่จริงคือ สถาบันสมิธโซเนี่ยน พิพิธภัณฑ์ที่ใหญ่ที่สุดและมีผู้เข้าเยี่ยมชมมากที่สุดในโลก</p>
<p>เรื่องราวความสนุกสนานเกิดขึ้นเมื่อลาร์ลี่พบว่าเพื่อนแท้ของเขาในพิพิธภัณฑ์ถูกแพ็คส่งไปสถาบันสมิธโซเนี่ยน ลาร์รี่จึงเดินทางไปช่วยบรรดาเพื่อนของเขา การผจญภัยจึงเริ่มต้นขึ้นแต่จะเป็นอย่างไรต้องติดตามในภาพยนตร์เรื่องนี้ หากใครที่ยังไม่เคยเป็นแฟนหนังแนวคอมเมดี้แล้วอยากคลายเครียดลองชมภาพยนตร์แอ็คชั่นคอมเมดี้,แฟนตาซี,ผจญภัย,ครอบครัวเรื่องนี้ได้ เข้าฉายพร้อมกันทั่วโลก 21 พฤษภาคมนี้ ในโรงภาพยนตร์เท่านั้น</p></body>
</news>
