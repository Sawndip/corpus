<teiHeader>
<fileDesc>
<titleStmt>
  <title>"ป้อง"ปลื้มรับหน้าที่ไกด์พาเที่ยวทั่วไทย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-08 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=160427  </bibl>
</sourceDesc>
</fileDesc>
</teiHeader>
<news>
<headline>"ป้อง"ปลื้มรับหน้าที่ไกด์พาเที่ยวทั่วไทย</headline>
<lead></lead>
<neck></neck>
<body><p>ร้างงานพิธีกรไปพักใหญ่ ล่าสุด "ป้อง-ณวัฒน์ กุลรัตนรักษ์" หวนคืนจ้อหน้าจอแล้ว กับบทบาทไกด์พิเศษในฐานะพิธีกรรายการ "SEE SIAM" (ศรีแห่งสยาม) โดยป้องเผยว่า </p>
<p>"ปกติผมไม่ค่อยได้รับงานพิธีกร แต่พอทีมงานรายการ SEE SIAM นำรูปแบบรายการมาให้ดูก็ตกลงทันที เพราะจะได้เป็นส่วนหนึ่งในการโปรโมทการท่องเที่ยวของประเทศไทย ถึงจะต้องทำการบ้านศึกษาข้อมูลกันหนักหน่อย แต่เวลาไปถ่ายทำก็เหมือนได้เที่ยวพักผ่อนไปในตัว เพราะได้รับหน้าที่เป็นไกด์พิเศษ พาแขกรับเชิญและผู้ชมไปเที่ยวทั่วเมืองไทย ในสถานที่ใหม่ๆ ที่รับรองว่ายังไม่เคยมีใครไปเยี่ยมชม พร้อมแนะนำประวัติความเป็นมาของสถานที่สำคัญ และแหล่งท่องเที่ยวที่น่าสนใจต่างๆ นอกจากนี้ในแต่ละเทปยังมีการนำเสนอของดีประจำท้องถิ่น รับรองว่าใครได้ชมจะได้เห็นเมืองไทยในมุมมองใหม่ๆ แล้วจะรู้ว่าเมืองไทยยังมีดีอีกเยอะ" ป้องกล่าว</p></body>
</news>
