<teiHeader>
<fileDesc>
<titleStmt>
  <title>"เอมี่"ฟิตกล้าม"ธิดาวานร2"  </title>
  <author>ข่าวสด  </author>
</titleStmt>
<publicationStmt>
  <publisher>ข่าวสด  </publisher>
  <pubPlace>http://www.khaosod.co.th  </pubPlace>
  <date>2009-05-23 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/khaosod/view_news.php?newsid=TURObGJuUXdOakl6TURVMU1nPT0=&sectionid=TURNeE1nPT0=&day=TWpBd09TMHdOUzB5TXc9PQ==  </bibl>
</sourceDesc>
</fileDesc>
</teiHeader>
<news>
<headline>"เอมี่"ฟิตกล้าม"ธิดาวานร2"</headline>
<lead></lead>
<neck></neck>
<body><p>ผู้ใหญ่สั่งฟิตร่างกายให้พร้อมก่อนเปิดกล้องละคร "ธิดาวานร 2" ที่ต้องมีบทบู๊มากขึ้น นางเอกสาว "เอมี่"อาเมเรีย จาคอป เผยว่า</p>
<p>"เอมี่รอเปิดกล้องละคร ธิดาวานร 2 อยู่ค่ะ ตอนนี้เตรียมความพร้อมด้วยการฟิตร่างกายอยู่ค่ะ ทางผู้ใหญ่อยากให้มีกล้ามมีซิกซ์แพ็ก ก็ไปเล่นฟิตเนสทุกวัน ช่วงนี้ผอมลงเพราะไปเล่นฟิตเนส(หัวเราะ) เพื่อให้แขนมีกล้ามเนื้อมากกว่านี้ค่ะ"</p>
<p>"ภาคนี้จะโลดโผนมากกว่าเดิม จะกลายเป็นบู๊ไปเลย ผู้ใหญ่อยากให้เราไปเรียนชกมวยด้วย ทางพี่ลอร์ด(สยม สังวริบุตร) ให้เรียนค่ะ ตอนนี้ก็ฟิตร่างกายไว้ก่อน เขาอยากให้ร่างกายของเอมี่พร้อมก่อนค่ะค่อยเปิดกล้อง" </p>
<p>จากละครก่อนข่าวภาคค่ำมาเป็นละครหลังข่าวภาคค่ำในภาค 2 ตรงนี้รู้สึกอย่างไรบ้าง "เอมี่ก็จะพยายามทำให้เหมือนละครหลังข่าวภาคค่ำเรื่องอื่นๆ ค่ะ ภาค 1 มีคนติเรื่องการแสดงของเอมี่อยู่ มาภาค 2 ก็รู้สึกกดดัน และยิ่งมาเป็นละครหลังข่าวด้วยยิ่งกดดันเข้าไปใหญ่ค่ะ"</p></body>
</news>
