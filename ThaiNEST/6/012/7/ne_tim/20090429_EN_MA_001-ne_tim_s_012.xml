<teiHeader>
<fileDesc>
<titleStmt>
  <title>ใครรีบไป"ป้ายหน้า"  </title>
  <author>มติชน  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-04-29 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01ent02290452&sectionid=0105&day=2009-04-29  </bibl>
</sourceDesc>
</fileDesc>
</teiHeader>
<news>
<headline>ใครรีบไป"ป้ายหน้า"</headline>
<lead></lead>
<neck></neck>
<body><p>จ๋า-ณัฐฐาวีรนุช ทองมี ให้สัมภาษณ์กรณีมีข่าวว่าตนรู้สึกปลื้ม เปรม บุศราคัมวงศ์ มาก จนถึงกับเป็นฝ่ายเดินหน้าไปสานสัมพันธ์ว่าเรื่องนี้ไม่เป็นความจริง และทำให้เสียหายมาก อย่างไรก็ตาม ต้องขอบคุณเปรมที่ออกมายืนยันว่าจริงๆ แล้วเขาต่างหากที่เป็นฝ่ายปลื้ม</p>
<p>"ต้องขอบคุณเขาที่ออกมาแก้ข่าวให้ จริงๆ ที่บ้านสอนมาว่าเราเป็นผู้หญิง ไม่ใช่คนสมัยใหม่ที่จะไปรุกหาใครก่อน" ณัฐฐาวีรนุชกล่าว และว่า ความจริงแล้วตนกับเปรมไม่ได้สนิทกันเป็นพิเศษ แค่เพื่อนที่เจอกันตามงานเท่านั้น ไม่เข้าใจจริงๆ ว่าข่าวออกมาจากไหน</p>
<p>ณัฐฐาวีรนุชกล่าวอีกว่า หลังมีข่าวออกมาเปรมได้โทรศัพท์มาขอโทษ ซึ่งตนบอกไปว่าไม่ต้องเพราะเขาไม่ได้ทำผิดอะไร ส่วนความสัมพันธ์ในขณะนี้ตนคงพูดแทนใครไม่ได้ แต่สำหรับตัวเองบอกได้ว่าคบกันแบบเพื่อนอย่างนี้ก็สบายใจดี</p>
<p>"จริงๆ ก็ไม่มีอะไรมากหรอก เขาจะจีบหรือเปล่ายังไม่รู้เลย แล้วจ๋ายังยืนยันคำเดิมว่าไม่รีบ ใครรีบก็ไปป้ายหน้าก่อน ป้ายนี้ต้องจอดนานนิดหนึ่ง เพราะยังต้องการปรับตัวอยู่อีกเยอะ ตอนนี้ยังไม่พร้อม ยังไม่เจอคนที่ชอบเราจริงๆ ชอบที่ตัวจ๋าจริงๆ ไม่ใช่วูบวาบ แล้วคนเราถ้าชอบจริงๆ คงรอกันได้"</p></body>
</news>
