<teiHeader>
<fileDesc>
<titleStmt>
  <title>"เรื่องของเรื่อง"กระเทาะเปลือก"สรพงษ์"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-04 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=159854  </bibl>
</sourceDesc>
</fileDesc>
</teiHeader>
<news>
<headline>"เรื่องของเรื่อง"กระเทาะเปลือก"สรพงษ์"</headline>
<lead></lead>
<neck></neck>
<body><p>คว่ำหวอดอยู่ในวงการมายามานานกว่า 40 ปี อะไรที่ทำให้ "พี่เอก-สรพงษ์ ชาตรี" โลดแล่นอยู่บนถนนสายนี้ได้ยาวนาน เจ้าตัวมานั่งเล่าให้ฟังในรายการ "เรื่องของเรื่อง" จันทร์นี้ ว่า</p>
<p> "เมื่อก่อนผมใช้ชีวิตแบบเด็กบ้านนอก พอจบป.4 ก็บวชเรียน จนได้มาพบท่านมุ้ย ที่ชักชวนให้มาอาศัยอยู่ที่วังละโว้ และเริ่มชีวิตในวงการบันเทิงด้วยการเป็นเด็กยกของ จัดไฟ เสิร์ฟน้ำ ตัวประกอบ ให้ทำอะไรเอาหมด จากนั้น 2 ปีต่อมาก็ได้รับเลือกให้เป็นพระเอกครั้งแรกในภาพยนตร์ "มันมากับความมืด" จนมาถึงเรื่องที่ทำให้ผมเป็นที่กล่าวขานสุดๆ คือบท "ไอ้ขวัญ" จาก "แผลเก่า" ที่สามารถทำรายได้สูงสุดของหนังไทยในสมัยนั้น ซึ่งทำให้ผมภูมิใจมากๆ แต่ก็ไม่ได้ทระนงตนว่าเราเป็นพระเอกดังนะ เพราะท่านมุ้ยย้ำเสมอว่า ท่านจะสร้างให้เราเป็นนักแสดงที่หลากหลาย ไม่ใช่พระเอกฮีโร่อย่างที่ใครๆ เรียกกันในยุคนั้นครับ" สรพงษ์กล่าว</p></body>
</news>
