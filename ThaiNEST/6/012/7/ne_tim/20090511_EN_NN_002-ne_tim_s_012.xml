<teiHeader>
<fileDesc>
<titleStmt>
  <title>"สิงโต"เจ๋ง!คว้าแชมป์"เดอะสตาร์ 5"  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-05-11 00:00:00  </date>
</publicationStmt>
<notesStmt>
  <note>บันเทิง  </note>
</notesStmt>
<sourceDesc>
  <bibl>http://www.naewna.com/news.asp?ID=160794  </bibl>
</sourceDesc>
</fileDesc>
</teiHeader>
<news>
<headline>"สิงโต"เจ๋ง!คว้าแชมป์"เดอะสตาร์ 5"</headline>
<lead></lead>
<neck></neck>
<body><p>หลังจากทำการเปิดรับสมัครค้นหานักร้องคุณภาพจากทั่ว ประเทศมาตั้งแต่เดือนพฤศจิกายน2551จนได้ตัวแทนทั้ง 4 ภาครวม 20 คนมาเข้าแข่งขันในกรุงเทพฯจากนั้นก็คัดให้เหลือ 8 ผู้เข้ารอบสุดท้ายและในที่สุดหลังจากขับเคี่ยวกันอย่างสุดมันส์ทุกสัปดาห์ เราก็ได้ผู้เข้ารอบ 2 คนสุดท้ายคือ "สิงโต-สิงหรัตน์ จันทร์ภักดี" และ "ดิว-พงศธร สุภิญโญ" ที่ทั้งคู่ได้ทำการแข่งขันรอบสุดท้ายกับโจทย์ "มินิคอนเสิร์ต30นาที" เมื่อค่ำวันก่อน ซึ่งทั้งคู่เรียกได้ว่าสูสีกันสุดๆ โดยสิงโตกวาดคะแนนไป 53 คะแนน และดิวได้คะแนนไป 47 คะแนน ซึ่งทั้งคู่ได้เลือกร้องเพลงส่งท้าย โดยดิวเลือกเพลง "เก็บอยู่ในหัวใจ" มาเป็นโชว์สุดท้าย ส่วนสิงโตเลือกเพลง "กันและกัน" มาบ๊ายบายเวที จากนั้นทั้งเดอะสตาร์ทั้ง 8 คนก็ได้ขึ้นโชว์คอนเสิร์ตกันพร้อมหน้าพร้อมตาอย่างสนุกสนาน จนมาถึงวินาทีสำคัญที่สองพิธีกร แฟรงค์-เอกกี้ ขึ้นมาประกาศผลรางวัลโดยผู้ที่ได้เป็นแชมป์ "เดอะสตาร์" คนที่ 5 ของเมืองไทยคือ "สิงโต-สิงหรัตน์ จันทร์ภักดี" หนุ่มน้อยวัยเพียง 16 ปี จากจังหวัดขอนแก่น หนึ่งเดียวจากภาคอีสานได้แชมป์ไปในปีนี้ โดยมี "ผอ.ศุทธิชัย บุญนาค" ผู้ช่วยผู้อำนวยการใหญ่สถานีโทรทัศน์ โมเดิร์นไนน์ ทีวี ขึ้นมอบช่อดอกไม้แสดงความยินดี และ "ดี้-นิติพงษ์ ห่อนาค" รองกรรมการผู้อำนวยการสายงานธุรกิจเพลง บมจ.จีเอ็มเอ็ม แกรมมี่ ขึ้นมอบถ้วยรางวัล</p></body>
</news>
