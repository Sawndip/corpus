<teiHeader>
<fileDesc>
<titleStmt>
  <title>เยาวเรศ เชื่อทักษิณยุติก็ถูกย่ำยีไม่เลิก  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-17 18:52:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/home/detail/politics/politics/20090317/25563/%E0%B9%80%E0%B8%A2%E0%B8%B2%E0%B8%A7%E0%B9%80%E0%B8%A3%E0%B8%A8-%E0%B9%80%E0%B8%8A%E0%B8%B7%E0%B9%88%E0%B8%AD%E0%B8%97%E0%B8%B1%E0%B8%81%E0%B8%A9%E0%B8%B4%E0%B8%93%E0%B8%A2%E0%B8%B8%E0%B8%95%E0%B8%B4%E0%B8%81%E0%B9%87%E0%B8%96%E0%B8%B9%E0%B8%81%E0%B8%A2%E0%B9%88%E0%B8%B3%E0%B8%A2%E0%B8%B5%E0%B9%84%E0%B8%A1%E0%B9%88%E0%B9%80%E0%B8%A5%E0%B8%B4%E0%B8%81.html  </bibl>
</sourceDesc>
</fileDesc>
</teiHeader>
<news>
<headline>เยาวเรศ เชื่อทักษิณยุติก็ถูกย่ำยีไม่เลิก</headline>
<lead>น้องสาว"ทักษิณ"รู้ข่าวสามี "เยาวภา"เจอกล่าวหาสั่งการ 7ตุลาฯ เชื่อ"ชินวัตร"ถูกกระทำไม่เลิกแม้พี่ชายจะยุติบทบาท ปัด"ยิ่งลักษณ์"ไปดูส.ส.ภาคใต้</lead>
<neck></neck>
<body><p>นางเยาวเรศ ชินวัตร ประธานสภาสตรี ในพระบรมราชินูปถัมภ์ น้องสาว พ.ต.ท.ทักษิณ ชินวัตร อดีตนายกรัฐมนตรี เปิดเผยถึงกรณีมีกระแสข่าวว่า พี่ชายได้ร่วมวางแผนใช้ยุทธศาสตร์ตากสิน ล้มรัฐบาลว่า ยังไม่ได้พูดคุยกับพ.ต.ท.ทักษิณ </p>
<p>ส่วนการโฟนอินในระยะนี้<measure commodity="การโฟนอิน" type="จำนวน">ถี่ขึ้น</measure>นั้น มีนัยยะทางการเมืองหรือไม่ นางเยาวเรศ กล่าวว่า ส่วนตัวมองว่า เป็นการดำเนินการทางการเมือง สำหรับกรณี คณะกรรมการป้องกันและปราบปรามการทุจริตแห่งชาติ(ปปช.) แจ้งข้อกล่าวหาสั่งสลายการชุมนุม 7 ตุลาคม 2551 กับ นายสมชาย วงศ์สวัสดิ์ อดีตนายกรัฐมนตรี น้องเขย พ.ต.ท.ทักษิณ ก็ยังไม่ได้มีการพูดคุยกับนางเยาวภา ภรรยาของนายสมชาย จึงไม่ได้ให้กำลังใจอะไร เพียงแต่รับทราบจากข่าวเท่านั้น</p>
<p>“ตระกูลชินวัตร ถูกกระทำมานาน ไม่ว่า พ.ต.ท.ทักษิณ จะยุติบทบาททางการเมืองอย่างเด็ดขาดหรือไม่ แต่คนที่จ้องจะเล่นงานตระกูลชินวัตร ก็ไม่หยุดอยู่แล้ว” เธอกล่าว</p>
<p>ส่วนการเลื่อนอภิปรายไม่ไว้วางรัฐบาลเร็วขึ้น จะกระทบต่อพรรคเพื่อไทยหรือไม่ นางเยาวเรศ กล่าวว่า เป็นกระบวนทางการเมือง ซึ่งเธอและน้องสาว (น.ส.ยิ่งลักษณ์ ชินวัตร) ไม่ได้คุยกัน และเธอก็ไม่สนใจเรื่องการเมือง และขอปฏิเสธเรื่องที่ไปดูแล ส.ส.เพื่อไทย ภาคใต้ว่า ไม่เป็นความจริง และไม่ทราบว่า ข่าวดังกล่าวออกมาได้อย่างไร</p></body>
</news>
