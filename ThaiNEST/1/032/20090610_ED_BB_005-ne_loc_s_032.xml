<teiHeader>
<fileDesc>
<titleStmt>
  <title>รร.3ดาวใช้ตลาดออนไลน์ หาลูกค้าแก้วิกฤติท่องเที่ยว  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/10/news_28901976.php?news_id=28901976  </bibl>
</sourceDesc>
</fileDesc>
</teiHeader>
<news>
<headline>รร.3ดาวใช้ตลาดออนไลน์ หาลูกค้าแก้วิกฤติท่องเที่ยว</headline>
<lead>กระทรวงวิทย์หนุนอีคอมเมิร์ซช่วยโรงแรม 1-3 ดาว ซึ่งเผชิญวิกฤติยอดจองหด เตรียมปลดคน หวังหยุดเลือดหาลูกค้าใหม่รองรับ คาดเพิ่มรายได้กว่า 20% สวทช. รับดูแลล็อตแรกกว่า 300 ราย ส่งพี่เลี้ยงประกบใกล้ชิดดูแลทั่วประเทศ</lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี กล่าวว่า จากปัญหาธุรกิจท่องเที่ยวของ<placeName>ไทย</placeName>ตกต่ำลง เหตุเศรษฐกิจ<placeName>โลก</placeName> ส่งผลต่อกลุ่มโรงแรมขนาดเล็กของ<placeName>ไทย</placeName>อย่างรุนแรง สมาคมโรงแรม<placeName>ไทย</placeName>ขอให้กระทรวงวิทย์ช่วยเหลือโรงแรมขนาด 1-3 ดาว ที่มีความเสี่ยงทางธุรกิจสูง พื้นที่ท่องเที่ยวทั่วประเทศ 7 จังหวัด ระยะเวลาดำเนินการ 6-7 เดือน</p>
<p>ดังนั้น กระทรวงวิทย์จึงมีนโยบายเร่งสร้างระบบการตลาดออนไลน์ให้โรงแรมขนาดดังกล่าว และคาดว่าปีแรกจะสร้างรายได้ให้ผู้ประกอบการเพิ่มขึ้นอย่างน้อย 20% และปีต่อๆ ไปจะเพิ่มขึ้นอย่างต่อเนื่อง</p>
<p>นอกจากนี้ ยังมีแผนจัดอบรมการสร้างเว็บไซต์ และเพิ่มประสิทธิภาพของเว็บไซต์ที่มีอยู่เดิมให้ตอบสนอง หรือรองรับต่อพฤติกรรมของนักท่องเที่ยวที่เปลี่ยนไปในปัจจุบันได้ เป็นการปรับแผนงานการถ่ายทอดความรู้เรื่องการทำการตลาดออนไลน์ (e-marketing) ให้แก่ผู้ประกอบการในอุตสาหกรรมท่องเที่ยวโดยรวมมาแล้ว เมื่อปี 2551 มาให้รองรับเฉพาะกลุ่มโรงแรมขนาดเล็กได้ทันที</p>
<p>เป้าหมายของโครงการคือ ทำให้โรงแรม 100 แห่งที่ยังไม่มีเว็บไซต์ได้มีเว็บไซต์ อีก 200 มีเว็บไซต์แล้ว จะเพิ่มประสิทธิภาพ เพิ่มจำนวนผู้เข้าชมเว็บ และสามารถเปลี่ยนผู้เข้าชมเว็บไซต์ให้เป็นลูกค้าได้ในที่สุด ที่สำคัญจะช่วยลดจำนวนการเลิกจ้างพนักงานที่กำลังเกิดขึ้นในปัจจุบัน</p>
<p>“คาดว่าการปรับเปลี่ยนกำลังคนที่กำลังจะถูกปลด ให้มาเพิ่มความรู้และทักษะด้านอีมาร์เก็ตติ้ง จะช่วยให้โรงแรมที่พักระดับนี้ปรับตัวเพื่อรองรับการท่องเที่ยวแบบออนไลน์ ได้อย่างมีประสิทธิภาพขึ้น” คุณหญิงกัลยากล่าว</p>
<p>ด้านนายสุรพงษ์ เตชะหรูวิจิตร อุปนายกสมาคมโรงแรม<placeName>ไทย</placeName> กล่าวว่า ผู้ประกอบการโรงแรมขนาดเล็กจะมีปัญหาเรื่องขาดแคลนผู้รู้ด้านไอที ที่จะมาช่วยงาน ซึ่งกระทรวงวิทย์กำลังช่วยแก้ปัญหาดังกล่าว</p>
<p>เขายังยกตัวอย่างโรงแรมที่พักระดับ 4 ดาว ว่า ได้ปรับระบบเอเย่นต์ การจำหน่ายห้องพัก จากเดิมที่กว่า 80% จะผ่านตัวแทนจำหน่ายจากทุกระดับ แต่หลังจากที่ขายผ่านออนไลน์ โรงแรมสามารถขายที่พักตรงให้ลูกค้าทั่ว<placeName>โลก</placeName>ถึง 40% ทำให้โรงแรมที่พักของ<placeName>ไทย</placeName>มีส่วนแบ่งกำไรที่มากขึ้น และยังมีแนวโน้มว่าสัดส่วนนี้จะเพิ่มมากขึ้นเป็น 60% ในอนาคตอันใกล้</p>
<p>นายศักรินทร์ ภูมิรัตน ผู้อำนวยการ สำนักงานพัฒนาวิทยาศาสตร์และเทคโนโลยีแห่งชาติ (สวทช.) กล่าวว่า หน่วยงานหลักที่ดูแลโครงการนี้โดยตรงคือ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) และ<placeName>เขตอุตสาหกรรมซอฟต์แวร์ประเทศไทย</placeName> <placeName>(ซอฟต์แวร์พาร์ค)</placeName> ใช้งบประมาณสนับสนุนเบื้องต้น 5 ล้านบาท และสมาคมโรงแรม<placeName>ไทย</placeName>จะคัดเลือกและรับสมัครผู้เข้าอบรมโดยไม่จำกัดว่าต้องเป็น สมาชิกสมาคม</p>
<p>เมื่อสิ้นสุดโครงการ โรงแรมที่เข้ารับการอบรมจะมีเว็บไซต์ พร้อมบริการโฮลดิ้งปีแรก โดยซอฟต์แวร์พาร์คจะหาบริษัทซอฟต์แวร์ที่จัดทำเว็บไซต์ หรือ มีบริการเว็บสำเร็จรูปเข้าให้บริการ</p></body>
</news>
