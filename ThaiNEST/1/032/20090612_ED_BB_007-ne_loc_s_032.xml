<teiHeader>
<fileDesc>
<titleStmt>
  <title>มอนิเตอร์ : ไอพีสตาร์รุกบรอดแบนด์อินโดฯ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/12/news_28917131.php?news_id=28917131  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : ไอพีสตาร์รุกบรอดแบนด์<placeName>อินโดฯ</placeName></headline>
<lead></lead>
<neck></neck>
<body><p>รายงานข่าวจาก <placeName>บมจ.ไทยคม</placeName> กล่าวว่า บริษัทได้เปิดสถานีควบคุมเครือข่ายภาคพื้นดิน (เกตเวย์) ของไอพีสตาร์แห่งที่ 15 ที่<placeName>ประเทศอินโดนีเซีย</placeName> โดยแต่งตั้งบริษัท พีที อินฟราคอม เทเลซารานา (อินฟราคอม) ผู้ให้บริการด้านการพัฒนาโครงข่ายเทคโนโลยีสารสนเทศและโทรคมนาคมรายใหญ่ เป็นผู้ให้บริการไอพีสตาร์รายแรกในประเทศ และเป็นผู้ดูแลสถานีเกตเวย์ด้วย</p>
<p>หลังจากนี้ บริษัทพร้อมให้บริการบรอดแบนด์ความเร็วถึงกว่า 3.4 กิกะบิตต่อวินาที ครอบคลุมพื้นที่ทั่วประเทศ ซึ่งเท่ากับจำนวนผู้ใช้บรอดแบนด์ประมาณ 350,000 ราย ช่วงแรกนี้นำเสนอแพ็คเกจค่าบริการ 1 เมกะบิตต่อวินาที ด้วยราคาเริ่มต้น 49 ดอลลาร์ต่อเดือน (ไม่รวมค่าอุปกรณ์ผู้ใช้ปลายทางและค่าติดตั้ง)</p>
<p>ด้านลูกค้าเป้าหมายหลัก ได้แก่ โครงการภาครัฐ เช่น โครงการพัฒนากิจการโทรคมนาคมเพื่อประโยชน์สาธารณะ (ยูเอสโอ) เพื่อบริการด้านเสียงและข้อมูล เป็นโครงข่ายเชื่อมต่อให้กับโทรศัพท์มือถือ และให้บริการอินเทอร์เน็ตบรอดแบนด์แก่องค์กร ธุรกิจรายย่อย และผู้บริโภคทั่วไป</p>
<p>"ปณท"เปิดโหวตแสตมป์ครูเอื้อ</p>
<p>นางสาวอานุสรา จิตต์มิตรภาพ รองกรรมการผู้จัดการใหญ่ บริษัท ไปรษณีย์ไทย จำกัด (ปณท) กล่าวว่า ปณท ร่วมกับมูลนิธิสุนทราภรณ์ จัดกิจกรรมให้คอนักสะสม แฟนเพลง และบุคคลทั่วไป โหวตเลือกแบบแสตมป์สุนทราภรณ์ในดวงใจลงไปรษณียบัตร ภาพชนะการโหวตจะถูกนำไปพิมพ์เป็นแสตมป์ที่ระลึก 100 ปี ชาตกาลครูเอื้อ สุนทรสนาน</p>
<p>ทั้งนี้ ปณท ได้ออกแบบไว้ให้เลือกสองอิริยาบถ และนับเป็นแสตมป์ชุดแรกของ<placeName>เมืองไทย</placeName> ที่ให้ประชาชนทั่วไปได้เป็นผู้เลือกเองว่า ต้องการให้ภาพไหนได้รับการคัดเลือกให้เป็นนำมาจัดสร้างเป็นแสตมป์</p>
<p>"โดยเขียนหมายเลขพร้อมชื่อภาพ ที่คุณคิดว่าเป็นตัวแทนของสุนทราภรณ์ในดวงใจได้ดีที่สุด ลงบนไปรษณียบัตร ส่งเข้ามาที่ ตู้ ปณ.125 ปณท กรุงเทพฯ 10002 จนถึงวันที่ 31 ส.ค. นี้ เพื่อร่วมลุ้นของรางวัลหายากจากสุนทราภรณ์"</p>
<p>เอเอ็มดีเปิด2โปรเซสเซอร์ใหม่</p>
<p>บริษัท เอเอ็มดี ผู้ผลิตชิพอันดับสองของ<placeName>โลก</placeName> เปิดตัวโปรเซสเซอร์ใหม่ 2 รุ่น คือ เอเอ็มดี แอธลอน ทู โปรเซสเซอร์ตระกูลใหม่ที่มาพร้อมสถาปัตยกรรมดูอัล-คอร์ ที่ใช้เทคโนโลยี 45 นาโนเมตรในกระบวนการผลิต และทำงานที่ความเร็ว 3 กิกะเฮิรตซ์ รองรับระบบปฏิบัติการวินโดว์ส 7</p>
<p>นอกจากนี้ ยังมีเอเอ็มดี ฟีนอม ทู เอ็กซ์ 2 แบล็ค เอดิชั่น โปรเซสเซอร์ดูอัล-คอร์ รุ่นแรกของตระกูล ปลดล็อกสมรรถนะ เพิ่มความคุ้มค่าแก่เกมเมอร์และนักโอเวอร์คล็อก</p>
<p>พาเหรดสินค้าไอทีใน"คอมมาร์ต อีสาน"</p>
<p>รายงานข่าวจากบริษัท เอ.อาร์. กล่าวว่า การจัดงาน "คอมมาร์ต อีสาน 2009" ที่จัดขึ้นตั้งแต่เวลา 10.00-20.00 น. ณ <placeName>ศูนย์การประชุมอเนกประสงค์กาญจนาภิเษก</placeName> <placeName>มหาวิทยาลัยขอนแก่น</placeName> ไปจนถึงวันที่ 14 มิ.ย. นี้ มีแบรนด์ไอทีชั้นนำ ต่างระดมโปรโมชั่น และกิจกรรมลุ้นรับโชคและรางวัลมากมายเข้าร่วม</p>
<p>ปีนี้จัดงานภายใต้คอนเซปต์ “ถล่มความคุ้มถึงถิ่นอีสาน” ได้แก่ โตชิบา มินิ โน้ตบุ๊ค เอ็นบี200 เปิดตัวครั้งแรกงานนี้จำนวนจำกัด ราคา 16,900 บาท โตชิบา แซทเทิลไลท์ แอล300-ซี501ที พร้อมลดเกือบ 50% เหลือ 12,900 บาท (จำนวนจำกัด) เมื่อแสดงบัตรนักศึกษา โซนี่ ไซเบอร์ช็อท ดีเอสซี-ดับบลิว170 จากราคากว่าหมื่นบาท เหลือ 6,990 บาท เป็นต้น</p></body>
</news>
