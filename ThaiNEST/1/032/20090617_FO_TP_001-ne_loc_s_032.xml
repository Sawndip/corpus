<teiHeader>
<fileDesc>
<titleStmt>
  <title>โจรสลัดชุกชุม ช่วงครึ่งปีแรก เพิ่มกว่า2เท่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160709/7813  </bibl>
</sourceDesc>
</fileDesc>
</teiHeader>
<news>
<headline>โจรสลัดชุกชุม ช่วงครึ่งปีแรก เพิ่มกว่า2เท่า</headline>
<lead>ไอเอ็มบีชี้ภัยโจรสลัดทั่ว<placeName>โลก</placeName>ทวีความรุนแรง  เพียงครึ่งปีแรกนี้เกิดเหตุโจมตีเพิ่มขึ้นจากปีก่อนกว่าสองเท่าตัว   ส่วนใหญ่เกิดขึ้นแถบ<placeName>อ่าวเอเดน</placeName>และนอกชายฝั่งตะวันออกของ<placeName>โซมาเลีย</placeName></lead>
<neck></neck>
<body><p>สำนักงานการเดินเรือระหว่างประเทศ หรือไอเอ็มบีเปิดเผยรายงานภัยโจรสลัดทั่ว<placeName>โลก</placeName>ระบุว่าเหตุโจมตีของโจรสลัดเพิ่มขึ้นเป็น240ครั้งในช่วงเดือนม.ค.-มิ.ย.ที่ผ่านมาเปรียบเทียบกับช่วงเดียวกันของปีก่อนที่มีเพียง114ครั้งโดยเรือ78ลำในจำนวนนี้ถูกบุกยึด ส่วนอีก31ลำถูกปล้นมีลูกเรือถูกจับเป็นตัวประกัน561คนบาดเจ็บอีก19คนและเสียชีวิต6รายทั้งนี้กลุ่มโจรสลัดมักก่อเหตุด้วยอาวุธครบมือทั้งปืนและมีด</p>
<p> เหตุโจมตีส่วนใหญ่ราว 130ครั้งเกิดขึ้นจากน้ำมือโจรสลัด<placeName>โซมาเลีย</placeName>ที่ก่อเหตุแถบ<placeName>อ่าวเอเดน</placeName>และนอกชายฝรั่งด้านตะวันออกของ<placeName>โซมาเลีย</placeName></p>
<p> ด้วยเหตุที่การ<placeName>เมืองโซมาเลีย</placeName>ต้องเผชิญกับภาวะสุญญากาศหลังการโค่นอำนาจรัฐบาลเผด็จการเมื่อปี 2534ทำให้กลุ่มโจรสลัดสามารถก่อเหตุปล้นเรือสินค้าได้ตามใจไอเอ็มบีระบุว่าการโจมตีของโจรสลัด<placeName>โซมาเลีย</placeName>พุ่งขึ้นสูงสุดช่วงเดือนมี.ค. และเม.ย. แตกต่างจากช่วงมิ.ย.ที่ไม่มีรายงานการโจมตีเลยแม้แต่ครั้งเดียวคาดว่าน่าจะเป็นเพราะอยู่ในช่วงฤดูมรสุมเชื่อว่าเดือนหน้าการโจมตีอาจกลับมาอีกครั้ง</p>
<p> นอกจากปัจจัยเกี่ยวกับสภาพดินฟ้าอากาศแล้วรายงานไอเอ็มบียังชี้ว่าภารกิจการลาดตระเวนของนานาชาติก็มีส่วนช่วยสกัดกั้นการโจมตีจากโจรสลัดเช่นกัน</p>
<p> บรรดาเรือสินค้าสัญชาติต่างๆที่ถูกโจมตีในช่วง6เดือนที่ผ่านมาแบ่งเป็นเรือของ<placeName>ไนจีเรีย</placeName>13ลำเรือ<placeName>เปรู</placeName>10ลำของ<placeName>มาเลเซีย</placeName>9ลำและ<placeName>อินเดีย</placeName>อีก6ลำ</p></body>
</news>
