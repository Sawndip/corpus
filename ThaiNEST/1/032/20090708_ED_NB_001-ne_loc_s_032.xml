<teiHeader>
<fileDesc>
<titleStmt>
  <title>ทีมตัวแทนเยาวชนแข่งขันหุ่นยนต์ไทย ที่คว้า 2 แชมป์ จาก world robocup 2009 ที่ออสเตรีย เดินทางถึงไทยแล้ว  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207080108&tb=N255207&return=ok&news_headline="%b7%d5%c1%b5%d1%c7%e1%b7%b9%e0%c2%d2%c7%aa%b9%e1%a2%e8%a7%a2%d1%b9%cb%d8%e8%b9%c2%b9%b5%ec%e4%b7%c2%20%b7%d5%e8%a4%c7%e9%d2%202%20%e1%aa%c1%bb%ec%20%a8%d2%a1%20world%20robocup%202009%20%b7%d5%e8%cd%cd%ca%e0%b5%c3%d5%c2%20%e0%b4%d4%b9%b7%d2%a7%b6%d6%a7%e4%b7%c2%e1%c5%e9%c7%20"  </bibl>
</sourceDesc>
</fileDesc>
</teiHeader>
<news>
<headline>ทีมตัวแทนเยาวชนแข่งขันหุ่นยนต์<placeName>ไทย</placeName> ที่คว้า 2 แชมป์ จาก world robocup 2009 ที่<placeName>ออสเตรีย</placeName> เดินทางถึง<placeName>ไทย</placeName>แล้ว</headline>
<lead>ทีมตัวแทนเยาวชนแข่งขันหุ่นยนต์ของ<placeName>ไทย</placeName> ที่คว้า 2 แชมป์ จากการแข่งขัน world robocup 2009 ที่<placeName>ประเทศออสเตรีย</placeName> เดินทางกลับถึง<placeName>ไทย</placeName>แล้ว ท่ามกลางการแสดงความยินดีและการต้อนรับอย่างอบอุ่น</lead>
<neck></neck>
<body><p>ทีมหุ่นยนต์ไอราปโปร จากคณะวิศวกรรมศาสตร์ <placeName>มหาวิทยาลัยเทคโนโลยีพระเจ้าเกล้าพระนครเหนือ</placeName> ซึ่งคว้าแชมป์ประเภทหุ่นยนต์กู้ภัย ติดต่อกันเป็นสมัยที่ 4 จากการแข่งขันรายการ world Robocup 2009 ที่<placeName>เมืองกราซ</placeName> <placeName>ประเทศออสเตรีย</placeName> และทีมหุ่นยนต์สกูบ้า จากคณะวิศวกรรมศาสตร์ <placeName>มหาวิทยาลัยเกษตรศาสตร์</placeName> ซึ่งคว้าแชมป์ประเภทหุ่นยนต์เตะฟุตบอล จากรายการเดียวกัน ได้เดินทางกลับถึง<placeName>ประเทศไทย</placeName>แล้ว ท่ามกลางการต้อนรับจากเพื่อนและครอบครัวอย่างอบอุ่น ซึ่งตัวแทนจากทั้ง 2 ทีมต่างแสดงถ้วยรางวัลชนะเลิศอย่างภาคภูมิใจ โดย นายอาทิตย์ ตระกูลธงชัย ตัวแทนเยาวชนจากทีม ไอราปโปร กล่าวว่า การเตรียมความพร้อมและความสามัคคีของกลุ่ม ถือเป็นแรงผลักดันหลัก ที่ช่วยให้สามารถคว้าแชมป์การแข่งขันหุ่นยนต์ประเภทกู้ภัยมาเป็นสมัยที่ 4 ติดต่อกันได้เป็นผลสำเร็จ และขอมอบรางวัลนี้เป็นของขวัญให้แก่ประชาชนชาว<placeName>ไทย</placeName>ทั่วประเทศด้วย</p>
<p>ขณะที่ นายจักรกฤษณ์ ศุทธากรณ์ นายกสมาคมวิชาการหุ่นยนต์<placeName>ไทย</placeName> กล่าวว่า ความสำเร็จของตัวแทนเยาวชน<placeName>ไทย</placeName> เป็นที่ยอมรับในเวที<placeName>โลก</placeName> จนเป็นแรงบันดาลใจและกระตุ้นให้เยาวชนสนใจเทคโนโลยีหุ่นยนต์ในวงกว้างมาก ขึ้น จึงคาดหวังว่า ภาครัฐและภาคเอกชนจะร่วมมือกันพัฒนาเทคโนโลยีหุ่นยนต์ของ<placeName>ไทย</placeName>ให้ก้าวหน้าต่อ ไปในอนาคต </p></body>
</news>
