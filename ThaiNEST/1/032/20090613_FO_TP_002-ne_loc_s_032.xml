<teiHeader>
<fileDesc>
<titleStmt>
  <title>เชื่อโสมแดงไม่ใช้กำลังตอบโต้  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/130609/6149  </bibl>
</sourceDesc>
</fileDesc>
</teiHeader>
<news>
<headline>เชื่อโสมแดงไม่ใช้กำลังตอบโต้</headline>
<lead>องค์การสหประชาชาติ  (ยูเอ็น)  มีกำหนดลงมติคว่ำบาตร<placeName>เกาหลีเหนือ</placeName>ช่วงเช้าวันศุกร์ตามเวลา<placeName>สหรัฐ</placeName>  เพื่อกดดันโสมแดงยอมกลับสู่โต๊ะเจรจา  6  ฝ่าย  ด้านโรเบิร์ต  เกตส์  รัฐมนตรีกลาโหม<placeName>สหรัฐ</placeName>   เชื่อโสมแดงไม่กล้าใช้ปฏิบัติการทางทหารตอบโต้  แต่แม้กระนั้นก็ยังไม่อาจไว้ใจได้</lead>
<neck></neck>
<body><p>ร่างมติของคณะมนตรีความมั่นคงแห่งสหประชาชาติ (ยูเอ็นเอสซี) ที่เขียนโดย<placeName>สหรัฐ</placeName>และให้การรับรองโดยสมาชิกถาวรอีก 4ชาติของยูเอ็นเอสซีบวกอีก2ชาติคือ<placeName>ญี่ปุ่น</placeName>และ<placeName>เกาหลีใต้</placeName>มีเป้าหมายเพื่อใช้มาตรการลงโทษทางเศรษฐกิจและให้อำนาจตรวจตราเรือขนส่งสินค้าของ<placeName>เกาหลีเหนือ</placeName>ยูเอ็นมีกำหนดจะโหวตร่างมตินี้ในวันศุกร์ตามเวลาท้องถิ่นของ<placeName>สหรัฐ</placeName>(ประมาณ4ทุ่มตามเวลา<placeName>ไทย</placeName>)</p>
<p> "ผมไม่คิดว่าเกาหลีเหนือจะพยายามใช้ปฏิบัติการทางทหารตอบโต้แต่แม้กระนั้นเปียงยางก็อาจทำอะไรที่เราไม่คาดฝันได้เสมอจึงอาจไม่ฉลาดนักหากเราปฏิเสธว่าภัยคุกคามทางทหารจากเกาหลีเหนือไม่มีทางเกิดขึ้น"เกตส์บอกกับผู้สื่อข่าวขณะเดินทางถึง<placeName>กรุงบรัสเซลส์</placeName>ของ<placeName>เบลเยียม</placeName>เพื่อเข้าร่วมประชุมรัฐมนตรีกลาโหมขององค์การป้องกัน<placeName>แอตแลนติกเหนือ</placeName>(นาโต)</p>
<p> สำนักข่าวอิทาร์-ทาสรายงานอ้างแหล่งข่าวจากกระทรวงต่าง<placeName>ประเทศรัสเซีย</placeName>ที่ออกความเห็นไปในแนวทางเดียวกันว่าร่างมติคว่ำบาตรโสมแดงไม่น่าจะนำไปสู่ปฏิกิริยาตอบโต้ใดๆแม้กระทั่งจาก<placeName>เกาหลีเหนือ</placeName>ในอันที่จะกระตุ้นสถานการณ์บน<placeName>คาบสมุทรเกาหลีใต้</placeName>ยิ่งตึงเครียดขึ้น</p>
<p> <placeName>เกาหลีเหนือ</placeName>ถูกคว่ำบาตรมานานหลายปีนักวิเคราะห์จึงไม่แน่ใจว่าการลงดาบครั้งใหม่ของยูเอ็นจะได้ผลหรือไม่ขณะที่ผู้เชี่ยวชาญบางคนเชื่อว่ามติคว่ำบาตรจะถูกประณามอย่างรุนแรงจาก<placeName>เกาหลีเหนือ</placeName>ซึ่งก่อนหน้านี้ขู่จะทดสอบยิงขีปนาวุธระหว่างทวีปหากยูเอ็นไม่ยอมขอโทษกรณีออกมาตรการลงโทษการยิงทดสอบมิสไซล์ครั้งล่าสุดเมื่อเดือนเม.ย.</p>
<p> นายสตีเฟน บอสเวิร์ธทูตพิเศษของประธานาธิบดีบารักโอบามาที่ดูแลปัญหา<placeName>เกาหลีเหนือ</placeName>กล่าวว่า<placeName>สหรัฐ</placeName>กำลังใช้ทั้งยุทธศาสตร์ป้องกันและเตรียมพร้อมสำหรับมาตรการคว่ำบาตรหาก<placeName>เกาหลีเหนือ</placeName>ยังขืนทดสอบขีปนาวุธอีก แต่อย่างไรก็ดีหากเลือกได้<placeName>สหรัฐ</placeName>ต้องการใช้ช่องทางการทูตยุติปัญหามากกว่า</p>
<p> บอสเวิร์ธระบุอีกว่าการใส่ชื่อ<placeName>เกาหลีเหนือ</placeName>กลับเข้าไปในบัญชีดำประเทศผู้หนุนหลังการก่อการร้ายอาจส่งผลกดดันโสมแดงได้เพียงเล็กน้อยเท่านั้นเพราะที่ผ่านมา<placeName>สหรัฐ</placeName>ใช้มาตรการคว่ำบาตร<placeName>เกาหลีเหนือ</placeName>ไปเกือบทุกวิธีแล้วแต่ก็ยังไม่ได้ผล</p>
<p> อีกด้านพลโทแพทริคโอรีลลีหัวหน้าหน่วยงานสกัดกั้นมิสไซล์ของเพนตากอนเปิดเผยว่าเปียงยางได้ร่วมมือกับ<placeName>อิหร่าน</placeName>พัฒนาขีปนาวุธมานานหลายปีและขณะนี้มีความก้าวหน้าอย่างเห็นได้ชัด</p>
<p> ต่อข้อซักถามที่ว่าระหว่าง<placeName>เกาหลีเหนือ</placeName>กับ<placeName>อิหร่าน</placeName> ขณะนี้ใครพัฒนาขีปนาวุธได้ล้ำหน้ากว่ากันพลโทโอรีลลีเปรียบว่าเหมือนการแข่งม้าที่ทั้งคู่ยังเบียดคู่คี่สูสีกัน</p>
<p> อย่างไรก็ดี ผู้เชี่ยวชาญมองว่าตอนนี้<placeName>อิหร่าน</placeName>มีความสามารถด้านการผลิตมิสไซล์นำหน้า<placeName>เกาหลีเหนือ</placeName> เมื่อดูจากการทดสอบจรวดเชื้อเพลิงแข็งที่มีพิสัยการยิงไกล1,900กิโลเมตรสามารถโจมตี<placeName>อิสราเอล</placeName> ฐานทัพ<placeName>สหรัฐ</placeName>ใน<placeName>อ่าวเปอร์เชีย</placeName>หรือแม้แต่<placeName>ยุโรปตะวันออกเฉียงใต้</placeName>ได้อย่างสบาย</p></body>
</news>
