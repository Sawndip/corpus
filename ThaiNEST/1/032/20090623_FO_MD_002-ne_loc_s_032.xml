<teiHeader>
<fileDesc>
<titleStmt>
  <title>หวัด2009ยังระบาดไม่หยุด  ผู้ติดเชื้อทั่วโลกเกิน52,000  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-23 20:06:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000071061  </bibl>
</sourceDesc>
</fileDesc>
</teiHeader>
<news>
<headline>หวัด2009ยังระบาดไม่หยุด  ผู้ติดเชื้อทั่ว<placeName>โลก</placeName>เกิน52,000</headline>
<lead>องค์การอนามัย<placeName>โลก</placeName> (ฮู) เมื่อวันจันทร์(22) รายงานตัวเลขที่ทะยานขึ้นอย่างมหาศาลของผู้ติดเชื้อไข้หวัดใหญ่สายพันธุ์ใหม่ 2009 โดยขณะนี้พบผู้ติดเชื้อหวัดชนิดดังกล่าวทั่ว<placeName>โลก</placeName>มากกว่า 52,000 ราย ส่วนยอดผู้เสียชีวิตเพิ่มเป็น 231 คนแล้ว</lead>
<neck></neck>
<body><p>ทั่ว<placeName>โลก</placeName>มีผู้ติดเชื้อรายใหม่เพิ่มขึ้นมากกว่า 7,873 ราย และเสียชีวิตอีก 51 คน นับจากประกาศยอดรวมครั้งก่อนในวันศุกร์(19) แสดงให้เห็นว่า เชื้อไวรัสชนิดดังกล่าวยังคงระบาดหนัก</p>
<p> จนถึงขณะนี้มีรายงานพบผู้ติดเชื้อไข้หวัดใหญ่สายพันธุ์ใหม่ 2009 ในประเทศและดินแดนทั้งสิ้น 100 แห่ง</p>
<p> วันเดียวกัน(22) รัฐมนตรีสาธารณสุขของ<placeName>มอนเตเนโกร</placeName>แถลงยืนยันมีผู้ติดเชื้อรายแรกของประเทศ ภายหลังตรวจพบชายชาว<placeName>มอนเตเนโกร</placeName>รายหนึ่ง ซึ่งเพิ่งเดินทางกลับมาจาก<placeName>สหรัฐฯ</placeName> ติดเชื้อไวรัสชนิดดังกล่าว</p>
<p> ขณะที่กระทรวงสาธารณสุขของ<placeName>ฮอนดูรัส</placeName>ยืนยันผู้เสียชีวิตจากเชื้อหวัด 2009 เป็นรายแรกของประเทศ โดยเหยื่อรายนี้เป็นหญิงสาววัย 23 ปีซึ่งกำลังตั้งครรภ์</p>
<p> ส่วนวานนี้ (23) ที่<placeName>ฟิลิปปินส์</placeName>ทางการสั่งระงับการประชุมสภาผู้แทนราษฎรเป็นเวลา 5 วัน เพื่อทำความสะอาดและฆ่าเชื้อโรคในอาคาร หลังจากสัปดาห์ก่อนมีผู้เสียชีวิตจากเชื้อหวัด 2009 เป็นรายแรกของประเทศ โดยเหยื่อรายนี้เป็นเจ้าหน้าที่ของคณะกรรมาธิการสภา</p></body>
</news>
