<teiHeader>
<fileDesc>
<titleStmt>
  <title>ฟอร์บส์ชูโอบามา เซเลบทรงอิทธิพล  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=50824  </bibl>
</sourceDesc>
</fileDesc>
</teiHeader>
<news>
<headline>ฟอร์บส์ชูโอบามา เซเลบทรงอิทธิพล</headline>
<lead>โอบามา ผู้นำ<placeName>โลก</placeName>คนแรกติดอันดับคนดังผู้ทรงอิทธิพลที่สุดของ<placeName>โลก</placeName> แองเจลีนา โชลี คว้าอันดับ 1</lead>
<neck></neck>
<body><p>ประธานาธิบดี บารัก โอบามา ของ<placeName>สหรัฐ</placeName> ได้กลายเป็นผู้นำระดับประเทศคนแรกที่ได้รับการจัดอันดับให้อยู่ในบัญชีรายชื่อคนดังผู้ทรงอิทธิพลที่สุดใน<placeName>โลก</placeName> (ฟอร์บส์ เซเลบริตี 100) โดยอยู่ในอันดับที่ 49 ประจำปีนี้ ซึ่งที่ผ่านมาบุคคลที่ติดอันดับมักเป็นดารา หรือนักกีฬาชื่อก้อง<placeName>โลก</placeName> </p>
<p>โอบามา ได้กลายเป็นคนดังที่สุดใน<placeName>โลก</placeName> หลังจากที่ชนะการเลือกตั้งครั้งประวัติศาสตร์ เนื่องจากมีการกล่าวอ้างถึงตัวผู้นำ<placeName>สหรัฐ</placeName>บ่อยครั้งในสื่อต่างๆ รวมไปถึงยังสามารถทำรายได้กว่า 2.5 ล้านเหรียญ<placeName>สหรัฐ</placeName> (ราว 87.5 ล้านบาท) จากการขายหนังสือชีวประวัติเมื่อปีที่แล้ว ด้วยยอดขายถึง 1 ล้านเล่ม </p>
<p>ทั้งนี้ตำแหน่งคนดังผู้ทรงอิทธิพลที่สุดของ<placeName>โลก</placeName>อันดับ 1 ในปีนี้ ตกเป็นของดาราสาว แองเจลีนา โชลี โดยเธอมีรายได้ในปีที่แล้วถึง 27 ล้านเหรียญ<placeName>สหรัฐ</placeName> (ราว 945 ล้านบาท) และชื่อเสียงของเธอยัง ได้รับการตีพิมพ์อยู่ในหน้าสื่อบ่อย ที่สุด ทำให้แซงหน้าพิธีกรรายการทอล์กโชว์ชื่อดังของ<placeName>สหรัฐ</placeName>อย่าง โอปราห์ วินฟรีย์ ที่หล่นลงมาอยู่อันดับที่ 2 โดยมีรายได้อยู่ที่ 275 ล้านเหรียญ<placeName>สหรัฐ</placeName> (ราว 9,625 ล้านบาท) </p>
<p>สำหรับอันดับที่ 3 ตกเป็นของมาดอนนา นักร้องสาวชื่อดัง และตามติดมาด้วยนักร้องและนักแสดงสาวฝีมือเยี่ยม บียอนเซ โนลส์ อยู่ในอันดับที่ 4 ขณะที่อันดับที่ 5 เป็นของ ไทเกอร์ วูด นักกอล์ฟชื่อดัง ขณะที่ แบรด พิตต์ ดาราชายชื่อดังใน<placeName>ฮอลลีวูด</placeName> และสามีของโชลี อยู่ในอันดับที่ 9</p></body>
</news>
