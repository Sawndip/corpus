<teiHeader>
<fileDesc>
<titleStmt>
  <title>สสช.จับมือ สำนักงาน ก.พ.ร. สำรวจการให้บริการภาครัฐเพื่อพัฒนาระบบราชการไทย  </title>
  <author>ปราโมทย์ ฐิติวงศ์ฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207150177&tb=N255207  </bibl>
</sourceDesc>
</fileDesc>
</teiHeader>
<news>
<headline>สสช.จับมือ สำนักงาน ก.พ.ร. สำรวจการให้บริการภาครัฐเพื่อพัฒนาระบบราชการ<placeName>ไทย</placeName></headline>
<lead>สำนักงานสถิติแห่งชาติ ร่วมมือกับ สำนักงานคณะกรรมการพัฒนาระบบราชการ ประเมินผลการปฏิบัติงานของหน่วยงานภาครัฐ มุ่งสู่การให้บริการประชาชนสูงสุด</lead>
<neck></neck>
<body><p>นางธนนุช ตรีทิพยบุตร เลขาธิการสถิติแห่งชาติ เปิดเผยว่า หลังจากที่สำนักงานสถิติแห่งชาติ หรือ สสช. ได้จัดทำข้อตกลงกับสำนักงานคณะกรรมการพัฒนาระบบราชการ หรือ ก.พ.ร. และลงนามความร่วมมือกันไปเมื่อต้นปี เพื่อสำรวจความพึงพอใจของผู้รับบริการเกี่ยวกับคุณภาพการให้บริการของหน่วย งานภาครัฐ 20 กระทรวง 75 จังหวัดและ 67 สถาบันอุดมศึกษา โดยส่งเจ้าหน้าที่ออกเก็บข้อมูลระหว่างเดือนกรกฎาคม - สิงหาคมนี้ เพื่อรับฟังความคิดเห็นเกี่ยวกับความพึงพอใจในคุณภาพการให้บริการของภาครัฐ โดยมีการเก็บข้อมูลทั้งในรูปของการตอบสัมภาษณ์ในแบบสอบถาม ทางโทรศัพท์ ทางไปรษณีย์ รวมทั้งออกไปสัมภาษณ์ประชาชน ณ จุดให้บริการ เช่น การไปรับบริการที่โรงพยาบาลของรัฐ การทำบัตรประจำตัวประชาชนที่อำเภอ การไปต่อทะเบียนรถที่สำนักงานขนส่ง และการขอรับสิทธิประโยชน์ทดแทนกองทุนประกันสังคมจากสำนักงานประกันสังคม เป็นต้น การสำรวจโครงการนี้เพื่อให้ภาครัฐมีข้อมูลที่สามารถใช้เป็นแนวทางในการปรับ วิธีปฏิบัติของหน่วยงานต่าง ๆ ให้มีความเหมาะสม มีประสิทธิภาพตามเจตนารมณ์ของรัฐบาล </p>
<p>เลขาธิการสถิติแห่งชาติ กล่าวย้ำว่า การสำรวจครั้งนี้ นับเป็นการเปิดโอกาสให้ประชาชนได้ติชมการทำงานของหน่วยงานภาครัฐได้อย่างเต็มที่ เสมือนเป็นกระจกสะท้อนการพัฒนาระบบราชการในมุมมองที่มาจากกลุ่มเป้าหมาย ที่ต้องได้รับการบริการที่ดี และมีคุณภาพ</p></body>
</news>
