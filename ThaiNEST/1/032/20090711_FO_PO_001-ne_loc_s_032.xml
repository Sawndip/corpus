<teiHeader>
<fileDesc>
<titleStmt>
  <title>น้ำหอมถูกยี้นักเที่ยวสุดแย่ของโลก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-11 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=56481  </bibl>
</sourceDesc>
</fileDesc>
</teiHeader>
<news>
<headline>น้ำหอมถูกยี้นักเที่ยวสุดแย่ของ<placeName>โลก</placeName></headline>
<lead><placeName>ฝรั่งเศส</placeName>ขึ้นชื่อแหล่งท่องเที่ยวสุดฮิต แต่ชาวแดนน้ำหอมกลับถูกยี้ <placeName>โลก</placeName>พร้อมใจขึ้นบัญชีนักท่องเที่ยวยอดแย่ที่สุดใน<placeName>โลก</placeName></lead>
<neck></neck>
<body><p>ขี้เหนียว-เย่อหยิ่ง-พูดแต่บงชูร์</p>
<p>ผลสำรวจความเห็นโรงแรมทั่ว<placeName>โลก</placeName> 4,500 แห่ง โดยบริษัทวิจัยตลาดชื่อดัง ทีเอ็นเอส อินฟราเทสต์ ระบุว่า ชาว<placeName>ฝรั่งเศส</placeName>เป็นนักท่องเที่ยวที่แย่ที่สุดใน<placeName>โลก</placeName> ในกลุ่มสำรวจนักท่องเที่ยวทั้งหมด 27 ประเทศ ทั่ว<placeName>โลก</placeName> จากพฤติกรรมชาวเมืองน้ำหอมที่สุดขี้เหนียวให้ทิปน้อย แถมยังหยาบคายต่อพนักงานโรงแรม และยังใช้ภาษาอื่นๆ นอกเหนือไปจากภาษาตัวเองได้แย่มาก </p>
<p>ผลการสำรวจดังกล่าวซึ่งแบ่งแยกการจัดลำดับ 9 ประเภทด้วยกัน ต่างระบุถึง นักท่องเที่ยวรวมไปถึงนักธุรกิจชาว<placeName>ฝรั่งเศส</placeName>เป็นกลุ่มนักเดินทางยอดแย่ที่สุด โดยได้คะแนนไปน้อยที่สุดในด้านความเต็มใจให้ทิปพนักงาน รองลงมาคือเรื่องมารยาทและความสุภาพต่อพนักงาน ของโรงแรม และเรื่องความหยิ่งจองหอง ตามลำดับ </p>
<p>นอกจากนี้ ชาวแดนน้ำหอมยังถูกโหวตได้คะแนนน้อยเรื่องความสะเพร่า การรักษาความสะอาด และก็ยังถือเป็น นักท่องเที่ยวที่แทบจะไม่พร้อมและไม่ต้องการศึกษาภาษาใหม่ๆ ระหว่างท่องเที่ยวอีกด้วย ซึ่งต่างจากนักท่องเที่ยวชาวอเมริกันที่ถูกโหวตมาเป็นอันดับแรกในด้านการพยายามใช้ภาษาท้องถิ่นระหว่างท่องเที่ยว อาทิ การสั่งอาหารโดยเรียกชื่อท้องถิ่นของอาหารนั้นๆ </p>
<p>สำหรับตำแหน่งนักท่องเที่ยวยอดเยี่ยมขวัญใจชาวโรงแรมทั่ว<placeName>โลก</placeName>นั้นตก เป็นของนักเดินทางชาว<placeName>ญี่ปุ่น</placeName> ซึ่งถือเป็น ปีที่ 3 ติดต่อกันแล้ว โดยผลสำรวจระบุว่า ชาวแดนอาทิตย์อุทัยเป็นคนสะอาด มีระเบียบ สุภาพเรียบร้อย พูดน้อย และ ไม่ค่อยบ่นหรือตำหนิใคร </p>
<p>ด้านนักเดินทางจากถิ่นผู้ดี<placeName>อังกฤษ</placeName> ได้คะแนนรองลงมาเป็นนักท่องเที่ยวยอดเยี่ยมอันดับ 2 และนักท่องเที่ยวจาก<placeName>แคนาดา</placeName>ตามมาเป็นอันดับ 3 </p>
<p>ขณะที่นักท่องเที่ยวชาวอเมริกันนั้นนอกจากจะเป็นขวัญใจผู้ตอบแบบสอบถามเรื่องการพยายามเรียนรู้และใช้ภาษาท้องถิ่นแล้ว ก็ยังได้คะแนนมาเป็นลำดับ 1 เรื่องการตบทิปหนักที่สุด และจับจ่ายซื้อของแบบกระเป๋าหนักที่สุดด้วย ทว่ากลับได้คะแนนน้อยในเรื่องไม่มีระเบียบ เสียงดัง และเป็นนักบ่นที่ชอบตำหนิและเรียกร้อง อีกทั้งยังขึ้นชื่อเรื่องแต่งกายได้แย่อีกด้วย </p>
<p>สำหรับนักท่องเที่ยวอันดับรั้งท้าย ยอดแย่รองจาก<placeName>ฝรั่งเศส</placeName>นั้นยังรวมถึงชาว กระทิงดุ<placeName>สเปน</placeName> และนักท่องเที่ยวชาว<placeName>กรีซ</placeName> ซึ่งได้คะแนนต่ำในการสำรวจเกือบทุกด้านเฉลี่ยกัน </p></body>
</news>
