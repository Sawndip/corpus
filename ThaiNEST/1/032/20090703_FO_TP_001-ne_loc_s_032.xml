<teiHeader>
<fileDesc>
<titleStmt>
  <title>เลขาฯยูเอ็น ถึงพม่าวันนี้ บีบปล่อยซูจี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/030709/7197  </bibl>
</sourceDesc>
</fileDesc>
</teiHeader>
<news>
<headline>เลขาฯยูเอ็น ถึง<placeName>พม่า</placeName>วันนี้ บีบปล่อยซูจี</headline>
<lead>นายบัน  กีมูน  เลขาธิการองค์การสหประชาชาติ  จะเริ่มภารกิจการเยือน<placeName>พม่า</placeName>ในวันศุกร์ที่  3  ก.ค.  เพื่อเพิ่มแรงกดดันรัฐบาลทหาร<placeName>พม่า</placeName>ปล่อยตัวนางอองซาน  ซูจี  และนักโทษการเมืองคนอื่นๆ  แต่ยังไม่แน่ชัดว่าเขาจะมีโอกาสเข้าพบซูจีซึ่งกำลังถูกดำเนินคดีข้อหาละเมิดกฎการกักบริเวณหรือไม่</lead>
<neck></neck>
<body><p>นักการทูตของยูเอ็นชี้ว่า เดิมพันการเยือน<placeName>พม่า</placeName>หนนี้นับว่าสูงและเสี่ยงอย่างยิ่งที่นายบันจะประสบกับความล้มเหลว หลังอยู่ในตำแหน่งเลขาฯ ยูเอ็นมาได้ครึ่งทางของวาระ5ปีนายบันต้องเผชิญกับกระแสวิพากษ์วิจารณ์หนักขึ้น วิธีการทำงานแบบนุ่มนวลของเขาทำให้งานไม่สำเร็จ "เขากำลังพิสูจน์ให้นักวิจารณ์พวกนี้เห็นว่าพวกเขาคิดผิด"นักการทูตคนเดียวกันกล่าว</p>
<p> อย่างไรก็ดีนายบันระบุชัดเจนระหว่างให้สัมภาษณ์ผู้สื่อข่าวที่<placeName>กรุงโตเกียว</placeName>เมื่อวันอังคารว่า เขาเข้าใจดีถึงความกังวลของหลายฝ่ายกรณีที่กำหนดการเยือนของเขาตรงกับวันฟื้นการพิจารณาคดีนางซูจีในวันศุกร์พอดี"ผมจะพยายามใช้การเยือนครั้งนี้เป็นโอกาสถ่ายทอดความห่วงใยจากประชาคมโลกไปสู่รัฐบาลทหารพม่า"</p>
<p> เลขาฯ ยูเอ็นเปิดเผยว่าเขาเยือน<placeName>พม่า</placeName>ครั้งนี้พร้อมกับจุดมุ่งหมาย3ข้อคือ1.เรียกร้องให้<placeName>พม่า</placeName>ปล่อยตัวนักโทษการเมืองกว่า2,000คนซึ่ง1ในจำนวนนี้คือนางซูจี2.เรียกร้องให้มีการฟื้นเจรจาระหว่างรัฐบาลทหารและฝ่ายค้านและข้อสุดท้ายคือเน้นย้ำให้<placeName>พม่า</placeName>ตระหนักถึงความจำเป็นในการจัดการเลือกตั้งในปีหน้าอย่างบริสุทธิ์ยุติธรรม</p>
<p> เขามีกำหนดเข้าพบพลเอกอาวุโสตานฉ่วยผู้นำสูงสุดของ<placeName>พม่า</placeName>ในวันแรกที่ไปถึงแต่เบื้องต้นยังไม่แน่ชัดว่าเขาจะมีโอกาสเข้าพบนางซูจีหรือไม่</p>
<p> ซูจีแกนนำเรียกร้องประชาธิปไตยคนสำคัญของ<placeName>พม่า</placeName>วัย64ปีกำลังถูกดำเนินคดีข้อหาละเมิดกฎการกักบริเวณจากกรณีที่ชายชาวอเมริกันลักลอบเขัาไปพักในบ้านของเธอเมื่อเดือนก่อน นักวิเคราะห์เชื่อว่านี่คือความพยายามของรัฐบาล<placeName>พม่า</placeName>เพื่อเล่นงานไม่ให้นางมีส่วนร่วมในการเลือกตั้งปีหน้า</p>
<p> ก่อนหน้านี้ฮิวแมนไรต์วอตช์หนึ่งในกลุ่มสิทธิมนุษยชนชื่อดังออกแถลงการณ์ส่งถึงนายบันระบุว่าเขาไม่ควรตอบรับการกระทำของรัฐบาล<placeName>พม่า</placeName>หากพวกเขาส่งตัวนางซูจีกลับไปกักบริเวณภายในบ้านพักอีกรอบ รวมถึงไม่ควรยอมรับแถลงการณ์ที่บิดเบือนของ<placeName>พม่า</placeName>หากพวกเขาอ้างถึงความคืบหน้าของการปฏิรูปการเมืองที่ไม่เป็นความจริง "อันตรายมากหากพม่าฉวยโอกาสใช้การเยือนของนายบันระหว่างวันที่3-4ก.ค.นี้ในการรับรองความถูกต้องชอบธรรมของการเลือกตั้งทั่วไปปีหน้า"</p></body>
</news>
