<teiHeader>
<fileDesc>
<titleStmt>
  <title>มือถือเฮ้าส์แบรนด์แข่งเดือดชูความแตกต่าง-บริการเยี่ยม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090617/17319/%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad%e0%b9%80%e0%b8%ae%e0%b9%89%e0%b8%b2%e0%b8%aa%e0%b9%8c%e0%b9%81%e0%b8%9a%e0%b8%a3%e0%b8%99%e0%b8%94%e0%b9%8c%e0%b9%81%e0%b8%82%e0%b9%88%e0%b8%87%e0%b9%80%e0%b8%94%e0%b8%b7%e0%b8%ad%e0%b8%94%e0%b8%8a%e0%b8%b9%e0%b8%84%e0%b8%a7%e0%b8%b2%e0%b8%a1%e0%b9%81%e0%b8%95%e0%b8%81%e0%b8%95%e0%b9%88%e0%b8%b2%e0%b8%87%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b9%80%e0%b8%a2%e0%b8%b5%e0%b9%88%e0%b8%a2%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>มือถือเฮ้าส์แบรนด์แข่งเดือดชูความแตกต่าง-บริการเยี่ยม</headline>
<lead>ตลาดมือถือเฮ้าส์แบรนด์แข่งเดือด รับตลาดเติบโตแซงหน้ามือถืออินเตอร์แบรนด์ เน้นสร้างความแตกต่าง ล่าสุด "จีเน็ท" เปิดศูนย์บริการ 24 ชั่วโมง ประเดิม 2 สาขา เล็งเปิดตามหัวเมืองใหญ่อีก 15 แห่ง</lead>
<neck></neck>
<body><p>นายฑัศ เชาวนเสถียร ประธานเจ้าหน้าที่บริหาร บริษัท ไวร์เลส แอ๊ดวานซ์ ซิสเต็ม ผู้นำเข้าโทรศัพท์มือถือจีเน็ท กล่าวถึงการทำตลาดโทรศัพท์มือถือว่า ต้องสร้างความแตกต่างอย่างชัดเจนให้ลูกค้ารู้สึกได้ ในส่วนของจีเน็ทได้เปิดศูนย์บริการ "เฟิร์ส คลาส เซอร์วิส 24 ชั่วโมง" ให้บริการหลังการขาย 24 ชั่วโมง 2 สาขา ที่<placeName>รัชดาภิเษก 31</placeName> และ<placeName>ปิ่นเกล้า</placeName> และเตรียมเปิดอีก 2 สาขา <placeName>ย่านศรีนครินทร์</placeName> และ<placeName>รังสิต</placeName> รวมทั้งมีแผนจะเปิดตามหัวเมืองอีก 15 สาขา ใช้งบประมาณทั้งหมด 1,000 ล้านบาท</p>
<p>นายกิตติพงศ์ กนกวิไลรัตน์ ผู้อำนวยการบริหารสายงานการตลาดและการขาย บริษัท เจมาร์ท กล่าวว่า ตลาดเฮ้าส์แบรนด์มีโอกาสเติบโตและแย่งส่วนแบ่งจากอินเตอร์แบรนด์ได้มาก ส่วนจุดแตกต่างของเจมาร์ท ที่ทำตลาดเครื่องเจโฟนได้อย่างต่อเนื่อง นอกจากเป็นเครื่องที่มีฟังก์ชันครบถ้วนแล้ว การวางตำแหน่งตลาดเครื่องระดับกลาง-บน และมี<placeName>ร้านค้าเจมาร์ท</placeName>อยู่ทั่วประเทศ เป็นการสร้างความมั่นใจให้ผู้บริโภคว่า เจโฟน จะไม่หายไปจากตลาดแน่ ส่วนบริการหลังการขาย เจโฟนรับประกันเครื่อง มีปัญหาเปลี่ยนใหม่ได้ใน 14 วัน</p>
<p>นายสมชาย รวมก้อนทอง ผู้อำนวยการฝ่ายขาย บริษัท นิวเทล คอร์ปอเรชั่น ผู้ผลิตและจำหน่ายโทรศัพท์มือถือเฮ้าส์แบรนด์ เวลคอม กล่าวว่า ปีนี้เป็นปีของเฮ้าส์แบรนด์อย่างแท้จริง และการแข่งขันดุเดือดมาก ทำให้ตลาดเฮ้าส์แบรนด์ขยายตัวต่อเนื่อง มีสัดส่วนรวมทั้งหมดกว่า 50% แล้วจากตลาดรวม ส่วนการทำตลาดของบริษัท คือสร้างความแตกต่างจากแบรนด์อื่น คือมีเครื่องสำรองให้ระหว่างซ่อม มีศูนย์บริการ 22 แห่ง ปีนี้มีแผนขยายเป็น 40 แห่ง เป็นต้น</p></body>
</news>
