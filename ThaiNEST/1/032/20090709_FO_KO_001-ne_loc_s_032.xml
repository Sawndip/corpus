<teiHeader>
<fileDesc>
<titleStmt>
  <title>พิธีแจ๊คสันผู้ชมต่ำกว่าโอบาม่าสาบานตน  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090709/19871/%e0%b8%9e%e0%b8%b4%e0%b8%98%e0%b8%b5%e0%b9%81%e0%b8%88%e0%b9%8a%e0%b8%84%e0%b8%aa%e0%b8%b1%e0%b8%99%e0%b8%9c%e0%b8%b9%e0%b9%89%e0%b8%8a%e0%b8%a1%e0%b8%95%e0%b9%88%e0%b8%b3%e0%b8%81%e0%b8%a7%e0%b9%88%e0%b8%b2%e0%b9%82%e0%b8%ad%e0%b8%9a%e0%b8%b2%e0%b8%a1%e0%b9%88%e0%b8%b2%e0%b8%aa%e0%b8%b2%e0%b8%9a%e0%b8%b2%e0%b8%99%e0%b8%95%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>พิธีแจ๊คสันผู้ชมต่ำกว่าโอบาม่าสาบานตน</headline>
<lead>ชาวอเมริกันเพียง 31.1 ล้านคน ชมพิธีไว้อาลัย ไมเคิล แจ๊คสัน ทางโทรทัศน์ น้อยกว่าพิธีสาบานตนของประธานาธิบดีบารัค โอบาม่าและพิธีพระศพเจ้าหญิงไดอาน่า</lead>
<neck></neck>
<body><p>(9ก.ค.) "นีลเซน มีเดีย รีเสิร์ช" เปิดเผยผลสำรวจเมื่อวันพุธตามเวลาท้องถิ่นที่<placeName>นครนิวยอร์ค</placeName>ของ<placeName>สหรัฐฯ</placeName>ว่า มีชาวอเมริกันเพียง 31.1 ล้านคน ชมรายการถ่ายทอดสดทางโทรทัศน์ พิธีไว้อาลัยไมเคิล แจ๊คสัน ราชาเพลงป็อปวัย 50 ปี ซึ่งจัดขึ้นที่สนามกีฬา"สเตเปิ้ลส์ เซ็นเตอร์"ใน<placeName>นครลอส แองเจลีส</placeName> <placeName>รัฐแคลิฟอร์เนีย</placeName>เมื่อบ่ายวันอังคารตามเวลาท้องถิ่น โดยมีจำนวนน้อยกว่าผู้ชมพิธีพระศพเจ้าหญิงไดอาน่าของ<placeName>อังกฤษ</placeName>เมื่อปี 2540 และผู้ชมพิธีสาบานตนเข้ารับตำแหน่งเมื่อเดือนมกราคมปีนี้ของประธานาธิบดีบารัค โอบาม่า ผู้นำผิวสีคนแรกของ<placeName>สหรัฐฯ</placeName></p>
<p> พิธีไว้อาลัยแจ๊คสันผู้เสียชีวิตอย่างกระทันหันเมื่อวันที่ 25 มิถุนายน มีการถ่ายทอดสดผ่าน 18เครือข่ายใน<placeName>สหรัฐฯ</placeName> รวมทั้งสถานีโทรทัศน์ฟรีทีวีและสถานีโทรทัศน์เคเบิ้ลทีวีใหญ่ๆทั้งหมด ซึ่งยอดผู้ชมจำนวน 31.1 ล้านคน นับว่าน้อยกว่ามากจากยอดชาวอเมริกันเกือบ 38 ล้านคนที่ชมพิธีสาบานตนเป็นประธานาธิบดีของนายบารัค โอบาม่า และ 33.2 ล้านคนที่ชมพิธีพระศพเจ้าหญิงไดอาน่า แต่ผลสำรวจระบุด้วยว่า จำนวนผู้ชมพิธีไว้อาลัยแจ๊คสันยังถือว่าน่าประทับใจสำหรับ<placeName>โลก</placeName>ของทีวีในปัจจุบัน และยังมีชาวอเมริกันอีกหลายล้านคนที่ชมวิดีโองานพิธีไว้อาลัยแจ๊คสันทางอินเตอร์เน็ตด้วย</p></body>
</news>
