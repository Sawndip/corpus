<teiHeader>
<fileDesc>
<titleStmt>
  <title>สดร.เตรียมนำภาพถ่ายฝีพระหัตถ์การเกิดสุริยุปราคาเต็มดวงที่จีนใน "สมเด็จพระเทพฯ" จัดแสดงในงานมหกรรมวิทยาศาสตร์ฯ 8-23 ส.ค.นี้  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207300234&tb=N255207&return=ok&news_headline="%ca%b4%c3.%e0%b5%c3%d5%c2%c1%b9%d3%c0%d2%be%b6%e8%d2%c2%bd%d5%be%c3%d0%cb%d1%b5%b6%ec%a1%d2%c3%e0%a1%d4%b4%ca%d8%c3%d4%c2%d8%bb%c3%d2%a4%d2%e0%b5%e7%c1%b4%c7%a7%b7%d5%e8%a8%d5%b9%e3%b9%20%ca%c1%e0%b4%e7%a8%be%c3%d0%e0%b7%be%cf%20%a8%d1%b4%e1%ca%b4%a7%e3%b9%a7%d2%b9%c1%cb%a1%c3%c3%c1%c7%d4%b7%c2%d2%c8%d2%ca%b5%c3%ec%cf%208-23%20%ca.%a4.%b9%d5%e9"  </bibl>
</sourceDesc>
</fileDesc>
</teiHeader>
<news>
<headline>สดร.เตรียมนำภาพถ่ายฝีพระหัตถ์การเกิดสุริยุปราคาเต็มดวงที่<placeName>จีน</placeName>ใน "สมเด็จพระเทพฯ" จัดแสดงในงานมหกรรมวิทยาศาสตร์ฯ 8-23 ส.ค.นี้</headline>
<lead>สถาบันวิจัยดาราศาสตร์แห่งชาติ เตรียมนำภาพถ่ายฝีพระหัตถ์การเกิดสุริยุปราคาเต็มดวงที่<placeName>จีน</placeName>ใน สมเด็จพระเทพรัตนราชสุดาฯ สยามบรมราชกุมารี จัดแสดงในงานมหกรรมวิทยาศาสตร์และเทคโนโลยีแห่งชาติ พร้อมศึกษาการเกิดพายุสุริยะ หวั่นกระทบการเปลี่ยนแปลงของขั้วแม่เหล็ก<placeName>โลก</placeName></lead>
<neck></neck>
<body><p>รศ.บุญรักษา สุนทรธรรม ผู้อำนวยการสถาบันวิจัยดาราศาสตร์แห่งชาติ (องค์การมหาชน) หรือ สดร. กระทรวงวิทยาศาสตร์และเทคโนโลยี กล่าวว่า ขณะนี้ทีมนักวิจัยทั่ว<placeName>โลก</placeName> รวมถึงนักวิจัยของ<placeName>ไทย</placeName>ให้ความสนใจศึกษาการเกิดลมสุริยะ ซึ่งเป็นคลื่นแม่เหล็กที่แผ่กระจายออกมาจาก<placeName>ดวงอาทิตย์</placeName> ซึ่งคาดว่าในปี 2555 จะเกิดคลื่นแม่เหล็กที่รุนแรงมาก ทำให้กลายเป็นพายุสุริยะ ส่งผลกระทบต่อคลื่นความถี่ทั้งอุปกรณ์อิเล็กทรอนิกส์ โทรศัพท์มือถือ ดาวเทียม และอาจรุนแรงทำให้ขั้วแม่เหล็กบน<placeName>โลก</placeName>เปลี่ยนแปลง ทั้งนี้ จากการไปศึกษาปรากฏการณ์สุริยุปราคาเต็มดวงที่ <placeName>สาธารณรัฐประชาชนจีน</placeName>เมื่อวันที่ 22 กรกฎาคมที่ผ่านมา จะเป็นช่วงเวลาที่ดีที่สุดในการศึกษาเรื่องนี้ เนื่องจากเป็นช่วงเวลาเดียวที่จะสามารถเห็นชั้นบรรยากาศของ<placeName>ดวงอาทิตย์</placeName>ได้ อย่างสมบูรณ์ที่สุด</p>
<p>อย่างไรก็ตาม ทีมวิจัย ได้ตามเสด็จ สมเด็จพระเทพรัตนราชสุดาฯ สยามบรมราชกุมารี ในการทอดพระเนตรสุริยุปราคาเต็มดวงครั้งที่ผ่านมาด้วย ซึ่งพระองค์ทรงสนพระทัยการเกิดปรากฏการณ์ครั้งนี้มาก โดยทรงนำกล้องถ่ายภาพส่วนพระองค์มาทรงถ่ายภาพปรากฏการณ์ โดยจะนำภาพฝีพระหัตถ์การเกิดสุริยุปราคาเต็มดวงของพระองค์มาจัดแสดงให้ ประชาชนได้ชมในงานมหกรรมวิทยาศาสตร์และเทคโนโลยีแห่งชาติ ระหว่างวันที่ 8-23 สิงหาคมนี้ ที่<placeName>อิมแพค เมืองทองธานี</placeName> </p></body>
</news>
