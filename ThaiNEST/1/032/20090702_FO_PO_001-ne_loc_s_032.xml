<teiHeader>
<fileDesc>
<titleStmt>
  <title>ไอเอ็มเอฟเตรียมออกพันธบัตร 5 ล้านล.ครั้งแรก  </title>
  <author>สำนักข่าวตปท., เอเอฟพี  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=55058  </bibl>
</sourceDesc>
</fileDesc>
</teiHeader>
<news>
<headline>ไอเอ็มเอฟเตรียมออกพันธบัตร 5 ล้านล.ครั้งแรก</headline>
<lead></lead>
<neck></neck>
<body><p><placeName>วอชิงตัน</placeName> - คณะกรรมการบริหารของกองทุนการเงินระหว่างประเทศ (ไอเอ็มเอฟ) กำลังมีแผนจะออกพันธบัตรมูลค่ามากกว่า 1.5 แสนล้านเหรียญ<placeName>สหรัฐ</placeName> (ราว 5.25 ล้านล้านบาท) เป็นครั้งแรก ทั้งนี้แผนการออกพันธบัตรดังกล่าว ยังถือเป็นส่วนหนึ่งในความพยายามของไอเอ็มเอฟ ที่ต้องการแสวงหาแหล่งเงินทุนก้อนใหม่ โดยมีจุดมุ่งหมายเพื่อช่วยเหลือบรรดาประเทศต่างๆ ตั้งแต่<placeName>ไอซ์แลนด์</placeName> ไปจนถึง<placeName>ปากีสถาน</placeName> เพื่อต่อสู้กับวิกฤตการเงิน<placeName>โลก</placeName> ขณะที่<placeName>จีน</placeName> <placeName>บราซิล</placeName> และ<placeName>รัสเซีย</placeName> ได้ประกาศสนับสนุนแผนการออกพันธบัตรของไอเอ็มเอฟ แทนการช่วยเหลือตามปกติก่อนหน้านี้  </p>
<p>เด็ก 4 ขวบรอดตายปาฏิหาริย์เครื่องบิน<placeName>เยเมน</placeName>ตก</p>
<p><placeName>โมโรนี</placeName> - บรรดาแพทย์ในโรงพยาบาล<placeName>กรุงโมโรนี</placeName> <placeName>ประเทศคอโมโรส</placeName> เปิดเผยวานนี้ว่า ได้พบผู้รอดชีวิตจากเหตุการณ์เครื่องบินของสายการบินเยเมเนีย แอร์เวย์ เที่ยวบินที่ A310 ที่ประสบอุบัติเหตุตกกลาง<placeName>มหาสมุทรอินเดีย</placeName>เพิ่มอีก 1 รายแล้ว เป็นเด็กวัยเพียงแค่ 4 ขวบ ขณะลอยอยู่ในทะเลใกล้จุดเกิดเหตุ หลังจากที่ ก่อนหน้านี้ ได้พบผู้รอดชีวิตเป็นเด็กหญิงวัย 14 ปี นอกจากนี้ยังมีการคาดการณ์ กันว่าน่าจะยังมีผู้รอดชีวิตที่กำลังรอความช่วยเหลืออยู่ในทะเลอีกจำนวนหนึ่ง ขณะเดียวกัน อแลง โจยานเดต รัฐมนตรีความร่วมมือของ<placeName>ฝรั่งเศส</placeName>ก็ได้แถลงว่า หน่วยลาดตระเวนทางทะเลของ<placeName>ฝรั่งเศส</placeName> ได้พบหนึ่งในกล่องดำของเครื่องบินสายการบินเยเมเนียแล้ว โดยตกอยู่ห่างจาก<placeName>เกาะแกรนด์คอโมโรส</placeName> ประมาณ 40 กิโลเมตร ซึ่งถือเป็นหลักฐานสำคัญในการยืนยันการตกของเครื่องบินลำดังกล่าว</p></body>
</news>
