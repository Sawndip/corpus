<teiHeader>
<fileDesc>
<titleStmt>
  <title>กรมควบคุมมลพิษ เร่งสรุปความเห็นเรื่องการให้สัตยาบันต่อข้อแก้ไขอนุสัญญาบาเซล ในการห้ามการส่งออกของเสียอันตราย ก่อนเสนอ  ครม.  </title>
  <author>ปราโมทย์ ฐิติวงศ์ฤทธิ์(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206260174&tb=N255206  </bibl>
</sourceDesc>
</fileDesc>
</teiHeader>
<news>
<headline>กรมควบคุมมลพิษ เร่งสรุปความเห็นเรื่องการให้สัตยาบันต่อข้อแก้ไขอนุสัญญาบาเซล ในการห้ามการส่งออกของเสียอันตราย ก่อนเสนอ  ครม.</headline>
<lead>กรมควบคุมมลพิษ จัดประชุมรับฟังความคิดเห็นต่อการให้สัตยาบันต่อข้อแก้ไขอนุสัญญาบาเซลในการ ห้ามการส่งออกของเสียอันตราย เพื่อหาข้อสรุปก่อนเสนอ คณะรัฐมนตรีพิจารณาต่อไป</lead>
<neck></neck>
<body><p>ดร.สุจิตรา วาสนาดำรงดี ผู้ศึกษาวิเคราะห์การเตรียมความพร้อมในการให้สัตยาบันต่อข้อแก้ไขอนุสัญญาบา เซลในการห้ามส่งออกของเสียอันตราย เปิดเผยว่า จากการประชุมใหญ่ภาคีอนุสัญญาบาเซล สมัยที่ 3 เมื่อปี 2538 ได้มีมติให้มีการแก้ไขอนุสัญญาบาเซล เพื่อบรรจุข้อห้ามการส่งออกของเสียอันตรายไปยังประเทศในภาคผนวก 7 โดยการแก้ไขอนุสัญญาบาเซลดังกล่าว ยังไม่มีผลบังคับใช้เนื่องจากเกิดปัญหาการตีความ และยังไม่ได้ข้อสรุป โดยไทยเป็นหนึ่งในภาคีสมาชิก ที่ต้องให้สัตยาบันต่อข้อแก้ไขอนุสัญญาดังกล่าว จึงจัดประชุมรับฟังความคิดเห็นจากทุกภาคส่วน เพื่อศึกษาส่วนได้ส่วนเสียและผลกระทบใน 4 ประเด็น ได้แก่ ทางเลือกข้อดี-ข้อเสียของการให้หรือไม่ให้สัตยาบันฯ ของประเทศ , การศึกษาผลกระทบของการให้สัตยาบัตต่อประชาชนและผู้ประกอบการขนาดกลางและขนาด ย่อม , การศึกษาแนวทางแก้ไขหรือเยียวยาของรัฐบาลต่อประชาชน และแนวทางการแก้ไขหรือเยียวยาของรัฐบาลต่อผู้ได้รับผลกระทบ ก่อนเสนอต่อคณะกรรมการอนุสัญญาบาเซลพิจารณาให้ความเห็นชอบก่อนส่งต่อให้คณะ กรรมการสิ่งแวดล้อมแห่งชาติ และ คณะรัฐมนตรีพิจารณาต่อไป</p>
<p>ด้าน ดร.นิลสุวรรณ ลีลารัศมี รองประธานสภาอุตสาหกรรมแห่ง<placeName>ประเทศไทย</placeName> กล่าวว่า อนุสัญญาบาเซลในการห้ามส่งออกของเสียอันตราย สำหรับ<placeName>ประเทศไทย</placeName> ยังคงติดปัญหาเรื่องระบบพิกัดไม่สอดรับกับบัญชีรายชื่อของเสียอันตราย ตามอนุสัญญาบาเซลทั้งหมด และยังขาดระบบการติดตามตรวจสอบการนำเข้าของเสียอันตรายอย่างเข้มงวด ซึ่งจากความพร้อมของ<placeName>ประเทศไทย</placeName>ในขณะนี้ ยังอยู่ระหว่างการศึกษาผลดีผลเสียที่อาจจะเกิดขึ้นในการให้สัตยาบันดังกล่าว </p></body>
</news>
