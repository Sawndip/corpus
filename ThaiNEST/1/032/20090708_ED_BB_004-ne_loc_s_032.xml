<teiHeader>
<fileDesc>
<titleStmt>
  <title>มอนิเตอร์ : อีเอ็มซีขยายร่วมมือวิจัยเคมบริดจ์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066966.php?news_id=29066966  </bibl>
</sourceDesc>
</fileDesc>
</teiHeader>
<news>
<headline>มอนิเตอร์ : อีเอ็มซีขยายร่วมมือวิจัย<placeName>เคมบริดจ์</placeName></headline>
<lead></lead>
<neck></neck>
<body><p>อีเอ็มซี คอร์ปอเรชั่น เปิดเผยว่า บริษัทเข้าร่วมในเอ็มไอที มีเดียแล็บ เป็นผู้สนับสนุนกลุ่มความร่วมมือ ซึ่งเป็นเครื่องยืนยันความมุ่งมั่นอย่างต่อเนื่องที่จะสร้างสรรค์นวัตกรรม ด้านเทคโนโลยี รวมถึงการสนับสนุนงานวิจัยและการทำงานร่วมกับสถาบันอุดมศึกษา การสนับสนุนนี้เป็นส่วนหนึ่งในโครงการริเริ่มมากมายสำหรับศูนย์วิจัยอีเอ็ม ซี รีเสิร์ช เคมบริดจ์ ที่อีเอ็มซีเพิ่งจัดตั้งขึ้นที่<placeName>มหาวิทยาลัยเคมบริดจ์ แมสซาชูเซตส์</placeName> โดยมีจุดมุ่งหมายเพื่อผลักดันการสร้างสรรค์นวัตกรรมด้านเทคโนโลยี รวมถึงการพัฒนาผลิตภัณฑ์ และการกระชับความสัมพันธ์ที่ลึกซึ้งระหว่างอีเอ็มซีกับกลุ่มนักวิจัยใน มหาวิทยาลัยและองค์กรธุรกิจที่เพิ่งจัดตั้งขึ้นในเขตพื้นที่<placeName>บอสตัน</placeName></p>
<p><placeName>เกาหลี</placeName>เลือกบลูโค้ทรักษาความปลอดภัย</p>
<p>บลูโค้ท ซิสเต็มส์ อิงค์ กล่าวว่า บรรษัทประกันสุขภาพของ<placeName>เกาหลีใต้</placeName>ได้ติดตั้งอุปกรณ์พร็อกซี่ เอสจีของบลูโค้ท เพื่อการบังคับใช้นโยบายไอทีขององค์กรที่ต่อเนื่องผ่านองค์กรที่กระจายอยู่ ทั่วไปและป้องกันเนื้อหาที่เป็นภัยร้ายบนเว็บ ทุกแอพพลิเคชั่น และทุกทราฟฟิก ซึ่งอุปกรณ์พร็อกซี่ เอสจี จะช่วยให้องค์กรมองเห็นและสร้างความมั่นใจความลับของข้อมูลส่วนตัว หรือกิจกรรมที่ดำเนินการบนเว็บเพื่อสร้างความมั่นใจที่สอดคล้องกับกฎระเบียบ และนโยบาย ด้วยเทคโนโลยี WAN optimization</p>
<p>เด็ก<placeName>ไทย</placeName>ชนะซอฟต์แวร์<placeName>อาเซียน</placeName></p>
<p>บริษัท ไอบีเอ็ม <placeName>ประเทศไทย</placeName> จำกัด ประกาศผลผู้ชนะการแข่งขันโครงการ “ค้นหา เอ็กซ์เอ็มแอล ซูเปอร์สตาร์” <placeName>ภูมิภาคอาเซียน</placeName> ที่จัดขึ้นเป็นครั้งแรกใน<placeName>ประเทศไทย</placeName> และ<placeName>ภูมิภาคอาเซียน</placeName> ซึ่งแข่งขันตั้งแต่ ก.ย. 2551 - ก.พ.2552 ปรากฏว่า ผู้ชนะจาก<placeName>ประเทศไทย</placeName>สามารถกวาดรางวัลทุกประเภทการแข่งขัน รวมรางวัลระดับประเทศ และระดับภูมิภาค หัวข้อวีดิโอที่น่าคลั่งไคล้ (Video Mania) ได้แก่ นายพรชัย พันธุ์วิเศษ จาก<placeName>มหาวิทยาลัยหัวเฉียวเฉลิมพระเกียรติ</placeName> หัวข้อคำถามสุดท้าทาย (Query Challenge) เป็นของนายนิติภูมิ ศิลาวรรณา จาก<placeName>จุฬาลงกรณ์มหาวิทยาลัย</placeName> และหัวข้อการแข่งขันเขียนโปรแกรม (Programming Contest) เป็นของนายวชิระ สว่างแก้ว จาก<placeName>มหาวิทยาลัยหัวเฉียวเฉลิมพระเกียรติ</placeName></p></body>
</news>
