<teiHeader>
<fileDesc>
<titleStmt>
  <title>‘แวนคูเวอร์’เมืองน่าอยู่สุด-‘กทม.’ที่100  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-09 21:30:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000065046  </bibl>
</sourceDesc>
</fileDesc>
</teiHeader>
<news>
<headline>‘<placeName>แวนคูเวอร์</placeName>’เมืองน่าอยู่สุด-‘<placeName>กทม.</placeName>’ที่100</headline>
<lead>“<placeName>แวนคูเวอร์</placeName>”ใน<placeName>ประเทศแคนาดา</placeName> เป็นเมืองที่ได้รับการจัดอันดับว่าน่าอยู่ที่สุดใน<placeName>โลก</placeName> จากการสำรวจล่าสุดโดยอีโคโนมิสต์ อินเทลลิเจนซ์ ยูนิต ขณะที่ “<placeName>กรุงเทพมหานคร</placeName>” อยู่อันดับที่ 100 ส่วนเมืองที่ได้ชื่อว่าน่าอยู่น้อยที่สุดคือ<placeName>กรุง“ฮาราเร”</placeName> ของ<placeName>ซิมบับเว</placeName></lead>
<neck></neck>
<body><p>สำนักวิจัยอีโคโนมิสต์ อินเทลลิเจนซ์ ยูนิตหรือ“อีไอยู”เผยรายงานการสำรวจเมืองที่น่าอยู่ที่สุดใน<placeName>โลก</placeName>ประจำปี2008 เมื่อวันจันทร์(8) โดยระบุว่า <placeName>เมืองแวนคูเวอร์</placeName>ใน<placeName>รัฐบริติชโคลัมเบีย</placeName>ทางตะวันตกของ<placeName>แคนาดา</placeName>ได้รับการจัดอันดับให้เป็นเมืองที่น่าอยู่ที่สุดใน<placeName>โลก</placeName></p>
<p>อีไอยูบอกว่าการสำรวจครั้งนี้จัดทำขึ้นโดยการศึกษาตัวแปรสำคัญ 5 ประการในเมืองใหญ่ทั่ว<placeName>โลก</placeName> คือ ตัวแปรทางด้านสุขภาพอนามัยของประชาชน ความมีเสถียรภาพ วัฒนธรรมและสิ่งแวดล้อม การศึกษา รวมทั้งโครงสร้างด้านสาธารณูปโภค</p>
<p>ผลสำรวจครั้งนี้พบว่าเมืองใน<placeName>อเมริกาเหนือ</placeName>และ<placeName>ยุโรป</placeName>ส่วนใหญ่ ได้รับการจัดอันดับให้เป็นเมืองที่น่าอยู่มากกว่าบรรดาเมืองใน<placeName>เอเชีย</placeName>และ<placeName>แอฟริกา</placeName> ที่ยังขาดแคลนสาธารณูปโภคพื้นฐาน และยังมีความไร้เสถียรภาพทางการเมืองและเศรษฐกิจ</p>
<p>เมืองที่น่าอยู่ที่สุดของ<placeName>โลก</placeName>ตามรายงานของอีไอยูครั้งนี้ประกอบด้วย <placeName>แวนคูเวอร์</placeName>ใน<placeName>แคนาดา</placeName>ซึ่งได้98จาก100คะแนน, <placeName>เวียนนา</placeName>ใน<placeName>ออสเตรีย</placeName>97.9,<placeName>เมลเบิร์น</placeName>ใน<placeName>ออสเตรเลีย</placeName>ได้97.5, <placeName>โตรอนโต</placeName>ใน<placeName>แคนาดา</placeName>ได้97.2, <placeName>เพิร์ธ</placeName>ใน<placeName>ออสเตรเลีย</placeName> และ<placeName>แคลแกรี</placeName>ใน<placeName>แคนาดา</placeName>ได้96.6เท่ากัน, <placeName>เฮลซิงกิ</placeName>ใน<placeName>ฟินแลนด์</placeName>ได้96.2, ส่วนอีก3เมืองคือ<placeName>เจนีวา</placeName> กับ <placeName>ซูริก</placeName>ของ<placeName>สวิตเซอร์แลนด์</placeName> และ<placeName>ซิดนีย์</placeName>ของ<placeName>ออสเตรเลีย</placeName>อยู่อันดับ8ร่วมกันโดยได้คะแนน96.1</p>
<p><placeName>นครโอซากา</placeName>ของ<placeName>ญี่ปุ่น</placeName>เป็นเมืองที่ได้รับการจัดอันดับว่าน่าอยู่ที่สุดของ<placeName>เอเชีย</placeName> แต่เป็นอันดับที่ 13ของ<placeName>โลก</placeName> ส่วน<placeName>กรุงโตเกียว</placeName>อยู่อันดับ19 ร่วมกับ<placeName>นครแฟรงก์เฟิร์ต</placeName>ของ<placeName>เยอรมัน</placeName></p>
<p>ขณะที่เมืองใหญ่อื่นๆ ใน<placeName>ยุโรป</placeName>ต่างติดโผในอันดับต้นๆ กันทั่วหน้า เช่น <placeName>กรุงสตอกโฮล์ม</placeName>ของ<placeName>สวีเดน</placeName>และ<placeName>นครฮัมบูร์ก</placeName>ของ<placeName>เยอรมัน</placeName>ที่ได้อันดับ14ร่วม, <placeName>กรุงปารีส</placeName>ของ<placeName>ฝรั่งเศส</placeName>ได้อันดับ17, <placeName>โคเปนเฮเกน</placeName>ใน<placeName>เดนมาร์ก</placeName>ได้อันดับ21, <placeName>กรุงเบอร์ลิน</placeName>ได้อันดับ22,<placeName>กรุงลอนดอน</placeName>อยู่อันดับ51,<placeName>กรุงโรม</placeName>ได้อันดับที่52 ส่วน<placeName>กรุงเอเธนส์</placeName>ของ<placeName>กรีซ</placeName> กลายเป็นเมืองของประเทศ<placeName>ยุโรป</placeName>ตะวันตกที่มีคะแนนต่ำสุดคือ81.2และอยู่อันดับ63</p>
<p>ด้านเมืองใน<placeName>สหรัฐฯ</placeName> ก็ติดอันดับดีๆ เช่นกันโดย<placeName>กรุงวอชิงตัน ดี.ซี.</placeName> ถูกจัดเป็นเมืองน่าอยู่อันดับ35และ<placeName>ลอสแองเจลิส</placeName>อันดับ48</p>
<p>อย่างไรก็ตาม บรรดาเมืองใหญ่ของ<placeName>โลก</placeName>ที่อยู่นอก<placeName>ทวีปยุโรป</placeName>และ<placeName>อเมริกาเหนือ</placeName>ถูกจัดให้อยู่ในอันดับที่ไม่ดีนัก เช่น <placeName>กรุงปักกิ่ง</placeName>ของ<placeName>จีน</placeName>ได้อันดับ76, <placeName>นครโยฮันเนสเบิร์ก</placeName>ของ<placeName>แอฟริกาใต้</placeName>และ<placeName>รีโอเดจาเนโร</placeName>ของ<placeName>บราซิล</placeName>ได้อันดับ92ร่วม ขณะที่<placeName>กรุงเทพมหานคร</placeName>ถูกจัดให้เป็นเมืองที่น่าอยู่ในอันดับ100 ของ<placeName>โลก</placeName>ร่วมกับ<placeName>เซาเปาโล</placeName>ของ<placeName>บราซิล</placeName></p>
<p>เมืองที่ถูกระบุว่าน่าอยู่น้อยที่สุดใน<placeName>โลก</placeName> 10 เมือง จากรายงานของอีไอยูครั้งนี้ประกอบไปด้วย <placeName>กรุงดาการ์</placeName>ของ<placeName>เซเนกัล</placeName> <placeName>กรุงอาบิดจัน</placeName>ของ<placeName>โกตดิวัวร์</placeName> <placeName>กรุงกาฐมาณฑุ</placeName>ของ<placeName>เนปาล</placeName> <placeName>เมืองดูอาลา</placeName>ซึ่งเป็นเมืองใหญ่ที่สุดของ<placeName>แคเมอรูน</placeName> <placeName>เมืองการาจี</placeName>ใน<placeName>ปากีสถาน</placeName> <placeName>เมืองลากอส</placeName>ใน<placeName>ไนจีเรีย</placeName> <placeName>กรุงพอร์ตมอร์สบี</placeName>ของ<placeName>ปาปัวนิวกินี</placeName> <placeName>กรุงธากา</placeName>ของ<placeName>บังกลาเทศ</placeName> <placeName>กรุงแอลเจียร์</placeName>ของ<placeName>แอลจีเรีย</placeName> และ<placeName>กรุงฮาราเร</placeName>ของ<placeName>ซิมบับเว</placeName>ซึ่งถือเป็นเมืองที่น่าอยู่น้อยที่สุดใน<placeName>โลก</placeName>โดยอยู่ในอันดับ 140 และได้คะแนนเพียง 37.5 จาก100คะแนน หลังประชาชนประสบภาวะล่มสลายทางเศรษฐกิจและอยู่อย่างยากลำบากภายใต้การบริหารของรัฐบาลประธานาธิบดีรอเบิร์ต มูกาเบ ที่ปล่อยให้ภาวะเงินเฟ้อเพิ่มถึง 231,000,000 เปอร์เซ็นต์เมื่อปีที่แล้วซึ่งเป็นอัตราเงินเฟ้อที่เลวร้ายที่สุดลำดับที่2ในประวัติศาสตร์<placeName>โลก</placeName> รองจากวิกฤตเงินเฟ้อที่<placeName>ฮังการี</placeName>ในปี1946</p></body>
</news>
