<teiHeader>
<fileDesc>
<titleStmt>
  <title>'BRIC'ร้องอำนาจเพิ่มบนเวทีเศรษฐกิจ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/180609/6405  </bibl>
</sourceDesc>
</fileDesc>
</teiHeader>
<news>
<headline>'BRIC'ร้องอำนาจเพิ่มบนเวทีเศรษฐกิจ</headline>
<lead>กลุ่มประเทศ   BRIC  ร้องบทบาทเพิ่มในสถาบันการเงินระหว่างประเทศ  แต่เลี่ยงแตะประเด็นดอลลาร์  หวั่นยิ่งซ้ำเติมวิกฤติการเงิน<placeName>โลก</placeName>  ด้านประธานาธิบดีบารัก  โอบามา  เตรียมเผยแผนยกเครื่องกฎคุมตลาดเงินในวันพุธ</lead>
<neck></neck>
<body><p>กลุ่มประเทศเศรษฐกิจเกิดใหม่ 4ประเทศคือ<placeName>บราซิล</placeName><placeName>รัสเซีย</placeName><placeName>อินเดีย</placeName>และ<placeName>จีน</placeName>หรือที่รู้จักกันในนามกลุ่มประเทศBRICปิดฉากการประชุมสุดยอดอย่างเป็นทางการครั้งแรกของกลุ่มไปเมื่อวันอังคารที่ผ่านมาพร้อมออกแถลงการณ์เรียกร้องเพิ่มสิทธิ์ให้ประเทศกำลังพัฒนามีอำนาจต่อรองมากขึ้นในสถาบันการเงินระหว่างประประเทศและองค์การสหประชาชาติ (ยูเอ็น)แต่ขณะเดียวกันก็เลี่ยงไม่วิพากษ์วิจารณ์เสถียรภาพของเงินดอลลาร์ในฐานะเงินสกุลหลักของ<placeName>โลก</placeName>เพื่อไม่ให้กระทบต่อเศรษฐกิจ<placeName>โลก</placeName>ที่กำลังส่งสัญญาณเริ่มฟื้นตัว </p>
<p> ค่าเงินดอลลาร์ถูกกันอย่างหนักก่อนหน้าการประชุมสุดยอดBRICเนื่องจากตลาดเกรงว่า<placeName>รัสเซีย</placeName>ซึ่งประกาศก่อนหน้านี้ว่าต้องการให้มีเงินสกุลใหม่เป็นเงินตราสำรองหลักของ<placeName>โลก</placeName>แทนดอลลาร์อาจผนึกกำลังกับจีนผลักดันเรื่องนี้เนื่องจากทั้ง<placeName>จีน</placeName>และ<placeName>รัสเซีย</placeName>ต่างมีทุนสำรองระหว่างประเทศในรูปเงินดอลลาร์มากเป็นอันดับ1และ3ของ<placeName>โลก</placeName>เสถียรภาพที่ลดลงของค่าเงินดอลลาร์จึงส่งผลกระทบโดยตรงต่อทั้งสองประเทศ</p>
<p> ที่สหรัฐประธานาธิบดีโอบามามีกำหนดจะเปิดเผยแผนปฏิรูปกฎระเบียบการเงินครั้งสำคัญในช่วงเย็นวันพุธตามเวลาท้องถิ่น(ประมาณเที่ยงคืนวันเดียวกันตามเวลา<placeName>ไทย</placeName>)หวังป้องกันไม่ให้วิกฤติการเงินเกิดซ้ำรอยขึ้นอีกในอนาคต </p>
<p> เจ้าหน้าที่อาวุโสของ<placeName>สหรัฐ</placeName>คนหนึ่งเผยว่าเนื้อหาหลักของแผนปฏิรูปก็คือการจัดตั้งคณะกรรมการควบคุมบริการด้านการเงินโดยอยู่ภายใต้การดูแลของกระทรวงการคลังทำหน้าที่ควบคุมดูแลกฎระเบียบการเงินขณะที่สำนักงานควบคุมระบบเงินออมหรือโอทีเอสจะถูกยุบเปิดทางให้ธนาคารกลางมีบทบาทมากขึ้นในการดูแลธนาคารขนาดใหญ่รวมถึงบรรดาสถาบันการเงิน</p>
<p> วิกฤตการณ์ทางเศรษฐกิจครั้งเลวร้ายในรอบ6ทศวรรษเริ่มลุกลามรุนแรงขึ้นหลังการล่มสลายของธนาคารและสถาบันการเงิน รัฐบาล<placeName>สหรัฐ</placeName>ใช้เวลากว่า6เดือนพิจารณาหาทางคุมเข้มระบบธนาคารและตลาดเงินเพื่อรับมือกับปัญหาที่เกิดขึ้นและคาดว่าสหภาพยุโรปน่าจะดำเนินมาตรการนี้ตามรอย<placeName>สหรัฐ</placeName>เช่นกัน</p></body>
</news>
