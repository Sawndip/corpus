<teiHeader>
<fileDesc>
<titleStmt>
  <title>แท็กซี่แก๊สติดเซ็นเซอร์ฟ้องเครื่อง "ฮีต" ทีเมคประยุกต์ใช้งานภาคเกษตรสู่อุตฯยานยนต์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28950832.php?news_id=28950832  </bibl>
</sourceDesc>
</fileDesc>
</teiHeader>
<news>
<headline>แท็กซี่แก๊สติดเซ็นเซอร์ฟ้องเครื่อง "ฮีต" ทีเมคประยุกต์ใช้งานภาคเกษตรสู่อุตฯยานยนต์</headline>
<lead>ราคาน้ำมันแพงบีบให้เจ้าของรถส่วนบุคคล และเจ้าของอู่แท็กซี่หันไปติดระบบก๊าซเอ็นจีวี และแอลพีจี ซึ่งราคาถูกกว่า แต่การเผาไหม้ของเชื้อเพลิงก๊าซทำให้อุณหภูมิเครื่องสูงกว่าเบนซิน ศูนย์เทคโนโลยีไมโครอิเล็กทรอนิกส์ (ทีเมค) จึงพัฒนาอุปกรณ์เซ็นเซอร์จับความร้อนห้องเครื่องแจ้งเตือนผู้ขับขี่</lead>
<neck></neck>
<body><p>ดร.อัมพร โพธิ์ใย ผู้อำนวยการศูนย์ทีเมค ในสังกัดศูนย์เทคโนโลยีอิเล็กทรอนิกส์และคอมพิวเตอร์แห่งชาติ เปิดเผยว่า เซ็นเซอร์วัดอุณหภูมิห้องเครื่องเป็นผลงานต่อยอดของทีมวิจัยทีเมคจาก เซ็นเซอร์ที่ใช้งานด้านการเกษตร เช่น วัดอุณหภูมิและความชื้นในข้าวเปลือก วัดความชื้นในดิน</p>
<p>เซ็นเซอร์หรือหัววัดอุณหภูมิความร้อนสำหรับรถ ยนต์เชื้อเพลิงแก๊สเป็นอุปกรณ์ช่วยบอกค่าความเปลี่ยนแปลงของอุณหภูมิภายใน ห้องเครื่อง เพื่อให้ผู้ขับขี่รถทราบสถานะของเครื่องยนต์ และหาทางป้องกันก่อนความร้อนสูงผิดปกติทำให้ชิ้นส่วนเครื่องยนต์สึกหรอ</p>
<p>"ปัญหาใหญ่ของรถยนต์ติดแก๊สอยู่ที่ระบบการทำงาน ของเครื่องยนต์ ขณะที่เร่งเครื่องจะเกิดความร้อนสูงจนทำให้อุปกรณ์เสียหาย ปัจจุบันยังไม่มีเทคโนโลยีวัดที่มีประสิทธิภาพเพียงพอ ทีมวิจัยจึงได้พัฒนาหัววัดอุณหภูมิต้นแบบเพื่อแก้ปัญหา" ผู้อำนวยการทีเมค กล่าว</p>
<p>ตัวเซ็นเซอร์ติดตั้งไว้ในห้องเครื่องโดยไม่ต้อง ปรับแต่งเครื่องยนต์ เซ็นเซอร์จะส่งสัญญาณดิจิทัลบอกอุณหภูมิเครื่องไปยังชุดแสดงผลบนคอนโซลรถ โดยแสดงสถานะความร้อนคงที่ ความร้อนสูง และความร้อนสูงผิดปกติด้วยหลอดไฟแอลอีดี และเสียง</p>
<p>อุปกรณ์ดังกล่าวได้รับความสนใจจากภาคเอกชน และเริ่มเจรจาเบื้องต้นเพื่อถ่ายทอดเทคโนโลยีการผลิต โดยมีกลุ่มธุรกิจอู่แท็กซี่พร้อมลงทุนพัฒนาชุดอุปกรณ์พร้อมใช้สำหรับเครื่อง ยนต์ ในราคาต้นทุนประมาณ 2 พันบาท คาดว่าจะดำเนินการได้ไม่เกิน 3 เดือน</p>
<p>กลุ่มนักวิจัยทีเมคยังมีแนวคิดพัฒนาชุดอุปกรณ์ ตรวจวัดความผิดปกติของเครื่องยนต์ เช่น ไส้กรอง ระบบทำความเย็น เพื่อยืดอายุชิ้นส่วนอุปกรณ์ยานยนต์ และลดการสิ้นเปลืองพลังงานเชื้อเพลิง</p>
<p>"การบอกถึงสิ่งผิดปกติที่เกิดขึ้นได้เร็วช่วย ให้ผู้ขับขี่ตรวจสอบ ดูแลและบำรุงรักษาเครื่องยนต์ให้สมบูรณ์พร้อมใช้งานอยู่เสมอ" ผู้อำนวยการทีเมค กล่าว</p>
<p>หัววัดเซนเซอร์อุณหภูมิสำหรับอุตสาหกรรมยานยนต์ เป็นเทคโนโลยีประยุกต์จากอุปกรณ์เซ็นเซอร์ทางการเกษตรที่ทีเมคพัฒนามาอย่าง ต่อเนื่อง อาทิ เช่น เซนเซอร์วัดความชื้นข้าวเปลือก ปัจจุบันได้พัฒนาให้เป็นระบบอัตโนมัติเหมาะกับการพกพา และใช้งานในพื้นที่จริง จากเดิมที่พัฒนาขึ้นสำหรับใช้ในไซโลเก็บข้าวเท่านั้น</p>
<p>นอกจากนี้ยังมีหัววัดอุณหภูมิและค่าความเป็น กรด-ด่าง ที่ใช้กับอุตสาหกรรมเลี้ยงสัตว์น้ำ เช่นปลาน้ำจืดและกุ้ง โดยได้รับความสนใจจากอุตสาหกรรมเลี้ยงปลานิล<placeName>ประเทศฟิลิปปินส์</placeName> ที่ต้องการนำหัววัดที่ทีเมคพัฒนาขึ้นไปใช้งานจริง และอยู่ระหว่างขั้นตอนการเจรจา</p></body>
</news>
