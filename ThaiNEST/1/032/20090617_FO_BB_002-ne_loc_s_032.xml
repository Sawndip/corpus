<teiHeader>
<fileDesc>
<titleStmt>
  <title>ญี่ปุ่นยืนยันอีกเสียง"ดอลลาร์"สกุลหลักทุนสำรองเงินโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944325.php?news_id=28944325  </bibl>
</sourceDesc>
</fileDesc>
</teiHeader>
<news>
<headline><placeName>ญี่ปุ่น</placeName>ยืนยันอีกเสียง"ดอลลาร์"สกุลหลักทุนสำรองเงิน<placeName>โลก</placeName></headline>
<lead><placeName>โตเกียว</placeName> - รัฐมนตรีคลัง<placeName>ญี่ปุ่น</placeName>ยืนยัน ดอลลาร์ยังเป็นสกุลเงินหลักในทุนสำรองเงินตราระหว่างประเทศของ<placeName>โลก</placeName> ท่ามกลางเสียงเรียกร้องให้นานาประเทศลดพึ่งพาเงินสกุลนี้ หลังจากยอดขาดดุลบัญชีของ<placeName>สหรัฐ</placeName>ทำให้นักลงทุนสูญเสียความมั่นใจ</lead>
<neck></neck>
<body><p>นายคาโอรุ ยาซาโนะ รัฐมนตรีว่าการกระทรวงการคลัง<placeName>ญี่ปุ่น</placeName> กล่าวยืนยันวานนี้ (16 มิ.ย.) ว่า เขายังเชื่อมั่นสกุลเงินดอลลาร์ของ<placeName>สหรัฐ</placeName>อย่างไม่เปลี่ยนแปลง พร้อมชี้ว่า นโยบายของ<placeName>สหรัฐ</placeName>คือการทำให้ดอลลาร์แข็งค่าต่อเนื่อง ซึ่งเมื่อพิจารณาทุกแง่มุมแล้ว เงินดอลลาร์ยังเป็นเงินสกุลหลักในทุนสำรองเงินตราระหว่างประเทศของ<placeName>โลก</placeName>ต่อไป </p>
<p>การแสดงความเห็นของนายยาซาโนะ เกิดขึ้นในขณะที่ผู้นำประเทศกลุ่มเศรษฐกิจเกิดใหม่รายใหญ่สุดของ<placeName>โลก</placeName> 4 ประเทศ ได้แก่ <placeName>บราซิล</placeName> <placeName>รัสเซีย</placeName> <placeName>อินเดีย</placeName> และ<placeName>จีน</placeName> (บริกส์) มีกำหนดหารือแลกเปลี่ยนความเห็นเกี่ยวกับเงินสกุลหลักใหม่ของ<placeName>โลก</placeName> ในการประชุมสุดยอดผู้นำอย่างเป็นทางการครั้งแรกที่<placeName>รัสเซีย</placeName>ในสัปดาห์หน้า </p>
<p>แม้ว่าค่าเงินดอลลาร์ในปัจจุบันจะสูงกว่าสถิติต่ำสุดเมื่อปีที่แล้ว แต่ตลาดกังวลอย่างหนักว่านักลงทุนจะสูญเสียความมั่นใจต่อเงินสกุลนี้ เนื่องจากยอดขาดดุลบัญชีของ<placeName>สหรัฐ</placeName>ขยายตัวขึ้นหลังเกิดวิกฤติเศรษฐกิจ โดยปัจจุบัน ทุนสำรองเงินตราระหว่างประเทศทั่ว<placeName>โลก</placeName>อยู่ในรูปเงินดอลลาร์ประมาณ 65% </p>
<p><placeName>ญี่ปุ่น</placeName>ไม่เปิดเผยรายละเอียดทุนสำรองเงินตราระหว่างประเทศมูลค่า 1 ล้านล้านดอลลาร์ แต่คาดว่าส่วนใหญ่อยู่ในรูปดอลลาร์ ซึ่งทำให้<placeName>ญี่ปุ่น</placeName>เป็นผู้ถือพันธบัตร<placeName>สหรัฐ</placeName>รายใหญ่อันดับสองของ<placeName>โลก</placeName>รองจาก<placeName>จีน</placeName> </p>
<p>เจ้าหน้าที่<placeName>ญี่ปุ่น</placeName>ยืนยันว่า ยังไม่เห็นการเปลี่ยนแปลงความสำคัญดอลลาร์ในฐานะเงินสกุลหลักในอนาคตอันใกล้ เช่นเดียวกับนายอเล็กเซ คุดริน รัฐมนตรีว่าการกระทรวงการคลัง<placeName>รัสเซีย</placeName> ที่กล่าวนอกรอบการประชุมรัฐมนตรีคลังกลุ่มประเทศอุตสาหกรรมชั้นนำ 8 ประเทศ (จี 8) ที่<placeName>อิตาลี</placeName> ว่า บทบาทของดอลลาร์ในฐานะสกุลเงินหลักในทุนสำรองเงินตราต่างประเทศของ<placeName>โลก</placeName> จะไม่เปลี่ยนแปลงในอนาคตอันใกล้นี้</p></body>
</news>
