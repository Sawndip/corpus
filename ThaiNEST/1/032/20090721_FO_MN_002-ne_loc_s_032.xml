<teiHeader>
<fileDesc>
<titleStmt>
  <title>จีนกักตัวนร.ต่างชาติ-ผู้ดีปลอบหลังชี้อาจมีคนตายด้วยหวัดมรณะ6หมื่น  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-21 00:44:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000082118  </bibl>
</sourceDesc>
</fileDesc>
</teiHeader>
<news>
<headline><placeName>จีน</placeName>กักตัวนร.ต่างชาติ-ผู้ดีปลอบหลังชี้อาจมีคนตายด้วยหวัดมรณะ6หมื่น</headline>
<lead>ทางการ<placeName>จีน</placeName>ได้กักตัวนักศึกษาต่างชาติเพิ่มอีกหลายสิบคนเมื่อวันจันทร์(20) ขณะที่ทางการ<placeName>อังกฤษ</placeName>พยายามบรรเทาความหวั่นกลัวต่อไข้หวัดใหญ่สายพันธุ์ใหม่ หลังผู้เชี่ยวชาญคาดยอดเสียชีวิตในประเทศอาจถึง 60,000 ราย ส่วนเจ้าหน้าที่สาธารณสุขของ<placeName>เครมลิน</placeName>เร่งเร้าประชาชนให้เข้าฉีดวัคซีน เหตุคาดไวรัสชนิดนี้อาจแพร่กระจายไปทุกพื้นที่ของประเทศช่วงหลังวันหยุดยาว</lead>
<neck></neck>
<body><p>ขณะเดียวกันยอดผู้เสียชีวิตทั่ว<placeName>โลก</placeName>จากเชื้อไวรัสเอช1เอ็น1 มีเพิ่มขึ้นเรื่อย ล่าสุดพบผู้เสียชีวิตใน<placeName>เอกวาดอร์</placeName> 7 รายและใน<placeName>ออสเตรเลีย</placeName>อีก 3 คน ส่วน<placeName>จีน</placeName> มีความพยายามจำกัดการแพร่ระบาดของไวรัส โดยได้กักตัวนักเรียนและคณะครูต่างชาติอย่างน้อย 178 คนใน<placeName>กรุงปักกิ่ง</placeName>เมื่อวันจันทร์(20) จากคำยืนยันจอง<placeName>สถานทูตอังกฤษ</placeName>และครูชาว<placeName>สหรัฐฯ</placeName>รายหนึ่ง หลังผลตรวจหาเชื้อไวรัสสายพันธุ์ใหม่ออกมาเป็นบวก</p>
<p> เดิมทีมีนักเรียน 52 คนถูกกักตัว ณ โรงแรมแห่งหนึ่งเป็นเวลา 7 วันมาตั้งแต่สัปดาห์ที่แล้ว หลังพบว่าเด็ก 4 คนในกลุ่มติดเชื้อไข้หวัดใหญ่สายพันธุ์ใหม่ 2009 แต่มีนักเรียนอีกจำนวนหนึ่งเดินทางมาสมทบในภายหลัง เหล่านั้นจึงถูกกักตัวเพิ่มเติม</p>
<p> "เรายืนยันได้ว่ามีกลุ่มนักเรียนและคณะครูจากโรงเรียนต่างๆในอังกฤษ 107 คนถูกกักตัว ณ โรงแรมแห่งหนึ่งในปักกิ่ง" <placeName>สถานทูตอังกฤษ</placeName>ใน<placeName>ปักกิ่ง</placeName>กล่าวในแถลงการณ์ ขณะที่ นิโคลัส ฟิลลิปส์ ครูจาก<placeName>รัฐออริกอน</placeName> <placeName>สหรัฐฯ</placeName> กล่าวเสริมว่า มีนักเรียนชาวมะกันอย่างน้อย 71 คนถูกกักตัวในโรงแรมเช่นกัน</p>
<p> สถานทูต<placeName>อังกฤษ</placeName>กล่าวว่ามีนักเรียน<placeName>อังกฤษ</placeName> 9 คนถูกตรวจพบว่าติดเชื้อไวรัสและได้เข้ารักษาตัวที่โรงพยาบาล ขณะที่ฟิลลิปส์ บอกว่ามีนักเรียน<placeName>สหรัฐฯ</placeName>ในกลุ่มของพวกเขาเพียงรายเดียวที่ต้องรักษาตัวในโรงพยาบาล</p>
<p> จีน รับมือการแพร่ระบาดของไข้หวัดใหญ่สายพันธุ์ใหม่อย่างแข็งกร้าว ด้วยการตรวจเช็กอุณหภูมิร่างกายของผู้โดยสารที่เดินทางมาจากต่างประเทศและใช้มาตรการกักตัว 1 สัปดาห์ต่อชาวต่างชาติที่มีอาการหวัดไปแล้วหลายร้อยคน ทั้งนี้<placeName>จีน</placeName> พบผู้ติดเชื้อไวรัสเอช1เอ็น1 ทั่วประเทศราว 1,500 คน แต่ยังไม่มีรายงานผู้เสียชีวิต</p>
<p> ด้าน<placeName>รัสเซีย</placeName> ซึ่งแม้จะมีจำนวนผู้ติดเชื้อเป็นเลขตัวเดียว แต่ก็ได้เตือนว่าไวรัสมรณะนี้กำลังแพร่ระบาดไปทั่วทุกส่วนของประเทศที่ใหญ่ที่สุดใน<placeName>ยุโรป</placeName>แห่งนี้ "เราได้รับรายงานว่ามีผู้ป่วยเพิ่มขึ้นอย่างรุนแรง" เจนนาดี โอนิชเชนโก หัวหน้าหน่วยสาธารณสุข แถลงกับผู้สื่อข่าว "ตอนนี้ไวรัสไม่ได้อยู่แค่ในมอสโก แต่มันแพร่กระจายไปยังแคว้นต่างๆ"</p>
<p> โอนิชเชนโก ยังเตือนว่าจำนวนผู้ติดเชื้ออาจทะยานขึ้นในช่วงถดูใบไม้ร่วงขณะที่ชาว<placeName>รัสเซีย</placeName>เดินทางกลับจากไปพักผ่อน จึงได้เร่งเร้าให้ประชาชนเข้ารับวัคซันที่จะสามารถยับยั้งการแพร่ระบาดได่</p>
<p> แอนดี เบิร์นแฮม รัฐมนตรีสาธารณสุขของ<placeName>อังกฤษ</placeName> กล่าวว่าประชาชนควรใช้ชีวิตตามปกติ แต่เตือนให้รู้จักป้องกันไว้ก่อน อาทิล้างมือเป็นประจำและผู้หญิงตั้งครรภ์ควรหลบหลีกสถานที่แออัด รวมทั้งต้องระมัดระวังเป็นพิเศษด้วย</p>
<p> <placeName>อังกฤษ</placeName> เป็นประเทศที่ได้รับผลกระทบจากไข้หวัดใหญ่สายพันธุ์ใหม่ 2009 รุนแรงที่สุดใน<placeName>ยุโรป</placeName> โดยคาดหมายว่ามีผู้ติดเชื้อรายใหม่ถึง 55,000 คนเมื่อสัปดาห์ที่ผ่านมา</p>
<p> คำแนะนำของ เบิร์นแฮม มีขึ้นหลังจาก เลียม โดนัลด์สัน หัวหน้าศูนย์การแพทย์ของ<placeName>อังกฤษ</placeName> กล่าวเมื่อสัปดาห์ที่แล้วว่าในกรณีที่เลวร้ายที่สุด จะมีพลเมืองอังกฤษราว 1 ใน 3 ที่ติดเชื้อไข้หวัดนี้และอาจมีผู้เสียชีวิตถึง 65,000 รายในการแพร่ระบาดที่กินเวลายาวนาน 5 ปี</p></body>
</news>
