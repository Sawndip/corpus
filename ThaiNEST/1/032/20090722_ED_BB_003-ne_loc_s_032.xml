<teiHeader>
<fileDesc>
<titleStmt>
  <title>โรงงานต้นแบบยา-สารชีวภาพที่มจธ.  </title>
  <author>สาลินีย์ ทับพิลา  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090722/61837/%e0%b9%82%e0%b8%a3%e0%b8%87%e0%b8%87%e0%b8%b2%e0%b8%99%e0%b8%95%e0%b9%89%e0%b8%99%e0%b9%81%e0%b8%9a%e0%b8%9a%e0%b8%a2%e0%b8%b2-%e0%b8%aa%e0%b8%b2%e0%b8%a3%e0%b8%8a%e0%b8%b5%e0%b8%a7%e0%b8%a0%e0%b8%b2%e0%b8%9e%e0%b8%97%e0%b8%b5%e0%b9%88%e0%b8%a1%e0%b8%88%e0%b8%98..html  </bibl>
</sourceDesc>
</fileDesc>
</teiHeader>
<news>
<headline>โรงงานต้นแบบยา-สารชีวภาพที่มจธ.</headline>
<lead>หากองค์การอนามัย<placeName>โลก</placeName>อนุมัติรับรอง <placeName>ประเทศไทย</placeName>จะมี<placeName>โรงงานต้นแบบผลิตยา-สารชีวภาพทางการแพทย์</placeName> ผลิตโปรตีนบำบัดสำหรับเด็กเติบโตช้า</lead>
<neck></neck>
<body><p><placeName>โรงงานต้นแบบผลิตยาและสารชีวภาพทางการแพทย์</placeName> ออกแบบให้เป็นศูนย์การถ่ายทอดเทคโนโลยี และขยายขนาดการผลิตยาและสารชีวภาพมูลค่าสูงให้กับหน่วยงานทั้งภาครัฐและเอกชน เพื่อนำไปทำการทดสอบทางคลินิกระยะ 1 และ 2 ก่อนจะถึงขั้นตอนการผลิตในเชิงพาณิชย์ต่อไป</p>
<p>ดร.พนิต กิจสุบรรณ ผู้ช่วยผู้จัดการโรงงานต้นแบบฯ เปิดเผยว่า โรงงานมูลค่ากว่า 500 ล้านบาทเป็นความร่วมมือกันระหว่างมหาวิทยาลัยเทคโนโลยีพระจอมเกล้าธนบุรี <placeName>วิทยาเขตบางขุนเทียน</placeName> และศูนย์พันธุวิศวกรรมและเทคโนโลยีชีวภาพ หรือไบโอเทค หน่วยงานภายใต้สำนักงานพัฒนาวิทยาศาสตร์ และเทคโนโลยีแห่งชาติ (สวทช.)</p>
<p>ตามกำหนดการที่วางไว้ องค์การอนามัย<placeName>โลก</placeName> (WHO) จะเข้ามาตรวจสอบและประเมินมาตรฐาน cGMP โดยมีคณะกรรมการจากองค์การอนามัย<placeName>โลก</placeName> เป็นผู้ตรวจสอบ คาดว่าใช้เวลา 1 ปี และเริ่มผลิตได้ในปี 2554ในเฟสแรกจะเน้นการผลิตโปรตีนบำบัด ซึ่งเป็นสารมูลค่าสูงทางการแพทย์จากกระบวนการหมักจุลินทรีย์ โดยนำร่องที่ฮอร์โมนกระตุ้นการเติบโตสำหรับเด็กที่มีปัญหาเติบโตช้า ซึ่งมหาวิทยาลัยมีองค์ความรู้อยู่แล้ว</p>
<p>โรงงานดังกล่าวยังสามารถปรับรูปแบบให้รองรับผลิตวัคซีน ให้กับองค์การเภสัชกรรมและกรมวิทยาศาสตร์ การแพทย์ รวมถึงหน่วยงานภาครัฐ หน่วยงานวิจัย และเอกชน แต่จำเป็นต้องมาคุยรูปแบบทางเทคนิคเฉพาะ เนื่องจากการผลิตวัคซีนมีหลายรูปแบบ</p>
<p>โรงงานต้นแบบผลิตยาและสารชีวภาพมูลค่าสูงในทางการแพทย์มีพื้นที่กว่า 2,000 ตารางเมตร โดยในเฟสแรกจะมีเนื้อที่ 600 ตารางเมตร สำหรับห้องปฏิบัติการ นอกจากการผลิตยาและสารชีวภาพจะ ต้องได้มาตรฐาน cGMP ขององค์การอนามัย<placeName>โลก</placeName>แล้ว ยังต้องมีระบบห้องสะอาดระดับ Class1000 และมีเครื่องไม้เครื่องมือ อุปกรณ์ต่างๆ ในระดับความปลอดภัยทางชีวภาพระดับ 1</p>
<p>โครงการดังกล่าวเป็นส่วนหนึ่งของสวนอุตสาหกรรม (Industrial Park) ซึ่ง<placeName>มหาวิทยาลัยเทคโนโลยีพระจอมเกล้าธนบุรี</placeName>ถือเป็นมหาวิทยาลัย แห่งแรกที่จัดตั้งสวนอุตสาหกรรมระดับอุดมศึกษาเพื่อส่งเสริมเอกชน โดยการนำเทคโนโลยีและผลงานวิจัยในระดับห้องปฏิบัติการไปต่อยอดและขยายการผลิตในระดับต้นแบบ เพื่อให้ได้ข้อมูลที่พร้อมจะถ่ายทอดไปยังเอกชนในการต่อยอดเชิงพาณิชย์ โดยใช้เครื่องมือ อุปกรณ์ ระบบและโรงงานต้นแบบของสวนอุตสาหกรรมของมหาวิทยาลัย</p>
<p>โรงงานต้น แบบที่ประสบความสำเร็จและถ่ายทอดเทคโนโลยีแก่เอกชนแล้ว ได้แก่ งานวิจัยกระบวนการแปรรูปมังคุดครบวงจร ที่ถ่ายทอดให้กับบริษัท ศรีไทยซุปเปอร์แวร์ จำกัด, นวัตกรรมการผลิตน้ำอ้อยผง ร่วมกับบริษัท น้ำอ้อยไร่ไม่จน จำกัด</p>
<p>สวนอุตสาหกรรมเป็นโมเดลที่หลายประเทศประสบความสำเร็จในการสร้างนวัตกรรม และผู้ประกอบการรายใหม่ โดยต่อยอด หรือรับถ่ายทอดเทคโนโลยีจากงานวิจัยระดับมหาวิทยาลัยสู่การผลิตเชิงพาณิชย์</p></body>
</news>
