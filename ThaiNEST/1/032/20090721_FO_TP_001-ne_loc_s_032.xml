<teiHeader>
<fileDesc>
<titleStmt>
  <title>"วัตสัน"ยอมรับ ตัดสินใจพลาด ชวดสร้างสถิติ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-21 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/210709/8053  </bibl>
</sourceDesc>
</fileDesc>
</teiHeader>
<news>
<headline>"วัตสัน"ยอมรับ ตัดสินใจพลาด ชวดสร้างสถิติ</headline>
<lead>ธงชัย  ใจดี  ปิดฉากศึกบริติช  โอเพ่น  ได้อย่างยอดเยี่ยมด้วยการจบอันดับที่สิบสามร่วม  ขณะที่  สจ๊วต  ซิงค์  ไม่ได้รู้สึกผิดแต่อย่างใดที่ขวางการสร้างประวัติศาสตร์ของ   ทอม  วัตสัน  ที่จะเป็นนักกอล์ฟที่อายุมากที่สุดที่ชนะรายการระดับเมเจอร์  ส่วนวัตสันเองยองรับตัดสินใจผิดพลาดในการเล่นช็อตแอพโพรชหลุมที่  72</lead>
<neck></neck>
<body><p>ธงชัยใจดีที่จบสกอร์รอบสุดท้ายเข้ามา2โอเวอร์พาร์72รวมสี่วัน2โอเวอร์พาร์282จบการแข่งขันในอันดับที่สิบสามร่วมเป็นนักกอล์ฟจาก<placeName>เอเชีย</placeName>ที่ทำผลงานดีที่สุดในการแข่งขันบริติชโอเพ่นครั้งนี้ซึ่งอดีตนักกอล์ฟทำเงินสูงสุดของ<placeName>เอเชีย</placeName>2สมัยบอกว่าพอใจผลงานเป็นอย่างมาก</p>
<p>"ผมมีความสุขมากกับฟอร์มการเล่นของผมตลอดทั้งสัปดาห์นี้มันไม่เคยง่ายเลยกับการเล่นร่วมกับยอดนักกอล์ฟระดับโลกแต่ผมก็แสดงให้เห็นแล้วว่าสามารถเป็นไปได้และนี่นับเป็นเรื่องที่ดีสำหรับวงการกอล์ฟเอเชีย"</p>
<p>ธงชัยที่ก่อนหน้านี้เคยทำผลงานดีที่สุดในศึกบริติชโอเพ่นด้วยการจบการแข่งขันในอันดับห้าสิบสองร่วมในการแข่งขันที่เซนต์แอนดรูว์เมื่อปี2005ยังกล่าวถึงเกมในรอบสุดท้ายของเขาด้วยว่า "วันนี้ไม่ใช่วันของผมสภาพสนามยากมากและผมเสียสามพัตต์เกือบตลอดมันไม่ใช่วันของผมจริงๆ"</p>
<p>ทางด้านสจ๊วตซิงค์โปรชาวอเมริกันวัย36ปีที่คว้าแชมป์เมเจอร์รายการแรกในชีวิตไปครองสำเร็จหลังชนะเพลย์ออฟ4หลุมเหนือทอมวัตสันตำนานกอล์ฟชาวอเมริกันวัย59ปีกล่าวว่าเขาไม่ได้รู้สึกผิดแต่อย่างใดที่เป็นคนปิดโอกาสการสร้างประวัติศาสตร์ของวัตสัน</p>
<p>"ผมไม่ได้รู้สึกอายหรือผิดหวังแต่อย่างใด"ซิงค์กล่าว"ผมมีความสุขมากที่ผมชนะการแข่งขันและภูมิใจมากที่ได้เห็นทอมวัตสันเล่นเขาไม่ได้แสดงให้เห็นแค่เป็นเพียงนักกอล์ฟที่ยิ่งใหญ่เท่านั้นแต่เกมการเล่นของเขายังคงยอดเยี่ยมอยู่เช่นเดิม"</p>
<p>"ไม่ว่าทอมจะอายุ59หรือ29เขาก็เป็นนักกอล์ฟคนหนึ่งในสนาม"ซิงค์ที่อายุได้เพียง2ปีตอนที่วัตสันชนะบริติชโอเพ่นครั้งแรกของเขาจากทั้งหมด5ครั้งในปี1975ที่คาร์นุสตี"ผมต้องสู้กับทุกคนในสนามรวมถึงต้องสู้กับสนามเพื่อเป็นผู้ชนะให้ได้"</p>
<p>"ผมไม่เคยฝันมาก่อนเลยว่าจะได้เล่นกับนักกอล์ฟอย่าง ทอม วัตสัน"ซิงค์กล่าว"แต่พอผมมีโอกาสออกรอบกับเขาในรอบฝึกซ้อมที่ออกัสต้าเมื่อเดือนเมษายนที่ผ่านมาผมบอกได้เลยผมไม่อยากสู้กับเขาเพราะช็อตของเขายังคงยอดเยี่ยมเหมือนกับทอมตอนที่ชนะที่นี่เมื่อปี1977ก็เป็นคนเดียวกับที่แสดงให้เห็นในสัปดาห์นี้ที่เขาชนะได้ทุกคนยกเว้นแค่คนเดียว"</p>
<p>ส่วน ทอมวัตสันเองก็ยอมรับว่าเขาตัดสินใจผิดพลาดในการเล่นช็อตแอพโพรชที่หลุม72ของการแข่งขัน"ช็อตนั้นผมน่าจะเล่นด้วยเหล็กเก้าแทนที่จะเป็นเหล็กแปดแต่ที่ผมเลือกเหล็กแปดเพื่อมั่นใจว่ามันจะไปได้ไกลพอแต่มันไปไกลเกินไป"</p>
<p>"ผมอยู่ในตำแหน่งที่ดีมากและผมกลับแพ้ที่หลุมสุดท้ายมันเป็นเรื่องที่น่าผิดหวังมากกับสิ่งที่ผมทำมาตลอดทั้งสัปดาห์แต่สุดท้ายเป้นผู้แพ้" วัตสันกล่าว"แต่ผมยังชอบที่จะเล่นที่นี่ที่ผมยังมีโอกาสลุ้นไม่เหมือนออกัสต้าที่ผมไม่อยากไปอีกแล้ว เพราะเป็นได้แค่นักกอล์ฟกิตติมศักดิ์"</p></body>
</news>
