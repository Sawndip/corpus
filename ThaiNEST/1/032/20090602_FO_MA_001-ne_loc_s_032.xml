<teiHeader>
<fileDesc>
<titleStmt>
  <title>โสมแดงขนจรวดตั้งฐานปล่อยอีกลูก  </title>
  <author>เอพี, เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01020652&sectionid=0104&day=2009-06-02  </bibl>
</sourceDesc>
</fileDesc>
</teiHeader>
<news>
<headline>โสมแดงขนจรวดตั้งฐานปล่อยอีกลูก</headline>
<lead><placeName>คาบสมุทรเกาหลี</placeName>ระอุอีก โสมแดงย้ายจรวดพิสัยไกลตั้งฐานปล่อยแห่งใหม่พร้อมสั่งห้ามเดินเรือในน่านน้ำฝั่งตะวันตก สื่อคาดยิงเย้ยช่วง ปธน.โสมขาวไปพบโอบามา แฉยิงได้ไกลถึง<placeName>อลาสกา</placeName> ที่ประชุมอาเซียน-<placeName>เกาหลี</placeName>แถลงประณามคุกคามความมั่นคง<placeName>โลก</placeName></lead>
<neck></neck>
<body><p>รายงานข่าวเมื่อวันที่ 1 มิถุนายนแจ้งว่า <placeName>เกาหลีเหนือ</placeName>ได้เคลื่อนย้ายจรวดมิสไซล์พิสัยไกลที่ทันสมัยที่สุดของตนไปไว้ยังฐานปล่อยจรวดมิสไซล์แห่งใหม่และสั่งห้ามการเดินเรือในน่านน้ำทางฝั่งตะวันตกของตนไปจนถึงสิ้นเดือนกรกฎาคมด้วย นับเป็นท่าทีล่าสุดที่ถือเป็นการคุกคามความมั่นคงและส่งผลให้ความตึงเครียดใน<placeName>คาบสมุทรเกาหลี</placeName>ร้อนระอุมากยิ่งขึ้น</p>
<p>หนังสือพิมพ์ดองอา อิลโบ ของ<placeName>เกาหลีใต้</placeName>รายงานโดยอ้างเจ้าหน้าที่ไม่เปิดเผยชื่อของทั้ง<placeName>เกาหลีใต้</placeName>และ<placeName>สหรัฐ</placeName>ว่า เชื่อว่าจรวดมิสไซล์ดังกล่าวคือจรวดแตโปดอง-2 รุ่นใหม่ที่<placeName>เกาหลีเหนือ</placeName>ทดลองยิงเมื่อวันที่ 5 เมษายน โดยระบุว่าเป็นการยิงเพื่อส่งดาวเทียมขึ้นสู่วงโคจรนั้น ได้ถูกขนย้ายมาถึงฐานปล่อยจรวดที่<placeName>เมืองดงชาง-นี</placeName>ทางตะวันตกเฉียงเหนือ โดย<placeName>เกาหลีเหนือ</placeName>อาจจะยิงจรวดอย่างเร็วที่สุดในวันที่ 16 มิถุนายน ซึ่งประธานาธิบดีลี เมียง บัค ของ<placeName>เกาหลีใต้</placeName>จะเดินทางไปประชุมร่วมกับประธานาธิบดีบารัค โอบามา ของ<placeName>สหรัฐ</placeName>ที่<placeName>กรุงวอชิงตัน ดี.ซี.</placeName> ของ<placeName>สหรัฐ</placeName></p>
<p>ขณะที่หนังสือพิมพ์โชซุน อิลโบ ของ<placeName>เกาหลีใต้</placeName>รายงานโดยอ้างเจ้าหน้าที่ด้านข่าวกรองที่ไม่เปิดเผยชื่อว่า <placeName>เกาหลีเหนือ</placeName>ยังได้กำหนดพื้นที่ด้านชายฝั่งตะวันตกของตนให้เป็นเขตห้ามเดินเรือไปจนถึงช่วงสิ้นเดือนกรกฎาคม ซึ่งเป็นข้อบ่งชี้ว่า<placeName>เกาหลีเหนือ</placeName>อาจมีเจตนาเตรียมที่จะปฏิบัติการทางทหารบริเวณน่านน้ำดังกล่าว นอกจากนี้โชซุน อิลโบ ยังระบุด้วยว่าการยิงทดสอบจรวดมิสไซล์อาจเกิดขึ้นภายใน 2 สัปดาห์นี้</p>
<p>กระทรวงกลาโหม<placeName>เกาหลีใต้</placeName>ปฏิเสธที่จะยืนยันความถูกต้องของรายงานข่าวเหล่านี้ แต่เมื่อสัปดาห์ที่แล้วเจ้าหน้าที่ของ<placeName>เกาหลีใต้</placeName>ระบุว่าดาวเทียมของ<placeName>สหรัฐ</placeName>ตรวจพบว่า<placeName>เกาหลีเหนือ</placeName>มีการเตรียมการที่จะขนย้ายจรวดมิสไซล์ไปยังฐานปล่อยแห่งใหม่อย่างชัดเจน</p>
<p>ทั้งนี้ การทดสอบยิงจรวดมิสไซล์ครั้งใหม่จะเป็นการเพิ่มระดับความตึงเครียดที่สูงอยู่แล้วให้พุ่งขึ้นไปอีก</p>
<p>จรวดแตโปดอง-2 ที่<placeName>เกาหลีเหนือ</placeName>ยิงทดสอบเมื่อวันที่ 5 เมษายนนั้น ไปได้ไกลราว 3,200 กิโลเมตร ขณะที่จรวดที่ถูกขนย้ายมาที่ฐานปล่อยแห่งใหม่เชื่อว่าเป็นขีปนาวุธข้ามทวีป (ไอซีบีเอ็ม) ที่มีระยะยิงไกลถึง 6,500 กิโลเมตร ซึ่งสามารถไปได้ไกลถึง<placeName>รัฐอลาสกา</placeName>ของ<placeName>สหรัฐ</placeName></p>
<p>วันเดียวกัน <placeName>เกาหลีใต้</placeName>และสมาชิกสมาคมประชาชาติ<placeName>เอเชียตะวันออกเฉียงใต้</placeName> (อาเซียน) ได้ออกแถลงการณ์ในระหว่างการประชุมสุดยอดอาเซียน-<placeName>เกาหลี</placeName>ประณามการทดสอบอาวุธนิวเคลียร์ของ<placeName>เกาหลีเหนือ</placeName>ว่าเป็นการบ่อนทำลายสันติภาพและเสถียรภาพไม่เพียงแต่ใน<placeName>ภูมิภาคเอเชียตะวันออก</placeName> แต่เป็นของทั้ง<placeName>โลก</placeName> </p></body>
</news>
