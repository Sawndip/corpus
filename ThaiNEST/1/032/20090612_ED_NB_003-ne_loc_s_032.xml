<teiHeader>
<fileDesc>
<titleStmt>
  <title>กทช.  ย้ำ ผู้ที่ประสงค์ขึ้นทะเบียนวิทยุชุมชน ให้ไปขึ้นทะเบียนภายใน 15 มิ.ย.นี้  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120195&tb=N255206  </bibl>
</sourceDesc>
</fileDesc>
</teiHeader>
<news>
<headline>กทช.  ย้ำ ผู้ที่ประสงค์ขึ้นทะเบียนวิทยุชุมชน ให้ไปขึ้นทะเบียนภายใน 15 มิ.ย.นี้</headline>
<lead>คณะอนุกรรมการวิทยุกระจายเสียงและวิทยุ โทรทัศน์ ฝากย้ำ ผู้ที่ประสงค์ขึ้นทะเบียนประกอบกิจการวิทยุชุมชน จะมีการเปิดรับลงทะเบียนวิทยุชุมชน 15 มิถุนายนนี้ ที่<placeName>อิมแพค เมืองทองธานี</placeName></lead>
<neck></neck>
<body><p>พันเอกนที ศุกลรัตน์ ประธานคณะทำงานด้านกิจการวิทยุกระจายเสียงชุมชน ในคณะอนุกรรมการวิทยุกระจายเสียงและวิทยุโทรทัศน์ สำนักงานคณะกรรมการกิจการโทรคมนาคมแห่งชาติ กล่าวว่า ในวันที่ 15 มิถุนายนนี้ คณะทำงานด้านกิจการวิทยุกระจายเสียงชุมชน จะมีการจัดประชุมชี้แจงร่างประกาศ เรื่อง หลักเกณฑ์และวิธีการอนุญาตประกอบการกิจการวิทยุชุมชนชั่วคราว (วิทยุกระจายเสียงชุมชน) พร้อมชี้แจงขั้นตอนการเตรียมการ เพื่อลงทะเบียนแจ้งความประสงค์ประกอบกิจการวิทยุชุมชน ณ <placeName>ห้องประชุมแกรนด์ ไดมอนด์ บอลรูม</placeName> <placeName>อาคาร 9</placeName> <placeName>ศูนย์การประชุมอิมแพ็ค</placeName> <placeName>เมืองทองธานี</placeName> ระหว่างเวลา 09.30-17.00 น. เพื่อเปิดให้ทำการลงทะเบียนสำหรับผู้ที่ประสงค์เพื่อขอเป็นผู้ทดลองออกอากาศ วิทยุชุมชน โดยจะเริ่มลงทะเบียนตั้งแต่เวลา 12.00 น.เป็นต้นไป ซึ่งคาดว่าจะมีผู้ประกอบการวิทยุชุมชนภาคกลางเข้าร่วมงานกว่า 1,500 คน</p>
<p>ส่วนร่างประกาศหลักเกณฑ์วิทยุชุมชน คาดว่าจะประกาศในราชกิจจานุเบกษาได้ราวต้นเดือนกรกฏาคมนี้ และเมื่อประกาศแล้วจะเปิดโอกาสให้ผู้ประกอบการวิทยุชุมชนมาลงทะเบียนภายใน 30 วันนับจากประกาศ หากไม่มาลงทะเบียนจะเป็นวิทยุชุมชนที่ไม่มีกฎหมายรับรอง ส่วนผู้ที่มาลงทะเบียนไว้แล้วจะได้รับสิทธิ์เป็นผู้ทดลองออกอากาศ 300 วัน ตามที่ร่างหลักเกณฑ์ระบุไว้ เพื่อให้คณะทำงานพิจารณาว่าเข้าข่ายเป็นวิทยุชุมชนหรือไม่ หากเข้าข่ายผู้ประกอบการสามารถยื่นขอใบอนุญาตชั่วคราว ซึ่งมีอายุ 1 ปี โดยเสียค่าธรรมเนียม 500 บาท/ปี</p>
<p>สำหรับผู้ที่สนใจมาลงทะเบียนภายในงาน ต้องมีเอกสาร ประกอบด้วย สำเนาบัตรประชาชน สำเนาทะเบียนบ้าน สำเนาหนังสือจัดตั้งนิติบุคคล/กลุ่มคน หนังสือมอบอำนาจและสำเนาบัตรประชาชน(กรณีผู้แทนนิติบุคคล/กลุ่มบุคคล) รูปถ่ายหน้าตรงไม่ใส่หมวก ไม่สวมแว่น ขนาด 1 นิ้ว จำนวน 2 รูป และแผนที่ตั้งสถานีและรูปถ่ายสถานี ส่วนการเปิดรับขึ้นทะเบียนระดับภูมิภาคนั้น จะจัดขึ้นตามลำดับ คือ วันที่ 22 มิถุนายน จะจัดที่ <placeName>จ.เชียงใหม่</placeName> วันที่ 29 มิถุนายน จัดที่ <placeName>จ.ขอนแก่น</placeName> และวันที่ 2 กรกฎาคม จัดที่ <placeName>จ.สงขลา</placeName> </p></body>
</news>
