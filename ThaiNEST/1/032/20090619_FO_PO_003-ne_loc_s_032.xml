<teiHeader>
<fileDesc>
<titleStmt>
  <title>อเมริกาเหนือสังเวยหวัดเพิ่ม5ศพ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52983  </bibl>
</sourceDesc>
</fileDesc>
</teiHeader>
<news>
<headline><placeName>อเมริกาเหนือ</placeName>สังเวยหวัดเพิ่ม5ศพ</headline>
<lead><placeName>อเมริกาเหนือ</placeName>สังเวยไข้หวัดใหญ่ 2009 เพิ่ม 5 ศพ <placeName>ลาว</placeName>พบเคสแรก</lead>
<neck></neck>
<body><p>สถานการณ์ไข้หวัดใหญ่ ชนิดเอ 2009 เอช1เอ็น1 ยังคงระบาดอย่างต่อเนื่องทั่ว<placeName>โลก</placeName> โดยในทวีปอเมริกาเหนือพบผู้เสียชีวิตเพิ่มอีก 5 ราย ขณะที่ตัวเลขผู้ติดเชื้อในเอเชียก็เพิ่มสูงขึ้น ในฮ่องกงพบผู้ติดเชื้อเพิ่มวันเดียว 54 ราย </p>
<p>รายงานระบุว่า หญิงชราคนหนึ่งใน<placeName>แคนาดา</placeName>อายุราว 70-80 ปี เป็นเหยื่อรายล่าสุดของเชื้อไวรัสไข้หวัดใหญ่ 2009 ส่งผลให้ขณะนี้ยอดผู้เสียชีวิตใน<placeName>แคนาดา</placeName>พุ่งไปอยู่ที่ 12 ราย จากจำนวนผู้ติดเชื้อ 4,049 รายแล้ว ส่วนเหยื่อรายที่ 10 และ 11 นั้นเป็นผู้ติดเชื้อที่อาศัยอยู่ใน<placeName>แคว้น ควิเบก</placeName>เช่นเดียวกับหญิงชรารายล่าสุด แต่ไม่มีรายละเอียดเพิ่มเติมแต่อย่างใด </p>
<p>วันเดียวกัน พบผู้เสียชีวิตจากเชื้อไวรัสไข้หวัดใหญ่ 2009 เพิ่มใน<placeName>สหรัฐ</placeName>อีก 2 ราย โดยกระทรวงสาธารณสุขและสวัสดิการผู้อาวุโส ประจำ<placeName>รัฐนิวเจอร์ซีย์</placeName> รายงานพบผู้เสียชีวิต 1 ราย เป็นเด็กวัยรุ่นชายอายุ 15 ปี ซึ่งเสียชีวิตหลังจากเริ่มมีอาการไข้สูง อาเจียน ไอ และอาหารไม่ย่อย ส่วนอีกรายเป็นหญิงอายุ 48 ปี ใน<placeName>รัฐเพนซิลเวเนีย</placeName> ทำให้ยอด ผู้เสียชีวิตจากเชื้อไวรัสดังกล่าวใน<placeName>สหรัฐ</placeName>พุ่งไปอยู่ที่ 44 รายแล้ว </p>
<p>ขณะที่กระทรวงต่างประเทศของ<placeName>จีน</placeName>รายงานว่า ได้กักตัวนักเรียนมัธยมปลายจาก<placeName>สหรัฐ</placeName>ซึ่งต้องสงสัยติดเชื้อไวรัสไข้หวัดใหญ่ 2009 จำนวน 42 คน ไว้ที่<placeName>เมืองยี่ฉาง</placeName> ใน<placeName>มณฑลหูเป่ย์</placeName> ทางตอนกลางของประเทศ หลังจากพบว่านักเรียน 7 คน ในกลุ่มนักเรียนดังกล่าวมีเชื้อไวรัสไข้หวัดใหญ่ 2009 และอยู่ระหว่างรักษาตัวในโรงพยาบาล โดยขณะนี้พบว่ามีผู้ติดเชื้อไวรัสดังกล่าวใน<placeName>จีน</placeName> 264 ราย </p>
<p>ด้าน<placeName>ฮ่องกง</placeName> ซึ่งนับจำนวนผู้ติดเชื้อไข้หวัดใหญ่ 2009 แยกจาก<placeName>จีน</placeName> พบผู้ติดเชื้อเพิ่มถึง 54 รายภายใน 1 วัน ทำให้ขณะนี้มียอดผู้ติดเชื้อเพิ่มเป็น 174 รายแล้ว </p>
<p>วันเดียวกัน <placeName>ลาว</placeName>ออกแถลงการณ์ร่วมกับองค์การอนามัย<placeName>โลก</placeName>ว่า พบผู้ติดเชื้อไวรัสไข้หวัดใหญ่ 2009 เป็นรายแรกของประเทศ โดย ผู้ติดเชื้อดังกล่าวเป็นชายชาว<placeName>ออสเตรเลีย</placeName>วัย 27 ปี สัญชาติลาว ซึ่งเพิ่งจะเดินทางจาก<placeName>ออสเตรเลีย</placeName>ไปยัง<placeName>แอฟริกา</placeName>และ<placeName>ไทย</placeName> ก่อนจะเดินทางกลับไปยังบ้านเกิด อย่างไรก็ตาม พบว่าชายดังกล่าวมีอาการดีขึ้นแล้ว </p>
<p>นอกจากนี้ <placeName>โอมาน</placeName> เป็นประเทศล่าสุดใน<placeName>อ่าวเปอร์เซีย</placeName>ที่ยืนยันอย่างเป็นทางการเช่นกันว่าพบเหยื่อเชื้อไวรัสไข้หวัดใหญ่ 2009 เป็นกรณีแรกของประเทศ โดยตรวจพบเชื้อไวรัสในนักเรียน 3 คน ที่เพิ่งจะเดินทางกลับจาก<placeName>สหรัฐ</placeName> ส่วน<placeName>แอฟริกาใต้</placeName>ยืนยันพบผู้ติดเชื้อรายแรกของประเทศ เป็นเด็กชายอายุ 12 ขวบ เพิ่งกลับจาก<placeName>สหรัฐ</placeName>เช่นกัน </p>
<p>รายงานแจ้งด้วยว่า เชื้อไวรัสดังกล่าวยังแพร่ระบาดอย่างต่อเนื่องใน<placeName>นิวซีแลนด์</placeName> โดยพบผู้ติดเชื้อเพิ่ม 28 ราย ทำให้ยอดผู้ติดเชื้อใน<placeName>นิวซีแลนด์</placeName>ขณะนี้อยู่ที่ 127 รายแล้ว ส่วนทาง<placeName>ฟิลิปปินส์</placeName>พบผู้ติดเชื้อเพิ่มเป็น 344 ราย จากเดิมแจ้งว่ามีผู้ติดเชื้อรวม 311 ราย ด้าน<placeName>อินเดีย</placeName>รายงานพบผู้ติดเชื้อไวรัสดังกล่าวรวม 35 รายทั่วประเทศ</p></body>
</news>
