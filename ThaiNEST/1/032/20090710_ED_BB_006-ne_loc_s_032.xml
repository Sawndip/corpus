<teiHeader>
<fileDesc>
<titleStmt>
  <title>ค่ายชิพขานรับโอเอสใหม่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/10/news_29079858.php?news_id=29079858  </bibl>
</sourceDesc>
</fileDesc>
</teiHeader>
<news>
<headline>ค่ายชิพขานรับโอเอสใหม่</headline>
<lead></lead>
<neck></neck>
<body><p>ทันทีที่ข่าวเตรียมเปิดตัวโอเอสใหม่ของกูเกิล 2 ผู้บริหารจากบริษัทผู้พัฒนาโปรเซสเซอร์ยักษ์ใหญ่ ทั้งบริษัท เท็กซัส อินสตรูเมนท์ (ทีไอ) และควอลคอมม์ ก็ออกมาแสดงความเห็นต่อกระแสข่าวดังกล่าวทันที โดยต่างก็มองว่า ระบบปฏิบัติการ "กูเกิล โครม" จะเพิ่มโอกาสในการพัฒนาอุปกรณ์ใหม่ๆ ที่จะสามารถตอบโจทย์การทำงานได้กว้างขวางมากขึ้น</p>
<p>นอกจากนี้ ทั้งคู่ยังเชื่อว่า กูเกิล โครม จะเป็นโอกาสสำหรับธุรกิจผลิตหน่วยประมวลผลบนสถาปัตยกรรม "เอเอ็มอาร์" ของทั้งทีไอ และควอลคอมม์ ซึ่งถูกยอมรับใช้งานจำนวนมากใน<placeName>โลก</placeName>ของโทรศัพท์มือถือ ที่กำลังยึดครองพื้นที่ตลาดได้มากขึ้น</p>
<p>นายราเมช ไอเยอร์ หัวหน้าฝ่ายพัฒนาธุรกิจทั่ว<placeName>โลก</placeName>สำหรับโมบาย คอมพิวติ้ง บริษัท ทีไอ หนึ่งในพันธมิตรที่กำลังทำงานร่วมกับโปรเจคโครม โอเอสของกูเกิลคาดการณ์ว่า โอเอสดังกล่าวจะทำให้เกิดการเปลี่ยนแปลงครั้งใหญ่ สำหรับการออกแบบอุปกรณ์อิเล็กทรอนิกส์</p>
<p>ขณะที่ ควอลคอมม์ ได้เริ่มเห็นแนวโน้มของดีไซน์ใหม่ๆ ในแผนการผลิตแล้ว</p>
<p>นายร็อบ แชนด์ฮ็อก รองประธานฝ่ายกลยุทธ์ซอฟต์แวร์ บริษัท ควอลคอมม์ ซีดีเอ็มเอ เทคโนโลยีส์ ระบุว่า บริษัทเริ่มเห็นแนวคิดการออกแบบผลิตภัณฑ์ที่บางมากๆ เพื่อให้ผู้ใช้รู้สึกตื่นเต้นได้ทันทีตั้งแต่ครั้งแรกที่หยิบอุปกรณ์นั้นๆ ขึ้นมา พร้อมกับตกใจว่า "ทำให้น้ำหนักเบาขนาดนี้" ได้อย่างไร</p>
<p>ขณะที่มุมของผู้ผลิตชิพรายใหญ่ที่สุดของ<placeName>โลก</placeName> อย่าง "อินเทล" ซึ่งปัจจุบันประสบความสำเร็จกับการผลิตชิพสำหรับตลาดเน็ตบุ๊ค และกำลังขยับตัวเข้าสู่ชิพสำหรับตลาดอุปกรณ์ขนาดเล็ก และสมาร์ทโฟน โดยจับมือกับโนเกีย และแอลจี อีเลคทรอนิคส์ ก็เริ่มมีปฏิกิริยาตอบรับกับแผนการเปิดตัวโอเอสใหม่ของกูเกิลเช่นกัน</p>
<p>โฆษกหญิงของอินเทล ระบุว่า บริษัทรู้สึกยินดีกับความเคลื่อนไหวของกูเกิลครั้งนี้ เพราะทางเลือกที่มีมากขึ้นย่อมส่งผลดีต่ออุตสาหกรรม และถือเป็นการเร่งให้เกิดนวัตกรรมใหม่เร็วขึ้น</p></body>
</news>
