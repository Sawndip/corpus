<teiHeader>
<fileDesc>
<titleStmt>
  <title>กทช.เตรียมทดลองประมูล3จี25ก.ค.นี้  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 09:50:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090722/61984/%e0%b8%81%e0%b8%97%e0%b8%8a.%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1%e0%b8%97%e0%b8%94%e0%b8%a5%e0%b8%ad%e0%b8%87%e0%b8%9b%e0%b8%a3%e0%b8%b0%e0%b8%a1%e0%b8%b9%e0%b8%a53%e0%b8%88%e0%b8%b525%e0%b8%81.%e0%b8%84.%e0%b8%99%e0%b8%b5%e0%b9%89.html  </bibl>
</sourceDesc>
</fileDesc>
</teiHeader>
<news>
<headline>กทช.เตรียมทดลองประมูล3จี25ก.ค.นี้</headline>
<lead>กทช. กำหนดวัน 25 ก.ค. ทดลองประมูล 3 จีครั้งแรก จากนั้น ก.ย. ทดลองครั้ง 2 สร้างความโปร่งใส แก้ข้อบกพร่องก่อนประมูลจริง</lead>
<neck></neck>
<body><p>นายเศรษฐพร คูศรีพิทักษ์ กรรมการกิจการโทรคมนาคมแห่งชาติ (กทช.) กล่าวว่า ขณะนี้มีความคืบหน้าเกี่ยวกับการออกใบอนุญาตโทรศัพท์มือถือ 3 จี โดยจะทดลองประมูลแบบภายในเป็นครั้งแรก วันที่ 25 ก.ค. นี้ หลังจากนั้นจะทดลองประมูลครั้งที่ 2 ประมาณเดือน ก.ย.</p>
<p>การประมูลดังกล่าว จะเปิดให้สื่อมวลชนร่วมสังเกตการณ์ เพื่อสร้างความโปร่งใส หากพบข้อบกพร่องหรือข้อสงสัยจะได้แก้ไขก่อนการประมูลจริง</p>
<p>ส่วน การบริการคงสิทธิเลขหมาย ซึ่งตามร่างประกาศหลักเกณฑ์บริการคงสิทธิเลขหมาย ระบุให้ระยะเวลาเอกชนลงทุนระบบเคลียริ่งเฮ้าส์ หรือระบบโอนย้ายเลขหมายระหว่างผู้ให้บริการ ภายใน 3 เดือนหลังจากที่ได้ประกาศลงราชกิจจานุเบกษานั้น เอกชนได้อ้างว่าการลงทุนเคลียริ่งเฮ้าส์ ต้องใช้ระยะเวลา 1- 2 ปี แต่ กทช. ได้ให้เวลาเอกชนเตรียมการมากว่า 2 ปีแล้ว หากไม่สามารถดำเนินการได้ทันตามกำหนด ก็ต้องชี้แจงกับ กทช. และจะประชุมเพื่อหาทางออกต่อไป</p>
<p>พร้อมกันนี้ กทช. ได้เตรียมจัดการประชุมสภาหน่วยงานกำกับดูแลกิจการโทรคมนาคมอาเซียนครั้งที่ 15 (เอทีอาร์ซี) ระหว่างวันที่ 27-29 ก.ค. นี้ เพื่อให้ประเทศต่างๆ รายงานความก้าวหน้าเรื่องการทำงานของปีที่ผ่านมา รวมทั้งร่วมกันพิจารณากรอบความร่วมมือภายใต้แผนเอทีอาร์ซีปี 2009-2010</p>
<p>นอก จากนี้ วันที่ 30-31 ก.ค.นี้ จะจัดการประชุมเชิงปฏิบัติการ เรื่อง “อาเซียน-อียู เวิร์คชอป ออน สเปกตรัม แมเนจเม้นท์ ฟอร์ อิเล็กทรอนิกส์ คอมมูนิเคชั่นส์” เป็นการแลกเปลี่ยนข้อมูลและแนวทางการจัดสรรคลื่นความถี่ นโยบายบริหารคลื่นความถี่ และผลงานวิจัยเกี่ยวกับคลื่นความถี่</p>
<p>ทั้งนี้ กทช. คาดว่างานดังกล่าวจะมีผู้แทนจากภาครัฐ เอกชน และนักวิชาการจากประเทศสมาชิกอาเซียนและประเทศคู่เจรจาร่วมงานประมาณ 80-100 คน งานครั้งนี้จัดที่<placeName>โรงแรมเลอ เมอริเดียน รีสอร์ท</placeName> <placeName>จ.เชียงราย</placeName></p></body>
</news>
