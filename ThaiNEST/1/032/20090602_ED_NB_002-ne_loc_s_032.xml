<teiHeader>
<fileDesc>
<titleStmt>
  <title>ก.ไอซีที เตรียมจัดงาน เอ็มไอซีที สร้างคน สร้างชาติ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206020170&tb=N255206&return=ok&news_headline=%a1.%e4%cd%ab%d5%b7%d5%20%e0%b5%c3%d5%c2%c1%a8%d1%b4%a7%d2%b9%20%e0%cd%e7%c1%e4%cd%ab%d5%b7%d5%20%ca%c3%e9%d2%a7%a4%b9%20%ca%c3%e9%d2%a7%aa%d2%b5%d4%20  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เตรียมจัดงาน เอ็มไอซีที สร้างคน สร้างชาติ</headline>
<lead>กระทรวงเทคโนโลยีสารสนเทศและการสื่อสาร เตรียมจัดงาน เอ็มไอซีที สร้างคน สร้างชาติ หวังยกระดับคุณภาพชีวิตประชาชนด้วยภูมิปัญญาด้านเทคโนโลยีและการสื่อสาร</lead>
<neck></neck>
<body><p>กระทรวงเทคโนโลยีสารสนเทศและการสื่อสาร หรือไอซีที เตรียมจัดงาน เอ็มไอซีที สร้างคน สร้างชาติ เพื่อยกระดับคุณภาพชีวิตของประชาชนและสังคม<placeName>ไทย</placeName>สู่การเป็นสังคมแห่งภูมิปัญญา สร้างการเรียนรู้อย่างเท่าเทียมด้วยเทคโนโลยีสารสนเทศและการสื่อสาร ตลอดจนเพื่อเผยแพร่ถึงบทบาทและหน้าที่ของกระทรวงไอซีทีและหน่วยงานในสังกัด ในการทำงานด้านการพัฒนาประเทศด้วย ICT </p>
<p>โดยการจัดงาน เอ็มไอซีที สร้างคน สร้างชาติ จะแบ่งเนื้อที่งานออกเป็น 3 ส่วน โดยส่วนแรกจะเป็นนิทรรศการในพระบาทสมเด็จพระเจ้าอยู่หัวกับงานด้าน ICT และเปิดให้ผู้เข้าร่วมงานสามารถถวายพระพรในหลวงผ่านทางระบบออนไลน์ และส่วนที่สองจะเป็นพื้นที่การแสดงผลงานของกระทรวงไอซีทีและหน่วยงานใน สังกัด ประกอบด้วย สำนักงานปลัดกระทรวงไอซีที, บริษัท ทีโอที จำกัด (มหาชน), บริษัท กสท โทรคมนาคม จำกัด (มหาชน), สำนักส่งเสริมอุตสาหกรรมซอฟต์แวร์ (องค์กรมหาชน), บริษัท ไปรษณีย์<placeName>ไทย</placeName> จำกัด, สำนักงานสถิติแห่งชาติและกรมอุตุนิยมวิทยา และสำหรับส่วนที่สามในการจัดงาน จะเป็นการเปิดเสวนาเกี่ยวกับ ICT ในเรื่องที่ประชาชนควรรู้ และเปิดเพื่อการอบรมอาชีพด้าน ICT แก่ผู้ที่สนใจ </p>
<p>นอกจากนี้ ภายในงานยังมีการออกร้านจากภาคเอกชนด้านเทคโนโลยีอีกด้วย อาทิ เอไอเอส ดีแทค ทรูและไอบีเอ็ม โดยจะมีการแสดงเทคโนโย ขายสินค้าไอทีราคาถูก ทั้งนี้ งาน เอ็มไอซีที สร้างคน สร้างชาติ จะจัดขึ้นระหว่างวันที่ 11-14 มิถุนายนนี้ ณ <placeName>ห้างสรรพสินค้าเดอะมอลล์</placeName> <placeName>จังหวัดนครราชสีมา</placeName> </p></body>
</news>
