<teiHeader>
<fileDesc>
<titleStmt>
  <title>เมืองน้ำหอม ยกย่องลามะ ท้าทายมังกร  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/090609/5947  </bibl>
</sourceDesc>
</fileDesc>
</teiHeader>
<news>
<headline>เมืองน้ำหอม ยกย่องลามะ ท้าทายมังกร</headline>
<lead>นายแบร์ทรองด์  เดอลาโน  นายกเทศมนตรี<placeName>กรุงปารีส</placeName>   มอบฐานะพลเมืองกิตติมศักดิ์แก่องค์ทะไล   ลามะ  ผู้นำ<placeName>ทิเบต</placeName>เมื่อวันอาทิตย์  ส่อเค้าความสัมพันธ์ระหว่าง<placeName>ปักกิ่ง</placeName>กับ<placeName>ปารีส</placeName>กลับมาตึงเครียดหลังสถานการณ์เริ่มผ่อนคลายดีขึ้น</lead>
<neck></neck>
<body><p>สภา<placeName>กรุงปารีส</placeName>อนุมัติตำแหน่งพลเมืองกิตติมศักดิ์แก่ผู้นำทิเบตตั้งแต่เมื่อปีที่แล้ว ทางการ<placeName>ฝรั่งเศส</placeName>ยืนยันว่าเรื่องนี้ไม่ได้เกี่ยวข้องกับรัฐบาลขณะที่กระทรวงต่างประเทศของ<placeName>จีน</placeName>เคยออกมาปราม<placeName>ฝรั่งเศส</placeName>เมื่อเดือนที่แล้วว่า หากยังขืนยกย่องผู้นำทิเบตจะต้องเจอกับการต่อต้านอย่างหนักจาก<placeName>จีน</placeName></p>
<p> ทะไลลามะกำลังอยู่ระหว่างการเดินทางเยือน<placeName>ยุโรป</placeName>เขาเริ่มต้นทริปนี้ด้วยการเยือน<placeName>เดนมาร์ก</placeName>เมื่อวันศุกร์ตามด้วย<placeName>ไอซ์แลนด์</placeName>และ<placeName>เนเธอร์แลนด์</placeName></p>
<p> "ข้าพเจ้าได้รับเกียรติยกย่องจากกรุงปารีสครั้งนี้ในฐานะของผู้ที่ต่อสู้ปกป้องคุณค่าความเป็นมนุษย์สันติภาพและความไม่รุนแรง" ผู้นำ<placeName>ทิเบต</placeName>กล่าวระหว่างรับมอบตำแหน่งพลเมืองกิตติมศักดิ์จากนายกเทศมนตรี<placeName>กรุงปารีส</placeName></p>
<p> เหตุประท้วงรัฐบาล<placeName>จีน</placeName>ของนักเคลื่อนไหวสนับสนุนทิเบตระหว่างการวิ่งคบเพลิงโอลิมปิกที่<placeName>กรุงปารีส</placeName>เมื่อปีที่แล้วกลายเป็นชนวนเหตุสำคัญของความสัมพันธ์ที่บาดหมางระหว่าง<placeName>จีน</placeName>และ<placeName>ฝรั่งเศส</placeName>นอกจากนั้นประธานาธิบดีนิโกลาส์ซาร์โกซี ยังเติมเชื้อไฟด้วยการพบกับทะไล ลามะเมื่อเดือนธ.ค.ขณะที่เขานั่งเป็นประธานหมุนเวียนของสหภาพ<placeName>ยุโรป</placeName>(อียู)ทำให้รัฐบาล<placeName>จีน</placeName>ไม่พอใจอย่างมากและคว่ำบาตรการประชุมสุดยอดร่วมกับอียูทันทีนอกจากนี้นายกรัฐมนตรีจีนยังเลี่ยงไม่แวะเยือน<placeName>ฝรั่งเศส</placeName>ระหว่างการทัวร์<placeName>ยุโรป</placeName>อีกด้วย</p>
<p> หลัง1ปีแห่งความหมางเมินผ่านพ้นไปสองฝ่ายกลับมากระชับมิตรกันอีกครั้งหลังประธานาธิบดีซาร์โกซีได้มีโอกาพบหารือนอกรอบกับประธานาธิบดีหูจิ่นเทาระหว่างการประชุมกลุ่มจี 20ที่<placeName>กรุงลอนดอน</placeName>เมื่อเดือนเม.ย.แต่ดูเหมือนความตึงเครียดครั้งใหม่นี้จะฉุดความสัมพันธ์ของสองฝ่ายให้ยิ่งตกต่ำลงอีกครั้ง</p></body>
</news>
