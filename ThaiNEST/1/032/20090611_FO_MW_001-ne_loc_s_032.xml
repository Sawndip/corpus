<teiHeader>
<fileDesc>
<titleStmt>
  <title>'แพนด้าน้อย' ยกระดับสัมพันธ์ไทย-จีน'บัวแก้ว-นักธุรกิจ'เชื่ออุปสรรคการค้าลด-ลงทุนเพิ่ม  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-06-11 11:40:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000065726  </bibl>
</sourceDesc>
</fileDesc>
</teiHeader>
<news>
<headline>'แพนด้าน้อย' ยกระดับสัมพันธ์<placeName>ไทย</placeName>-<placeName>จีน</placeName>'บัวแก้ว-นักธุรกิจ'เชื่ออุปสรรคการค้าลด-ลงทุนเพิ่ม</headline>
<lead>คณะเจรจาแพนด้าจาก<placeName>จีน</placeName> ยัน แพนด้าน้อยดันสัมพันธ์<placeName>ไทย</placeName><placeName>จีน</placeName>ระหว่างรัฐ-รัฐเพิ่มสูงขึ้น สอดคล้องกับกระทรวงต่างประเทศมั่นใจการเจรจาระหว่างรัฐง่ายขึ้น รวมทั้งสร้างสัมพันธ์ระหว่างเชื้อชาติ <placeName>ไทย</placeName>-<placeName>จีน</placeName>แน่นแฟ้น อีกทั้งยังเป็นการปูทางเจรจาสัมพันธ์<placeName>จีน</placeName>ก้าวหน้ายืดหยุ่นมากขึ้น ขณะที่นายกสมาคมนักธุรกิจยุคใหม่<placeName>ไทย</placeName>-<placeName>จีน</placeName>ชี้ คน<placeName>จีน</placeName>ดีใจคน<placeName>ไทย</placeName>รักแพนด้า แสดงถึงรักคน<placeName>จีน</placeName> แนวโน้มมาลงทุน<placeName>ไทย</placeName>เพิ่ม หวัง 'หลินฮุ่ย' มีลูกอีกเป็นของขวัญให้คน<placeName>ไทย</placeName></lead>
<neck>แพนด้า มิใช่เพียงสัตว์ประเภทหนึ่งที่นอกจากความน่ารักและความหายากเนื่องจากเป็นสัตว์ใกล้สูญพันธุ์แล้ว แพนดายังถือเป็นสัตว์ที่เป็นดั่งทูตสันวไมตรีที่แสดงถึงความสัมพันธ์ที่ดีระหว่าง<placeName>ไทย</placeName>-<placeName>จีน</placeName> ที่ผ่านมายิ่ง และไม่ใช่ทุกประเทศจะได้สัตว์ตัวนี้มาครอบครอง ที่สำคัญการที่<placeName>ไทย</placeName>สามารถขยายพันธุ์หมีแพนด้าจนได้หมีแพนด้าน้อยได้นั้น ก็ยิ่งแสดงถึงความจริงใจของ<placeName>ไทย</placeName>ที่มีต่อ<placeName>จีน</placeName>ยิ่งด้วย!</neck>
<body><p>สัมพันธุ์หมีแพนด้า<placeName>ไทย</placeName>-<placeName>จีน</placeName></p>
<p>ไพศาล พืชมงคล ในฐานะอดีตที่ปรึกษารองนายกรัฐมนตรี (พลเอกชวลิต ยงใจยุทธ) หนึ่งในคณะไปติดต่อขอหมีแพนด้าจาก<placeName>ประเทศจีน</placeName>มาไว้ที่<placeName>ประเทศไทย</placeName> เปิดเผยว่า หมีแพนด้านั้นมีความสำคัญเชิงความสัมพันธ์<placeName>ไทย</placeName>-<placeName>จีน</placeName>มาก เนื่องจาก<placeName>ไทย</placeName>ได้เดินทางไปขอหมีแพนด้ากับ<placeName>จีน</placeName> นอกจากเพื่อแสดงความสัมพันธ์ที่ดีต่อกันแล้ว ยังเป็นสัญลักษณ์หรืออนุสรณ์ระหว่าง<placeName>ไทย</placeName>-<placeName>จีน</placeName>ในกรณีการพัฒนาความสัมพันธ์ทางการทูตครบ 30 ปีด้วย ฉะนั้นการที่<placeName>ไทย</placeName>ได้หมีแพนด้ามาอยู่ใน<placeName>เมืองไทย</placeName>จึงไม่ใช่แค่การพัฒนาความสัมพันธ์ระหว่าง 2 ประเทศแบบธรรมดา</p>
<p>เนื่องจาก<placeName>จีน</placeName>ให้ความสำคัญกับหมีแพนด้ามาก กระทั่งการขอหมีแพนด้ามาอยู่<placeName>เมืองไทย</placeName>ก็ต้องเข้าเจรจากับระดับผู้ใหญ่ของ<placeName>จีน</placeName>เพื่อขอโดยตรง ฉะนั้นการได้หมีแพนด้ามาอยู่<placeName>เมืองไทย</placeName>ได้ จึงเป็นการแสดงออกถึงความสัมพันธ์ระหว่างประเทศที่มีต่อกัน</p>
<p>'<placeName>ประเทศไทย</placeName>เป็นประเทศที่ 6 ที่ทาง<placeName>จีน</placeName>ให้หมีแพนด้ามาศึกษาวิจัย ในกระบวนการติดต่อขอหมีแพนด้านั้นประเทศอื่นๆ ใช้เวลามากถึง 5-6 ปี แต่สำหรับ<placeName>ไทย</placeName>ใช้เวลาติดต่อขอหมีแพนด้ามาไว้ได้ในระยะเวลาเพียงแค่ 2 ปีเท่านั้น ยิ่งแสดงให้เห็นว่า<placeName>ไทย</placeName>-<placeName>จีน</placeName>มีความสัมพันธ์ที่แน่นแฟ้นมาก'</p>
<p>อย่างไรก็ดี การที่<placeName>ไทย</placeName>สามารถทำให้ช่วงช่วงกับหลินฮุ่ยมีทายาทเป็นแพนด้าน้อยได้นั้น แสดงให้เห็นว่า<placeName>ไทย</placeName>มีความจริงใจและเอาใจใส่หมีแพนด้าซึ่งถือเป็นสัตว์ที่มีค่าอย่างยิ่งของ<placeName>จีน</placeName>ได้ดี ทำให้แพนด้ามีลูกได้สำเร็จ ในขณะนี้ก็ถือว่าได้เดินหน้าความสัมพันธ์ที่ใกล้ชิดมากขึ้น ซึ่งจะทำให้การค้า การลงทุน และด้านความมั่นคงระหว่างกันพัฒนามากขึ้นอย่างมากด้วย</p>
<p>โดย มนตรี นาวิกผล หนึ่งในคณะเจรจาผู้ทำหน้าที่เป็นผู้ประสานงานฝ่าย<placeName>จีน</placeName> กล่าวว่า ด้วยความสัมพันธ์ที่มีเป็นพื้นฐานนี้จะทำให้คน<placeName>ไทย</placeName>มีโอกาสขอให้ลูกหมีแพนด้าอยู่<placeName>ไทย</placeName>ได้นานขึ้นด้วย</p>
<p>อนึ่งในช่วงของการเจรจาขอหมีแพนด้ามาไว้ที่<placeName>ประเทศไทย</placeName> 'พลเอกชวลิต ยงใจยุทธ' หรือที่คน<placeName>จีน</placeName>เรียกอย่างให้เกียรติว่า 'ชวลิตเจียงกุน' มีความหมายว่า 'ยอดขุนพลที่นับถือ' เป็นหัวหน้าคณะเจรจา โดยคณะที่ร่วมเดินทางไปกับ พลเอกชวลิต ครั้งนั้นประกอบด้วย ไพศาล พืชมงคล,มนตรี นาวิกผล,พลเอกวิชิต ยาทิพย์,สนธิ ลิ้มทองกุล ฯลฯ โดยมนตรี นาวิกผล ถือเป็นผู้ประสานงานฝ่าย<placeName>จีน</placeName>ให้กับพลเอกชวลิตที่มีบทบาทในการขอแพนด้ามาไว้ใน<placeName>เมืองไทย</placeName>มากที่สุด</p>
<p>ส่วนทางฝ่าย<placeName>จีน</placeName>นั้น มีคนสำคัญที่<placeName>ไทย</placeName>ไปติดต่อประกอบด้วย เจียง หลี่ จู ศูนย์การนำรุ่นที่ 3 พรรคคอมมิวนิตย์แห่ง<placeName>สาธารณรัฐประชาชนจีน</placeName>,เจียง เจ๋อ หมิง เลขาธิการพรรคฯ,หลี่ เผิง ประธานพรรคฯ,จู หลง จี นายกรัฐมนตรี โดยได้รับการสนับสนุนจากฝ่ายทหารที่สำคัญคือ พลเอก สือ โฮ่ว เถียน รัฐมนตรีว่าการกระทรวงกลาโหมของ<placeName>จีน</placeName>ขณะนั้น ซึ่งดำรงตำแหน่งมนตรีแห่งรัฐ และกรรมาธิการทหารกองทัพปลดแอกแห่ง<placeName>สาธารณรัฐประชาชนจีน</placeName> และ พลเอก จาง ว่าน เหนียน รองประธานกรรมาธิการทหารฯ และพลเอกหยู หัว ชิง รองประธานกรรมาธิการทหารฯ</p>
<p>ก.ต่างประเทศชี้ติดต่อเจรจาง่ายขึ้น</p>
<p>ด้านแหล่งข่าวจากกระทรวงต่างประเทศ ผู้คุ้นเคยกับการประสานงานกับ<placeName>ประเทศจีน</placeName> เปิดเผยว่า วัตถุประสงค์ที่ขอแพนด้ามาอยู่<placeName>เมืองไทย</placeName>นั้น นอกจากความสัมพันธ์ระดับรัฐกับรัฐแล้ว ยังเป็นการสร้างความสัมพันธ์ระหว่างประชาชน<placeName>ไทย</placeName>และประชาชน<placeName>จีน</placeName>ด้วย โดยเฉพาะกระแสสังคม<placeName>ไทย</placeName>ที่ให้ความสำคัญกับแพนด้าน้อยมากในเวลานี้ก็ยิ่งสร้างความประทับใจให้กับประชาชน<placeName>จีน</placeName>อย่างมาก ซึ่งได้กลายเป็นความรักความผูกพันระหว่างเชื้อชาติให้เพิ่มมากขึ้นด้วย</p>
<p>สำหรับด้านภารกิจการติดต่อระหว่างประเทศ ระหว่าง<placeName>ไทย</placeName>-<placeName>จีน</placeName> ยอมรับว่าแพนด้าน้อยได้สร้างความสัมพันธ์ที่เพิ่มขึ้นหลายมิติและยังช่วยทำให้การเจรจา การค้า ในอนาคตเป็นไปอย่างยืดหยุ่นมากขึ้น และมีเงื่อนไขน้อยลงมาก ถือเป็นการพัฒนาความสัมพันธ์แบบก๊วนซี่ คือความสัมพันธ์ที่เกิดจากความรู้สึกที่ดีต่อกัน ซึ่งเป็นปัจจัยสำคัญที่จะทำให้การเจรจาต่างๆประสบความสำเร็จมากขึ้น</p>
<p>'ตอนนี้ภาวะเศรษฐกิจ<placeName>โลก</placeName>ต่ำ การร่วมมือกับจีนในการแก้ปัญหาวิกฤตเศรษฐกิจโลกเป็นสิ่งที่<placeName>ไทย</placeName>ต้องการ รวมทั้งอุปสรรคทางการค้าต่างๆ ก็เชื่อว่าจะลดลงมาก เช่น ปัญหาการติดขัดเรื่องมาตรฐานสารปนเปื้อนต่างๆ น่าจะเป็นปัญหาที่ลดลงได้'</p>
<p>นักธุรกิจ<placeName>จีน</placeName>ดีใจคน<placeName>ไทย</placeName>รักแพนด้า</p>
<p>ขณะที่ภาคธุรกิจ บุญยงค์ ยงเจริญรัฐ นายกสมาคม นักธุรกิจยุคใหม่<placeName>ไทย</placeName>-<placeName>จีน</placeName> กล่าวว่า ขณะนี้ไม่ว่าจะไปติดต่อธุรกิจกับคน<placeName>จีน</placeName>ที่ไหน ก็จะมีการคุยกันถึงเรื่องแพนด้าน้อย ซึ่งในสายตาของคน<placeName>จีน</placeName> โดยเฉพาะนักธุรกิจ<placeName>จีน</placeName>แล้ว เขาคิดว่าแพนด้าคือสัญลักษณ์ของ<placeName>จีน</placeName> เมื่อคน<placeName>ไทย</placeName>ให้ความสำคัญ โดยได้ติดตามข่าวตามสื่อต่างๆ ของ<placeName>ไทย</placeName>แล้ว ก็มีความรู้สึกดีใจมาก เนื่องจากหากคน<placeName>ไทย</placeName>รักแพนด้าก็เท่ากับรักคน<placeName>จีน</placeName>ด้วย</p>
<p>อย่างไรก็ดี การที่แพนด้าน้อยต้องกลับไปอยู่<placeName>เมืองจีน</placeName>ใน 2 ปีข้างหน้านั้น จะทำให้คน<placeName>ไทย</placeName>ที่รักแพนด้าทั้ง 3 ตัวนี้แล้ว ก็จะรู้สึกเสียใจกับการจากไปของแพนด้าน้อยด้วย ฉะนั้นความหวังที่คน<placeName>ไทย</placeName>อยากให้เกิดขึ้นตอนนี้คือ อยากให้ช่วงช่วงและหลินฮุ่ยผลิตทายาทเป็นแพนด้าน้อยตัวอื่นๆอีก เพราะตามเงื่อนไขแล้ว<placeName>จีน</placeName>จะยกแพนด้าตัวต่อไปให้<placeName>ไทย</placeName> ซึ่งเหมือนของขวัญชิ้นใหญ่ที่<placeName>จีน</placeName>จะให้กับ<placeName>ไทย</placeName>ได้ด้วย</p>
<p>ยันหมีแพนด้าขวัญใจคน<placeName>ไทย</placeName></p>
<p>ประเสริฐศักดิ์ บุญตระกูลพูนทวี หัวหน้าโครงการวิจัยและจัดแสดงหมีแพนด้าใน<placeName>ประเทศไทย</placeName> กล่าวว่า ขณะนี้หมีแพนด้าที่อยู่ทั่ว<placeName>โลก</placeName>อยู่เพียงแค่ประมาณ 1,600 ตัว อยู่ในป่าธรรมชาติ 1,500 กว่าตัว และอยู่ในศูนย์วิจัยใน<placeName>ประเทศจีน</placeName>อีกประมาณ 200 กว่าตัว ซึ่งถือว่าเป็นจำนวนน้อยมาก ซึ่งหมีแพนด้านั้นถือเป็นสัตว์ที่อยู่คู่กับ<placeName>เมืองจีน</placeName>มาตั้งแต่ยุคน้ำแข็ง ซึ่งในอดีตมีจำนวนมาก แต่เนื่องจากผสมพันธุ์ยาก มีฤดูผสมพันธุ์ปีละ 1 ครั้ง ซึ่งมีระยะไข่ตกแค่ 2-3 วัน และเมื่อมีลูกแล้วจะสามารถเลี้ยงได้ครั้งละ 1 ตัว ก็ยิ่งทำให้หมีแพนด้ามีจำนวนลดลง ฉะนั้นการที่<placeName>ไทย</placeName>สามารถผสมพันธุ์หมีแพนด้าได้สำเร็จ จึงถือว่าเป็นเรื่องที่น่าดีใจมาก</p>
<p>นอกจากนี้การที่ช่วงช่วงและหลินฮุ่ยมาอยู่<placeName>เมืองไทย</placeName> ถือว่าได้กลายเป็นขวัญใจของคน<placeName>ไทย</placeName>ทั้งประเทศอย่างมาก ในการมาอยู่ที่<placeName>ประเทยไทย</placeName> 6 ปีที่ผ่านมานี้ มีนักท่องเที่ยวที่มาดูหมีแพนด้าแล้วไม่ต่ำกว่า 3 ล้านคน และยังมีคน<placeName>ไทย</placeName>ที่อยากจะเดินทางมาดูหมีแพนด้าอีกมากที่ยังไม่มีโอกาส ฉะนั้นหากการขอยืดอายุเวลาแพนด้าน้อยให้อยู่<placeName>ประเทศไทย</placeName>ได้นานขึ้น ก็จะทำให้คน<placeName>ไทย</placeName>ได้มีโอกาสมาเยี่ยมชมหมีแพนด้าทั้ง 3 ได้มากขึ้น</p>
<p>ทั้งนี้หากตั้งศูนย์วิจัยหมีแพนด้าร่วม<placeName>ไทย</placeName>-<placeName>จีน</placeName>สำเร็จ โอกาสที่<placeName>ไทย</placeName>จะได้เลี้ยงดูหมีแพนด้าต่อไปอีกก็ยิ่งมีมากขึ้น ซึ่งจะทำให้องค์ความรู้ด้านหมีแพนด้าของ<placeName>ไทย</placeName>พัฒนาก้าวหน้าขึ้นอีกมากด้วย</p>
<p>กล่าวได้ว่า หมีแพนด้าน้อยที่เกิดขึ้นมานั้น คือความจริงใจของคน<placeName>ไทย</placeName>ที่มีต่อคน<placeName>จีน</placeName>ที่มีอยู่ไม่น้อยเช่นกัน อนาคตจึงคาดหวังได้ว่า นอกจากเชื้อชาติที่ใกล้เคียงกันอย่างยิ่งแล้ว ความสัมพันธ์ระหว่าง<placeName>ไทย</placeName>-<placeName>จีน</placeName> จะมีมากขึ้นอีก</p></body>
</news>
