<teiHeader>
<fileDesc>
<titleStmt>
  <title>หวัด2009ยังแรงเด็กอาร์เจนดับอีก  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52596  </bibl>
</sourceDesc>
</fileDesc>
</teiHeader>
<news>
<headline>หวัด2009ยังแรงเด็ก<placeName>อาร์เจน</placeName>ดับอีก</headline>
<lead>ไข้หวัดใหญ่ 2009 ฆ่าเด็ก<placeName>อาร์เจนตินา</placeName>ตายศพแรก <placeName>สหรัฐ</placeName>ยอดคนตายพุ่งจ่อครึ่งร้อย อีกหลายประเทศพบผู้ติดเชื้อใหม่</lead>
<neck></neck>
<body><p>การระบาดของโรคไข้หวัดใหญ่สายพันธุ์ใหม่ชนิดเอ 2009 เอช1 เอ็น1 ทั่ว<placeName>โลก</placeName>ยังน่าเป็นห่วง ล่าสุด <placeName>อาร์เจนตินา</placeName>พบผู้เสียชีวิตรายแรกของประเทศ เป็นทารกเพศหญิงวัย 3 เดือน โดยหมดลมหายใจเมื่อวานนี้ </p>
<p>รายงานระบุว่า ทารกเคราะห์ร้ายถูกนำตัวเข้ารับการรักษาที่โรงพยาบาลมาตั้งแต่ต้นเดือนแล้ว ทว่ารัฐบาลไม่ได้เปิดเผยถึงรายละเอียดการเสียชีวิตไปมากกว่านี้ </p>
<p>ขณะเดียวกัน ที่<placeName>สหรัฐ</placeName>รายงานข่าวระบุว่า ยอดผู้เสียชีวิตจาก โรคไข้หวัดใหญ่สายพันธุ์ใหม่ 2009 พุ่งขึ้นเป็น 46 คนแล้ว หลังจาก เมื่อสัปดาห์ที่ผ่านมาพบเด็กเสียชีวิตลงเป็นคนล่าสุดของประเทศที่<placeName>รัฐ มินนิโซตา</placeName> โดยเด็กผู้นี้ถูกส่งตัวเข้าโรงพยาบาลเมื่อสัปดาห์ที่แล้ว ก่อนที่จะเสียชีวิตลงไม่กี่ชั่วโมงหลังจากนั้น และจากผลการตรวจในห้องทดลองพบว่าผู้เสียชีวิตมีเชื้อไวรัส เอช1เอ็น1 </p>
<p>อย่างไรก็ตาม เจ้าหน้าที่รัฐไม่ได้ให้รายละเอียดถึงเพศ อายุ และสาเหตุการตายของผู้เสียชีวิตรายนี้แต่อย่างใด </p>
<p>ขณะที่<placeName>สกอตแลนด์</placeName> หลังจากที่ได้รับข่าวร้ายเมื่อวานนี้ว่า แจ๊กเกอร์ลีน เฟลมมิง คุณแม่ลูกสาม วัย 38 ปี เสียชีวิตไปเมื่อ 2 วันก่อนเป็นคนแรกนอก<placeName>ทวีปอเมริกา</placeName>นั้น ล่าสุดลูกชายของเธอซึ่งอายุได้เพียง 2 สัปดาห์ ชื่อว่า “แจ๊ก” ซึ่งคลอดก่อนกำหนด 3 เดือน ได้เสียชีวิตตามคุณแม่ไปเช่นเดียวกัน </p>
<p>อย่างไรก็ตาม เจ้าหน้าที่สาธารณ สุข<placeName>สกอตแลนด์</placeName> ระบุว่า หนูน้อย ไม่ได้เสียชีวิตจากเชื้อไวรัส แต่ เสียชีวิตด้วยโรคแทรกซ้อนอื่นๆ </p>
<p>สำหรับสถานการณ์การระบาดทั่ว<placeName>โลก</placeName>นั้น รัฐบาล<placeName>กาตาร์</placeName> เปิดเผยว่า พบผู้ติดเชื้อ 2 คน โดยรายแรกเป็นเด็กชายวัย 2 ขวบจาก<placeName>ประเทศนิวซีแลนด์</placeName> ซึ่งเดินทางมาถึง<placeName>กาตาร์</placeName>เมื่อวันเสาร์จาก<placeName>ออสเตรีย</placeName> ส่วน อีกคนเป็นเด็กชาวอเมริกันวัย 2 ขวบครึ่ง เพิ่งเดินทางมาจาก<placeName>นิวยอร์ก</placeName> โดยแวะที่<placeName>บังกลาเทศ</placeName>ก่อนเมื่อวันอาทิตย์ที่ผ่านมา </p>
<p>ขณะที่<placeName>จอร์แดน</placeName>นั้น พบผู้ติดเชื้อเป็นเด็กหญิง 2 คน เพิ่งเดินทางกลับมาจาก<placeName>สหรัฐ</placeName>ทั้งคู่ คนหนึ่งมีอายุ 11 ขวบ และอีกคนหนึ่ง 17 ปี ซึ่งเป็น ผู้ติดเชื้อรายแรกของ<placeName>จอร์แดน</placeName> </p>
<p>สำหรับ<placeName>นิวซีแลนด์</placeName> ยอดผู้ติดเชื้อได้พุ่งขึ้นไปเป็น 109 คนแล้ว ซึ่งถือว่ามากขึ้นถึง 3 เท่าตัวภายสัปดาห์เดียวเท่านั้น โดยรัฐบาลต้องสั่งปิดโรงเรียนหลายแห่งลง และให้เด็กกลับบ้านก่อนด้วย </p>
<p>ทั้งนี้ ตามตัวเลขขององค์การอนามัย<placeName>โลก</placeName> มีผู้ติดเชื้อทั่ว<placeName>โลก</placeName>แล้วมากกกว่า 3.7 หมื่นราย ใน 74 ประเทศทั่ว<placeName>โลก</placeName> ส่วนผู้เสียชีวิตอยู่ที่ 165 คน </p></body>
</news>
