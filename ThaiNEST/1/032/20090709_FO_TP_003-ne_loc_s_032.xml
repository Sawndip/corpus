<teiHeader>
<fileDesc>
<titleStmt>
  <title>เอ็กซิตโพลล์ชี้ยุทโธโยโนชนะใส  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/090709/7499  </bibl>
</sourceDesc>
</fileDesc>
</teiHeader>
<news>
<headline>เอ็กซิตโพลล์ชี้ยุทโธโยโนชนะใส</headline>
<lead>ชาว<placeName>อินโดนีเซีย</placeName>กว่า  170  ล้านคนใช้สิทธิเลือกตั้งประธานาธิบดีโดยตรงเป็นครั้งที่สองในประวัติศาสตร์ของประเทศเมื่อวันพุธ    เอ็กซิตโพลล์และผลสุ่มนับคะแนนแบบด่วนชี้  "สุสีโล   บัมบัง  ยุทโธโยโน"  ชนะเลือกตั้งเด็ดขาดได้ครองเก้าอี้ผู้นำต่อเป็นสมัยที่  2  อีก  5  ปี  ไม่ต้องเลือกตั้งชิงดำกับคู่แข่งอีกรอบ</lead>
<neck></neck>
<body><p>อดีตนายพลทหารหัวเสรีนิยมวัย 59ปีแสดงความมั่นใจโดยประกาศกับผู้สื่อข่าวที่บ้านของเขาใน<placeName>เมืองโบกอร์</placeName>บน<placeName>เกาะชวา</placeName>ที่เปิดให้บรรดาผู้สนับสนุนเข้ามาแสดงความยินดีกับเขาว่า"การนับคะแนนยังไม่เสร็จสิ้นแต่การนับแบบรวดเร็วแสดงให้เห็นความสำเร็จของพวกเรา"</p>
<p> ผลการนับคะแนนอย่างเป็นทางการยังต้องใช้เวลาหลายวันในการนับบัตรลงคะแนนที่อาจมีมากถึง176ล้านใบตามจำนวนผู้ขึ้นทะเบียนใช้สิทธิในหน่วยเลือกตั้งมากกว่า500,000หน่วย ในประเทศที่มีประชากรมุสลิมมากที่สุดใน<placeName>โลก</placeName>และมีขนาดเศรษฐกิจใหญ่ที่สุดใน<placeName>ภูมิภาคเอเชียตะวันออกเฉียงใต้</placeName>มีเกาะถึง17,000เกาะที่เรียงกันยาวเหยียดกินพื้นที่แบ่งเป็น3เขตเวลา</p>
<p> ที่ผ่านมานั้นการนับคะแนนแบบรวดเร็วให้ผลลัพธ์ที่เชื่อถือได้โดยผลที่ออกมาชี้ว่าประธานาธิบดียุทโธโยโนได้คะแนนเกินกึ่งหนึ่งล้นเหลือและไม่ต้องมีการเลือกตั้งชี้ขาดกับผู้ที่ได้อันดับสองอีกครั้งในเดือนก.ย.</p>
<p> เอ็กซิตโพลล์หรือการสำรวจหน้าหน่วยเลือกตั้งจัดทำโดยหลายสำนักชี้ไปในทางเดียวกันเช่นของเมโทรทีวีให้ยุทโธโยโนได้58.91% อดีตประธานาธิบดีเมกาวาตีซูการ์โนบุตรีได้อันดับสองที่ 26.32%และรองประธานาธิบดียูซุฟคัลลา ได้15.18%โพลล์ของทีวีวันให้ยุทโธโยโนได้60.10%นางเมกาวาตีได้27.33%และคัลลา12.58%</p>
<p> นางเมกาวาตีและคัลลาร้องเรียนก่อนหน้าการเลือกตั้งว่า บัญชีรายชื่อผู้มีสิทธิมีข้อบกพร่อง มีชื่อตกหล่นหลายล้านชื่อและมีบัญชีผีหรือสวมสิทธิกันด้วยแต่เมื่อวันจันทร์ที่ผ่านมาศาลรัฐธรรมนูญได้ตัดสินใจแก้ปัญหาด้วยการอนุญาตให้ผู้มีสิทธิที่ไม่มีชื่อในทะเบียนสามารถใช้บัตรประจำตัวประชาชนมาแสดงแทนได้</p>
<p> ยุทโธโยโนได้เรียกร้องให้คู่แข่งของเขาแสดงออกอย่างสันติจะคัดค้านหรือประท้วงผลการเลือกตั้งก็ให้กระทำผ่านกลไกและกระบวนการตามกฎหมายเพื่อรักษาความสงบสันติในประเทศ</p>
<p> ด้านนางเมกาวาตียังไม่ได้ให้ทัศนะแต่โฆษกของนางเผยว่านางยังไม่พร้อมยอมรับความพ่ายแพ้ส่วนคัลลากล่าวว่าเขา"ช็อก"กับผลคะแนนที่ย่ำแย่ของเขาเขาได้แสดงความยินดีต่อยุทโธโยโน เจ้านายที่เลือกเขาเป็นคู่สมัครรองประธานาธิบดีในการเลือกตั้งครั้งที่แล้วเมื่อปี2547ด้วยแต่ขณะเดียวกันก็ยังรอผลอย่างเป็นทางการ</p>
<p> ยุทโธโยโนให้คำมั่นไว้ว่าเขาจะส่งเสริมการเติบโตทางเศรษฐกิจ กวาดล้างการคอรัปชั่นและปฏิรูประบบราชการ แต่เขาถูกคู่ต่อสู้ที่ชูนโยบายกีดกันการค้าและ"พึ่งพาตนเอง"โจมตีว่าเขาเป็นพวก"เสรีนิยมใหม่"</p>
<p> <placeName>อินโดนีเซีย</placeName>ในยุคสมัยของเขาได้เปลี่ยนจากประเทศที่มีความวุ่นวายนองเลือดและความผันผวนทางเศรษฐกิจในยุคปลายทศวรรษ1990ที่ยุติระบอบเผด็จการนาน32ปีและกลายเป็นต้นแบบประเทศประชาธิปไตยที่มีเสถียรภาพและมีการเติบโตเศรษฐกิจโดดเด่นที่สุดในภูมิภาคนี้ ความนิยมในตัวยุทโธโยโนเกิดจากผลงานด้านเศรษฐกิจ,การปฏิรูประบบราชการและความมั่นคงที่แม้จะเชื่องช้าแต่ก็ยุติธรรม และการปราบปรามการคอรัปชั่นอย่างเข้มงวด ตลอด 5ปีที่ผ่านมาแต่ขณะเดียวกันเขาถูกวิจารณ์เช่นกันว่ายอมอ่อนข้อให้พวกอิสลามิสต์แนวคิดสุดโต่งเช่นกรณีผ่านกฎหมายต่อต้านภาพลามกอนาจารและการจำกัดชนกลุ่มน้อย</p>
<p> นักวิเคราะห์กล่าวกันว่า ในคณะรัฐมนตรีชุดใหม่ของเขายุทโธโยโนน่าจะเลือกนักวิชาการหรือผู้เชี่ยวชาญมาร่วมมากขึ้น และเลือกนักการเมืองจากพรรคร่วมรัฐบาลมารับตำแหน่งน้อยลงเพื่อส่งเสริมนโยบายปฏิรูปของรัฐบาลซึ่งจะช่วยดึงดูดนักลงทุนเข้าประเทศมากขึ้น</p></body>
</news>
