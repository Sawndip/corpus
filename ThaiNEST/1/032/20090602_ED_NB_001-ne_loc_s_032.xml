<teiHeader>
<fileDesc>
<titleStmt>
  <title>สถาบันวิจัยดาราศาสตร์แห่งชาติ สร้างหอดูดาวภูมิภาคสำหรับประชาชนเป็นแห่งแรกของประเทศที่โคราช  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206020182&tb=N255206  </bibl>
</sourceDesc>
</fileDesc>
</teiHeader>
<news>
<headline>สถาบันวิจัยดาราศาสตร์แห่งชาติ สร้างหอดูดาวภูมิภาคสำหรับประชาชนเป็นแห่งแรกของประเทศที่<placeName>โคราช</placeName></headline>
<lead>สถาบันวิจัยดาราศาสตร์แห่งชาติ สร้างหอดูดาวภูมิภาคสำหรับประชาชนเป็นแห่งแรกของประเทศที่<placeName>โคราช</placeName> หวังให้เยาวชนเข้าถึงปรากฏการณ์ดาราศาสตร์บนท้องฟ้า</lead>
<neck></neck>
<body><p>รศ.บุญรักษา สุนทรธรรม ผู้อำนวยการ สถาบันวิจัยดาราศาสตร์แห่งชาติ (องค์การมหาชน) หรือ สดร. กระทรวงวิทยาศาสตร์และเทคโนโลยี กล่าวภายหลังจากที่ได้รับอนุมัติงบประมาณจากที่ประชุมคณะรัฐมนตรี ก่อสร้างหอดูดาวภูมิภาคจำนวน 5 จังหวัดภายใต้ งบประมาณ 460 ล้านบาท ว่า สดร. ลงนามบันทึกข้อตกลงร่วมกับมหาวิทยาลัยเทคโนโลยีสุรนารี จัดตั้งหอดูดาวภูมิภาคสำหรับประชาชนศูนย์ภาคตะวันออกเฉียงเหนือตอนล่าง ณ <placeName>มหาวิทยาลัยเทคโนโลยีสุรนารี</placeName> <placeName>จังหวัดนครราชสีมา</placeName> ภายใต้พื้นที่ก่อสร้าง 25 ไร่ งบประมาณ 90 กว่าล้านบาท ซึ่งถือเป็นหอดูดาวภูมิภาคที่จะดำเนินการเสร็จเป็นแห่งแรกในประเทศ เพื่อเป็นอุทยานการเรียนรู้ให้เยาวชนในภูมิภาคเข้าถึงปรากฏการณ์ดาราศาสตร์ บนท้องฟ้าได้ทั่วถึง ซึ่งขณะนี้อยู่ระหว่างออกแบบหอดูดาว การติดตั้งกล้องดูดาวขนาดเส้นผ่านศูนย์กลางขนาด 50 เซนติเมตร คาดว่าจะแล้วเสร็จเดือนกรกฎาคม 2553 ทั้งนี้ ภายในหอดูดาวแห่งนี้จะเปรียบเสมือนท้องฟ้าจำลองขนาดเล็ก ซึ่งจะมีการจำลองปรากฏการณ์บนท้องฟ้า อาทิ จันทรุปราคา สุริยุปราคา การสังเกตดาวหางและดวงดาวต่างๆ อีกทั้ง ยังมีกิจกรรมวิชาการค่ายดาราศาสตร์ และที่สำคัญหอดูดาวภูมิภาคยังเชื่อมต่อเครือข่ายกับหอดูดาวแห่งชาติที่<placeName>ดอย อินทนนท์</placeName> <placeName>จังหวัดเชียงใหม่</placeName> ที่มีกล้องโทรทรรศน์ขนาดใหญ่เส้นผ่านศูนย์กลาง 2.4 เมตร โดยจะเชื่อมโยงข้อมูลการดูดาวในระบบสุริยะ หรือการศึกษาด้านดาราศาสตร์เชิงลึกมายังหอดูดาวแห่งนี้ </p>
<p>นอกจากนี้ ในปีนี้ สถาบันวิจัยดาราศาสตร์แห่งชาติยังเตรียมก่อสร้างหอดูดาวภูมิภาค ที่<placeName>จังหวัดฉะเชิงเทรา</placeName> โดยร่วมกับมหาวิทยาลัยราชภัฏราชนครินทร์ ซึ่งจะเป็นพื้นที่ให้ชาว<placeName>กรุงเทพฯ</placeName> เข้าไปใช้บริการได้ใกล้ที่สุด ภายใต้พื้นที่ก่อสร้าง 35 ไร่ บริเวณ<placeName>วัดวังเย็น</placeName> คาดว่าจะดำเนินการก่อสร้างแล้วเสร็จภายในปี 2553 ก่อนที่จะดำเนินการก่อสร้างหอดูดาวแห่งชาติภูมิภาค ที่<placeName>จังหวัดสงขลา</placeName> <placeName>ขอนแก่น</placeName> และ<placeName>พิษณุโลก</placeName>ต่อไป </p></body>
</news>
