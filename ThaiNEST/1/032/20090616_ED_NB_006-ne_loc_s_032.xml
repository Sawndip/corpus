<teiHeader>
<fileDesc>
<titleStmt>
  <title>นักวิจัยไบโอเทค เตือนชาวบ้านนำว่านจักจั่นมาบูชา ระวังมีผลต่อผู้ที่เป็นภูมิแพ้ (07.30 น.)  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206150167&tb=N255206  </bibl>
</sourceDesc>
</fileDesc>
</teiHeader>
<news>
<headline>นักวิจัยไบโอเทค เตือนชาวบ้านนำว่านจักจั่นมาบูชา ระวังมีผลต่อผู้ที่เป็นภูมิแพ้ (07.30 น.)</headline>
<lead>นักวิจัยไบโอเทค เตือนชาวบ้านที่นำว่านจักจั่นมาบูชา พบเชื้อราก่อโรคกับผู้ที่เป็นภูมิแพ้ เผย เป็นเชื้อราที่พบกันทั่ว<placeName>โลก</placeName></lead>
<neck></neck>
<body><p>ดร.สายัณห์ สมฤทธิ์ผล นักวิจัยห้องปฏิบัติการราวิทยา ศูนย์พันธุวิศวกรรมและเทคโนโลยีชีวภาพแห่งชาติ (ไบโอเทค) กระทรวงวิทยาศาสตร์และเทคโนโลยี กล่าวถึงกรณีที่ชาวบ้านในหลายจังหวัดของ<placeName>ประเทศไทย</placeName>นำว่านจักจั่นที่ตายแล้วมา บูชาเป็นสิ่งศักดิ์สิทธิ์ว่า ว่านจักจั่นที่นำมาบูชานี้เป็นเพียงแมลงที่ตายจากการติดเชื้อราเท่านั้น รวมถึง<placeName>ประเทศไทย</placeName>ได้ค้นพบมาตั้งแต่ปี 2544 แล้ว โดยเฉพาะในช่วงฤดูฝนจักจั่นยิ่งมีโอกาสติดเชื้อราแมลง ซึ่งจะก่อให้เกิดโรคและตายในที่สุด เบื้องต้นจากการนำตัวอย่างมาวิเคราะห์คาดว่า เป็นเชื้อราสายพันธุ์คอร์โดเซฟ ชนิด โซโบซิเฟอรา ทั้งนี้ ต้องการเตือนชาวบ้านที่นำว่านจักจั่นไปบูชาให้ระวัง แม้ว่าเชื้อราในแมลงจะก่อโรคต่อแมลงเท่านั้น แต่สำหรับผู้ที่เป็นภูมิแพ้ก็มีโอกาสเสี่ยงให้เกิดอาการแพ้ได้ เนื่องจากราบนตัวจักจั่นที่ขุดขึ้นมาอาจยังมีชีวิตอยู่และสร้างสปอร์ได้ รวมถึง หากนำจักจั่นที่ตายแล้วมาทำความสะอาด ทาแลคเกอร์เคลือบ ก็อาจจะยังมีราหลงเหลืออยู่ และหากเก็บรักษาไม่ได้ในช่วงฤดูฝนที่มีความชื้นสูง อาจทำให้เชื้อราชนิดอื่น โดยเฉพาะที่ก่อโรคในคนมาเจริญเติบโตและเป็นอันตรายต่อผู้พกพาได้ นอกจากนี้ ชาวบ้านไม่ควรนำว่านจักจั่นมารับประทาน เนื่องจากขณะนี้กำลังศึกษาว่าเชื้อราชนิดนี้ก่อโรคในคนหรือไม่ โดยเฉพาะอาการท้องเสีย</p>
<p>นักวิจัยห้องปฏิบัติการราวิทยา ไบโอเทค กล่าวอีกว่า ขณะนี้ไบโอเทคได้มีการรวบรวมราแมลงไว้ศึกษาเกือบ 40,000 ชนิด เพื่อดูสารออกฤทธิ์ทางชีวภาพมาพัฒนาเป็นยารักษาโรค เช่น โรคมาลาเรีย และโรคที่เกิดจากแบคทีเรีย </p></body>
</news>
