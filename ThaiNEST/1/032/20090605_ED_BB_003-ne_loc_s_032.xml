<teiHeader>
<fileDesc>
<titleStmt>
  <title>ผลสำรวจโจ๋ไทยฟังเพลง ผ่านมือถือมากกว่าเอ็มพี3  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-05 08:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090605/48569/%e0%b8%9c%e0%b8%a5%e0%b8%aa%e0%b8%b3%e0%b8%a3%e0%b8%a7%e0%b8%88%e0%b9%82%e0%b8%88%e0%b9%8b%e0%b9%84%e0%b8%97%e0%b8%a2%e0%b8%9f%e0%b8%b1%e0%b8%87%e0%b9%80%e0%b8%9e%e0%b8%a5%e0%b8%87-%e0%b8%9c%e0%b9%88%e0%b8%b2%e0%b8%99%e0%b8%a1%e0%b8%b7%e0%b8%ad%e0%b8%96%e0%b8%b7%e0%b8%ad%e0%b8%a1%e0%b8%b2%e0%b8%81%e0%b8%81%e0%b8%a7%e0%b9%88%e0%b8%b2%e0%b9%80%e0%b8%ad%e0%b9%87%e0%b8%a1%e0%b8%9e%e0%b8%b53.html  </bibl>
</sourceDesc>
</fileDesc>
</teiHeader>
<news>
<headline>ผลสำรวจโจ๋<placeName>ไทย</placeName>ฟังเพลง ผ่านมือถือมากกว่าเอ็มพี3</headline>
<lead></lead>
<neck></neck>
<body><p>รายงานผลสำรวจที่จัดทำโดยแบรนด์เด็ด แอนด์ ซินโนเวท เปิดเผยพฤติกรรมการฟังเพลงดิจิทัลของวัยรุ่นใน<placeName>เอเชีย</placeName> พบว่า ผู้บริโภคกลุ่มนี้ฟังเพลงผ่านเครื่องคอมพิวเตอร์พีซีมากที่สุด โดยเฉพาะใน<placeName>เวียดนาม</placeName> มีสัดส่วนสูงถึง 52% ตามมาด้วย<placeName>ไต้หวัน</placeName> 50% <placeName>มาเลเซีย</placeName> 47% ส่วน<placeName>ฟิลิปปินส์</placeName>และ<placeName>ฮ่องกง</placeName> อยู่ในระดับเท่ากันคือ 34%</p>
<p>ขณะที่ ผลสำรวจทั้งภูมิภาค ระบุว่า มีกลุ่มที่นิยมฟังเพลงจากเครื่องเอ็มพี 3 ประมาณ 27% และโทรศัพท์มือถือ 23%</p>
<p>นอก จากนี้ มีแนวโน้มว่าวัยรุ่นจะใช้เวลาฟังเพลงผ่านเครื่องเล่นเอ็มพี 3 และพีซีมากขึ้นเมื่อเทียบกับมือถือ ในสัดส่วนเป็น 33% และ 29% ตามลำดับ โดยมีผู้ที่ยังนิยมฟังเพลงจากมือถือเพียง 25%</p>
<p>อย่างไรก็ตาม ซินโนเวท มองว่าสัดส่วนการฟังเพลงจากมือถือที่อยู่ในระดับต่ำ อาจมาจากปัจจัยของการมีมือถือใช้ด้วย เพราะจากกลุ่มตัวอย่างพบว่ามากกว่า 50% ของวัยรุ่นที่มีมือถือ ก็จะใช้เพื่อฟังเพลงด้วย</p>
<p>ทั้ง นี้ ผู้ใช้มือถือในกลุ่มวัยรุ่นของ<placeName>ไทย</placeName> 70% ระบุว่าพวกเขาฟังเพลงจากมือถือ ตามมาด้วย <placeName>ฮ่องกง</placeName>และ<placeName>จีน</placeName> มีสัดส่วน 63% <placeName>เวียดนาม</placeName> 62% <placeName>มาเลเซีย</placeName>และ<placeName>อินเดีย</placeName> 61%</p>
<p>นายสตีฟ การ์ตัน กรรมการบริหารฝ่ายมีเดีย ของซินโนเวท กล่าวว่า โทรศัพท์มือถือมีบทบาทเพิ่มขึ้นเรื่อยๆ ในการดาวน์โหลดเพลง โดยพบว่าเกือบครึ่งของผู้ตอบแบบสอบถามเคยดาวน์โหลดเพลงจากพีซีลงมือถือ ขณะที่ มีเพียง 20% ที่ดาวน์โหลดเพลงมือถือโดยตรง เมื่อเทียบกับผลสำรวจเมื่อ 2 ปีก่อนที่มีสัดส่วนถึง 27%</p>
<p>เขา เสนอแนะผ่านแถลงการณ์ด้วยว่า อุตสาหกรรมเพลงควรทำงานร่วมกับบริษัทโทรคมนาคม สำหรับบริการเพลงผ่านมือถือ ขณะที่ นักการตลาด และเจ้าของแบรนด์ ควรสำรวจและวางกลยุทธ์เพื่อใช้เพลงเป็นแพลทฟอร์ม เข้าถึงผู้บริโภคกลุ่มนี้ที่ถูกขับเคลื่อนโดยดิจิทัล และเติบโตอย่างรวดเร็ว</p>
<p>ด้าน กลุ่มตัวอย่างสำหรับการสำรวจครั้งนี้ครอบคลุม ช่วงอายุ 15-24 ปี จำนวน8,841 คน ใน<placeName>จีน</placeName> <placeName>ฮ่องกง</placeName> <placeName>อินเดีย</placeName> <placeName>อินโดนีเซีย</placeName> <placeName>ญี่ปุ่น</placeName> <placeName>มาเลเซีย</placeName> <placeName>ฟิลิปปินส์</placeName> <placeName>สิงคโปร์</placeName> <placeName>เกาหลีใต้</placeName> <placeName>ไต้หวัน</placeName> <placeName>ไทย</placeName> และ<placeName>เวียดนาม</placeName></p></body>
</news>
