<teiHeader>
<fileDesc>
<titleStmt>
  <title>สหรัฐเข้มละเมิดข้อตกลงการค้า  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/18/news_29128776.php?news_id=29128776  </bibl>
</sourceDesc>
</fileDesc>
</teiHeader>
<news>
<headline><placeName>สหรัฐ</placeName>เข้มละเมิดข้อตกลงการค้า</headline>
<lead><placeName>วอชิงตัน</placeName> - ตัวแทนการค้า<placeName>สหรัฐ</placeName> ระบุจะใช้ท่าทีแข็งกร้าวมากขึ้น ต่อชาติที่ละเมิดข้อตกลงการค้า รวมถึงนโยบายแรงงานที่ไม่ได้มาตรฐาน</lead>
<neck></neck>
<body><p>นายรอน เคิร์ก ผู้แทนการค้า<placeName>สหรัฐ</placeName> กล่าวเมื่อวันพฤหัสบดี (16 ก.ค.) ว่า รัฐบาล<placeName>สหรัฐ</placeName>ภายใต้การบริหารของประธานาธิบดีบารัก โอบามา กำลังเตรียมใช้ท่าทีเข้มงวดมากขึ้นกับการละเมิดข้อตกลงการค้า รวมถึงวิธีปฏิบัติทางแรงงานที่ต่ำกว่ามาตรฐาน โดยรัฐบาลให้ความสำคัญกับการบังคับใช้ข้อตกลงการค้า ในการต่อสู้เพื่อปกป้องตำแหน่งงานให้แก่ชาวอเมริกัน และฟื้นฟูการเติบโตทางเศรษฐกิจ</p>
<p>"การบังคับใช้กฎหมายเหล่านี้เพียงอย่างเดียว สามารถช่วยให้แรงงาน และบริษัทอเมริกันได้รับประโยชน์จากการค้าอย่างเต็มที่ ยุติธรรมและอิสระ ตามข้อตกลง" นายเคิร์กกล่าวที่โรงงานเหล็กใน<placeName>เมืองเพนซิลวาเนีย</placeName> พร้อมชี้ว่า มาตรการใหม่ที่นำมาใช้ไม่มีอะไรซับซ้อน เพราะ<placeName>สหรัฐ</placeName>จะใช้ทรัพยากรอย่างมีประสิทธิภาพที่สุด เพื่อระบุและแก้ปัญหาให้ตรงจุด และเมื่อไม่มีทางเลือกอื่น ก็จะมีการนำกฎหมายเข้ามาแก้ไข</p>
<p>นายเคิร์กยกตัวอย่างกรณีที่<placeName>สหรัฐ</placeName>ร้องเรียน<placeName>จีน</placeName>ต่อองค์การการค้า<placeName>โลก</placeName> โดย<placeName>สหรัฐ</placeName>เชื่อว่า <placeName>จีน</placeName>ควบคุมการส่งออกวัตถุดิบ เช่น แมงกานีส และถ่านหินโค้ก อย่างไม่เป็นธรรม จนทำให้ราคาวัตถุดิบสำหรับผู้ผลิต<placeName>จีน</placeName> ถูกกว่าราคาในตลาด<placeName>โลก</placeName></p>
<p>วิธีการใหม่ 2 วิธี ที่<placeName>สหรัฐ</placeName>จะนำมารับมือกำแพงการค้า คือ การเผชิญหน้ากับกำแพงการค้าที่ต่างชาติทำขึ้นเพื่อป้องกันเกษตรกรและผู้เลี้ยงปศุสัตว์อเมริกันจากการทำตลาดสินค้าในต่างประเทศ และการใช้เครื่องมือแก้ไขอุปสรรคใหญ่ที่สุดสำหรับผู้ผลิตอเมริกัน ในรูปของกำแพงการค้าทางเทคนิค เช่น กฎระเบียบและมาตรฐานต่างๆ</p>
<p>นอกจากนี้ <placeName>สหรัฐ</placeName>จะใช้จุดยืนใหม่นี้ กับประเทศที่บรรลุข้อตกลงการค้าเสรีกับ<placeName>สหรัฐ</placeName> ข้อตกลงเหล่านี้ประกอบด้วยพันธะเรื่องการบังคับใช้กฎหมายในแรงงานในประเทศ และมาตรฐานแรงงาน ซึ่งสหรัฐจะยืนยันให้คู่ค้ายึดมั่นในสิ่งเหล่านี้</p></body>
</news>
