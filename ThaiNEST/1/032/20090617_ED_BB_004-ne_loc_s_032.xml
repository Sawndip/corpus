<teiHeader>
<fileDesc>
<titleStmt>
  <title>อินเทลเตรียมโชว์เคสไอที'โอบามา'  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28942742.php?news_id=28942742  </bibl>
</sourceDesc>
</fileDesc>
</teiHeader>
<news>
<headline>อินเทลเตรียมโชว์เคสไอที'โอบามา'</headline>
<lead>อินเทลแนะรัฐอย่า "รีรอ" ลงทุนเทคโนโลยีใหม่ หลังประเทศเพื่อนบ้านแซงหน้า เดินเครื่องใช้ 3จี-ไวแม็กซ์กระตุ้นเศรษฐกิจ ชี้ยิ่งช้า ยิ่งเสียโอกาสแข่งขัน เผยสัปดาห์หน้าเตรียมจัดเวที "กอฟเวอร์เมนท์ อีโคโนมิค ฟอรัม" ดึงกรณีศึกษาการลงทุนไอที "รัฐบาลโอบามา" โชว์หน่วยงาน<placeName>ไทย</placeName> หวังกระตุ้นเดินหน้าเทคโนโลยีเร็วขึ้น</lead>
<neck></neck>
<body><p>น.ส.เดบจานี โกช ผู้อำนวยการ บริษัท อินเทล <placeName>ภูมิภาคเอเชียตะวันออกเฉียงใต้</placeName> กล่าวว่า <placeName>ไทย</placeName>เป็นประเทศที่ยังมีความเหลื่อมล้ำในการใช้เทคโนโลยี โดยเฉพาะการเข้าถึงอินเทอร์เน็ตของคนในเมือง และชนบทค่อนข้างมาก ซึ่งเป็นสิ่งที่รัฐบาลควรต้องเร่งปรับเปลี่ยนนโยบายเพื่อให้แก้ไขปัญหาดัง กล่าวให้เร็วขึ้น</p>
<p>ทั้งนี้ เนื่องจากหากรัฐบาลตัดสินใจลงทุนเทคโนโลยีช้า ก็จะยิ่งสูญเสียโอกาสการแข่งขันกับประเทศเพื่อนบ้าน รวมทั้งความสามารถกระตุ้นเศรษฐกิจ</p>
<p>เธอระบุว่า ปัญหาสำคัญของการพัฒนาเทคโนโลยีใน<placeName>ไทย</placeName>คือ นโยบายภาครัฐที่เดินหน้าช้ากว่าประเทศอื่นๆ ในภูมิภาคเดียวกัน ซึ่งปัจจุบัน<placeName>ไทย</placeName>ถือว่าเป็นประเทศที่พร้อมหลายๆ ด้านอยู่แล้ว โดยเฉพาะทรัพยากรบุคคลที่มีคุณภาพ และแผนกระตุ้นเศรษฐกิจ</p>
<p>"เงินลงทุนไม่ใช่ปัญหา เพราะตอนนี้ไทยมีทั้งแผนเงินกู้เพื่อกระตุ้นเศรษฐกิจที่ผ่านสภาแล้ว รวมทั้งความร่วมมือจากภาคเอกชนที่รอจะเป็นตัวขับเคลื่อนเงินลงทุนที่สำคัญ แต่ปัญหาคือ เราจะยังรออะไร เพราะยิ่งรอก็เท่ากับเรายิ่งเสียโอกาส ไม่ว่าจะเป็นการลงทุน 3จี ซึ่งเหมาะกับการใช้งานเสียง ขณะที่ไวแม็กซ์ ซึ่งเป็นเทคโนโลยีระดับ 4จี จะเหมาะอย่างยิ่งสำหรับการลดช่องว่างในการเข้าถึงเทคโนโลยีของคนในเมืองและ ชนบท ซึ่งไทยใช้เวลาดีล หรือให้ไลเซ่นส์กับเทคโนโลยีนี้ค่อนข้างนาน จนหลายๆ ประเทศตอนนี้มีใช้กันเกือบหมดแล้ว" น.ส.โกช กล่าว</p>
<p>อย่างไรก็ตาม ล่าสุดบริษัทได้เตรียมจัดงาน "กอฟเวอร์เมนท์ อีโคโนมิค ฟอรัม" วันที่ 25 มิ.ย.นี้ เพื่อเป็นโอกาสเข้าพบกับรัฐมนตรีกระทรวงไอทีซี รวมทั้งผู้บริหารด้านไอทีของกระทรวงต่างๆ มาร่วมแลกเปลี่ยนความคิดเห็น พร้อมทั้งอัพเดทข้อมูลตัวอย่างกรณีศึกษาการลงทุนด้านไอทีจาก "คอนเนคเต็ด เนชั่น (Connected Nation)" ซึ่งเป็นบริษัทที่ปรึกษาด้านบรอดแบนด์ของรัฐบาลโอบามา <placeName>ในสหรัฐอเมริกา</placeName></p>
<p>เธอระบุว่า บริษัทตั้งเป้าหมายการจัดงานเพื่อเชิญกระทรวงไอซีที และซีไอโอของกระทรวงต่างๆ เข้ามาร่วมกันแลกเปลี่ยนความคิดเห็น และศึกษากรณีการลงทุนด้านเทคโนโลยี ซึ่งจะเน้นบรอดแบนด์ของทีมรัฐบาลโอบามาให้แก่หน่วยงานรัฐที่เกี่ยวข้องใน<placeName>ไทย</placeName> ได้ศึกษาเป็นตัวอย่าง โดยครั้งนี้เริ่มทำใน<placeName>ไทย</placeName>ประเทศเดียว</p>
<p>ทั้งนี้ เนื่องจากการลงทุนด้านเทคโนโลยีควรจะต้องเน้นที่ระดับการจัดการ และนโยบายการบริหารงานของภาครัฐมากกว่าแค่การหาเงินมาลงทุน</p></body>
</news>
