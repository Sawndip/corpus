<teiHeader>
<fileDesc>
<titleStmt>
  <title>"ขยับโลกไอที" : คอมมูนิคเอเชีย 2009 กรีนเทคโนฯมาแรง-ทัชโฟนคึกคัก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28950805.php?news_id=28950805  </bibl>
</sourceDesc>
</fileDesc>
</teiHeader>
<news>
<headline>"ขยับ<placeName>โลก</placeName>ไอที" : คอมมูนิค<placeName>เอเชีย</placeName> 2009 กรีนเทคโนฯมาแรง-ทัชโฟนคึกคัก</headline>
<lead></lead>
<neck></neck>
<body><p>ไม่ว่าเศรษฐกิจจะซบ ยอดขายอุปกรณ์สื่อสารยอดฮิตอย่าง "โทรศัพท์มือถือ" จะลดลงไปขนาดไหน แต่<placeName>โลก</placeName>ของเทคโนโลยีสื่อสารโทรคมนาคม ก็ยังคงหมุนต่อไป เพราะอุตสาหกรรมนี้ถ้าใครหยุดนิ่ง ก็มีสิทธิถูกลืมได้ง่ายๆ</p>
<p>ดังนั้น งานแสดงเทคโนโลยีประจำปีใหญ่ที่สุดของ<placeName>เอเชีย</placeName>อย่าง "คอมมูนิค<placeName>เอเชีย</placeName> 2009" ที่จัดควบคู่ไปกับงานบรอดคาสต์<placeName>เอเชีย</placeName> 2009 ระหว่างวันที่ 16 - 19 มิถุนายนปีนี้ ที่<placeName>ประเทศสิงคโปร์</placeName> จึงไม่ได้ลดความคึกคักลงไปตามกระแสเศรษฐกิจเลย</p>
<p>ด้านผู้จัดงานโฟกัสเป็นพิเศษไปที่ "Hot Technologies" เพื่อให้สอดคล้องความต้องการของภาคธุรกิจปีนี้ ซึ่งกำลังมองหาเทคโนโลยีล้ำสมัย เพื่อใช้แข่งขัน และรับมือภาวะเศรษฐกิจที่ย่ำแย่</p>
<p>เทคโนโลยีกับไลฟ์สไตล์</p>
<p>ผู้เข้าชมงานคอมมูนิค<placeName>เอเชีย</placeName>ปีนี้ อาจรู้สึกแปลกตาไปบ้างกับบทบาทของเทคโนโลยีคอมพิวเตอร์ที่โดดเด่นขึ้นจากปี ที่ผ่านๆ มา โดยเฉพาะเรื่องโปรแกรมคอมพิวเตอร์ การแก้ไขปัญหาและอุปกรณ์คอมพิวเตอร์ ซึ่งกำลังส่งผลอย่างมากต่อการดำเนินชีวิตของเรา ไม่ทิ้งห่างไปจากไอพีทีวี, ความบันเทิงบนมือถือ, ไวแม็กซ์, ดาวเทียม, เทคโนโลยีไร้สายใหม่ๆ, กรีน ไอที และอินเทอร์เน็ตบนมือถือ</p>
<p>ขณะที่งานบรอดคาสต์<placeName>เอเชีย</placeName> 2009 ก็ได้เปิดตัวครั้งแรกของ "ป้ายดิจิทัล (Digital Signage)" ที่สะท้อนให้เห็นว่า<placeName>โลก</placeName>ธุรกิจด้านค้าปลีก ที่พัก และบันเทิง กำลังมีความต้องการเพิ่มขึ้น สำหรับสื่อที่มีพลวัตเพื่อจูงใจกลุ่มลูกค้า โดยอีกไม่นานนี้ เราอาจเห็นป้ายแสดงอิเล็กทรอนิกส์ดังกล่าวติดตั้งตามที่สาธารณะมากขึ้น แทนที่โปสเตอร์แบบเดิมๆ</p>
<p>ยุคของอัศวินสีเขียว</p>
<p>อีกหนึ่งไฮไลต์ของงานคอมมูนิค<placeName>เอเชีย</placeName>ปีล่าสุดนี้ ก็เห็นจะเป็นการที่อุทิศ 1 วันเต็มๆ ให้การแลกเปลี่ยนความคิดเห็นถึงแนวโน้ม และประสบการณ์การใช้เทคโนโลยีสีเขียว เพื่อช่วยลดต้นทุน และเพิ่มผลกำไรให้แก่การทำธุรกิจสื่อสารโทรคมนาคมในยุคเศรษฐกิจขาลง</p>
<p>ประเด็นหลักๆ ของหัวข้อ "กรีน เทเลคอม" คือการนำเทคโนโลยีสีเขียว เข้ามาช่วยลดต้นทุนค่าใช้จ่ายต่างๆ รับมือบริบททางธุรกิจที่ผู้ให้บริการสื่อสารกำลังเผชิญอยู่เหมือนๆ กัน ได้แก่ รายได้ต่อเลขหมายต่อเดือนที่ลดลงอย่างต่อเนื่อง แต่ก็ต้องเดินหน้าลงทุนต่อไป เพื่อพัฒนาบริการใหม่ๆ ออกมาสร้างประสบการณ์ใช้งานให้ลูกค้า กระตุ้นช่องทางรายได้ทดแทน</p>
<p>บทบาทเทคโนโลยีสีเขียวในเชิงธุรกิจ ยังมีมากกว่าเรื่องลดต้นทุนจากการประหยัดพลังงาน แต่แง่การตลาด และมูลค่าเพิ่มทางสังคมก็ไม่ได้ยิ่งหย่อนไปกว่ากัน โดยเฉพาะเรื่องภาพลักษณ์ของการเป็น "ธุรกิจที่ดี" ท่ามกลางประเด็นฮิตเรื่อง<placeName>โลก</placeName>ร้อน</p>
<p>นอกจากนี้ ปัจจุบันตลาดที่ยัง "ว่าง" อยู่สำหรับผู้ประกอบการในอุตสาหกรรมโทรคมนาคม จะอยู่ในกลุ่มประเทศเกิดใหม่ (อีเมอร์จิ้ง มาร์เก็ต) ยังเป็นประเด็นสำคัญที่ทำให้ต้องมองเรื่องพลังงานทางเลือกที่ได้จากธรรมชาติ ไม่ว่าจะเป็นพลังงานแสงอาทิตย์ หรือพลังงานจากลม เป็นต้น สำหรับการพัฒนาสถานีฐานให้ขยายครอบคลุมพื้นที่ทางการตลาดได้มากที่สุด เร็วที่สุด และเชื่อถือได้มากที่สุด</p>
<p>ทั้งนี้ จากประสบการณ์เร่งขยายตลาดมือถือในประเทศกลุ่มนี้ที่ผ่านมา อย่างเช่น <placeName>จีน</placeName> และ<placeName>อินเดีย</placeName> ผู้ให้บริการประสบปัญหาเรื่องกระแสไฟฟ้าไม่พอ หรือขาดแคลนพลังงานบางพื้นที่ ส่งผลกระทบต่อโอกาสทางธุรกิจ</p>
<p>ซัมซุงขนทัพทัชโฟนโชว์</p>
<p>อีกหนึ่งไฮไลต์ที่ขาดไม่ได้สำหรับเทศกาลโชว์ เทคโนโลยีสื่อสารประจำปีที่ใหญ่สุดของ<placeName>เอเชีย</placeName> ก็คือ การแข่งกันเปิดตัวโทรศัพท์มือถือรุ่นใหม่ๆ ของบิ๊กแบรนด์ทั้งหลาย แม้อาจมีบางรายเลี่ยงการประชันกันตรงๆ บนเวทีคอมมูนิค<placeName>เอเชีย</placeName> ไปจัดงานแถลงข่าวระดับรีจินัลตามโรงแรมใหญ่ๆ หรือสถานที่สุดฮิพอื่นๆ ใน<placeName>สิงคโปร์</placeName>แทนก็ตาม</p>
<p>อย่างไรก็ตาม "ซัมซุง" จาก<placeName>เกาหลี</placeName> แบรนด์ท็อปไฟว์ของ<placeName>โลก</placeName>ตลอดหลายปีที่ผ่านมา ได้เลือกงานนี้เป็นเวทีประกาศความโดดเด่นด้านนวัตกรรมการออกแบบโทรศัพท์มือ ถือ ด้วยการส่งเครื่องรุ่นใหม่ๆ ที่เทรนดี้มาอวดโฉมก่อนประกาศวางตลาดอย่างเป็นทางการ</p>
<p>ปีนี้ก็เช่นกัน ซัมซุงเกาะติดกระแสความแรงของมือถือจอสัมผัส (ทัชโฟน) ภายใต้แนวคิด "Touch for Every Lifestyle" ด้วยการเปิดตัวรุ่นเด่นๆ ตระกูลนี้หลายรุ่นด้วยกัน ได้แก่ ออมเนีย เอชดี ที่ผนวกเทคโนโลยีจอภาพความละเอียดสูง และสามารถตกแต่งภาพที่ถ่ายจากกล้องซึ่งบันเดิลมาพร้อมมือถือรุ่นนี้ได้ทันที , พิกซอน12 มือถือพร้อมกล้องความละเอียด 12 ล้านพิกเซล, แอนดรอยด์ ไอ7500 มือถืออินเทรนด์รุ่นแรกจากค่ายนี้ ที่ใช้ระบบปฏิบัติการแอนดรอยด์ของกูเกิล และยังมาพร้อมกับกล้อง 5 ล้านพิกเซล</p>
<p>ทั้งยังเลือกเวทีนี้เปิดตัวระดับ<placeName>โลก</placeName> "ซัมซุง เจ็ต" พร้อมกัน 3 ประเทศ ได้แก่ <placeName>ลอนดอน</placeName>, <placeName>สิงคโปร์</placeName> และ<placeName>ดูไบ</placeName> โดยวางตำแหน่งเป็น "เรือธง" ย้ำปรัชญาการออกแบบนวัตกรรมที่จะสร้างให้มือถือกลุ่มนี้ "Smarter than Smartphone"</p>
<p>เครื่องรุ่นนี้วางตำแหน่งเป็นมือถือเจเนอเรชั่น ใหม่ที่เป็นการรวมกันระหว่างมือถือทั่วไปกับสมาร์ทโฟน และถือเป็นครั้งแรกที่นำโปรแกรมไมโครซอฟท์ เอ็กซ์เชนจ์มาอยู่ในมือถือที่ไม่ใช่กลุ่มสมาร์ทโฟน เพราะยังเห็นช่องว่างของมือถือทั่วไป ที่กลุ่มผู้ชอบใช้อินเทอร์เน็ต แชท โซเชียลเน็ตเวิร์ค ต้องการใช้งาน และยังประมวลผลเครื่องเร็วขึ้น เป็นมือถือตัวแรกที่ประมวลผลสูงสุด 800 เมกะเฮิรตซ์ เปิดหน้าวินโดว์สได้ 7 หน้าจอพร้อมกัน ตอบสนองความต้องการของผู้ใช้กลุ่มนี้ ด้วยราคาจำหน่าย 16,500 บาท</p>
<p>....คงต้องจับตามองกันต่อไปว่า "ซัมซุง" จะใช้มือถือรุ่นใหม่นี้ เป็นก้าวแรกสำหรับขยายอาณาเขตจากผู้นำมือถือในกลุ่มมัลติมีเดีย และดีไซน์โฟน เข้ามาชิงพื้นที่จากบรรดาเจ้าตลาดสมาร์ทโฟนในปัจจุบันได้สำเร็จหรือไม่</p></body>
</news>
