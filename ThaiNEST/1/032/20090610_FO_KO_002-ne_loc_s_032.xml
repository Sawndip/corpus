<teiHeader>
<fileDesc>
<titleStmt>
  <title>ผู้ชายท้องในสหรัฐฯคลอดลูกคนที่2เป็นชาย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090610/16398/%e0%b8%9c%e0%b8%b9%e0%b9%89%e0%b8%8a%e0%b8%b2%e0%b8%a2%e0%b8%97%e0%b9%89%e0%b8%ad%e0%b8%87%e0%b9%83%e0%b8%99%e0%b8%aa%e0%b8%ab%e0%b8%a3%e0%b8%b1%e0%b8%90%e0%b8%af%e0%b8%84%e0%b8%a5%e0%b8%ad%e0%b8%94%e0%b8%a5%e0%b8%b9%e0%b8%81%e0%b8%84%e0%b8%99%e0%b8%97%e0%b8%b5%e0%b9%882%e0%b9%80%e0%b8%9b%e0%b9%87%e0%b8%99%e0%b8%8a%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>ผู้ชายท้องใน<placeName>สหรัฐฯ</placeName>คลอดลูกคนที่2เป็นชาย</headline>
<lead>"ผู้ชายท้อง" ใน<placeName>สหรัฐฯ</placeName> คลอดลูกคนที่สองเป็นเพศชาย</lead>
<neck></neck>
<body><p>(10มิ.ย.) เอบีซี นิวส์รายงานว่า "โทมัส บีตตี้ " หนุ่มใหญ่วัย 35 ปี ผู้เกิดเป็นหญิง แต่ได้เข้ารับการบำบัดจนสามารถเปลี่ยนเพศเป็นผู้ชายตามกฏหมายได้ให้กำเนิดบุตรคนที่สองเป็นเพศชายเมื่อเช้าวันอังคาร ที่<placeName>เมืองเบนด์</placeName> <placeName>รัฐโอเรกอน</placeName> หลังจากเคยสร้างประวัติศาสตร์เมื่อปีที่แล้วด้วยการให้กำเนิดบุตรสาว เพราะแนนซี่ ภรรยาของเขาไม่สามารถให้กำเนิดบุตรได้</p>
<p>"เอบีซี นิวส์" อ้างแหล่งข่าวใกล้ชิดของสามีภรรยาคู่นี้ว่า บีตตี้ให้กำเนิดบุตรคนที่สองด้วยวิธีคลอดตามธรรมชาติ ไม่ใช่การผ่าท้องคลอด ขณะที่บีตตี้เปิดเผยเมื่อปีที่แล้วว่า หลังให้กำเนิดบุตรคนแรก เขาไม่ได้หวนกลับไปกินโฮโมนเพศชายอีก เพราะต้องการตั้งท้องบุตรคนที่สอง</p>
<p>รายงานข่าวระบุว่า แม้จะเปลี่ยนเพศเป็นชายตามกฏหมายแล้ว แต่บีตตี้ได้ตัดสินใจเก็บอวัยวะเพศหญิงเอาไว้ ในระหว่างทำการผ่าตัดปรับเปลี่ยนโครงสร้างทรวงอกและรับการบำบัดด้วยโฮโมนเทสโทสเตอโรน เขาเป็นข่าวพาดหัวทั่ว<placeName>โลก</placeName>เมื่อปีที่แล้ว และได้สมญานาม"ผู้ชายท้อง" หลังไปออกรายการทอล์คโชว์ทางโทรทัศน์ของโอปร่า วินฟรีห์ ซึ่งเขากล่าวว่าไม่คิดว่าเป็นความปรารถนาแบบผู้ชายหรือผู้หญิงที่จะมีบุตร แต่เป็นความต้องการของมนุษย์เขาเป็นบุคคลคนหนึ่ง และมีสิทธิจะมีบุตรที่เขาเป็นผู้ให้กำเนิดด้วยตัวเอง</p></body>
</news>
