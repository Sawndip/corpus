<teiHeader>
<fileDesc>
<titleStmt>
  <title>อดีตปธน."บุช-คลินตัน"ปรากฎตัวร่วมกันครั้งแรก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-05-30 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090530/14967/%e0%b8%ad%e0%b8%94%e0%b8%b5%e0%b8%95%e0%b8%9b%e0%b8%98%e0%b8%99.%e0%b8%9a%e0%b8%b8%e0%b8%8a%e0%b8%84%e0%b8%a5%e0%b8%b4%e0%b8%99%e0%b8%95%e0%b8%b1%e0%b8%99%e0%b8%9b%e0%b8%a3%e0%b8%b2%e0%b8%81%e0%b8%8e%e0%b8%95%e0%b8%b1%e0%b8%a7%e0%b8%a3%e0%b9%88%e0%b8%a7%e0%b8%a1%e0%b8%81%e0%b8%b1%e0%b8%99%e0%b8%84%e0%b8%a3%e0%b8%b1%e0%b9%89%e0%b8%87%e0%b9%81%e0%b8%a3%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>อดีตปธน."บุช-คลินตัน"ปรากฎตัวร่วมกันครั้งแรก</headline>
<lead>อดีตปธน. บุชและคลินตันปรากฎตัวร่วมกับครั้งแรก หลังบุชลงจากตำแหน่ง</lead>
<neck></neck>
<body><p><p>(30พ.ค.) อดีตประธานาธิบดีจอร์จ ดับเบิลยู บุชบอกกับอดีตประธานาธิบดีบิล คลินตันระหว่างการประชุมโตรอนโต้ฟอรั่มที่<placeName>นครโตรอนโต้</placeName>ของ<placeName>แคนาดา</placeName>วานนี้ว่า ดีใจที่ได้เจอน้องชายอย่าง คลินตันอีกครั้งโดยบุชเล่าเท้าความว่า นางบาบาร่า บุช แม่ของเขาบอกว่า อดีตประธานาธิบดีจอร์จ เอชดับเบิลยู บุชหรือบุชผู้พ่อ เจอกับคลินตันบ่อยมากเพราะทำงานการกุศลร่วมกัน จนเธอรู้สึกว่า คลินตันเป็นลูกชายอีกคนไปแล้ว</p>
<p> บุชยอมรับว่า ไม่ชอบใจนักที่เจ้าหน้าที่ของรัฐบาลก่อนหน้าวิจารณ์รัฐบาลของเขา แต่อดีตประธานาธิบดีคลินตัน ซึ่งอยู่ในตำแหน่งก่อนหน้าเขา ไม่เคยทำและให้ความเคารพเขา พร้อมปฏิเสธที่จะวิจารณ์การบริหารงานของประธานาธิบดีบารัค โอบาม่า ซึ่งแตกต่างจากอดีตรองประธานาธิบดีดิ๊ก เชนี่ย์ ที่วิจารณ์โอบาม่าอย่างเปิดเผย โดยบอกแต่เพียงว่า มีนักวิจารณ์ใน<placeName>สหรัฐ</placeName>อยู่มากแล้ว</p>
<p> ครั้งนี้ เป็นการปรากฎตัวร่วมกันครั้งแรกของทั้งคู่ หลังบุชลงจากตำแหน่งเมื่อต้นปี แต่ทั้งคู่ได้สร้างความผิดหวังให้กับผู้เข้าร่วมประชุมกว่า 6 พันคนบางส่วน เพราะอดีตผู้นำต่างพรรค เห็นพ้องกันในเกือบทุกเรื่อง ยกเว้นเรื่องสงคราม<placeName>อิรัก</placeName> โดยคลินตันเห็นว่า ควรให้เวลาเจ้าหน้าที่ตรวจสอบยูเอ็นมากกว่าเดิมเพื่อค้นหาอาวุธทำลายล้างสูงใน<placeName>อิรัก</placeName> และเห็นว่า บุชควรจะพุ่งความสนใจไปใน<placeName>อัฟกานิสถาน</placeName> แต่บุชแย้งว่า ไม่เห็นด้วยกับการเบี่ยงเบนความสนใจไปที่อื่น</p>
<p> ทั้งบุชและคลินตัน ได้รับเสียงปรบมือกึกก้องจากผู้ชมในศูนย์การประชุมใน<placeName>โตรอนโต้</placeName> ขณะที่มีกลุ่มผู้ประท้วงหลายร้อยคนรวมตัวกันหน้าศูนย์ประชุม ขณะที่ผู้จัดงานไม่ได้เปิดเผยว่า จ่ายค่าตัวให้กับสองอดีตผู้นำ<placeName>สหรัฐ</placeName>เท่าไหร่</p></p></body>
</news>
