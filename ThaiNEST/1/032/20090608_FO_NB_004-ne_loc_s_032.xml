<teiHeader>
<fileDesc>
<titleStmt>
  <title>สหรัฐเป็นกังวลอย่างยิ่งต่อกรณีที่เกาหลีเหนือมีคำพิพากษาให้ส่งตัวผู้สื่อข่าวหญิงชาวอเมริกัน 2 คนไปใช้แรงงานที่ค่ายแรงงานเป็นเวลา 12 ปี  </title>
  <author>เทวี ลั่นเรืองฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080264&tb=N255206  </bibl>
</sourceDesc>
</fileDesc>
</teiHeader>
<news>
<headline><placeName>สหรัฐ</placeName>เป็นกังวลอย่างยิ่งต่อกรณีที่<placeName>เกาหลีเหนือ</placeName>มีคำพิพากษาให้ส่งตัวผู้สื่อข่าวหญิงชาวอเมริกัน 2 คนไปใช้แรงงานที่ค่ายแรงงานเป็นเวลา 12 ปี</headline>
<lead></lead>
<neck></neck>
<body><p>นายเอียน เคลลี่ โฆษกกระทรวงต่าง<placeName>ประเทศสหรัฐ</placeName>แถลงวันนี้ว่า <placeName>สหรัฐ</placeName>เป็นกังวลอย่างยิ่งต่อกรณีที่มีรายงานว่า <placeName>เกาหลีเหนือ</placeName>ได้มีคำพิพากษาให้ส่งตัวผู้สื่อข่าวหญิงชาวอเมริกัน 2 คนไปใช้แรงงานที่ค่ายแรงงานเป็นเวลา 12 ปี ฐานลักลอบข้ามพรมแดนโดยผิดกฎหมายและก่ออาชญากรรมร้ายแรง แต่ไม่ได้ระบุถึงการกระทำผิดที่ชัดเจน หลังการพิจารณาคดีเป็นเวลา 5 วัน ภายหลังผู้สื่อข่าวหญิงทั้งสองถูกเจ้าหน้าที่<placeName>เกาหลีเหนือ</placeName>จับกุมตัวเมื่อวันที่ 17 มีนาคมที่ผ่านมา ขณะเข้าไปหาข้อมูลเรื่องชาว<placeName>เกาหลีเหนือ</placeName>ที่หลบหนีออกนอกประเทศ </p>
<p>นายเคลลี่ยังกล่าวด้วยว่า<placeName>สหรัฐ</placeName>จะดำเนินการผ่านทุกช่องทางที่เป็นไปได้เพื่อปล่อยตัวผู้สื่อข่าวหญิงทั้งสอง พร้อมทั้งเรียกร้องให้<placeName>เกาหลีเหนือ</placeName>ปล่อยตัวผู้สื่อข่าวหญิงดังกล่าวทันทีภายใต้พื้นฐานหลักมนุษยธรรม.</p></body>
</news>
