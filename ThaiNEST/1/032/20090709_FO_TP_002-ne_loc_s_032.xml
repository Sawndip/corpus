<teiHeader>
<fileDesc>
<titleStmt>
  <title>'หู'งดถกจี8ห่วงจลาจลอุรุมชี  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/090709/7498  </bibl>
</sourceDesc>
</fileDesc>
</teiHeader>
<news>
<headline>'หู'งดถกจี8ห่วงจลาจล<placeName>อุรุมชี</placeName></headline>
<lead>การประชุมสุดยอดผู้นำ  8  ชาติอุตสาหกรรมชั้นนำ<placeName>โลก</placeName>  (จี  8)  เปิดฉากขึ้นแล้วในวันพุธที่<placeName>เมืองลากิลา</placeName>ของ<placeName>อิตาลี</placeName> ประเด็นหลักนั้นหนีไม่พ้นวิกฤติเศรษฐกิจ  แต่ประธานาธิบดีหูจิ่นเทาของ<placeName>จีน</placeName>ตัดสินใจไม่ร่วมหารือในวินาทีสุดท้าย  เพราะเป็นห่วงสถานการณ์วุ่นวายใน<placeName>ซินเจียง</placeName>  ซึ่งล่าสุดทางการ<placeName>ปักกิ่ง</placeName>ส่งกำลังทหารเข้าไปเสริมใน<placeName>เมืองเอกอุรุมชี</placeName>หลังเหตุจลาจลยังไม่มีทีท่าสงบ</lead>
<neck></neck>
<body><p>ภารกิจแรกของประธานาธิบดีบารักโอบามาของ<placeName>สหรัฐ</placeName>และผู้นำรัฐบาลอีก23ชาติที่เข้าร่วมประชุมจี 8หนนี้คือการตรวจเยี่ยมพื้นที่ประสบภัยแผ่นดินไหวใน<placeName>เมืองลากิลา</placeName>เมื่อวันที่ 6เม.ย.ซึ่งคร่าชีวิตผู้คนไปเกือบ300รายส่วนประเด็นการหารือตลอด3วัน จะประกอบด้วยเรื่องการฟื้นฟูเศรษฐกิจ<placeName>โลก</placeName>จากภาวะถดถอย รวมถึงประเด็นร้อนอื่นๆอาทิการเปลี่ยนแปลงของสภาวะอากาศการ<placeName>เมืองอิหร่าน</placeName>และเหตุจลาจลล่าสุดใน<placeName>จีน</placeName></p>
<p> จี 8 ประกอบด้วย<placeName>ญี่ปุ่น</placeName><placeName>สหรัฐ</placeName><placeName>รัสเซีย</placeName><placeName>อังกฤษ</placeName><placeName>เยอรมนี</placeName><placeName>ฝรั่งเศส</placeName><placeName>อิตาลี</placeName>และ<placeName>แคนาดา</placeName>ครั้งหนึ่งถือเป็นกลุ่มเศรษฐกิจที่มีบทบาทสำคัญยิ่งแต่ระยะหลังจี8เริ่มถูกกลุ่มจี20ซึ่งมีประเทศตลาดเกิดใหม่รวมอยู่ด้วยบดบังรัศมีและเพื่อสะท้อนขั้วอำนาจทางเศรษฐกิจที่เปลี่ยนแปลงไป ครั้งนี้นายกรัฐมนตรีซิลวิโอแบร์ลุสโกนีเจ้าภาพจัดประชุมจึงเชิญผู้นำจาก<placeName>จีน</placeName><placeName>อินเดีย</placeName><placeName>บราซิล</placeName>เข้าร่วมหารือด้วย</p>
<p> นายกฯ <placeName>อิตาลี</placeName>หวังว่าการประชุมครั้งนี้จะได้ข้อสรุปเกี่ยวกับการเพิ่มเงินทุนสนับสนุนความมั่นคงทางอาหารสำหรับชาติยากจนแต่ในประเด็นการปฏิรูประบบการเงิน<placeName>โลก</placeName>แบร์ลุสโกนีมองว่าคงต้องใช้เวลาอีกนานกว่าที่ทุกประเทศจะตกลงกันได้</p>
<p> ด้าน<placeName>อังกฤษ</placeName>และ<placeName>ฝรั่งเศส</placeName> ต้องการให้เวทีจี8หนนี้เน้นหนักไปที่การสร้างเสถียรภาพตลาดน้ำมัน<placeName>โลก</placeName> เพราะราคาน้ำมันผันผวนอย่างหนักตลอดช่วง1ปีที่ผ่านมาเคยพุ่งพรวดไปถึง147ดอลลาร์/บาร์เรลและตกต่ำสุดๆแตะ32ดอลลาร์มาแล้ว</p>
<p> การประชุมจะมีขึ้นไปจนถึงวันศุกร์ ท่ามกลางการคุมเข้มรักษาความปลอดภัยของตำรวจราว15,000นายเพื่อป้องกันเหตุรุนแรงซ้ำรอยเมื่อครั้ง<placeName>อิตาลี</placeName>เป็นเจ้าภาพจัดประชุมจี8ปี2544 </p>
<p> ประธานาธิบดีหูของ<placeName>จีน</placeName>ตัดสินใจยกเลิกการเข้าร่วมประชุมจี 8 เดินทางกลับประเทศเพื่อคลี่คลายเหตุจลาจลซึ่งเกิดขึ้นจากความขัดแย้งระหว่างชาวมุสลิมอุยกูร์และชาว<placeName>จีน</placeName>ฮั่นใน<placeName>เมืองอุรุมชี</placeName> เมืองเอกของเขตปกครองตนเอง<placeName>ซินเจียงอุยกูร์</placeName>ทางตะวันตกเฉียงเหนือซึ่งทำให้มีผู้เสียชีวิตแล้ว 156รายบาดเจ็บอีกกว่า1,000คนและมีผู้ประท้วงถูกตำรวจรวบตัวไว้กว่า1,400คนหลังเหตุรุนแรงปะทุขึ้นเมื่อวันอาทิตย์ ทางการส่งทหารเข้าไปเพิ่มใน<placeName>เมืองอุรุมชี</placeName>หลังคำสั่งเคอร์ฟิวสิ้นสุดลงในเช้าวันพุธท่ามกลางสถานการณ์ที่ยังตึงเครียดหลังเมื่อวันอังคารตำรวจปราบจลาจลต้องใช้แก๊สน้ำตายิงสกัดม็อบชาวฮั่นที่ออกมาประท้วงการก่อเหตุรุนแรงของชาว<placeName>อุยกูร์</placeName></p>
<p> รัฐบาล<placeName>จีน</placeName>กล่าวหาว่า นางเรบิยาคาเดียร์ผู้นำชาว<placeName>อุยกูร์</placeName>พลัดถิ่นอยู่เบื้องหลังเหตุจลาจลครั้งนี้ แต่เธอยืนกรานปฏิเสธอย่างไรก็ตามเป็นที่ทราบกันดีว่าปัญหาความขัดแย้งดังกล่าวนั้นมีมานานแล้ว หลังชาว<placeName>จีน</placeName>ฮั่นพากันอพยพมาอาศัยอยู่ใน<placeName>ซินเจียง</placeName>ซึ่งเป็นถิ่นของชนกลุ่มน้อยมุสลิม<placeName>อุยกูร์</placeName>ชาว<placeName>อุยกูร์</placeName>ส่วนใหญ่ไม่พอใจที่รัฐบาลปฏิบัติต่อพวกเขาอย่างไม่เป็นธรรมทำให้คนอุยกูร์ส่วนหนึ่งหนุนการต่อสู้แยก<placeName>ซินเจียง</placeName>ออกจาก<placeName>จีน</placeName></p></body>
</news>
