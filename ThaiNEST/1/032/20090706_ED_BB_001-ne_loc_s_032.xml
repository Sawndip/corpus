<teiHeader>
<fileDesc>
<titleStmt>
  <title>ธ.กสิกรไทยจับมือเวอริไซน์ เสริมแกร่งระบบเน็ต-แบงกิ้ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/07/news_29061536.php?news_id=29061536  </bibl>
</sourceDesc>
</fileDesc>
</teiHeader>
<news>
<headline>ธ.กสิกรไทยจับมือเวอริไซน์ เสริมแกร่งระบบเน็ต-แบงกิ้ง</headline>
<lead>กสิกรไทย เลือกเวอริไซน์ เป็นผู้ตรวจสอบระบบอินเทอร์เน็ต แบงกิ้ง ย้ำความมั่นใจปกป้องลูกค้าผู้ทำธุรกรรมออนไลน์กว่า 4 แสนราย</lead>
<neck></neck>
<body><p>นายอาจ วิเชียรเจริญ ผู้อำนวยการฝ่ายอาวุโสฝ่ายธุรกิจอิเล็กทรอนิกส์ลูกค้าปลีก และผู้ประกอบการ ธนาคารกสิกรไทย กล่าวว่า ปัจจุบันภัยคุกคามทางอินเทอร์เน็ตมีหลายรูปแบบ เป็นผลให้กลุ่มลูกค้าผู้ใช้อินเทอร์เน็ตแบงกิ้งรู้สึกไม่มั่นใจในความ ปลอดภัยของข้อมูลส่วนตัว และหวังที่จะได้รับการปกป้องจากภัยคุกคามเหล่านี้</p>
<p>ล่าสุด ธนาคารกสิกรไทย เลือกให้บริษัท เวอริไซน์ อิงค์ เป็นผู้ตรวจสอบระบบความปลอดภัยของอินเทอร์เน็ตแบงกิ้งของธนาคาร เพื่อสร้างความเชื่อมั่นให้แก่ลูกค้าว่าจะได้รับความปลอดภัยสูงสุด เมื่อทำธุรกรรมผ่านอินเทอร์เน็ตแบงกิ้งของธนาคาร และใช้หนังสือรับรองอีวีเอสเอสแอล (EV SSL Certificates) ของเวอริไซน์ ในการรับรองความปลอดภัย โดยปรากฏให้เห็นบนหน้าเว็บว่าเป็นเว็บไซต์ของธนาคารจริง</p>
<p>ทั้งนี้ กสิกรไทยถือเป็นหนึ่งในธนาคารแรกๆ ใน<placeName>ประเทศไทย</placeName> ที่เลือกใช้หนังสือรับรองอีวีเอสเอสแอล ในการปกป้องลูกค้าจากภัยคุกคามทางอินเทอร์เน็ต เช่น การขโมยประวัติส่วนตัว การปลอมแปลงหน้าเว็บไซต์ และการฉ้อโกงอื่นๆ</p>
<p>ด้านนายอาร์แมนโด ดาแคล ผู้อำนวยการฝ่ายรับรองมาตรฐานความปลอดภัย บริษัท เวอริไซน์ <placeName>เอเชียแปซิฟิก</placeName> กล่าวว่า ระบบอินเทอร์เน็ตแบงกิ้ง ถือว่าเป็นธุรกรรมที่มีการเปลี่ยนแปลงตลอดเวลา และมีหลายความเสี่ยง</p>
<p>"เมื่อลูกค้าใช้บริการอินเทอร์เน็ตแบงกิ้งของ ธนาคาร ผ่านเว็บบราวเซอร์ที่รองรับระบบอีวีเอสเอสแอล อาทิ อินเทอร์เน็ต เอ็กซเพอเรอร์ เวอร์ชั่น 7 ขึ้นไป, ไฟร์ฟ็อกซ์ และโอเปอร่า เวอร์ชั่นล่าสุด หนังสือรับรองอีวีเอสเอสแอลของเวอริไซน์ จะปรากฏให้ผู้เข้าเว็บไซต์เห็นในทันที" นายดาแคลกล่าว</p>
<p>โดยแอดเดรสบาร์ของบราวเซอร์จะเปลี่ยนเป็นสี เขียว พร้อมทั้งมีสัญลักษณ์รูปแม่กุญแจปรากฏขึ้นตรงข้างแอดเดรสบาร์ และจะมีช่องข้อมูลใหม่ปรากฏขึ้นทางด้านขวาของช่องใส่ชื่อเว็บไซต์ โดยช่องใหม่นี้ จะระบุชื่อองค์กรที่เป็นเจ้าของเว็บไซต์และชื่อของบริษัท เวอริไซน์ ซึ่งเป็นผู้ดำเนินการการรักษาความปลอดภัย ที่เป็นผู้ออกหนังสือรับรองดังกล่าว</p></body>
</news>
