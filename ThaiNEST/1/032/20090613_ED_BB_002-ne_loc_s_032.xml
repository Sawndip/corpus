<teiHeader>
<fileDesc>
<titleStmt>
  <title>หุ่นยนต์เทศบาลเก็บขยะในคลอง  </title>
  <author>มหาวิทยาลัยกรุงเทพ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090613/50778/%e0%b8%ab%e0%b8%b8%e0%b9%88%e0%b8%99%e0%b8%a2%e0%b8%99%e0%b8%95%e0%b9%8c%e0%b9%80%e0%b8%97%e0%b8%a8%e0%b8%9a%e0%b8%b2%e0%b8%a5%e0%b9%80%e0%b8%81%e0%b9%87%e0%b8%9a%e0%b8%82%e0%b8%a2%e0%b8%b0%e0%b9%83%e0%b8%99%e0%b8%84%e0%b8%a5%e0%b8%ad%e0%b8%87.html  </bibl>
</sourceDesc>
</fileDesc>
</teiHeader>
<news>
<headline>หุ่นยนต์เทศบาลเก็บขยะในคลอง</headline>
<lead>นักศึกษาคณะวิศวกรรมศาสตร์ <placeName>มหาวิทยาลัยกรุงเทพ</placeName>พัฒนาหุ่นยนต์กึ่งอัตโนมัติเก็บขยะในคลองบังคับด้วยวิทยุ แก้ปัญหาขาดแคลนแรงงานคน</lead>
<neck></neck>
<body><p>หุ่นยนต์เก็บขยะบน ผิวน้ำขนาดเล็กออกแบบและพัฒนาโดย ทีมนักศึกษาชั้นปีที่ 4 คณะวิศวกรรมศาสตร์ ประกอบด้วย นายศรายุทธ สารธะวงศ์ นายอนุวัติ อุดมผล นายประเวช อมรทิพย์พิมาน และนางสาวเจียรนัย กิจเจริญ โดยนำความรู้หลายแขนง อาทิเช่น วิศวกรรมไฟฟ้ากำลัง วิศวกรรมอิเล็กทรอนิกส์และโทรคมนาคม มาปรับใช้จนได้ต้นแบบหุ่นยนต์ทำงานแบบกึ่งอัตโนมัติ</p>
<p>นายศรายุทธกล่าวว่าหุ่นยนต์เก็บขยะตามแหล่งน้ำจะช่วยแบ่งเบาภาระของเทศบาล ซึ่งส่วนใหญ่ถูกจัดสรรกำลังคนสำหรับงานเก็บขยะทางบกตามถนน ในหมู่บ้าน และชุมชนที่อยู่อาศัยเป็นหลัก</p>
<p>หุ่นยนต์ทำงานโดยอาศัยคำสั่งที่จากชิพไมโครคอนโทรลเลอร์ตระกูล MCS-51 มาควบคุมการทำงานร่วมกับโครงสร้างกลไกการเก็บขยะบนผิวน้ำ โดยผู้ควบคุมสามารถบังคับผ่านอุปกรณ์ควบคุมการทำงานไร้สาย และให้หุ่นยนต์ทำงานได้แบบกึ่งอัตโนมัติ</p>
<p>ระบบการทำงานมีส่วนประกอบหลักต่างๆ แบ่งออกเป็น ส่วนโครงสร้างเชิงกลและเชิงไฟฟ้าจะประกอบด้วยตัวหุ่นยนต์และระบบสนับสนุนต่างๆ เช่นระบบกลไกเก็บขยะมูล ฝอย และแบตเตอรี่ส่วนตรวจจับสัญญาณแบบสวิตช์จำกัดระยะ และวงจรรับส่งสัญญาณ อีกส่วนเป็นระบบควบคุมด้วยไมโครคอนโทรเลอร์ร่วมกับระบบควบคุมการตัดสินใจ</p>
<p>หุ่นยนต์ต้นแบบมีต้นทุนการผลิต 13,000 บาท ในส่วนของการทำงานสามารถปล่อยลงน้ำแล้วบังคับด้วยรีโมทได้ทันที สำหรับวิธีการเก็บนั้นขยะจะถูกลำเลียงขึ้นมาทางสายพานแล้วส่งต่อไปยังตะกร้าด้านหลัง อนาคตทีมวิจัยมีแผนพัฒนาเพื่อเพิ่มสมรรถนะและลดขนาดลง</p></body>
</news>
