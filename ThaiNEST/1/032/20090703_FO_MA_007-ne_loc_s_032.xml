<teiHeader>
<fileDesc>
<titleStmt>
  <title>มะเร็งรุมหนัก-"อาคีโน"ตัดสินใจหยุดรักษา  </title>
  <author>เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for03030752&sectionid=0104&day=2009-07-03  </bibl>
</sourceDesc>
</fileDesc>
</teiHeader>
<news>
<headline>มะเร็งรุมหนัก-"อาคีโน"ตัดสินใจหยุดรักษา</headline>
<lead></lead>
<neck></neck>
<body><p>นางคอราซอน อาคีโน อดีตประธานาธิบดี<placeName>ฟิลิปปินส์</placeName>วัย 76 ปี ซึ่งกำลังเข้ารับการรักษาโรคมะเร็งลำไส้ ได้ตัดสินใจที่จะยกเลิกการทำเคมีบำบัดรวมทั้งการรักษาด้วยวิธีอื่นใดแล้ว โดยนางดีดี้ ซายแทงโก โฆษกหญิงประจำตัวของอาคีโน เปิดเผยเมื่อวันที่ 2 กรกฎาคม ว่า นางอาคีโน และลูกๆ ร่วมกันตัดสินใจหยุดการรักษาดังกล่าวหลังหารือกับแพทย์ และได้ย้ายอดีตผู้นำ<placeName>ฟิลิปปินส์</placeName>เข้าพักในห้องเดี่ยว โดยมีลูกๆ และสมาชิกในครอบครัวคอยเฝ้าอยู่อย่างใกล้ชิด ทั้งนี้นางอาคีโนเข้ารับการรักษามะเร็งในโรงพยาบาลแห่งหนึ่งใน<placeName>กรุงมะนิลา</placeName> เมืองหลวงของ<placeName>ฟิลิปปินส์</placeName>เมื่อสัปดาห์ที่ผ่านมา ในสภาพต้องให้อาหารทางสายยาง และต้องต่อสู้กับอาการป่วยอย่างหนัก ช่างภาพของเอเอฟพีเปิดเผยว่า บรรดาผู้สื่อข่าวที่คอยติดตามสถานการณ์อย่างใกล้ชิดอยู่ที่โรงพยาบาล ก็ถูกขอให้ออกจากโรงพยาบาล</p>
<p>ในช่วงหลายเดือนที่ผ่านมา อดีตประธานาธิบดีหญิงคนแรกของ<placeName>ฟิลิปปินส์</placeName>ไม่ได้ปรากฏตัวในที่สาธารณะบ่อยนัก เนื่องจากสภาพร่างกายอ่อนแอลงมากจนแพทย์กลัวว่าอาจติดเชื้อได้ และเดินทางเข้ารับการรักษาอาการมะเร็งเป็นระยะๆ โดยครั้งหลังสุดเข้ารับการรักษาตัวที่โรงพยาบาลตั้งแต่เดือนมีนาคมถึงเดือนพฤษภาคมที่ผ่านมา</p>
<p>ทั้งนี้ นางอาคีโนได้รับแต่งตั้งให้ขึ้นเป็นประธานาธิบดี<placeName>ฟิลิปปินส์</placeName>เมื่อปี 2529 หลังจากที่นายเบนิโญ อาคีโน จูเนียร์ สามีของนางถูกลอบสังหารเมื่อปี 2526 จนเป็นเหตุให้นางอาคีโนกลายเป็นแกนนำประชาชนเดินขบวนประท้วงโค่นอดีตประธานาธิบดีเฟอร์ดินาน มาร์กอส พ้นตำแหน่ง และกลายเป็นสัญลักษณ์ของการกลับมาของประชาธิปไตยใน<placeName>ฟิลิปปินส์</placeName>ในที่สุด</p></body>
</news>
