<teiHeader>
<fileDesc>
<titleStmt>
  <title>"โอบาม่า"เตือนอิหร่านคนทั่วโลกจับตาดูอยู่  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-20 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090620/17758/%e0%b9%82%e0%b8%ad%e0%b8%9a%e0%b8%b2%e0%b8%a1%e0%b9%88%e0%b8%b2%e0%b9%80%e0%b8%95%e0%b8%b7%e0%b8%ad%e0%b8%99%e0%b8%ad%e0%b8%b4%e0%b8%ab%e0%b8%a3%e0%b9%88%e0%b8%b2%e0%b8%99%e0%b8%84%e0%b8%99%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b8%88%e0%b8%b1%e0%b8%9a%e0%b8%95%e0%b8%b2%e0%b8%94%e0%b8%b9%e0%b8%ad%e0%b8%a2%e0%b8%b9%e0%b9%88.html  </bibl>
</sourceDesc>
</fileDesc>
</teiHeader>
<news>
<headline>"โอบาม่า"เตือน<placeName>อิหร่าน</placeName>คนทั่ว<placeName>โลก</placeName>จับตาดูอยู่</headline>
<lead>บารัค โอบาม่า ออกโรงเตือน<placeName>อิหร่าน</placeName>ว่า ทั่ว<placeName>โลก</placeName>กำลังจับตาดู<placeName>อิหร่าน</placeName>อยู่</lead>
<neck></neck>
<body><p>(20มิ.ย.) ประธานาธิบดีบารัค โอบาม่าของ<placeName>สหรัฐ</placeName>ให้สัมภาษณ์กับสถานีโทรทัศน์ซีบีเอสวานนี้ ไม่กี่ชั่วโมงหลังการกล่าวปราศรัยผู้นำสูงสุดของ<placeName>อิหร่าน</placeName> อยาโตเลาะห์ อาลี คาเมนีที่<placeName>มหาวิทยาลัยเตหะราน</placeName>ว่าทั่ว<placeName>โลก</placeName>กำลังจับตาดูความเคลื่อนไหวของ<placeName>อิหร่าน</placeName>อยู่ พร้อมแสดงความวิตกอย่างมาก ต่อโทนเสียงของการกล่าวปราศรัย โอบาม่าย้ำว่า แนวทางการรับมือของ<placeName>อิหร่าน</placeName>ต่อกลุ่มผู้ประท้วงโดยสันติได้ส่งสัญญาณชัดเจนถึงประชาคม<placeName>โลก</placeName>ว่า อิหร่านเป็นหรือไม่เป็นอะไร</p>
<p> ก่อนหน้านี้ โฆษกทำเนียบขาว โรเบิร์ต กิ๊บส์เปิดเผยว่า การประท้วงและพัฒนาการทางการเมืองใน<placeName>อิหร่าน</placeName>หลังการเลือกตั้งประธานาธิบดี ถือเป็นเรื่องพิเศษและกล้าหาญ โดยถ้าเป็นเมื่อหลายสัปดาห์ก่อน อาจเป็นสิ่งที่หลายคนไม่คาดคิดว่าจะเกิดขึ้นได้</p>
<p> เมื่อวันศุกร์ ผู้นำสูงสุด<placeName>อิหร่าน</placeName>ออกมาสนับสนุนประธานาธิบดีมาหมู๊ด อมาดิเนจ๊าดเต็มที่ โดยชื่นชมการมาใช้สิทธิของประชาชนจำนวนมากว่า แสดงถึงความเป็นประชาธิปไตยของประเทศ เพราะหากประชาชนรู้สึกว่าไม่มีอิสระ ก็คงไม่ออกมาใช้สิทธิกันมากมาย พร้อมยืนยันว่า อมาดิเนจ๊าดเป็นผู้ชนะการเลือกตั้ง เพราะได้เสียงมากกว่าคู่แข่ง 11 ล้านเสียง แสดงว่าไม่มีการโกงการเลือกตั้ง</p></body>
</news>
