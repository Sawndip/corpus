<teiHeader>
<fileDesc>
<titleStmt>
  <title>ไซแมท-ทุนมาเลย์วิจัยร่วมระยะยาวลุยแวร์เฮ้าส์เอเชีย  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/24/news_29162074.php?news_id=29162074  </bibl>
</sourceDesc>
</fileDesc>
</teiHeader>
<news>
<headline>ไซแมท-ทุน<placeName>มาเลย์</placeName>วิจัยร่วมระยะยาวลุยแวร์เฮ้าส์<placeName>เอเชีย</placeName></headline>
<lead>ไซแมท ร่วมทุนบริษัทไอที<placeName>มาเลเซีย</placeName> "แกรนด์ โฟ" พัฒนาซอฟต์แวร์มาตรฐานภายใต้แบรนด์ใหม่ "แมเนจ สวีท" เจาะตลาดองค์กรใหญ่-แวร์เฮ้าส์ หวังปูพรมตลาดใหม่ทั่ว<placeName>เอเชีย</placeName></lead>
<neck></neck>
<body><p>นายทองคำ มานะศิลปพันธ์ รองประธานกรรมการ บริษัท ไซแมท เทคโนโลยี จำกัด (มหาชน) กล่าวว่า บริษัทได้ร่วมทุนกับพันธมิตรใหม่ "แกรนด์โฟ โซลูชั่น" ซึ่งเป็นผู้พัฒนาโซลูชั่นด้านไอทีจาก<placeName>มาเลเซีย</placeName> ในสัดส่วน 50:50 เพื่อร่วมกันพัฒนาและขยายตลาดโซลูชั่นการบริหารจัดการคลังสินค้า รวมทั้งระบบบริหารจัดการและสนับสนุนงานขายอัตโนมัติ</p>
<p>เขาระบุว่า ทั้ง 2 บริษัทจะร่วมกันลงทุนพัฒนาและวิจัยระยะยาวด้วยงบราว 20 ล้านบาทต่อปี พร้อมทั้งตั้งหน่วยงานขึ้นมาดูแลโดยเฉพาะ โดยมีสำนักงานหลักอยู่ที่<placeName>มาเลเซีย</placeName> ซึ่งเน้นการพัฒนาซอฟต์แวร์ในรูปแบบโซลูชั่นที่เหมาะสำหรับการใช้งานในองค์กร ขนาดใหญ่ที่มีคลังสินค้า ภายใต้โซลูชั่นแบรนด์ "แมเนจ สวีท" โดยคาดว่าจะเริ่มทำตลาดภายในไตรมาส 3</p>
<p>"ที่ผ่านมาเราทำตลาดแบบ Tailor Made คือ พัฒนาซอฟต์แวร์ตามความต้องการของลูกค้า ซึ่งก็ได้รับการตอบรับดี จนเราเริ่มมองที่จะพัฒนาออกมาเป็น Standard ซึ่งคุ้มกว่า เพราะลงทุนพัฒนาครั้งเดียว แต่สามารถทำออกขายได้ทั่ว โดยการร่วมทุนครั้งนี้ยังทำให้ขยายตลาดออกไปในต่างประเทศได้ด้วย" นายทองคำกล่าว</p>
<p>อย่างไรก็ตาม เขายอมรับว่า ช่วงไตรมาสแรกที่ผ่านมาบริษัทขาดทุน เนื่องจากลูกค้าหลักในกลุ่มโรงงานอุตสาหกรรมและองค์กรขนาดใหญ่ชะลอการลงทุน แต่เริ่มเห็นสัญญาณดีขึ้นไตรมาสที่ 2 โดยลูกค้าเริ่มมีคำสั่งซื้อโซลูชั่นกลับเข้ามา</p>
<p>ส่วนการร่วมทุนครั้งนี้ ไซแมท จะดูแลตลาดใน<placeName>ไทย</placeName>และเ<placeName>วียดนาม</placeName> ส่วนแกรนด์ โฟ จะรับผิดชอบการจำหน่ายโซลูชั่นใน<placeName>มาเลเซีย</placeName> และ<placeName>สิงคโปร์</placeName> อย่างไรก็ตาม ปีนี้บริษัทตั้งเป้ารายได้เท่ากับปีที่ผ่านมาคือ ประมาณ 243 ล้านบาท</p>
<p>ด้านนายตัน บัค ฮอง ประธานกรรมการบริษัทแกรนด์ โฟ โซลูชั่น เบอร์ฮาด กล่าวว่า ในอนาคตบริษัทยังมีแผนเปิดตัวฮาร์ดแวร์ภายใต้แบรนด์ของตัวเอง เช่น เครื่องสแกนบาร์โค้ด และเทคโนโลยีอาร์เอฟไอดี โดยต้องรอผลตอบรับจากตลาดสักระยะหนึ่ง</p></body>
</news>
