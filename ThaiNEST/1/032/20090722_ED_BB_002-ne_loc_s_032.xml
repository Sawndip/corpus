<teiHeader>
<fileDesc>
<titleStmt>
  <title>ทรูถล่มราคาไอดีดีลดต้นทุนกว่า80%  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 09:33:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090722/61983/%e0%b8%97%e0%b8%a3%e0%b8%b9%e0%b8%96%e0%b8%a5%e0%b9%88%e0%b8%a1%e0%b8%a3%e0%b8%b2%e0%b8%84%e0%b8%b2%e0%b9%84%e0%b8%ad%e0%b8%94%e0%b8%b5%e0%b8%94%e0%b8%b5%e0%b8%a5%e0%b8%94%e0%b8%95%e0%b9%89%e0%b8%99%e0%b8%97%e0%b8%b8%e0%b8%99%e0%b8%81%e0%b8%a7%e0%b9%88%e0%b8%b280.html  </bibl>
</sourceDesc>
</fileDesc>
</teiHeader>
<news>
<headline>ทรูถล่มราคาไอดีดีลดต้นทุนกว่า80%</headline>
<lead>ทรู ถล่มราคาโทรระหว่างประเทศ เหลือ 3 บาท 13 ประเทศปลายทาง หวังกระตุ้นการใช้กลุ่มเอสเอ็มอี ส่งออก หลังเศรษฐกิจซบ ตั้งเป้ารายได้โตเกือบ 40%</lead>
<neck></neck>
<body><p>นายสุพจน์ มหพันธ์ ผู้จัดการทั่วไป กลุ่มธุรกิจบริการระหว่างประเทศ บมจ.ทรู คอร์ปอเรชั่น กล่าวว่า ทรูจัดแคมเปญถล่มราคาโทรศัพท์ระหว่างประเทศ (ไอดีดี) “ประหยัดกว่านี้ ไม่มีอีกแล้ว” ด้วยเลขหมาย 006 ผ่านการให้บริการของบริษัท ทรู อินเตอร์เนชั่นแนล คอมมิวนิเคชั่น จำกัด (ทีไอซี) กระตุ้นการใช้ของลูกค้า โดยเฉพาะลูกค้าบุคคล องค์กรขนาดเล็กถึงขนาดกลางที่เป็นลูกค้าของทั้งทรู และทรูมูฟ ซึ่งปีที่ผ่านมาเศรษฐกิจซบเซา ธุรกิจส่งออกได้รับผลกระทบ</p>
<p>ดังนั้นแคมเปญนี้จะตอบสนองให้ลูกค้ากลุ่มนี้กลับมาใช้งานมากขึ้น ด้วยอัตรานาทีละ 3 บาท 13 ประเทศปลายทางหลักที่คน<placeName>ไทย</placeName>นิยมโทรกว่า 80% ของปริมาณทราฟฟิกโทรออกทั้งหมด ได้แก่ <placeName>สหรัฐอเมริกา</placeName> <placeName>แคนาดา</placeName> <placeName>จีน</placeName> <placeName>เกาหลีใต้</placeName> <placeName>ฮ่องกง</placeName> <placeName>สิงคโปร์</placeName> <placeName>มาเลเซีย</placeName> <placeName>บรูไน</placeName> <placeName>มาเก๊า</placeName> <placeName>รัสเซีย</placeName> <placeName>อะแลสกา</placeName> <placeName>ฮาวาย</placeName> และ<placeName>กวม</placeName> รวมถึงอีกกว่า 230 ปลายทางทั่ว<placeName>โลก</placeName>ในราคาประหยัด</p>
<p>นายเกริก กล่อมเกลา ผู้จัดการทั่วไป ทีไอซี ที่มีทุนจดทะเบียน 85 ล้านบาท ตั้งแต่ปี 2550 กล่าวว่า ปีที่ผ่านมามีรายได้ประมาณ 323 ล้านบาท ปีนี้คาดว่าเติบโตกว่า 40% จากแคมเปญโปรโมชั่นช่วยกระตุ้นรายได้ เป็น 500 ล้านบาท และไตรมาสแรกมีรายได้ 123 ล้านบาท</p>
<p>“จุดขายของทรู ครั้งนี้คือเรื่องคุณภาพเสียงระดับพรีเมียม คมชัด ต่อติดง่าย สายไม่หลุด เสียงไม่ดีเลย์ เพราะใช้เทคโนโลยี TDM (Time Division Multiplexing) แต่ให้บริการในราคาวีโอไอพี ที่ประหยัดกว่าอัตราค่าโทรปกติสูงสุด 90% และลดต้นทุนจากการเปิดเสรีเกตเวย์ 80%”</p>
<p>ส่วนอุปสรรคการเติบโตของธุรกิจเป็นต้นทุนการเช่าเกตเวย์ออกต่างประเทศ และการไม่มีข้อสรุปค่าเชื่อมต่อโครงข่าย (ไอซี) ระหว่างโอเปอเรเตอร์ ทำให้ลูกค้าต่างโทรจากเลขหมายของบริษัทนั้นๆ ซึ่งทรู ต้องการให้โทรไปทุกเครือข่ายได้ จะเป็นผลดีต่อผู้บริโภค</p>
<p>ขณะที่ปัจจุบันมีเลขหมาย 001 และ 009 ของ บมจ.กสท โทรคมนาคมรายเดียวที่โทรได้ทุกเครือข่าย ส่วนลูกค้าทรู และทรูมูฟ กดรหัส “006” หรือ “+” ตามด้วยรหัสประเทศ รหัสพื้นที่ เลขหมายปลายทาง และกดโทรออก จะได้รับอัตราพิเศษถึงสิ้นปี</p></body>
</news>
