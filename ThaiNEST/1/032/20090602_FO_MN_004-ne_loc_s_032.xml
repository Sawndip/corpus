<teiHeader>
<fileDesc>
<titleStmt>
  <title>ยังค้นหาเครื่องบินแอร์ฟรานซ์พร้อม228ผู้โดยสาร-ลูกเรือ รับโอกาสรอดยาก  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-02 04:28:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000061585  </bibl>
</sourceDesc>
</fileDesc>
</teiHeader>
<news>
<headline>ยังค้นหาเครื่องบินแอร์ฟรานซ์พร้อม228ผู้โดยสาร-ลูกเรือ รับโอกาสรอดยาก</headline>
<lead>เครื่องบินกู้ภัยบินส่องไฟค้นหาเครื่องบินของสายการบินแอร์ฟรานซ์ พร้อมผู้โดยสาร 228 คน ที่หายไปจากจอเรดาร์อย่างไร้ร่องรอยหลังเจอพายุเกรี้ยวกราดเหนือ<placeName>มหาสมุทรแอตแลนติก</placeName>เมื่อวันจันทร์ (1) ขณะที่ประธานาธิบดีซาร์โกซีแห่ง<placeName>ฝรั่งเศส</placeName> ยอมรับโอกาสพบผู้รอดชีวิตมีน้อยมาก</lead>
<neck></neck>
<body><p>“โอกาสพบผู้รอดชีวิตมีน้อยมาก” ประธานาธิบดีนิโกลาส์ ซาร์โกซี กล่าวหลังจากพูดคุยกับญาติๆผู้โดยสารที่อยู่ในอาการช็อก “มันคือหายนะที่สายการบินแอร์ฟรานซ์ไม่เคยประสบมาก่อน”</p>
<p> สายการบินแอร์ฟรานซ์ เปิดเผยว่า เครื่องบินแอร์บัสเอ 330 ซึ่งออกเดินทางจาก<placeName>เมืองริโอ เด จาไนโร</placeName> ใน<placeName>บราซิล</placeName> มุ่งหน้ามายัง<placeName>กรุงปารีส</placeName>ของ<placeName>ฝรั่งเศส</placeName> โดยมีผู้โดยสารบนเครื่อง 216 คน และลูกเรืออีก 12 คน อาจถูกฟ้าผ่าก่อให้เกิดกระแสไฟฟ้าขัดข้อง ขณะที่ผู้เชี่ยวชาญบอกว่าดูเหมือนนี่อาจเป็นสาเหตุเดียวที่ทำให้เครื่องเกิดเสียการควบคุม</p>
<p> หากเป็นไปตามที่นักวิเคราะห์คาดหมาย นั่นเท่ากับว่าผู้โดยสาร 228 คนบนเที่ยวบินเอเอฟ447 เสียชีวิตทั้งหมด และเหตุการณ์นี้จะกลายเป็นหายนะครั้งร้ายแรงที่สุดในประวัติศาสตร์ของสายการบินแอร์ฟรานซ์ และเป็นอุบัติเหตุอันเลวร้ายที่สุดของการบินพลเรือนในรอบกว่า 1 ทศวรรษ</p>
<p> กองทัพอากาศ<placeName>บราซิล</placeName> <placeName>สเปน</placeName> และ<placeName>ฝรั่งเศส</placeName> ส่งเครื่องบินค้นหาตามมหาสมุทรอันกว้างใหญ่ไพศาลระหว่าง<placeName>บราซิล</placeName>และ<placeName>แอฟริกา</placeName> ขณะเดียวกันทาง<placeName>ปารีส</placeName>ได้ร้องขอให้<placeName>สหรัฐฯ</placeName> ใช้ดาวเทียมสอดแนมเข้าช่วย</p>
<p> ปิแอร์ อองรี กูร์เกยง ประธานเจ้าหน้าที่บริหารของสายการบินแอร์ฟรานซ์ออกมายอมรับว่า มีความเป็นไปได้อย่างมากที่เครื่องบินลำดังกล่าวจะประสบอุบัติเหตุร้ายแรงทางอากาศแล้ว พร้อมปฏิเสธกระแสข่าวที่ว่าเครื่องบินลำที่หายไปเป็นเครื่องบินเก่า โดยยืนยันว่าเครื่องบินลำนี้เพิ่งใช้งานมาเพียง 4 ปีเท่านั้น</p>
<p> ณ <placeName>ท่าอากาศยานชาร์ลส์ เดอ โกลล์</placeName> ใน<placeName>กรุงปารีส</placeName>ของ<placeName>ฝรั่งเศส</placeName> บรรดาญาติของผู้ประสบเหตุต่างรอคอยฟังข่าวคราวความคืบหน้าด้วยน้ำตาและมีนักจิตวิทยาคอยให้คำปรึกษาอย่างใกล้ชิด</p>
<p> “แอร์ฟรานซ์ของแสดงความเสียใจอย่างสุดซึ้งแก่ครอบครัวและเพื่อนๆของผู้โดยสารและลูกเรือที่อยู่บนเครื่องบินเที่ยวบินเอเอฟ 447” สายการบินระบุในเว็บไซต์ของบริษัท</p>
<p> ฌอง หลุยส์ บอร์โลรัฐมนตรีสิ่งแวดล้อม<placeName>ฝรั่งเศส</placeName>ออกมาให้สัมภาษณ์โดยระบุว่า เครื่องบินแอร์ฟรานซ์ลำที่หายไปนี้อาจประสบอุบัติเหตุตกลงกลาง<placeName>มหาสมุทรแอตแลนติก</placeName>แล้ว และเชื่อว่าเครื่องบินลำดังกล่าวไม่น่าจะถูกจี้แต่อย่างใด</p>
<p> แอร์ฟรานซ์ระบุว่า ผู้โดยสาร 216 ในจำนวนนั้นเป็นชาย 126 คน ผู้หญิง 82 เด็ก 7 คน และทารก 1 คน ส่วนอีก 12 คนเป็นลูกเรือชาว<placeName>ฝรั่งเศส</placeName> ทั้งนี้ ผู้โดยสารมาจาก 32 ประเทศ มากที่สุดคือ<placeName>ฝรั่งเศส</placeName> 61 ราย <placeName>บราซิล</placeName> 58 คน และ<placeName>เยอรมนี</placeName> 26 คน</p>
<p> กูร์เกยง เปิดเผยต่อว่า เครื่องบินต้องเผชิญกับความผิดปกติของบรรยากาศในเวลาประมาณ 02.00 จีเอ็มที (ตรงกับเมืองไทย 09.00 น.) 4 ชั่วโมงหลังออกเดินทางจาก<placeName>กรุงริโอ</placeName> และ 14 นาทีต่อมาเครื่องบินลำดังกล่าวได้ส่งข้อความมายังศูนย์ควบคุมว่าเกิดปัญหาไฟฟ้าลัดวงจร</p>
<p> “ความเป็นไปได้มากที่สุด คือ เครื่องบินอาจถูกฟ้าผ่า” ฟรองซัวส์ บรุสส์ ซึ่งเป็นหัวหน้าฝ่ายการสื่อสารของสายการบินแอร์ฟรานซ์ออกมาเปิดเผย “เครื่องบินอยู่ในพื้นที่พายุซึ่งมีความผิดปกติของบรรยากาศอย่างรุนแรงที่สามารถกระตุ้นให้เกิดปัญหาได้”</p></body>
</news>
