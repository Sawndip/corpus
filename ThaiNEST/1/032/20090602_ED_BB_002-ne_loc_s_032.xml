<teiHeader>
<fileDesc>
<titleStmt>
  <title>เอ็นคอมพิวติ้งปรับกลยุทธ์เจาะการศึกษา  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-02 14:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090602/47195/%e0%b9%80%e0%b8%ad%e0%b9%87%e0%b8%99%e0%b8%84%e0%b8%ad%e0%b8%a1%e0%b8%9e%e0%b8%b4%e0%b8%a7%e0%b8%95%e0%b8%b4%e0%b9%89%e0%b8%87%e0%b8%9b%e0%b8%a3%e0%b8%b1%e0%b8%9a%e0%b8%81%e0%b8%a5%e0%b8%a2%e0%b8%b8%e0%b8%97%e0%b8%98%e0%b9%8c%e0%b9%80%e0%b8%88%e0%b8%b2%e0%b8%b0%e0%b8%81%e0%b8%b2%e0%b8%a3%e0%b8%a8%e0%b8%b6%e0%b8%81%e0%b8%a9%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>เอ็นคอมพิวติ้งปรับกลยุทธ์เจาะการศึกษา</headline>
<lead>เอ็นคอมพิวติ้งเบนเข็มเจาะตลาดการศึกษา เตรียมขายซอฟต์แวร์พ่วงโซลูชั่น ส่วนบริษัทเจ้าของสินค้าหนุนการศึกษาประเทศ<placeName>โลก</placeName>ที่สามผ่านยูเอ็น</lead>
<neck></neck>
<body><p>นายวิชัย อมตมหัทธนะ กรรมการผู้จัดการ บริษัท สยามเน็ตเวอร์ค แอนด์ คอมพิวเตอร์ จำกัด ตัวแทนจำหน่ายระบบคอมพิวเตอร์ "เอ็นคอมพิวติ้ง" กล่าวว่า ยอดขายเครื่องแอคเซส คอนโทรลของเอ็นคอมพิวติ้งทั้ง สองไตรมาสยังชะลอตัว หลายองค์กรโดยเฉพาะตามโรงงานต่างๆ ได้ทยอยปิดกิจการ เลย์ออฟคนงาน ทำให้ตลาดองค์กรซึ่งเป็นตลาดหลักตกลงอย่างเห็นได้ชัด แม้ว่าตัวระบบจะเข้าไปช่วยลดต้นทุนการจัดซื้อคอมพิวเตอร์จำนวนมากๆ ในองค์กรก็ตาม</p>
<p>เครื่องแอคเซส คอนโทรลของเอ็นคอมพิวติ้งจะ ทำให้พีซี 1 เครื่องเพิ่มจำนวนผู้ใช้ร่วมกันได้มากถึง 30 คน ผ่านเทคโนโลยีพีซีเสมือนจริง สามารถช่วยลดต้นทุนด้านไอทีภายในองค์กรได้ ซึ่งที่ผ่านมาระบบดังกล่าวได้รับความนิยมในต่างประเทศ โดยเฉพาะสภาพเศรษฐกิจที่ทุกองค์กรต้องรัดเข็มขัด</p>
<p>"ยอดขายเครื่องแอคเซส คอนโทรลชะลอตัวลงตั้งแต่ต้นปี บริษัทจึงเตรียมปรับแผนขายเครื่องพ่วงกับซอฟต์แวร์ด้านการศึกษา โดยจะขายเป็นโซลูชั่น เพราะในภาวะเศรษฐกิจแบบนี้ตลาดการศึกษายังมีการเติบโตด้านไอทีมากที่สุด โดยเฉพาะโรงเรียนต่างจังหวัดกว่า 3 หมื่นโรงเรียน ที่ยังต้องการคอมพิวเตอร์แต่มีงบประมาณจำกัด ซึ่งขณะนี้กำลังคัดเลือกซอฟต์แวร์ เบื้องต้นอาจเจรจากับซอฟต์แวร์การศึกษาต่างประเทศ"</p>
<p>นายวิชัย กล่าวย้ำว่า กลยุทธ์หลักๆ นับจากนี้ จะเน้นตลาดการศึกษาเป็นหลัก เพราะเชื่อว่าเป็นตลาดที่รัฐบาลกำลังให้ความสนใจ โดยเฉพาะการปฏิรูปการศึกษา ทำให้ตลาดไอทียังขยายตัวเพิ่มได้อีก</p>
<p>พร้อมกันนี้ เขากล่าวว่า ปี 2551 บริษัทมียอดการเติบโตของรายได้ราว 30% เมื่อเทียบกับปี 2550 ส่วนใหญ่มาจากยอดขายของระบบคอมพ์เอ็นคอมพิวติ้ง ส่วนปีนี้เชื่อว่า ตลาดน่าจะดีขึ้นช่วงไตรมาส 3-4 โดยบริษัทตั้งเป้าว่ายอดขายสิ้นปีน่าจะอยู่ในระดับใกล้เคียงกับปีที่แล้ว</p>
<p>ที่ผ่านมาบริษัทมียอดขายอุปกรณ์เอ็นคอมพิวติ้งไปแล้วหลายหมื่นเครื่อง โดยกลุ่มลูกค้าที่ใช้งานแล้ว ได้แก่ <placeName>ธนาคารไทยพาณิชย์</placeName> <placeName>ห้างสรรพสินค้าบิ๊กซี</placeName> <placeName>โรงเรียนอัสสัมชัญบางรัก</placeName> เป็นต้น</p>
<p>นอกจากนี้ นายสตีเฟ่น ดักเกอร์ ประธานเจ้าหน้าที่บริหารและประธานกรรมการบริษัท เอ็นคอมพิวติ้ง กล่าวว่า บริษัทร่วมมือกับสํานักงานกิจการเศรษฐกิจและสังคมแห่งสหประชาชาติ (UNDESA) และโกลบอล อัลลิอานซ์ ฟอร์ ไอซีที เดเวลอปเมนท์ (GAID) ส่งเสริมการเข้าถึงระบบคอมพิวเตอร์และเทคโนโลยีให้โรงเรียนประถมและมัธยม ศึกษาในประเทศกำลังพัฒนา</p>
<p>บริษัทบริจาคระบบคอมพิวเตอร์เอ็นคอมพิวติ้ง 1 พันชุดแก่โครงการ พร้อมสนับสนุนทีมงานผู้เชี่ยวชาญเข้าไปช่วยเหลือการขนส่งและการดำเนินงาน สำหรับโครงการขนาดใหญ่ นำร่องที่<placeName>ประเทศบูกีนาร์</placeName> <placeName>ฟาโซ</placeName> และขยายไปยัง<placeName>ประเทศรวันดา</placeName> <placeName>เซเนกัล</placeName> และ<placeName>แทนซาเนีย</placeName> ภายในปี 2552</p></body>
</news>
