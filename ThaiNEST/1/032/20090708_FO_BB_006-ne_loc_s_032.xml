<teiHeader>
<fileDesc>
<titleStmt>
  <title>คนทะลักชมพิธีศพ"แจ็คสัน" แซงงาน"โอบามา"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066525.php?news_id=29066525  </bibl>
</sourceDesc>
</fileDesc>
</teiHeader>
<news>
<headline>คนทะลักชมพิธีศพ"แจ็คสัน" แซงงาน"โอบามา"</headline>
<lead><placeName>ซานฟรานซิสโก</placeName>-เว็บไซต์ดังถ่ายทอดสดพิธีไว้อาลัย "แจ็คสัน" ไปทั่ว<placeName>โลก</placeName> คาดยอดผู้ชมทำลายสถิติพิธีสาบานตนของผู้นำ<placeName>สหรัฐ</placeName> ดาราร่วมงานเพียบ</lead>
<neck></neck>
<body><p>พิธีไว้อาลัยไมเคิล แจ็คสัน ราชาเพลงป๊อปชาวอเมริกัน ที่<placeName>สนามสเตเปิลส์ เซ็นเตอร์</placeName> <placeName>นครลอสแองเจลิส</placeName> ในวันอังคาร (7 ก.ค.) ตามเวลาท้องถิ่น มีการถ่ายทอดสดไปทั่ว<placeName>โลก</placeName>ผ่านทางอินเทอร์เน็ต และอาจมีผู้เข้าชมมากกว่าพิธีสาบานตนเข้ารับตำแหน่งประธานาธิบดี<placeName>สหรัฐ</placeName>ของบารัก โอบามา</p>
<p>ผู้ใช้บริการเฟซบุ๊ค เว็บไซต์สังคมออนไลน์ชื่อดังระดับ<placeName>โลก</placeName> สามารถอัพเดทสถานการณ์ของพิธีดังกล่าว ขณะดูคลิปวีดิโอถ่ายทอดสดผ่านทางเว็บไซต์ซีเอ็นเอ็น เอบีซี และอี ออนไลน์</p>
<p>"เรากำลังเตรียมรับมือกับจำนวนผู้ใช้บริการที่อาจลบสถิติพิธีสาบานตนประธานาธิบดีได้อย่างง่ายดาย มีบางอย่างเกี่ยวกับตัวเขาและเพลงของเขาที่ทำให้ผู้คนทั่วโลกเข้าถึงได้ เขาคือผู้ชายที่สามารถสร้างความรู้สึกให้แก่ผู้คนตลอดชีวิตของเขา และเขายังสร้างความรู้สึกนั้นได้แม้จะเสียชีวิตไปแล้ว" นายแรนดี ซัคเกอร์เบิร์ก ผู้อำนวยการฝ่ายการตลาดของเฟซบุ๊ค ระบุ</p>
<p>ทั้งนี้ มีผู้เยี่ยมชมหน้าต่างของแจ็คสันในเว็บไซต์เฟซบุ๊คเกิน 6.5 ล้านคน มากกว่าหน้าของโอบามา และถุงมือสีขาวเสมือนจริงของราชาเพลงป๊อปผู้นี้ยังกลายเป็นของขวัญที่ผู้ใช้เฟซบุ๊คส่งให้สมาชิกรายอื่นมากที่สุดกว่า 800,000 ครั้ง</p>
<p>ขณะที่เว็บไซต์มายสเปซ คู่แข่งของเฟซบุ๊ค ร่วมมือกับบริษัทเออีจี ถ่ายทอดสดพิธีดังกล่าวเช่นกัน โดยผู้ใช้บริการสามารถชมการถ่ายทอดสดโดยไม่เสียค่าใช้จ่าย และแสดงความคิดเห็นลงบนหน้าประวัติของแจ็คสันภายในเว็บไซต์ได้ด้วย ส่วนสำนักข่าวฟอกซ์ นิวส์ ถ่ายทอดสดพิธีผ่านเว็บไซต์ฮูลู</p>
<p>ด้านเว็บไซต์พีเพิล รายงานว่า มารายห์ แครี และเจนนิเฟอร์ ฮัดสัน นักร้องชื่อดังชาวอเมริกัน จะไปร่วมร้องเพลงในพิธีไว้อาลัย ท่ามกลางซูเปอร์สตาร์ที่คาดว่าจะมาร่วมงานเป็นจำนวนมาก ได้แก่ ลิซ เทย์เลอร์, ไดอานา รอสส์, วิทนีย์ ฮุสตัน, บียองเซ, ไลโอเนล ริชชี, สตีวี วันเดอร์, จัสติน ทิมเบอร์เลค รวมถึงนักบาสเกตบอลระดับตำนานอย่าง เมจิค จอห์นสัน และโคบี ไบรอันท์ โดยพิธีไว้อาลัยมีขึ้นภายหลังพิธีฝังศพแจ็คสันที่<placeName>สุสานฟอเรสต์ ลอน เมมโมเรียล พาร์ค</placeName> <placeName>ย่านฮอลลีวู้ด ฮิลส์</placeName> ซึ่งกระทำอย่างเป็นส่วนตัวภายในครอบครัว</p></body>
</news>
