<teiHeader>
<fileDesc>
<titleStmt>
  <title>"ทรู"ช็อกตลาดโทรต่างประเทศช่วยประหยัดผ่านแคมเปญ 006  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090722/21349/%e0%b8%97%e0%b8%a3%e0%b8%b9%e0%b8%8a%e0%b9%87%e0%b8%ad%e0%b8%81%e0%b8%95%e0%b8%a5%e0%b8%b2%e0%b8%94%e0%b9%82%e0%b8%97%e0%b8%a3%e0%b8%95%e0%b9%88%e0%b8%b2%e0%b8%87%e0%b8%9b%e0%b8%a3%e0%b8%b0%e0%b9%80%e0%b8%97%e0%b8%a8%e0%b8%8a%e0%b9%88%e0%b8%a7%e0%b8%a2%e0%b8%9b%e0%b8%a3%e0%b8%b0%e0%b8%ab%e0%b8%a2%e0%b8%b1%e0%b8%94%e0%b8%9c%e0%b9%88%e0%b8%b2%e0%b8%99%e0%b9%81%e0%b8%84%e0%b8%a1%e0%b9%80%e0%b8%9b%e0%b8%8d006.html  </bibl>
</sourceDesc>
</fileDesc>
</teiHeader>
<news>
<headline>"ทรู"ช็อกตลาดโทรต่างประเทศช่วยประหยัดผ่านแคมเปญ 006</headline>
<lead>ทรูปฏิวัติตลาดโทรทางไกลระหว่างประเทศ ส่งโปรโมชั่นใหม่ "โทรทางไกลระหว่างประเทศ รหัส 006" นาทีละ 3 บาท ตลอด 24 ชั่วโมงลงตลาด ชี้ช่วยประหยัดกว่าอัตราปกติสูงสุดถึง 90% ใช้ได้ทั้งลูกค้าบ้านของทรูและโทรศัพท์มือถือทรูมูฟ เชื่อสนองไลฟ์สไตล์คนรุ่นใหม่ได้เต็มที่ เดินหน้าขยายบริการเต็มพิกัด</lead>
<neck></neck>
<body><p>นายสุพจน์ มหพันธ์ ผู้จัดการทั่วไป กลุ่มธุรกิจบริการระหว่างประเทศ บริษัท ทรู คอร์ปอเรชั่น จำกัด (มหาชน) กล่าวว่า ทรู อินเตอร์เนชั่นแนล คอมมิวนิเคชั่น เปิดตัวโปรโมชั่นใหม่สำหรับโทรทางไกลระหว่างประเทศผ่านรหัส 006 นาทีละ 3 บาท ตลอด 24 ชั่วโมง สู่ปลายทางยอดนิยม ได้แก่ <placeName>อเมริกา</placeName> <placeName>แคนาดา</placeName> <placeName>จีน</placeName> <placeName>เกาหลีใต้</placeName> <placeName>ฮ่องกง</placeName> <placeName>สิงคโปร์</placeName> <placeName>มาเลเซีย</placeName> <placeName>บรูไน</placeName> <placeName>มาเก๊า</placeName> <placeName>รัสเซีย</placeName> <placeName>อลาสกา</placeName> <placeName>ฮาวาย</placeName> และ<placeName>กวม</placeName> รวมถึงอีกกว่า 230 ปลายทางทั่ว<placeName>โลก</placeName>ในราคาประหยัดกว่าใคร ตั้งแต่วันนี้ถึงวันที่ 31 ธันวาคมปีนี้</p>
<p>"โปรโมชั่นนี้นับเป็นการพลิกโฉมตลาดโทรทางไกลต่างประเทศครั้งสำคัญ ให้คนไทยสามารถโทรได้ทั่วโลก คุณภาพระดับพรีเมียม เสียงคมชัด ต่อติดง่าย สายไม่หลุด เสียงไม่ดีเลย์ ด้วยเทคโนโลยีทีดีเอ็ม หรือ ไทม์ ดิวิชั่น มัลติเพล็กซิง ในราคาที่ประหยัดกว่าอัตราค่าโทรปกติสูงสุดถึง 90% และช่วยตอบสนองไลฟ์สไตล์ของคนรุ่นใหม่ที่ต้องการติดต่อสื่อสารระหว่างประเทศได้อย่างเต็มที่" นายสุพจน์กล่าว</p>
<p>ทั้งนี้ บริการ “โทรทางไกลต่างประเทศ รหัส 006” เป็นบริการโทรศัพท์ระหว่างประเทศแบบต่อตรงอัตโนมัติ ไม่ต้องผ่านโอเปอเรเตอร์ ลูกค้าโทรศัพท์บ้านทรูและทรูมูฟ สามารถใช้บริการติดต่อกับเลขหมายปลายทางทั่ว<placeName>โลก</placeName>ที่ต้องการได้ทันทีได้ง่ายๆ เพียงกดรหัส “006” หรือ กด “+” แทนรหัส 006 ตามด้วยรหัสประเทศ รหัสพื้นที่ เลขหมายปลายทาง และกดโทรออก</p>
<p>นายสุพจน์ กล่าวว่า กลุ่มทรูมุ่งมั่นมอบความคุ้มค่าสูงสุดให้ลูกค้าอย่างต่อเนื่อง พร้อมมั่นใจว่าด้วยคุณภาพระดับพรีเมียมของบริการ 006 ผนวกกับโปรโมชั่นที่ดีที่สุดในตลาดโทรทางไกลต่างประเทศครั้งนี้ จะทำให้คน<placeName>ไทย</placeName>ได้ใช้บริการคุณภาพชั้นหนึ่งในราคาสุดประหยัดอย่างแท้จริง โดยทรูจะเดินหน้าขยายบริการเพื่อให้คน<placeName>ไทย</placeName>สามารถโทรทางไกลต่างประเทศ ผ่านรหัส 006 จากทุกโครงข่ายได้อย่างทั่วถึงต่อไป</p></body>
</news>
