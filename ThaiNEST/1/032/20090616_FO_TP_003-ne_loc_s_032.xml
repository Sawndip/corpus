<teiHeader>
<fileDesc>
<titleStmt>
  <title>'คาเมนี'สั่งสอบครหาโกงเลือกตั้ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160609/6292  </bibl>
</sourceDesc>
</fileDesc>
</teiHeader>
<news>
<headline>'คาเมนี'สั่งสอบครหาโกงเลือกตั้ง</headline>
<lead>"อยาตุลเลาะห์  อาลี  คาเมนี"   ผู้นำสูงสุดของ<placeName>อิหร่าน</placeName>  เปลี่ยนท่าทีหลังจากประกาศหนุน   "มะห์มูด  อะห์มาดีเนญาด"  สุดลิ่ม  ออกคำสั่งให้สภานักการศาสนาสอบสวนคำกล่าวหาโกงเลือกตั้งที่ผู้สมัครรายอื่นยื่นร้องทุกข์   แต่ยังเตือน  "มูซาวี"  สู้ด้วยกฎหมายและสันติ  ขณะผู้สนับสนุนฝ่ายแพ้ยังก่อเหตุประท้วงปะทะกับตำรวจและแก๊งมอ'ไซค์กองหนุนอะห์มาดีเนญาดต่อกันเป็นวันที่สาม</lead>
<neck></neck>
<body><p>เมื่อวันจันทร์ สถานีโทรทัศน์ของ<placeName>อิหร่าน</placeName>รายงานว่าผู้นำที่ทรงอิทธิพลสูงสุดใน<placeName>อิหร่าน</placeName>ท่านนี้ได้สั่งการให้สภาผู้พิทักษ์การปฏิวัติอิสลามซึ่งประกอบด้วยนักการศาสนา12ท่านตรวจสอบคำกล่าวหาของเมียร์ฮุสเซส มูซาวีผู้สมัครชิงตำแหน่งประธานาธิบดีจากฝ่ายปฏิรูปที่อ้างว่าตนคือผู้ชนะการเลือกตั้งเมื่อวันศุกร์ที่แท้จริง</p>
<p>"ปัญหาเหล่านี้ต้องดำเนินการผ่านช่องทางของกฎหมาย" คาเมนีกล่าวและว่า ท่านได้ยืนกรานให้สภาตรวจสอบจดหมายอย่างรอบคอบ</p>
<p>ท่าทีพลิกผันของคาเมนีเกิดภายหลังมูซาวีได้ยื่นจดหมายร้องเรียนต่อสภา และได้เข้าพบผู้นำสูงสุดท่านนี้เมื่อวันอาทิตย์ ซึ่งคาเมนีได้บอกให้เขาร้องเรียน"อย่างสงบและถูกกฎหมาย"หลังทราบผลเมื่อวันเสาร์นั้นผู้นำท่านนี้เพิ่งเรียกร้องให้ชาว<placeName>อิหร่าน</placeName>เคารพผลเลือกตั้งและสามัคคีกันหนุนหลังอะห์มาดีเนญาด</p>
<p>สภาพิทักษ์การปฏิวัติซึ่งเป็นผู้คัดเลือกและรับรองผู้สมัคร จะต้องทำหน้าที่รับรองผลการเลือกตั้งครั้งนี้ โดยอยาตุลเลาะห์อาหมัดจันนาตีประธานซึ่งเคยให้การรับรองอะห์มาดีเนญาดก่อนการโหวตเผยก่อนหน้านี้ว่าสภาจะชี้ขาดภายใน10วันหลังได้รับจดหมายร้องเรียนอย่างเป็นทางการจากมูซาวีและโมห์เซนเรซาอีผู้สมัครอีกคนเมื่อวันอาทิตย์</p>
<p>มูซาวีและผู้สมัครอีก 2 รายต่างกล่าวหาว่ามีการโกงคะแนนหลังจากอะห์มาดีเนญาดได้คะแนนถล่มทลายเหนือคู่แข่งแบบเท่าตัว</p>
<p>ผลเลือกตั้งก่อให้เกิดการประท้วงก่อจลาจลครั้งเลวร้ายที่สุดในรอบ 10ปีเหตุวุ่นวายขยายวงกว้างใน<placeName>กรุงเตหะราน</placeName>และอีกหลายเมืองต่อเนื่องเป็นวันสามเมื่อคืนวันอาทิตย์นั้นผู้ประท้วงได้จุดไฟเผาถังขยะและปะทะกับตำรวจรวมถึงที่<placeName>มหาวิทยาลัยเตหะราน</placeName>ที่นักศึกษากว่า3,000คนรวมตัวกันคัดค้านผลเลือกตั้ง</p>
<p>มูซาวีได้เรียกร้องให้ผู้สนับสนุนเขาชุมนุมประท้วงกันกลางกรุงตอนบ่ายวันจันทร์ แต่ภายหลังได้ยกเลิกเนื่องจากกระทรวงมหาดไทยไม่อนุญาตและระบุว่าเป็นการชุมนุมผิดกฎหมายที่เกิดจากแผนการยุยงก่อความไม่สงบ</p>
<p>ผู้เห็นเหตุการณ์รายหนึ่งเผยกับข่าวรอยเตอร์ว่ากลุ่มผู้สนับสนุนประธานาธิบดีที่ใช้รถจักรยานยนต์เป็นพาหนะและมีไม้กระบองเป็นอาวุธได้ปะทะกับกลุ่มผู้สนับสนุนมูซาวีที่กำลังเดินขบวนไปฟังการปราศรัยของมูซาวีที่<placeName>จัตุรัสปฏิวัติ</placeName>ใน<placeName>กรุงเตหะราน</placeName>เมื่อวันจันทร์โดยฝ่ายสนับสนุนอะห์มาดีเนญาดได้ใช้ไม้ไล่ตีฝ่ายตรงข้ามและมีการวิวาทกันระหว่างกลุ่มอริด้วย</p>
<p>จนถึงขณะนี้บรรดาแกนนำในรัฐบาล<placeName>สหรัฐ</placeName>ยังระมัดระวังท่าทีในการให้ทัศนะเกี่ยวกับผลการเลือกตั้งของ<placeName>อิหร่าน</placeName>โดยหวังประคับประคองยุทธศาสตร์ใหม่ของประธานาธิบดีบารักโอบามา ในการยุ่งเกี่ยวกับ<placeName>อิหร่าน</placeName>ไว้ต่างจากทาง<placeName>ยุโรป</placeName>ที่เริ่มแสดงท่าทีแข็งกร้าวในวันอาทิตย์รัฐบาล<placeName>เยอรมนี</placeName>ได้เรียกทูต<placeName>อิหร่าน</placeName>เข้าพบเพื่อแสดงความวิตกกังวลอย่างยิ่งกรณีรายงานการโกงเลือกตั้ง</p>
<p>ในวันจันทร์ <placeName>ฝรั่งเศส</placeName>ได้เรียกทูต<placeName>อิหร่าน</placeName>ประจำ<placeName>ปารีส</placeName>เข้าพบเพื่อรับหนังสือแสดงความห่วงกังวลเกี่ยวกับสถานการณ์ประท้วงใน<placeName>อิหร่าน</placeName>เช่นกันก่อนหน้านี้สหภาพ<placeName>ยุโรป</placeName>ได้เรียกร้องรัฐบาล<placeName>อิหร่าน</placeName>อย่าได้ใช้ความรุนแรงปราบปรามและขอให้มีการตรวจสอบคำกล่าวหาว่ามีการทำผิดกฎหมายเลือกตั้ง</p></body>
</news>
