<teiHeader>
<fileDesc>
<titleStmt>
  <title>เยเมนแอร์ระงับบินไปมาร์กเซย์หลังเครื่องตก-ฉุนถูกจวกด้านความปลอดภัย  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000075203  </bibl>
</sourceDesc>
</fileDesc>
</teiHeader>
<news>
<headline><placeName>เยเมน</placeName>แอร์ระงับบินไป<placeName>มาร์กเซย์</placeName>หลังเครื่องตก-ฉุนถูกจวกด้านความปลอดภัย</headline>
<lead>สายการบิน<placeName>เยเมน</placeName>เมื่อวันพฤหัสบดี(2) แถลงระงับเที่ยวบินปลายทาง<placeName>มาร์กเซย์</placeName>ของ<placeName>ฝรั่งเศส</placeName>อย่างไม่มีกำหนด หลังเครื่องบินแอร์บัส เอ 310 ของบริษัทประสบอุบัติเหตุดิ่งลง<placeName>มหาสมุทรอินเดีย</placeName> ขณะที่รัฐบาล<placeName>เยเมน</placeName> ปฏิเสธเสียงตำหนิจากชาติ<placeName>ยุโรป</placeName>ต่อมาตรฐานความปลอดภัยของ<placeName>เยเมน</placeName>แอร์ไลน์ ระบุเป็นคำวิจารณ์ที่ไม่ยุติธรรม</lead>
<neck></neck>
<body><p>“การระงับเที่ยวบินจะมีผลในทันที” โมฮัมเหม็ด ซูเบดี โฆษกของบริษัทเยเมนแอร์ไลน์ให้สัมภาษณ์กับผู้สื่อข่าวที่<placeName>สนามบินมาร์กเซย์</placeName> “บริษัทตัดสินใจหยุดให้บริการอย่างไม่มีกำหนด สำหรับเที่ยวบินจากมาร์กเซย์สู่ซันนา เมืองหลวงของเยเมน” ทั้งนี้ ทางบริษัทยินดีคืนเงินแก่ผู้ที่ซื้อตั๋วล่วงหน้าในช่วงเวลาที่ยังระงับการบินครั้งนี้</p>
<p> คำแถลงมีขึ้นหลังการหารือระหว่างเจ้าหน้าที่สายการบิน ฝ่ายจัดการสนามบินและตัวแทนจากชุมนุมชาว<placeName>คอโมโรส</placeName>ใน<placeName>มาร์กเซย์</placeName> ที่ใช้เวลายาวนานถึง 4 ชั่วโมง</p>
<p> ด้านรัฐมนตรีกระทรวงขนส่งของ<placeName>เยเมน</placeName> เมื่อวันพฤหัสบดี(2) ปฏิเสธเสียงวิพากษ์วิจารณ์จากชาติยุโรปต่อมาตรฐานความปลอดภัยของสายากรบิน<placeName>เยเมน</placeName> ว่าเป็นคำตำหนิที่ “ไม่ยุติธรรม” ตามหลังเหตุเครื่องบินลำหนึ่งของสายการบินตกนอกชายฝั่ง<placeName>หมู่เกาะคอโมโรส</placeName></p>
<p> คาเลด อัล-วาซีร์ กล่าวว่า เขารู้สึกประหลาดใจต่อความคิดเห็นต่างๆถึงสาเหตุของอุบัติเหตุเมื่อวันอังคาร (30) ก่อนผลสรุปของการสืบสวนจะปรากฎออกมา</p>
<p> “มันไม่ยุติธรรมเลยที่มีการชี้แจงเช่นนี้ เพราะว่าไม่มีใครสามารถพิพากษาสมรรถนะเชิงเทคนิคในประเด็นด้านความปลอดภัยของสายการบินเยเมนหรือสายการบินอื่นๆ ก่อนผลการสืบสวนจะถูกเปิดเผยออกมา” เขาบอกกับผู้สื่อข่าว</p>
<p> รัฐบาล<placeName>เยเมน</placeName> “ขอสงวนสิทธิ์สำหรับดำเนินการตามกฎหมายกับผู้ใดก็ตามที่มีเจตนาก่อความเสียหายต่อภาพลักษณ์ของสายการบินแห่งชาติเยเมน” รัฐมนตรีกระทรวงขนส่งระบุ</p>
<p> กระบวนการทางกฎหมายของ<placeName>ฝรั่งเศส</placeName>ได้เริ่มสืบสวนอย่างเป็นทางการต่อความผิดฆ่าคนโดยประมาทหลังเครื่องบินแอร์บัสเอ310 ของสายการบิน<placeName>เยเมน</placeName> พร้อมผู้โดยสารและลูกเรือ 153 คน ต้นทาง<placeName>ฝรั่งเศส</placeName>ประสบอุบัติเหตุขณะที่พยายามแล่นลงจอดที่สนามบินใน<placeName>กรุงโมโรนี</placeName> ของประเทศ<placeName>หมู่เกาะคอโมโรส</placeName> ทั้งนี้มีผู้รอดชีวิตเพียงคนเดียว เป็นเด็กผู้หญิงวัย 12 ปี</p>
<p> ทางการ<placeName>ฝรั่งเศส</placeName>และสมาชิกชุมชน<placeName>คอโมโรส</placeName>ใน<placeName>ฝรั่งเศส</placeName> กล่าวโทษสถานะของสายการบินและข้อบกพร่องของการบำรุงรักษา ทว่าเจ้าหน้าที่<placeName>เยเมน</placeName>และสายการบินปฏิเสธข้อกล่าวหานี้</p>
<p> เที่ยวบินดังกล่าวเดินทางออกจาก<placeName>ปารีส</placeName>ในวันจันทร์ (29) โดยมุ่งหน้าไปยัง<placeName>มาร์กเซย์</placeName>และ<placeName>ซันนา</placeName> เมืองหลวงของ<placeName>เยเมน</placeName> ด้วยเครื่องบินสมัยใหม่แอร์บัสเอ330 แต่ผู้โดยสารถูกเปลี่ยนไปขึ้นเครื่องรุ่นเก่าของแอร์บัส ที่<placeName>กรุงซันนา</placeName> ก่อนเดินทางต่อไปยัง<placeName>สาธารณรัฐจิบูตี</placeName>และ<placeName>โมโรนี</placeName></p>
<p> แอร์บัส 310 ลำนี้ ล้มเหลวในการลงจอดและระหว่างพยายามครั้งที่ 2 เครื่องบินก็ประสบอุบัติเหตุ ทั้งนี้เครื่องบินรุ่นเก่าที่มีอายุใช้งานมากว่า 19 ปีนี้เคยถูกห้ามบินเข้าน่านฟ้าของ<placeName>ฝรั่งเศส</placeName> สืบเนื่องจากมีข้อสงสัยเกี่ยวกับความปลอดภัยเพราะเชื่อว่าอุปกรณ์ทางเทคนิคบนตัวเครื่องเกิดความผิดปกติหลายอย่าง</p>
<p> ก่อนหน้านี้ในวันพุธ (1) ไอดี นาโดอิม รองประธานาธิบดี<placeName>โคโมโรส</placeName> แสดงความไม่พอใจต่อ<placeName>ฝรั่งเศส</placeName> ที่ไม่ได้เตือนพวกเขาเกี่ยวกับความไม่ปลอดภัยของเครื่องบินลำดังกล่าว</p></body>
</news>
