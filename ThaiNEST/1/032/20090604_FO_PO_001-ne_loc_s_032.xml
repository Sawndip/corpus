<teiHeader>
<fileDesc>
<titleStmt>
  <title>เอกชนคอร์รัปชันทำศก.เจ๊ง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=50654  </bibl>
</sourceDesc>
</fileDesc>
</teiHeader>
<news>
<headline>เอกชนคอร์รัปชันทำศก.เจ๊ง</headline>
<lead>ชาว<placeName>โลก</placeName>ชี้ “เอกชน” จอมคอร์รัปชัน ส่งผลเกิดวิกฤตเศรษฐกิจ</lead>
<neck></neck>
<body><p>องค์กรรณรงค์เพื่อความโปร่งใสระหว่างประเทศ (ทีไอ) ใน<placeName>เยอรมนี</placeName> เปิดเผยผลสำรวจความคิดเห็นประชากร<placeName>โลก</placeName>กว่า 7.3 หมื่นคน ใน 69 ประเทศ พบว่าผู้ตอบแบบสอบถามถึง 53% เชื่อว่าองค์กรธุรกิจภาคเอกชนคอร์รัปชัน โดยติดสินบนเจ้าหน้าที่รัฐ กระทั่งก่อให้เกิดวิกฤตเศรษฐกิจในขณะนี้ </p>
<p>ทั้งนี้ ตัวเลขดังกล่าวสูงขึ้น เมื่อเทียบกับผลสำรวจในปี 2547 ที่ระบุว่า ภาคเอกชนคอร์รัปชันที่ 45% รายงานแจ้งด้วยว่าราว 20% เห็นว่าภาคเอกชนเป็นสถาบันที่มีการคอร์รัปชันมากที่สุด </p>
<p>“ผลการสำรวจแสดงให้เห็นว่าประชาชนขมขื่นกับวิกฤตเศรษฐกิจ จากความอ่อนแอในการบังคับใช้กฎหมาย และการขาดความน่าเชื่อถือขององค์กรเอกชน” ฮูแกตต์ ลาแบลล์ ประธานของทีไอ กล่าว </p>
<p>ผู้ตอบแบบสอบถามกว่า 50% เชื่อว่าองค์กรธุรกิจนั้นติดสินบนเจ้าหน้าที่รัฐ และกดดันให้ออกนโยบายการบริหารประเทศตามต้องการ โดยมีความรุนแรงในประเทศเกิดใหม่ อาทิ <placeName>จอร์เจีย</placeName>และ<placeName>อาร์เมเนีย</placeName> ทว่า ใน<placeName>สหรัฐ</placeName> และ<placeName>อเมริกาเหนือ</placeName>ก็มีการติดสินบนเจ้าหน้าที่เช่นกัน </p>
<p>“สิ่งที่เราต้องการคือ บริษัทต่างๆ ต้องรายงานความเคลื่อนไหวด้านการเงินอย่างโปร่งใส รวมทั้งมีการสื่อสารกับรัฐบาลอย่างสม่ำเสมอ” ลาแบลล์ กล่าว </p>
<p>อย่างไรก็ดี ผลสำรวจแจ้งด้วยว่าผู้ตอบแบบสอบถามส่วนใหญ่ยังมองว่า พรรคการเมืองเป็นสถาบันที่มีการคอร์รัปชันมากที่สุด รองลงมาได้แก่ หน่วยงานให้บริการพลเมือง </p></body>
</news>
