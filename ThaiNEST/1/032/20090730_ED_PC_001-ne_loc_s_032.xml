<teiHeader>
<fileDesc>
<titleStmt>
  <title>โนเกียทุบตลาดหั่นราคายกแผง10% ลดบทบาท"โมเดิร์นเทรด"แก้เกมปัญหาราคาแกว่ง  </title>
  <author>ประชาชาติธุรกิจ  </author>
</titleStmt>
<publicationStmt>
  <publisher>ประชาชาติธุรกิจ  </publisher>
  <pubPlace>http://www.matichon.co.th/prachachart  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.prachachat.net/view_news.php?newsid=02com01300752&sectionid=0209&day=2009-07-30  </bibl>
</sourceDesc>
</fileDesc>
</teiHeader>
<news>
<headline>โนเกียทุบตลาดหั่นราคายกแผง10% ลดบทบาท"โมเดิร์นเทรด"แก้เกมปัญหาราคาแกว่ง</headline>
<lead>"โน เกีย" หั่นราคาสินค้ายกแผงอีก 10% พร้อมเดินหน้าสร้างสมดุลการกระจายสินค้าระหว่างโมเดิร์นเทรดกับดีลเลอร์ฟื้น ความเชื่อมั่น "ร้านค้าปลีก-คุมราคา" ไม่ให้แกว่ง ขณะที่ส่วนแบ่งตลาดยังทรงตัว ฟากคู่แข่งทั้งเฮาส์แบรนด์และอินเตอร์แบรนด์ "ซัมซุง" ยังแรงจัด "ผู้ค้า" ชี้แบรนด์เจ้าตลาดโนเกียยังเป็นขวัญใจผู้บริโภค แต่วิกฤตเศรษกิจ ลูกค้าเลือกฟังก์ชั่นเทียบราคาคุ้มเงินมากกว่ายี่ห้อ</lead>
<neck></neck>
<body><p>นาย ไพโรจน์ ถาวรสภานันท์ ผู้จัดการทั่วไป บริษัท ทีจีโฟน จำกัด กล่าวกับ "ประชาชาติธุรกิจ" ว่า โนเกียได้มีการปรับราคาสินค้าเกือบทุกรุ่นตั้งแต่กลางเดือน ก.ค. โดยมีราคาลดลงเฉลี่ย 10% ถือเป็นการปรับราคาตามปกติในแต่ละไตรมาส หลังมีการปรับราคาไปเมื่อเดือน เม.ย.ที่ผ่านมา เพื่อกระตุ้นตลาดและรับมือคู่แข่งขันไม่ให้ราคาห่างกันมากนัก ไม่ว่าจะเป็นซัมซุง แอลจี หรือเฮาส์แบรนด์ เช่น โนเกีย 5800 XpressMusic กับซัมซุง สตาร์ และแอลจี คุกกี้ เป็นต้น จากเดิมราคาอาจห่างกันมากกว่า 2,500-3,000 บาท และคาดว่าจะมีการปรับราคาอีกครั้งในเดือน ต.ค.ที่จะถึงนี้ เพื่อให้สอดคล้องกับสินค้าใหม่ที่ทยอยเข้ามาเป็นจำนวนมากในช่วงปลายปี</p>
<p>"การ ปรับราคาครั้งนี้เป็นการปรับราคา ตามวงจรปกติของโนเกียและปรับทั้งกระดานสินค้า ซึ่งนอกจากให้เหมาะกับสินค้ารุ่นใหม่ที่จะทยอยเข้ามาแล้วยังเพื่อรับมือคู่ แข่งในตลาด ซึ่งน่าจะมีผลให้คู่แข่งปรับราคาลงด้วย เพราะถ้าไม่ปรับ ก็อาจทำให้ส่วนแบ่งการตลาดของโนเกียเพิ่มขึ้น 2-3%"</p>
<p>อย่างไรก็ตาม การปรับราคาดังกล่าวแตกต่างจากครั้งที่ผ่านมา ก่อนโนเกียเปลี่ยนโครงสร้างการจัดจำหน่ายสินค้าจากเดิมดิสทริบิวเตอร์ (ผู้ค้าส่ง) จะปรับราคากันเองทำให้ราคาเปลี่ยนแปลงรวดเร็ว แต่ปัจจุบันหลังปรับโมเดลดิสทริบิวเตอร์ใหม่ โดยแบ่งโซนการขายสินค้าทำให้โนเกียคุมราคาได้มากขึ้น การปรับลดลงของราคาสินค้าโนเกียจึงไม่เร็วเหมือนในอดีต</p>
<p>นอกจากนี้ ช่วง 1-2 เดือนที่ผ่านมา โนเกียยังได้ปรับระบบการจำหน่ายใหม่ โดยลดบทบาทการทำตลาดผ่าน "โมเดิร์นเทรด" เน้นขายผ่านไมโครดิสทริบิวเตอร์และดีลเลอร์เพิ่มขึ้น เพราะต้องการให้ราคาสินค้านิ่งขึ้น เป็นการบาลานซ์ตลาดให้ดีลเลอร์มั่นใจหันกลับมาขายโนเกียมากขึ้น</p>
<p>"ยู ดียังเป็นดิสทริบิวเตอร์ที่รับผิดชอบการขายผ่านโมเดิร์นเทรด แต่อาจไม่เน้นการขายจำนวนมากและมีราคาต่ำเหมือนที่ผ่านมา เพราะการมีโมเดลพิเศษเน้นราคาผ่านโมเดิร์นเทรดกระทบกับสินค้าที่จำหน่ายผ่าน ดีลเลอร์ อีกทั้งโนเกียยังต้องการให้การขายผ่านไมโครดิสทริบิวเตอร์ดีขึ้น โดยพยายามลดช่องว่างด้านราคาระหว่างร้านของดีลเลอร์กับโมเดิร์นเทรดลง แม้ที่ผ่านมาการขายผ่านโมเดิร์นเทรดจะทำวอลุ่มได้มาก แต่กับตลาดปัจจุบันที่หดตัวลงมาก การดัมพ์ราคาจนไม่เหลือกำไรไม่มีประโยชน์"</p>
<p>นาย ไพโรจน์กล่าวถึงสถานการณ์ตลาดโทรศัพท์มือถือในช่วงครึ่งปีแรกว่า มียอดขายเฉลี่ยทั้งตลาดเดือนละประมาณ 7 แสนเครื่อง เทียบกับช่วงเดียวกันของปีที่ผ่านมาถือว่าทำได้น้อยกว่า จากปัจจัยด้านเศรษฐกิจและสถานการณ์การระบาดของไข้หวัด 2009 ทำให้อารมณ์จับจ่ายของผู้บริโภคไม่ดีนัก หากสถานการณ์ในปลายปียังไม่ดีขึ้น คาดว่าตลาดรวมในปีนี้อาจมี ยอดขายน้อยกว่า 8 ล้านเครื่อง</p>
<p>ปัจจุบัน โนเกียยังคงมีส่วนแบ่งตลาดสูงสุดเป็นอันดับ 1 ประมาณกว่า 40% รองลงมาเป็นซัมซุง และไอ-โมบาย เพียงแต่ช่องว่างระหว่างเบอร์ 1 กับเบอร์ 2 แคบลงมาก จากการเปิดเกมรุกอย่างหนักของคู่แข่งอย่างซัมซุง ทั้งการมีสินค้าหลากหลายรุ่นหลายระดับราคา โดยเฉพาะกลุ่มทัชสกรีน ซึ่งได้รับความนิยมอย่างมากในปัจจุบัน ขณะที่โนเกียมีทัชสกรีนให้เลือกน้อยรุ่น</p>
<p>ด้านนายกิตติพงศ์ กนกวิไลรัตน์ ผู้อำนวยการบริหารสายงานการตลาดและการขาย บริษัท เจมาร์ท จำกัด (มหาชน) กล่าวถึงการปรับราคาของโนเกียว่า เป็น การปรับราคาตามปกติในรอบ 3 เดือน ซึ่งไม่น่าจะช่วยกระตุ้นตลาดหรือสร้างดีมานด์ได้มากนัก แต่สำหรับลูกค้าที่ต้องการซื้อโทรศัพท์มือถืออยู่แล้วได้ประโยชน์จากราคา สินค้าที่ปรับลดลง</p>
<p>"ในแง่การแข่งขันการปรับราคาสินค้าของโนเกียมีผลแน่กับแบรนด์อื่นๆ ถ้าไม่ปรับราคาลงตาม อาจได้รับผลกระทบได้"</p>
<p>แหล่ง ข่าวจากธุรกิจโทรศัพท์มือถือให้ความเห็นว่า ที่ผ่านมาเจ้าตลาดโนเกียสูญเสียส่วนแบ่งตลาดให้คู่แข่งไปมาก แม้โนเกียจะพยายามปรับปรุงโครงสร้างการจัดจำหน่ายใหม่ แต่ก็ยังไม่ทำให้สถานการณ์ต่างๆ ดีขึ้นมากนัก โดยเฉพาะในแง่ส่วนแบ่งตลาดลดลงอย่างต่อเนื่อง จากกว่า 50% เหลือ 47 และ 40% ต้นๆ ซึ่งส่วนแบ่งที่หายไปเป็นของซัมซุงและเฮาส์แบรนด์ยี่ห้ออื่น ในกรณีซัมซุงนอกจากมีสินค้าให้เลือกหลายรุ่นหลายระดับราคาแล้ว การใช้โมเดลขายตรงไปยังร้านค้าปลีกโดยตรงทำให้มีความคล่องตัวในการสื่อสาร กับตลาดมากกว่า</p>
<p>ขณะที่การปรับโครงสร้างการจัดจำหน่ายของโนเกีย โดยแบ่งโซนให้ดิสทริ บิวเตอร์กระจายสินค้าเฉพาะพื้นที่ที่ตนรับผิดชอบ แม้ได้ผลในแง่การรักษาเสถียรภาพของราคาสินค้า ทำให้ร้านค้าปลีกไม่แข่งกันตัดราคา แต่ผลที่ตามมาคือเซลส์ของดิสทริบิวเตอร์มีขอบเขตการขายน้อยลงตามไปด้วย</p>
<p>"บริษัท ยุโรปจะดูตัวเลขทางบัญชี ดูผลกำไรขาดทุนเป็นสำคัญ ดังนั้นเวลาจะทุ่มงบฯตลาดก็จะมีข้อกังวลว่าจะทำให้มาร์จิ้นลดลงไปด้วยหรือ ไม่ ขณะที่ซัมซุงกล้าทุ่มเงินลงไปก่อนแล้วค่อยดูผลกำไรขาดทุนทีหลัง นอกจากนี้เครื่องเฮาส์แบรนด์ยังเข้ามาตีตลาดล่างไปเยอะมาก เพราะผู้ซื้อระดับล่างสนใจอย่างเดียว คือเรื่องของราคา เมื่อซื้อเครื่องจีน หรือเฮาส์แบรนด์แล้วได้อะไรมากกว่า ก็ไม่ซื้ออินเตอร์แบรนด์"</p>
<p>แหล่งข่าวกล่าวด้วยว่า ถ้าสำรวจความนิยมในแบรนด์ของโนเกียกับผู้บริโภคชาว<placeName>ไทย</placeName> เชื่อได้ว่าถึงวันนี้ก็ยังอยู่ในระดับที่สูง เพราะที่ผ่านมาโนเกียให้ความสำคัญกับการสร้างแบรนด์อย่างต่อเนื่อง แต่แบรนด์กับยอดขายอาจไม่ไปด้วยกัน โดยเฉพาะอย่างยิ่งในสภาวะเศรษฐกิจปัจจุบันกับกลุ่มลูกค้าที่อาจมีเงินไม่มาก แต่ต้องการใช้งานย่อมหันไปหาเฮาส์แบรนด์ เพราะราคาถูกกว่ามาก และมีฟังก์ชั่นที่ต้องการมากกว่า ทั้งเครื่อง 2 ซิม และดูทีวี</p>
<p>สำหรับ ราคาโนเกียรุ่นปัจจุบัน รุ่น 1202 ราคา 890 บาท, 5030 ราคา 1,650 บาท, 6300 ราคา 4,550 บาท, 5130 XpressMusic 3,760 บาท, 2700 Classic ราคา 3,420 บาท หรือรุ่นยอดนิยม เช่น 5800 ช่วงเปิดตัวตอนต้นปี ตั้งราคาไว้ที่ 13,200 บาท เหลือ 11,000 หรือ E71 จาก 14,000 เหลือ 11,850 เป็นต้น </p></body>
</news>
