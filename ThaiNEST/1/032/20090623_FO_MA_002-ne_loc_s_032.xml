<teiHeader>
<fileDesc>
<titleStmt>
  <title>มะกันจับตาโสมแดงขนจรวดส่งพม่า  </title>
  <author>เอพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01230652&sectionid=0104&day=2009-06-23  </bibl>
</sourceDesc>
</fileDesc>
</teiHeader>
<news>
<headline>มะกันจับตาโสมแดงขนจรวดส่ง<placeName>พม่า</placeName></headline>
<lead>หน่วยข่าวกรอง<placeName>เกาหลีใต้</placeName>เผยเรือพิฆาต<placeName>สหรัฐ</placeName>กำลังติดตามเรือขนส่งคังนัมของ<placeName>เกาหลีเหนือ</placeName> ต้องสงสัยขนจรวดส่งขายรัฐบาลทหาร<placeName>พม่า</placeName> สื่อญี่ปุ่นรายงาน<placeName>เกาหลีเหนือ</placeName>เตรียมทดสอบขีปนาวุธพิสัยไกลในวันชาติ<placeName>สหรัฐ</placeName> "โอบามา"ลั่นพร้อมรับมือ</lead>
<neck></neck>
<body><p>สถานีโทรทัศน์วายทีเอ็นของ<placeName>เกาหลีใต้</placeName>รายงานเมื่อวันที่ 21 มิถุนายนที่ผ่านมา อ้างการเปิดเผยของแหล่งข่าวในหน่วยข่าวกรอง<placeName>เกาหลีใต้</placeName>ที่ให้ข้อมูลว่า เรือพิฆาตยูเอสเอส จอห์น เอส.แมคเคน ของกองทัพ<placeName>สหรัฐอเมริกา</placeName>กำลังติดตามเรือขนส่งชื่อ คังนัม ของ<placeName>เกาหลีเหนือ</placeName>อยู่ เนื่องจากต้องสงสัยว่าเรือลำนี้กำลังขนอาวุธผิดกฎหมายที่เชื่อว่าน่าจะเป็นจรวดและชิ้นส่วนที่เกี่ยวข้องไปยัง<placeName>ประเทศพม่า</placeName> โดยมีรัฐบาลทหาร<placeName>พม่า</placeName> ซึ่งถูก<placeName>สหรัฐ</placeName>และสหภาพ<placeName>ยุโรป</placeName> (อียู) คว่ำบาตรด้านการค้าอาวุธนั้น เป็นผู้สั่งซื้ออาวุธดังกล่าวจาก<placeName>เกาหลีเหนือ</placeName> </p>
<p>ตามรายงานของวายทีเอ็น เรือขนส่งคังนัมออกเดินทางจากท่าเรือ<placeName>เกาหลีเหนือ</placeName>ตั้งแต่วันที่ 17 มิถุนายนและกำลังออกจากชายฝั่ง<placeName>ประเทศจีน</placeName> คาดว่าเรือลำนี้จะเดินทางไป<placeName>พม่า</placeName>ผ่าน<placeName>ประเทศสิงคโปร์</placeName> โดยขณะนี้กองทัพ<placeName>สหรัฐ</placeName>ได้ใช้เรือพิฆาตและดาวเทียมในการติดตามเรือคังนัม</p>
<p>การดำเนินการของ<placeName>สหรัฐ</placeName>ครั้งนี้มีขึ้นภายใต้มติสหประชาชาติ (ยูเอ็น) ที่ออกมาตรการคว่ำบาตรใหม่ต่อ<placeName>เกาหลีเหนือ</placeName> เพื่อตอบโต้ที่<placeName>เกาหลีเหนือ</placeName>ท้าทาย<placeName>โลก</placeName>ด้วยการทดสอบอาวุธนิวเคลียร์เมื่อเร็วๆ นี้ โดยภายใต้มติดังกล่าวของคณะมนตรีความมั่นคงยูเอ็นเรียกร้องให้ชาติสมาชิกยูเอ็นทั้ง 192 ประเทศทำการตรวจค้นเรือต้องสงสัยในน่านน้ำสากล หากมีข้อมูลที่เชื่อถือได้ว่าเรือลำนั้นบรรทุกอาวุธหรือวัตถุต้องห้าม อย่างไรก็ดี ยังไม่มีรายงานว่าเรือพิฆาตของ<placeName>สหรัฐ</placeName>ได้เข้าสกัดเรือคังนัมของ<placeName>เกาหลีเหนือ</placeName>แต่อย่างใด </p>
<p>ด้านกระทรวงกลาโหม กระทรวงรวมชาติ และหน่วยข่าวกรองแห่งชาติของ<placeName>เกาหลีใต้</placeName>แจ้งว่ายังไม่สามารถยืนยันรายงานข่าวนี้ได้ ขณะที่ประธานาธิบดีบารัค โอบามา แห่ง<placeName>สหรัฐ</placeName> กล่าวถึงการเผชิญหน้าภัยท้าทายจากอาวุธนิวเคลียร์ของ<placeName>เกาหลีเหนือ</placeName>ว่า <placeName>สหรัฐ</placeName>พร้อมที่จะรับมือกับการยั่วยุของ<placeName>เกาหลีเหนือ</placeName> รวมถึงการถูกคุกคามด้วยจรวดพิสัยไกลของ<placeName>เกาหลี</placeName>เหนือด้วย</p>
<p>ก่อนหน้านี้สื่อมวลชนญี่ปุ่นรายงานว่า <placeName>เกาหลีเหนือ</placeName>เตรียมที่จะทดสอบจรวดพิสัยไกลที่ยิงโจมตีในรัศมีไกลถึง<placeName>รัฐฮาวาย</placeName>ของ<placeName>สหรัฐ</placeName>ได้ในราววันที่ 4 กรกฎาคมนี้ ซึ่งถือเป็นวันชาติของ<placeName>สหรัฐ</placeName>ด้วย อย่างไรก็ตาม มีรายงานว่านายโรเบิร์ต เกตส์ รัฐมนตรีกลาโหม<placeName>สหรัฐ</placeName> ได้สั่งเพิ่มมาตรการคุ้มครอง<placeName>รัฐฮาวาย</placeName>ให้รัดกุมยิ่งขึ้นแล้วเพื่อเตรียมการรับมือกรณีถูกโจมตีด้วยจรวดที่ยิงมาจาก<placeName>มหาสมุทรแปซิฟิก</placeName> </p></body>
</news>
