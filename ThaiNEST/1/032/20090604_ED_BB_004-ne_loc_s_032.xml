<teiHeader>
<fileDesc>
<titleStmt>
  <title>"มก.-ซัน-ยูนิเน็ต" จับมือ นำร่องโอเพ่นซอร์ส3มิติ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/04/news_28866271.php?news_id=28866271  </bibl>
</sourceDesc>
</fileDesc>
</teiHeader>
<news>
<headline>"มก.-ซัน-ยูนิเน็ต" จับมือ นำร่องโอเพ่นซอร์ส3มิติ</headline>
<lead>มหาวิทยาลัยเกษตรฯ จับมือซันและยูนิเน็ต นำร่องดึงโอเพ่นซอร์ส "วันเดอร์แลนด์" สร้าง<placeName>โลก</placeName>เสมือน 3 มิติ เปิดทางต่อยอดใช้งานเชิงพาณิชย์</lead>
<neck></neck>
<body><p>นายภุชงค์ อุทโยภาศ ผู้ช่วยศาสตราจารย์คณะวิศวกรรมศาสตร์ มหาวิทยาลัยเกษตรศาสตร์ (มก.) กล่าวว่า มก.ได้ร่วมกับบริษัท ซัน ไมโครซิสเต็มส์ (<placeName>ประเทศไทย</placeName>) จำกัด ทำโครงการทดลองใช้โปรแกรม "วันเดอร์แลนด์" ซึ่งเป็นโอเพ่นซอร์สสำหรับพัฒนาภาพเสมือนจริงของซันจำลองมรดก<placeName>โลก</placeName><placeName>อยุธยา</placeName>ให้ เป็นเมือง 3 มิติ เพื่อถ่ายทอดสู่ระบบออนไลน์ทั่ว<placeName>โลก</placeName></p>
<p>ขณะที่เป็นช่วงของการเริ่มเก็บข้อมูลและร่างแบบจำลอง โดยคาดว่าจะเสร็จสมบูรณ์ในเฟสแรกได้ภายใน 4 เดือน</p>
<p>เขาระบุว่า โครงการดังกล่าวเป็นการต่อยอดการนำโอเพ่นซอร์สด้านโปรแกรม 3 มิติ มาพัฒนาให้สามารถใช้งานได้จริง ซึ่งช่วงเริ่มต้นคาดว่าจะเน้นการนำเสนอเมืองมรดก<placeName>โลก</placeName> และจะนำผลงานไปตั้งไว้กับเครือข่ายอินเทอร์เน็ตเพื่อการศึกษาความเร็วสูงของ "ยูนิเน็ต" ให้ผู้ใช้ทั่ว<placeName>โลก</placeName>สามารถเข้ามาเยี่ยมชมเมืองได้ผ่านระบบออนไลน์</p>
<p>"ตอนนี้ถือว่าเป็นยุคที่ 3 ของโลกเสมือนจริงแล้วคือ เทคโนโลยียอมให้เราสามารถสร้าง<placeName>โลก</placeName>ขึ้นมาได้เอง ซึ่งในไทยยังเป็นช่วงของการเริ่มต้น โดยโครงการครั้งนี้จะเป็นตัวทดสอบให้เห็นว่า เทคโนโลยีใช้งานได้จริงหรือไม่ ซึ่งก็จะเป็นการเปิดโอกาสนำไปพัฒนาใช้งานในเชิงพาณิชย์ได้ในอนาคต"</p>
<p>นางรัมภา มนูญศิลป์ กรรมการผู้จัดการ บริษัท ซัน ไมโครซิสเต็มส์ (ประเทศไทย) จำกัด กล่าวว่า บริษัทจะสนับสนุนเครื่องแม่ข่าย 1 เครื่องสำหรับโครงการครั้งนี้ รวมทั้งทีมงานจาก "ซัน แล็บส์" ใน<placeName>สหรัฐ</placeName> โดยตรง ซึ่งเป็นผู้พัฒนาวันเดอร์แลนด์ของซัน</p>
<p>พร้อมกันนั้น ปีนี้บริษัทยังคงมีนโยบายผลักดันการพัฒนาบุคลากรด้านไอที และการเรียนรู้รูปแบบใหม่อย่างต่อเนื่อง เพื่อขานรับแนวโน้ม "เอดูเคชั่น 3.0" ซึ่งเป็นรูปแบบการเรียนการสอนที่ใช้<placeName>โลก</placeName>เสมือนจริงในการเรียนรู้</p>
<p>ล่าสุดบริษัทยังได้ประกาศผลการประกวดวัน เดอร์แลนด์ ชาแลนจ์ 2009 ผู้ชนะเป็นทีมจากจุฬาลงกรณ์มหาวิทยาลัย โดยบริษัทจะนำผลงานไปนำเสนอผ่านช่องทางการสื่อสารของบริษัททั่ว<placeName>โลก</placeName> เพื่อเปิดโอกาสพัฒนาต่อยอด และเป็นต้นแบบของการใช้โอเพ่นซอร์สพัฒนาความสามารถด้านเทคโนโลยี</p></body>
</news>
