<teiHeader>
<fileDesc>
<titleStmt>
  <title>เด็กไทย"คว้าแชมป์"หุ่นยนต์กู้ภัยสมัยที่4อวดสายตาชาวโลก  </title>
  <author>เดลินิวส์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=316&contentID=6668  </bibl>
</sourceDesc>
</fileDesc>
</teiHeader>
<news>
<headline>เด็ก<placeName>ไทย</placeName>"คว้าแชมป์"หุ่นยนต์กู้ภัยสมัยที่4อวดสายตาชาว<placeName>โลก</placeName></headline>
<lead></lead>
<neck></neck>
<body><p>เด็ก<placeName>ไทย</placeName>โชว์ฝีไม้ลายมือด้านเทคโนโลยี อวดสายตาชาว<placeName>โลก</placeName>ดังกระฉ่อน คว้าแชมป์<placeName>โลก</placeName>หุ่นยนต์กู้ภัย สมัยที่ 4 โชว์ฟอร์มเยี่ยมตั้งแต่แรกจน ถึงรอบสุดท้ายอย่างน่าทึ่ง พิชิตเหนือคู่แข่งชาติจากเจ้าภาพออสเตรีย คว่ำสุดยอดเทคโนโลยี ทั้งจาก<placeName>เยอรมนี</placeName> <placeName>สวีเดน</placeName> <placeName>ออสเตรเลีย</placeName> <placeName>ออสเตรีย</placeName> ดับฝันทีมเต็งจากแดนอาทิตย์อุทัย ที่ต้องการกลับมาทวงบัลลังก์แชมป์สร้างความยิ่งใหญ่ ขณะที่ทั่ว<placeName>โลก</placeName>ยกนิ้วชื่นชมยกย่อง น้อมรับในความสามารถของเด็ก<placeName>ไทย</placeName> ขณะที่ทีม Skuba จาก <placeName>ม.เกษตรฯ</placeName>สร้างชื่ออีก คว้าแชมป์<placeName>โลก</placeName>หุ่นยนต์เตะฟุตบอล คว้าแชมป์สมัยที่ 2 ด้าน ม.จุฬาฯแชมป์เก่าปีที่แล้วได้ที่ 3 ไปครอง</p>
<p>เมื่อวันที่ 5 ก.ค. ผู้สื่อข่าวรายงานจาก<placeName>เมืองกราซ</placeName> <placeName>ประเทศออสเตรีย</placeName> ในการแข่งขัน หุ่นยนต์กู้ภัย World Robocup Rescue 2009 ซึ่งการแข่งขันเป็นการจำลองเหตุการณ์ให้หุ่นยนต์เข้าไปค้นหา และช่วยเหลือผู้ประสบภัย โดยนักศึกษาจาก<placeName>มหาวิทยาลัยเทคโนโลยีพระจอมเกล้าพระนครเหนือ</placeName> ทีม iRAP_PRO ได้นำหุ่นยนต์กู้ภัยฝ่าด่านคู่แข่ง 22 ทีมจาก 14 ประเทศ นำโด่งตั้งแต่รอบแรกจนถึงรอบรองชนะเลิศ ทีมหุ่นยนต์เด็ก<placeName>ไทย</placeName>สามารถทำคะแนนได้เป็นลำดับ 1 มาโดยตลอด จนเป็น 1 ใน 5 ทีมเข้าสู่รอบชิงชนะเลิศ</p>
<p>ผู้สื่อข่าวรายงานเพิ่มเติมว่า ทีมหุ่นยนต์ของเด็ก<placeName>ไทย</placeName> เป็นที่ชื่นชอบของบรรดาผู้เข้าร่วมชมการแข่งขัน โดยเฉพาะอย่างยิ่งมีเด็กต่างชาติมาขอถ่ายรูปคู่กับหุ่นยนต์เป็นจำนวนมาก นอกจากนี้ทีมหุ่นยนต์จากประเทศอื่น ๆ ยังเข้ามาขอพูดคุย ขอคำแนะนำเกี่ยวกับหุ่นยนต์กับทีม<placeName>มหาวิทยาลัยเทคโนโลยีพระจอมเกล้าพระนคร เหนือ</placeName> ด้วยความสนใจ เนื่องจากหุ่นยนต์ของ<placeName>ประเทศไทย</placeName> มีต้นทุนการประดิษฐ์ไม่สูง แต่มีประสิทธิภาพมาก</p>
<p>ผู้สื่อข่าวรายงานด้วยว่า สำหรับรอบชิงชนะเลิศในวันที่ 4 ก.ค. เวลา 17.00 น. ตามเวลาท้องถิ่น ซึ่งช้ากว่า<placeName>ประะเทศไทย</placeName> 6 ชั่วโมง เด็ก<placeName>ไทย</placeName>สามารถโชว์ฟอร์มเด็ด โดยการค้นหาผู้ประสบภัย รวมทั้งหมดได้มากถึง 38 คน มีคะแนนนำโด่งมาเป็นอันดับ 1 ดับฝันทีม Pelican United จาก<placeName>ประเทศญี่ปุ่น</placeName> ซึ่งเคยเป็นอดีตแชมป์ในปี ค.ศ. 2005 และปีนี้ตั้งใจมาทวงตำแหน่งคืนจาก<placeName>ประเทศไทย</placeName> แต่ต้องผิดหวังกลับไปอีกครั้ง ส่วนทีม Pelican United ได้อันดับ 2 ส่วนอันดับ 3 ได้แก่ ทีม MRL จาก<placeName>ประเทศอิหร่าน</placeName> อันดับ 4 ทีม Shinobi จาก<placeName>ญี่ปุ่น</placeName> ซึ่งรวมกับทีม RRT UPPSALA จาก<placeName>ประเทศสวีเดน</placeName> และอันดับ 5 ทีม CASualty จาก<placeName>ประเทศออสเตรเลีย</placeName></p>
<p>ขณะที่ น้องโฟม-นายคฑาวุฒิ อุชชิน ผู้บังคับหุ่นยนต์ทีม<placeName>ไทย</placeName> iRAP_PRO หลังจากได้รับชัยชนะถึงกับกระโดดตัวลอย ก่อนเผยว่า ผลสำเร็จจากชัยชนะในครั้งนี้ เกิดจากการทำงานเป็นทีม เพราะหลังจากการแข่งขันทุกรอบ สมาชิกในทีมแต่ละคนจะมาสรุปผล และวิเคราะห์คู่แข่งเพื่อวางกลยุทธ์ รวมทั้งเขียนโปรแกรม และปรับปรุงหุ่นยนต์ เพื่อให้เหมาะกับสนามการแข่งขันในรอบต่อไป ทำให้หุ่นยนต์กู้ภัยของ<placeName>ไทย</placeName>มีสมรรถนะสูงขึ้นเรื่อย ๆ และจากการที่ทีม<placeName>ไทย</placeName>สามารถคว้าแชมป์<placeName>โลก</placeName>มา 3 ปีซ้อน จึงลดความกดดัน อีกทั้งจากการทุ่มเทและเตรียมความพร้อมก่อนมาแข่งขันกว่า 6 เดือน โดยมีการแบ่งหน้าที่ความรับผิดชอบกันมาเป็นอย่างดี ทำให้การประสานการทำงานภายในเวลาอันสั้นได้อย่างมีประสิทธิภาพ ส่วนตนทำหน้าที่เป็นผู้บังคับหุ่นยนต์ ต้องหมั่นฝึกซ้อมอยู่เป็นประจำ ให้เสมือนว่าหุ่นยนต์เป็นอวัยวะส่วนหนึ่งของร่างกาย</p>
<p>ผศ.ดร.จักรกฤษณ์ ศุทธากรณ์ นายกสมาคมวิชาการหุ่นยนต์แห่ง<placeName>ประเทศไทย</placeName> กล่าวว่า การเป็นแชมป์หุ่นยนต์กู้ภัย<placeName>โลก</placeName>เป็นสิ่งที่ท้าทายแต่การรักษาแชมป์<placeName>โลก</placeName>สมัยที่ 4 เป็นสิ่งที่ยากยิ่งกว่า เพราะคู่แข่งจากประเทศอื่น ๆ มีความสามารถ และความพร้อมสูง ทั้งยังเป็นประเทศผู้นำเทคโนโลยี เช่น <placeName>ญี่ปุ่น</placeName> <placeName>เยอรมนี</placeName> <placeName>สวีเดน</placeName> <placeName>ออสเตรเลีย</placeName> <placeName>ออสเตรีย</placeName> และ<placeName>อิหร่าน</placeName> แต่อย่างไรก็ดี ความสามารถของเด็ก<placeName>ไทย</placeName>เป็นที่ยอมรับของเวที<placeName>โลก</placeName> และหุ่นยนต์กู้ภัยของ<placeName>ไทย</placeName>มีความโดดเด่นอย่างมาก แต่ต้องยอมรับว่า ทุกประเทศต่างตื่นตัวเรื่องการพัฒนาหุ่นยนต์กันมาก หลังจากที่<placeName>ไทย</placeName>ครองแชมป์ติดต่อกันมาหลายปี จึงเป็นโจทย์ใหญ่ที่ทีมเด็ก<placeName>ไทย</placeName>จะต้องพัฒนาให้มากยิ่งขึ้น เด็ก<placeName>ไทย</placeName>มีความสามารถไม่แพ้ชาติที่มีเทคโนโลยีสูง ๆ แต่ขาดเรื่องของการสนับสนุนอย่างต่อเนื่อง จึงอยากให้ทุกหน่วยงานทั้งภาครัฐและเอกชนเข้ามาร่วมกัน สนับสนุนอย่างจริงจัง เพราะเด็กเหล่านี้สามารถสร้างชื่อเสียงให้กับประเทศได้</p>
<p>ด้าน นางวีนัส อัศวสิทธิถาวร ผอ. สำนักงานสื่อสารองค์กร เอสซีจี ในฐานะผู้สนับสนุนการแข่งขันหุ่นยนต์กู้ภัย<placeName>ไทย</placeName> ร่วมกับสมาคมวิชาการหุ่นยนต์แห่ง<placeName>ประเทศไทย</placeName> เปิดเผยว่า จากความสามารถของทีม<placeName>ไทย</placeName>ในเวทีระดับ<placeName>โลก</placeName>ในวันนี้ ทำให้ทีมต่างชาติอยากจะมาประลองประชันฝีมือกับเด็ก<placeName>ไทย</placeName> โดยในช่วงเดือน ธ.ค. ที่จะถึงนี้ เอสซีจี และสมาคมวิชาการหุ่นยนต์แห่ง<placeName>ประเทศไทย</placeName> จะจัดการแข่งขัน Thailand Rescue Robot Championship โดยเชิญทีมจากนานาประเทศมาร่วมแข่งขัน และมีทีมตอบรับเข้าร่วมแข่งขันแล้ว ได้แก่ ทีมจาก<placeName>ประเทศญี่ปุ่น</placeName> <placeName>อิหร่าน</placeName> <placeName>ออสเตรเลีย</placeName> <placeName>เยอรมนี</placeName> <placeName>สวีเดน</placeName> รวมทั้งจะมีกรรมการตัดสิน World Robocup Rescue Committee มาร่วมประชุมและดูงาน เพื่อยกระดับมาตรฐานการแข่งขันของ<placeName>ไทย</placeName>สู่ระดับ<placeName>โลก</placeName></p>
<p>สำหรับการแข่งขันหุ่นยนต์กู้ภัย<placeName>โลก</placeName> World Robocup Rescue 2009 เป็นส่วนหนึ่งของ World Robocup 2009 มีผู้สมัครเข้าแข่งขันหุ่นยนต์ทุกประเภทกว่า 300 ทีม จากกว่า 30 ประเทศทั่ว<placeName>โลก</placeName> เป็นการแข่งขันหุ่นยนต์ 4 ประเภทใหญ่ ๆ คือ หุ่นยนต์กู้ภัย หุ่นยนต์รับใช้ในบ้าน หุ่นยนต์เตะฟุตบอล และหุ่นยนต์ฮิว แมนนอยด์ ขณะที่เด็ก<placeName>ไทย</placeName>จะเข้าร่วมแข่งขันในประเภทหุ่นยนต์เตะฟุตบอล และหุ่นยนต์ฮิว แมนนอยด์ด้วย</p>
<p>วันเดียวกัน ผู้สื่อข่าวรายงานต่ออีกว่า การแข่งขันหุ่นยนต์<placeName>โลก</placeName>ในครั้งนี้ มีเด็ก<placeName>ไทย</placeName>เข้า ร่วมแข่งขันหุ่นยนต์เตะฟุตบอลขนาดเล็กด้วยกัน 2 ทีม คือทีม Skuba จาก <placeName>ม.เกษตรศาสตร์</placeName> และ PlasmaZ จาก<placeName>จุฬาลงกรณ์มหาวิทยาลัย</placeName> และหุ่นยนต์เตะฟุตบอลของทั้งสองทีม<placeName>ไทย</placeName>แสดงฝีมือเอาชนะคู่แข่งจนผ่านเข้าสู่ รอบ 4 ทีมสุดท้าย ร่วมกับ ทีมRobo Dragon และ Odens จาก<placeName>ประเทศญี่ปุ่น</placeName> โดยทีม<placeName>ไทย</placeName>และ<placeName>ญี่ปุ่น</placeName>ต้องลงแข่งกันเอง เพื่อหาผู้ชนะเข้าไปในรอบชิงชนะเลิศ</p>
<p>หลังจากนั้นผลปรากฏว่าทีม Skuba สามารถเอาชนะทีม PlasmaZ ส่วนทีม Robo Dragon ชนะทีม Odens ทำให้ทีม PlasmaZ ต้องเข้าไปชิงที่ 3 กับทีม Odens และทีมจาก<placeName>จุฬาลงกรณ์</placeName> แชมป์<placeName>โลก</placeName>หุ่นยนต์เตะฟุตบอลปีที่แล้วชนะไปได้ด้วยคะแนน 10:0 ได้ครองอันดับ 3 ขณะที่ทีม Skuba จาก<placeName>เกษตรศาสตร์</placeName> ชนะทีม Robo Dragon ไปได้ด้วยคะแนน 11:1 ได้เป็นแชมป์<placeName>โลก</placeName>หุ่นยนต์เตะฟุตบอลขนาดเล็กในปีนี้ไปครองอย่างยิ่งใหญ่</p></body>
</news>
