<teiHeader>
<fileDesc>
<titleStmt>
  <title>พบหวัดใหญ่เอ “สายพันธุ์ใหม่”ในแคนาดา  </title>
  <author>เอเอฟพี, รอยเตอร์  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-08 21:02:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000077224  </bibl>
</sourceDesc>
</fileDesc>
</teiHeader>
<news>
<headline>พบหวัดใหญ่เอ “สายพันธุ์ใหม่”ใน<placeName>แคนาดา</placeName></headline>
<lead><placeName>แคนาดา</placeName>ยืนยันพบผู้ติดเชื้อไข้หวัดใหญ่ชนิดเอ “แบบใหม่” โดยน่าจะติดเชื้อมาจากหมู แม้ยืนยันด้วยว่าไวรัสนี้จะไม่มีการระบาดอย่างกว้างขวางทั่ว<placeName>โลก</placeName> ส่วนในอีกด้านหนึ่ง องค์การอนามัย<placeName>โลก</placeName>ก็แถลงว่า พวกไวรัสไข้หวัดใหญ่ชนิดเอ (เอช1เอ็น1) ที่มีการดื้อยา “ทามิฟลู”ในหลายประเทศนั้น ดูจะไม่ถึงกับระบาดแพร่หลายหรือถึงขั้นน่าวิตกแต่อย่างใด จึงยังไม่ต้องเปลี่ยนแปลงวิธีรักษาผู้ป่วย</lead>
<neck></neck>
<body><p>เจ้าหน้าที่สาธารณสุข<placeName>แคนาดา</placeName>ยืนยันว่า พบคนงาน 2 คนในฟาร์มหมูที่<placeName>รัฐชัสแคตเชวัน</placeName> ทางตอนกลางของประเทศ ติดเชื้อไวรัสไข้หวัดใหญ่ชนิดเอแบบใหม่ ซึ่งไม่ใช่แบบที่มีการระบาดอย่างกว้างขวางทั่ว<placeName>โลก</placeName> นอกจากนั้นยังกำลังติดตามตรวจสอบผู้ป่วยรายที่ 3 ด้วย อย่างไรก็ตาม คนงานเหล่านั้นต่างมีอาการหายดีแล้ว</p>
<p>เลโอนา อักลุกคัก รัฐมนตรีสาธารณสุข<placeName>แคนาดา</placeName>แถลงว่า เจ้าหน้าที่กำลังประสานงานกับทาง<placeName>รัฐชัสแคตเชวัน</placeName>อย่างใกล้ชิด เพื่อเรียนรู้เกี่ยวกับเชื้อไวรัสแบบใหม่นี้ให้มากที่สุดเท่าที่ทำได้</p>
<p>ทั้งนี้จากการสอบสวนเบื้องต้นพบว่า มีความเสี่ยงต่อสุขภาพของประชาชนในระดับต่ำ และชาว<placeName>แคนาดา</placeName>ที่ได้รับวัคซีนป้องกันไข้หวัดใหญ่ตามปกติหรือตามฤดูกาล จะพอมีภูมิคุ้มกันเชื้อไวรัสใหม่นี้อยู่บ้าง รัฐมนตรีหญิงผู้นี้ระบุในคำแถลง</p>
<p>ทางด้านองค์การสาธารณสุขแห่ง<placeName>แคนาดา</placeName> (พีเอชเอซี) แจ้งว่า ห้องปฏิบัติการจุลชีววิทยา ใน<placeName>เมืองวินนิเพก</placeName> <placeName>รัฐแมนิโทบา</placeName> ค้นพบว่า เชื้อไวรัสสายพันธุ์ใหม่ชนิดนี้ ประกอบด้วยยีนต่าง ๆ จากเชื้อไข้หวัดใหญ่ตามฤดูกาลของมนุษย์ และจากเชื้อไวรัสไข้หวัดใหญ่หมู</p>
<p>อย่างไรก็ตาม พีเอชเอซีเน้นย้ำว่า ไวรัสแบบใหม่นี้ ไม่ใช่สายพันธุ์ใหม่ของเชื้อไวรัสไข้หวัดใหญ่ชนิดเอ (เอช 1เอ็น 1) ที่กำลังระบาดไปทั่ว<placeName>โลก</placeName>อยู่ในปัจจุบัน</p>
<p>***หวัดสายพันธุ์ใหม่ใน<placeName>แคนาดา</placeName>น่าจะหยุดอยู่แค่นี้***</p>
<p>พวกเจ้าหน้าที่สาธารณสุข<placeName>แคนาดา</placeName>ต่างให้ความเห็นว่า ความเสี่ยงที่เชื้อไวรัสไข้หวัดใหญ่สายพันธุ์ใหม่ที่พบใน<placeName>แคนาดา</placeName>จะระบาดกว้างขวางออกไปนั้น ถือว่าอยู่ในระดับต่ำ ทั้งนี้เนื่องจากเหตุผลดังต่อไปนี้</p>
<p>* คนและหมูสามารถติดเชื้อไข้หวัดสายพันธุ์เดียวกันได้ แต่ปกติแล้วเมื่อคนติดเชื้อมาจากสัตว์ เชื้อไวรัสจะหยุดอยู่แค่นั้น ไม่มีการแพร่ต่อไประหว่างคนสู่คน ยกเว้นแต่ไวรัสไข้หวัดใหญ่ ชนิดเอ (เอช 1เอ็น 1) ที่กำลังระบาดอย่างกว้างขวางอยู่ในปัจจุบัน เพราะเชื้อไวรัสดังกล่าวสามารถติดต่อจากคนสู่คน</p>
<p>* เจ้าหน้าที่<placeName>แคนาดา</placeName>เผยว่า คนงานในฟาร์มหมูทั้งสองคนน่าจะติดเชื้อไวรัสจากหมู โดยตรวจพบหมูบางตัวในฟาร์มติดเชื้อไข้หวัดใหญ่ด้วย</p>
<p>* เชื้อไข้หวัดใหญ่สายพันธุ์ใหม่ ชนิดเอ (เอช 1เอ็น 1) ไม่เคยติดต่อสู่หมูตัวใด โดยหลังจากเกิดการระบาดจากคนสู่คนแล้ว จึงได้พบในหมู</p>
<p>* ในทางตรงกันข้าม กรณีที่คนติดเชื้อจากหมูโดยตรง ก็ไม่เคยระบาดต่อไปสู่ประชาชนทั่วไป โดยเท่าที่ทราบกันเป็นอย่างดีนั้น เชื้อไวรัสจะหยุดอยู่แค่คนที่ติดจากหมูเท่านั้น</p>
<p>***ฮูชี้เชื้อหวัดดื้อยายังไม่แพร่ระบาด***</p>
<p>ไวรัสไข้หวัดใหญ่ชนิดเอ (เอช1เอ็น1) ที่ดื้อยาทามิฟลู ดูเหมือนจะไม่ระบาดแพร่ไปทั่วหรือน่าวิตกแต่อย่างใด เจ้าหน้าที่องค์การอนามัย<placeName>โลก</placeName> (ฮู) รายงานในวันอังคาร(7)</p>
<p>"ถึงตรงนี้เราไม่แนะนำให้เปลี่ยนแปลงวิธีทางการแพทย์ใด ๆ ในการรักษาผู้ป่วย"เคอิจิ ฟูกูดะ ผู้ช่วยผู้อำนวยการการองค์การอนามัย<placeName>โลก</placeName>กล่าว หลังพบผู้ติดเชื้อไวรัสไข้หวัดใหญ่ชนิดเอ เอช1เอ็น1ที่ดื้อยาทามิฟลู 3 ราย ใน<placeName>เดนมาร์ก</placeName> <placeName>ญี่ปุ่น</placeName>และ<placeName>ฮ่องกง</placeName></p>
<p>"ตัวอย่างการดื้อยาต้านไวรัสในตอนนี้ ยังพบแบบนาน ๆ ครั้ง เรายังไม่พบหลักฐานการแพร่ระบาดของเชื้อไวรัสชนิดดื้อยาต้าน" เจ้าหน้าที่ระดับสูงขององค์การอนามัย<placeName>โลก</placeName>กล่าว</p>
<p>***<placeName>ออสเตรเลีย</placeName>มีผู้เสียชีวิตเพิ่มอีก 5 ราย***</p>
<p><placeName>ออสเตรเลีย</placeName>มีผู้เสียชีวิตที่เกี่ยวข้องกับเชื้อหวัด 2009 เพิ่มอีก 5 ราย ส่งผลให้ยอดผู้เสียชีวิตในประเทศขยับเป็น 18 รายแล้ว</p>
<p>เหยื่อ 4 ราย เสียชิวิตเมื่อไม่กี่วันที่ผ่านมาที่<placeName>รัฐวิคตอเรีย</placeName> ส่วนรายที่ 5 เสียชีวิตที่<placeName>รัฐนิวเซาท์เวลส์</placeName> เจ้าหน้าที่หลายคนบอก</p>
<p>"ผู้เสียชีวิตทั้ง 4 ราย มีอาการทางสุขภาพอยู่ก่อนแล้ว ส่งผลให้ติดเชื้อแทรกซ้อนได้ง่าย"โรเซมารี เลสเตอร์ รองหัวหน้าเจ้าหน้าที่สาธารณสุข<placeName>รัฐวิคตอเรีย</placeName>กล่าว</p>
<p>***<placeName>ปารากวัย</placeName>ผ่านกม.ฉุกเฉินรับมือหวัด 2009***</p>
<p>ปารากวัยผ่านกฎหมายฉุกเฉินในวันอังคาร (7) เพื่อยับยั้งการแพร่ระบาดของไข้หวัดใหญ่สายพันธุ์ใหม่ 2009 ซึ่งทำให้มีผู้เสียชีวิต 3 รายในประเทศ</p>
<p>ตอนนี้<placeName>ปารากวัย</placeName>พบผู้ติดเชื้อไข้หวัดใหญ่ชนิดเอ เอช 1เอ็น 1 ทั้งสิ้น 110 ราย ทั้งนี้จากข้อมูลของทางการ</p>
<p>วุฒิสภาและสภาล่างของ<placeName>ปารากวัย</placeName>ผ่านกฎหมาย ที่ให้อำนาจพิเศษแก่ประธานาธิบดีเฟอร์นันโด ลูโก ในการรับมือกับโรคหวัด 2009 ซึ่งกำลังระบาดทั่ว<placeName>โลก</placeName></p>
<p>กฎหมายฉบับดังกล่าวอนุญาตให้เจ้าหน้าที่สาธารณสุขใช้เงินจำนวน 19.2 ล้านดอลลาร์<placeName>สหรัฐฯ</placeName> จากงบประมาณของประเทศ ในการสนับสนุนโครงการต่าง ๆ ซึ่งจะช่วย "ยกระดับความสามารถด้านการบริการในโรงพยาบาล" เอสเปรันซา มาร์ติเนซ รัฐมนตรีกระทรวงสาธารณสุขกล่าว</p></body>
</news>
