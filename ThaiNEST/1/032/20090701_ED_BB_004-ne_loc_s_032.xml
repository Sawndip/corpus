<teiHeader>
<fileDesc>
<titleStmt>
  <title>ชไนเดอร์หวังส่วนแบ่ง 10% เน้นพรีเมี่ยม  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 05:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090701/56083/%e0%b8%8a%e0%b9%84%e0%b8%99%e0%b9%80%e0%b8%94%e0%b8%ad%e0%b8%a3%e0%b9%8c%e0%b8%ab%e0%b8%a7%e0%b8%b1%e0%b8%87%e0%b8%aa%e0%b9%88%e0%b8%a7%e0%b8%99%e0%b9%81%e0%b8%9a%e0%b9%88%e0%b8%87-10-%e0%b9%80%e0%b8%99%e0%b9%89%e0%b8%99%e0%b8%9e%e0%b8%a3%e0%b8%b5%e0%b9%80%e0%b8%a1%e0%b8%b5%e0%b9%88%e0%b8%a2%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline>ชไนเดอร์หวังส่วนแบ่ง 10% เน้นพรีเมี่ยม</headline>
<lead>ชไนเดอร์ ชูนวัตกรรมอุปกรณ์สายสัญญาณ ลงแข่งในตลาดระดับพรีเมียม หวังส่วนแบ่งตลาดเพิ่ม 100%</lead>
<neck></neck>
<body><p>นายมานิช พั้นท์ ผู้อำนวยการประจำ<placeName>ประเทศไทย</placeName>-<placeName>ลาว</placeName> บริษัท ชไนเดอร์ (ไทยแลนด์) จำกัด กล่าวว่า บริษัท ชไนเดอร์ อิเล็คทริค เปิดตัวผลิตภัณฑ์แอคทาสซี ซึ่งเป็นนวัตกรรมอุปกรณ์สายสัญญาณในระบบเครือข่ายแบบเอ็นด์-ทู-เอ็นด์ ใหม่สุด โดยมีหน้าที่เชื่อมต่อข้อมูลจากดาต้าเซ็นเตอร์ สู่เวิร์คสเตชั่น</p>
<p>โดย บริษัทให้ความสำคัญต่อการออกแบบมาสนองความต้องการใช้งาน ควบคู่กับเทคโนโลยีโดยรูปลักษณ์ของอุปกรณ์ต่างๆ มาในคอนเซ็ปต์ “ โอเชียน ออฟ ดีไลต์ ” ที่ได้รับแรงบันดาลใจการออกแบบจากมหาสมุทร</p>
<p>นายพิชัย สุทธิจินตทิพย์ ผู้อำนวยการพัฒนาธุรกิจและการตลาด ชไนเดอร์ กล่าวว่า อุปกรณ์ดังกล่าว ได้แก่ ไอดี-แทรเซอร์ สมาร์ท แพทชิ่ง โซลูชั่น จำลองไฟนำทางจากประภาคาร ทำหน้าที่ควบคุมระบบแลน แบบทูอินวัน พร้อมเพาเวอร์ซัพพลาย ที่ระบุไอดีของแต่ละพอร์ตใช้งานด้วยไฟแอลอีดี 5 หลักซึ่ง เอฟ ทู เคเบิล จำลองจากเรือดำน้ำ ระบบโครงสร้างสายสัญญาณที่ช่วยให้การเชื่อมต่อในเครือข่ายทำได้เต็ม ประสิทธิภาพ</p>
<p>โดยมีตัวแยกสายรูปตัวเอฟ ทำให้สัญญาณไม่ลดทอนลงขณะสายบิดตัว หรือโค้งงอ, เดสก์เมาท์ เฟล็กซิพอร์ต ดีไซน์จากปลาโลมา ช่วยอำนวยความสะดวกการเชื่อมต่อเครือข่าย, เดสก์ทอป แพทช์ แคดดี้ จำลองรูปลักษณ์จากปลากระเบน, เทเบิลท้อป แพทช์ ฮับ จำลองจากปลาดาว</p>
<p>ทั้งนี้อุปกรณ์เหล่านี้เป็นสินค้าระดับ พรีเมี่ยม ราคาจึงค่อนข้างสูงกว่าอุปกรณ์ทั่วไป แต่หากมองในแง่ช่วยเพิ่มประสิทธิภาพการทำงาน การจัดการระบบสาย อุปกรณ์ไอทีในสำนักงาน และบ้าน โดยวางเป้าหมายตลาดไว้ 3 กลุ่ม คือ อาคารสำนักงาน ผู้รวบรวมระบบหรือเอสไอ และผู้ใช้ปลายทาง ซึ่งจะนำสินค้าบางชนิด เช่น เทเบิลท้อป แพทช์ ฮับ วางจำหน่ายในโมเดิร์นเทรด เจาะกลุ่มลูกค้าดีไอวาย ที่ทราบความต้องการใช้งานเป็นอย่างดี</p>
<p>สำหรับมูลค่า อุปกรณ์สื่อสัญญาณมีประมาณ 800 ล้านบาท ถึง 1 พันล้านบาท แต่ระดับพรีเมี่ยมมีส่วนแบ่ง 20-30% ซึ่งการออกผลิตภัณฑ์ใหม่นี้คาดหวังจะทำส่วนแบ่งพรีเมี่ยม 10% จากเดิมครองส่วนแบ่ง 5%</p></body>
</news>
