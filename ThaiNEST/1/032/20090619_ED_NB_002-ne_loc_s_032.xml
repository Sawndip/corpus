<teiHeader>
<fileDesc>
<titleStmt>
  <title>สทน.จัดประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 พร้อมเปิดตัวนักวิทย์ฯนิวเคลียร์ประจำปี  </title>
  <author>อรจินดา บุรสมบูรณ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170226&tb=N255206&return=ok&news_headline="%ca%b7%b9.%a8%d1%b4%bb%c3%d0%aa%d8%c1%c7%d4%b7%c2%d2%c8%d2%ca%b5%c3%ec%e1%c5%d0%e0%b7%a4%e2%b9%e2%c5%c2%d5%b9%d4%c7%e0%a4%c5%d5%c2%c3%ec%e1%cb%e8%a7%aa%d2%b5%d4%20%a4%c3%d1%e9%a7%b7%d5%e8%2011%20%be%c3%e9%cd%c1%e0%bb%d4%b4%b5%d1%c7%b9%d1%a1%c7%d4%b7%c2%ec%cf%b9%d4%c7%e0%a4%c5%d5%c2%c3%ec%bb%c3%d0%a8%d3%bb%d5"  </bibl>
</sourceDesc>
</fileDesc>
</teiHeader>
<news>
<headline>สทน.จัดประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 พร้อมเปิดตัวนักวิทย์ฯนิวเคลียร์ประจำปี</headline>
<lead>สถาบันเทคโนโลยีนิวเคลียร์แห่งชาติ จัดประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 พร้อมเปิดตัวนักวิทยาศาสตร์นิวเคลียร์ดีเด่นและดาวรุ่งประจำปีนี้</lead>
<neck></neck>
<body><p>ดร.สมพร จองคำ ผู้อำนวยการสถาบันเทคโนโลยีนิวเคลียร์แห่งชาติ (องค์การมหาชน) กล่าวว่า ได้จัดการประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 ภายใต้หัวข้อ “ เทคโนโลยีนิวเคลียร์สู่สังคมไทย ” ระหว่างวันที่ 2-3 กรกฎาคม 2552 ที่<placeName>หอประชุมมหิศร</placeName> <placeName>ธนาคารไทยพาณิชย์</placeName> จำกัด(มหาชน) เพื่อเผยแพร่ความก้าวหน้าด้านเทคโนโลยีนิวเคลียร์ใน<placeName>ประเทศไทย</placeName>ที่สามารถนำไป ใช้ประโยชน์ด้านต่างๆ อาทิ ฟิสิกซ์ เคมี การแพทย์ โดยงานนี้สมเด็จพระเจ้าลูกเธอเจ้าฟ้าจุฬาภรณ์วลัยลักษณ์ อัครราชกุมารี เสด็จเป็นประธานในพิธีเปิดและทรงบรรยายพิเศษให้กับนักวิทยาศาสตร์ นักวิจัย และผู้เข้าร่วมสัมมนาจากทั่วประเทศ นอกจากนี้ ยังได้เชิญนักวิทยาศาสตร์นิวเคลียร์ระดับชาติ อย่าง ดร.ซูอิโอะ มาชิ (Sueo Machi) ผู้เชี่ยวชาญด้านเทคโนโลยีรังสีจาก<placeName>ประเทศญี่ปุ่น</placeName> ด้านการค้นคว้าเทคโนโลยีรังสีมาพัฒนาเป็นผลิตภัณฑ์เพื่อสิ่งแวดล้อม พร้อมเปิดตัวนักวิทยาศาสตร์นิวเคลียร์ดีเด่น คือ นางอรุณี วงศ์ปิยะสถิต อาจารย์จากภาควิชารังสีประยุกต์และไอโซโทป คณะวิทยาศาสตร์ <placeName>มหาวิทยาลัยเกษตรศาสตร์</placeName> จากผลงานวิจัยพัฒนาพันธุ์พืชชนิดใหม่ และเปิดตัวนักวิทยาศาสตร์นิวเคลียร์ดาวรุ่ง คือ ผศ.ดร.ธวัชชัย อ่อนจันทร์ อาจารย์ประจำสถาบันเทคโนโลยีนานาชาติสิรินธร <placeName>มหาวิทยาลัยธรรมศาสตร์</placeName> ซึ่งมีความสามารถในการศึกษาวิจัยพลังงานรูปแบบใหม่มาผลิตเป็นพลังงานไฟฟ้า</p>
<p>ผศ.ดร.ธวัชชัย อ่อนจันทร์ อาจารย์ประจำสถาบันเทคโนโลยีนานาชาติสิรินธร <placeName>มหาวิทยาลัยธรรมศาสตร์</placeName> กล่าวว่า ขณะนี้ได้ร่วมกับ<placeName>ฝรั่งเศส</placeName>ศึกษาวิจัยเทคโนโลยีนิวเคลียร์ฟิชชั่นรูปแบบใหม่ ที่ให้พลังงานที่สูงและปลอดภัยกว่า เพื่อเป็นองค์ความรู้พัฒนาเป็นโรงไฟฟ้านิวเคลียร์ใน<placeName>ประเทศไทย</placeName>ในอนาคต คาดว่าจะได้ประโยชน์ในการให้พลังงานนิวเคลียร์ที่ใช้เชื้อเพลิงน้อยกว่า ไม่เสี่ยงต่อการระเบิด และให้พลังงานที่สูงกว่า โดยจะใช้เชื้อเพลิงไฮโดรเจน ที่ได้จากน้ำทะเลมาผลิตไฟฟ้า ทั้งนี้ จะไม่มีปัญหาเรื่อง และระเบิด เพราะถ้ามีรอยรั่วปฏิกิริยาจะหยุดทำงานทันที </p></body>
</news>
