<teiHeader>
<fileDesc>
<titleStmt>
  <title>กสท ครึ่งปีรายได้วูบ 286 ล้านบาท  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-31 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090731/64755/%e0%b8%81%e0%b8%aa%e0%b8%97-%e0%b8%84%e0%b8%a3%e0%b8%b6%e0%b9%88%e0%b8%87%e0%b8%9b%e0%b8%b5%e0%b8%a3%e0%b8%b2%e0%b8%a2%e0%b9%84%e0%b8%94%e0%b9%89%e0%b8%a7%e0%b8%b9%e0%b8%9a-286-%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>กสท ครึ่งปีรายได้วูบ 286 ล้านบาท</headline>
<lead>กสท รายได้ครึ่งปี'52 หดจากช่วงเดียวกันปี'51 ถึง13% หายไปกว่า 286 ล้านบาท</lead>
<neck></neck>
<body><p>นายธานีรัตน์ศิริปะชะนะ รองปลัดกระทรวงเทคโนโลยีสารสนเทศและการสื่อสาร (ไอซีที) และกรรมการบริหาร บมจ.กสท โทรคมนาคม กล่าวว่า ผลประกอบการครึ่งปีที่ผ่านมา กสท มีที่รวมค่าสัมปทานแล้วทั้งสิ้นอยู่ที่ 23,789 ล้านบาท ซึ่งลดน้อยลงจากช่วงเดียวกันของปี 2551 คิดเป็น 3% จากรายได้ 24,647 ล้านบาท ขณะที่ค่าใช้จ่ายรวมเพิ่มขึ้น 1% และกำไรสุทธิลดลง 13% เหลือกำไรสุทธิ 3,978 ล้านบาท จาก 4,577 ล้านบาท</p>
<p>ทั้งนี้ เนื่องจากธุรกิจโทรศัพท์ระหว่างประเทศที่ยังมีรายได้คงติดลบเพิ่มขึ้น ซึ่งฝ่ายบริหารจะต้องหาแนวทางเพิ่มมูลค่าธุรกิจนี้ก่อนนำเสนอแผนงานให้บอร์ด ต่อไป</p>
<p>นอกจากนี้บอร์ด กสท ยังได้เห็นชอบหลักการโครงการไฟเบอร์ทูเดอะเอ็กซ์(FTTX) วงเงินจำนวน 6,000 ล้านบาท ซึ่งจะเป็นโครงการที่จัดซื้อและดำเนินการได้ในปี 2553 ซึ่งจะเพิ่มประสิทธิภาพโครงข่ายของ กสท ให้มี "ลาสไมล์" เข้าถึงบ้านหรืออาคารของลูกค้าองค์กรและประชาชนทั่วไป ในการใช้ดาต้า และบริการมัลติมีเดียผ่านโครงข่ายเดียว</p>
<p>ขณะเดียวกันบอร์ดยังได้อนุมัติงบ ประมาณสำรองกรณีเร่งด่วนจำนวน 106,807,000 ล้านบาท ในการปรับปรุงสำนักงานระยะ 2 จำนวน 43 แห่ง ทั่วประเทศ</p>
<p>ส่วนกรณีการแต่งตั้งนายจิรายุทธ รุ่งศรีทอง ผู้ได้รับการเสนอชื่อเป็นกรรมการผู้จัดการใหญ่คนใหม่ ของ กสท นั้น ขณะนี้ กสท ต้องตอบคำถามไปยังกระทรวงการคลังผู้ถือหุ้นใหญ่ มีหนังสือทวงถามและขอให้ชี้แจงการตรวจสอบทุจริตโครงการ RF Optimization สำหรับโครงข่ายโทรศัพท์เคลื่อนที่ CDMA 2000-1X EV-DO จำนวน 12 จังหวัดด้วยวิธีพิเศษในช่วงที่นายจิรายุทธ เคยรับผิดชอบโครงการดังกล่าว </p>
<p>ทั้งนี้ คณะกรรมการสอบสวนข้อเท็จจริงได้รวบรวมข้อมูลคาดว่าไม่เกินสัปดาห์นี้จะ สามารถส่งรายละเอียดให้กับบอร์ดรับทราบในการประชุมบอร์ดครั้งต่อไปก่อนจะ เสนอต่อกระทรวงการคลังอีกครั้ง</p></body>
</news>
