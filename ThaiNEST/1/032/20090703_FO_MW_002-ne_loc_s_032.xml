<teiHeader>
<fileDesc>
<titleStmt>
  <title>อุตฯจับมือจีนขยายช่องทางการค้าสู่เวทีโลกดันเมืองคู่แฝดโลจิสติกส์ 'ไทย-กวางโจว'เกิด  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-03 12:27:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000075367  </bibl>
</sourceDesc>
</fileDesc>
</teiHeader>
<news>
<headline>อุตฯจับมือ<placeName>จีน</placeName>ขยายช่องทางการค้าสู่เวที<placeName>โลก</placeName>ดันเมืองคู่แฝดโลจิสติกส์ '<placeName>ไทย</placeName>-<placeName>กวางโจว</placeName>'เกิด</headline>
<lead>กระทรวงอุตสาหกรรมจับมือสสว.และม.หัวเฉียว ร่วมมือ<placeName>จีน</placeName> สร้างเมืองคู่แฝดโลจิสติกส์ <placeName>ไทย</placeName>-<placeName>กวางโจว</placeName> รับแผนพัฒนา<placeName>กวางโจว</placeName>เป็นศูนย์กลางโลจิสติกส์ที่ทันสมัยและใหญ่ที่สุดใน<placeName>โลก</placeName>ในอีก 10 ปี เชื่อมูลค่าการค้าระหว่าง2 ประเทศเพิ่ม ขณะที่<placeName>จีน</placeName>มีทางออกทะเลส่งสินค้าทั่ว<placeName>โลก</placeName>ง่ายขึ้น ส่วน<placeName>ไทย</placeName>ได้โอกาสกระจายสินค้าทั่ว<placeName>จีน</placeName>ต่อเชื่อมไป<placeName>รัสเซีย</placeName>ได้ ด้านกรมอุตสาหกรรมพื้นฐานและการเหมืองแร่ เตรียมดัน 13 กลุ่มอุตสาหกรรมเป้าหมายหวังลดต้นทุน และเพิ่มขีดความสามารถในการแข่งขันสู้เวที<placeName>โลก</placeName></lead>
<neck>ยิ่งภาวะเศรษฐกิจ<placeName>โลก</placeName>ยิ่งตกต่ำเท่าไร จีนก็ยิ่งเป็นประเทศที่มีความสำคัญในเวทีการค้า<placeName>โลก</placeName>เพิ่มขึ้นเรื่อยๆ นอกจากการเข้าไปหาช่องทางการลงทุนใน<placeName>จีน</placeName>แล้ว การเข้าไปร่วมอยู่ในแผนพัฒนาเศรษฐกิจของ<placeName>จีน</placeName>โดยเฉพาะด้านโลจิสติกส์ ก็เป็นเรื่องหนึ่งที่จะทำให้<placeName>ไทย</placeName>ได้รับประโยชน์อย่างมหาศาล</neck>
<body><p>ด้วยเหตุนี้กรมอุตสาหกรรมพื้นฐานและการเหมืองแร่ โดยสำนักโลจิสติกส์ สำนักงานส่งเสริมวิสาหกิจขนาดกลางและขนาดย่อม (สสว.) และมหาวิทยาลัยหัวเฉียวเฉลิมพระเกียรติ โดยสถาบันธุรกิจ<placeName>ไทย</placeName>-<placeName>จีน</placeName>ภิวัฒน์ จึงได้ร่วมกันจัดสัมนนา เรื่อง 'ทิศทาง และการเตรียมความพร้อมเพื่อการจัดตั้งศูนย์กลางโลจิสติกส์แฝด<placeName>โลก</placeName> : <placeName>ไทย</placeName>-กวางโจว' ขึ้น เมื่อวันจันทร์ที่ผ่านมา</p>
<p>ชาญชัย ชัยรุ่งเรือง รัฐมนตรีว่าการกระทรวงอุตสาหกรรม กล่าวว่า การจับมือจีนเพื่อร่วมมือกันด้านโลจิสติกส์จะทำให้<placeName>ประเทศไทย</placeName>ได้ประโยชน์อย่างมากในอนาคต เนื่องจากเศรษฐกิจ<placeName>จีน</placeName>มีการขยายตัวอย่างต่อเนื่องและรวดเร็ว ทำให้ปัจจุบัน<placeName>จีน</placeName>เป็นประเทศที่มีปริมาณการขนถ่ายสินค้าและตู้คอนเทนเนอร์ในท่าเรือสูงเป็นอันดับหนึ่งของ<placeName>โลก</placeName> คือมีปริมาณกว่า 50 ล้านตู้ต่อปี มีมูลค่าทางเศรษฐกิจใหญ่เป็นอันดับที่ 3 ของ<placeName>โลก</placeName>รองจาก<placeName>สหรัฐอเมริกา</placeName>และ<placeName>ญี่ปุ่น</placeName></p>
<p>ขณะเดียวกัน นอกจากการค้ากับ<placeName>จีน</placeName>กับประเทศอื่นๆแล้ว ใน<placeName>จีน</placeName>เองนั้นยังมีความสำคัญเพราะด้วยจำนวนประชากรกว่า 1,300 ล้านคน <placeName>จีน</placeName>ยังเป็นตลาดผู้บริโภคขนาดใหญ่อันดับหนึ่งของ<placeName>โลก</placeName> ด้วยการบริโภคที่พัฒนาจากแค่สินค้าปัจจัย 4 มาเป็นให้ความสำคัญกับสินค้าคุณภาพชีวิตมากขึ้น รวมทั้งด้านการสื่อสาร การท่องเที่ยว การศึกษา และศิลปวัฒนธรรมด้วย ฉะนั้นจีนจึงมีโอกาสทางการค้ามากมายที่คนทั่ว<placeName>โลก</placeName>ต่างสนใจเข้าลงทุน ซึ่งจีนก็ทราบดี และเตรียมพัฒนาประเทศด้านโลจิสติกส์ และปี 2551 จีนจึงออกนโยบายให้ <placeName>นครกวางโจว</placeName> <placeName>มณฑลกวางตุ้ง</placeName> เป็นศูนย์กลางโลจิสติกส์ที่ทันสมัยและใหญ่ที่สุดของ<placeName>โลก</placeName>ภายใน 10 ปี (พ.ศ.2551-2561)</p>
<p>ประกอบกับความพร้อมของ<placeName>ประเทศไทย</placeName> ไม่ว่าจะด้านภูมิศาสตร์ โครงสร้างอุตสาหกรรมที่เข้มแข็ง โครงสร้างพื้นฐานของประเทศ การสื่อสาร การคมนาคม ทั้งทางน้ำ ทางบก และอากาศ จึงทำให้<placeName>จีน</placeName>สนใจที่จะร่วมมือกับ<placeName>ไทย</placeName>ในความร่วมมือด้านโลจิสติกส์กับ<placeName>ไทย</placeName>ด้วย ซึ่งหากความร่วมมือนี้สำเร็จ ก็จะสร้างผลประโยชน์ให้กับ<placeName>ไทย</placeName>และ<placeName>จีน</placeName>อย่างมากด้วย</p>
<p><placeName>กวางโจว</placeName>ศูนย์กลางโลจิสติกส์โลกในอีก 10 ปี</p>
<p>พิษณุ เหรียญมหาสาร ผู้อำนวยการสถาบันธุรกิจ<placeName>ไทย</placeName>-<placeName>จีน</placeName>ภิวัฒน์ มหาวิทยาลัยหัวเฉียวเฉลิมพระเกียรติ หรือที่รู้จักกันดีในชื่อ 'มิสเตอร์ไชน่าเมืองไทย' อดีตรองปลัดกระทรวงพาณิชย์ที่ทำการประสานงานกับ<placeName>เมืองจีน</placeName> และเป็นกูรูที่รู้จัก<placeName>ประเทศจีน</placeName>มากที่สุดคนหนึ่งของ<placeName>ประเทศไทย</placeName> เปิดเผยว่า หลังจาก<placeName>จีน</placeName>ได้ตั้งเป้าหมายให้<placeName>นครกวางโจว</placeName>เป็นศูนย์กลางโลจิสติกส์ที่ทันสมัยและใหญ่ที่สุดของ<placeName>โลก</placeName>ในอีก 10 ปีข้างหน้า <placeName>จีน</placeName>ได้เห็นความสำคัญของ<placeName>ไทย</placeName> และเริ่มติดต่อเพื่อสร้างความร่วมมือกับ<placeName>ไทย</placeName>ในการจัดตั้งศูนย์กลางโลจิสติกส์แฝด<placeName>โลก</placeName> <placeName>ไทย</placeName>-<placeName>กวางโจว</placeName></p>
<p><placeName>นครกวางโจว</placeName> อยู่ใน<placeName>มณฑลกวางตุ้ง</placeName> ความสำคัญคือการที่อยู่ติดกับ<placeName>ฮ่องกง</placeName> ทำให้<placeName>กวางโจว</placeName>เป็นเมืองหน้าด่าน และเป็นประตูสู่การค้า<placeName>โลก</placeName>ของ<placeName>จีน</placeName>มาตั้งอดีต อีกทั้งยังมีอาณาเขตติด<placeName>แม่น้ำจูเจียง</placeName> จึงทำให้<placeName>กวางโจว</placeName> ตั้งแต่สมัยเปิดประเทศทำให้ <placeName>กวางโจว</placeName> เป็นเมืองที่มีการค้าขายกับต่างประเทศถึง 99%</p>
<p>แม้ว่าหลังจาก<placeName>จีน</placeName>เปิดประเทศในปี ค.ศ.1979 และมีมาตรการเขตเศรษฐกิจพิเศษขึ้น 4 แห่ง หลังจากนั้นก็มีการพัฒนาเมืองชายฝั่งทะเล 14 เมือง ทำให้เมืองต่างๆ เหล่านี้มีการติดต่อทำการค้ากับต่างประเทศได้ ทั้ง <placeName>ต้าเหลียน</placeName> <placeName>เทียนจิน</placeName> <placeName>เซี่ยงไฮ้</placeName> <placeName>หนิงโป</placeName> <placeName>ชิงเต่า</placeName> ฯลฯ ทำให้สินค้าผ่านช่องทางเข้า<placeName>กวางโจว</placeName>ลดลงเหลือ 38% แต่แม้ว่าของที่เข้า<placeName>กวางโจว</placeName>จะลดลง แต่มูลค่าสินค้าที่เข้าออกในช่องทางนี้กลับเพิ่มขึ้นเป็นลำดับ และยังเป็นช่องทางที่ยังมีการค้าขายมากที่สุดใน<placeName>จีน</placeName></p>
<p>อย่างไรก็ดี ในอดีต <placeName>จีน</placeName>ถือว่าเป็นประเทศที่มีเส้นทางคมนาคมที่ยังไม่พัฒนามากนัก มีต้นทุนการขนส่ง 50% ของจีดีพี แต่ปัจจุบันนี้ก็มีการพัฒนาขึ้นเป็นลำดับ จาก 50% เหลือ 40% ใน 30 ปีก่อน หลังจากนั้นเหลือ 30% ใน 20 ปีที่แล้ว และเหลือ21% ใน 10 ปีก่อน แต่ว่าเวลานี้ไม่ใช่แล้ว เพราะจีนได้มีการพัฒนาถนนหนทาง มีเส้นทางซุปเปอร์ไฮเวย์หลายสาย มีทางด่วนมากมายที่พัฒนาเทคโนโลยีมาจาก <placeName>ประเทศเยอรมันนี</placeName> <placeName>ยุโรป</placeName> <placeName>ญี่ปุ่น</placeName>และ<placeName>สหรัฐอเมริกา</placeName></p>
<p>ปัจจุบัน<placeName>จีน</placeName>มีทางด่วนทั่วทั้ง<placeName>ประเทศจีน</placeName> 5 หมื่นกว่ากิโลเมตร รถไฟเก่าๆ กลายเป็นรถไฟรางคู่ที่เป็นรถด่วน 205 กิโลเมตรต่อชั่วโมง และคาดว่าจะมีรถไฟที่วิ่ง 205 กิโลเมตรต่อชั่วโมง ทั่วประเทศใน 2 ปีข้างหน้า ส่วนเส้นทาง<placeName>ปักกิ่ง</placeName>-<placeName>เซี่ยงไฮ้</placeName> ได้พัฒนาความเร็วขึ้นได้เป็น 300 กิโลเมตรต่อชั่วโมงแล้ว และกำลังจะทำเส้นทางต่อมาถึง<placeName>กวางโจว</placeName>ในอนาคตอันใกล้นี้ด้วย</p>
<p>ดังนั้นการพัฒนาโลจิสติกส์ของ<placeName>ประเทศจีน</placeName> จึงคาดได้ว่าจะพัฒนาอย่างไม่หยุดยั้งในอนาคต การที่<placeName>ไทย</placeName>ร่วมมือกับ<placeName>จีน</placeName>ด้านการสร้างเมืองคู่แฝดโลจิสติกส์ครั้งนี้ หากสำเร็จนอกจาก<placeName>ไทย</placeName>จะสามารถลดต้นทุนการขนส่งจาก<placeName>ไทย</placeName>ไป<placeName>จีน</placeName>แล้ว <placeName>ไทย</placeName>ยังสามารถส่งสินค้าไปทั่ว<placeName>ประเทศจีน</placeName>ได้เร็วขึ้น จากปัจจุบันที่มีปัญหาการขนส่งสินค้า<placeName>ไทย</placeName>ไปทางภาคตะวันออกเฉียงเหนือ และภาคตะวันตกเฉียงเหนือได้ยาก แต่อนาคตก็จะสามารถกระจายได้ทั่วประเทศ และอาจต่อเนื่องไปยัง<placeName>ประเทศรัสเซีย</placeName>ได้ด้วย</p>
<p>เรือ-บก-อากาศพร้อมเชื่อม 23 ตลาดสินค้า<placeName>จีน</placeName></p>
<p>สำหรับการร่วมมือเป็นเมืองคู่แฝดโลติสติกส์ระหว่าง<placeName>ไทย</placeName>-<placeName>จีน</placeName>ครั้งนี้ มิสเตอร์ไชน่า เปิดเผยว่าใน<placeName>ประเทศไทย</placeName>จะใช้<placeName>กรุงเทพมหานคร</placeName> โดยอาจจะใช้บริเวณแถวๆ<placeName>บางนา</placeName>-<placeName>ตราด</placeName> เป็นศูนย์กลาง ร่วมมือกับ<placeName>นครกวางโจว</placeName> เพราะมีความเหมาะสมหลายด้านทั้งการคมนาคมทางบก ทางน้ำ และทางอากาศ</p>
<p>เนื่องจากบริเวณแถว<placeName>บางนา</placeName>-<placeName>ตราด</placeName> จะใกล้กับ<placeName>สนามบินสุวรรณภูมิ</placeName> ก็จะเชื่อม<placeName>สนามบินไป๋หยุน</placeName> ที่อยู่ใน<placeName>เขตไป๋หยุน</placeName> และมีบางส่วนติด<placeName>เขตฮัวตู</placeName> ซึ่งเป็นเขตสำคัญของ<placeName>กวางโจว</placeName>ในการพัฒนาสินค้าหลายชนิด อาทิ อิเล็กทรอนิกส์ และสิ่งทอ</p>
<p>ขณะที่ท่าเรือ แถว<placeName>บางนา</placeName>-<placeName>ตราด</placeName>จะไม่ไกล จาก<placeName>ท่าเรือแหลมฉบัง</placeName> และ<placeName>ท่าเรือคลองเตย</placeName> ส่วนของ<placeName>กวางโจว</placeName>จะมีท่าเรือที่บริเวณลุ่ม<placeName>แม่น้ำจูเจีย</placeName>ง</p>
<p>สำหรับทางบก จะมีเส้นทาง East-West Economic Corridors และ North 'South Corridors ผ่านเส้นทาง<placeName>คุนมั่น</placeName>-<placeName>กงลู่</placeName> ที่เชื่อมระหว่างกัน โดยเฉพาะเส้นทาง R9 ที่เชื่อมผ่าน<placeName>เวียดนาม</placeName> ไปยัง<placeName>ประเทศจีน</placeName>ที่ด่านมิตรภาพ (เยี่ยวหวีกวน) <placeName>เมืองผิงเสียว</placeName> ที่จะเชื่อมต่อไปยังศูนย์โลจิสติกส์ ณ <placeName>นครกวางโจว</placeName> ได้ง่าย และเส้นทาง R3 จาก<placeName>กวางซี</placeName>-<placeName>ยูนนาน</placeName>-<placeName>12 ปันนา</placeName>-<placeName>บ่อหาน</placeName>-<placeName>บ่อเต็น</placeName>-<placeName>เชียงราย</placeName> ก็ได้ด้วย</p>
<p>สำหรับคอนเซ็ปต์เมืองคู่แฝดโลจิสติกส์เบื้องต้น <placeName>กวางโจว</placeName>จะมีการสร้างตลาดสินค้าสำคัญๆ ขึ้นมา 23 ตลาด โดยจุดเด่นคือ 1 สินค้า 1 ตลาด เช่น <placeName>ตลาดเจียงหนาน</placeName> เป็นตลาดผลไม้ และจะมีการพัฒนาแต่ละตลาดให้ทันสมัยมากขึ้น นอกจากนี้ก็มีตลาดเครื่องใช้ไฟฟ้า ตลาดเสื้อผ้าเป็นต้น</p>
<p>สำหรับ<placeName>ไทย</placeName>ก็ควรจะจัดหาตลาดขึ้นมาเชื่อมแต่ละตลาด โดยตลาดผลไม้อาจจะใช้<placeName>เมืองจันทบุรี</placeName>เป็นศูนย์กลาง สำหรับตรงส่วน<placeName>บางนา</placeName>-<placeName>ตราด</placeName> อยู่ใกล้<placeName>จังหวัดสมุทรปราการ</placeName> ซึ่งปัจจุบันถือเป็นดงเอสเอ็มอีด้านอาหารสำคัญของ<placeName>ไทย</placeName> ก็จะใช้เป็นศูนย์กลางอาหาร เป็นต้น ซึ่งเมื่อพัฒนาตลาดคู่กันได้สำเร็จแล้ว ก็จะมีการคัดเลือกสินค้าส่งไปขายที่ดี โดยควรจะเน้นสินค้าระดับไฮเอนด์เป็นหลัก</p>
<p>'ต่อไปจีนส่งสินค้า<placeName>จีน</placeName>มาที่<placeName>ไทย</placeName>แล้วก็จะสามารถส่งต่อสินค้าไปประเทศคู่ค้าอื่นๆ ได้ง่ายด้วย เช่น <placeName>อินเดีย</placeName> หรืออาเซียน เพราะ<placeName>ไทย</placeName>เป็นประตูเชื่อมสู่อาเซียนอยู่แล้ว ขณะที่<placeName>ไทย</placeName>ก็จะกระจายสินค้าไป<placeName>จีน</placeName>ได้มากขึ้น รวมถึงส่งต่อไป<placeName>รัสเซีย</placeName>ได้อีกด้วย ถือว่าได้ประโยชน์ทั้ง 2 ฝ่าย'</p>
<p>ดัน 13 กลุ่มอุตฯหวังลดต้นทุน-แข่งขันได้</p>
<p>ไพโรจน์ สัญญะเดชากุล อธิบดีกรมอุตสาหกรรมพื้นฐานและการเหมืองแร่ กระทรวงอุตสาหกรรม กล่าวว่า เป้าหมายด้านโลจิสติกส์ของ<placeName>ประเทศไทย</placeName>คือ ต้องสามารถเพิ่มขีดความสามารถในการแข่งขันของ<placeName>ประเทศไทย</placeName>ให้ได้มากที่สุด และสามารถลดต้นทุนด้านการคือครองสินค้าและวัตถุดิบ ซึ่งเกิดจากภาคอุตสาหกรรมเป็นหลัก ที่มีสัดส่วนสูงถึงร้อยละ 45.0 ของต้นทุนโลจิสติกส์ต่อ GDP (19%) หรือคิดเป็นร้อยละ 8.5 ต่อ GDP ลงให้ได้</p>
<p>สำหรับอุตสาหกรรมเป้าหมายทั้งระยะต้นและระยะกลาง จะมี 13 กลุ่มอุตสาหกรรม ได้แก่ อาหาร,น้ำตาลทราย,ยานยนต์และชิ้นส่วนยานยนต์,เหล็กและเหล็กกล้า,เครื่องใช้ไฟฟ้าและอิเล็กทรอนิกส์,ยา,เหมืองแร่,เซรามิก,หัตถอุตสาหกรรม,สิ่งทอและเครื่องนุ่งห่ม,ปิโตรเคมีและพลาสติก,ผลิตภัณฑ์จากยางพารา และของเสียและวัสดุเหลือใช้ ซึ่งนอกจากมุ่งประสานความร่วมมือกับทั้งภาครัฐและภาคเอกชน ซึ่งหากได้ร่วมมือกับ<placeName>จีน</placeName> นอกจากจะช่วยในการลดต้นทุนการผลิต เพิ่มประสิทธิภาพ สร้างมูลค่าเพิ่มให้สินค้าแล้ว ยังเป็นการบูรณาการระบบโลจิสติกส์ของประเทศให้มีการเพิ่มโอกาสในการเชื่อมโยงห่วงโซ่อุปทานได้มากขึ้นด้วย</p>
<p>ทั้งนี้ ในเดือนสิงหาคม ทางกระทรวงอุตสาหกรรม และ ทางสสว. ได้เตรียมจัดกิจกรรมโรดโชว์ เพื่อศึกษาดูงานศูนย์โลจิสติกส์ ณ <placeName>นครกวางโจว</placeName> และจะมีการลงนามความร่วมมือด้านการส่งเสริมการลงทุน<placeName>ไทย</placeName>-<placeName>กวางโจว</placeName> ซึ่งจะเป็นโอกาสธุรกิจด้านโลจิสติกส์ และ จะมีการจับคู่พันธมิตรธุรกิจการค้าระหว่าง SMEs <placeName>ไทย</placeName>-<placeName>จีน</placeName>ด้วย เชื่อโอกาสนี้จะทำให้ SMEs <placeName>ไทย</placeName>-<placeName>จีน</placeName>มีการร่วมมือทำการค้ากันได้มากขึ้นด้วย</p></body>
</news>
