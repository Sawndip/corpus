<teiHeader>
<fileDesc>
<titleStmt>
  <title>อธิบดีกรมควบคุมมลพิษ  เผย กากอุตสาหกรรมอันตรายร้อยละ 80 ไม่ได้มีการนำเข้าสู่ระบบการจัดการ  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090010&tb=N255206&return=ok&news_headline="%cd%b8%d4%ba%b4%d5%a1%c3%c1%a4%c7%ba%a4%d8%c1%c1%c5%be%d4%c9%20%20%e0%bc%c2%20%a1%d2%a1%cd%d8%b5%ca%d2%cb%a1%c3%c3%c1%cd%d1%b9%b5%c3%d2%c2%c3%e9%cd%c2%c5%d0%2080%20%e4%c1%e8%e4%b4%e9%c1%d5%a1%d2%c3%b9%d3%e0%a2%e9%d2%ca%d9%e8%c3%d0%ba%ba%a1%d2%c3%a8%d1%b4%a1%d2%c3%20"  </bibl>
</sourceDesc>
</fileDesc>
</teiHeader>
<news>
<headline>อธิบดีกรมควบคุมมลพิษ  เผย กากอุตสาหกรรมอันตรายร้อยละ 80 ไม่ได้มีการนำเข้าสู่ระบบการจัดการ</headline>
<lead>อธิบดีกรมควบคุมมลพิษ ระบุ กากอุตสาหกรรมอันตรายร้อยละ 80 ไม่ได้มีการนำเข้าสู่ระบบการจัดการ เร่งใช้มาตรการเพื่อกำกับดูแลไม่ให้มีการลักลอบทิ้ง พร้อมติดตามตรวจสอบการขนส่งและการกำจัดให้มีประสิทธิภาพยิ่งขึ้น</lead>
<neck></neck>
<body><p>นายสุพัฒน์ หวังวงศ์วัฒนา อธิบดีกรมควบคุมมลพิษ กล่าวว่า ที่ผ่านมา การดำเนินคดีกับผู้ลักลอบทิ้งกากอุตสาหกรรมอันตรายมักหาตัวผู้เป็นเจ้าของ กากค่อนข้างลำบาก แต่ระยะหลังมีคดีที่สามารถดำเนินการกับผู้ลักลอบทิ้งได้ โดยเฉพาะใน<placeName>เขตมาบตาพุด</placeName> ซึ่งได้ส่งเจ้าหน้าที่ตรวจสอบและส่งเรื่องให้ตำรวจดำเนินคดีตามกฎหมาย ทั้งที่เป็นเจ้าของกากของเสียและผู้ขนส่ง ทั้งนี้กรมฯ ได้ร่วมกับกระทรวงอุตสาหกรรมตั้งคณะทำงานร่วม เพื่อพิจารณากรณีมีการทิ้งกากอุตสาหกรรมที่เป็นอันตราย โดยสืบค้นที่มาของของเสียและผู้ขนส่ง เพื่อให้การดำเนินคดีมีประสิทธิภาพ ส่วนปัญหาที่ผ่านมา พบว่ากากอุตสาหกรรมอันตรายประมาณร้อยละ 80 ไม่ได้มีการนำเข้าสู่ระบบการจัดการ เนื่องจากทางราชการขาดกำลังเจ้าหน้าที่เพียงพอที่จะเข้าไปตรวจสอบ ดังนั้น จึงมีการเสนอคณะรัฐมนตรีให้กระทรวงอุตสาหกรรม เร่งนำส่วนดังกล่าวเข้าสู่ระบบทั้งหมด และเสนอให้ปรับปรุงระบบเอกสารกำกับการเคลื่อนย้ายขนส่งและการกำจัด ให้มีประสิทธิภาพมากยิ่งขึ้น และหลังจากนี้คณะทำงานร่วมของทั้ง 2 กระทรวง จะนัดประชุมหารือร่วมกัน เพื่อจัดทำแผนปฏิบัติการว่าในแต่ละมาตรการที่คณะรัฐมนตรีเห็นชอบจะดำเนินการ อย่างไร กรอบเวลาที่จะให้แล้วเสร็จ รวมทั้งบุคคลใดจะรับผิดชอบ ซึ่งก็จะทำให้มีความชัดเจนมากยิ่งขึ้นในทางปฏิบัติ</p></body>
</news>
