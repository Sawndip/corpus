<teiHeader>
<fileDesc>
<titleStmt>
  <title>พนง.แอร์อินเดียผละงานประท้วงเพราะเงินเดือนออกช้า  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-03 17:49:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000075651  </bibl>
</sourceDesc>
</fileDesc>
</teiHeader>
<news>
<headline>พนง.แอร์<placeName>อินเดีย</placeName>ผละงานประท้วงเพราะเงินเดือนออกช้า</headline>
<lead>พนักงานของสายการบินแอร์<placeName>อินเดีย</placeName> สายการบินแห่งชาติของ<placeName>อินเดีย</placeName> ก่อหวอดสไตรก์ทั่วประเทศในวันนี้ (3) เพื่อประท้วงหลังจากฝ่ายบริหารไม่สามารถออกเงินเดือนได้ตรงเวลา</lead>
<neck></neck>
<body><p>สหภาพใหญ่ 2 สหภาพของสายการบินแอร์<placeName>อินเดีย</placeName> ระดมพนักงานให้ออกมาประท้วง แม้ว่าฝ่ายบริหารขู่ว่าจะลดค่าจ้างพนักงานที่เข้าร่วม หลังจากเมื่อเดือนที่แล้วฝ่ายบริหารของแอร์<placeName>อินเดีย</placeName>ออกหนังสือแจ้งพนักงาน ว่า จะยับยั้งการจ่ายเงินเดือนรวม 75 ล้านดอลลาร์ไปจนกระทั่งวันที่ 15 กรกฎาคม แต่ในเวลาต่อมา ประกาศว่า จะจ่ายให้พนักงานระดับล่างก่อนภายในวันพรุ่งนี้ (3)</p>
<p>เลขาธิการของสหภาพพนักงานการบิน เผยกับสำนักข่าวเพรสทรัสต์แห่ง<placeName>อินเดีย</placeName> ว่า พวกเขาผละงานประท้วงเป็นเวลา 2 ชั่วโมง เพราะฝ่ายบริหารล้มเหลวที่จะทำตามคำมั่นว่าจะจ่ายเงินเดือนประจำเดือนที่แล้วภายในวันนี้ โดยการประท้วงชูป้ายประณามที่สำนักงานต่างๆ ใน<placeName>กรุงนิวเดลี</placeName>และ<placeName>เมืองมุมไบ</placeName> แต่เที่ยวบินทุกเที่ยวยังเเดินทางไปตามปกติ</p>
<p>โฆษกของแอร์<placeName>อินเดีย</placeName>ไม่ได้ให้ความเห็นว่าพนักงานจะได้รับเงินเดือนหรือไม่ แต่บอกกับเอเอฟพีว่า เมือพนักงานสร้างความปั่นป่วน เราก็จะไม่อาจเห็นการจ่ายให้พวกเขา เพราะพวกเขาควรจะรอถึงสัปดาห์ที่ 3 ตามคำสัญญา ไม่ใช่ประกาศความปั่นป่วนในสัปดาห์ที่ 2 นี้</p>
<p>แอร์<placeName>อินเดีย</placeName>กำลังเชิญวิกฤติเศรษฐกิจอย่างหนักเช่นเดียวกับสายการบินทั่ว<placeName>โลก</placeName> ราคาเชื้อเพลิงที่สูงประกอบกับผู้โดยสารน้อยทำให้แอร์<placeName>อินเดีย</placeName>ขาดทุนประมาณ 800 ล้านดอลลาร์ มีหนี้ 4,000 ล้านดอลลาร์<placeName>สหรัฐ</placeName>ในปีที่ผ่านมา</p>
<p>และเมื่อเดือนที่แล้ว แอร์<placeName>อินเดีย</placeName> ก็ขอให้พนักงานระดับผู้จัดการใหญ่ไม่รับเงินเดือน 1 เดือน เพื่อช่วยให้บริษัทอยู่รอด</p></body>
</news>
