<teiHeader>
<fileDesc>
<titleStmt>
  <title>เชลล์ยอมควักกระเป๋าจบคดีในไนจีเรีย  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/100609/6002  </bibl>
</sourceDesc>
</fileDesc>
</teiHeader>
<news>
<headline>เชลล์ยอมควักกระเป๋าจบคดีใน<placeName>ไนจีเรีย</placeName></headline>
<lead>"รอยัลดัชเชลล์"  บริษัทน้ำมันยักษ์ใหญ่  ยอมจ่ายเงินยอมความ  15.5  ล้านดอลลาร์<placeName>สหรัฐ</placeName>  เพื่อยุติคดีฟ้องร้องที่บริษัทถูกกล่าวหาว่าสมคบคิดกับรัฐบาลเผด็จการทหาร<placeName>ไนจีเรีย</placeName> กระทำการละเมิดสิทธิมนุษยชนใน<placeName>ไนจีเรีย</placeName>เมื่อ  14  ปีก่อน</lead>
<neck></neck>
<body><p>รอยัลดัชเชลล์ถูกกล่าวหาว่าร่วมมือกับรัฐบาลทหารของ<placeName>ไนจีเรีย</placeName>สังหารกลุ่มนักเคลื่อนไหวต่อต้านการดำเนินธุรกิจของบริษัทใน<placeName>ไนจีเรีย</placeName>เมื่อปี2548หนึ่งในนักเคลื่อนไหว 9 คนที่ถูกกำจัดโดยการตัดสินแขวนคอคือเคนซาโร-วิวานักเขียนชื่อดังหนึ่งในชาวชนเผ่าโอโกนีที่ต่อสู้เพื่อปกป้องทรัพยากรน้ำมันของ<placeName>ไนจีเรีย</placeName>ผู้ส่งออกน้ำมันรายใหญ่อันดับ8ของ<placeName>โลก</placeName>มาอย่างยาวนาน</p>
<p> บรรดาญาติของเหยื่อนำเรื่องยื่นฟ้องรอยัลดัชเชลล์ฐานละเมิดสิทธิมนุษยชนต่อศาล<placeName>สหรัฐ</placeName>ครั้งแรกเมื่อปี 2549คดีนี้นับเป็นหนึ่งในไม่กี่คดีที่กฎหมาย<placeName>สหรัฐ</placeName>เปิดทางให้ยื่นฟ้องได้แม้เหตุการณ์จะไม่ได้เกิดขึ้นใน<placeName>สหรัฐ</placeName></p>
<p> พอลฮอฟฟ์แมนทนายความของเหยื่อจากการจ่ายเงินยอมความมีขึ้นก่อนหน้าที่ศาลชั้นต้นประจำ<placeName>เขตแมนฮัตตัน</placeName>ของ<placeName>สหรัฐ</placeName>จะเริ่มต้นไต่สวนคดีนี้ในสัปดาห์หน้า ซึ่งญาติๆของเหยื่อต่างพอใจกับผลที่ออกมา "พ่อผมคงดีใจที่ผลออกมาเป็นแบบนี้"เคน ซาโร-วิวาจูเนียร์วัย40ปีบุตรชายของเคนซาโร-วิวากล่าว</p>
<p> ฮอฟฟ์แมนระบุว่า เงินจำนวน5ล้านดอลลาร์จะเก็บไว้เป็นเงินกองกลางเพื่อผลประโยชน์ร่วมกันของชาวโอโกนี ส่วนเงินก้อนที่เหลือจะจ่ายชดเชยให้ครอบครัวและจ่ายค่าทนาย"เราฟ้องร้องเชลล์มายาวนานถึง 13ปีและวันนี้ทุกอย่างสิ้นสุดลงแล้วครอบครัวของเหยื่อจะได้รับการชดเชยกับความทุกข์ทรมานที่เผชิญมา"เขากล่าวต่อ</p>
<p> อย่างไรก็ดี เชลล์ยังยืนกรานว่าบริษัทไม่ได้ทำผิดตามที่ถูกกล่าวหาและที่ยอมจ่ายเงินชดเชยก็เพราะต้องการให้คดีความจบลงเท่านั้น</p>
<p> ก่อนหน้านี้ ยังไม่มีบริษัทร่วมทุนต่างชาติรายใดถูกศาล<placeName>สหรัฐ</placeName>ตัดสินให้แพ้คดีละเมิดสิทธิมนุษยชน นอกจากคดีนี้แล้วยังมีคดีอื่นที่บริษัทน้ำมันยักษ์ใหญ่ถูกฟ้องร้องรวมถึงเอ็กซอนโมบิลที่กำลังถูกชาวบ้านที่<placeName>อินโดนีเซีย</placeName>ฟ้องร้องคดีทารุณและสังหารคนท้องถิ่นและเชฟรอนที่อยู่ระหว่างรอศาลตัดสินว่าจะต้องจ่ายเงิน2.7หมื่นล้านดอลลาร์ในคดีที่ถูกกล่าวหาว่าปล่อยมลพิษทำลายพื้นที่<placeName>ป่าแถบอะเมซอน</placeName>ของ<placeName>เอกวาดอร์</placeName>หรือไม่</p></body>
</news>
