<teiHeader>
<fileDesc>
<titleStmt>
  <title>'โสมแดง'ขู่โต้กลับวอชิงตันพันเท่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/180609/6406  </bibl>
</sourceDesc>
</fileDesc>
</teiHeader>
<news>
<headline>'โสมแดง'ขู่โต้กลับ<placeName>วอชิงตัน</placeName>พันเท่า</headline>
<lead><placeName>เกาหลีเหนือ</placeName>ประกาศกร้าว  ขู่<placeName>สหรัฐ</placeName>และพันธมิตร  หากยังขืนยั่วยุจะใช้ปฏิบัติการทางทหารตอบโต้กลับเป็นพันเท่า  ท่ามกลางกระแสข่าว<placeName>เปียงยาง</placeName>เตรียมผุดฐานทดสอบมิสไซล์ที่มีพิสัยการยิงได้ไกลถึง<placeName>สหรัฐ</placeName></lead>
<neck></neck>
<body><p>คำเตือนล่าสุดจาก<placeName>เกาหลีเหนือ</placeName>มีขึ้นเพียงไม่กี่ชั่วโมงหลังประธานาธิบดีบารัก โอบามาแห่ง<placeName>สหรัฐ</placeName>ประกาศว่าโสมแดงเป็นภัยคุกคามที่น่ากลัวของ<placeName>โลก</placeName> พร้อมให้คำมั่นจะบังคับใช้มาตรการคว่ำบาตรลงโทษ<placeName>เกาหลีเหนือ</placeName>ตามมติล่าสุดของสหประชาชาติอย่างแข็งขัน</p>
<p> ประธานาธิบดีโอบามาและประธานาธิบดีลีมุงบักของ<placeName>เกาหลีใต้</placeName>พบหารือกันที่<placeName>กรุงวอชิงตัน</placeName>เมื่อวันอังคารผู้นำทั้งสองเห็นชอบร่วมกันเสริมสร้างความเป็นพันธมิตรทั้งในระดับ<placeName>โลก</placeName>และระดับภูมิภาคเพื่อช่วยโน้มน้าวให้<placeName>เกาหลีเหนือ</placeName>ยอมยกเลิกโครงการนิวเคลียร์</p>
<p> <placeName>เปียงยาง</placeName>อ้างว่าต้องการครอบครองนิวเคลียร์ไว้สกัดกั้นการโจมตีจาก<placeName>สหรัฐ</placeName>พร้อมกล่าวว่าทางการ<placeName>วอชิงตัน</placeName>กำลังรวมหัวกับ<placeName>เกาหลีใต้</placeName>วางแผนโค่นล้มรัฐบาล<placeName>เกาหลีเหนือ</placeName>ภายใต้การนำของคิมจองอิลซึ่งล่าสุดมีข่าวว่าเขากำลังสืบทอดอำนาจให้แก่บุตรชายคนเล็กวัย26ปี</p>
<p> "หากสหรัฐและพรรคพวกรุกล้ำอธิปไตยของเราแม้เพียงนิดเดียวทั้งทหารและประชาชนของเราจะใช้มาตรการทางทหารตอบโต้กลับมากกว่าเป็นพันเท่า" หนังสือพิมพ์มินจูโจซันของทางการ<placeName>เกาหลีเหนือ</placeName>ระบุในบทวิจารณ์</p>
<p> นอกจากนี้บทวิจารณ์ยังเขียนถึงประธานาธิบดีโอบามาว่าเป็น"คนหน้าไว้หลังหลอก"ต่อหน้าทำเป็นรณรงค์เพื่อ<placeName>โลก</placeName>ปลอดนิวเคลียร์แต่ลับหลังแอบพัฒนานิวเคลียร์เสียเอง"โครงการนิวเคลียร์ไม่ใช่เอกสิทธิ์สำหรับสหรัฐแต่เพียงผู้เดียว"</p>
<p> <placeName>เกาหลีเหนือ</placeName>กลับมาอยู่ในความสนใจของทั่ว<placeName>โลก</placeName>อีกครั้งหลังการทดสอบนิวเคลียร์หนสองเมื่อวันที่ 25พ.ค.ล่าสุดคณะมนตรีความมั่นคงแห่งสหประชาชาติ(ยูเอ็นเอสซี)ลงมติคว่ำบาตรโสมแดงเข้มงวดขึ้น ทั้งเปิดทางให้ตรวจค้นเรือสินค้า<placeName>เกาหลีเหนือ</placeName>และปิดกั้นช่องทางการเงินที่เปียงยางใช้เป็นทุนเดินหน้าโครงการนิวเคลียร์</p>
<p> วันพุธ หนังสือพิมพ์ดองเออิลโบของ<placeName>เกาหลีใต้</placeName>รายงานว่าโสมแดงกำลังถอนเงินจากธนาคารแห่งหนึ่งใน<placeName>มาเก๊า</placeName>เพราะเกรงว่าอาจถูกสหประชาชาติสั่งอายัด</p>
<p> ด้านหนังสือพิม์ซานเกอิของ<placeName>ญี่ปุ่น</placeName>ระบุว่ามีสัญญาณชี้ว่า<placeName>เกาหลีเหนือ</placeName>กำลังเตรียมความพร้อมของฐานทดสอบยิงขีปนาวุธ2แห่งแห่งแรกตั้งอยู่แถบชายฝั่งตะวันออกเฉียงเหนือส่วนอีกแห่งอยู่ทางตะวันตกเฉียงเหนือสอดคล้องกับรายงานข่าวของหนังสือพิมพ์โชซุนอิลโบที่อ้างแหล่งข่าวจากรัฐบาล<placeName>โซล</placeName>ระบุว่ารถไฟขบวนพิเศษของ<placeName>เกาหลีเหนือ</placeName>เพิ่งขนขีปนาวุธพิสัยไกลติดหัวรบนิวเคลียร์ไปส่งยังฐานยิงทางตะวันออกเฉียงเหนือ หลังก่อนหน้านี้เพิ่งลำเลียงไปไว้ที่ฐานยิงแห่งใหม่แถบชายฝั่งตะวันตก</p>
<p> อย่างไรก็ดี กระทรวงการรวมชาติและกระทรวงการคลังรวมถึงหน่วยข่าวกรองของ<placeName>เกาหลีใต้</placeName>บอกว่าขณะนี้ยังไม่สามารถยืนยันรายงานข่าวทั้งหมดได้ขณะเดียวกันเจ้าหน้าที่เพนตากอนเตือนเมื่อวันอังคารว่า<placeName>เกาหลีเหนือ</placeName>อาจใช้เวลา3ปีพัฒนาขีปนาวุธจนสามารถยิงโจมตี<placeName>สหรัฐ</placeName>ได้หากไม่มีการตรวจสอบอย่างจริงจัง</p></body>
</news>
