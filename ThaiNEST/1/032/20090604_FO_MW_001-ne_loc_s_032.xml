<teiHeader>
<fileDesc>
<titleStmt>
  <title>บิ๊กผู้อนุมัติลงทุนของจีนชี้ช่องรวย!แนะคนไทยลงทุน ‘4ธุรกิจ’ดาวรุ่งในนครเซี่ยงไฮ้  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-06-04 13:34:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000062799  </bibl>
</sourceDesc>
</fileDesc>
</teiHeader>
<news>
<headline>บิ๊กผู้อนุมัติลงทุนของ<placeName>จีน</placeName>ชี้ช่องรวย!แนะคน<placeName>ไทย</placeName>ลงทุน ‘4ธุรกิจ’ดาวรุ่งใน<placeName>นครเซี่ยงไฮ้</placeName></headline>
<lead>ผู้อนุมัติการลงทุนให้กับต่างชาติของ<placeName>มหานครเซี่ยงไฮ้</placeName> และทึ่ปรึกษากฎหมาย<placeName>เซี่ยงไฮ้</placeName> แนะนำช่องทางการลงทุนใน<placeName>เซี่ยงไฮ้</placeName>ให้รวย ชี้ 4 ธุรกิจคน<placeName>ไทย</placeName>เจ๋ง โดยเฉพาะการบริหารการโรงแรมที่ดีที่สุดใน<placeName>โลก</placeName> ร้านอาหาร-สินค้าเอกลักษณ์<placeName>ไทย</placeName>ก็ได้รับความนิยมสูง ขณะที่ประธานสภาธุรกิจ<placeName>ไทย</placeName>-<placeName>จีน</placeName> มองการบริการด้านยานยนต์ครบวงจร เป็นธุรกิจดาวเด่นเจาะกลุ่มไฮเอนด์ใน<placeName>เซี่ยงไฮ้</placeName></lead>
<neck><p>ผู้เคยสัมผัส<placeName>เซี่ยงไฮ้</placeName>ระดับปรมจารย์หลายคนในเมือง<placeName>ไทย</placeName> ต่างเคยพูดเป็นเสียงเดียวกันว่า <placeName>เซี่ยงไฮ้</placeName>เมื่อ 10 ปีก่อน กับ<placeName>เซี่ยงไฮ้</placeName>วันนี้ มีความแตกต่างกันแบบหน้ามือหลังมือ <placeName>มหานครเซี่ยงไฮ้</placeName> จากอดีตที่มีตึกสูงไม่กี่แห่ง และเป็นเพียงหมู่บ้านประมง แต่ปัจจุบัน<placeName>เซี่ยงไฮ้</placeName>กลับเป็นเมืองใหญ่ที่สุด และเป็นเมืองเศรษฐกิจอันดับ 1 ของ<placeName>สาธารณรัฐประชาชนจีน</placeName> มีอัตราการเจริญเติบโตทางเศรษฐกิจสูงที่สุดใน<placeName>จีน</placeName> มีตึกสูงระฟ้านับไม่ถ้วน</p> <p>ความเจริญของ<placeName>เซี่ยงไฮ้</placeName>ปัจจุบัน ได้รับขนานนามว่าเป็น “นครปารีสแห่งตะวันออก” ถูกจัดให้เป็นกลุ่มมหานครไฮโซอันดับ 5 ของ<placeName>โลก</placeName> รองจาก <placeName>กรุงวอชิงตัน ดี.ซี</placeName> และ<placeName>เมืองนิวยอร์ก</placeName> <placeName>ประเทศสหรัฐอเมริกา</placeName> <placeName>กรุงลอนดอน</placeName> <placeName>ประเทศอังกฤษ</placeName> และ<placeName>กรุงปารีส</placeName> <placeName>ประเทศฝรั่งเศส</placeName> ขณะเดียวกันประชากรใน<placeName>เซี่ยงไฮ้</placeName>ก็เป็นประชากรที่มีอำนาจซื้อมากที่สุดเมืองหนึ่งใน<placeName>โลก</placeName>เช่นกัน</p> <p>ทำให้ที่ผ่านมารัฐบาล<placeName>จีน</placeName>ได้ใช้<placeName>มหานครเซี่ยงไฮ้</placeName>เชิญชวนนักลงทุนต่างชาติเข้ามาลงทุนในมหานครแห่งนี้มากมาย หลายรายประสบความสำเร็จจนร่ำรวยมหาศาลมาแล้ว ขณะที่ต้องยอมรับว่าบริษัทข้ามชาติหลายแห่งก็ต้องประสบภาวะล้มเหลวไม่น้อย ฉะนั้นการเข้าไปลงทุนใน<placeName>เซี่ยงไฮ้</placeName>วันนี้จึงไม่ใช่เรื่องง่าย โดยเฉพาะคู่แข่งที่มีจำนวนมาก แต่ใช่ว่าจะสิ้นหวัง หากนักลงทุนรู้จักช่องทางและเทคนิคในการลงทุนที่<placeName>มหานครเซี่ยงไฮ้</placeName></p> <p>เหตุนี้ธนากร เสรีบุรี ประธานสภาธุรกิจ<placeName>ไทย</placeName><placeName>จีน</placeName> ร่วมกับศูนย์ศึกษาธุรกิจ<placeName>ไทย</placeName>-<placeName>จีน</placeName> <placeName>มหาวิทยาลัยหอการค้าไทย</placeName> ได้จัดสัมมนา “ลู่ทางการลงทุนให้รวยใน<placeName>เซี่ยงไฮ้</placeName>” เมื่อวันพุธที่ 27 พฤษภาคม ที่ผ่านมา โดยได้เชิญบุคลากรสำคัญจาก<placeName>จีน</placeName>คือ มร.จู เหวิน ปิน (Zhu Wen Bin) รองประธานคณะกรรมการการลงทุนต่างชาติ <placeName>นครเซี่ยงไฮ้</placeName> และ มร.หลี่ เผย เหลียง (Li Pei Liang) ผู้อำนวยการกองการบริหารลงทุนต่างชาติ <placeName>นครเซี่ยงไฮ้</placeName> และที่ปรึกษากฎหมายของรัฐบาล<placeName>เซี่ยงไฮ้</placeName> มาให้ข้อมูลการค้าการลงทุนใน<placeName>เซี่ยงไฮ้</placeName>ให้ประสบความสำเร็จ</p></neck>
<body><p>ยัน<placeName>เซี่ยงไฮ้</placeName>ศก.โตต่อเนื่อง</p>
<p>มร.จู เหวิน ปิน กล่าวถึงข้อมูลสภาวะเศรษฐกิจของ<placeName>เซี่ยงไฮ้</placeName>ในปัจจุบันว่า <placeName>เซี่ยงไฮ้</placeName>ถือเป็นเมืองด้านธุรกิจที่ใหญ่ที่สุดใน<placeName>จีน</placeName> โดยแผนการพัฒนา<placeName>เมืองเซี่ยงไฮ้</placeName>จะเน้นการพัฒนา 2 ประการสำคัญคือพัฒนาให้<placeName>เซี่ยงไฮ้</placeName>กลายเป็นเมืองที่เป็นศูนย์กลางการเงินการธนาคารระหว่างประเทศ และศูนย์กลางการคมนาคมของภูมิภาคโดยเฉพาะทางทะเลให้ได้ภายในไม่กี่ปีข้างหน้า และ<placeName>เซี่ยงไฮ้</placeName>กำลังเตรียมตัวก้าวเข้าสู่การเป็นเมืองระดับสากลในไม่ช้านี้ด้วย</p>
<p>ส่วนผลประกอบการเศรษฐกิจปี 2551 ของ<placeName>เซี่ยงไฮ้</placeName>นั้นก็ถือว่าประสบความสำเร็จตามคาดหมาย คือมีอัตราการเจริญเติบโตของ GDP 10% อุตสาหกรรมบริการขยายตัว 10% มีมูลค่า 7 แสนกว่าล้านหยวน มีรายได้การคลังของท้องถิ่นอยู่ที่ 238,000 กว่าล้านหยวน เพิ่มขึ้น 13.3% มีอัตราการขยายตัวสินค้าบริโภค 17.9% มูลค่า 450,000 กว่าล้านหยวน มีสินทรัพย์ถาวรเพิ่มขึ้น 8% ดัชนีผู้บริโภคอยู่ที่ 105.8 มีสัดส่วนการบริการต่อจีดีพีมากว่า 53% เพิ่มจากปีก่อนร้อยละ 5 โดยด้านบริการที่เพิ่มมากที่สุดคือธุรกิจการสื่อสาร หรือไอที</p>
<p>ด้านการพัฒนา<placeName>เซี่ยงไฮ้</placeName>เป็นศูนย์กลางการธนาคารการเงิน ซึ่งเป็นส่วนหนึ่งของการพัฒนาเศรษฐกิจ<placeName>เซี่ยงไฮ้</placeName>นั้น ปี 2551 มียอดการค้ามากถึง 15,000 ล้านหยวน ปัจจุบันมีสถาบันการเงินการธนาคาร 900 กว่าแห่ง</p>
<p>ด้านการคมนาคม ปัจจุบัน<placeName>ท่าเรือเซี่ยงไฮ้</placeName>ถือว่ามีศักยภาพในการขนส่งมาก มีการนำเข้าส่งออกปี 2551 มากถึง 6 แสนล้านดอลลาร์<placeName>สหรัฐ</placeName> เพิ่มขึ้น 16.4% และมีการขนส่งสินค้าเข้าออก มากถึง 580 ล้านตัน ซึ่งถือว่าเป็นจำนวนมากที่สุดใน<placeName>โลก</placeName> และครองอันดับ 1ของ<placeName>โลก</placeName> มา 4 ปีซ้อน</p>
<p>ส่วนสิ่งอำนวยความสะดวกขั้นพื้นฐาน ปัจจุบัน<placeName>เซี่ยงไฮ้</placeName>กำลังมีการสร้างรถไฟใต้ดิน 9 สาย และมี 4 สายที่เปิดใช้และมีการเชื่อมโยงกันเรียบร้อย อย่างไรก็ดีในเรื่องของการพัฒนา <placeName>เซี่ยงไฮ้</placeName>ให้ความสำคัญกับการเน้นลดมลภาวะเป็นพิษที่เกิดจากการผลิต และเน้นการเพิ่มพื้นที่สีเขียวมากขึ้น</p>
<p>เป้าหมายทางเศรษฐกิจของ<placeName>เมืองเซี่ยงไฮ้</placeName> ในปี 2552 นี้ ได้ตั้งเป้าว่าเจริญเติบโตทางเศรษฐกิจหรือ GDP จะเพิ่ม 9% ขณะที่ GDP รวมของรัฐบาล<placeName>จีน</placeName>รวมตั้งเป้าหมายว่า 8% และตั้งเป้าให้มีการเพิ่มรายได้ของการคลังท้องถิ่น 6% เพิ่มการวิจัยและพัฒนา เพิ่มการลงทุนด้านสิ่งแวดล้อมร้อยละ 3 ของ GDP และจะมีพยายามการควบคุมอัตราการว่างงาน 4.5% รายได้ประชาชนเพิ่มต่อเนื่อง และรักษาราคาบริโภคให้คงที่</p>
<p>คาด World Expo กระตุ้นศก.สูง</p>
<p>อย่างไรก็ตามบทบาทสำคัญของ<placeName>มหานครเซี่ยงไฮ้</placeName>วันนี้นอกจากการพัฒนาให้เป็นศูนย์กลางการเงินการธนาคารระหว่างประเทศ ศูนย์กลางคมนาคมของภูมิภาคแล้ว งานใหญ่ของ<placeName>เซี่ยงไฮ้</placeName>ยังมีการเตรียมจัดงาน World Expo 2010 พร้อมด้วยการพัฒนาสิ่งอำนวยความสะดวกต่างๆ เร่งพัฒนาและปฏิรูปเขตผู่ตง เร่งพัฒนาเทคโนโลยีระดับสูงโดยเฉพาะอุตสาหกรรมการผลิต</p>
<p>อีกทั้งจะมีการเร่งพัฒนาโครงการศูนย์กลางการคมนาคมบริเวณ<placeName>สนามบินนานาชาติหงเฉียว</placeName> ซึ่งจะกลายเป็นชุมทางการเปลี่ยนเส้นทางคมนาคม ระหว่างรถไฟใต้ดิน รถไฟ Maglev เชื่อมต่อ<placeName>สนามบินนานาชาตผู่ตง</placeName> และรถไฟความเร็วสูงเชื่อมมณฑลใกล้เคียงด้วย</p>
<p>“งานใหญ่ของเซี่ยงไฮ้คือ World Expo 2010 และโครงการการเป็นศูนย์กลางต่างๆ ซึ่งจะทำให้มีโอกาสของการเข้ามาลงทุนในเซี่ยงไฮ้มาก โดยเฉพาะการลงทุนเกี่ยวกับโครงสร้างอำนวยความสะดวกขึ้นพื้นฐานทั้งหมด เพราะเซี่ยงไฮ้ตั้งเป้าไว้ว่า 2-3 ปีข้างหน้า เซี่ยงไฮ้ต้องพัฒนาขึ้นอีกระดับ”</p>
<p>สำหรับงาน World Expo 2010 นั้น มั่นใจว่าจะสามารถพัฒนาเศรษฐกิจ<placeName>เซี่ยงไฮ้</placeName>และพื้นที่โดยรอบให้เติบโตได้มาก โดยงานจะมีเนื้อที่ทั้งหมด 5.28 ตารางกิโลเมตร มีการใช้เงินลงทุนสร้างสิ่งปลูกสร้างทั้งหมดมากถึง 18,000 ล้านหยวน มีประเทศที่ตอบรับเข้าร่วมงานแล้ว 229 ประเทศ คาดจะมีผู้เข้าร่วมงานมากกว่า 70 ล้านคน ซึ่งจะมีการจัดงานระหว่างวันที่ 1 พฤษภาคม -31 ตุลาคม 2553</p>
<p><placeName>สำหรับเซี่ยงไฮ้</placeName>ในปัจจุบันนี้ถือว่าได้เปิดโอกาสทางการลงทุนมาก โดยนักลงทุนต่างชาติสามารถลงทุนได้ 100% ขณะที่สิทธิประโยชน์ของคน<placeName>จีน</placeName>และคนต่างชาติจะมีเหมือนกัน แต่ต้องยอมรับว่าต้นทุนการลงทุนใน<placeName>เซี่ยงไฮ้</placeName>จะสูงกว่าการลงทุนที่เมืองอื่นๆ ใน<placeName>จีน</placeName> และต้องมีเงินทุนหมุนเวียนจำนวนมาก และ<placeName>เซี่ยงไฮ้</placeName>จะเปิดกว้างสำหรับอุตสาหกรรมที่เน้นการผลิตแบบไฮเทคโนโลยี การบริการที่ทันสมัย และการผลิตที่รักษาสิ่งแวดล้อมเท่านั้น ทำให้อาจเป็นอุปสรรคสำคัญของนักลงทุนต่างชาติรายเล็ก แต่เชื่อแน่ว่าหากสามารถลงทุนตามการพัฒนาของ<placeName>เมืองเซี่ยงไฮ้</placeName>ได้ โอกาสประสบความสำเร็จจะมีอยู่สูงมาก</p>
<p>4 ธุรกิจ<placeName>ไทย</placeName>โอกาสรุ่งใน<placeName>เซี่ยงไฮ้</placeName></p>
<p>อย่างไรก็ดี มร.จู เหวิน ปิน ย้ำว่า ในฐานะที่มีหน้าที่เกี่ยวกับการพิจารณาให้สิทธิประโยชน์กับนักลงทุนต่างชาติโดยเฉพาะ และสำหรับ<placeName>ประเทศไทย</placeName> มองว่า คน<placeName>ไทย</placeName>มีศักยภาพในด้านการบริการมาก ดังนั้นหากนักธุรกิจคน<placeName>ไทย</placeName>ต้องการ จะไปลงทุนในด้านนี้ที่<placeName>เซี่ยงไฮ้</placeName>จึงมีโอกาสมากและค่อนข้างได้เปรียบประเทศอื่นๆ ในธุรกิจ 4 ประเภท ประกอบด้วย</p>
<p>1.การบริหารโรงแรม คน<placeName>ไทย</placeName>มีความสามารถมาก ทั้งนี้จากการเดินทางไปต่างประเทศทั่ว<placeName>โลก</placeName> พบว่าไม่มีใครบริหารโรงแรมได้ดีเท่าคน<placeName>ไทย</placeName> ที่เป็นกันเอง ให้ความสะดวกสบาย ซึ่งถือว่าดีที่สุดใน<placeName>โลก</placeName> อีกทั้งที่<placeName>เซี่ยงไฮ้</placeName>มีโรงแรมทุกระดับผุดขึ้นมาเป็นจำนวนมาก และยังต้องการทีมงานบริหารการโรงแรมของ<placeName>ไทย</placeName> หากมีผู้สนใจเข้าไปลงทุนด้านนี้ สามารถติดต่อไปตามสมาคมโรงแรมต่างๆได้ทันที</p>
<p>2.อาหาร<placeName>ไทย</placeName> มีเอกลักษณ์และมีชื่อเสียงมากทั่ว<placeName>โลก</placeName> การไปเปิดร้านอาหาร<placeName>ไทย</placeName>ใน<placeName>เซี่ยงไฮ้</placeName>ก็สามารถทำได้ และเชื่อว่าคน<placeName>ไทย</placeName>จะทำได้ดี อย่างตนเองมา<placeName>เมืองไทย</placeName>ได้รับประทานข้าวเหนียวมะม่วงก็มีรสชาติที่อร่อยมาก</p>
<p>3.การซ่อมรถยนต์ มีการเปิดกว้างให้นักลงทุนต่างชาติมาก และยังเป็นธุรกิจที่มีความต้องการมากใน<placeName>จีน</placeName></p>
<p>4.ธุรกิจอื่นๆ สามารถทำได้เช่นกัน แต่ต้องเป็นธุรกิจที่มีเอกลักษณ์<placeName>ไทย</placeName>เป็นจุดเด่น</p>
<p>ทั้งนี้ไม่ว่าธุรกิจอะไรก็ตามที่คน<placeName>ไทย</placeName>หรือชาวต่างชาติจะไปลงทุนใน<placeName>จีน</placeName> อยากฝากไว้ว่านักลงทุนต้องไปดูด้วยตา ศึกษาอย่างจริงจัง และต้องติดต่อกับสำนักงานที่เกี่ยวข้อง</p>
<p>บริการยานยนต์เป็นธุรกิจดาวเด่น</p>
<p>ขณะที่ ธนากร เสรีบุรี ประธานสภาธุรกิจ<placeName>ไทย</placeName>-<placeName>จีน</placeName> ในฐานะที่เป็นผู้เชี่ยวชาญด้านการลงทุนใน<placeName>จีน</placeName>อย่างมาก และเป็นหนึ่งในสมาชิกสภาที่ปรึกษา<placeName>นครเซี่ยงไฮ้</placeName> เปิดเผยว่า ธุรกิจ<placeName>ไทย</placeName>ที่มีโอกาสใน<placeName>เซี่ยงไฮ้</placeName>นั้น เน้นที่ธุรกิจบริการ ไม่ว่าจะเป็นสปา,ภัตราคาร,ร้านตัดผม,ร้านเสริมสวย,ร้านดีไซน์เสื้อผ้า และร้านให้บริการเกี่ยวกับรถยนต์ทุกประเภท เช่น เอเยนต์แบตเตอรี่ ร้านล้างรถยนต์ ดูแลเครื่องยนต์ เปลี่ยนน้ำมันเครื่อง ฯลฯ</p>
<p>ทั้งนี้เพราะ คน<placeName>เซี่ยงไฮ้</placeName>ถือเป็นคนที่มีกำลังซื้อสูงมาก และมีชีวิตอยู่ในบ้านแคบๆ เฉลี่ยคนหนึ่งประมาณ 25 ตารางเมตร พฤติกรรมของคน<placeName>เซี่ยงไฮ้</placeName>จึงอยู่บ้านเฉพาะเวลาพักผ่อนเท่านั้น ส่วนใหญ่แล้วจะใช้ชีวิตและมีกิจกรรมอยู่นอกบ้าน ซึ่งถ้าคน<placeName>ไทย</placeName>สามารถไปให้บริการที่สร้างความสะดวกสบายให้กับคน<placeName>เซี่ยงไฮ้</placeName>ได้ก็จะเป็นโอกาสมาก เพราะคน<placeName>ไทย</placeName>มีจุดเด่นด้านการบริการ</p>
<p>โดยการลงทุนดาวรุ่งนั้น มองว่าอยู่ที่การบริการด้านยานยนต์ เพราะยอดขายรถยนต์ใน<placeName>จีน</placeName>เติบโตสวนกระแสเศรษฐกิจ<placeName>โลก</placeName>ตกต่ำ และคน<placeName>เซี่ยงไฮ้</placeName>ก็มีรายได้ประชากรต่อหัวสูงที่สุดใน<placeName>จีน</placeName> เพียงแต่ต้องระวังว่าสินค้าหรือบริการใดๆก็ตามที่นำไปขายใน<placeName>เซี่ยงไฮ้</placeName>จะต้องมีคุณภาพ ได้มาตรฐาน และควรเจาะกลุ่มไฮเอนด์เท่านั้น เพราะมีกำลังซื้อสูงมาก</p>
<p>แนะไกล่เกลี่ยทางออกดีที่สุดกรณีพิพาท</p>
<p>ด้าน มร.หลี่ เผย เหลียง ระบุว่าปัญหาด้านการลงทุนที่คนต่างชาติมักจะประสบปัญหา มี 4 ประการคือ ภาษี การนำเข้าเงินตราต่างประเทศ ได้กำไรแล้วจะส่งเงินกลับประเทศต้นทางอย่างไร และปัญหาด้านแรงงาน</p>
<p>โดยข้อพิพาทที่เจอบ่อยพบว่า มี 3 ประการคือ</p>
<p>1.บริษัทต่างชาติมักมีปัญหากับพาร์ทเนอร์ของตัวเอง ซึ่งปกติหน่วยงาน<placeName>จีน</placeName>จะพยายามไกล่เกลี่ยให้ ถ้าไม่สำเร็จจึงมีการฟ้องศาล</p>
<p>2.บริษัทชาวต่างชาติที่มาลงทุนที่<placeName>เซี่ยงไฮ้</placeName> แบบ 100% แต่มีปัญหากับบริษัทร่วมค้า เช่น ส่งสินค้าไปแล้ว เก็บเงินไม่ได้</p>
<p>3.บริษัทต่างชาติมีปัญหากับลูกจ้างท้องถิ่น</p>
<p>ทั้งนี้ข้อพิพาทต่างๆ หากบริษัทร่วมทุนมีสัญญา 2 ภาษา ปกติแล้วในการยื่นขอทำธุรกิจกับทางการ<placeName>จีน</placeName> จะต้องใช้สัญญาภาษา<placeName>จีน</placeName> พอได้รับการอนุมัติแล้วจึงอนุญาตให้ใช้สัญญาภาษาอื่นๆได้ ซึ่งทั้งสองฝ่ายจะต้องตกลงกันว่าจะใช้สัญญาภาษาอะไรเป็นหลัก และไว้สำหรับขึ้นศาลเมื่อเกิดข้อพิพาท</p>
<p>อย่างไรก็ดีทางการ<placeName>จีน</placeName>ขอแนะนำว่า หากเกิดข้อพิพาทให้พยายามทำการไกล่เกลี่ยให้สำเร็จก่อน หากไม่ได้ให้ไปปรึกษากับทนายความก่อนที่จะยื่นฟ้องศาล เนื่องจากว่าบริษัทต่างชาติอาจจะยังไม่เข้าใจกฎหมาย<placeName>จีน</placeName>ดีนัก เคยมีกรณีที่ว่าบริษัทต่างชาติคิดว่าบริษัทตนเองถูกต้อง แต่เมื่อไปปรึกษาทนาย ทนายให้ความเห็นว่า ถ้าฟ้องศาลจะแพ้ทุกกรณีก็เคยมี เพราะฉะนั้นหากเกิดกรณีเช่นนี้ขึ้น แนะนำว่าการไกล่เกลี่ยเป็นทางออกที่ดีที่สุด</p></body>
</news>
