<teiHeader>
<fileDesc>
<titleStmt>
  <title>"จิรายุทธ"เข้าเป้าซีอีโอใหม่ กสท  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090624/53985/%e0%b8%88%e0%b8%b4%e0%b8%a3%e0%b8%b2%e0%b8%a2%e0%b8%b8%e0%b8%97%e0%b8%98%e0%b9%80%e0%b8%82%e0%b9%89%e0%b8%b2%e0%b9%80%e0%b8%9b%e0%b9%89%e0%b8%b2%e0%b8%8b%e0%b8%b5%e0%b8%ad%e0%b8%b5%e0%b9%82%e0%b8%ad%e0%b9%83%e0%b8%ab%e0%b8%a1%e0%b9%88-%e0%b8%81%e0%b8%aa%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>"จิรายุทธ"เข้าเป้าซีอีโอใหม่ กสท</headline>
<lead>ประชุมคณะกรรมการสรรหาซีอีโอ กสท ลงมิตเอกฉันท์ เลือกนายจิรายุทธ รุ่งศรีทอง เป็นซีอีโอ กสท</lead>
<neck></neck>
<body><p>นายธานีรัตน์ ศิริปะชะนะ รองปลัดกระทรวงเทคโนโลยีสารสนเทศและการสื่อสาร (ไอซีที) ประธานกรรมการสรรหากรรมการผู้จัดการใหญ่คนใหม่ บมจ.กสท โทรคมนาคม กล่าวว่า ที่ประชุมคณะกรรมการสรรหา ได้ลงคะแนนเสียงเพื่อเลือกผู้สมัคร 1 จาก 1 คน ทำหน้าที่กรรมการผู้จัดการใหญ่ เพื่อเสนอบอร์ด กสท ในการประชุมวาระพิเศษวันนี้ (24 มิ.ย.)</p>
<p>ภายหลังการเปิดนับคะแนน ที่ประชุมได้มติเป็นเอกฉันท์ 5 เสียง เลือกนายจิรายุทธ รุ่งศรีทอง อดีตรองกรรมการผู้จัดการใหญ่ สายงานการเงิน เพื่อเสนอบอร์ดพิจารณาเห็นชอบต่อไป ซึ่งขั้นตอนการลงคะแนนของกรรมการได้บันทึกไว้ชัดเจนเพื่อให้เห็นถึงความ โปร่งใส</p>
<p>ส่วนประเด็นที่ทำให้ตัดสินใจลงคะแนนให้นายจิรายุทธนั้น นายธานีรัตน์ กล่าวว่า เขาพึงพอใจการแสดงวิสัยทัศน์ โดยเฉพาะส่วนของการบริหารงาน การบริหารคน และการบริหารเงิน สามารถชี้แจงรายละเอียดได้ชัดเจนเป็นรูปธรรม และการตอบคำถามเรื่องการทำงานประสานงานต่างๆ ทำได้ดี อีกทั้งเมื่อพิจารณาจากอายุแล้ว นายจิรายุทธ ถือเป็นผู้บริหารรุ่นใหม่ ที่มีแนวคิดดี และพร้อมที่จะนำองค์กรเข้าสู่การแข่งขัน</p>
<p>ขั้นตอนต่อไป วันนี้ (24 มิ.ย.) บอร์ดใหญ่จะพิจารณา ถ้าเห็นชอบจะเข้าสู่กระบวนการเจรจาค่าตอบแทน และกลับมาเสนอบอร์ดอีกครั้ง จากนั้นจะเสนอไปกระทรวงการคลังเพื่อลงนามสัญญาจ้าง คาดว่าไม่เกินวันที่ 1 ส.ค. จะลงนามสัญญาจ้างได้</p></body>
</news>
