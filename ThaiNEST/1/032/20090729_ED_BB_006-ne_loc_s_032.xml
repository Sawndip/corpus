<teiHeader>
<fileDesc>
<titleStmt>
  <title>"ไอที มอลล์"ชี้ค้าปลีกครึ่งปีหลังแข่งดุ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/29/news_29188200.php?news_id=29188200  </bibl>
</sourceDesc>
</fileDesc>
</teiHeader>
<news>
<headline>"<placeName>ไอที มอลล์</placeName>"ชี้ค้าปลีกครึ่งปีหลังแข่งดุ</headline>
<lead>"<placeName>ไอที มอลล์ ฟอร์จูน</placeName>" ชี้เทรนด์ค้าปลีกไอทีครึ่งปีหลังระอุ ผู้ค้ายึดกลยุทธ์กระหน่ำโปรโมชั่นดันยอดขาย-กดมาร์จินต่ำ คาดเกิดกระแสรายใหญ่ควบรายย่อยมากขึ้น พร้อมเชื่อยิ่งมี<placeName>ไอที มอลล์</placeName> เกิดใหม่เยอะยิ่งกระตุ้นการซื้อ ล่าสุดปรับแผนช่วยผู้ค้า เพิ่มความถี่จัดงานใหญ่ ประเดิมงานฉลองครบ 10 ปีครั้งแรกเดือนนี้</lead>
<neck></neck>
<body><p>นายชัยวัฒน์ เอมวงศ์ ผู้จัดการฝ่ายการตลาด บริษัท ซี.พี.พลาซ่า จำกัด ผู้บริหารพื้นที่<placeName>ศูนย์การค้าไอทีมอลล์ ฟอร์จูน</placeName> กล่าวว่า สถานการณ์ตลาดค้าปลีกไอทีช่วงครึ่งปีหลัง มีแนวโน้มแข่งขันรุนแรงมากขึ้น โดยเฉพาะการลดราคาสินค้าให้ได้ยอดขายจำนวนมาก ลดมาร์จิน หลังจาก 4 เดือนแรกยอดค้าปลีกไอทีปรับตัวลงถึง 30%</p>
<p>รวมทั้งคาดว่าจะเริ่มเห็นแนวโน้มการรวมตัวของ ผู้ค้า ซึ่งเกิดจากสภาพเศรษฐกิจทำให้มีผู้ค้าบางรายเริ่มปรับลดจำนวนสาขาลง ขณะที่รายเล็กที่ไม่สามารถรับมือกับสถานการณ์เศรษฐกิจได้ ก็จะเริ่มหันมาเป็นพันธมิตร หรือตัดสินใจรวมบริษัทเข้ากับผู้ค้า หรือดิสทริบิวเตอร์รายใหญ่ๆ มากขึ้น</p>
<p>เขาเผยว่า ในส่วนผู้เช่าพื้นที่ขายสินค้าไอทีใน<placeName>ฟอร์จูน</placeName>ก็เริ่มมีการปรับตัว ด้วยการลดขนาดการเช่าพื้นที่ลงบางส่วน รวมทั้งยังมีกลุ่มที่เลือกเป็นพันธมิตรกับดิสทริบิวเตอร์ และดีลเลอร์รายอื่นๆ แต่ยังคิดเป็นส่วนน้อยเท่านั้น เนื่องจากผู้ค้าส่วนใหญ่ยังมองว่าพื้นที่ขายสินค้าใน<placeName>ฟอร์จูน</placeName>ยังเป็นทำเลดี อันดับต้นๆ ที่จำเป็นต้องคงไว้</p>
<p>ขณะที่บริษัทได้เริ่มมาตรการช่วยลูกค้าในช่วง เศรษฐกิจทรุดตัว โดยเน้นการจัดโปรโมชั่นถี่ขึ้น เช่น งานใหญ่ "ไอที มอลล์ ฮาร์ดเซลส์" อย่างน้อย 2 ครั้งต่อปี จากเดิมจัดตามโอกาสสำคัญ เช่น ฉลองครบรอบบริษัท</p>
<p>"ล่าสุดเราประเดิมครั้งแรกของปีด้วยงานฉลองครบ 10 ปี ไอทีมอลล์ ฟอร์จูน ระหว่างวันที่ 28 ก.ค.-2 ส.ค.นี้ เพื่อให้เวนเดอร์ และคู่ค้ามีพื้นที่ในการกระตุ้นยอดขายจากโปรโมชั่นภายในงาน โดยมีแผนจะจัดอีกครั้งในช่วงเดือน พ.ย.ต่อเนื่องทุกปี" นายชัยวัฒน์กล่าว</p>
<p>รวมทั้งช่วยกระตุ้นยอดขายผ่านสื่อต่างๆ และการจัดกิจกรรมเชิงซีเอสอาร์ เพื่อให้ผู้ค้าได้เข้ามามีส่วนร่วมมากขึ้น เช่น การร่วมโรดโชว์กระตุ้นยอดขายตามสถานที่ต่างๆ</p>
<p>นอกจากนี้ บริษัทมีแผนลงทุนขยายพื้นที่ให้เช่ามากขึ้น จากปัจจุบันรองรับร้านค้าไอทีได้ 300 ราย และมีผู้เช่าเต็มพื้นที่ 100% แต่ยังยืนว่าบริษัทไม่มีแผนขยายสาขาให้เช่าพื้นที่อื่นๆ เนื่องจากศักยภาพการขยายตัวในพื้นที่ฟอร์จูน ยังสามารถทำได้อีก</p>
<p>"เดิมเรามีแผนจะขยายพื้นที่ไอทีในฟอร์จูนให้ มากกว่า 60% จากปัจจุบันคิดเป็นสัดส่วนเพียง 30% แต่เนื่องจากเศรษฐกิจไม่ดีจึงต้องเบรกไว้ก่อน แต่เราก็ค่อยๆ ขยายพื้นที่อย่างต่อเนื่อง เพราะยังมีโซนที่สามารถขยับไปได้อีก แต่ยังจะคงสาขาไว้ที่นี่ที่เดียว เพราะเราอยู่มาถึง 10 ปีวันนี้ มีผู้ค้าอยู่กับเรามาตั้งแต่ต้นถึง 60%" นายชัยวัฒน์กล่าว</p>
<p>เขามองว่า การแข่งขันของ<placeName>ไอที มอลล์</placeName> เริ่มมีมากขึ้น แต่เนื่องจากเป็นธุรกิจที่จำเป็นต้องอาศัยการยอมรับเชื่อถือ และทำเลดี ซึ่งแม้จะมี<placeName>ไอทีมอลล์</placeName>เกิดใหม่ ก็คงจะไม่กระทบกับฟอร์จูน ขณะที่สิ้นปีตลาดค้าปลีกไอทีจะมียอดขายเติบโต 3-4% จากปกติมียอดขายเติบโตประมาณ 6% ทุกปี</p></body>
</news>
