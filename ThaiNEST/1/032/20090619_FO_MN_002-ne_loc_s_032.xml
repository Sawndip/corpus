<teiHeader>
<fileDesc>
<titleStmt>
  <title>สหรัฐฯยอมรับหวั่นเกาหลีเหนือยิงขีปนาวุธถล่มฮาวาย  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-19 04:06:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000069200  </bibl>
</sourceDesc>
</fileDesc>
</teiHeader>
<news>
<headline><placeName>สหรัฐ</placeName>ฯยอมรับหวั่น<placeName>เกาหลีเหนือ</placeName>ยิงขีปนาวุธถล่ม<placeName>ฮาวาย</placeName></headline>
<lead><placeName>สหรัฐฯ</placeName> ยอมรับว่ารู้สึกกังวลต่อขีปนาวุธของ<placeName>เกาหลีเหนือ</placeName> ที่สามารถยิงได้ไกลถึง<placeName>ฮาวาย</placeName>และต้องมีมาตการต่างๆเพื่อสร้างความเชื่อมั่นว่าดินแดนของ<placeName>อเมริกา</placeName>จะได้รับการปกป้อง โรเบิร์ต เกตส์ รัฐมนตรีกลาโหมกล่าวเมื่อวันพฤหัสบดี(18)</lead>
<neck></neck>
<body><p>“เรามีความกังวลบางอย่างหากว่าพวกเขายิงขีปนาวุธ...ตรงมายังฮาวาย” เกตส์บอกกับผู้สื่อข่าว</p>
<p>รัฐมนตรีกลาโหม<placeName>สหรัฐฯ</placeName> บอกต่อว่า เขาได้อนุมัติติดตั้งระบบการป้องกันขีปนาวุธ เพดานบินสูง (THAAD) แก่<placeName>มลรัฐฮาวาย</placeName> รวมไปถึงเรดาร์เพื่อสนับสนุน ในกรณีเป็นไปได้ที่อาจถูกขีปนาวุธของ<placeName>เกาหลีเหนือ</placeName>โจมตี</p>
<p>เจ้าหน้าที่<placeName>สหรัฐฯ</placeName>และ<placeName>เกาหลีเหนือ</placeName> ระบุตรงกันว่า<placeName>เกาหลี</placeName>เหนืออาจทดสอบขีปนาวุธอีกครั้งหลังจากปฏิบัติการทดลองมาแล้ว 3 หนในปี 1998, 2006 และในช่วงต้นปีนี้</p>
<p><placeName>เกาหลีเหนือ</placeName>อ้างว่า ปฏิบัติการเมื่อวันที่ 5 เมษายน เป็นการยิงจรวดนำดาวเทียมขึ้นสู่อวกาศ แต่ทาง<placeName>สหรัฐฯ</placeName>และชาติพันธมิตรเชื่อว่าเป็นการปิดซ่อนการทดสอบขีปนาวุธแตโปดอง-2 ซึ่งตามทฤษฎีแล้วสามารถยิงได้ไกลถึงมล<placeName>รัฐอะแลสกา</placeName>ของ<placeName>อเมริกา</placeName>เลยทีเดียว</p>
<p>กระทรวงกลาโหม<placeName>ญี่ปุ่น</placeName>เชื่อว่า เวลานี้<placeName>เกาหลีเหนือ</placeName>อาจกำลังวางแผนทดสอบขีปนาวุธแตโปดอง-2 ขั้นที่ 2 หรือ 3 โดยมีทิศทางไปยัง<placeName>เกาะโอกินาวา</placeName>ของ<placeName>ญี่ปุ่น</placeName> <placeName>เกาะกวม</placeName>หรือ<placeName>ฮาวาย</placeName></p>
<p>แต่กระทรวงกลาโหม<placeName>ญี่ปุ่น</placeName>กล่าวว่า การยิงขีปนาวุธตรงมายัง<placeName>โอกินาวา</placeName>หรือ<placeName>เกากวม</placeName> ดูเหมือนไม่น่าเป็นไปได้ เพราะว่าจรวดตอนแรกอาจตกลงสู่น่านน้ำของ<placeName>จีน</placeName> ที่อาจไปกวนใจ<placeName>ปักกิ่ง</placeName>หรือตกลงสู่ดินแดนทางตะวันตกของ<placeName>ญี่ปุ่น</placeName> รายงานข่าวของโยมิอูริ ชิมบุนระบุ</p>
<p>ทั้งนี้ หากขีปนาวุธถูกเล็งมาในทิศทางของ<placeName>ฮาวาย</placeName> จรวดตอนแรกอาจตกลงใน<placeName>ทะเลญี่ปุ่น</placeName> (ทะเลตะวันออก) ก่อนขีปนาวุธส่วนที่เหลือจะพุ่งข้ามทางภาคเหนือของ<placeName>ญี่ปุ่น</placeName>และมุ่งหน้าสู่<placeName>อเมริกาเหนือ</placeName></p>
<p>ความตึงเครียดบริเวณ<placeName>คาบสมุทรเกาหลี</placeName> เพิ่มสูงขึ้นเรื่อยๆหลังจาก<placeName>เปียงยาง</placeName>ปฏิบัติการทดสอบนิวเคลียร์ครั้งที่ 2 เมื่อเดือนที่แล้ว และเมื่อวันเสาร์(13) <placeName>เกาหลีเหนือ</placeName> ประกาศสร้างระเบิดปรมาณูเพิ่มเติมและเริ่มกระบวนการแปรรูปยูเรเนียมสำหรับโครงการอาวุธนิวเคลียร์ ตอบโต้มาตรการคว่ำบาตรรอบใหม่ของสหประชาชาติ</p></body>
</news>
