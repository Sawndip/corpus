<teiHeader>
<fileDesc>
<titleStmt>
  <title>มูลนิธิส่งเสริมวิทย์ฯ ประกาศรางวัลนักวิทย์ฯดีเด่นและรุ่นใหม่ประจำปี  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207300194&tb=N255207  </bibl>
</sourceDesc>
</fileDesc>
</teiHeader>
<news>
<headline>มูลนิธิส่งเสริมวิทย์ฯ ประกาศรางวัลนักวิทย์ฯดีเด่นและรุ่นใหม่ประจำปี</headline>
<lead>มูลนิธิส่งเสริมวิทยาศาสตร์และ เทคโนโลยี ในพระบรมราชูปถัมภ์ ประกาศรางวัลนักวิทยาศาสตร์ดีเด่น และนักวิทยาศาสตร์รุ่นใหม่ประจำปี 2552 พร้อมรับเงินรางวัลและโล่พระราชทานสมเด็จพระเทพรัตนราชสุดาฯ</lead>
<neck></neck>
<body><p>ในงานประกาศผลรางวัลนักวิทยาศาสตร์ดี เด่นและนักวิทยาศาสตร์รุ่นใหม่ประจำปี 2552 ซึ่งปีนี้มีนักวิจัย 2 ท่านที่ได้รับรางวัลนักวิทยาศาสตร์ดีเด่น ได้แก่ ศ.ดร.อารันต์ พัฒโนทัย คณะเกษตรศาสตร์ มหาวิทยาลัยขอนแก่น จากผลงานการวิจัยเกษตรเชิงระบบและการปรับปรุงพันธุ์ถั่วลิสง และศ.ดร.สายชล เกตุษา คณะเกษตร มหาวิทยาลัยเกษตรศาสตร์ จากผลงานวิจัยสรีรวิทยาหลังการเก็บเกี่ยวของผลิตผลพืชสวน ทั้งนี้ ศ.ดร.อารันต์ หนึ่งในผู้ที่ได้รับรางวัลนักวิทยาศาสตร์ดีเด่นประจำปี 2552 ในสาขาวิทยาศาสตร์เกษตร กล่าวว่า ได้ดำเนินการด้านงานวิจัยเกษตรเชิงระบบและพัฒนาปรับปรุงพันธุ์ถั่วลิสงมา นานกว่า 30 ปี แล้ว โดยเฉพาะถั่วลิสงชนิดเมล็ดโต โดยได้ถ่ายทอดให้กับเกษตรนำไปปลูก เพื่อเพิ่มมูลค่าผลิตภัณฑ์และสนองความต้องการของตลาดมากขึ้น อาทิ ถั่วลิสงเมล็ดโตพันธ์<placeName>ขอนแก่น</placeName> 60-3 ถั่วลิสงพันธุ์มข.72-1 และมข.72-2 ล่าสุดได้พันธุ์ถั่วลิสงเมล็ดโตพันธุ์ใหม่ คือ พันธุ์ มข.60 ที่อายุสั้นประมาณ 110 วัน ทำให้เก็บเกี่ยวผลผลิตได้เร็ว อย่างไรก็ตาม ขณะนี้อยู่ระหว่างปรับปรุงพันธุ์ถั่วลิสงเมล็ดโตให้ดียิ่งขึ้น โดยเน้นเพิ่มอัตราส่วนของกรดไขมันที่ช่วยลดการอุดตันของไขมันในหลอดเลือด ทำให้ลดความเสี่ยงจากการเป็นโรคความดัน โรคหลอดเลือด และโรคหัวใจ นอกจากนี้ ได้เน้นปรับปรุงพันธุ์ให้ต้านทานต่อโรคยอดไหม้และให้ทนแล้ง รวมถึงป้องกันเชื้อราด้วย</p>
<p>นอกจากนี้ ผู้ที่ได้รับรางวัลนักวิทยาศาสตร์รุ่นใหม่ประจำปีนี้มีจำนวน 3 คน ได้แก่ ผศ.ดร.ธรรมนูญ ศรีทะวงศ์ วิทยาลัยปิโตรเลียมและปิโตรเคมี จุฬาลงกรณ์มหาวิทยาลัย จากผลงานการวิจัยการสังเคราะห์และพัฒนาโลหะออกไซด์ที่มีขนาดผลึกในระดับนาโน เมตรและมีรูพรุนในช่วง 2-50 นาโนเมตร ผศ.ดร. อมรชัย อาภรณ์วิชานพ คณะวิศวกรรมศาสตร์ จุฬาลงกรณ์มหาวิทยาลัย จากผลงานการศึกษาด้านวิศวกรรมระบบและการควบคุม เพื่อประโยชน์ในการปรับปรุงกระบวนการที่ใช้ในอุตสาหกรรม และคนสุดท้ายผศ.ดร.สุรัตน์ ละภูเขียว สำนักวิชาวิทยาศาสตร์ มหาวิทยาลัยแม่ฟ้าหลวง จากผลงานวิจัยด้านเคมีของสารผลิตภัณฑ์ธรรมชาติ อย่างไรก็ตาม ผู้ที่ได้รางวัลนักวิทยาศาสตร์ดีเด่น จะได้รับรางวัลรายละ 400,000 บาท ส่วนนักวิทยาศาสตร์รุ่นใหม่ได้รับรายละ 100,000 บาท พร้อมรับโล่พระราชทานสมเด็จพระเทพฯ พระรัตนราชสุดาสยามบรมราชกุมารี ภายในงานมหกรรมวิทยาศาสตร์และเทคโนโลยีแห่งชาติ ที่<placeName>อิมแพ็ค เมืองทองธานี</placeName> </p></body>
</news>
