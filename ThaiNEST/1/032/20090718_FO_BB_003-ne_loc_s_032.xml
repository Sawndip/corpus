<teiHeader>
<fileDesc>
<titleStmt>
  <title>ยูเอ็นคว่ำบาตร5บริษัท-บุคคลโสมแดง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/18/news_29128764.php?news_id=29128764  </bibl>
</sourceDesc>
</fileDesc>
</teiHeader>
<news>
<headline>ยูเอ็นคว่ำบาตร5บริษัท-บุคคลโสมแดง</headline>
<lead>สหประชาชาติ - ยูเอ็นคว่ำบาตร 5 บุคคลและบริษัทโสมแดง ฐานเกี่ยวข้องกิจกรรมนิวเคลียร์และขีปนาวุธ สั่งห้ามเดินทางและอายัดทรัพย์</lead>
<neck></neck>
<body><p>คณะมนตรีความมั่นคงแห่งสหประชาชาติ (ยูเอ็น) คว่ำบาตรบุคคล 5 คน และบริษัท 5 แห่งจาก<placeName>เกาหลีเหนือ</placeName> ซึ่งเกี่ยวข้องกับกิจกรรมนิวเคลียร์และขีปนาวุธต้องห้าม มาตรการนี้เป็นไปตามมติ เมื่อวันที่ 12 มิ.ย. ซึ่งคว่ำบาตรรัฐบาล<placeName>กรุงเปียงยาง</placeName>หลังจากทดลองนิวเคลียร์ใต้ดิน เมื่อวันที่ 25 พ.ค.</p>
<p>ทั้งนี้ มติเมื่อวันที่ 12 มิ.ย. เรียกร้องให้เข้มงวดการตรวจสอบการขนส่งทางอากาศ ทะเล และบก ทั้งเข้าและออกจาก<placeName>เกาหลีเหนือ</placeName> รวมถึงเพิ่มการคว่ำบาตรอาวุธด้วย นอกจากนั้น คณะมนตรียังสั่งให้คณะกรรมการเพิ่มการคว่ำบาตรบุคคลและธุรกิจ ในรูปของการห้ามเดินทางและอายัดทรัพย์</p>
<p>นายฟาซลี คอร์แมน หัวหน้าคณะกรรมการได้ระบุชื่อบุคคลระดับสูงที่เกี่ยวพันกับโครงการนิวเคลียร์ ขีปนาวุธ และอาวุธต้องห้ามของ<placeName>เกาหลีเหนือ</placeName> ได้แก่ นายยุน โฮจิน ประธานบริษัทนัมชอนกัง เทรดดิง คอร์ปอเรชัน ซึ่งดูแลการนำเข้าวัสดุสำหรับโครงการแปรรูปยูเรเนียม นายฮัน ยูโร ประธานบริษัทยอนกักซัน เจเนอรัล เทรดดิง คอร์ปอเรชัน ที่มีส่วนร่วมในโครงการขีปนาวุธ นายรี เจซัน ผู้อำนวยการสำนักงานพลังงานปรมาณู นายหวาง ซกวา หัวหน้าแผนกวิทยาศาสตร์ประจำสำนักงานพลังงานปรมาณู และนายรี ฮองซบ อดีตผู้อำนวยการศูนย์วิจัยนิวเคลียร์ยองเบียง</p>
<p>ส่วนบริษัท 5 แห่งที่มีส่วนร่วมในกิจกรรมแพร่กระจายอย่างผิดกฎหมาย ได้แก่ นัมชอนกัง เทรดดิง คอร์ปอเรชัน <placeName>ฮ่องกง</placeName> อิเล็กทรอนิกส์ ที่ตั้งอยู่บน<placeName>เกาะคิช</placeName>ของ<placeName>อิหร่าน</placeName> และช่วยเหลือในการเคลื่อนย้ายเงินจาก<placeName>อิหร่าน</placeName>ไป<placeName>เกาหลีเหนือ</placeName> โคเรีย โยชซิน เทรดดิง โคเรียน ทันกัน เทรดดิง ซึ่งอยู่ในเครือสถาบันวิทยาศาสตร์ของ<placeName>เกาหลีเหนือ</placeName> และสำนักงานพลังงานปรมาณูทั่วไป ซึ่งดูแลโครงการนิวเคลียร์ของ<placeName>เกาหลีเหนือ</placeName></p>
<p>นายคอร์แมน กล่าวว่า มาตรการนี้แสดงให้เห็นความเป็นเอกภาพของคณะมนตรีและพุ่งเป้าไปที่โครงการอาวุธ ขีปนาวุธ และอาวุธอานุภาพทำลายล้างสูงของ<placeName>เกาหลีเหนือ</placeName> ทั้งยังมุ่งลดผลกระทบต่อประชาชน และคณะกรรมการจะเดินหน้าค้นหาว่าบริษัทใดที่ทำงาน หรือทำหน้าที่ตัวแทนของบริษัททั้งห้าที่ถูกคว่ำบาตร</p></body>
</news>
