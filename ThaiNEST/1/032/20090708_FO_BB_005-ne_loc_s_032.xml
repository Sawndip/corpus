<teiHeader>
<fileDesc>
<titleStmt>
  <title>รัสเซีย-สหรัฐบรรลุข้อตกลงลดนิวเคลียร์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066528.php?news_id=29066528  </bibl>
</sourceDesc>
</fileDesc>
</teiHeader>
<news>
<headline><placeName>รัสเซีย</placeName>-<placeName>สหรัฐ</placeName>บรรลุข้อตกลงลดนิวเคลียร์</headline>
<lead><placeName>มอสโก</placeName>-<placeName>รัสเซีย</placeName>และ<placeName>สหรัฐ</placeName>เห็นพ้องลดอาวุธนิวเคลียร์ในครอบครอง 1 ใน 3 แถมหมีขาวไฟเขียวกองทัพมะกันใช้ฐานทัพเป็นทางผ่าน ส่งกำลังปราบปรามกบฏตาลีบันใน<placeName>อัฟกานิสถาน</placeName></lead>
<neck></neck>
<body><p>นายบารัก โอบามา ประธานาธิบดี<placeName>สหรัฐ</placeName> บรรลุข้อตกลงกับนายดมิทรี เมดเวเดฟ ประธานาธิบดี<placeName>รัสเซีย</placeName> ระหว่างการเยือน<placeName>รัสเซีย</placeName>เพื่อเปิดศักราชใหม่แห่งความสัมพันธ์ทวิภาคี อดีตคู่ปฏิปักษ์ยุคสงครามเย็นออกแถลงการณ์ร่วมว่า ได้ลงนามสนธิสัญญาลดอาวุธ ซึ่งรวมถึงการลดปริมาณหัวรบนิวเคลียร์ที่แต่ละประเทศมีไว้ในครอบครอง และลงนามข้อตกลงประวัติศาสตร์เพื่อเปิดทางให้กองทัพ<placeName>สหรัฐ</placeName>เดินทางผ่าน<placeName>รัสเซีย</placeName> เข้าไปปราบปรามกลุ่มกบฏตาลีบันใน<placeName>อัฟกานิสถาน</placeName>ได้</p>
<p>อย่างไรก็ตาม ทั้ง<placeName>สหรัฐ</placeName>และ<placeName>รัสเซีย</placeName>ยังมีความเห็นแตกต่างกันเกี่ยวกับแผนของ<placeName>สหรัฐ</placeName> ที่จะติดตั้งระบบป้องกันขีปนาวุธใน<placeName>ยุโรปตะวันออก</placeName> และนโยบายของรัฐบาล<placeName>มอสโก</placeName>ต่อ<placeName>จอร์เจีย</placeName> ประเทศอดีต<placeName>สหภาพโซเวียต</placeName>ที่นิยมตะวันตก</p>
<p>ในแถลงการณ์ร่วมฉบับนี้ ผู้นำ<placeName>รัสเซีย</placeName>และ<placeName>สหรัฐ</placeName>บรรลุข้อตกลงลดอาวุธนิวเคลียร์ฉบับใหม่ แทนที่สนธิสัญญาลดอาวุธนิวเคลียร์ฉบับปี 2544 (สตาร์ท) ซึ่งกำหนดให้แต่ละประเทศลดอาวุธนิวเคลียร์ในครอบครองลงถึง 1 ใน 3 จากปริมาณที่ครอบครองอยู่ในปัจจุบัน</p>
<p>สนธิสัญญาสตาร์ท จะครบกำหนดในวันที่ 5 ธ.ค. แต่แถลงการณ์ร่วมไม่ได้กำหนดวันที่จะขยายกำหนดระยะเวลาสนธิสัญญาออกไป ทำให้ตัวแทนเจรจาทั้งสองประเทศต้องเร่งบรรลุข้อตกลงเพื่อขยายเวลาสนธิสัญญาฉบับนี้</p>
<p>แถลงการณ์ร่วมกำหนดให้ทั้งสองประเทศลดจำนวนหัวรบนิวเคลียร์ในครอบครองให้เหลือ 1,500-1,675 ลูก ภายใน 7 ปี และลดจำนวนเครื่องยิงขีปนาวุธให้เหลือ 500-1,100 ชุด เป็นการลดลงมากกว่าระดับที่กำหนดไว้ในสนธิสัญญาลดการโจมตีเชิงยุทธศาสตร์ (ซอร์ท) ปี 2545 ซึ่งเรียกร้องให้ทั้งสองประเทศลดปริมาณการติดตั้งหัวรบนิวเคลียร์ให้เหลือ 1,700-2,200 ลูก ภายในปี 2555</p>
<p>"แถลงการณ์ร่วมลดอาวุธนิวเคลียร์ครั้งนี้ เป็นการทำข้อตกลงร่วมกันอย่างแท้จริงและเหมาะสมกับทั้งสองฝ่าย และยังสะท้อนว่าชาวอเมริกันตัดสินใจที่จะยอมรับรัสเซีย ประธานาธิบดีโอบามาไม่ได้ติดใจช่วงสงครามเย็นกับรัสเซียอีก และไม่ได้มองว่ารัสเซียเป็นศัตรูของสหรัฐอีกแล้ว" นายอเลกซี มาลาชเชนโก นักวิเคราะห์จากศูนย์คาร์เนกี ใน<placeName>กรุงมอสโก</placeName> ให้ความเห็น</p>
<p>นอกจากนี้ นายโอบามา ยังเสนอให้<placeName>สหรัฐ</placeName>เป็นเจ้าภาพการประชุมสุดยอดว่าด้วยความมั่นคงด้านนิวเคลียร์<placeName>โลก</placeName>ในปีหน้า พร้อมทั้งเสนอแนะแก่นายเมดเวเดฟว่า<placeName>รัสเซีย</placeName>ควรเป็นเจ้าภาพการประชุมสุดยอดนี้ในปีถัดมา เพื่อร่างสนธิสัญญาห้ามแพร่กระจายอาวุธนิวเคลียร์ฉบับใหม่ที่มีเนื้อหาเข้มข้นกว่าเดิม</p></body>
</news>
