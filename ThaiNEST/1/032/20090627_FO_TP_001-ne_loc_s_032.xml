<teiHeader>
<fileDesc>
<titleStmt>
  <title>กบฏไนเจอร์ ป่วนเชลล์อีก ไม่สนนิรโทษ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270609/6875  </bibl>
</sourceDesc>
</fileDesc>
</teiHeader>
<news>
<headline>กบฏไนเจอร์ ป่วนเชลล์อีก ไม่สนนิรโทษ</headline>
<lead>กลุ่มติดอาวุธ<placeName>ไนจีเรีย</placeName>ยังคงเดินหน้าโจมตีบ่อน้ำมันของรอยัลดัชเชลล์  บริเวณ<placeName>สามเหลี่ยมแม่น้ำไนเจอร์</placeName>ต่ออีกในวันพฤหัสบดี   เมินข้อเสนอของประธานาธิบดีอูมารู   ยาร์อาดัว   ที่บอกจะยอมนิรโทษกรรมให้แก่สมาชิกกลุ่มแลกกับการหยุดเคลื่อนไหว</lead>
<neck></neck>
<body><p>ขบวนการปลดปล่อย<placeName>สามเหลี่ยมแม่น้ำไนเจอร์</placeName> (MEND)อ้างว่าแม้ประธานาธิบดียาร์อาดัวจะยื่นข้อเสนอดังกล่าวแต่กองทัพรัฐบาลก็ยังไม่หยุดการไล่ล่าสมาชิกกลุ่มติดอาวุธต้องสงสัยในชมนุมอัคเบตีทำให้ทางกลุ่มต้องเดินหน้าปฏิบัติการโจมตีอุตสาหกรรมน้ำมันตอบโต้ด้วยการทำลายบ่อน้ำมัน<placeName>ชายฝั่งอัฟเรโม</placeName>ของ<placeName>เชลล์</placeName>ใน<placeName>สามเหลี่ยมไนเจอร์</placeName></p>
<p> อย่างไรก็ดี ยังไม่มีข้อมูลยืนยันการโจมตีที่เกิดขึ้นรวมถึงปฏิบัติการกวาดล้างของทหารตามที่กลุ่มกบฏกล่าวอ้าง</p>
<p> <placeName>อัฟเรโม</placeName>เป็นหนึ่งในบ่อน้ำมันของ<placeName>เชลล์</placeName>ที่MENDเคยอ้างความรับผิดชอบต่อเหตุโจมตีหลายระลอกเมื่อวันอาทิตย์ขณะที่เชลล์บอกว่ากำลังอยู่ระหว่างการตรวจสอบความเสียหายที่เกิดขึ้นจากการโจมตีดังกล่าว</p>
<p> เมื่อวันพฤหัสบดีประธานาธิบดียาร์อาดัวเสนอจะอภัยโทษแก่สมาชิกกลุ่มติดอาวุธทุกคนที่ยอมวางอาวุธภายใน60วันสิ้นสุดณวันที่4ต.ค.นี้เพื่อยุติเหตุความไม่สงบที่ยืดเยื้อมานานและทำให้ประเทศซึ่งถือเป็นผู้ส่งออกน้ำมันเบอร์1ของ<placeName>แอฟริกา</placeName>ต้องสูญเสียรายได้จากการขายน้ำมันคิดเป็นมูลค่ามหาศาล</p>
<p> ทั้งนี้เหตุโจมตีหลากหลายรูปแบบเช่นการระเบิดท่อส่งและการลักพาตัวคนงานบริษัทน้ำมันต่างชาติตลอด 3ปีที่ผ่านมาทำให้<placeName>ไนจีเรีย</placeName>ปั๊มน้ำมันส่งออกได้เพียง2ใน3ของกำลังการผลิตจริงที่มีอยู่ราว3ล้านบาร์เรล/วันขณะที่การโจมตีครั้งล่าสุดดันราคาน้ำมันตลาด<placeName>โลก</placeName>ทยานแตะ71ดอลลาร์/บาร์เรลไปเมื่อวันศุกร์</p></body>
</news>
