<teiHeader>
<fileDesc>
<titleStmt>
  <title>ผู้บริหารไอทีเพิ่ม"สีเขียว”องค์กร  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/13/news_28923783.php?news_id=28923783  </bibl>
</sourceDesc>
</fileDesc>
</teiHeader>
<news>
<headline>ผู้บริหารไอทีเพิ่ม"สีเขียว”องค์กร</headline>
<lead>ไซแมนเทค เปิดผลรายงานไอทีสีเขียว 2552 พบผู้บริหารไอทีหนุนกลยุทธ์ไอทีสีเขียว วางเป้าลดค่าใช้จ่าย และแสดงความรับผิดชอบต่อสิ่งแวดล้อม</lead>
<neck></neck>
<body><p>รายงานกรีนไอที ของไซเมนเทค คอร์ปอเรชั่น ที่จัดทำขึ้นโดย Applied Research เดือน มี.ค.2552 สำรวจผู้บริหารระดับสูงด้านไอที 1,052 คน จาก 15 ประเทศ พบว่า หลายรายให้ความสนใจการนำโซลูชั่นและกลยุทธ์ด้านไอทีสีเขียว เพื่อช่วยลดค่าใช้จ่ายและแสดงความรับผิดชอบต่อสิ่งแวดล้อม</p>
<p>นายโฮเซ่ อิกเลเซียส รองประธานฝ่ายโซลูชั่นทั่ว<placeName>โลก</placeName>ของไซแมนเทค คอร์ปอเรชั่น กล่าวว่า 12 เดือนที่ผ่านมา ไอทีกลับกลายเป็นแรงขับเคลื่อนอันใหม่เพื่อให้เกิดการดำเนินรอยตามความริ เริ่มสีเขียว ที่ไม่ได้มุ่งหวังเรื่องประโยชน์ด้านการประหยัดพลังงานเท่านั้น แต่ยังต้องการขยายผลวงกว้างเกี่ยวกับการนำวิธีปฏิบัติ ซึ่งแสดงถึงความรับผิดชอบด้านสิ่งแวดล้อมมาใช้ในองค์กร</p>
<p>งบประมาณด้านไอทีสีเขียวเพิ่มขึ้นอย่างผิด สังเกต 73% คาดการณ์ว่าจะเพิ่มงบไอทีสีเขียวภายใน 12 เดือนข้างหน้า 19% คาดว่าจะเพิ่มงบด้านนี้กว่า 10%</p>
<p>ผู้ตอบ 97% แจ้งว่า อย่างน้อยก็ได้พูดคุยเรื่องกลยุทธ์ไอทีสีเขียว ขณะที่ 45% ได้ดำเนินการส่วนที่เป็นความริเริ่มด้านไอทีสีเขียวแล้ว ทั้งนี้ ผู้มีอำนาจการตัดสินใจด้านไอทีกำลังมองหาเหตุและผลในการนำโซลูชั่นกรีนไอที มาใช้ในมุมที่มากกว่าการลดค่าใช้จ่ายและเพิ่มประสิทธิภาพไอที</p>
<p>ทั้งนี้ ปัจจัยหลักในการผลักดันไอทีสีเขียว เป็นเรื่องลดการใช้พลังงานไฟฟ้า 90% ลดค่าใช้จ่ายเรื่องระบบความเย็น 87% และลดความกดดันขององค์กรในการเป็นองค์กรสีเขียว 86%</p>
<p>นอกจากนี้ 83% ของผู้ตอบเป็นผู้ดูแลรับผิดชอบ หรือมีส่วนร่วมดูแลการใช้พลังงานไฟฟ้าในดาต้าเซ็นเตอร์ ซึ่งเป็นผู้ที่นำวิสัยทัศน์ และแนวทางการดำเนินการมาบอกกล่าวแก่ผู้ใช้ทรัพยากรทั้งหลายให้ได้ปฏิบัติตาม กัน</p>
<p>ผู้ตอบแบบสอบถามทั่วไป รายงานมูลค่าการใช้จ่ายพลังงานไฟฟ้าในดาต้าเซ็นเตอร์ 21-27 ล้านดอลลาร์ ขณะที่ฝ่ายไอทียินดีจ่ายเงินจำนวนไม่น้อยเพื่อซื้อผลิตภัณฑ์ที่ให้ ประสิทธิภาพด้านพลังงาน 2 ใน 3 ยอมจ่ายเพิ่ม 10% และ 41% ยินดีจ่ายเพิ่มอย่างน้อย 20% โดย 89% เห็นว่า ประสิทธิภาพของผลิตภัณฑ์ไอทีเป็นเรื่องสำคัญถึงสำคัญมาก</p>
<p>แผนกไอที 83% รายงานว่า เป็นผู้ดูแลรับผิดชอบ หรือมีส่วนร่วมด้านพลังงานไฟฟ้า อาจเป็นปัจจัยหลักที่ช่วยกระตุ้นให้แผนกไอทีต้องหาทางลดค่าใช้จ่ายด้าน พลังงานลงได้แล้ว ส่วน 89% คิดว่าไอทีควรจะมีบทบาทที่สำคัญมาก หรือสำคัญที่สุดในเรื่องความมุ่งมั่นเพื่อการเป็นองค์กรสีเขียว และ 94% ได้รับการสนับสนุนเรื่องนี้จากองค์กร และมากกว่า 1 ใน 5 กำลังมุ่งประเด็นไปที่ความริเริ่มด้านไอที</p>
<p>ผู้เชี่ยวชาญด้านไอทีกำลังวางแนวทางไอทีสีเขียว โดยเปลี่ยนอุปกรณ์ใหม่แทนของเดิมถึง 95% ตามด้วยการตรวจสอบการใช้พลังงาน 94% การทำเวอร์ชวลไลเซชั่นในส่วนเซิร์ฟเวอร์ 94% และการรวมระบบงานเซิร์ฟเวอร์ 93% และ 57% มองว่าการนำเสนอซอฟต์แวร์ในลักษณะของการให้บริการเป็นโซลูชั่นสีเขียวเช่น กัน</p></body>
</news>
