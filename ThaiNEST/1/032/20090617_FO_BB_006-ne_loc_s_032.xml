<teiHeader>
<fileDesc>
<titleStmt>
  <title>ญี่ปุ่นคว่ำบาตรการค้าเกาหลีเหนือเพิ่ม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944308.php?news_id=28944308  </bibl>
</sourceDesc>
</fileDesc>
</teiHeader>
<news>
<headline><placeName>ญี่ปุ่น</placeName>คว่ำบาตรการค้า<placeName>เกาหลีเหนือ</placeName>เพิ่ม</headline>
<lead><placeName>โตเกียว</placeName>-<placeName>ญี่ปุ่น</placeName>คว่ำบาตรการค้าทุกรูปแบบ<placeName>เกาหลีเหนือ</placeName>ถึง เม.ย.ปีหน้า หวังลงโทษ<placeName>กรุงเปียงยาง</placeName>ให้หลาบจำ ด้านนักวิเคราะห์ชี้ เป็นแค่สัญลักษณ์ เหตุการค้า-การลงทุนระหว่าง<placeName>ญี่ปุ่น</placeName>และ<placeName>เกาหลีเหนือ</placeName>มีปริมาณเพิ่มขึ้นต่อเนื่อง ขณะสื่อ<placeName>ญี่ปุ่น</placeName> แฉ คิม จอง-อุน ดอดถกผู้นำ<placeName>จีน</placeName> สุดสัปดาห์ที่ผ่านมา</lead>
<neck></neck>
<body><p>คณะรัฐมนตรีของนายทาโร อาโซะ นายกรัฐมนตรี<placeName>ญี่ปุ่น</placeName> มีมติเห็นพ้องคว่ำบาตรการค้าทุกรูปแบบต่อ<placeName>เกาหลีเหนือ</placeName> เพิ่มเติมจากเดิม ท่ามกลางความวิตกกังวลของหลายฝ่ายว่ารัฐบาล<placeName>เปียงยาง</placeName>จะทำการทดสอบนิวเคลียร์ลูกที่ 3 ในเร็ววันนี้ หลังจากคณะมนตรีความมั่นคงแห่งสหประชาชาติ (ยูเอ็น) ลงคะแนนเสียงเมื่อวันศุกร์ (13 มิ.ย.) เห็นชอบให้เพิ่มมาตรการคว่ำบาตรต่อ<placeName>เกาหลีเหนือ</placeName> เป็นการตอบโต้ที่<placeName>เกาหลีเหนือ</placeName>ทดสอบขีปนาวุธเมื่อวันที่ 25 พ.ค.ที่ผ่านมา </p>
<p>ทั้งนี้ กระทรวงการคลังของ<placeName>ญี่ปุ่น</placeName> ระบุว่า การส่งออกของ<placeName>ญี่ปุ่น</placeName>ไป<placeName>เกาหลีเหนือ</placeName>เมื่อปีที่แล้ว มีมูลค่ารวมทั้งสิ้น 8,200 ล้านดอลลาร์ ส่วนใหญ่เป็นการส่งออกเครื่องจักรขนาดใหญ่และอุปกรณ์ด้านการขนส่ง อาทิ รถไฟ รถยนต์ อาหาร สินค้าอิเล็กทรอนิกส์ และสินค้าประเภทอุตสาหกรรม </p>
<p>"มาตรการคว่ำบาตรนี้จะมีผลไปจนถึงวันที่ 13 เม.ย.ปีหน้า และเราได้เพิ่มมาตรการคว่ำบาตรให้ครอบคลุมสินค้าทุกประเภท" นายมาซารุ ยามาซุมิ รัฐมนตรีว่าการกระทรวงพาณิชย์ของ<placeName>ญี่ปุ่น</placeName> กล่าว </p>
<p>อย่างไรก็ตาม นักวิเคราะห์การเมืองมองว่าการคว่ำบาตรรอบใหม่ของ<placeName>ญี่ปุ่น</placeName>ครั้งนี้ เป็นเพียงสัญลักษณ์ เพราะ<placeName>ญี่ปุ่น</placeName>ยังคงมีปริมาณการค้าการลงทุนจำนวนมหาศาลใน<placeName>เกาหลีเหนือ</placeName> อีกทั้ง<placeName>เกาหลีเหนือ</placeName>ยังเป็นพันธมิตรที่มีความสนิทสนมกับ<placeName>จีน</placeName>เป็นอย่างดี </p>
<p>"การคว่ำบาตรทางการค้าเพิ่มของญี่ปุ่นครั้งนี้ไม่มีผลกระทบใดๆ ต่อเกาหลีเหนือ สิ่งเดียวที่ญี่ปุ่นควรทำในขณะนี้คือ เกลี้ยกล่อมจีนซึ่งเป็นพันธมิตรใกล้ชิดกับเกาหลีเหนือให้เห็นพ้องกับมาตรการคว่ำบาตรของยูเอ็น" นายลี หยาง หวา ผู้เชี่ยวชาญกิจการ<placeName>เกาหลี</placeName>ประจำ<placeName>มหาวิทยาลัยคันไซ</placeName> ให้ความเห็น </p>
<p>ขณะเดียวกัน หนังสือพิมพ์อาซาฮี ของ<placeName>ญี่ปุ่น</placeName> รายงานว่า นายคิม จอง-อุน บุตรชายคนเล็กของนายคิม จอง-อิล ผู้นำ<placeName>เกาหลีเหนือ</placeName> เดินทางเยือน<placeName>จีน</placeName>อย่างลับๆ ในฐานะทูตพิเศษของบิดาในช่วงสุดสัปดาห์ที่ผ่านมาและได้เข้าพบประธานาธิบดีหู จิ่นเทา รวมทั้งบรรดาผู้นำในพรรคคอมมิวนิสต์คนอื่นๆ ของ<placeName>จีน</placeName></p></body>
</news>
