<teiHeader>
<fileDesc>
<titleStmt>
  <title>เอเชียซอฟท์เมินพิษเศรษฐกิจลงทุน200ล้าน  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-17 05:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090717/60575/%e0%b9%80%e0%b8%ad%e0%b9%80%e0%b8%8a%e0%b8%b5%e0%b8%a2%e0%b8%8b%e0%b8%ad%e0%b8%9f%e0%b8%97%e0%b9%8c%e0%b9%80%e0%b8%a1%e0%b8%b4%e0%b8%99%e0%b8%9e%e0%b8%b4%e0%b8%a9%e0%b9%80%e0%b8%a8%e0%b8%a3%e0%b8%a9%e0%b8%90%e0%b8%81%e0%b8%b4%e0%b8%88%e0%b8%a5%e0%b8%87%e0%b8%97%e0%b8%b8%e0%b8%99200%e0%b8%a5%e0%b9%89%e0%b8%b2%e0%b8%99.html  </bibl>
</sourceDesc>
</fileDesc>
</teiHeader>
<news>
<headline><placeName>เอเชีย</placeName>ซอฟท์เมินพิษเศรษฐกิจลงทุน200ล้าน</headline>
<lead><placeName>เอเชีย</placeName>ซอฟท์ทุ่มอีก 200 ล้านบาท บุกตลาดเกมออนไลน์<placeName>เอเชียใต้</placeName>รักษาเจ้าตลาดเบอร์หนึ่ง หลังจากซุ่มเพิ่มเซิร์ฟเวอร์ ปรับความเร็วให้บริการ</lead>
<neck></neck>
<body><p>นายปราโมทย์ สุดจิตพร ประธานเจ้าหน้าที่บริหาร บมจ. <placeName>เอเชีย</placeName>ซอฟท์ คอร์ปอเรชั่น กล่าวว่า บริษัทเตรียมงบลงทุนเพิ่มอีกประมาณ 200 ล้านบาท รองรับแผนขยายตลาดทั้งใน<placeName>ไทย</placeName> และอีก 5 ประเทศเป้าหมายในภูมิภาค<placeName>เอเชีย</placeName> ได้แก่ <placeName>เวียดนาม</placeName> <placeName>มาเลเซีย</placeName> <placeName>สิงคโปร์</placeName> <placeName>ฟิลิปปินส์</placeName> และ<placeName>อินโดนีเซีย</placeName></p>
<p>ทั้งนี้ เป็นแผนการลงทุนต่อเนื่องจากปีที่ผ่านมาซึ่งใช้งบไป 300 ล้านบาท โดยส่วนหลักๆ ใช้เพื่อปรับระบบงานหลังบ้าน เพิ่มเซิร์ฟเวอร์ รองรับฐานผู้เล่นเกมทั้งใน<placeName>ไทย</placeName> และ<placeName>เวียดนาม</placeName> <placeName>มาเลเซีย</placeName> <placeName>สิงคโปร์</placeName> ที่เริ่มเข้าไปทำตลาดแล้ว</p>
<p>ขณะที่ ปีนี้จะเพิ่มเซิร์ฟเวอร์ ปรับความเร็วใหม่ ด้วยงบลงทุนอีก 120 ล้านบาท ส่วนที่เหลือจะใช้เพื่อรองรับแผนขยายตลาดใหม่ไปยัง<placeName>ฟิลิปปินส์</placeName>และ<placeName>อินโดนีเซีย</placeName> คาดว่าจะเริ่มได้ไตรมาสที่ 4 </p>
<p>"เราจะเข้าไปจับมือเป็นพันธมิตรกับ ร้านอินเทอร์เน็ตคาเฟ่ในท้องถิ่น โดยเฉพาะฟิลิปปินส์ เราอาจใช้งบ 70-80 ล้านบาท เพราะเป็นประเทศที่ธุรกิจบันเทิงเติบโตอย่างมาก มีมูลค่าตลาดเกมมากกว่า 600 ล้านบาท" นายปราโมทย์ กล่าว</p>
<p>เขากล่าวเสริมว่า ปัจจุบันตลาดเกมใน<placeName>เอเชียใต้</placeName>กำลังมาแรงมาก โดยยกตัวอย่าง<placeName>เวียดนาม</placeName> ซึ่งมีมูลค่าตลาดเกมถึง 80 ล้านบาท มีร้านอินเทอร์เน็ตคาเฟ่มากกว่า<placeName>ไทย</placeName> โดยมีประมาณ 25,000 ร้าน ขณะที่ใน<placeName>ไทย</placeName>ยังมีแค่กว่า 1 หมื่นร้าน</p>
<p>อย่างไรก็ตาม สัดส่วนรายได้หลักๆ ของ<placeName>เอเชีย</placeName>ซอฟท์ ยังมาจาก<placeName>ประเทศไทย</placeName>กว่า 60% ขณะที่อีก 40% มาจากต่างประเทศ โดยมูลค่าตลาดเกมออนไลน์ใน<placeName>ไทย</placeName>อยู่ระดับ 2.4 พันล้านบาท และคาดว่าปี 2555 จะเพิ่มเป็น 3.5 พันล้านบาท</p>
<p>“ผมว่าไข้หวัด 2009 ไม่ได้มีผลกระทบอะไรกับเรามาก ยังไม่เห็นสัญญาณว่ามันจะแย่มาก ขณะเดียวกันปัจจัยที่จะหนุนให้ตลาดเกมใหญ่ขึ้น คือ การขยายตัวของบรอดแบนด์ และเทคโนโลยีใหม่อย่างไวแม็กซ์ ที่จะทำให้เราขยายไปยังตลาดต่างจังหวัดเพิ่มขึ้นได้” นายปราโมทย์กล่าว</p>
<p>ขณะที่ ในปี 2551 <placeName>เอเชีย</placeName>ซอฟท์มี รายได้รวมใน<placeName>ไทย</placeName>ราว 1.6 พันล้านบาท ซึ่งปีนี้คาดว่า การเติบโตอาจจะลดน้อยลงประมาณ 2-3% มาจากการที่บริษัทหันไปทุ่มงบปรับระบบหลังบ้านใหม่ ทำให้จำนวนเกมใหม่ๆ ที่เปิดตัวในตลาดใน<placeName>ไทย</placeName> ไม่มากเท่าปีที่ผ่านมา</p>
<p>“หลังจากที่เราทำระบบหลังบ้านใหม่ เพิ่มสปีดความเร็วเป็น 10 เมกะบิต ไตรมาส 3-4 เราจะเปิดเกมใหม่อีกเกือบ 5 เกมเจาะตลาดไทย ขณะที่ ภาพรวมการตลาดเราตั้งแต่ปี 2548-2551 เราเติบโตอย่างต่อเนื่อง จากการเปิดให้บริการ 20 เกมออนไลน์ใน 4 ประเทศ ด้วยยอดผู้เล่นเกมมากกว่า 12 ล้านคน” นายปราโมทย์ กล่าว</p>
<p>ด้านแผนการขยายการเติบโตใน<placeName>ไทย</placeName>ปีนี้ <placeName>เอเชีย</placeName>ซอฟท์จะมุ่งเน้นทำการตลาดออนไลน์มากขึ้น ขณะที่ บริษัทยังมีรายได้จากโฆษณาบนเกมเพิ่มขึ้นอย่างต่อเนื่อง ด้วยอัตราขยายตัวกว่า 30% </p>
<p>พร้อมกันนี้ จะใช้กลยุทธ์โคมาร์เก็ตติ้ง ทำตลาดร่วมไปกับผู้นำด้านความบันเทิง ทั้งภาพยนตร์ และเพลงเพิ่มขึ้น เพราะถือว่าวันนี้เกมออนไลน์เป็นส่วนหนึ่งของความบันเทิงในชีวิตประจำวันของ คน<placeName>ไทย</placeName>ไปแล้ว นอกจากนี้ยังมีแผนจัดตั้งทีมพัฒนาเกมขึ้นมาเองด้วย เพื่อสามารถสร้างรายได้ต่อยอดในอนาคต</p></body>
</news>
