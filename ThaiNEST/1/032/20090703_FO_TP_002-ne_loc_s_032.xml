<teiHeader>
<fileDesc>
<titleStmt>
  <title>สัตว์-พืชกว่า16,000ชนิดใกล้สูญพันธุ์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-03 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/030709/7200  </bibl>
</sourceDesc>
</fileDesc>
</teiHeader>
<news>
<headline>สัตว์-พืชกว่า16,000ชนิดใกล้สูญพันธุ์</headline>
<lead>สหภาพสากลว่าด้วยการอนุรักษ์ทรัพยากรธรรมชาติและสิ่งแวดล้อมเผย  ตลอดระยะเวลา  5  ศตวรรษที่ผ่านมา  มีสัตว์ป่าและพืชสูญพันธุ์ไปจาก<placeName>โลก</placeName>นี้แล้วกว่า  800  ชนิด  และปัจจุบันอีกเกือบ  17,000  ชนิดกำลังตกอยู่ในภาวะเสี่ยงสูญพันธุ์</lead>
<neck></neck>
<body><p>ไอยูซีเอ็นระบุว่าเมื่อปี2545ประชาคม<placeName>โลก</placeName>กำหนดไว้ว่าจะบรรลุเป้าหมายการส่งเสริมความหลากหลายทางชีวภาพให้ได้ในปี2553แต่จากข้อมูลข้างต้นชี้ให้เห็นว่า<placeName>โลก</placeName>คงไม่อาจไปถึงจุดมุ่งหมายที่ตั้งไว้ได้</p>
<p> ฌอง-คริสตอฟวีผู้เรียบเรียงรายงานการวิเคราะห์ฉบับใหม่ของไอยูซีเอ็นซึ่งตั้งอยู่บนพื้นฐานข้อมูลสัตว์ป่าและพืชที่อยู่ในบัญชีใกล้สูญพันธุ์ของปี2551กล่าวว่ารายงานฉบับนี้เปิดเผยออกมาเพื่อกระตุ้นเตือนประชาคม<placeName>โลก</placeName>ก่อนปี2553จะมาถึงและเพื่อแสดงให้เห็นความเชื่อมโยงระหว่างวิกฤติเศรษฐกิจกับวิกฤติสิ่งแวดล้อม</p>
<p> "เราไม่ต้องการให้มนุษย์ต้องเลือกเพียงอย่างใดอย่างหนึ่งระหว่างธรรมชาติกับเศรษฐกิจแต่เราต้องการให้ทุกคนเห็นว่าสองสิ่งนี้สำคัญเท่าเทียมกัน"วีกล่าว</p>
<p> รายงานของไอยูซีเอ็นระบุว่านับตั้งแต่ปี2043เป็นต้นมาสัตว์และพืชในผืนป่าทั่ว<placeName>โลก</placeName>สูญพันธุ์ไปแล้วมากถึง869ชนิดเพิ่มขึ้นจากปี2547ที่มีอยู่784ชนิดนอกจากนี้อีกราว290ชนิดยังจัดอยู่ในกลุ่มอันตรายอย่างยิ่งที่จะสูญพันธุ์และอีกอย่างน้อย16,923ชนิดกำลังเสี่ยงจะสูญพันธุ์ในจำนวนนี้เกือบ1ใน3เป็นสัตว์ครึ่งบกครึ่งน้ำมากกว่า1ใน8เป็นสัตว์ปีกและเกือบ1ใน4เป็นสัตว์เลี้ยงลูกด้วยนม</p>
<p> อย่างไรก็ดีรายงานดังกล่าวถือว่ายังไม่ครอบคลุมเพราะไอยูซีเอ็นได้ทำการวิเคราะห์สิ่งมีชีวิตในป่าเพียง2.7%ของสิ่งมีชีวิตทั้งหมดที่มีอยู่มากถึง1.8ล้านชนิด</p>
<p> "แม้ตัวเลขชนิดของสิ่งมีชีวิตที่สูญพันธุ์จะยังเป็นการประเมินที่ต่ำเกินจริงแต่ก็นับว่าเป็นประโยชน์เพื่ออธิบายให้เห็นภาพรวมของสิ่งที่กำลังเกิดขึ้นบนโลกใบนี้"ผู้เรียบเรียงรายงานของไอยูซีเอ็นกล่าวเสริม </p>
<p> ไอยูซีเอ็นชี้ว่าปัจจุบันภาวะ<placeName>โลก</placeName>ร้อนเป็นภัยคุกคามหลักต่อความหลากหลายทางชีวภาพและจากการตรวจสอบสัตว์ปีกสัตว์ครึ่งบกครึ่งน้ำและหินปะการัง 17,000ชนิดพบว่าอนาคตของสัตว์กลุ่มนี้ในส่วนที่ยังไม่เสี่ยงต่อการสูญพันธุ์ถูกกำหนดโดยสภาวะอากาศ<placeName>โลก</placeName>ที่กำลังเปลี่ยนแปลงไป</p></body>
</news>
