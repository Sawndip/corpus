<teiHeader>
<fileDesc>
<titleStmt>
  <title>อิหร่านนองเลือดเซ่น10ศพ  </title>
  <author>เอสซีโอ  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52597  </bibl>
</sourceDesc>
</fileDesc>
</teiHeader>
<news>
<headline><placeName>อิหร่าน</placeName>นองเลือดเซ่น10ศพ</headline>
<lead>ประท้วงทั่ว<placeName>อิหร่าน</placeName>ยังไร้แววจบง่าย แม้เตรียมนับคะแนนใหม่</lead>
<neck></neck>
<body><p><placeName>อิหร่าน</placeName>ระอุหนัก ประชาชนยังคงก่อจลาจลและประท้วงผลการเลือกตั้งไปทั่วประเทศ ล่าสุดมีผู้ชีวิตอย่างน้อย 10 คนจากการสลาย การชุมนุมโดยเจ้าหน้าที่ ขณะที่หน่วยงานจัดการเลือกตั้งเตรียมนับคะแนนใหม่ หลังจากที่ผู้นำสูงสุดเปิดทางให้ เมื่อหวังยุติความไม่พอใจของประชาชน </p>
<p>สถานีวิทยุของรัฐบาล<placeName>อิหร่าน</placeName> รายงานว่า มีผู้เสียชีวิตจากการปะทะกันระหว่างเจ้าหน้าที่และกลุ่มผู้ประท้วงใน<placeName>กรุงเตหะราน</placeName> 7 คน โดยเหตุนองเลือดดังกล่าวเกิดขึ้นระหว่างที่ผู้ชุมนุมพยายามบุกเข้าโจมตีหน่วยทหารอาสา ซึ่งอยู่ภายใต้การควบคุมของกองกำลังปฏิบัติ ของรัฐบาล<placeName>อิหร่าน</placeName> </p>
<p>ด้านสำนักข่าวรอยเตอร์ส รายงานอ้างแหล่งข่าวจากนักศึกษาชาว<placeName>อิหร่าน</placeName> ที่เปิดเผยว่า มีนักศึกษาเสียชีวิตถึง 4 คน เป็นชาย 3 คน และหญิงอีก 1 คน ระหว่างที่กองกำลังของรัฐบาลบุกเข้าสลายการชุมนุมใน<placeName>มหาวิทยาลัยเตหะราน</placeName> กลางดึกของคืนวันที่ 14 มิ.ย. ทว่าอธิการบดีของมหาวิทยาลัยปฏิเสธข้อมูลดังกล่าว ขณะที่ อาลี ลาริจานี ประธานรัฐสภาจากพรรคฝ่ายค้าน โจมตีการกวาดล้างนักศึกษาจนทำให้มีผู้เสียชีวิต </p>
<p>สำหรับการชุมนุมของประชาชนได้ขยายวงกว้างขึ้นอย่างต่อเนื่องไปทั่วประเทศ ทว่า เมอร์ฮอสไซน์ มุสซาวี ผู้ชิงตำแหน่งประธานาธิบดีจากพรรคการเมืองสายปฏิรูป เรียกร้องให้ประชาชนหลีกเลี่ยงการชุมนุมใน<placeName>กรุงเตหะราน</placeName> เพื่อรักษาชีวิตของตัวเองจากการกวาดล้าง อย่างรุนแรงของรัฐบาล </p>
<p>อย่างไรก็ตาม ท่ามกลางความไม่พอใจของประชาคม<placeName>โลก</placeName>ต่อการกวาดล้างกลุ่มผู้ประท้วงผลการเลือกตั้งอย่างรุนแรง รัฐบาล<placeName>รัสเซีย</placeName>กับรัฐบาล<placeName>จีน</placeName>กลับแสดงความ ยินดีต่อประธานาธิบดี มาห์มูด อาห์มาดินจัด ที่ได้รับชัยชนะในการเลือกตั้ง โดยล่าสุดผู้นำ<placeName>อิหร่าน</placeName>ยัง ได้เดินทางไปยัง<placeName>รัสเซีย</placeName>เพื่อร่วมการประชุมสุดยอดองค์กรความร่วมมือแห่ง<placeName>เซี่ยงไฮ้</placeName> </p></body>
</news>
