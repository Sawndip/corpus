<teiHeader>
<fileDesc>
<titleStmt>
  <title>รมว.วิทย์ฯ น้อมรับกระแสพระราชดำรัสในหลวง ที่ทรงห่วงข้าวไทย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-26 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206250241&tb=N255206&return=ok&news_headline="%c3%c1%c7.%c7%d4%b7%c2%ec%cf%20%b9%e9%cd%c1%c3%d1%ba%a1%c3%d0%e1%ca%be%c3%d0%c3%d2%aa%b4%d3%c3%d1%ca%e3%b9%cb%c5%c7%a7%20%b7%d5%e8%b7%c3%a7%cb%e8%c7%a7%a2%e9%d2%c7%e4%b7%c2%20"  </bibl>
</sourceDesc>
</fileDesc>
</teiHeader>
<news>
<headline>รมว.วิทย์ฯ น้อมรับกระแสพระราชดำรัสในหลวง ที่ทรงห่วงข้าว<placeName>ไทย</placeName></headline>
<lead>รัฐมนตรีว่าการกระทรวงวิทยาศาสตร์และ เทคโนโลยี น้อมรับกระแสพระราชดำรัสพระบาทสมเด็จพระเจ้าอยู่หัว ที่ทรงห่วงข้าว<placeName>ไทย</placeName> พร้อมเตรียมร่วมกับมูลนิธิข้าว<placeName>ไทย</placeName>ในพระบรมราชูปถัมภ์ จัดกิจกรรมขอบคุณชาวนา<placeName>ไทย</placeName> หวังยกย่องชาวนาที่ปลูกข้าวให้คน<placeName>ไทย</placeName></lead>
<neck></neck>
<body><p>คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี กล่าวภายหลังเข้าเฝ้าทูลละอองธุลีพระบาท ทูลเกล้าทูลกระหม่อมถวายเหรียญสดุดีพระเกียรติคุณ "พระบาทสมเด็จพระปรมินทรมหาภูมิพลอดุลยเดช" หรือเหรียญทองคำข้าว ณ <placeName>พระตำหนักเปี่ยมสุข วังไกลกังวล</placeName> <placeName>อำเภอหัวหิน</placeName> <placeName>จังหวัดประจวบคีรีขันธ์</placeName> ว่า เตรียมสานต่อกระแสพระราชดำรัสพระบาทสมเด็จพระเจ้าอยู่หัว ที่ทรงห่วงข้าว<placeName>ไทย</placeName> โดยจะร่วมกับมูลนิธิข้าว<placeName>ไทย</placeName>ในพระบรมราชูปถัมภ์ ที่มี ดร.สุเมธ ตันติเวชกุล เลขาธิการมูลนิธิชัยพัฒนา เป็นประธาน เตรียมจัดกิจกรรมขอบคุณชาวนา<placeName>ไทย</placeName> เพื่อสร้างจิตสำนึกของคนในชาติให้ตระหนักถึงความสำคัญของข้าว<placeName>ไทย</placeName> พร้อมเชิดชูชาวนาที่ปลูกข้าวให้คน<placeName>ไทย</placeName>ได้รับประทานมายาวนาน โดยขณะนี้อยู่ระหว่างวางรูปแบบดำเนินกิจกรรม และจะผลักดันให้เป็นกิจกรรมประจำวันข้าวและชาวนาแห่งชาติ ในวันที่ 5 มิถุนายนของทุกปี โดยจะเริ่มดำเนินการในปีหน้า นอกจากนี้ เตรียมสานต่อกระแสพระราชดำรัส โดยประสานกับกระทรวงเกษตรและสหกรณ์ ช่วยคุ้มครองพันธุ์ข้าวไว้เป็นมรดกของ<placeName>ไทย</placeName> พร้อมพัฒนาพันธุ์ข้าวหอมมะลิ 105 ให้ทนต่อน้ำท่วมยาวนานขึ้น และทนแล้ง</p>
<p>รัฐมนตรีว่าการกระทรวงวิทยาศาสตร์และเทคโนโลยี กล่าวอีกว่า ที่ผ่านมากระทรวงวิทยาศาสตร์ฯ ได้เห็นความสำคัญของข้าว<placeName>ไทย</placeName>มาโดยตลอด โดยสำนักงานนวัตกรรมแห่งชาติร่วมกับมูลนิธิข้าว<placeName>ไทย</placeName>จัดการประกวด รางวัลนวัตกรรมข้าว<placeName>ไทย</placeName> เป็นประจำทุกปี โดยมุ่งคัดเลือกนวัตกรรมผลิตภัณฑ์ข้าว<placeName>ไทย</placeName> รวมทั้งกระบวนการผลิตที่มีศักยภาพในการพัฒนาสู่เชิงพาณิชย์ เพื่อยกระดับนวัตกรรมอุตสาหกรรมข้าว ด้วยการสร้างมูลค่าเพิ่มให้กับอุตสาหกรรมข้าวของ<placeName>ประเทศไทย</placeName> </p></body>
</news>
