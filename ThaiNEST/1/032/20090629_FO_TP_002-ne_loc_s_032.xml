<teiHeader>
<fileDesc>
<titleStmt>
  <title>มูซาวียืนกรานให้เลือกตั้งโมฆะ  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/290609/6964  </bibl>
</sourceDesc>
</fileDesc>
</teiHeader>
<news>
<headline>มูซาวียืนกรานให้เลือกตั้งโมฆะ</headline>
<lead>"เมียร์ฮุสเซน  มูซาวี"  ผู้นำฝ่ายค้าน<placeName>อิหร่าน</placeName>   ไม่ยอมรับข้อเสนอของสภาผู้พิทักษ์   ให้มีการนับคะแนนเลือกตั้งประธานาธิบดีใหม่แค่บางส่วน   ยืนกรานผลเลือกตั้งต้องเป็นโมฆะ   ขณะสำนักข่าวฟาร์สเผย   ทางการ<placeName>อิหร่าน</placeName>จับกุมลูกจ้างประจำ<placeName>สถานทูตอังกฤษ</placeName>ใน<placeName>เตหะราน</placeName>  8 ราย  ฐานร่วมก่อจลาจลหลังเลือกตั้ง</lead>
<neck></neck>
<body><p>อดีตนายกฯหัวปฏิรูปที่พลาดหวังการเลือกตั้ง หลังพ่ายแพ้อย่างหลุดลุ่ยต่อประธานาธิบดีมะห์มูด อะห์มาดีเนญาด ในการเลือกตั้งที่เขากล่าวหาว่าปล้นชัยชนะไปจากเขาด้วยการโกงผลการนับคะแนน ได้แถลงผ่านทางเว็บไซต์ของเขาในวันอาทิตย์ว่า การนับคะแนนใหม่บางส่วนไม่อาจขจัดความเคลือบแคลงให้หมดไปได้ และมีแต่การประกาศให้ผลเลือกตั้งเป็นโมฆะเท่านั้น ที่เป็นทางออกที่ดีที่สุดในการกู้ความเชื่อมั่นของประชาชน</p>
<p> "ไม่มีหนทางอื่นใดนอกเหนือจากการประกาศให้การเลือกตั้งเป็นโมฆะ สมาชิกบางคนในคณะกรรมการชุดนี้ไม่มีความเป็นกลาง" คำแถลงของมูซาวีกล่าว พร้อมกับเรียกร้องให้มีการตั้งคณะอนุญาโตตุลาการอิสระขึ้นมาตัดสินข้อพิพาท</p>
<p> สภาผู้พิทักษ์การปฏิวัติอิสลาม องค์กรที่มีอำนาจสูงสุดในการชี้ขาดผลการเลือกตั้งได้เสนอให้มีการนับคะแนนใหม่ร้อยละ10ของหีบบัตรลงคะแนน โดยจะยอมให้มีการแต่งตั้งผู้แทนจากฝ่ายการเมืองเข้ามาร่วมสังเกตการณ์การนับคะแนนเพิ่มด้วย6ราย</p>
<p> มะห์ดีคารูบี นักการศาสนาหัวก้าวหน้าที่สนับสนุนการปฏิรูป ซึ่งเป็นหนึ่งใน4ผู้ลงสมัครรับเลือกตั้งด้วย ได้แสดงท่าทีผ่านเว็บไซต์ของเขา โดยปฏิเสธการนับคะแนนใหม่บางส่วนเช่นกัน เขาได้ส่งจดหมายถึงสภาเพื่อยืนยันว่าการนับคะแนนใหม่บางส่วนนั้น"ไม่เพียงพอ" </p>
<p> สภาผู้พิทักษ์ได้ประกาศตั้งแต่ปลายสัปดาห์ก่อนแล้วว่า ไม่พบหลักฐานบ่งชี้ว่ามีการละเมิดกฎหมายการเลือกตั้งอย่างเด่นชัด ซ้ำคุยว่าการเลือกตั้งครั้งนี้"สะอาดที่สุดเท่าที่เคยมีมา" </p>
<p> ตามผลการเลือกตั้งอย่างเป็นทางการนั้น มูซาวีได้คะแนนแค่34%ขณะที่อะห์มาดีเนญาดได้ถึง 63%</p>
<p> อะห์มาดีเนญาดเพิ่งกล่าวเตือนเมื่อวันเสาร์ว่า เขาจะดำเนินนโยบายที่แข็งกร้าวมากขึ้นในการดำรงตำแหน่งสมัยที่2ของเขาและพวกตะวันตกจะเสียใจที่เข้ามาแทรกแซงกิจการภายในของ<placeName>อิหร่าน</placeName>"ไม่ต้องสงสัยเลยว่า รัฐบาลใหม่ของอิหร่านจะใช้แนวทางที่หนักแน่นและเด็ดขาดขึ้นในการติดต่อกับโลกตะวันตก"สำนักข่าวไออาร์เอ็นเอของทางการอิหร่านรายงานคำพูดของอะห์มาดีเนญาด"คราวนี้การตอบสนองของอิหร่านจะดุดันและเด็ดขาดมากขึ้น เพื่อทำให้พวกตะวันตกสำนึกเสียใจที่เข้ามาแทรกแซงอิหร่าน" </p>
<p> คำกล่าวของผู้นำหัวแข็งกร้าวของ<placeName>อิหร่าน</placeName>มีขึ้น1วันให้หลังประธานาธิบดีบารัก โอบามา กล่าวยกย่องความกล้าหาญของชาว<placeName>อิหร่าน</placeName> ที่ประท้วงต่อต้านผลการเลือกตั้งทั้งที่ต้องเผชิญกับความรุนแรงที่โหดร้ายไร้ศีลธรรม </p>
<p> ในวันอาทิตย์สำนักข่าวฟาร์สรายงานว่า ลูกจ้างชาว<placeName>อิหร่าน</placeName>8คนของ<placeName>สถานทูตอังกฤษ</placeName>ประจำ<placeName>กรุงเตหะราน</placeName>ถูกเจ้าหน้าที่จับกุมคุมขังในข้อหามีส่วนเกี่ยวข้องกับเหตุการณ์ความไม่สงบภายหลังการเลือกตั้งประธานาธิบดี "คนกลุ่มนี้มีบทบาทเคลื่อนไหวสำคัญในการกระตุ้นให้เกิดความไม่สงบเมื่อไม่นานมานี้"รายงานข่าวของสำนักข่าวกึ่งทางการกล่าว</p>
<p> รัฐบาล<placeName>อิหร่าน</placeName>กล่าวหาชาติมหาอำนาจจากตะวันตกโดยเฉพาะ<placeName>อังกฤษ</placeName>และ<placeName>สหรัฐ</placeName>ว่ายุยงปลุกปั่นให้เกิดการชุมนุมประท้วงและก่อความรุนแรง ที่สร้างความปั่นป่วนวุ่นวายในสาธารณรัฐอิสลามแห่งนี้ นับแต่ทราบผลของการเลือกตั้งวันที่12มิ.ย. แต่<placeName>อังกฤษ</placeName>ปฏิเสธคำกล่าวหา</p></body>
</news>
