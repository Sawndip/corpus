<teiHeader>
<fileDesc>
<titleStmt>
  <title>สสช. เผย ตลาดอีคอมเมิร์สไทย ประเภท SME สามารถสร้างรายได้กว่า 1 แสนล้านบาทต่อปี  </title>
  <author>อนงนาฎ สิทธิคง  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-08 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206080154&tb=N255206&return=ok&news_headline="%ca%ca%aa.%20%e0%bc%c2%20%b5%c5%d2%b4%cd%d5%a4%cd%c1%e0%c1%d4%c3%ec%ca%e4%b7%c2%20%bb%c3%d0%e0%c0%b7%20SME%20%ca%d2%c1%d2%c3%b6%ca%c3%e9%d2%a7%c3%d2%c2%e4%b4%e9%a1%c7%e8%d2%201%20%e1%ca%b9%c5%e9%d2%b9%ba%d2%b7%b5%e8%cd%bb%d5"  </bibl>
</sourceDesc>
</fileDesc>
</teiHeader>
<news>
<headline>สสช. เผย ตลาดอีคอมเมิร์ส<placeName>ไทย</placeName> ประเภท SME สามารถสร้างรายได้กว่า 1 แสนล้านบาทต่อปี</headline>
<lead>สำนักงานสถิติแห่งชาติ เผยผลสำรวจผู้ประกอบการด้านธุรกิจพาณิชย์อิเล็กทรอนิกส์ใน<placeName>ประเทศไทย</placeName>ปี กว่า ร้อยละ 73.6 เป็นธุรกิจขนาดเล็กร่วมทุนเพียง 1-5 คน แต่สามารถสร้างมูลค่ารวมต่อปีกว่า 1 แสนล้านบาท</lead>
<neck></neck>
<body><p>นางธนนุช ตรีทิพยบุตร เลขาธิการสถิติแห่งชาติ หรือ สสช. เปิดเผยผลสำรวจธุรกิจพาณิชย์อิเล็กทรอนิกส์หรือ อีคอมเมิร์สใน<placeName>ประเทศไทย</placeName>ขณะนี้ ว่า จำแนกตามธุรกิจส่วนใหญ่กว่าร้อยละ 73.6 เป็นผู้ประกอบการอีคอมเมิร์สรายย่อย หรือ SME ที่มีหุ้นส่วนหรือร่วมลงทุนเพียง 1-5 คน รองลงมาเป็นธุรกิจขนาดกลางที่หุ้นส่วน 6-50 คน ประมาณร้อยละ 20 และธุรกิจขนาดใหญ่มีหุ้นส่วน 60 คนขึ้นไปมีสัดส่วนเพียงร้อยละ 5.7 เท่านั้น ซึ่งแต่ละปีธุรกิจอีคอมเมิร์สสามารถสร้างรายได้กว่า 1 แสนล้านบาท และรายได้กว่า 7 หมื่นล้านบาทของรายได้รวมมาจากธุรกิจอีคอมเมิร์สรายย่อย จึงเป็นสิ่งที่ชี้ให้เห็นว่า อีคอมเมิร์สขนาดเล็กเป็นธุรกิจที่โตเร็ว ได้รับความนิยมและสร้างรายได้มากที่สุดในตลาด </p>
<p>ด้านสินค้า ผลิตภัณฑ์และบริการที่จำหน่ายในตลาดอีคอมเมิร์ส ประเภทอุปกรณ์อิเล็กทรอนิกส์ อุปกรณ์คอมพิวเตอร์ และสินค้าประเภทแฟชั่น เครื่องประดับ เครื่องแต่งกาย สินค้าเสริมความงาม มียอดเปิดจำหน่ายในตลาดมากที่สุด รองลงมาคือ อาหาร บริการท่องเที่ยวและอื่น ๆ ส่วนการทำธุรกิจอีคอมเมิร์สรายย่อย พบว่า กว่าร้อยละ 50 ของผู้ประกอบการมีการลงทุนต่ำกว่า 20,000 บาท ซึ่งถือว่าค่อนข้างต่ำ มีความเสี่ยงไม่มาก มีการจัดการธุรกิจด้วยตนเองได้ตลอดเวลา ทำให้ธุรกิจอีคอมเมิร์สใน<placeName>ประเทศไทย</placeName>ขยายตัวอย่างต่อเนื่อง ทั้งในด้านผู้ประกอบการและผู้บริโภค ตั้งแต่ปี 2549-2551 </p></body>
</news>
