<teiHeader>
<fileDesc>
<titleStmt>
  <title>ทำเนียบขาวชี้"บิน ลาเดน"แย่งซีน"โอบาม่า"  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090604/15650/%e0%b8%97%e0%b8%b3%e0%b9%80%e0%b8%99%e0%b8%b5%e0%b8%a2%e0%b8%9a%e0%b8%82%e0%b8%b2%e0%b8%a7%e0%b8%8a%e0%b8%b5%e0%b9%89%e0%b8%9a%e0%b8%b4%e0%b8%99%e0%b8%a5%e0%b8%b2%e0%b9%80%e0%b8%94%e0%b8%99%e0%b9%81%e0%b8%a2%e0%b9%88%e0%b8%87%e0%b8%8b%e0%b8%b5%e0%b8%99%e0%b9%82%e0%b8%ad%e0%b8%9a%e0%b8%b2%e0%b8%a1%e0%b9%88%e0%b8%b2.html  </bibl>
</sourceDesc>
</fileDesc>
</teiHeader>
<news>
<headline>ทำเนียบขาวชี้"บิน ลาเดน"แย่งซีน"โอบาม่า"</headline>
<lead>ทำเนียบขาวระบุ โอซาม่า บินลาเดน พยายามแย่งความสนใจของ<placeName>โลก</placeName>อิสลาม จากการเดินทางเยือนของผู้นำ<placeName>สหรัฐฯ</placeName> ด้วยเทปเสียงม้วนใหม่</lead>
<neck></neck>
<body><p>(4มิ.ย.) นายโรเบิร์ต กิบบ์ส โฆษกทำเนียบขาว แถลงเมื่อวันพุธว่า เครือข่ายก่อการร้ายอัล ไกด้าพยายามเบี่ยงเบนความสนใจของ<placeName>โลก</placeName>มุสลิม จากการเดินทางเยือน<placeName>ตะวันออกกลาง</placeName>ครั้งประวัติศาสตร์ของประธานาธิบดีบารัค โอบาม่าโดยเผยแพร่เทปเสียงม้วนใหม่ของนายอุสม่า บิน ลาเดน ผู้นำเครือข่าย มีขึ้นพอดีในช่วงที่เครื่องบินแอร์ฟอร์ตวันของนายโอบาม่า เดินทางถึง<placeName>ซาอุดิอาราเบีย</placeName> เพื่อเป็นจุดเริ่มต้นภารกิจสร้างสันติภาพใน<placeName>ตะวันออกกลาง</placeName>ของเขา และเขามีแผนจะพยายามสร้างสะพานเชื่อมกับ<placeName>โลก</placeName>อิสลามด้วยการกล่าวสุนทรพจน์ที่<placeName>อียิปต์</placeName> ในวันพฤหัสบดีตามเวลาท้องถิ่น</p>
<p> นายกิบบส์ยอมรับว่ารัฐบาล<placeName>สหรัฐฯ</placeName>ยังไม่ได้มีโอกาสได้พิจารณาทบทวนเทปม้วนดังกล่าวที่นำออกอากาศทางสถานีโทรทัศน์ผ่านดาวเทียมอัล จาซีราห์ แล่เขาก็บอกว่า ดูเหมือนเทปใหม่จะมีข้อความเดิมๆเหมือนในอดีต กล่าวคือข่มขู่<placeName>สหรัฐฯ</placeName>และประเทศอื่นๆ ซึ่งเขาไม่รู้สึกแปลกใจเลยที่อัล ไกด้าจะพยายามเบนความสนใจไปจากความพยายามครั้งประวัติศาสตร์ของนายโอบาม่าที่จะเปิดการเจรจากับ<placeName>โลก</placeName>อิสลาม</p>
<p> เทปเสียงม้วนใหม่ข่มขู่ชาวอเมริกัน ให้เตรียมรับผลพวงจากการกระทำของนายโอบาม่า ผู้ระตุ้นให้เกิดความเกลียดชังชาวอเมริกัน ด้วยการสั่งให้ทางการ<placeName>ปากีสถาน</placeName>ปราบปรามนักรบตาลีบันใน<placeName>หุบเขา"สวาท"</placeName>และสกัดการใช้กฎหมายอิสลามในแถบนั้น สร้างแรงกดดันที่จะนำไปสู่การรณรงค์สังหาร ต่อสู้และทิ้งระเบิดทำลายล้างจนชาวมุสลิมหลายล้านคนต้องอพยพหนีออกจากที่นั่นพร้อมกล่าวหาประธานาธิบดีอาซิฟ อาลี ซาดารีของ<placeName>ปากีสถาน</placeName>ว่ารับเงินจาก<placeName>สหรัฐฯ</placeName>เพื่อเริ่มการปราบปรามตาลีบันครั้งใหญ่ ที่เริ่มขึ้นเมื่อเดือนเมษายน</p>
<p> เทปเสียงล่าสุดก่อนหน้านี้ของนายบิน ลาเดน เมื่อกลางเดือนมีนาคม พยายามเลี่ยงไม่วิจารณ์นายโอบาม่า แต่มือขวาของเขาคือ นายไอย์แมน อัลซาวาฮารี โจมตีนายโอบาม่ามาโดยตลอด รวมทั้งที่บางครั้งมีการกล่าวเชิงเหยียดผิวด้วย และเทปเสียงล่าสุดของนายบิน ลาเดนก็ถูกนำออกเผยแพร่เพียงไม่กี่ชั่วโมง หลังมีการเปิดเผยเทปของนายอัลซาวาฮารี ผู้เป็นชาวอีปต์ ตำหนิแผนการกล่าวสุนทรพจน์ที่<placeName>กรุงโคโร</placeName>ของนายโอบาม่า โดยกล่าวว่าไมท่อาจเปลี่ยนแปลงสาส์นเลือดที่<placeName>สหรัฐฯ</placeName>ส่งให้กับชาวอิสลาม ผ่านทางสงคราม<placeName>อิรัก</placeName>และ<placeName>อาฟกานิสถาน</placeName></p></body>
</news>
