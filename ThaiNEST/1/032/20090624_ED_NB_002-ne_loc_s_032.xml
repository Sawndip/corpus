<teiHeader>
<fileDesc>
<titleStmt>
  <title>ก.วิทย์ฯ เตรียมทูลเกล้าฯ ถวายเหรียญ "ข้าวทองคำ" แด่ในหลวง เย็นนี้  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206240165&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ เตรียมทูลเกล้าฯ ถวายเหรียญ "ข้าวทองคำ" แด่ในหลวง เย็นนี้</headline>
<lead>กระทรวงวิทยาศาสตร์และเทคโนโลยี เตรียมทูลเกล้าทูลกระหม่อมถวายเหรียญ "ข้าวทองคำ" แด่พระบาทสมเด็จพระเจ้าอยู่หัว เพื่อเทิดทูนพระอัจฉริยภาพด้านการเกษตร</lead>
<neck></neck>
<body><p>ดร.คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี กล่าวว่า วันนี้ เวลา 17.30 น. ตนเองพร้อมผู้บริหารกระทรวงวิทยาศาสตร์และเทคโนโลยี กระทรวงเกษตรและสหกรณ์และกระทรวงพาณิชย์ เตรียมเข้าเฝ้าทูลละอองธุลีพระบาท พระบาทสมเด็จพระเจ้าอยู่หัว เพื่อทูลเกล้าทูลกระหม่อมถวายเหรียญสดุดีพระเกียรติคุณ “พระบาทสมเด็จพระปรมินทรมหาภูมิพลอดุลยเดช” ณ <placeName>พระตำหนักเปี่ยมสุข วังไกลกังวล</placeName> <placeName>อำเภอหัวหิน</placeName> <placeName>จังหวัดประจวบคีรีขันธ์</placeName> โดยเหรียญดังกล่าวจัดทำด้วยทองคำ ความบริสุทธิ์ร้อยละ 96.5 น้ำหนัก 29 บาท ขนาดเส้นผ่านศูนย์กลาง 9.9 เซนติเมตร ด้านหน้ากลางเหรียญ มีพระบรมรูปพระบาทสมเด็จพระปรมินทรมหาภูมิพลอดุลยเดช ด้านหลังกลางเหรียญมีข้อความว่า “80 พรรษา" เบื้องบนข้อความ มีตราอุณาโลม เบื้องล่างมีรวงข้าวและข้อความ “ข้าวทองคำ” ประดับบนเหรียญสดุดีพระเกียรติคุณฯ ด้วยเทคนิคสลักดุนแบบโบราณ ซึ่งออกแบบและจัดทำโดยนายนิพนธ์ ยอดคำปัน กาญจนาภิเษกวิทยาลัย ช่างทองหลวงในพระบรมมหาราชวัง ทั้งนี้ เพื่อเป็นการเฉลิมพระเกียรติและแสดงความสำนึกในพระมหากรุณาธิคุณพระบาท สมเด็จพระเจ้าอยู่หัว เนื่องในโอกาสมหามงคลเฉลิมพระชนมพรรษา 80 พรรษา 5 ธันวาคม 2550 และตลอด 60 ปีที่พระองค์ทรงครองราชย์ได้ทุ่มเทพระวรกายและทรัพย์ส่วนพระองค์ในการพัฒนา ข้าวมาโดยตลอด ซึ่งถือเป็นการเทิดทูนพระอัจฉริยภาพด้านการเกษตร</p>
<p>และในโอกาสเดียวกันนี้ รัฐมนตรีว่าการกระทรวงวิทยาศาสตร์และเทคโนโลยี ยังได้เตรียมถวายรายงานผลงานการศึกษาวิจัยที่กระทรวงวิทยาศาสตร์และ เทคโนโลยี ได้ร่วมกับ<placeName>มหาวิทยาลัยเกษตรศาสตร์</placeName> ในการค้นพบยีนที่ควบคุมความหอมของนักวิจัย ซึ่งจะมีประโยชน์ในการปรับปรุงพันธุ์ข้าวและพืชอื่นๆ ต่อไป ทั้งนี้ ผลงานได้รับสิทธิบัตรจากสำนักงานสิทธิบัตรและเครื่องหมายการค้าแห่ง<placeName>สหรัฐ อเมริกา</placeName> <placeName>ประเทศสหรัฐอเมริกา</placeName> เมื่อวันที่ 15 มกราคม 2551 </p></body>
</news>
