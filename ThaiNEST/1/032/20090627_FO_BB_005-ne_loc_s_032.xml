<teiHeader>
<fileDesc>
<titleStmt>
  <title>"กัมบารี"ถึงพม่าปูทางเลขาฯยูเอ็นเยือน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/27/news_29007935.php?news_id=2900793  </bibl>
</sourceDesc>
</fileDesc>
</teiHeader>
<news>
<headline>"กัมบารี"ถึง<placeName>พม่า</placeName>ปูทางเลขาฯยูเอ็นเยือน</headline>
<lead><placeName>ย่างกุ้ง</placeName>-ทูตพิเศษยูเอ็นถึง<placeName>พม่า</placeName> ปูทาง "บัน คี มูน" เดินทางเยือน เน้นหารือการพิจารณาคดีแกนนำฝ่ายค้าน<placeName>พม่า</placeName></lead>
<neck></neck>
<body><p>นายอิบราฮิม กัมบารี ทูตพิเศษสหประชาชาติ (ยูเอ็น) ถึง<placeName>พม่า</placeName>วานนี้ (26 มิ.ย.) เพื่อปูทางไปสู่การเดินทางเยือน<placeName>พม่า</placeName>ของนายบัน คี มูน เลขาธิการยูเอ็น ซึ่งจะเน้นหารือเรื่องการพิจารณาคดีนางออง ซาน ซูจี แกนนำฝ่ายค้านที่เรียกร้องประชาธิปไตย นายกัมบารีจะเข้าพบเจ้าหน้าที่ระดับสูงของรัฐบาลทหารระหว่างอยู่ใน<placeName>พม่า</placeName> 2 วัน แต่ไม่มีแผนเข้าพบนางซูจีหรือสมาชิกพรรคสันนิบาตแห่งชาติเพื่อประชาธิปไตย (เอ็นแอลดี)</p>
<p>แหล่งข่าวเผยว่า นายกัมบารีจะบรรยายสรุปผลลัพธ์ของภารกิจครั้งนี้ให้นายบันรับทราบ จากนั้นนายบันจะตัดสินใจว่าจะเดินหน้าแผนการเยือน<placeName>พม่า</placeName>ต้นเดือนหน้าตามคำเชิญของรัฐบาล<placeName>พม่า</placeName>หรือไม่</p>
<p>กลุ่มฮิวแมน ไรท์ส วอทช์ และรัฐบาลของบางประเทศ เรียกร้องว่า นายบันไม่ควรเยือน<placeName>พม่า</placeName>ช่วงนี้ เพราะรัฐบาล<placeName>พม่า</placeName>อาจฉวยโอกาสใช้การเยือนของเขาไปทำประโยชน์อื่น แต่พรรคเอ็นแอลดีสนับสนุนให้เดินทางมาเยือน ขณะที่ประเทศอื่นกล่าวว่า หากใช้วิธีอื่นก็ไม่น่าก่อให้เกิดผล ทั้งยังพลาดโอกาสที่จะให้เลขาธิการยูเอ็นกดดันให้ปล่อยตัวซูจี รวมถึงผลักดันให้มีการเลือกตั้งที่เปิดกว้างในปีหน้า</p>
<p>เมื่อต้นสัปดาห์ นายบันกล่าวว่า เขาหวังจะเยือนพม่าในเวลาที่เหมาะสม การส่งเสริมประชาธิปไตย รวมถึงการปล่อยตัวนางซูจีและนักโทษการเมืองคนอื่น เป็นงานสำคัญอันดับต้นๆ ของเขา ทั้งนี้ นายบันเคยเดินทางไป<placeName>พม่า</placeName>หลังจากเกิดไซโคลนนาร์กีสเมื่อปีที่แล้ว และมีเสียงชมว่า การเดินทางเยือนของเขาช่วยให้<placeName>พม่า</placeName>เปิดรับเจ้าหน้าที่บรรเทาทุกข์ต่างชาติมากขึ้น</p>
<p>อย่างไรก็ตาม ปัจจัยหนึ่งที่อาจทำให้จังหวะการเยือนของเลขาฯ ยูเอ็นยุ่งยาก คือ รายงานข่าวที่ว่าเรือ<placeName>เกาหลีเหนือ</placeName>อาจกำลังมุ่งหน้าไป<placeName>พม่า</placeName>เพื่อส่งมอบอาวุธ อันเป็นการท้าทายการคว่ำบาตรของยูเอ็น แม้ทั้งเจ้าหน้าที่<placeName>เกาหลีเหนือ</placeName>และ<placeName>พม่า</placeName>ไม่ได้ยืนยันว่าจะมีการส่งมอบอาวุธก็ตาม</p>
<p>ทั้งนี้ การพิจารณาคดีนางซูจีจะเริ่มขึ้นอีกครั้งวันที่ 3 ก.ค. ขณะที่นายบันมีแผนเดินทางไป<placeName>กรุงโตเกียว</placeName>ตั้งแต่วันที่ 30 มิ.ย.-2 ก.ค. เพื่อพบปะผู้นำภาครัฐและธุรกิจ ตารางเวลาหลังจากนั้นของเขายังไม่ได้กำหนดไว้โดยอาจมีการเยือน<placeName>พม่า</placeName>ก็ได้</p></body>
</news>
