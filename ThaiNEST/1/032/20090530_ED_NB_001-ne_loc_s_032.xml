<teiHeader>
<fileDesc>
<titleStmt>
  <title>ไมโครซอฟท์ส่ง"บิง"ลุยเสิร์ชเอ็นจิน  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-02 08:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090602/47221/%e0%b9%84%e0%b8%a1%e0%b9%82%e0%b8%84%e0%b8%a3%e0%b8%8b%e0%b8%ad%e0%b8%9f%e0%b8%97%e0%b9%8c%e0%b8%aa%e0%b9%88%e0%b8%87%e0%b8%9a%e0%b8%b4%e0%b8%87%e0%b8%a5%e0%b8%b8%e0%b8%a2%e0%b9%80%e0%b8%aa%e0%b8%b4%e0%b8%a3%e0%b9%8c%e0%b8%8a%e0%b9%80%e0%b8%ad%e0%b9%87%e0%b8%99%e0%b8%88%e0%b8%b4%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>เนคเทค จับมือ ตำรวจ เปิดศูนย์ปฎิบัติการข้อมูลจราจรอัจฉริยะแห่งแรกของ<placeName>ไทย</placeName></headline>
<lead>เนคเทค ร่วมกับ เจ้าหน้าที่ตำรวจ เปิดศูนย์ปฎิบัติการข้อมูลจราจรอัจฉริยะ<placeName>ไทย</placeName>แห่งแรกของประเทศ เป็นศูนย์กลางรายงานสภาพการจราจรที่แม่นยำเที่ยงตรงมากขึ้น หวังช่วยลดปัญหาการจราจรติดขัดในเมืองหลวง</lead>
<neck></neck>
<body><p>ดร.ภาสกร ประถมบุตร ผู้อำนวยการโปรแกรมระบบขนส่งและจราจรอัจฉริยะ ศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) สำนักงานพัฒนาวิทยาศาสตร์และเทคโนโลยีแห่งชาติ (สวทช.) กระทรวงวิทยาศาสตร์และเทคโนโลยี หรืออุปนายกสมาคมระบบขนส่งและจราจรอัจฉริยะ<placeName>ไทย</placeName> กล่าวว่า สมาคมฯ ได้ร่วมกับ กองบังคับ การตำรวจจราจร (บก.จร.) กองบัญชาการตำรวจนครบาล สำนักงานตำรวจแห่งชาติ และภาคเอกชน เปิดศูนย์ปฏิบัติการข้อมูลจราจรอัจฉริยะ<placeName>ไทย</placeName>เป็นแห่งแรกของประเทศ (Traffic Data Center) เพื่อช่วยแก้ไขปัญหาการจราจรติดขัดใน<placeName>กรุงเทพมหานคร</placeName>และปริมณฑล โดยนำข้อมูลการจราจรจากทุกหน่วยงาน อาทิ สำนักงานจราจรและขนส่ง <placeName>กรุงเทพมหานคร</placeName> การทางพิเศษแห่ง<placeName>ประเทศไทย</placeName> ตำรวจทางหลวง ศูนย์เทคโนโลยีและอิเล็กทรอนิกส์แห่งชาติ มารวบรวมและสร้างมาตรฐานให้ข้อมูลจราจรมีความถูกต้องแม่นยำที่สุด โดยได้มีการติดตั้งจอแสดงภาพแผนที่การจราจรดิจิตอลขนาดใหญ่ที่สุดในประเทศ หรือ VDO Wall ขนาด 67 นิ้ว*2*2 ภายใต้งบกว่า 12 ล้านบาทไว้ที่<placeName>กองบังคับการตำรวจจราจร</placeName> หรือ <placeName>บก.02</placeName> เพื่อช่วยอำนวยความสะดวกให้กับประชาชนผู้ใช้รถใช้ถนน และช่วยในการปฏิบัติหน้าที่ของเจ้าหน้าที่ตำรวจจราจรให้มีประสิทธิภาพมาก ยิ่งขึ้น โดยการแสดงข้อมูลบนหน้า จอจะแสดงด้วยแถบสี ได้แก่ สีแดง หมายถึง การจราจรติดขัด สีเขียว การจราจรคล่องตัว และสีเหลืองหรือสีน้ำตาล หมายถึงเส้นทางจราจรติดปานกลาง ซึ่งมีลักษณะการรายงาน เหมือน จส.100 โดยระบบดังกล่าวสามารถทำนายสภาพการจราจรล่วงหน้าครึ่งชั่วโมง นอกจากนี้ ยังรายงานอุบัติเหตุที่เกิดขึ้นบนท้องถนน</p>
<p>ศูนย์ข้อมูลจราจรอัจฉริยะจะให้ข้อมูลดิบของสภาพจราจรที่ประชาชน หรือผู้ประกอบการด้านข้อมูลจราจรสามารถนำไปใช้ได้โดยไม่เสียค่าใช้จ่าย มีช่องทางในการรับข้อมูลผ่านระบบอินเทอร์เน็ต www.traffic.police.go.th ระบบ GPRS และระบบตอบรับโทรศัพท์พื้นฐานแบบอัตโนมัติ ซึ่งจะให้ข้อมูลการจราจรในรูปแบบเสียง นอกจากนี้ กำลังพัฒนาระบบส่งข้อมูลสภาพจราจรผ่านคลื่นวิทยุ RDS-TMC (Radio Data System-Traffic Data Center) ซึ่งขณะนี้อยู่ระหว่างการพัฒนาใช้ต่อไป </p></body>
</news>
