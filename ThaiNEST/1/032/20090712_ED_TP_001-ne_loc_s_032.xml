<teiHeader>
<fileDesc>
<titleStmt>
  <title>กูเกิลห้าวทำโอเอสชนไมโครซอฟท์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-12 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/120709/7635  </bibl>
</sourceDesc>
</fileDesc>
</teiHeader>
<news>
<headline>กูเกิลห้าวทำโอเอสชนไมโครซอฟท์</headline>
<lead></lead>
<neck></neck>
<body><p>หลังจากเคยเปิดตัวระบบปฏิบัติการบนโทรศัพท์มือถือและอุปกรณ์พกพาอย่าง แอนดรอยด์ ล่าสุดมีข่าวมาจากบล็อกของบริษัทกูเกิลว่า ขณะนี้กูเกิลกำลังพัฒนาระบบปฏิบัติการ (โอเอส) สำหรับคอมพิวเตอร์ส่วนบุคคล ซึ่งระบบปฏิบัติการดังกล่าวจะมีพื้นฐานอยู่บนเว็บเบรเซอร์ "โครม (Chrome)" ใช้ชื่อเรียกในขณะนี้ว่า Google Chrome OS โดยจะสร้างด้วยชุดคำสั่งมาตรฐานเปิด (โอเพ่น ซอร์ส) ซึ่งกลุ่มเป้าหมายของโอเอสตัวนี้ที่สำคัญคือคอมพิวเตอร์เน็ตบุ๊ค และโน้ตบุ๊คหรือเดสก์ทอปขนาดเล็ก ทั้งนี้คาดว่า คอมพิวเตอร์เน็ตบุ๊คระบบปฏิบัติการโครม จะสามารถเริ่มวางตลาดได้ในช่วงกลางปี 2553 จุดสำคัญที่กูเกิลจะพัฒนาให้ Google Chrome OS คือความเร็ว ความง่ายและความปลอดภัย โดย</p>
<p>กูเกิลยืนยันว่า จะพัฒนาให้ระบบปฏิบัติการสามารถทำงานได้เร็วและไม่กินทรัพยากรมาก ตั้งเป้าว่า จะพัฒนาให้เครื่องสามารถเริ่มทำงานและเปิดเว็บเพจบนโลกออนไลน์ได้ใน 2-3 วินาที</p>
<p>นอกจากนี้กูเกิลยังได้เปิดเผยพันธมิตรฮาร์ดแวร์ที่เข้ามาพัฒนาและทดสอบ Chrome OS อยู่ ณ ขณะนี้ ได้แก่ เอเซอร์, อะโดบี, อัสซุส, เอชพี, เลอโนโว, โตชิบา เป็นต้น</p>
<p>แน่นอนการเปิดตัวระบบปฏิบัติการในครั้งนี้ เท่ากับทำให้การแข่งขันระหว่าง กูเกิลและไมโครซอฟท์ (Microsoft) จะทวีความเข้มข้นขึ้นอีกในอนาคต </p>
<p>คน<placeName>สหรัฐ</placeName>เสี่ยงโดนแฮกเกอร์ล้วงข้อมูล</p>
<p>เว็บอินฟอร์เมชั่น วีค รายงานถึงปัญหาการโจรกรรมความเป็นตัวบุคคล (Identity Theft) กำลังเป็นปัญหาที่หนักขี้นเรื่อยๆ โดยเฉพาะใน<placeName>ประเทศสหรัฐอเมริกา</placeName> ซึ่งในเว็บไซต์ระบุว่า ในปัจจุบันแฮกเกอร์นั้นสามารถทดสอบตัวบุคคลที่ปลอมแปลงขึ้นได้ง่ายขึ้น อย่างในกรณี<placeName>สหรัฐ</placeName>นั้น ซึ่งขึ้นชื่อว่ามีระบบป้องกันที่ดี อย่างการปลอมแปลงหมายหมายเลขประกันสังคม (Social Security Number - SSN) ที่ทำได้ค่อนข้างยากเนื่องจากมีหมายเลข PIN กำกับไว้สามหลัก อีกทั้งไม่สามารถการคาดเดาหมายเลขนี้แบบเจาะจงตัวบุคคลนั้นได้ แต่งานวิจัยล่าสุดก็เตือนให้ประชาชน<placeName>สหรัฐ</placeName>ต้องระวังตัวกันมากขึ้น</p>
<p>ทั้งนี้งานวิจัยจาก<placeName>มหาวิทยาลัยคาร์เนกีเมลลอน</placeName> ได้อธิบายถึงความเสี่ยงของการคาดเดาหมายเลขประกันสังคมโดยอาศัยเพียงสถานที่ เกิด และวันเกิดของบุคคลเป้าหมาย โดยโอกาสที่แฮกเกอร์จะสามารถคาดเดาหมายเลขประจำตัวประชาชนได้นั้นอยู่ที่ ร้อยละ 0.08 ไปจนถึงร้อยละ 10 แล้วแต่พื้นที่ ซึ่งความเสี่ยงในปัจจุบันก็คือ ทุกวันนี้ประชาชน<placeName>สหรัฐ</placeName>ประมาณสิบล้านคนมีการเปิดเผยข้อมูลวันเกิดไว้ใน<placeName>โลก</placeName>ออ นไลน์</p>
<p><placeName>เกาหลีเหนือ</placeName>โจมตีเว็บไซต์โสมขาว</p>
<p>ทางการ<placeName>เกาหลีใต้</placeName>กำลังสอบสวนหาต้นตอที่ต้องสงสัยว่า เป็นการโจมตีใน<placeName>โลก</placeName>ไซเบอร์โดยมีเป้าหมายที่เว็บไซต์ของหน่วยงานหรือสถาบัน หลักใน<placeName>เกาหลีใต้</placeName>และ<placeName>สหรัฐ</placeName> ตั้งแต่ช่วงเย็นวันที่ 7 ก.ค.เป็นต้นมา สำนักงานความมั่นคงด้านข้อมูล<placeName>เกาหลี</placeName>เผยว่า มีเว็บไซต์<placeName>สหรัฐ</placeName>และ<placeName>เกาหลีใต้</placeName> 25 เว็บ ตกเป็นเป้าโดย 14 เว็บที่อยู่ใน<placeName>สหรัฐ</placeName>รวมถึงเว็บของรัฐบาล<placeName>สหรัฐ</placeName>ด้วย ส่วนของ<placeName>เกาหลีใต้</placeName>ที่ถูกโจมตีจนทำให้เว็บล่ม หรือเข้าใช้ไม่ได้นั้นมีทั้งเว็บของทำเนียบประธานาธิบดี, กระทรวงกลาโหม, รัฐสภา, ธนาคาร, ตลาดหลักทรัพย์และเว็บยอดนิยม โดยเชื่อว่า แฮกเกอร์ปล่อยไวรัสที่สั่งการให้เครื่องคอมพิวเตอร์ส่วนบุคคลมากกว่า 18,000 เครื่อง รวมถึงจากต่างประเทศ ส่งข้อมูลจำนวนมากเข้าไปพร้อมกัน ทำให้เว็บเหล่านั้นต้องหยุดให้บริการชั่วคราว หรือที่เรียกว่าการโจมตีแบบ DDoS แต่ไม่มีการรั่วไหลของข้อมูลลับสำคัญ หรือสร้างความเสียหายทางการเงิน </p>
<p>เมื่อวันที่ 8 ก.ค.ที่ผ่านมา สำนักข่าวยอนฮัป <placeName>เกาหลีใต้</placeName> รายงานว่า สำนักงานข่าวกรองแห่งชาติ<placeName>เกาหลีใต้</placeName> ออกแถลงการณ์ระบุว่า องค์กรที่มีความเชื่อมโยงกับรัฐบาลคอมมิวนิสต์<placeName>เกาหลีเหนือ</placeName> หรือกลุ่มคนที่เห็นใจรัฐบาล<placeName>เกาหลีเหนือ</placeName> อยู่เบื้องหลังปฏิบัติการส่งแฮ กเกอร์ดำเนินการเจาะระบบ แทรกแซงเครือข่ายคอมพิวเตอร์และอินเทอร์เน็ตของหน่วยราชการ รวมถึงสถาบันการเงินต่างๆ ของ<placeName>เกาหลีใต้</placeName>จนใช้งานไม่ได้เมื่อวันอังคารที่ผ่านมา</p>
<p>Facebook ตั้งเป้ารายได้พันล้านใน 5 ปี</p>
<p>มาร์ก แอนเดรียเซน กรรมการของเฟชบุ๊ค ออกมาประกาศว่า ภายใน 5 ปี จากนี้ เฟชบุ๊คจะมีรายได้สูงถึงพันล้านเหรียญอย่างแน่นอน แม้ว่าที่ผ่านมาบรรดาเว็บเครือข่ายสังคมจะประสบปัญหาคล้ายๆ กันคือยังหากลยุทธ์สร้างรายรับเป็นกอบเป็นกำไม่ได้ </p>
<p>แอนเดรียเซนกล่าวว่า ปีนี้ Facebook น่าจะมีรายได้อยู่ที่ราว 500 ล้านเหรียญ และสามารถดันไปได้ถึงระดับพันล้านถ้าหากเพิ่มความสนใจในการขายโฆษณามากขึ้น เขากล่าวเพิ่มเติมอีกว่า เทียบสัดส่วนกับจำนวนผู้ใช้งานตอนนี้ประมาณ 225 ล้านคน รายได้เท่านี้จึงถือเป็นตัวเลขที่น้อยมากๆ</p></body>
</news>
