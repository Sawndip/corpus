<teiHeader>
<fileDesc>
<titleStmt>
  <title>ก.ไอซีที เปิดศูนย์การเรียนรู้ ICT  ชุมชนขนาดใหญ่เพิ่ม 2 แห่ง ที่หนองคาย  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-10 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206100122&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เปิดศูนย์การเรียนรู้ ICT  ชุมชนขนาดใหญ่เพิ่ม 2 แห่ง ที่หนองคาย</headline>
<lead>กระทรวงเทคโนโลยีสารสนเทศและการสื่อสาร ตั้งศูนย์การเรียนรู้ ICT ชุมชนขนาดใหญ่เพิ่มอีก 2 แห่งที่ จ.หนองคาย ชี้ เป็นจังหวัดที่มีศักยภาพพร้อมและผ่านมาตรฐานในการเปิดศูนย์ ICT ขนาดใหญ่</lead>
<neck></neck>
<body><p>ร้อยตรีหญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร หรือ ไอซีที และ นายสือ ล้ออุทัย ปลัดกระทรวงฯ เปิดภายหลังการร่วมเดินทางเปิดและมอบศูนย์การเรียนรู้ ICT ชุมชน ที่<placeName>ตำบลชุมภูพร</placeName> <placeName>จ.หนองคาย</placeName> ซึ่งเป็นการติดตั้ง 2 ศูนย์ ICT ขนาดใหญ่ล่าสุด เนื่องจากชุมชนมีความพร้อมด้านเนื้อที่ บุคลากร ประกอบกับเป็นชุมชนขนาดใหญ่มีความต้องการใช้งานค่อนข้างมาก กระทรวงจึงได้ให้การสนับสนุนเครื่องคอมพิวเตอร์ลูกข่ายจำนวน 20 เครื่อง เครื่องคอมพิวเตอร์แม่ข่ายจำนวน 1 เครื่อง พร้อมระบบเครือข่ายและอินเทอร์เน็ตความเร็วสูง และอุปกรณ์ที่เกี่ยวข้องที่จำเป็นสำหรับการให้บริการแก่ประชาชนมาติดตั้ง พร้อมใช้งานเรียบร้อยแล้ว</p>
<p>รัฐมนตรีว่าการกระทรวงไอซีที กล่าวเพิ่มเติมว่า โครงการศูนย์การเรียนรู้ ICT เป็นสิ่งสะท้อนให้เห็นถึงความร่วมมือ และความตั้งใจของภาครัฐ ภาคเอกชน ภาคประชาสังคมและประชาชน ที่ร่วมกันส่งเสริมและพัฒนาการใช้เทคโนโลยีสารสนเทศและการสื่อสาร ให้เกิดขึ้นในทุกภาคส่วนของสังคม<placeName>ไทย</placeName> เพื่อให้ประชาชนสามารถรับบริการต่าง ๆ ผ่านสื่อ ICT ได้อย่างทั่วถึงและเท่าเทียม บรรลุเป้าหมายในการลดช่องว่างด้านเทคโนโลยีระหว่างสังคมเมืองและชนบท และจากการเดินทางมาตรวจเยี่ยมสถานที่ตั้งศูนย์ทั้ง 2 แห่งนี้นับเป็นสถานที่ที่มีความพร้อมและเหมาะสมกับการเป็นศูนย์การเรียนรู้ ICT ชุมชนขนาดใหญ่อย่างยิ่ง เนื่องจากเป็นศูนย์กลางของชุมชนที่ชาวบ้านทุกคนสามารถเข้ามาใช้บริการได้ อย่างสะดวกง่ายดาย </p></body>
</news>
