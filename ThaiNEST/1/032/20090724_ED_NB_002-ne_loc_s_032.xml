<teiHeader>
<fileDesc>
<titleStmt>
  <title>นายกฯ ชี้ งานวิจัยในประเทศซ้ำซ้อน แนะให้นำผลวิจัยส่งเสริมศักยภาพด้านเกษตร  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207240078&tb=N255207&return=ok&news_headline="%b9%d2%c2%a1%cf%20%aa%d5%e9%20%a7%d2%b9%c7%d4%a8%d1%c2%e3%b9%bb%c3%d0%e0%b7%c8%ab%e9%d3%ab%e9%cd%b9%20%e1%b9%d0%e3%cb%e9%b9%d3%bc%c5%c7%d4%a8%d1%c2%ca%e8%a7%e0%ca%c3%d4%c1%c8%d1%a1%c2%c0%d2%be%b4%e9%d2%b9%e0%a1%c9%b5%c3"  </bibl>
</sourceDesc>
</fileDesc>
</teiHeader>
<news>
<headline>นายกฯ ชี้ งานวิจัยในประเทศซ้ำซ้อน แนะให้นำผลวิจัยส่งเสริมศักยภาพด้านเกษตร</headline>
<lead>นายกรัฐมนตรี ระบุ งานวิจัยในประเทศความซ้ำซ้อน พร้อมเสนอให้กระทรวงวิทยาศาสตร์และเทคโนโลยี ให้นำผลงานวิจัยมาส่งเสริมศักยภาพด้านการเกษตร</lead>
<neck></neck>
<body><p>นายอภิสิทธิ์ เวชชาชีวะ นายกรัฐมนตรี กล่าวปาฐกถาพิเศษในการประชุมสมัชชาวิทยาศาสตร์ เทคโนโลยี และนวัตกรรมเพื่อการพัฒนา ครั้งที่ 8 ในหัวข้อ "สร้างชาติด้วยวิทยาศาสตร์ เทคโนโลยี และนวัตกรรม หรือ วทน." ว่า รัฐบาลให้ความสำคัญกับการพัฒนาวิทยาศาสตร์ เทคโนโลยี และนวัตกรรมอย่างมาก เนื่องจากเป็นพื้นฐานการพัฒนาประเทศในเชิงพาณิชย์และอุตสาหกรรม ซึ่งถือเป็นโอกาสดีที่จะนำเรื่องดังกล่าวมาปรับโครงสร้างพื้นฐานของประเทศ เพื่อนำมาแก้วิกฤติเศรษฐกิจ การเมือง และปัญหาด้านอื่น ทั้งนี้ รัฐบาลมีแนวทางในการแก้วิกฤติเพื่อให้บ้านเมืองอยู่บนพื้นฐานที่แข็งแกร่ง ด้วยวิทยาศาสตร์ เทคโนโลยี และนวัตกรรม อย่างไรก็ตามยอมรับว่า ขณะนี้<placeName>ประเทศไทย</placeName>ประสบปัญหาอุปสรรค เรื่องผลงานวิจัยของประเทศมีอยู่กระจัดกระจายและซ้ำซ้อน ทำให้ไม่สามารถนำผลงานมาขยายผลและช่วยพัฒนาประเทศได้เท่าที่ควร ซึ่งปัจจัยสำคัญในการช่วยเพิ่มขีดความสามารถวิทยาศาสตร์ และเทคโนโลยี คือการเพิ่มนักวิจัย การพัฒนาเทคโนโลยีให้เหมาะสมกับประเทศ การมีระบบคุ้มครองทรัพย์สินทางปัญญาให้ควบคู่กับค่าตอบแทนของนักวิจัย และโดยเฉพาะอย่างยิ่ง รัฐบาลคาดหวังต่อกระทรวงวิทยาศาสตร์และเทคโนโลยี ให้นำผลงานวิจัยมาส่งเสริมภาคการเกษตร ให้มีศักยภาพมากยิ่งขึ้น เนื่องจากรัฐบาลให้ความสำคัญด้านอาหารฮาลาลและพลังงานทดแทน</p>
<p>อย่างไรก็ตาม รัฐบาลพยายามเพิ่มงบด้านการวิจัยจากเดิมที่ไม่ให้ต่ำในจำนวน 0.25 - 0.26 ของจีดีพี โดยตั้งเป้าให้ได้งบถึงร้อยละ 1 ของจีดีพีของประเทศ </p></body>
</news>
