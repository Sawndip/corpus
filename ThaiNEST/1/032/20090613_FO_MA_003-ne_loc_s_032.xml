<teiHeader>
<fileDesc>
<titleStmt>
  <title>ร้านเสื้อหรูในปารีสฟ้อง "เจ้าหญิงซาอุฯ"ชักดาบ  </title>
  <author>เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02130652&sectionid=0104&day=2009-06-13  </bibl>
</sourceDesc>
</fileDesc>
</teiHeader>
<news>
<headline>ร้านเสื้อหรูใน<placeName>ปารีส</placeName>ฟ้อง "เจ้าหญิงซาอุฯ"ชักดาบ</headline>
<lead>รายงานข่าวแจ้งเมื่อวันที่ 11 มิถุนายน ว่า <placeName>ร้านคีย์ ลาร์โก</placeName> ซึ่งเป็นร้านขายเสื้อผ้าหรูใน<placeName>กรุงปารีส</placeName> <placeName>ประเทศฝรั่งเศส</placeName> ได้ยื่นฟ้องเจ้าหญิงมาฮา อัล-ซูไดรี ของ<placeName>ซาอุดีอาระเบีย</placeName> ที่ศาลใน<placeName>กรุงปารีส</placeName> เรียกร้องเงินค่าสินค้าที่เจ้าหญิงยังไม่ได้ชำระมูลค่า 89,000 ยูโร (ราว 4,300,000 บาท)</lead>
<neck></neck>
<body><p>นายแจ๊คกี้ เบนาเซราห์ ทนายความของ<placeName>ร้านคีย์ ลาร์โก</placeName> เปิดเผยว่า เจ้าหญิงอัล-ซูไดรี ชายาของเจ้าชายนาเยฟ บิน อับดุล อซิซ รัฐมนตรีมหาดไทย<placeName>ซาอุดีอาระเบีย</placeName> เดินทางมาที่ร้านกับลูกสาวและผู้ติดตาม 1 คน ตั้งแต่เมื่อต้นเดือนพฤษภาคมที่ผ่านมา และซื้อสินค้าไปหลายรายการโดยที่ยังไม่ได้ชำระเงิน นอกจากนี้ ร้านอัญมณีอีกแห่งหนึ่งเตรียมที่จะยื่นฟ้องเรียกร้องเงินค่าสินค้ามูลค่า 70,000 ยูโร (ราว 3,400,000 บาท) ที่เจ้าหญิงยังไม่ได้ชำระด้วยเช่นกัน</p>
<p>รายงานข่าวจากสื่อหลายแหล่งยังระบุว่า เจ้าหญิงอัล-ซูไดรีซึ่งขณะนี้พักอยู่ที่<placeName>โรงแรมหรูจอร์จ แซงก์</placeName>ใน<placeName>กรุงปารีส</placeName> ซึ่งเป็นของเจ้าชายอัลวาลีด บิน ทาลาล พระนัดดาของพระองค์ ได้ปฏิเสธที่จะจ่ายเงินค่าสินค้าที่ค้างชำระอยู่กับร้านค้าหรูหลายแห่งใน<placeName>กรุงปารีส</placeName> รวมแล้วคิดเป็นมูลค่าหลายล้านยูโร โดยมีร้านค้าบางแห่งที่เจ้าหญิงค้างชำระเงินมาเป็นเวลานานกว่า 1 ปีแล้ว</p></body>
</news>
