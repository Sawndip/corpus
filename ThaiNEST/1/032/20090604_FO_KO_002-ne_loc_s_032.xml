<teiHeader>
<fileDesc>
<titleStmt>
  <title>บราซิลยันไม่น่าเป็นระเบิดฉีกเครื่องบินแอร์ฟรานซ์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090604/15646/%e0%b8%9a%e0%b8%a3%e0%b8%b2%e0%b8%8b%e0%b8%b4%e0%b8%a5%e0%b8%a2%e0%b8%b1%e0%b8%99%e0%b9%84%e0%b8%a1%e0%b9%88%e0%b8%99%e0%b9%88%e0%b8%b2%e0%b9%80%e0%b8%9b%e0%b9%87%e0%b8%99%e0%b8%a3%e0%b8%b0%e0%b9%80%e0%b8%9a%e0%b8%b4%e0%b8%94%e0%b8%89%e0%b8%b5%e0%b8%81%e0%b9%80%e0%b8%84%e0%b8%a3%e0%b8%b7%e0%b9%88%e0%b8%ad%e0%b8%87%e0%b8%9a%e0%b8%b4%e0%b8%99%e0%b9%81%e0%b8%ad%e0%b8%a3%e0%b9%8c%e0%b8%9f%e0%b8%a3%e0%b8%b2%e0%b8%99%e0%b8%8b%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline><placeName>บราซิล</placeName>ยันไม่น่าเป็นระเบิดฉีกเครื่องบินแอร์ฟรานซ์</headline>
<lead>รมว.กลาโหม<placeName>บราซิล</placeName>ระบุ ไม่น่าจะเกิดระเบิดขึ้นบนเครื่องบินโดยสารของสายการบินแอร์ฟรานซ์</lead>
<neck></neck>
<body><p>(4มิ.ย.) นายเนลสัน โฮบิม รัฐมนตรีกลาโหม<placeName>บราซิล</placeName>แถลงเมื่อวันพุธตามเวลาท้องถิ่นว่า ดูเหมือนไม่น่าจะเป็นไปได้ที่ว่า เครื่องบินโดยสารสายการบินแอร์ฟรานซ์ เที่ยวบินที่  AF 447 ลำที่ตก<placeName>มหาสมุทรแอตแลนติค</placeName>พร้อมลูกเรือและผู้โดยสาร 228 คน ขณะกำลังเดินทางจาก<placeName>นครริโอ เดอ จาไนโร</placeName> ไปยัง<placeName>กรุงปารีส</placeName>ของ<placeName>ฝรั่งเศส</placeName>เมื่อวันจันทร์  จะถูกฉีกขาดด้วยแรงระเบิด ท่ามกลางการคาดการณ์ว่าเครื่องบินได้แตกออกเป็นชิ้นๆขณะอยู่กลางอากาศ</p>
<p>เขาให้เหตุผลว่า การพบคราบน้ำมันเป็นทางยาวในเขตที่พบซากชิ้นส่วนเครื่องบินลอยอยู่ หมายความว่าไม่น่าจะเป็นไปได้ว่าได้เกิดไฟไหม้หรือการระเบิดขึ้นก่อนหน้านี้ แต่ก็ยอมรับว่ายังเป็นเพียงสมุมติฐานเท่านั้น เขาสรุปด้วยว่าน้ำมันเครื่องบินเจ็ตที่มีออกเทนสูง อาจจะติดไฟได้ หากเกิดการระเบิดหรือเกิดไฟไหม้ขึ้น แต่ยังไม่มีทางเป็นไปได้ที่จะสรุปสาเหตุที่แน่ชัดของโศกนาฏกรรมครั้งนี้ ในตอนนี้</p>
<p>ปัจจุบัน เจ้าหน้าที่กำลังทำการค้นหาในรัศมี 200 กิโลเมตรทางเหนือของ<placeName>หมู่เกาะประการัง</placeName>เล็กๆใน<placeName>มหาสมุทรแอตแลนติค</placeName>ของ<placeName>บราซิล</placeName> ที่มีชื่อว่า "<placeName>เซา เปโดร</placeName>" กับ"<placeName>เซา เปาโล</placeName>" ที่ซึ่งเป็นจุดที่เครื่องบินตก ซึ่งพื้นที่ค้นหาอยู่ห่างจากชายฝั่งตะวันออกเฉียงเหนือของ<placeName>บราซิล</placeName> 1000 กิโลเมตร จึงอยู่ในน่านน้ำของ<placeName>บราซิล</placeName> เป้าหมายหนึ่งของการค้นหารวมทั้งกล่องดำ เพื่อไขปริศนาเครื่องบินตกครั้งนี้  แต่บรรดาผู้เชี่ยวชาญคาดว่าเป็นไปได้ยากที่จะหาพบจากก้นทะเล ที่บางช่วงลึกเกือบหนึ่งหมื่นฟุต</p>
<p>เรือลาดตระเวนลำแรกของกองทัพเรือ<placeName>บราซิล</placeName>เดินทางไปถึงพื้นที่ห่างไกลดังกล่าวแล้วเมื่อวันพุธและลำที่สองจะตามไปถึงในเร็วๆนี้ กับจะมีเรือรบอีกสามลำเข้าร่วมภารกิจในพื้นที่ดังกล่าวในช่วง 2 วันข้างหน้า ซึ่งรวมทั้งเรือบรรทุกน้ำมัน เพื่อสามารถอยู่ปฏิบัติภารกิจแถบนั้นได้นานหลายสัปดาห์หากมีความจำเป็น แต่แถลงการณ์ระบุว่า เรือลาดตระเวนลำแรกยังไม่เห็นซากใดใดๆของเครื่องบิน ตามที่มีรายงานการตรวจพบโดยเครื่องบินของกองทัพอากาศในช่วงสองวันที่ผ่านมา</p></body>
</news>
