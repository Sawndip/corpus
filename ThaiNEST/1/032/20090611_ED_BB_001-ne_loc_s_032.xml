<teiHeader>
<fileDesc>
<titleStmt>
  <title>กูรูแนะกลยุทธ์ทำอีคอมเมิร์ซแบบยั่งยืน  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-11 09:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090611/50142/%e0%b8%81%e0%b8%b9%e0%b8%a3%e0%b8%b9%e0%b9%81%e0%b8%99%e0%b8%b0%e0%b8%81%e0%b8%a5%e0%b8%a2%e0%b8%b8%e0%b8%97%e0%b8%98%e0%b9%8c%e0%b8%97%e0%b8%b3%e0%b8%ad%e0%b8%b5%e0%b8%84%e0%b8%ad%e0%b8%a1%e0%b9%80%e0%b8%a1%e0%b8%b4%e0%b8%a3%e0%b9%8c%e0%b8%8b%e0%b9%81%e0%b8%9a%e0%b8%9a%e0%b8%a2%e0%b8%b1%e0%b9%88%e0%b8%87%e0%b8%a2%e0%b8%b7%e0%b8%99.html  </bibl>
</sourceDesc>
</fileDesc>
</teiHeader>
<news>
<headline>กูรูแนะกลยุทธ์ทำอีคอมเมิร์ซแบบยั่งยืน</headline>
<lead>ผู้เชี่ยวชาญชี้ "อี-คอมเมิร์ซ" <placeName>ไทย</placeName>ยังไม่เป็นธุรกิจ ส่งผลเกิดไว-ตายเร็ว แนะผู้ประกอบการหาความรู้เพิ่ม ใส่ความจริงจัง</lead>
<neck></neck>
<body><p>นายทรงยศ คันธมานนท์ กรรมการผู้จัดการ บริษัท แกรนด์แพลนเน็ต เอ็นเตอร์ไพร์ส จำกัด ผู้ก่อตั้งและพัฒนาเว็บไซต์สำเร็จรูปแห่งแรกใน<placeName>ไทย</placeName> (www.ReadyPlanet.com) กล่าวว่า ผลสำรวจผู้ประกอบการธุรกิจพาณิชย์อิเล็กทรอนิกส์ (อีคอมเมิร์ซ) ปีที่ผ่านมามากกว่า 50% มีอายุไม่เกิน 3 ปี ขณะที่ ตลาดอีคอมเมิร์ซใน<placeName>ไทย</placeName> เริ่มต้นมาเกินกว่า 10 ปี</p>
<p>ทั้งนี้เป็นผลจากผู้ประกอบการปิดตัว ไม่ทำเป็นธุรกิจจริงจัง ทั้งบางรายทำเว็บไซต์ไม่ประสบความสำเร็จ เพราะขาดความรู้ และการศึกษาการทำตลาดอย่างเป็นระบบ</p>
<p>อย่างไรก็ตาม เขามองว่า สภาพเศรษฐกิจปัจจุบันมีผลให้แนวโน้มตลาดอีคอมเมิร์ซเติบโตสูงกว่าปกติ เนื่องจากต้นทุนต่ำทำให้มีผู้สนใจลงทุนค้าขายผ่านเว็บไซต์มากขึ้น โดยคาดว่า สินค้ากลุ่มที่จะติดอันดับขายดีสูงสุดบนเว็บคือ สินค้าแฟชั่น, คอมพิวเตอร์และอิเล็กทรอนิกส์ และแพ็คเกจด้านการท่องเที่ยว</p>
<p>เขายังเสนอแนะว่า ผู้ประกอบการควรหาความรู้เพิ่มเติมก่อนลงมือเปิดเว็บไซต์ และรู้จักเครื่องมือทางการตลาดที่ช่วยประชาสัมพันธ์เว็บ รวมทั้งออกแบบเว็บให้คนเข้าถึงได้ง่าย ทั้งต้องมีการเก็บข้อมูลลูกค้าเพื่อนำมาพัฒนาสินค้า และบริการให้ตอบโจทย์ได้มากขึ้น</p>
<p>"ความหมายของอีคอมเมิร์ซ คือไม่ใช่แค่ซื้อของมาขายไปเท่านั้น เพราะถ้าไม่รู้วิธีทำให้คนรู้จัก ไม่มีวิธีทางการตลาดที่ดี เว็บก็อยู่ไม่ได้" นายทรงยศกล่าว</p>
<p>ด้านนายประสิทธิ์ วรฉัตราวณิช ผู้อำนวยการสื่อใหม่ และอีคอมเมิร์ซ บริษัท เอ.อาร์.อินฟอร์เมชั่น แอนด์ พับลิเคชั่น จำกัด เสริมว่า ผู้ประกอบการยังต้องเปิดรับเทคโนโลยีใหม่ๆ และตามการเปลี่ยนแปลงของ<placeName>โลก</placeName>ให้ทัน เช่น การเชื่อมโยงเว็บเข้ากับเว็บเครือข่ายสังคมอย่างไฮไฟว์, ทวิตเตอร์</p>
<p>นอกจากนี้ ยังต้องปรับเปลี่ยนการทำการตลาด และตอบสนองได้เร็ว เนื่องจากอินเทอร์เน็ตทำให้พฤติกรรมของผู้บริโภคเปลี่ยน ส่วนใหญ่จะใจร้อนขึ้น ต้องการข้อมูลเร็ว และต้องสามารถเปรียบเทียบข้อดี-ข้อเสียของสินค้าและบริการได้</p>
<p>ขณะที่ นายคณิสสร นาวานุเคราะห์ อธิบดีกรมพัฒนาธุรกิจการค้า กระทรวงพาณิชย์ กล่าวว่า อีคอมเมิร์ซไทยแนวโน้มเติบโตต่อเนื่อง โดยล่าสุดปี 2550 มีมูลค่ากว่า 4 แสนล้านบาท จากเดิมประมาณ 3 แสนล้านบาท คิดเป็นอัตราโต 40%</p>
<p>ทางด้านการสนับสนุนนั้น ทางกรมยังเน้นการอบรม และให้ความรู้กับผู้ประกอบการเป็นหลัก โดยล่าสุดเปิดหลักสูตรอีคอมเมิร์ซ ออนไลน์ รุ่น 3 เพื่ออบรมความรู้ด้านนี้ให้กับผู้ประกอบการในรูปแบบอีเลิร์นนิ่ง ผ่านเว็บไซต์ www.dbdacademy.com</p>
<p>อย่างไรก็ตาม กรมยังไม่เห็นความจำเป็นที่จะต้องเพิ่มมาตรการจูงใจ หรือให้ข้อเสนอเพิ่มเติมกับผู้ประกอบการอีคอมเมิร์ซให้มาจดทะเบียนอย่างถูก ต้อง</p>
<p>"เรายังไม่มีเหตุผลว่าทำไมถึงจะต้องมีมาตรการจูงใจอะไรอีก เพื่อทำให้คนมาจดทะเบียนธุรกิจมากขึ้น เพราะค่าจดก็ไม่กี่สิบบาท ขณะที่ผู้ประกอบการเองก็จะได้ความน่าเชื่อถือ และทำให้ลูกค้ามั่นใจกับเว็บมากขึ้น ส่วนประเด็นภาษีคงไม่เกี่ยวกัน เพราะยังไงก็ต้องเสียอยู่แล้ว" นายคณิสสรกล่าว</p>
<p>ส่วนปีนี้ตั้งเป้าผู้ประกอบการอี-คอมเมิร์ซ ที่จดทะเบียนอย่างถูกต้องเพิ่มเป็น 10,000-20,000 ราย จากปัจจุบันมี 5,000-6,000 ราย </p></body>
</news>
