<teiHeader>
<fileDesc>
<titleStmt>
  <title>'หวัด 2009' พ่นพิษธุรกิจไทย-จีนทัวร์ไทย-จีนกระอัก-ดิ้นปรับตัวหนีตาย  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-07-09 15:10:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000077528  </bibl>
</sourceDesc>
</fileDesc>
</teiHeader>
<news>
<headline>'หวัด 2009' พ่นพิษธุรกิจ<placeName>ไทย</placeName>-<placeName>จีน</placeName>ทัวร์<placeName>ไทย</placeName>-<placeName>จีน</placeName>กระอัก-ดิ้นปรับตัวหนีตาย</headline>
<lead>สถานการณ์ไข้หวัด 2009 ที่กระทรวงสาธารณสุข<placeName>ไทย</placeName>คุมไม่อยู่ ได้กลายวิกฤตระลอก 3 ทำให้ท่องเที่ยวระหว่าง<placeName>ไทย</placeName>-<placeName>จีน</placeName>หดกว่า 80-90% บริษัททัวร์จ่อคิวตายเรียบยกสนาม เร่งปรับกลยุทธ์ต่อชีวิต ทั้งจับมือ 5-6 บริษัททัวร์ขายทัวร์ร่วม หันเหจับตลาดทัวร์ภายในประเทศ เน้นดูแลสุขภาพพิเศษ เจาะขายทัวร์ระยะสั้น 3 วัน ชี้ 'มาเก๊า-จูไห่' คนนิยมมากสุดช่วงนี้ พร้อมหั่นราคากระหน่ำไม่สนขาดทุน วอนรัฐเลิกออกข่าวหวัด 2009 รายวัน ชี้เป็นเหตุหลักฆ่าบริษัททัวร์ทั้งเป็น!</lead>
<neck>สถานการณ์ไข้หวัด 2009 ที่นับวันยิ่งมีตัวเลขของคนติดเชื้อเพิ่มมากขึ้น แถมตัวเลขคนเสียชีวิตก็มีอย่างต่อเนื่อง ปัจจุบันได้กลายเป็นปัญหาหนึ่งของการทำธุรกิจ<placeName>ไทย</placeName>-<placeName>จีน</placeName> เพราะอัตราคนติดโรคนี้เพิ่มยังมีเพิ่มเป็นทวีคูณ และทำให้มีความเข้มงวดกับการเข้าประเทศมากขึ้น เห็นชัดที่สุดคือธุรกิจท่องเที่ยว การจะดึงคน<placeName>จีน</placeName>มาเที่ยวใน<placeName>ไทย</placeName>ว่ายากแล้ว แต่การจะดึงคน<placeName>ไทย</placeName>ไปเที่ยว<placeName>จีน</placeName>ก็ยากไม่แพ้กัน ด้วยเหตุนี้บริษัททัวร์<placeName>ไทย</placeName>-<placeName>จีน</placeName> ทั้ง inbound-outbound ต่างปรับตัวดิ้นกันสุดชีวิตเพื่อให้บริษัทอยู่รอดได้</neck>
<body><p>วีคเอนท์ทัวร์ช้ำ-นักท่องเที่ยวลด 80%</p>
<p>สมชาย ชมระกา ประธานกรรมการวีคเอนท์ทัวร์ แอนด์ คาร์โก เซอร์วิส จำกัด บริษัทยักษ์ใหญ่ที่ได้ชื่อว่าเป็นผู้นำทัวร์ตลาด<placeName>จีน</placeName>ใน<placeName>ไทย</placeName> เปิดเผยว่า จากประสบการณ์ที่ได้ทำทัวร์<placeName>ไทย</placeName>-<placeName>จีน</placeName>มากว่า 20 ปี ขณะนี้สถานการณ์การท่องเที่ยว<placeName>ไทย</placeName>-<placeName>จีน</placeName> ไม่ว่าจะเป็นนักท่องเที่ยว<placeName>ไทย</placeName>ไป<placeName>จีน</placeName> หรือนักท่องเที่ยว<placeName>จีน</placeName>มา<placeName>ไทย</placeName>นั้น มีสถานการณ์ที่ลดลงต่ำมาก โดยวีคเอนท์ทัวร์เอง ขณะนี้ยอดการจองทัวร์ท่องเที่ยวของบริษัทก็มียอดลดลงกว่า 80%</p>
<p>ในส่วนนักท่องเที่ยว<placeName>ไทย</placeName>ไป<placeName>จีน</placeName>นั้นปัจจุบันนักท่องเที่ยว<placeName>ไทย</placeName>มีความกลัวสถานการณ์ไข้หวัด 2009 ว่าจะไม่มีความปลอดภัย โดยเฉพาะการไป<placeName>ประเทศจีน</placeName> ซึ่งเคยเป็นแหล่งเกิดโรคทางเดินหายใจทั้งซาร์ส และไข้หวัดนกมาก่อน อาจทำให้การตัดสินใจเดินทางไป<placeName>จีน</placeName>มีน้อยลง</p>
<p>ที่สำคัญผู้ที่จะเดินทางไป<placeName>จีน</placeName> ต่างกังวลว่า มาตรการรักษาความปลอดภัยด้านไข้หวัด 2009 ของ<placeName>จีน</placeName> จะทำให้นักท่องเที่ยวถูกกักตัวเป็นเวลานาน ทำให้เสียโอกาสในการท่องเที่ยวไปด้วย เพราะขณะนี้จีนมีการระวังการระบาดของไข้หวัด2009 อย่างเข้มงวด โดยเฉพาะสนามบินใหญ่ๆ อย่าง<placeName>ปักกิ่ง</placeName> <placeName>กวางโจว</placeName> และ<placeName>เซี่ยงไฮ้</placeName></p>
<p>โดยเมื่อเครื่องบินมาถึง ทางจีนจะให้ผู้โดยสารทุกคนนั่งอยู่ในเครื่องบินก่อน จากนั้นจะมีการนำปรอทวัดไข้มาวัดไข้ผู้เดินทางแต่ละรายโดยเจ้าหน้าที่สาธารณสุขของ<placeName>จีน</placeName> หากผู้โดยสารไม่มีไข้จึงให้ลงจากเครื่องบินได้ แต่ต้องไปผ่านเครื่องแสกนความร้อนที่ด่านตรวจในสนามบินอีกครั้งหนึ่ง แต่หากพบว่าผู้โดยสารคนไหนมีไข้ จะมีการกักตัวไว้ตรวจเชื้อ ซึ่งจะใช้ระยะเวลาเร็วที่สุดคือ 3 วัน หากพบว่าเป็นไข้หวัด 2009 ก็จะให้รักษาตัวจนหาย ซึ่งกินเวลาหลายวัน ทำให้คน<placeName>ไทย</placeName>ตัดสินใจไปเที่ยว<placeName>จีน</placeName>น้อยลง จึงต้องเน้นขายทริปทัวร์ไปเฉพาะเมืองใหญ่ๆ ของ<placeName>จีน</placeName> เช่น <placeName>ปักกิ่ง</placeName> <placeName>เซี่ยงไฮ้</placeName> <placeName>กวางโจว</placeName></p>
<p>นอกจากนี้บริษัททัวร์ต่างๆ ยังต้องปรับลดราคาทัวร์ลงอย่างมาก อย่างทริปสั้นๆ อย่าง<placeName>มาเก๊า</placeName> จากราคาทัวร์ที่ 12,000 ปัจจุบันก็มีการลดเหลือ 9,900 บาท และ 8,800 บาทตามลำดับ แต่ก็ยังไม่ค่อยมีคนสนใจไปเที่ยวมากนัก ขณะที่เมืองใหญ่ๆ ยอดนิยมของ<placeName>จีน</placeName>อย่าง <placeName>ปักกิ่ง</placeName> <placeName>เซี่ยงไฮ้</placeName> ขณะนี้บริษัททัวร์ต่างๆ ต่างปรับลดราคาลงเช่นกัน โดยจะมีการลดลงประมาณ 3,000-4,000 บาท เช่น<placeName>ปักกิ่ง</placeName> จากที่มีราคาในช่วงนี้ซึ่งเป็นโลวซีซันของ<placeName>จีน</placeName> ก็จะมีราคาอยู่ที่ประมาณ 17,000-18,000 บาท ก็เหลือราคาอยู่เพียงแค่ 13,000-14,000 บาท ส่วน<placeName>เซี่ยงไฮ้</placeName> จาก 18,000-20,000 บาท ก็มีราคาลดลงเหลือประมาณ 14,000-15,000 บาทแล้ว</p>
<p>เพิ่มมาตรการดูแลหวัด 2009</p>
<p>อีกทั้งยังต้องให้ความมั่นใจด้านสุขอนามัยที่จะดูแลลูกทัวร์ นอกจากมีการวัดไข้ก่อนเดินทานแล้ว ยังได้กำชับไกด์ว่าในขณะที่พาลูกทัวร์ไปตามแหล่งท่องเที่ยวต่างๆ ให้พยายามแยกกลุ่มกับนักท่องเที่ยวอื่นๆ ไม่เข้าไปในที่แออัด และอย่าพยายามทักทายกรุ๊ปทัวร์คณะอื่นๆ เพราะมีโอกาสติดหวัด 2009 ได้ อีกทั้งหากไปรับประทานอาหาร ก็จะจัดให้รับประทานให้ห้องอาหารแยก ไม่รวมกับกรุ๊ปทัวร์หรือลูกค้าอื่นๆ ซึ่งน่าจะช่วยป้องกันโรคไข้หวัด 2009 ได้ระดับหนึ่ง</p>
<p>ส่วนสถานที่ที่เป็นจุดเสี่ยงการติดโรคได้ง่าย เช่น โรงเรียน มหาวิทยาลัย<placeName>จีน</placeName>ต่างๆ ที่แต่เดิมมักจะมีการจัดทริปให้นักศึกษา<placeName>ไทย</placeName> หรืออาจารย์<placeName>ไทย</placeName>ได้ไปดูงาน ขณะนี้ก็จะงดการเดินทางไปจุดเสี่ยงเหล่านั้น อย่างไรก็ดี มองว่าปัจจัยด้านราคาจะเป็นปัจจัยหลักที่ดึงดูดนักท่องเที่ยว<placeName>ไทย</placeName>ไปเที่ยว<placeName>จีน</placeName>มากขึ้น และปัจจัยด้านการดูแลสุขอนามัยก็จะเป็นปัจจัยเสริม</p>
<p>ส่วนนักท่องเที่ยว<placeName>จีน</placeName>มา<placeName>ไทย</placeName> ขณะนี้ยอดนักท่องเที่ยวลดลงอย่างมากเช่นกัน โดยมีนักท่องเที่ยวลดลงประมาณ 30% จากช่วงเวลาปกติ ที่น่าเสียดายคือช่วงเดือนกรกฎาคม - สิงหาคมนี้ เป็นช่วงปิดเทอมของนักเรียน<placeName>จีน</placeName>ทั้ง<placeName>จีน</placeName>แผ่นดินใหญ่ และ<placeName>ประเทศสิงคโปร์</placeName> <placeName>มาเลเซีย</placeName> <placeName>ไต้หวัน</placeName> ซึ่งนิยมเดินทางมาเที่ยวใน<placeName>ประเทศไทย</placeName>อย่างคึกคัก โดยเฉพาะที่<placeName>จังหวัดภูเก็ต</placeName> แต่ขณะนี้ก็เงียบ</p>
<p>ทั้งนี้ที่มองว่าปัญหาที่ทำให้การท่องเที่ยว<placeName>ไทย</placeName>-<placeName>จีน</placeName>ซบเซามากขึ้นไปอีก คือการประกาศสถานการณ์ไข้หวัด 2009 ของรัฐบาลที่มีรายงานทุกวัน และมีคนตายต่อเนื่อง ทำให้นักท่องเที่ยวเกิดความกังวลและตัดสินใจออกท่องเที่ยวยากขึ้น และหลายกรุ๊ปขอเลื่อนการเดินทางเพื่อสังเกตสถานการณ์ไข้หวัดใน<placeName>ไทย</placeName>แล้ว</p>
<p>อย่างไรก็ดีการที่กระทรวงสาธารณสุขประกาศตัวเลขคนหายป่วยด้วยในช่วงหลัง ๆ ทำให้นักท่องเที่ยวมีความมั่นใจมากขึ้น แต่จากนี้ไปควรออกข่าวทำนองว่า<placeName>ประเทศไทย</placeName>มีศักยภาพในการดูแลรักษาดีด้วย ก็จะยิ่งทำให้นักท่องเที่ยวมีความมั่นใจมากขึ้น และจะช่วยให้ในเดือนสิงหาคม มีนักท่องเที่ยวกลับมาเที่ยว<placeName>ไทย</placeName>มากขึ้น</p>
<p>จับมือ 3-4 บริษัทขายทัวร์ร่วม</p>
<p>ด้านเดชธิชัย เลียนทอง เจ้าของบริษัทสตาร์ดัสท์ ทราเวล จำกัด ผู้เชี่ยวชาญด้านการท่องเที่ยวเชิงประวัติศาสตร์ใน<placeName>จีน</placeName> เปิดเผยว่า ทั้งปัญหาการเมือง เศรษฐกิจ และไข้หวัด 2009 ซึ่งเป็นโรคระบาดที่คุมไม่ได้ ยิ่งทำให้ทัวร์<placeName>ไทย</placeName>-<placeName>จีน</placeName>ลดน้อยลงอย่างมาก ในส่วนของบริษัทเองลูกค้าหายไปกว่า 90%</p>
<p>'ดูง่ายๆ ดูจากสายการบินไป<placeName>จีน</placeName> สายการบินต่างๆ ทยอยยกเลิกเที่ยวบินกันบ่อยมาก ขนาดเมืองใหญ่ๆ อย่าง<placeName>เซี่ยงไฮ้</placeName> <placeName>ปักกิ่ง</placeName> ก็ยังมีการยกเลิกเที่ยวบิน ส่วนเมืองไหนปกติมี 3 เที่ยวบินต่อสัปดาห์ ขณะนี้เหลือ 1 เที่ยวบินต่อสัปดาห์ <placeName>เซี่ยงไฮ้</placeName>เองขนาดเป็นสนามบินนานาชาติ ปกติจะมีการบินทุกวัน ช่วงไฮซีซันก็มีเที่ยวบิน 2 เที่ยวบินต่อวันก็เคย แต่ตอนนี้สัปดาห์หนึ่งเหลือเที่ยวบินเพียงแค่ 3-4 เที่ยวบินเท่านั้น'</p>
<p>ทำให้การทำทัวร์ที่ยากอยู่แล้ว ยิ่งยากไปอีก เพราะหากจองตั๋วไปแล้ว มีการยกเลิกเที่ยวบิน ก็ต้องมาปรับตารางเดินทางใหม่หมด แถมลูกทัวร์บางคนมีเวลาท่องเที่ยวจำกัดด้วยก็ลำบากมาก ขณะนี้จึงไม่มีใครอยากเดินทางมากนัก ทำให้บริษัททัวร์ต้องปรับตัวกันยกใหญ่ คือต้องมีการรวมตัวกัน 4-5 แห่ง เพื่อขายทัวร์ร่วม</p>
<p>'ต้องให้บริษัทหนึ่งเป็นเจ้าภาพงานทริปหนึ่งๆ จากนั้นก็ช่วยกันขาย เจ้านี้ได้ 2 ราย เจ้านี้ได้ 4 รายก็เอามารวมกัน ไม่อย่างนั้นก็ไม่สามารถจัดทริปเดินทางได้เพราะนักท่องเที่ยวน้อยมาก'</p>
<p>อีกทั้งบริษัททัวร์ต่างๆ ก็ต้องปรับตัวโดยอาศัยการทำทัวร์ในประเทศมากขึ้น จากที่ไม่เคยทำก็ต้องทำ โดยเฉพาะกรุ๊ปนักเรียนไปทัศนศึกษา ส่วนทัวร์ไป<placeName>จีน</placeName>ก็ต้องใช้โปรโมชั่นลดราคา แต่ก็ยังขายทัวร์ไม่ค่อยได้</p>
<p>'ถ้าเป็นอย่างนี้ต่อไปก็มีแววเจ๊งกันหมด โรงแรม รถตู้ ธุรกิจท่องเที่ยวทุกอย่างเตรียมขาดทุน หลายแห่งมีแนวโน้มประกาศขายแล้ว'</p>
<p>อย่างไรก็ดี มองว่าการท่องเที่ยว<placeName>ไทย</placeName>-<placeName>จีน</placeName> จะฟื้นตัวได้ รัฐบาลต้องเริ่มจากให้ความมั่นใจเรื่องความปลอดภัย อีกทั้งอยากให้รัฐบาลเลิกรายงานสถานการณ์ไข้หวัด 2009 รายวัน เพราะยิ่งทำให้นักท่องเที่ยวเกิดความตื่นกลัว ควรจะเว้นระยะการประกาศเป็น 1-2 สัปดาห์ต่อครั้งก็เพียงพอ หากรัฐบาลทำได้คาดว่าเดือนสิงหาคม-กันยายน การท่องเที่ยว<placeName>ไทย</placeName>-<placeName>จีน</placeName>จะกระเตื้องขึ้น</p>
<p>ทำทัวร์โลว์คอร์สขาดทุนยับ</p>
<p>ด้านสุพัฒนา คุ้มรุ่งโรจน์ ผู้ทำทัวร์<placeName>จีน</placeName>ในลักษณะฟรีแลนด์มามากกว่า 20 ปี กล่าวว่าเนื่องจากผลกระทบทั้งการเมือง เศรษฐกิจ และโรคหวัด 2009 ทำให้ลูกทัวร์ลดลงมาก และทำทัวร์ในลักษณะคอนโซเตียม หรือรวมกลุ่มจัดทัวร์กันมากขึ้น ไม่เช่นนั้นก็จะอยู่ไม่ได้ อีกทั้งยังลดราคาทัวร์ลงมาก โดยเฉพาะผู้จัดกรุ๊ปทัวร์แบบโลว์คอร์ส ที่มีการจ่ายค่าตั๋วเครื่องบินค่าที่พักแบบล็อคข้ามปี เมื่อวันนี้ไม่มีลูกทัวร์ก็ต้องยอมขายทัวร์ในราคาขาดทุน</p>
<p>สำหรับทัวร์ไป<placeName>จีน</placeName> ขณะนี้ทริปที่ยังมีผู้เดินทางมากที่สุดคือ เส้นทาง<placeName>มาเก๊า</placeName>-<placeName>จูไห่</placeName> เนื่องจากเป็นการบินระยะสั้น ซึ่งแม้จะยังขายทัวร์ได้แต่ก็ต้องลดราคาทัวร์ลงเช่นกัน โดยไป 3 วัน 2 คืน จากเดิมราคา 12,000-13,000 บาทก็เหลือ 9,999 บาท และในเดือนสิงหาคมกำลังจะมีโปรโมชั่นพาแม่เที่ยวในราคา 7,777 บาท เป็นต้น</p></body>
</news>
