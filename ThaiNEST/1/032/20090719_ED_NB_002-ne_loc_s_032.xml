<teiHeader>
<fileDesc>
<titleStmt>
  <title>จ.ชลบุรี จัดงานสัปดาห์วิทยาศาสตร์แห่งชาติ ภาคตะวันออก ครั้งที่ 26 วันที่ 16-18 ส.ค.นี้  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207190027&tb=N255207&return=ok&news_headline="%a8.%aa%c5%ba%d8%c3%d5%20%a8%d1%b4%a7%d2%b9%ca%d1%bb%b4%d2%cb%ec%c7%d4%b7%c2%d2%c8%d2%ca%b5%c3%ec%e1%cb%e8%a7%aa%d2%b5%d4%20%c0%d2%a4%b5%d0%c7%d1%b9%cd%cd%a1%20%a4%c3%d1%e9%a7%b7%d5%e8%2026%20%c7%d1%b9%b7%d5%e8%2016-18%20%ca.%a4.%b9%d5%e9"  </bibl>
</sourceDesc>
</fileDesc>
</teiHeader>
<news>
<headline><placeName>จ.ชลบุรี</placeName> จัดงานสัปดาห์วิทยาศาสตร์แห่งชาติ ภาคตะวันออก ครั้งที่ 26 วันที่ 16-18 ส.ค.นี้</headline>
<lead><placeName>จังหวัดชลบุรี</placeName> จัดงานสัปดาห์วิทยาศาสตร์แห่งชาติ ภาคตะวันออก ครั้งที่ 26 ระหว่างวันที่ 16-18 สิงหาคม 2552</lead>
<neck></neck>
<body><p>นายเสนีย์ จิตตเกษม ผู้ว่าราชการ<placeName>จังหวัดชลบุรี</placeName> เปิดเผยว่า การศึกษาวิทยาศาสตร์เทคโนโลยีและสิ่งแวดล้อม เป็นนโยบายหนึ่งของแผนพัฒนาการศึกษาระยะที่ 8 ของกระทรวงศึกษาธิการ ที่มุ่งสนับสนุนและส่งเสริมให้นักเรียนได้เรียนรู้วิทยาศาสตร์และเทคโนโลยี ให้เหมาะสมกับการเปลี่ยนแปลงของสังคม ตลอดจนการพัฒนากำลังคนของประเทศควบคู่ไปกับการส่งเสริมจิตสำนึกในการ อนุรักษ์และพัฒนาทรัพยากรธรรมชาติและสิ่งแวดล้อม ทั้งนี้ สมาคมวิทยาศาสตร์แห่ง<placeName>ประเทศไทย</placeName>ในพระบรมราชูปถัมภ์ กระทรวงศึกษาธิการ กระทรวงวิทยาศาสตร์และเทคโนโลยี ภาคเอกชนและหน่วยงานอื่นๆ ของรัฐ ได้ร่วมกันจัดงานสัปดาห์วิทยาศาสตร์แห่งชาติทุกปี ในส่วนของ<placeName>จังหวัดชลบุรี</placeName>ขอเชิญนักเรียน นิสิต นักศึกษา บุคลากรภาครัฐและภาคเอกชน และประชาชนทั่วไป เที่ยวงานสัปดาห์วิทยาศาสตร์แห่งชาติ ภาคตะวันออก ครั้งที่ 26 ระหว่างวันที่ 16-18 สิงหาคม 2552 </p>
<p>ภายในงานจะมีการจัดนิทรรศการเทิดพระเกียรติและพระปรีชาสามารถด้านวิทยา ศาสตร์และเทคโนโลยีของ “พระบิดาแห่งวิทยาศาสตร์ไทย : วิทยาศาสตร์ก้าวไกล นำไทยก้าวหน้า” การประกวดเรียงความทางวิทยาศาสตร์และเทคโนโลยี การประกวดโครงงานวิทยาศาสตร์ การแข่งขันตอบปัญหาทางวิทยาศาสตร์ การแข่งขันกระบวนการแก้ปัญหาทางวิทยาศาสตร์ การแข่งขัดวาดภาพการ์ตูนทางวิทยาศาสตร์ การแข่งขันเขียนโปรแกรมคอมพิวเตอร์ เป็นต้น และพบกับการออกร้านขายสินค้าราคาถูก พร้อมทั้งกิจกรรมทางวิทยาศาสตร์อีกมากมาย </p></body>
</news>
