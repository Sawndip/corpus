<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>อีสานลุ้นใช้หอดูดาวภูมิภาคปี53</headline>
<lead>มหาวิทยาลัยเทคโนโลยีสุรนารีอนุญาตให้ใช้ พื้นที่ตั้งหอดูดาวภูมิภาค ราคา 90 ล้านบาท เผยเชื่อมโยงข้อมูลกับหอดูดาวแห่งชาติบน<placeName>ดอยอินทนนท์</placeName> <placeName>เชียงใหม่</placeName> ร่วมกันสังเกตปรากฏการณ์ดาวหางเฉียด<placeName>โลก</placeName>-ซูเปอร์โนวา</lead>
<neck></neck>
<body><p>ศ.ประสาท สืบค้า อธิการบดีมหาวิทยาลัยเทคโนโลยีสุรนารี (มทส.) กล่าวว่า มหาวิทยาลัยร่วมกับสถาบันวิจัยดาราศาสตร์แห่งชาติ (สดร.) ลงนามบันทึกข้อตกลงความร่วมมือสร้างหอดูดาวภูมิภาคตะวันออกเฉียงเหนือตอน ล่าง โดยจะปลูกสร้างบนพื้นที่ภายในมหาวิทยาลัยที่ <placeName>จ.นครราชสีมา</placeName> ประกอบด้วย หอดูดาว ท้องฟ้าจำลอง ลานดูดาว ลานแสดงนิทรรศการ และอัฒจันทร์กลางแจ้ง เพื่อรองรับการจัดกิจกรรมต่างๆ</p>
<p>"ปัจจุบันมีผู้ให้ความสนใจปรากฏการณ์ทางดารา ศาสตร์มากขึ้น ยืนยันได้จากผู้ร่วมชมปรากฏการณ์ฝนดาวตก สังเกตวงแหวนดาวเสาร์ เข็มขัดดาวพฤหัสบดี มีจำนวนหลายหมื่นคน" อธิการบดี มทส. กล่าว</p>
<p>นอกจากนี้ มหาวิทยาลัยพร้อมสนับสนุนการเรียนการสอน ระดับบัณฑิตศึกษาด้านฟิสิกส์ดาราศาสตร์ เพื่อเพิ่มจำนวนนักวิจัยด้านนี้ เพื่อสนับสนุนการสร้าง<placeName>หอดูดาวแห่งชาติ ดอยอินทนนท์</placeName> รวมถึง หอดูดาวในภูมิภาคต่างๆ ในอนาคต พร้อมทั้งจะร่วมกับคณะวิศวกรรมไฟฟ้าและเมคาโทรนิกส์ พัฒนาบุคลากรให้สามารถสร้างกล้องดูดาวขนาดเล็ก ควบคุมด้วยระบบอัตโนมัติหรือหุ่นยนต์</p>
<p>รศ.บุญรักษา สุนทรธรรม ผู้อำนวยการสถาบันวิจัยดาราศาสตร์แห่งชาติ กล่าวว่า โครงการสร้างหอดูดาวภูมิภาคใช้งบประมาณประจำปี 2552 มีเป้าหมายสร้างหอดูดาวขนาดเล็กที่ <placeName>จ.นครราชสีมา</placeName> <placeName>ฉะเชิงเทรา</placeName> <placeName>สงขลา</placeName> <placeName>พิษณุโลก</placeName>และ<placeName>ขอนแก่น</placeName> งบประมาณแห่งละ 90 ล้านบาท รวม 460 ล้านบาท</p>
<p>ส่วนหอดูดาวภูมิภาคใน <placeName>จ.นครราชสีมา</placeName> คาดว่าจะแล้วเสร็จราวเดือน ก.ค.2553 ติดตั้งกล้องดูดาวขนาดเล็ก เส้นผ่านศูนย์กลาง 50 เซนติเมตร ไม่ต่ำกว่า 10 ตัว เพื่อเปิดโอกาสให้คนในพื้นที่ได้ร่วมสังเกตปรากฏการณ์ทางดาราศาสตร์ เช่น สุริยุปราคา และฝนดาวตก ตลอดจนใช้เป็นพื้นที่จัดกิจกรรมทางดาราศาสตร์ เพื่อกระตุ้นความสนใจของคนในพื้นที่</p>
<p>ขณะเดียวกันจะอาศัยเทคโนโลยีสารสนเทศ เชื่อมโยงเครือข่ายไปยัง<placeName>หอดูดาวสิรินธร</placeName>ที่ <placeName>จ.เชียงใหม่</placeName> และหอดูดาวแห่งชาติบน<placeName>ยอดดอยอินทนนท์</placeName> ซึ่งมีกล้องดูดาวขนาดใหญ่ที่เส้นผ่านศูนย์กลาง 2.4 เมตร สำหรับงานวิจัยและสังเกตปรากฏการณ์สำคัญ เช่น การระเบิดของซูเปอร์โนวา และดาวหางโคจรเฉียดโลกและดวงอาทิตย์ เป็นต้น</p>
<p>ปัจจุบัน สดร.สร้างความร่วมมือกับหอดูดาวระดับนานาชาติ เช่น หอดูดาวใน<placeName>สเปน</placeName> <placeName>เกาะฮาวาย</placeName> <placeName>นิวซีแลนด์</placeName> <placeName>อริโซนา</placeName> เพื่อทำงานวิจัยร่วมกัน ตลอดจนใช้ความสามารถของกล้องดูดาวร่วมกัน ทำให้สังเกตปรากฏการณ์ของดวงดาวได้ตลอด 24 ชั่วโมงแม้ฟ้าปิด</p></body>
</news>
