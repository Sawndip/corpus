<teiHeader>
<fileDesc>
<titleStmt>
  <title>เลือกตั้ง"อิหร่าน"เดือด  </title>
  <author>เอพี, เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for01150652&sectionid=0104&day=2009-06-15  </bibl>
</sourceDesc>
</fileDesc>
</teiHeader>
<news>
<headline>เลือกตั้ง"<placeName>อิหร่าน</placeName>"เดือด</headline>
<lead>ชาว<placeName>อิหร่าน</placeName>ไม่ยอมรับผลการเลือกตั้ง ออกมาประท้วงกล่าวหาประธานาธิบดีมาห์มูด อาห์มาดิเนจาด ซึ่งสามารถรักษาเก้าอี้เป็นสมัยที่สองว่า โกงการเลือกตั้ง ด้านตำรวจใช้แก๊สน้ำตาสลายผู้ประท้วง จับกุมนักปฏิรูปร่วมร้อย</lead>
<neck></neck>
<body><p>สำนักข่าวต่างประเทศรายงานความคืบหน้าความวุ่นวายทางการเมืองที่ปะทุขึ้นภายหลังมีการประกาศผลการเลือกตั้งประธานาธิบดี<placeName>อิหร่าน</placeName>ซึ่งนายมาห์มูด อาห์มาดิเนจาด ได้รับชัยชนะในเลือกตั้งสมัยที่ 2 ด้วยคะแนนเสียง 63 เปอร์เซ็นต์ ขณะที่นายเมียร์ ฮอสเซน มูซาวี นักปฏิรูปและอดีตนายกรัฐมนตรีสายกลางได้คะแนนน้อยกว่า 34 เปอร์เซ็นต์ ทั้งนี้ ประธานาธิบดีอาห์มาดิเนจาด ประกาศชัยชนะผ่านสถานีโทรทัศน์ โดยกล่าวว่า เป็นการชัยชนะที่ยิ่งใหญ่ ส่งผลให้มีกลุ่มผู้ประท้วงออกมาเคลื่อนไหวบนท้องถนนพร้อมกล่าวหาว่า อาห์มาดิเนจาดโกงการเลือกตั้ง เป็นเผด็จการและเป็นผู้นำที่ไม่ชอบด้วยกฎหมาย</p>
<p>โดยเมื่อวันที่ 13 มิถุนายน ผู้ประท้วงที่ให้การสนับสนุนนายมูซาวีได้ปะทะกับเจ้าหน้าที่ตำรวจที่<placeName>กรุงเตหะราน</placeName> เมืองหลวงของ<placeName>อิหร่าน</placeName> พร้อมกับทำลายทรัพย์สินของทางราชการ ขณะที่เจ้าหน้าที่สลายกลุ่มผู้ประท้วงด้วยการยิงแก๊สน้ำตาและใช้กระบองตีกลุ่มผู้ประท้วง การประท้วงครั้งนี้ถือเป็นเหตุประท้วงครั้งใหญ่สุดในรอบ 10 ปีของ<placeName>อิหร่าน</placeName> โดยทางการ<placeName>อิหร่าน</placeName>ได้ตัดสัญญาณมือถือ ปิดเว็บไซต์ที่ให้การสนับสนุนนายมูซาวี และยังได้ปิดเว็บไซต์ชื่อดังอย่างยูทูปและเฟซบุ๊ก นอกจากนี้ยังมีการจับกุมนักปฏิรูปราาว 100 คน จาก 2 พรรคการเมืองที่ให้การสนับสนุนนายมูซาวี </p>
<p>ข่าวระบุด้วยว่า นายมูซาวีได้ประกาศว่าตนเองคือผู้ชนะที่แท้จริงในการเลือกตั้งครั้งนี้ และเตือนผ่านเว็บไซต์ด้วยว่า ประชาชนจะไม่เคารพผู้นำที่มาจากโกงการเลือกตั้ง อย่างไรก็ดี เขาได้เรียกร้องให้ผู้ประท้วงหลีกเลี่ยงการใช้ความรุนแรง</p>
<p>ด้าน<placeName>สหรัฐอเมริกา</placeName>ก็ประกาศไม่ยอมรับผลการเลือกตั้งครั้งนี้ และบอกด้วยว่ากำลังติดตามข้อกล่าวหาที่ว่ามีการโกงการเลือกตั้งเกิดขึ้น ทั้งยังติดตามเหตุวุ่นวายทางการเมืองใน<placeName>อิหร่าน</placeName>อย่างใกล้ชิด โดยนายฮิลลารี คลินตัน รัฐมนตรีต่าง<placeName>ประเทศสหรัฐ</placeName>กล่าวว่า <placeName>สหรัฐ</placeName>กำลังเฝ้าดูสถานการณ์และการตัดสินใจของชาว<placeName>อิหร่าน</placeName>เช่นเดียวกับประเทศอื่นๆ ทางการ<placeName>อังกฤษ</placeName>กล่าวเช่นกันว่ากำลังติดตามความขัดแย้งเกี่ยวกับผลการเลือกตั้ง ขณะเดียวกันมีชาว<placeName>อิหร่าน</placeName>ราว 200 คนไปประท้วงบริเวณด้านหน้า<placeName>สถานทูตอิหร่าน</placeName>ใน<placeName>กรุงลอนดอน</placeName> เมืองหลวง<placeName>อังกฤษ</placeName> เช่นเดียวกับสหภาพ<placeName>ยุโรป</placeName>ที่ออกมาแสดงความห่วงใยต่อสถานการณ์ดังกล่าว </p></body>
</news>
