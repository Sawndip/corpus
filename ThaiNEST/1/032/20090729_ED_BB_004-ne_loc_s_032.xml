<teiHeader>
<fileDesc>
<titleStmt>
  <title>ชวนเด็กเหนือชิงรางวัลนวัตกรรมชาติ  </title>
  <author>จันจิรา จารุศุภวัฒน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-29 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090729/64008/%e0%b8%8a%e0%b8%a7%e0%b8%99%e0%b9%80%e0%b8%94%e0%b9%87%e0%b8%81%e0%b9%80%e0%b8%ab%e0%b8%99%e0%b8%b7%e0%b8%ad%e0%b8%8a%e0%b8%b4%e0%b8%87%e0%b8%a3%e0%b8%b2%e0%b8%87%e0%b8%a7%e0%b8%b1%e0%b8%a5%e0%b8%99%e0%b8%a7%e0%b8%b1%e0%b8%95%e0%b8%81%e0%b8%a3%e0%b8%a3%e0%b8%a1%e0%b8%8a%e0%b8%b2%e0%b8%95%e0%b8%b4.html  </bibl>
</sourceDesc>
</fileDesc>
</teiHeader>
<news>
<headline>ชวนเด็กเหนือชิงรางวัลนวัตกรรมชาติ</headline>
<lead>สมาคมวิทยาศาสตร์ฯ เดินสายพีอาร์โครงการรางวัลนวัตกรรมฯ คัดตัวแทนภูมิภาคแข่งระดับชาติสิงหาคมนี้ คาดไม่ต่ำกว่า 100 โครงการลงสนาม</lead>
<neck></neck>
<body><p>รศ.ดร.อุทุมพร พลาวงศ์ อุปนายกสมาคมวิทยาศาสตร์แห่ง<placeName>ประเทศไทย</placeName> ในพระบรมราชูปถัมภ์ และประธานโครงการนวัตกรรมแห่ง<placeName>ประเทศไทย</placeName>กล่าวในการสัมมนา"โครงการนวัตกรรมแห่งประเทศไทย (นวท.) ครั้งที่ 9 (2552) ว่าสมาคมวิทยาศาสตร์แห่งประเทศไทยฯได้จัดการประกวด"โครงการรางวัลนวัตกรรมแห่ง<placeName>ประเทศไทย</placeName> (นวท.) ครั้งที่ 9 (2552) </p>
<p>แบ่งเป็นระดับภูมิภาคและระดับประเทศ กำหนดการประกวดระดับภูมิภาคจะมีขึ้นในช่วงงานสัปดาห์วิทยาศาสตร์แห่งชาติ 2552 ในเดือนสิงหาคมนี้ซึ่งในระยะเวลาใกล้เคียงกันทั้ง 4 ศูนย์ คือ ภาคเหนือ จัดที่<placeName>คณะวิทยาศาสตร์ มช.</placeName></p>
<p>ส่วนภาคตะวันออกเฉียงเหนือ จัดที่<placeName>คณะวิทยาศาสตร์ มหาวิทยาลัยขอนแก่น</placeName> ภาคใต้ที่<placeName>คณะวิทยาศาสตร์ มหาวิทยาลัยสงขลานครินทร์</placeName> และภาคกลางจัดที่<placeName>อิมแพ็คอารีน่า</placeName> <placeName>เมืองทองธานี</placeName> <placeName>กรุงเทพฯ</placeName></p>
<p>ผลงานที่ผ่านการคัดเลือกระดับภูมิภาคจะได้รับประกาศนียบัตร และรางวัลทุนพัฒนาผลงานเพื่อเข้าร่วมประกวดในระดับประเทศในงานนัวกรรมแห่ง ชาติ 5 ตุลาคม 2552 การแข่งขันแบ่งออกเป็น 2 ระดับ คือ ระดับปริญญาตรี หรือเทียบเท่า และระดับมัธยมปลาย และ ปวช.</p>
<p>โครงการรางวัลนวัตกรรมแห่ง <placeName>ประเทศไทย</placeName> แบ่งการประกวด 2 สาขา คือ สาขาวิทยาศาสตร์และเทคโนโลยีโดยเงื่อนไขผลงานที่ส่งเข้าประกวดต้องเป็นผลงานวิจัย สิ่งประดิษฐ์ หรือการออกแบบที่คิดค้นขึ้นใหม่รวมทั้งสามารถพัฒนาให้เป็นประโยชน์ในเชิงพาณิชย์ หรือจดสิทธิบัตรได้และสาขานวัตกรรมกีฬา - ออกกำลังกายเพื่อสุขภาพซึ่งเป็นปีที่ 2 ที่จัดประกวดในสาขานี้มีเงื่อนไขผลงานที่ส่งเข้าประกวด ต้องเป็นผลงานวิจัย สิ่งประดิษฐ์ทางวิทยาศาสตร์ หรือวิศวกรรมศาสตร์ที่สอดรับกับนโยบายการรณรงค์ด้านการเล่นกีฬารวมทั้งต้องใช้ขยายผลในวงกว้างได้ด้วย</p>
<p>คาดว่าการจัดประกวดโครงการรางวัลนวัตกรรมแห่ง <placeName>ประเทศไทย</placeName> ครั้งที่ 9 ในปี 2552 นี้ จะมีผลงานส่งเข้าประกวดไม่ต่ำกว่า 100 โครงการ จากการจัดงานครั้งที่ 8 เมื่อปี 2551 มีโครงการเข้าร่วมประกวดจากทั่วประเทศ188 โครงการ ผ่านเข้ารอบสุดท้าย 53 โครงการ ส่วนครั้งที่ 7 เมื่อปี 2550 มีโครงการเข้าร่วมประกวด 134 โครงการ ผ่านเข้ารอบสุดท้าย 50 โครงการ</p>
<p>"นวัตกรรมมี บทบาทสำคัญต่อการพัฒนาประเทศ ประเทศที่พัฒนาแล้วประชากรส่วนใหญ่จะมีความเข้าใจและเห็นความสำคัญของวิทยา ศาสตร์ และเทคโนโลยีประเทศเหล่านั้นจึงมีโครงสร้างด้านวิทยาศาสตร์ เทคโนโลยี และนวัตกรรมที่มั่นคง เป็นรากฐานสำคัญเพื่อแข่งขันกับประเทศต่างๆ สำหรับประเทศไทยนวัตกรรมยัง เป็นเรื่องที่ต้องพัฒนาอย่างจริงจัง โดยเฉพาะในกลุ่มเยาวชน คนรุ่นใหม่ ให้มีแนวคิดและการพัฒนาขีดความสามารถที่สูงขึ้น" ผศ.ดร.อุทุมพร กล่าว</p></body>
</news>
