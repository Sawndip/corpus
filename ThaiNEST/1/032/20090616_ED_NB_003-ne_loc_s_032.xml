<teiHeader>
<fileDesc>
<titleStmt>
  <title>อ.อ.ป. เปิดหลักสูตรอบรมควาญช้าง สร้างจิตสำนึกให้คนเลี้ยงช้าง  </title>
  <author>ปราโมทย์ ฐิติวงศ์ฤทธิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160234&tb=N255206  </bibl>
</sourceDesc>
</fileDesc>
</teiHeader>
<news>
<headline>อ.อ.ป. เปิดหลักสูตรอบรมควาญช้าง สร้างจิตสำนึกให้คนเลี้ยงช้าง</headline>
<lead>องค์การอุตสากรรมป่าไม้ เปิดหลักสูตรอบรมควาญช้าง สร้างจิตสำนึกให้คนเลี้ยงช้าง สามารถเป็นควาญช้างได้อย่างมีประสิทธิภาพ</lead>
<neck></neck>
<body><p>นายมนูญศักดิ์ ตันติวิวัฒน์ ผู้อำนวยการองค์การอุตสาหกรรมกรมป่าไม้ (อ.อ.ป.) เปิดเผยว่า ปัจจุบันช้าง<placeName>ไทย</placeName>มีจำนวนลดลง สาเหตุมาจากการเสียชีวิตจากการนำมาเร่ร่อนในเมืองหลวง ทำให้เกิดอุบัติเหตุบ่อยครั้ง และยังพบว่าปัญหาดังกล่าวเกิดจากคนเลี้ยงช้างต้องการผลประโยชน์จากช้างเท่า นั้น แต่ไม่ได้คำนึงถึงผลเสียที่อาจส่งผลให้ช้าง<placeName>ไทย</placeName>ต้องมีจำนวนลดลง และยังพบอีกว่า ผู้ดูแลช้างส่วนใหญ่ไม่ใช่ควาญช้างที่มีความรู้ องค์การอุตสาหกรรมป่าไม้ (อ.อ.ป.) โดยสถาบันคชบาลแห่งชาติ ในพระอุปถัมภ์ สมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ ร่วมกับมูลนิธิ เอเชีย เฮาส์ <placeName>ประเทศเดนมาร์ค</placeName> จึงจัดโครงการฝึกอบรมควาญช้างเพื่อสร้างความรู้ความเข้าใจให้กับควาญช้างใน การดูแลช้างให้มีสุขภาพและคุณภาพชีวิตที่ดี โดยมีการฝึกอบรมทั้งหมด 4 หลักสูตรให้กับควาญช้างภายนอกที่สนใจเข้ารับการฝึกอบรมด้วย</p>
<p>นายมนูญศักดิ์ กล่าวอีกว่า ในอีก 5 เดือนข้างหน้า พังพระธิดาจุฑานันท์ ซึ่งเป็นช้างเชือกแรกในพระอุปถัมภ์ของสมเด็จพระเจ้าพี่นางเธอ เจ้าฟ้ากัลยาณิวัฒนา กรมหลวงนราธิวาสราชนครินทร์ จะให้กำเนิดลูกช้าง ซึ่งถือว่าเป็นการผสมพันธุ์แบบธรรมชาติกับช้างสีดอตาแดง โดยขณะนี้ตั้งท้องได้ 15 เดือนแล้ว นับเป็นความสำเร็จอีกก้าวหนึ่งของทีมสัตวแพทย์<placeName>โรงพยาบาลช้าง</placeName> มูลนิธิเพื่อนช้าง และ<placeName>ศูนย์อนุรักษ์ช้างไทย</placeName> <placeName>จ.ลำปาง</placeName> ของ อ.อ.ป. ที่สามารถเพิ่มจำนวนช้างสายพันธุ์<placeName>เอเชีย</placeName>ให้กับ<placeName>ประเทศไทย</placeName>ได้ </p></body>
</news>
