<teiHeader>
<fileDesc>
<titleStmt>
  <title>ทริดี้จัดงบ 200 ล้านบาทหนุนเอสเอ็มอีโต  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-11 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090711/58898/%e0%b8%97%e0%b8%a3%e0%b8%b4%e0%b8%94%e0%b8%b5%e0%b9%89%e0%b8%88%e0%b8%b1%e0%b8%94%e0%b8%87%e0%b8%9a-200-%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97%e0%b8%ab%e0%b8%99%e0%b8%b8%e0%b8%99%e0%b9%80%e0%b8%ad%e0%b8%aa%e0%b9%80%e0%b8%ad%e0%b9%87%e0%b8%a1%e0%b8%ad%e0%b8%b5%e0%b9%82%e0%b8%95.html  </bibl>
</sourceDesc>
</fileDesc>
</teiHeader>
<news>
<headline>ทริดี้จัดงบ 200 ล้านบาทหนุนเอสเอ็มอีโต</headline>
<lead>ทริดี้พร้อมจัดสรรงบที่เหลือกว่า 100 ล้านบาทหนุนนักพัฒนาผลิตภัณฑ์ด้านโทรคมนาคมของ<placeName>ไทย</placeName> ช่วยเอสเอ็มอีต่อยอดธุรกิจได้จากงานวิจัย</lead>
<neck></neck>
<body><p>นายสุพจน์ เธียรวุฒิ ผู้อำนวยการสถาบันวิจัยและพัฒนาอุตสาหกรรมโทรคมนาคม (ทริดี้) ในหน่วยงานคณะกรรมการกิจการโทรคมนาคมแห่งชาติ (กทช.) กล่าวว่า ปีนี้ทริดี้มุ่ง ส่งเสริมการสนับสนุนพัฒนาวิจัยในอุตสาหกรรมโทรคมนาคมอย่างเปิดกว้างยิ่งขึ้น นอกจากจำกัดเฉพาะนักวิชาการ แต่พร้อมเปิดกว้างให้นักวิจัยพัฒนาภาคเอกชนที่เป็นคน<placeName>ไทย</placeName>ต่อยอดไปสู่การทำ ธุรกิจของคน<placeName>ไทย</placeName>ได้ เพื่อสนับสนุนกลุ่มธุรกิจเอสเอ็มอี<placeName>ไทย</placeName>ให้สามารถสร้างผลงานป้อนตลาด<placeName>ไทย</placeName>ลดการ นำเข้าในบางส่วนได้</p>
<p>ปีนี้ทริดี้ได้ รับการจัดสรรงบประมาณ 200 ล้านบาท ซึ่งครึ่งปีแรกจัดสรรงบให้โครงการทั้งหมด 90 ล้านบาทในการพัฒนาศูนย์ปฏิบัติการ (แล็บ) ให้มหาวิทยาลัยชั้นนำ 9 แห่งที่ร่วมมือกัน แต่ใช้ไปจริง 40 ล้านบาทแล้ว ยังเหลืออีกกว่า 100 ล้านบาท</p>
<p>หากงบประมาณแต่ละปีได้จากกทช. เป็นไปเพื่อดำเนินการตามยุทธศาสตร์หลัก 4 ประการ ได้แก่ ประการแรกสนับสนุนส่วนโครงข่ายเอ็นจีเอ็น (เน็กซ์ เจนเนอเรชั่น เน็ตเวิร์ค) ซึ่งให้ความสำคัญกับส่วนนี้ 50% ของการจัดสรรงบทั้งหมด โดยครึ่งปีแรกให้งบวิจัยแก่<placeName>มหาวิทยาลัยสงขลานครินทร์</placeName> (มอ.) ทำวิจัยและพัฒนาเอ็นจีเอ็น แอพพลิเคชั่น และ<placeName>มหาวิทยาลัยเทคโนโลยีพระจอมเกล้า ธนบุรี</placeName> (บางมด) ได้รับทุนสนับสนุนพัฒนาห้องวิจัยไอพี เบสด์</p>
<p>รวมถึงการให้ผู้ให้บริการมือถือ ทดสอบการเชื่อมต่อโครงข่ายวีโอไอพี จากปัจจุบันที่การส่งสัญญาณยังทำไม่ได้ ตลอดจนเล็งพัฒนาอุปกรณ์ไฟเบอร์ ทู เดอะ โฮม ซึ่งวันที่ 17 ก.ค.นี้จะประชุมรายละเอียด เพื่อหาผู้ผลิต<placeName>ไทย</placeName>ที่ทำได้จริงก่อน เนื่องจากทริดี้จะเน้นการให้ทุนที่นำไปใช้ในการทางานหรือการตลาดได้จริงไม่ใช่งานวิจัยที่ “อยู่บนหิ้ง”</p>
<p>“ตลาดวีโอไอพี รวมทุกส่วนอุปกรณ์มีมูลค่าประมาณ 2 พันล้านบาท ปีนี้คาดว่าจะเพิ่มเป็น 2.3 พันล้านบาท ดังนั้นการสนับสนุนเฟ้นหานักวิจัยด้านนี้จะเป็นประโยชน์ต่ออุตสาหกรรมนี้ใน ปีแรก ส่วนอนาคตหากมีกสทช. ก็อาจขยายขอบเขตการสนับสนุนงานวิจัยไปทางด้านบรอดแคสต์ด้วย”</p>
<p>ยุทธศาสตร์ประการที่สองเน้นสนับสนุน ด้านบรอดแบนด์ แอ็คเซส งบที่จะได้รับ 15% และยุทธศาสตร์ที่สาม การสื่อสารทางใกล้ (ชอต เรนจ์ คอมมูนิเคชั่น) สัดส่วนงบทที่ได้รับ 25% และยุทธศาสตร์สุดท้าย การสื่อสารผ่านใยแก้วนำแสง อีก 15% สำหรับโครงการที่<placeName>มหาวิทยาลัยเทคโนโลยีพระจอมเกล้า บางมด</placeName> ได้รับไปก่อน 8 ล้านบาทนั้นเป็นงบส่วนจัดสรรพิเศษ</p>
<p>ทั้งนี้การสนับสนุนของทริดี้ จะพิจารณาตามศักยภาพของคน<placeName>ไทย</placeName> ทำได้จริง จึงเป็นผลิตภัณฑ์ที่ไม่ต้องไฮเทค แต่ทริดี้เปรียบเสมือนตัวกลางเชื่อมช่องทางระหว่างเอสเอ็มอี กับลูกค้า โดยช่วยอุดหนุนเงินทุน และประเมินผลตลอดตามกำหนดเกณฑ์</p></body>
</news>
