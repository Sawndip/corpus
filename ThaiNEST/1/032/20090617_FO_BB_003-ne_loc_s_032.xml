<teiHeader>
<fileDesc>
<titleStmt>
  <title>"ฟ้าชายชาร์ลส์"ถูกวิจารณ์ทำลายโครงสร้างตึกใหม่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944309.php?news_id=28944309  </bibl>
</sourceDesc>
</fileDesc>
</teiHeader>
<news>
<headline>"ฟ้าชายชาร์ลส์"ถูกวิจารณ์ทำลายโครงสร้างตึกใหม่</headline>
<lead><placeName>ลอนดอน</placeName> -สถาปนิกระดับหัวแถวของ<placeName>ยุโรป</placeName> เปิดศึกน้ำลายเจ้าฟ้าชายชาร์ลส์ ตำหนิใช้อำนาจในทางมิชอบ ทำลายโครงสร้าง<placeName>อาคารสไตล์โมเดิร์น</placeName> หลังแผนสร้างค่ายทหารใน<placeName>เมืองเชลซี</placeName> ถูกสกัดจากเจ้าชายหัวอนุรักษ์</lead>
<neck></neck>
<body><p>สำนักข่าวเอเอฟพี รายงานว่า ลอร์ด ริชาร์ด โรเจอร์ส สถาปนิกระดับแนวหน้า ผู้ออกแบบสิ่งก่อสร้างแนวสมัยใหม่หลายแห่งใจกลาง<placeName>กรุงลอนดอน</placeName> ที่เคยถูกเจ้าฟ้าชายชาร์ลส์ มกุฎราชกุมารแห่งราชวงศ์<placeName>อังกฤษ</placeName>ทรงวิพากษ์วิจารณ์ผลงาน ออกมาตำหนิเจ้าฟ้าชายชาร์ลส์ ว่า ทรงทำลายโครงสร้างตึกสมัยใหม่และการแทรกแซงของพระองค์ไม่เป็นไปตามหลักรัฐธรรมนูญ</p>
<p>การตำหนิเจ้าฟ้าชายชาร์ลส์ ของลอร์ดโรเจอร์ส มีขึ้นหลังจากข้อเสนอแบบโครงการก่อสร้างค่ายทหาร ใน<placeName>เมืองเชลซี</placeName> ที่ใช้กระจก และเหล็กกล้าของเขา ซึ่งได้รับการสนับสนุนจากกอตอรี ดิอาร์ บริษัทลงทุนด้านการทหาร ของประเทศแถบ<placeName>อ่าวเปอร์เซีย</placeName> ถูกยกเลิกเมื่อสัปดาห์ที่แล้ว เพราะถูกคัดค้านจากเจ้าฟ้าชายชาร์ลส์ ซึ่งเป็นที่รู้กันดีว่า ทรงมีมุมมองอนุรักษนิยม และต่อต้านสถาปัตยกรรมสมัยใหม่ </p>
<p>“ผมได้แต่หวังว่าเจ้าฟ้าชายชาร์ลส์จะทรงถอนรับสั่งคัดค้านสถาปัตยกรรมสมัยใหม่ แต่พระองค์ทรงทำลายโครงการนี้จนหมดสิ้นด้วยพระองค์เดียว” ลอร์ดโรเจอร์ส กล่าว และว่า สถานการณ์เช่นนี้ ไม่เป็นไปตามบทบัญญัติของรัฐธรรมนูญ และไม่ควรเกิดขึ้นอีก</p>
<p>นอกจากนี้ ลอร์ดโรเจอร์ส ยังเรียกร้องให้มีการพิจารณาความเห็นชอบตามรัฐธรรมนูญ เกี่ยวกับการแทรกแซงของเจ้าฟ้าชายชาร์ลส์ ทั้งในด้านสถาปัตยกรรม และความสนใจอื่นๆ ของพระองค์ เช่น การแพทย์ เกษตรกรรม และสิ่งแวดล้อม</p>
<p>อย่างไรก็ตาม แนวคิดต่อต้านสถาปัตยกรรมสมัยใหม่ของรัชทายาทแห่งราชบัลลังก์<placeName>อังกฤษ</placeName> เคยเป็นสาเหตุ ทำให้เกิดการถกเถียงกันอย่างรุนแรงมาก่อนหน้านี้ รวมถึงแผนก่อสร้างอาคารใหม่ของพิพิธภัณฑ์แห่งชาติใน<placeName>กรุงลอนดอน</placeName>เพิ่ม เมื่อ 25 ปีที่แล้ว</p>
<p>ด้านโฆษกส่วนพระองค์ของเจ้าฟ้าชายชาร์ลส์ ปฏิเสธที่จะแสดงความเห็นตอบโต้รายงานข่าวชิ้นนี้ โดยให้สัมภาษณ์หนังสือพิมพ์การ์เดียนว่า ไม่ต้องการเข้าไปร่วมโต้เถียงกับลอร์ดโรเจอร์ส</p></body>
</news>
