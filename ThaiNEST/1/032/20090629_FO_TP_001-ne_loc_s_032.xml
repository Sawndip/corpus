<teiHeader>
<fileDesc>
<titleStmt>
  <title>'บัน'รอฟังรายงาน'กัมบารี'ก่อนเยือนพม่า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/290609/6966  </bibl>
</sourceDesc>
</fileDesc>
</teiHeader>
<news>
<headline>'บัน'รอฟังรายงาน'กัมบารี'ก่อนเยือนพม่า</headline>
<lead>นายอิบราฮิม   กัมบารี   ทูตพิเศษของสหประชาชาติ   เสร็จสิ้นภารกิจการเยือน<placeName>พม่า</placeName>หนที่  8  เมื่อวันเสาร์  ไม่ได้พบนางอองซาน   ซูจี  อีกตามเคย  คาดเตรียมรายงานผลการเยือนให้นายบัน  กีมูน  เลขาฯ  สหประชาชาติรับทราบ   เพื่อตัดสินใจจะเดินทางเยือน<placeName>พม่า</placeName>ในเดือนหน้าหรือไม่</lead>
<neck></neck>
<body><p>ภารกิจการเยือน<placeName>พม่า</placeName>ของนายบันครั้งนี้ มีจุดประสงค์หลักเพื่อปูทางสำหรับการเดินทางเยือนของเลขาธิการสหประชาชาติในช่วงต้นเดือนหน้า เพื่อกดดันให้รัฐบาลทหาร<placeName>พม่า</placeName>ยุติการดำเนินคดีกับนางซูจีอย่างไม่เป็นธรรม ในข้อหาละเมิดกฎการกักบริเวณภายในบ้านพัก</p>
<p> ระหว่างการเยือนเป็นเวลา2วันทูตพิเศษสหประชาชาติชาว<placeName>ไนจีเรีย</placeName>ได้พบหารือกับนายญาณวินรัฐมนตรีต่างประเทศ<placeName>พม่า</placeName>ถึง2ครั้งที่<placeName>กรุงเนย์ปิดอว์</placeName>ก่อนที่จะกลับมาหารือกับเอกอัครราชทูต<placeName>สิงคโปร์</placeName>และเจ้าหน้าที่ของยูเอ็นใน<placeName>ย่างกุ้ง</placeName></p>
<p> ฮัก-ฟานลือโฆษกของยูเอ็นใน<placeName>กรุงเทพฯ</placeName>ระบุว่านายกัมบารีน่าจะสรุปผลการเยือน<placeName>พม่า</placeName>ให้นายบันรับทราบ ก่อนที่นายบันจะเดินทางเยือน<placeName>ญี่ปุ่น</placeName>ในวันจันทร์ </p>
<p> ด้านหนังสือพิมพ์นิวไลต์ออฟเมียนมาร์รายงานยืนยันว่าการมาของนายกัมบารีครั้งนี้ก็เพื่อหารือถึงแผนการเดินทางเยือนของนายบันต้นเดือนหน้า</p>
<p> การเยือน<placeName>พม่า</placeName>หนนี้ เป็นอีกครั้งที่นายกัมบารีไม่ได้เข้าพบนางซูจี หลังเสร็จภารกิจเขาได้เดินทางออกจากพม่าทันทีช่วงเย็นวันเสาร์ ด้วยเที่ยวบินของสายการบิน<placeName>ไทย</placeName></p>
<p> นายบันและนายกัมบารี กำลังพยายามโน้มน้าวให้<placeName>พม่า</placeName>ปล่อยตัวนักโทษการเมืองกว่า 2,000คนซึ่งรวมถึงนางซูจีวัย64ปีที่ขณะนี้กำลังถูกนำตัวขึ้นพิจารณาคดีในข้อหาละเมิดกฎการกักบริเวณ สืบเนื่องจากการที่นายจอห์นเยตทอว์ ทหารผ่านศึกชาวอเมริกันลักลอบเข้าไปพักในบ้านของเธอ ซึ่งหากเธอถูกตัดสินให้มีความผิดอาจต้องโทษจำคุกสูงสุดนานถึง5ปี </p>
<p> ขณะเดียวกันเมื่อวันอาทิตย์ นางลอรา บุช อดีตสตรีหมายเลขหนึ่งของ<placeName>สหรัฐ</placeName> ซึ่งเคยออกมาวิจารณ์รัฐบาลทหาร<placeName>พม่า</placeName>ก่อนหน้านี้ ได้ร่วมเรียกร้องให้เลขาฯยูเอ็นออกแรงกดดันพม่าให้ยุติการละเมิดสิทธิมนุษยชนอีกครั้งโดยเฉพาะอย่างยิ่งต่อชนกลุ่มน้อย</p>
<p> นักการทูตของยูเอ็นมองว่านายบันอาจลังเลที่จะเยือน<placeName>พม่า</placeName> เพราะเกรงว่ารัฐบาล<placeName>พม่า</placeName>จะฉวยโอกาสนี้สร้างความชอบธรรมในการดำเนินคดีเล่นงานนางซูจีต่อไป</p></body>
</news>
