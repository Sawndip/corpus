<teiHeader>
<fileDesc>
<titleStmt>
  <title>บ.ยาชั้นนำโลกพึ่งตลาดเกิดใหม่แทนสหรัฐ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066556.php?news_id=29066556  </bibl>
</sourceDesc>
</fileDesc>
</teiHeader>
<news>
<headline>บ.ยาชั้นนำ<placeName>โลก</placeName>พึ่งตลาดเกิดใหม่แทน<placeName>สหรัฐ</placeName></headline>
<lead><placeName>คาราคาส</placeName>-บริษัทเวชภัณฑ์ชั้นนำ<placeName>โลก</placeName> แห่เจาะกลุ่มลูกค้าชนชั้นกลาง ประเทศกำลังพัฒนาเป็นแหล่งสร้างรายได้ใหม่ แทนที่ตลาด<placeName>สหรัฐ</placeName> ที่ส่อแววซบเซาต่อเนื่อง ผลพวงจากเศรษฐกิจถดถอย และมาตรการลดค่าใช้จ่ายแผนดูแลสุขภาพของ "โอบามา"</lead>
<neck></neck>
<body><p>บริษัทผลิตยาชั้นนำระดับ<placeName>โลก</placeName>หลายแห่ง ไม่ว่าจะเป็นบริษัทสัญชาติ<placeName>สหรัฐ</placeName> <placeName>อังกฤษ</placeName> หรือ<placeName>สวิตเซอร์แลนด์</placeName> ต่างหันหน้าเจาะกลุ่มผู้บริโภคที่เป็นคนใช้แรงงานในประเทศกำลังพัฒนาทั้งหลายเป็นแหล่งสร้างรายได้หลักให้แก่บริษัท หลังจากตลาดยา<placeName>สหรัฐ</placeName>ซบเซาหนัก เพราะนโยบายลดต้นทุนค่าใช้จ่ายด้านสาธารณสุขของนายบารัก โอบามา ประธานาธิบดี<placeName>สหรัฐ</placeName> เพื่อให้สอดคล้องกับสภาพเศรษฐกิจในปัจจุบันที่กำลังถดถอยหนัก</p>
<p>ทั้งนี้ ไฟเซอร์ อิงค์ บริษัทผลิตยายักษ์ใหญ่สัญชาติ<placeName>สหรัฐ</placeName> ประกาศปรับกลยุทธ์ธุรกิจใหม่ พุ่งเป้าการทำตลาดยา ซึ่งมีมูลค่ามากถึง 770,000 ล้านดอลลาร์ ไปที่ลูกค้าประเภทมนุษย์เงินเดือนและคนยากจนทั้งหลายในประเทศกำลังพัฒนา ถือเป็นการปรับตัวครั้งใหญ่ในรอบ 50 ปี หลังจากยอดขายยาตามใบสั่งแพทย์ในตลาด<placeName>สหรัฐ</placeName>ดิ่งลงอย่างหนัก</p>
<p>อย่างไรก็ตาม รัฐบาลบริหารประเทศของนายโอบามา และสภาคองเกรส <placeName>สหรัฐ</placeName> พยายามผ่านร่างกฎหมายยกเครื่องระบบดูแลสุขภาพทั้งประเทศใหม่หมด ซึ่งรวมถึงการลดต้นทุนด้านเวชภัณฑ์ประเภทต่างๆ ให้น้อยที่สุดเท่าที่จะทำได้ ถือเป็นการเพิ่มแรงกดดันให้แก่อุตสาหกรรมยา<placeName>สหรัฐ</placeName>มากขึ้น และทำให้ค่ายยาหลายแห่งเริ่มมองหาลู่ทางทำตลาดในประเทศกำลังพัฒนาแทน ตัวอย่างเช่น <placeName>เวเนซุเอลา</placeName> ที่น่าดึงดูดใจสำหรับผู้ผลิตยาชั้นนำ<placeName>โลก</placeName>อย่างมาก ในฐานะที่มียอดการขายยาตามใบสั่งถึง 152.7 พันล้านดอลลาร์ ในปี 2551 เพิ่มขึ้นจาก 67.2 พันล้านดอลลาร์จากเมื่อปี 2546 จากการเปิดเผยของไอเอ็มเอส เฮลธ์ บริษัทติดตามการเคลื่อนไหวของอุตสาหกรรมเวชภัณฑ์<placeName>โลก</placeName> และไอเอ็มเอส ยังคาดการณ์ด้วยว่า ยอดขายยาใน<placeName>เวเนซุเอลา</placeName>จะเพิ่มขึ้นเป็น 265,000 ล้านดอลลาร์ ภายในปี 2556 </p>
<p>นอกจากไฟเซอร์แล้ว บริษัทเวชภัณฑ์ชั้นนำอื่นๆ อย่าง แกล็กโซสมิธไคลน์ พีแอลซี (จีเอสเค) สัญชาติ<placeName>อังกฤษ</placeName> บริษัทโนวาร์ติส เอจี สัญชาติ<placeName>สวิตเซอร์แลนด์</placeName> และบริษัท ซาโนฟี่-อะเวนติส เอสเอ สัญชาติ<placeName>ฝรั่งเศส</placeName> ก็พยายามเข้าไปทำตลาดใน<placeName>โลก</placeName>กำลังพัฒนา โดยเน้นตลาด<placeName>จีน</placeName> <placeName>อินเดีย</placeName> <placeName>บราซิล</placeName> <placeName>รัสเซีย</placeName> และ<placeName>ตุรกี</placeName> ซึ่งช่วงไตรมาสแรกของปีนี้ ไฟเซอร์ทำยอดขายจากตลาดเกิดใหม่ได้ 1.4 พันล้านดอลลาร์ จากยอดขายโดยรวมทั่ว<placeName>โลก</placeName>มูลค่า 10.8 พันล้านดอลลาร์</p></body>
</news>
