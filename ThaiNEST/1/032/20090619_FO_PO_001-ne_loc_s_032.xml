<teiHeader>
<fileDesc>
<titleStmt>
  <title>ชาวเอเชียช้ำ แพ้หัวทองลุ่ย หางานออสซี  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52968  </bibl>
</sourceDesc>
</fileDesc>
</teiHeader>
<news>
<headline>ชาว<placeName>เอเชีย</placeName>ช้ำ แพ้หัวทองลุ่ย หางานออสซี</headline>
<lead>ชาว<placeName>เอเชีย</placeName>-<placeName>ตะวันออกกลาง</placeName>ใน<placeName>ออสเตรเลีย</placeName> สุดชีช้ำสมัครงานแพ้ฝรั่งตั้งแต่ชื่อ ยิ่งเศรษฐกิจตกยิ่งเหยียดผิวแรง</lead>
<neck></neck>
<body><p>เอเอฟพีรายงานอ้างผลการวิจัยของ<placeName>มหาวิทยาลัยออสเตรเลียน เนชันแนล</placeName> <placeName>(เอเอ็นยู)</placeName> วานนี้ว่า ในภาวะเศรษฐกิจตกสะเก็ดทุกวันนี้ ชาว<placeName>เอเชีย</placeName>ที่มีเชื้อสาย<placeName>จีน</placeName>หรือ<placeName>ตะวันออกกลาง</placeName> ซึ่งอาศัยอยู่ใน<placeName>ประเทศออสเตรเลีย</placeName> ต้องเผชิญกับการหางานที่ยากลำบากอย่างยิ่งเมื่อเทียบกับชาว<placeName>ออสเตรเลีย</placeName>หรือชาวตะวันตก โดยพ่ายแพ้ตั้งแต่ชื่อที่ระบุในจดหมายสมัครงาน </p>
<p>ทั้งนี้ ทีมนักวิจัยได้ทดลองส่งจดหมายสมัครงานโดยใช้ชื่อปลอมถึง 4,000 ฉบับ ไปยังบริษัทที่ประกาศรับสมัครงานใน<placeName>ซิดนีย์</placeName> <placeName>เมลเบิร์น</placeName> และ<placeName>บริสเบน</placeName> และพบว่าการชื่อสกุลเป็นคนเชื้อสาย<placeName>จีน</placeName>นั้น ต้องส่งใบสมัครมากกว่าถึง 68 เท่า เพื่อให้ได้รับการเรียกเข้าไปสัมภาษณ์งานเทียบเท่ากับจดหมายที่ใช้ชื่อสกุลเป็นชาวตะวันตก </p>
<p>ขณะที่จดหมายที่ใช้ชื่อสกุลเป็นชาวตะวันออกกลาง ก็ต้องใช้ความพยายามไม่ต่างกันถึง 64% ส่วน ชาว<placeName>ออสเตรเลีย</placeName>เชื้อสายอะบอริจินส์ ต้องใช้ความพยายามมากกว่า 35% </p>
<p>“เราพบหลักฐานชัดเจนถึงการเหยียดเชื้อชาติในเรื่องนี้ ผู้สมัครจะได้รับโอกาสในการเรียกสัมภาษณ์งานง่ายกว่าหากมีชื่อสกุลแบบแองโกล แซ็กซอน” อลิสัน บูธ นักวิจัยของเอเอ็นยู กล่าว ขณะที่ผลสำรวจยังชี้ว่า<placeName>นครซิดนีย์</placeName> เป็นเมืองที่พบการเหยียดเชื้อชาติในการสมัครงานมากที่สุดด้วย</p></body>
</news>
