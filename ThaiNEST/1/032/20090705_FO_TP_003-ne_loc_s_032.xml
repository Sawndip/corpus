<teiHeader>
<fileDesc>
<titleStmt>
  <title>คาดเกาหลีเหนือเล็งทดสอบขีปนาวุธอีก  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/040709/7243  </bibl>
</sourceDesc>
</fileDesc>
</teiHeader>
<news>
<headline>คาด<placeName>เกาหลีเหนือ</placeName>เล็งทดสอบขีปนาวุธอีก</headline>
<lead>สื่อโสมขาวคาด<placeName>เกาหลีเหนือ</placeName>เตรียมโชว์ความอหังการอีกรอบ  ด้วยการทดสอบยิงขีปนาวุธพิสัยกลางและพิสัยใกล้  ตามหลังการยิงมิสไซล์พิสัยใกล้  4  ลูกเมื่อวันพฤหัสบดี</lead>
<neck></neck>
<body><p>หนังสือพิมพ์จุงอังอิลโบรายงานอ้างแหล่งข่าวทางกองทัพของ<placeName>เกาหลีใต้</placeName>ระบุว่า มีความเป็นไปได้ที่<placeName>เกาหลีเหนือ</placeName>จะทดสอบขีปนาวุธเพิ่มเติมอีกจึงต้องจับตาอย่างใกล้ชิด</p>
<p> ด้านไบรอัน วิธแมนโฆษกกระทรวงกลาโหม<placeName>สหรัฐ</placeName>กล่าวว่าพฤติกรรมของ<placeName>เกาหลีเหนือ</placeName>ยังคงเป็นสิ่งที่ไม่อาจคาดเดาได้แม้ว่าสิ่งที่<placeName>เปียงยาง</placeName>แสดงให้<placeName>โลก</placeName>เห็นทุกวันนี้ไม่ได้อยู่เหนือความคาดหมายก็ตาม</p>
<p> ปกติแล้ว<placeName>เกาหลีเหนือ</placeName>มักทดสอบยิงขีปนาวุธพิสัยใกล้ในช่วงที่เกิดความขัดแย้งทางการทูตขณะที่การทดสอบมิสไซล์หนล่าสุดเมื่อวันพฤหัสฯก็ตรงกับวันที่นายฟิลิปโกลด์เบิร์กทูต<placeName>สหรัฐ</placeName>ผู้ประสานงานคว่ำบาตร<placeName>เกาหลีเหนือ</placeName>กำลังอยู่ระหว่างการเยือน<placeName>จีน</placeName>พอดี</p>
<p> ผู้สันทัดกรณีชี้ว่า<placeName>ปักกิ่ง</placeName>เป็นผู้อุปถัมภ์และคู่ค้ารายใหญ่ที่สุดของ<placeName>เกาหลีเหนือ</placeName>ซึ่งความช่วยเหลือจาก<placeName>จีน</placeName>มีส่วนช่วยอย่างมากไม่ให้<placeName>เกาหลีเหนือ</placeName>รอดพ้นจากมาตรการคว่ำบาตรที่รุนแรง</p>
<p> ความตึงเครียดครั้งใหม่บน<placeName>คาบสมุทรเกาหลี</placeName>ทำให้นักลงทุน<placeName>เอเชีย</placeName>เริ่มกังวลวันศุกร์เงินวอนของ<placeName>เกาหลีใต้</placeName>อ่อนค่าลงขณะที่หุ้น<placeName>โซล</placeName>ซื้อขายช่วงเช้าหุ้นของธุรกิจทางการทหารและอาวุธพากันเคลื่อนไหวในแดนบวกอย่างคึกคักนำโดยหุ้นของวิคเทคผู้ผลิตชิ้นส่วนอุปกรณ์ทางการทหารที่พุ่งขึ้น7.14%</p>
<p> "หากเกาหลีเหนือยิงขีปนาวุธพิสัยใกล้ตามข่าวจริง ก็จะยิ่งเพิ่มปัจจัยลบกดดันตลาดแต่ผมคิดว่าคงไม่ทำให้หุ้นถึงกับร่วงรุนแรง" ชอยเซงลัคนักวิเคราะห์การตลาดจากเอสเคซีเคียวริตีส์กล่าว</p>
<p> ทางการ<placeName>ญี่ปุ่น</placeName>แทบไม่แสดงปฏิกิริยาใดๆต่อข่าวการทดสอบมิสไซล์รอบใหม่ของโสมแดงมีเพียงนายทาเคโอะคาวามูระ โฆษกรัฐบาลที่ออกมาระบุเมื่อวันศุกร์ว่า "เราไม่คิดว่าการกระทำดังกล่าวก่อปัญหาต่อความมั่นคงของเรา"</p>
<p> เจ้าหน้าที่กลาโหม<placeName>เกาหลีใต้</placeName>เผยว่า การทดสอบมิสไซล์หนล่าสุดของโสมแดงเมื่อวันพฤหัสฯเริ่มต้นด้วยการยิงขีปนาวุธพิสัยใกล้จากพื้นสู่เรือ2ลูกจากฐานยิงบริเวณชายฝั่งตะวันออกไปตกลงในทะเลห่างจากฝั่ง100ก.ม.และจากนั้นก็มีการยิงขีปนาวุธลูกที่3และ4ตามมา</p>
<p> ก่อนหน้านี้<placeName>เกาหลีเหนือ</placeName>เคยประกาศเตือนไม่ให้เรือลำใดก็ตามลุกล้ำเข้าไปบริเวณน่านน้ำของตนในรัศมี 110กม.จากชายฝั่งด้านตะวันออกช่วงระหว่างวันที่25มิ.ย.-10ก.ค.อ้างจะจัดการซ้อมรบ</p>
<p> บรูซ คลิงเนอร์จากเฮอริเทจฟาวเดชั่นใน<placeName>กรุงวอชิงตัน</placeName>ระบุว่าการยิงมิสไซล์ครั้งล่าสุดถือเป็นการส่งสัญญาณเตือนว่า<placeName>เกาหลีเหนือ</placeName>กำลังจะยิงขีปนาวุธพิสัยไกลอีกครั้ง"โสมแดงอาจเลือกที่จะยิงขีปนาวุธพิสัยใกล้สกัดแทนก็ได้หรือไม่ก็อาจยิงขีปนาวุธพิสัยกลางโรดอง"เขากล่าวเสริม</p>
<p> ทั้งนี้ ขีปนาวุธสกัดมีพิสัยการยิงได้ไกลกว่า300กม.ส่วนขีปนาวุธโรดองสามารถยิงได้ไกลถึง1,000กม</p></body>
</news>
