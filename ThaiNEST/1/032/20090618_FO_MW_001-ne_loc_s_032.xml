<teiHeader>
<fileDesc>
<titleStmt>
  <title>ศธ.ให้ทุน'ครูไทย'เรียนจีนได้ผลดึงเทคนิคการสอนปรับใช้ 'สนุก ไม่เบื่อ'-นร.แห่เรียนอื้อ  </title>
  <author>ผู้จัดการ 360° รายสัปดาห์  </author>
</titleStmt>
<publicationStmt>
  <publisher>ผู้จัดการรายสัปดาห์  </publisher>
  <pubPlace>http://www.manager.co.th/mgrweekly  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/mgrWeekly/ViewNews.aspx?NewsID=9520000068793  </bibl>
</sourceDesc>
</fileDesc>
</teiHeader>
<news>
<headline>ศธ.ให้ทุน'ครู<placeName>ไทย</placeName>'เรียน<placeName>จีน</placeName>ได้ผลดึงเทคนิคการสอนปรับใช้ 'สนุก ไม่เบื่อ'-นร.แห่เรียนอื้อ</headline>
<lead>ครูกทม.-ต่างจังหวัดที่ได้ทุนเรียน<placeName>จีน</placeName> ชี้การไปเรียนที่<placeName>ประเทศจีน</placeName>ได้ความรู้กลับมาพัฒนาการสอนภาษา<placeName>จีน</placeName>ในโรงเรียนมาก โดยเฉพาะเทคนิคการออกเสียงภาษา<placeName>จีน</placeName>ของคนต่างชาติ-การสอนแบบไม่เน้นไวยากรณ์ ด้านครู 'นตอน.' นำสื่อการสอนของ<placeName>จีน</placeName>มาปรับใช้ หนุนนักเรียน<placeName>ไทย</placeName>เรียน<placeName>จีน</placeName>สนุกและสำเร็จมากขึ้น พบโรงเรียนต่างจังหวัด พ่อแม่แห่ให้เรียน<placeName>จีน</placeName>เพิ่ม โดยเฉพาะ<placeName>จันทบุรี</placeName> แหล่งซื้อขายอัญมณีสำคัญ เนื่องจากพบลูกค้าคน<placeName>จีน</placeName>มากขึ้น</lead>
<neck><p>ปัญหาการเรียนการสอนภาษา<placeName>จีน</placeName>ใน<placeName>ประเทศไทย</placeName> ปัญหาใหญ่ที่สุดคือการขาดบุคลากรด้านครูที่รู้ภาษา<placeName>จีน</placeName>ที่ยังมีอยู่น้อยมากใน<placeName>ประเทศไทย</placeName> ปัญหานี้ทำให้กระทรวงศึกษาธิการได้ร่วมมือกับรัฐบาล<placeName>จีน</placeName>ในการจัดฝึกอบรมครู<placeName>ไทย</placeName>ให้มีความรู้ด้านภาษา<placeName>จีน</placeName>มากขึ้น โดยความร่วมมือของสำนักงานคณะกรรมการการศึกษาขั้นพื้นฐาน หรือ สพฐ.และสำนักส่งเสริมการเรียนการสอนภาษา<placeName>จีน</placeName>นานาชาติ แห่ง<placeName>สาธารณรัฐประชาชนจีน</placeName> Hanban (HanbanThe Office of Chinese Council International)</p> <p>โดยจะให้ทุนครู<placeName>ไทย</placeName>ไปเรียนภาษา<placeName>จีน</placeName>ที่<placeName>ประเทศจีน</placeName>เป็นเวลา 1 เดือน และกลับมาเปิดหรือพัฒนาการเรียนการสอนภาษา<placeName>จีน</placeName>ของโรงเรียนในสังกัดของสพฐ. โครงการนี้ได้เริ่มทำมาตั้งแต่ปี 2546 ซึ่งทาง<placeName>จีน</placeName>จะให้ทุนปีละ 100-200 คน โดยจะเรียนภาษา<placeName>จีน</placeName>เบื้องต้นใน<placeName>ไทย</placeName>ก่อน 200 ชั่วโมงและไปเรียนภาษา<placeName>จีน</placeName>ที่<placeName>ประเทศจีน</placeName>อีก 1 เดือน การอบรมดังกล่าวประสบความสำเร็จจริงหรือไม่ และครูได้นำประสบการณ์มาสอนหรือไม่ เป็นเรื่องที่น่าติดตาม!</p></neck>
<body><p>'วัดบวร' ชี้เทคนิคการสอนแบบครู<placeName>จีน</placeName>เจ๋ง</p>
<p>อาจารย์พิสมัย ชุ่มจิตร ครูชำนาญการพิเศษ <placeName>โรงเรียนวัดบวรมงคล</placeName> <placeName>จังหวัดกรุงเทพมหานคร</placeName> กล่าวว่า หลังจากกระทรวงศึกษาธิการได้ให้ความสำคัญกับการเรียนการสอนภาษา<placeName>จีน</placeName> จึงได้ใช้ทุนส่วนตัวไปเรียนภาษา<placeName>จีน</placeName>ที่สถาบันภาษาเอกชนแห่งหนึ่งตั้งแต่ปี 2545 และได้เข้าร่วมโครงการอบรมภาษา<placeName>จีน</placeName>ของสพฐ.ตั้งแต่ปี 2546 และไปอบรมกับโครงการนี้มาแล้ว 4 ครั้ง ซึ่งได้ไปอบรมที่<placeName>จีน</placeName>ใน <placeName>มหาวิทยาลัยจีน</placeName>ที่ต่างๆ กัน ได้แก่ ปี 2546 <placeName>มหาวิทยาลัยยูนนาน</placeName>,ปี 2547 <placeName>มหาวิทยาลัยยูนนานนอร์มอล</placeName>,ปี 2549 <placeName>มหาวิทยาลัยฝูเจี้ยน</placeName>,ปี 2550 <placeName>มหาวิทยาลัยยูนนาน</placeName></p>
<p>สิ่งสำคัญที่ได้จากการไปศึกษาใน<placeName>จีน</placeName>ก็คือเทคนิคการออกเสียง ที่ครูจีนได้สอนชาวต่างชาติที่มาเรียนภาษา<placeName>จีน</placeName> ทำให้ผู้เรียนได้พูดภาษา<placeName>จีน</placeName>ได้ใกล้เคียงกับเจ้าของภาษามาก จึงได้นำมาปรับใช้ในการสอนในโรงเรียน<placeName>ไทย</placeName> เช่น คำนี้จะต้องเอาลิ้นไปไว้ตรงไหนที่ช่องปาก ที่ปุ่มเหงือก หรือฟัน เป็นต้น ขณะที่การเรียนการสอนภาษา<placeName>จีน</placeName>ใน<placeName>ประเทศไทย</placeName>นั้น ส่วนใหญ่เน้นคำศัพท์และความหมาย ไม่ได้สอนว่าต้องเอาลิ้นไว้ที่จุดไหนในปาก ทำให้สำเนียงยังไม่ใกล้เคียงเจ้าของภาษามากนัก</p>
<p>นอกจากนี้ครู<placeName>จีน</placeName>ยังสอนแบบไม่เน้นไวยากรณ์จากหนังสือ แต่ต้องพยายามสอนให้เด็กรู้ไวยากรณ์จากการได้ใช้ภาษา<placeName>จีน</placeName>จาการพูด และอ่านมากๆแทน ซึ่งเป็นอีกหนึ่งปัจจัยที่ทำให้นักเรียนสามารถเรียนภาษา<placeName>จีน</placeName>และสามารถนำไปใช้ในชีวิตประจำวันได้จริง ขณะที่เรื่องของวัฒนธรรม<placeName>จีน</placeName> การที่ครูไปอบรมที่<placeName>จีน</placeName> จะทำให้ได้เรียนรู้วัฒนธรรม<placeName>จีน</placeName> เพราะได้สัมผัสมาเอง ทั้งวัฒนธรรมที่เกี่ยวกับวิถีชีวิตของคน<placeName>จีน</placeName> หรือรากเหง้าวัฒนธรรม<placeName>จีน</placeName> โดยเฉพาะคำสอนของขงจื้อ เล่าจื้อที่แทรกอยู่ในบทเรียนต่างๆ ในรูปแบบของนิทาน เรื่องเล่า ซึ่งนำมาใช้สอดแทรกการสอนวิชาภาษา<placeName>จีน</placeName>ใน<placeName>ไทย</placeName> และพบว่าเด็กได้เรียนภาษา<placeName>จีน</placeName>ที่สนุกขึ้นด้วย</p>
<p>ทั้งนี้<placeName>โรงเรียนวัดบวร</placeName> ปัจจุบันมีการเปิดการเรียนการสอนภาษา<placeName>จีน</placeName>ในระดับ ม.1-ม.6 โดยในระดับม.1-ม.3 จะเป็นวิชาเพิ่มเติม ขณะที่ม.4-ม.6ได้เปิดเป็นวิชาเลือกตามแผน ภาษา<placeName>อังกฤษ</placeName>-<placeName>จีน</placeName> ซึ่งพบว่าการเรียนภาษา<placeName>จีน</placeName>ในโรงเรียนวัดบวรประสบความสำเร็จมาก เนื่องจากนักเรียนในแผนภาษา<placeName>อังกฤษ</placeName>-<placeName>จีน</placeName>ที่จะมีนักเรียนประมาณรุ่นละ 30 คนได้สอบเข้าเรียนในระดับอุดมศึกษาเกือบ 100 เปอร์เซ็นต์ ไม่ว่าจะเข้าเรียนที่มหาวิทยาลัยของรัฐ และมหาวิทยาลัยเอกชน</p>
<p>สื่อการสอนเทคนิคสูง-นักเรียนไม่เบื่อ</p>
<p>อาจารย์วรรณี หลักคำ หัวหน้าวิชาภาษา<placeName>จีน</placeName> <placeName>โรงเรียนนวมินทราชูทิศ</placeName><placeName>เตรียมอุดมศึกษาน้อมเกล้าสะพานสูง</placeName> (นตอน.) ได้เข้าโครงการอบรมภาษา<placeName>จีน</placeName>กับกรมสามัญศึกษาในปี 2545 และได้เดินทางไปเรียนภาษา<placeName>จีน</placeName>ที่<placeName>ประเทศจีน</placeName> และปี 2546 และปี 2550 ได้เข้าร่วมโครงการกับสพฐ. และได้เดินทางไปเรียนที่<placeName>จีน</placeName>อีก 2 ครั้ง</p>
<p>โดยทั้ง 3 ครั้ง อาจารย์วรรณีได้ไปเรียนภาษา<placeName>จีน</placeName>ที่<placeName>มหาวิทยาลัยยูนนาน</placeName> <placeName>เมืองคุนหมิง</placeName> ซึ่งครั้งแรกได้เรียนในระดับพื้นฐานการสอน เน้นการออกเสียง และเนื้อหาต่างๆ ขณะที่ครั้งที่ 2 ไปเรียนในขั้นกลาง และครั้งที่ 3 ไปเรียนต่อยอดในขั้นสูง และได้นำความรู้ทั้งหมดมาปรับใช้พัฒนาการเรียนการสอนของโรงเรียน ทำให้<placeName>โรงเรียนนวมินทราชูทิศเตรียมอุดมศึกษาน้อมเกล้า</placeName> จากที่เคยมีการเปิดสอนวิชาภาษา<placeName>จีน</placeName>เป็นวิชาเพิ่มเติมทั่วไป ก็ได้มีการเปิดเป็นแผนกศิลป์<placeName>จีน</placeName>ให้เด็กระดับ ม.4-ม.6 ขึ้นมาโดยตรงในปี 2547 ด้วย โดยมีเด็กที่เรียนแผนกศิลป์-<placeName>จีน</placeName>ที่เปิดขึ้นมาใหม่จบการศึกษาไปแล้ว 3 รุ่น ทั้ง 3 รุ่นมีประมาณ 40-50% เลือกเรียนเอกภาษา<placeName>จีน</placeName>ต่อในระดับมหาวิทยาลัย ทั้งมหาวิทยาลัยรัฐบาลและเอกชน</p>
<p>จากประสบการณ์การไปอบรมที่<placeName>จีน</placeName>ถึง 3 ครั้ง อาจารย์วรรณีเล่าว่า นอกจากเทคนิคการออกเสียงที่ความสำคัญมากในนำไปใช้ในการติดต่อกับคน<placeName>จีน</placeName>ในโอกาสต่อๆไปแล้ว การที่ครู<placeName>ไทย</placeName>ไปเรียนที่<placeName>จีน</placeName> ยังมีโอกาสนำความรู้มาพัฒนาเทคนิคการสอนใหม่ๆอยู่ตลอดเวลา เพราะคน<placeName>จีน</placeName>มีการพัฒนาด้านเทคโนโลยีในการสอนมากที่ผ่านมาจึงได้มีการนำสื่อการสอนของ<placeName>จีน</placeName>มาใช้ในการสอนด้วย เช่น การ์ดคำศัพท์ สื่อที่เป็นตัวอักษร<placeName>จีน</placeName> ปริศนาคำทาย หนังสือคำศัพท์ตรงข้าม ซึ่งเป็นสื่อการสอนที่หาไม่ได้ใน<placeName>ประเทศไทย</placeName> ซึ่งได้ผลดีมากในการสอนให้นักเรียนได้เรียนภาษา<placeName>จีน</placeName>อย่างสนุก ไม่น่าเบื่อ</p>
<p>พ่อแม่ให้เรียน<placeName>จีน</placeName>เพิ่มรับลูกค้า<placeName>จีน</placeName>เข้าซื้ออัญมณี</p>
<p>อาจารย์อัจจิมา สุ่มอินทร์ อาจารย์สอนวิชาภาษา<placeName>จีน</placeName> <placeName>โรงเรียนศรียานุสรณ์</placeName> <placeName>จังหวัดจันทบุรี</placeName> กล่าวว่าเนื่องจากโรงเรียนเป็นโรงเรียนขนาดใหญ่และต้องการเปิดแผนกศิลป์-<placeName>จีน</placeName> จึงได้เข้าร่วมโครงการไปเรียน<placeName>จีน</placeName>ของสพฐ.ในปี 2550 โดยไปเรียนที่<placeName>มหาวิทยาลัยฝูเจี้ยนนอร์มอล</placeName></p>
<p>หลังจากเรียนกลับมาแล้วได้นำความรู้และเทคนิคการสอนของครู<placeName>จีน</placeName>มาใช้ในการสอนด้วยเช่นกัน โดยที่สำคัญ พบว่าระยะหลังๆ มีนักเรียนสนใจเรียนภาษา<placeName>จีน</placeName>มากขึ้น เนื่องจากกระแส<placeName>เกาหลี</placeName>ฟีเวอร์ แต่ทางโรงเรียนไม่มีสอนภาษา<placeName>เกาหลี</placeName> เด็กเหล่านี้ก็เลยสนใจมาเรียนภาษา<placeName>จีน</placeName>แทน เนื่องจากเห็นว่าเป็นภาษาใกล้เคียง และมีความสำคัญด้านเศรษฐกิจ อนึ่งสำหรับเด็กที่เรียนศิลป์-<placeName>จีน</placeName>ของโรงเรียนพบว่า นักเรียนให้ความสนใจเรียนมากขึ้นเรื่อยๆ เพราะต้องการนำภาษา<placeName>จีน</placeName>ไปใช้ในการทำงานในอนาคต</p>
<p>นอกจากนี้พบว่า กลุ่มเด็กที่สนใจเรียนภาษา<placeName>จีน</placeName>มากได้แก่กลุ่มเด็กที่ผู้ปกครองทำอาชีพอัญมณี เนื่องจากปัจจุบันมีคน<placeName>จีน</placeName>จาก<placeName>เมืองอู๋โจว</placeName> เข้ามาซื้ออัญมณีจากจังหวัดจำนวนมาก การเรียนภาษา<placeName>จีน</placeName>และสามารถสื่อสารได้จึงมีความจำเป็นมาก</p>
<p>บัดดี้นักศึกษา<placeName>จีน</placeName>-เรียนรู้วัฒนธรรมท้องถิ่น</p>
<p>อาจารย์ ชลณี ใจจันทร์ อาจารย์สอนวิชาภาษา<placeName>จีน</placeName> <placeName>โรงเรียนพญาลอวิทยาคม</placeName> <placeName>จังหวัดพะเยา</placeName> กล่าวว่า ได้มีโอกาสได้ไปเรียนภาษา<placeName>จีน</placeName>ในปี 2549 ที่<placeName>มหาวิทยาลัยยูนนานนอร์มอล</placeName> ซึ่งจะเป็นการเรียนภาษา<placeName>จีน</placeName>ตั้งแต่ 8.00 -16.00 น.วันจันทร์-ศุกร์ ส่วนวันเสาร์จะเป็นการไปทัศนศึกษานอกสถานที่ และวันอาทิตย์จะมีการจัดกลุ่มไปที่ต่างๆ กันเอง ซึ่งทางมหาวิทยาลัยได้จัดนักศึกษาจีนปี 4 มาเป็นบัดดี้ให้กับอาจารย์<placeName>ไทย</placeName>ที่ไปเรียนในวันอาทิตย์ซึ่งเป็นวันอิสระที่สามารถไปเที่ยวที่ไหนก็ได้ด้วย เพื่อฝึกการใช้ภาษา<placeName>จีน</placeName>กับคน<placeName>จีน</placeName>ท้องถิ่นจริงๆ ทำให้นำความรู้และประสบการณ์ที่ได้มาสอนนักเรียน อีกทั้งยังได้นำตำราเรียนภาษา<placeName>จีน</placeName>มาสอนนักเรียนในโรงเรียนด้วย</p>
<p>อาจารย์ ภัทรทิรา อ้มเถื่อน อาจารย์สอนวิชาภาษา<placeName>จีน</placeName> <placeName>โรงเรียนสนามบิน</placeName> <placeName>จังหวัดขอนแก่น</placeName> เปิดเผยได้ไปเรียนที่<placeName>มหาวิทยาลัยหัวเฉียว</placeName> <placeName>เมืองเซี่ยะเหมิน</placeName> พอกลับมาได้มาเปิดวิชาภาษา<placeName>จีน</placeName>เป็นวิชาเพิ่มเติมในกลุ่มสาระภาษาต่างประเทศ โดยนอกจากเทคนิคทั่วไปแล้ว ยังได้เน้นการเรียนแบบแสดงบทบาทสมมติ พร้อมๆกับนำ เพลง<placeName>จีน</placeName> และละคร<placeName>จีน</placeName> มาพูดคุยกับนักเรียนทำให้การเรียนมีความน่าสนใจมากขึ้นด้วย</p>
<p>นี่คือจุดเล็กๆ สำหรับ<placeName>ประเทศไทย</placeName>ที่กำลังพัฒนาการเรียนการสอนภาษา<placeName>จีน</placeName>ให้กับเด็ก<placeName>ไทย</placeName> ซึ่งเป็นภาษาที่กลายเป็นสื่อกลางสำคัญในการติดต่อค้าขาย-ลงทุนกับ<placeName>ประเทศจีน</placeName>ในอนาคต โดยการพัฒนาครูที่มีอยู่ในการสอนภาษา<placeName>จีน</placeName>ให้ได้มาตรฐานมากขึ้น</p>
<p>อย่างไรก็ดีแหล่งข่าวจากสพฐ.กล่าวว่ามีครูหลายคนที่ไปเรียนที่<placeName>จีน</placeName>แล้ว คิดว่าได้ไปเที่ยวและกลับมาไม่ได้สอนภาษา<placeName>จีน</placeName>อย่างจริงจังก็มี ตรงนี้ยังถือเป็นจุดบอดที่ต้องแก้ไขสำหรับทุนการเรียนภาษา<placeName>จีน</placeName>ระยะสั้นนี้ด้วย</p></body>
</news>
