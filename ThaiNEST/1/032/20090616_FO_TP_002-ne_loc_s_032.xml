<teiHeader>
<fileDesc>
<titleStmt>
  <title>'ปาเลสไตน์'ปัดข้อเสนอ'ยิว'  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160609/6291  </bibl>
</sourceDesc>
</fileDesc>
</teiHeader>
<news>
<headline>'<placeName>ปาเลสไตน์</placeName>'ปัดข้อเสนอ'ยิว'</headline>
<lead><placeName>ปาเลสไตน์</placeName>ปฏิเสธเงื่อนไขของนายกรัฐมนตรีเบนจามิน  เนทันยาฮู  ที่จะยอมให้จัดตั้งรัฐ<placeName>ปาเลสไตน์</placeName>ก็ต่อเมื่อ<placeName>ปาเลสไตน์</placeName>ยอมปลดอาวุธและยอมรับการมีอยู่ของรัฐ<placeName>อิสราเอล</placeName></lead>
<neck></neck>
<body><p>นายยัสเซอร์อาเบดราบโบที่ปรึกษาประธานาธิบดีมะห์มูดอับบาสแห่ง<placeName>ปาเลสไตน์</placeName> ระบุว่าประชาคม<placeName>โลก</placeName>ควรต่อต้านแนวคิดนี้ที่เห็นได้ชัดว่าผู้นำ<placeName>อิสราเอล</placeName>ต้องการปิดโอกาสแห่งสันติภาพ "พวกเขาสมควรถูกโดดเดี่ยวเราต้องคัดค้านความคิดนี้และเดินหน้ากดดันให้อิสราเอลยึดมั่นในกฎหมายระหว่างประเทศและกระบวนการสันติภาพ"เขากล่าว</p>
<p>การกล่าวสุนทรพจน์ครั้งสำคัญเมื่อวันอาทิตย์นับเป็นครั้งแรกที่นายกรัฐมนตรีเนทันยาฮูประกาศว่าจะยอมให้มีการจัดตั้งรัฐ<placeName>ปาเลสไตน์</placeName> แต่ตั้งเงื่อนไขว่า<placeName>ปาเลสไตน์</placeName>ต้องปลดอาวุธและยอมรับการมีอยู่ของรัฐยิวซึ่งเงื่อนไขหลังประธานาธิบดีอับบาสยืนกรานปฏิเสธมาโดยตลอด</p>
<p>นอกจากนี้ ผู้นำ<placeName>อิสราเอล</placeName>ยังบอกปัดข้อเรียกร้องของทางการ<placeName>วอชิงตัน</placeName>ที่ต้องการให้ยุติการตั้งถิ่นฐานชาวยิวในเขตยึดครอง<placeName>เวสต์แบงก์</placeName>อีกด้วย</p>
<p>อย่างไรก็ดีโรเบิร์ตกิบส์โฆษก<placeName>ทำเนียบขาว</placeName>แถลงแสดงความยินดีต่อท่าทีดังกล่าวของ<placeName>อิสราเอล</placeName>ระบุนับเป็นย่างก้าวสำคัญไปสู่วันข้างหน้า พร้อมกับเน้นย้ำจุดยืนของประธานาธิบดีบารักโอบามาที่ต้องการแก้ปัญหาตะวันออกกลางด้วยการจัดตั้งรัฐ<placeName>ปาเลสไตน์</placeName>อยู่เคียงคู่กับ<placeName>อิสราเอล</placeName></p>
<p>ตลอดหลายสัปดาห์ที่ผ่านมารัฐบาล<placeName>สหรัฐ</placeName>พยายามเพิ่มแรงกดดันรัฐบาลชุดใหม่ของ<placeName>อิสราเอล</placeName>ให้ยอมรับแนวคิดการตั้งรัฐ<placeName>ปาเลสไตน์</placeName>และยุติการขยายถิ่นฐานชาวยิวทั้งหมดใน<placeName>เขตเวสต์แบงก์</placeName>ท่าทีนี้ทำให้เนทันยาฮูตกอยู่ในสถานการณ์ลำบากรัฐบาลขวาจัดของเขาที่เพิ่งเข้ามาบริหารประเทศได้เพียง10สัปดาห์อาจมีอันต้องล้มครืนหากเขายอมอ่อนข้อให้<placeName>สหรัฐ</placeName>มากเกินไปแดนนี ดานอนส.ส.จากพรรคลิคุดของนายเนทันยาฮูกล่าวยกย่องว่าผู้นำ<placeName>อิสราเอล</placeName>ช่างกล่าวสุนทรพจน์ได้อย่างชาญฉลาด แต่เสียอย่างเดียวที่ดันไปยอมรับการจัดตั้งรัฐ<placeName>ปาเลสไตน์</placeName>"ผมจะทำทุกทางเพื่อขัดขวางไม่ให้การจัดตั้งรัฐปาเลสไตน์เกิดขึ้น"ด้านอดีตประธานาธิบดีจิมมี คาร์เตอร์ของ<placeName>สหรัฐ</placeName>เตือนว่ารัฐบาล<placeName>วอชิงตัน</placeName>และรัฐบาล<placeName>อิสราเอล</placeName>อาจกำลังยืนอยู่บนแนวทางแห่งความขัดแย้ง หากการขยายถิ่นฐานชาวยิวใน<placeName>เขตเวสต์แบงก์</placeName>ยังคงดำเนินต่อไป</p>
<p><placeName>อิสราเอล</placeName>และ<placeName>ปาเลสไตน์</placeName>กลับมาเริ่มต้นการเจรจาสันติภาพระหว่างกันอีกครั้งเมื่อเดือน พ.ค.2550 แต่การเจรจาแทบไม่มีความคืบหน้าและต้องหยุดชะงักลงในที่สุดหลัง<placeName>อิสราเอล</placeName>เปิดฉากการโจมตีอย่างรุนแรงครั้งใหม่ใน<placeName>ฉนวนกาซา</placeName>ช่วงเดือนธ.ค.และม.ค.</p></body>
</news>
