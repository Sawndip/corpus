<teiHeader>
<fileDesc>
<titleStmt>
  <title>ญี่ปุ่นส่งทูตน่ารักออกเผยแพร่วัฒนธรรม  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090617/17312/%e0%b8%8d%e0%b8%b5%e0%b9%88%e0%b8%9b%e0%b8%b8%e0%b9%88%e0%b8%99%e0%b8%aa%e0%b9%88%e0%b8%87%e0%b8%97%e0%b8%b9%e0%b8%95%e0%b8%99%e0%b9%88%e0%b8%b2%e0%b8%a3%e0%b8%b1%e0%b8%81%e0%b8%ad%e0%b8%ad%e0%b8%81%e0%b9%80%e0%b8%9c%e0%b8%a2%e0%b9%81%e0%b8%9e%e0%b8%a3%e0%b9%88%e0%b8%a7%e0%b8%b1%e0%b8%92%e0%b8%99%e0%b8%98%e0%b8%a3%e0%b8%a3%e0%b8%a1.html  </bibl>
</sourceDesc>
</fileDesc>
</teiHeader>
<news>
<headline><placeName>ญี่ปุ่น</placeName>ส่งทูตน่ารักออกเผยแพร่วัฒนธรรม</headline>
<lead><placeName>โตเกียว</placeName>-<placeName>ญี่ปุ่น</placeName>ส่งทูตแห่งความน่ารักออกเผยแพร่วัฒนธรรมทั่ว<placeName>โลก</placeName>แล้ว</lead>
<neck></neck>
<body><p>หนังสือพิมพ์เจแปน ทูเดย์ ของ<placeName>ญี่ปุ่น</placeName>รายงานเมื่อวันอังคาร (16 มิ.ย.) ว่าหญิงสาว 3 คนที่ได้รับการแต่งตั้งจากกระทรวงต่างประเทศให้ดำรงตำแหน่ง "ทูตคาวาอิ" หรือ "ทูตแห่งความน่ารัก" เพื่อเผยแพร่การแต่งตัวแบบ "วัฒนธรรมป๊อป" ของ<placeName>ญี่ปุ่น</placeName>ให้คนรุ่นใหม่ทั่ว<placeName>โลก</placeName> ได้เริ่มออกเดินทางไปต่างประเทศแล้ว</p>
<p> รายงานข่าวเผยว่า ชิซูกะ ฟูจิโอกะ นักแสดงที่ได้รับการขนานนามว่า "นักมายากลเสื้อผ้า" เพราะชุดแฟชั่นที่ดูเหมือนเครื่องแบบนักเรียน ได้เดินทางมาร่วมกิจกรรมที่<placeName>ประเทศไทย</placeName>ไปแล้วเมื่อเดือนมีนาคมที่ผ่านมา โดยเธอสวมชุดนักเรียน<placeName>ญี่ปุ่น</placeName>ไปเข้าร่วมเทศกาล<placeName>ญี่ปุ่น</placeName>ที่จัดขึ้นที่<placeName>กรุงเทพฯ</placeName> และให้คำแนะนำกับเด็กสาวเรื่องการแต่งกาย โดยหญิง<placeName>ไทย</placeName>คนหนึ่งที่ไปเที่ยวชมงานเทศกาลนี้กล่าวกับเธอว่า "คุณดูสวยมากในชุดเครื่องแบบ และฉันฉยากจะไปญี่ปุ่นจังเลย" ขณะที่ช่างภาพก็พากันไปเก็บภาพของเธอในงาน แสดงให้เห็นว่าได้รับความสนใจอย่างมากจากสื่อมวลชน โดยรายงานข่าวยังระบุด้วยว่า เครื่องแบบนักเรียนใน<placeName>ไทย</placeName>ได้รับความนิยมเพราะการ์ตูน<placeName>ญี่ปุ่น</placeName></p>
<p> ขณะที่เพื่อนทูตคาวาอิอีก 2 คน เตรียมเดินทางไปยัง<placeName>กรุงปารีส</placeName>ใน<placeName>ฝรั่งเศส</placeName>เพื่อเข้าร่วมงาน "เจแปน เอ็กซ์โป" ระหว่างวันที่ 2-5 กรกฎาคมนี้ โดยมิซาโกะ อาโอกิ นางแบบที่แต่งกายแนวโลลิตาจะเน้นรสนิยมของสาววัยใส ขณะที่ยู คิมูระ นักร้องสาวนั้นขึ้นชื่อเรื่องการแต่งกายในสไตล์เลเยอร์ หรือการนำเอาเสื้อผ้าหลายๆ ชิ้นมาสวมทับกัน</p></body>
</news>
