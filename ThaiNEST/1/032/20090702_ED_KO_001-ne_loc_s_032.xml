<teiHeader>
<fileDesc>
<titleStmt>
  <title>ไมโครซอฟท์เดินสายแจงท้องถิ่นห้ามละเมิดลิขสิทธิ์ซอฟแวร์  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090702/19137/%e0%b9%84%e0%b8%a1%e0%b9%82%e0%b8%84%e0%b8%a3%e0%b8%8b%e0%b8%ad%e0%b8%9f%e0%b8%97%e0%b9%8c%e0%b9%80%e0%b8%94%e0%b8%b4%e0%b8%99%e0%b8%aa%e0%b8%b2%e0%b8%a2%e0%b9%81%e0%b8%88%e0%b8%87%e0%b8%97%e0%b9%89%e0%b8%ad%e0%b8%87%e0%b8%96%e0%b8%b4%e0%b9%88%e0%b8%99%e0%b8%ab%e0%b9%89%e0%b8%b2%e0%b8%a1%e0%b8%a5%e0%b8%b0%e0%b9%80%e0%b8%a1%e0%b8%b4%e0%b8%94%e0%b8%a5%e0%b8%b4%e0%b8%82%e0%b8%aa%e0%b8%b4%e0%b8%97%e0%b8%98%e0%b8%b4%e0%b9%8c%e0%b8%8b%e0%b8%ad%e0%b8%9f%e0%b9%81%e0%b8%a7%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ไมโครซอฟท์เดินสายแจงท้องถิ่นห้ามละเมิดลิขสิทธิ์ซอฟแวร์</headline>
<lead>ไมโครซอฟท์ เดินสายแจงผู้ประกอบการไอทีท้องถิ่นห้ามละเมิดลิขสิทธิ์ซอฟแวร์ ล่าสุดส่งหนังสือขอความร่วมมือผู้จัดงาน"COMP & DIGITAL CHIANG MAI 2009" เตือนผู้ประกอบการร่วมงานห้ามละเมิดลิขสิทธิ์โปรแกรมของไมโครซอฟท์</lead>
<neck></neck>
<body><p>นายเฉลิมชาติ นครังกุล รองประธานหอการค้า<placeName>จ.เชียงใหม่</placeName> เปิดเผยกับ"กรุงเทพธุรกิจ"ว่าผู้ประกอบการธุรกิจและผู้จำหน่ายอุปกรณ์คอมพิวเตอร์และไอทีใน<placeName>จ.เชียงใหม่</placeName> ที่จะเข้าร่วมออกร้านงาน"COMP & DIGITAL CHIANG MAI 2009" จัดขึ้นระหว่างวันที่ 2 - 5 ก.ค.2552 นี้ ที่<placeName>ศูนย์ประชุมมหาวิทยาลัยเชียงใหม่</placeName> ได้รับหนังสือแจ้งเตือนจากไมโครซอฟท์ว่า ผู้ประกอบการที่นำอุปกรณ์และคอมพิวเตอร์มาจัดแสดงและจำหน่ายในงาน ห้ามละเมิดลิขสิทธิ์ซอฟแวร์ของไมโคซอฟท์โดยเด็ดขาดทำให้ผู้ประกอบการเกิดความกังวล เพราะอาจถูกไมโครซอฟท์เข้าล่อซื้อและจับกุมภายในงานครั้งนี้ได้</p>
<p>ทั้งนี้ การจัดงานฯ คณะทำงานและผู้จัดต้องรับผิดชอบเพื่อไม่ให้ผู้ประกอบการที่เข้าร่วมงานได้รับความเสียหาย โดยเจรจากับไมโครซอฟท์เรื่องลิขสิทธิ์ซอฟแวร์ขอซื้อโปรแกรมแบบเหมารวม เพื่อให้ผู้ประกอบการที่มาร่วมออกร้านในงานซื้อในราคาถูก</p>
<p>นายเฉลิมชาติกล่าวว่าปัจจุบันต้องยอมรับว่ามีการละเมิดลิขสิทธิ์ซอฟแวร์เป็นจำนวนมาก เพราะซอฟท์แวร์ที่มีลิขสิทธิ์ราคาค่อนข้างสูง ขณะเดียวกันผู้ผลิตคอมพิวเตอร์และอุปกรณ์ไม่ได้รับผิดชอบในส่วนนี้แต่กลับโยนภาระให้กับผู้ประกอบการรับผิดชอบจัดหาโปรแกรมพื้นฐานมาติดตั้งในคอมพิวเตอร์ให้ลูกค้าเองแต่โปรแกรมพื้นฐานหลายประเภทโดยเฉพาะของไมโครซอฟท์ มีราคาสูงมากทำให้ผู้ประกอบการไม่สามารถรับภาระต้นทุนได้</p>
<p>"ต้องยอมรับว่าปัจจุบันมีการใช้โปรแกรมละเมิดลิขสิทธิ์ในคอมพิวเตอร์มากถึง 95%มีเพียง 5% เท่านั้นที่ซื้อโปรแกรมมาใช้อย่างถูกต้อง ส่วนใหญ่เป็นหน่วยงานราชการ - สถานศึกษา ซึ่งมีขนาดองค์ใหญ่จึงจัดซื้อแบบเหมาจ่ายได้ในราคาถูก"นายเฉลิมชาติกล่าว</p>
<p>นายเฉลิมชาติ กล่าวอีกว่า อยากเรียกร้องให้หน่วยงานที่เกี่ยวข้องและรัฐบาลจัดการกับปัญหาการละเมิดลิขสิทธิ์ โดยเน้นแก้ปัญหาตั้งแต่ต้นทาง ไม่ใช้มาแก้กันที่ปลายเหตุโดยให้เจ้าของลิขสิทธิ์ออกมาไล่จับกุมผู้ละเมิดลิขสิทธิ์สินค้า จนสร้างความเสียหายและความเดือดร้อนให้ภาคธุรกิจและประชาชน และตนเองจะเชิญผู้ประกอบการที่มาออกร้านในงานครั้งนี้ ประชุมร่วมกันในช่วงเย็นวันที่ 2 ก.ค.เพื่อหาข้อสรุปต่อผู้จัดงานต่อไป</p>
<p>นายธงชัย ลู่ควร กรรมการผู้จัดการบริษัท ชิชาง คอมพิวเตอร์ (ประเทศไทย) จำกัดตัวแทนจำหน่ายคอมพิวเตอร์รายใหญ่ใน<placeName>จ.เชียงใหม่</placeName> กล่าวว่าบริษัทฯจำหน่ายคอมพิวเตอร์พร้อมโปรแกรมลิขสิทธิ์ถูกต้อง เพราะไม่อยากมีปัญหา ซึ่งปัจจุบันราคาของโปรแกรมลิขสิทธิ์ โดยเฉพาะของไมโครซอฟท์เริ่มลดลงแต่บางประเภทราคายังอยู่อยู่เช่นโปรแกรมออฟฟิศส่วนโปรแกรมสำหรับร้านเกมและอินเตอร์เนตคาเฟ่ ก็มีการจัดแพกเกจทำให้ราคาถูกลงและผู้ประกอบการสามารถซื้อได้</p>
<p>ผู้สื่อข่าวรายงานว่า จากการสอบถามผู้จัดงานได้รับแจ้งว่า ได้นำหนังสือที่ไมโครซอฟท์ส่งถึง แจ้งไปยังร้านค้าและผู้ประกอบการกว่า 200 รายที่มาออกร้านในงานครั้งนี้แล้ว ขณะเดียวกันร้านค้าส่วนใหญ่ที่นำคอมพิวเตอร์มาจัดแสดงหลายบูธได้นำป้ายมาติดไว้ไม่รับลงโปรแกรมที่ไม่มีลิขสิทธิ์</p>
<p>รายงานข่าวแจ้งว่า สำหรับหนังสือขอความร่วมมือของไมโครซอฟท์ที่ส่งถึงผู้จัดงาน คอ บริษัท สยามเอ็กซิบิชั่น จำกัด ผู้จัดงาน"COMP & DIGITAL CHIANG MAI 2009"ประชาสัมพันธ์เรื่องการติดตั้งและจำหน่ายซอฟท์แวร์ลิขสิทธิ์ให้ผู้แสดง/ผู้จำหน่ายสินค้าในงานครั้งนี้ เพื่อมิให้เกิดการกระทำใดๆอันเป็นการละเมิดลิขสิทธิ์ซอฟท์แวร์ ตาม พ.ร.บ.ลิขสิทธิ์ พ.ศ.2537</p>
<p>ข้อแรก เครื่องคอมพิวเตอร์ที่หน้าจอแสดงผลเป็น Microsoft Windows จะต้องเป็นรุ่นที่ระบุในรายละเอียดว่ามีการติดตั้งระบบปฎิบัติการMicrosoft Windows XPHome / Professional หรือเวอร์ชั่นอื่น รวมทั้งต้องมีการติดตั้งใบรับรองสินค้าของแท้ (COA)ที่ตัวเครื่อง และผู้จำหน่ายต้องส่งมอบชุดผลิตภัณฑ์ที่สมบูรณ์ให้กับลูกค้า พร้อมใบเสร็จรับเงินหรือใบกำกับภาษีตามเงื่อนไขการจัดจำหน่ายของไมโครซอฟท์ข้อสอง เครื่องคอมพิวเตอร์ที่จัดแสดงสำหรับรุ่นที่ระบุว่าใช้ระบบปฎิบัติการ MS-DOS , DOS จะไม่สามารถติดตั้ง Windows (Evaluation kit ) หรือแสดงหน้าจออันทำให้ผู้ซื้อเข้าใจว่าจะได้รับเครื่องคอมพิวเตอร์พร้อมระบบปฎิบัติการ Windows</p>
<p>ส่วนข้อสาม เครื่องคอมพิวเตอร์ที่จัดแสดงสำหรับรุ่นที่ระบุรายละเอียดว่าไม่มีการติดตั้งระบบปฎิบัติการ Microsoft Windowsหรือใช้ระบบปฎิบัติการอื่นๆที่ไม่ใช้ของ Microsoft Windows จะไม่สามารถติดตั้งWindows (Evaluation) หรือแสดงหน้าจออันทำให้ผู้ซื้อเข้าใจว่าจะได้รับเครื่องคอมพิวเตอร์พร้อมระบบปฎิบัติการ Windows</p></body>
</news>
