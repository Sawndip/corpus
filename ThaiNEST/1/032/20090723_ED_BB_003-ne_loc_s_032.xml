<teiHeader>
<fileDesc>
<titleStmt>
  <title>ค่ายไอทีโชว์ตัวเลขไตรมาส3กำไรพุ่ง  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/23/news_29154034.php?news_id=29154034  </bibl>
</sourceDesc>
</fileDesc>
</teiHeader>
<news>
<headline>ค่ายไอทีโชว์ตัวเลขไตรมาส3กำไรพุ่ง</headline>
<lead>อุตสาหกรรมไอทีส่งสัญญาณกระเตื้อง หลังรายงานผลประกอบการไตรมาสล่าสุดทำกำไรเกินคาด "ยาฮู" ทะลุเป้าฟัน 143 ล้านดอลล์ ขณะที่อานิสงส์ไอโฟน-เครื่องแมค ดันรายได้รวม "แอ๊ปเปิ้ล" พุ่ง ฟากบริษัทไอที <placeName>เอเชีย</placeName> "แอลจี อิเล็กทรอนิกส์" ปลื้มทีวีจอแบน-มือถือ หนุนรายได้เติบโตเช่นเดียวกัน</lead>
<neck></neck>
<body><p>สำนักข่าวเอเอฟพีรายงานว่า "ยาฮู" บริษัทอินเทอร์เน็ตแถวหน้าของ<placeName>โลก</placeName> รายงานผลประกอบการไตรมาสล่าสุดทำกำไรได้ 143 ล้านดอลลาร์ สูงกว่าที่นักวิเคราะห์คาดการณ์ไว้ก่อนหน้านี้</p>
<p>นางแคโรล บาร์ตซ์ หัวหน้าคณะผู้บริหาร (ซีอีโอ) ยาฮู กล่าวว่า บริษัทพอใจกับผลประกอบการไตรมาสล่าสุด ซึ่งเป็นผลจากการมีเป้าหมายที่ชัดเจน และวิสัยทัศน์ที่ต้องการเป็นศูนย์กลางการออนไลน์ของผู้คน ซึ่งบริษัทยังคงสนับสนุนแนวคิดดังกล่าวด้วยเป้าหมายสำคัญที่ต้องการสร้าง ประสบการณ์ที่ตื่นตาตื่นใจให้แก่ผู้ใช้ยาฮู</p>
<p>ล่าสุด บริษัทยังได้เปิดตัวหน้าเว็บไซต์ใหม่ ซึ่งอนุญาตให้ผู้ใช้สามารถเพิ่มเว็บไซต์จากภายนอก รวมทั้งบริการอื่นๆ ลงบนหน้าเว็บของยาฮูได้ ซึ่งเป็นการปรับลุคใหม่ นับตั้งแต่ได้ปรับดีไซน์โฮมเพจครั้งแรกเมื่อปี 2549</p>
<p>วันเดียวกัน "แอ๊ปเปิ้ล อิงค์" รายงานผลกำไรไตรมาสล่าสุด 1.23 พันล้านดอลลาร์ จากรายได้ 8.34 พันล้านดอลลาร์ เพิ่มจาก 7.46 พันล้านดอลลาร์ในไตรมาสเดียวกันของปีที่ผ่านมา ซึ่งเป็นผลจากยอดขายที่แข็งแกร่งในกลุ่มสินค้าไอโฟน และเครื่องแมค</p>
<p>นายสตีฟ จ็อบส์ ซีอีโอของแอ๊ปเปิ้ล กล่าวว่า ในไตรมาสดังกล่าวบริษัทขายไอโฟนได้มากกว่า 5.2 ล้านเครื่อง คิดเป็นยอดเติบโตทะยานขึ้น 626% เทียบกับช่วงเดือน มิ.ย.ปีที่ผ่านมา และมีผู้ดาวน์โหลดแอพพลิเคชั่นมากกว่า 1.5 พันล้านดาวน์โหลดจากแอพพ์ สโตร์ในช่วงเวลา 1 ปี</p>
<p>ขณะเดียวกันก็มียอดขายเครื่องแมคเพิ่มขึ้นถึง 2.6 ล้านเครื่อง แต่กลับมียอดขายเครื่องเล่นเพลงไอพ็อดลดลง 7% เหลือ 10.2 ล้านเครื่องในไตรมาสล่าสุด</p>
<p>นายปีเตอร์ ออพเพนไฮเมอร์ หัวหน้าคณะผู้บริหารฝ่ายการเงินของแอ๊ปเปิ้ล ระบุว่า บริษัทพอใจมากกับผลประกอบการในครั้งนี้ โดยเฉพาะอย่างยิ่งในช่วงเวลาที่ยังเกิดวิกฤติเศรษฐกิจรอบๆ ตัว</p>
<p>ส่วนบริษัทไอทีในฝั่งเอเชียอย่าง "แอลจี อิเล็กทรอนิกส์" ของ<placeName>เกาหลี</placeName>ก็มีผลประกอบการดีขึ้นในไตรมาสล่าสุด หลังขาดทุนเมื่อไตรมาสแรกของปี โดยมีกำไรเพิ่มขึ้น 62% จากปีก่อนหน้า คิดเป็นมูลค่า 920 ล้านดอลลาร์ โดยได้อานิสงส์จากยอดขายทีวีจอแบน และโทรศัพท์มือถือ</p>
<p>"กำไรที่ได้เกิดขึ้นจากการเปิดตัวมือถือรุ่น ใหม่ๆ หลายรุ่น ประกอบกับการเติบโตของยอดขายมือถือรุ่นเดิมที่มีอยู่ในกลุ่มมิดทูไฮ ทำให้ยอดขายรวมมือถือเพิ่มขึ้น 7.8% ขณะที่ยอดขายทีวีจอแบนก็เพิ่มขึ้นถึง 45% ต่อปี" แถลงการณ์ของแอลจีระบุ</p></body>
</news>
