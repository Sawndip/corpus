<teiHeader>
<fileDesc>
<titleStmt>
  <title>สดร. เตรียมเก็บข้อมูลชั้นบรรยากาศบนดวงอาทิตย์ที่จีน หวังศึกษาลมสุริยะ หวั่นส่งผลกระทบขั้วแม่เหล็กโลก  </title>
  <author>วีระพันธ์ วุฒิบุญญะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207200239&tb=N255207&return=ok&news_headline="%ca%b4%c3.%20%e0%b5%c3%d5%c2%c1%e0%a1%e7%ba%a2%e9%cd%c1%d9%c5%aa%d1%e9%b9%ba%c3%c3%c2%d2%a1%d2%c8%ba%b9%b4%c7%a7%cd%d2%b7%d4%b5%c2%ec%b7%d5%e8%a8%d5%b9%20%cb%c7%d1%a7%c8%d6%a1%c9%d2%c5%c1%ca%d8%c3%d4%c2%d0%20%cb%c7%d1%e8%b9%ca%e8%a7%bc%c5%a1%c3%d0%b7%ba%a2%d1%e9%c7%e1%c1%e8%e0%cb%c5%e7%a1%e2%c5%a1%20"  </bibl>
</sourceDesc>
</fileDesc>
</teiHeader>
<news>
<headline>สดร. เตรียมเก็บข้อมูลชั้นบรรยากาศบน<placeName>ดวงอาทิตย์</placeName>ที่<placeName>จีน</placeName> หวังศึกษาลมสุริยะ หวั่นส่งผลกระทบขั้วแม่เหล็ก<placeName>โลก</placeName></headline>
<lead>สถาบันวิจัยดาราศาสตร์แห่งชาติ เตรียมเก็บข้อมูลชั้นบรรยากาศบน<placeName>ดวงอาทิตย์</placeName>ที่<placeName>สาธารณรัฐประชาชนจีน</placeName> หวังศึกษาลมสุริยะ หวั่นส่งผลกระทบขั้วแม่เหล็ก<placeName>โลก</placeName> และอุปกรณ์อิเล็กทรอนิกส์ ในปี 2555</lead>
<neck></neck>
<body><p>รศ.บุญรักษา สุนทรธรรม ผู้อำนวยการสถาบันวิจัยดาราศาสตร์แห่งชาติ (องค์การมหาชน) หรือ สดร. กระทรวงวิทยาศาสตร์และเทคโนโลยี กล่าวว่า ในวันพรุ่งนี้ (21 ก.ค.52) ตนเองพร้อมทีมนักวิจัยจาก สดร. จะเดินทางไป<placeName>เมืองจินชาน</placeName> <placeName>สาธารณรัฐประชาชนจีน</placeName> เพื่อร่วมสังเกตปรากฏการณ์สุริยุปราคาเต็มดวงที่จะมีขึ้นในวันที่ 22 กรกฎาคมนี้ ตั้งแต่เวลา 8.23 น.-09.42 น. ตามเวลาท้องถิ่นของ<placeName>จีน</placeName> ซึ่งการเกิดสุริยุปราคาเต็มดวงที่<placeName>จีน</placeName>จะยาวนานถึง 6 นาที ขณะที่<placeName>ประเทศไทย</placeName>จะสามารถเห็นปรากฏการณ์เพียงบางส่วนเท่านั้น โดยในพื้นที่<placeName>กรุงเทพมหานคร</placeName>จะเกิดตั้งแต่เวลา 07.06 - 09.08 น. นอกจากนี้ การเดินทางไป<placeName>จีน</placeName> เพื่อต้องการเก็บข้อมูลชั้นบรรยากาศบน<placeName>ดวงอาทิตย์</placeName> ศึกษาสนามแม่เหล็กของ<placeName>ดวงอาทิตย์</placeName>ว่ามีการเปลี่ยนแปลงอย่างไร เนื่องจากจะมีผลต่อการเกิดพลังงานลมสุริยะ ซึ่งจะพบทุกๆ 11 ปี หรือที่เรียกว่า eleven years cycle โดยคลื่นแม่เหล็กบน<placeName>ดวงอาทิตย์</placeName>จะเริ่มรุนแรงขึ้นเรื่อยๆ และมีการคาดการณ์ว่าในปี 2555 จะเกิดคลื่นแม่เหล็กที่รุนแรงมาก จนกลายเป็นพายุสุริยะ และส่งผลกระทบต่อคลื่นความถี่ต่างๆ รวมทั้งขั้วแม่เหล็กบน<placeName>โลก</placeName> และอาจจะกระทบกับอุปกรณ์อิเล็กทรอนิกส์ต่างๆ ทั้งโทรศัพท์ หรือดาวเทียมใน<placeName>อวกาศ</placeName>ทุกดวง อย่างไรก็ตาม ขณะนี้ยังไม่ได้มีการพิสูจน์ชัดเจนว่าจะเกิดพายุสุริยะหรือไม่ แต่ต้องมีการศึกษาและเฝ้าระวังไว้ก่อนเท่านั้น</p>
<p>ผู้อำนวยการสถาบันวิจัยดาราศาสตร์แห่งชาติ (องค์การมหาชน) กล่าวด้วยว่า <placeName>ประเทศไทย</placeName>จะสามารถมองเห็นปรากฏการณ์สุริยุปราคาเพียงบางส่วนเท่านั้น ซึ่งถือเป็นครั้งที่สำคัญ เพราะเกิดช่วงเช้า ทำให้สามารถมองเห็นได้ชัดเจนทั่วประเทศ โดยได้เตรียมพื้นที่สำหรับชมปรากฏการณ์จำนวน 2 แห่ง คือ <placeName>บริเวณวงเวียน 22 กรกฎา</placeName>ที่<placeName>วงเวียน 22 กรกฎา</placeName> <placeName>ย่านเยาวราช</placeName> โดยติดตั้งกล้องดูสุริยคราส 2 ตัว และอีกแห่งที่<placeName>โรงเรียนเทพศิรินทร์</placeName> จะตั้งกล้องจำนวน 10 ตัว พร้อมทั้งจัดนิทรรศการวิชาการทางด้านดาราศาสตร์เพื่อให้ความรู้แก่ประชาชน และแจกแว่นกรองแสงสำหรับดู<placeName>ดวงอาทิตย์</placeName> ทั้งนี้ จะมีพิธีเปิดเวลาประมาณ 6.30 น. โดยปรากฏการณ์สุริยุปราคาบางส่วนสามารถมองเห็นได้ทุกภูมิภาคของ<placeName>ประเทศไทย</placeName> ในเวลาที่แตกต่างกัน โดย<placeName>กรุงเทพฯ</placeName> จะเริ่มสังเกตเห็นได้เวลา 07.06-09.08 น. ซึ่งหากใครพลาดชมสุริยคราสครั้งนี้สามารถชมปรากฏการณ์ย้อนหลังผ่านทางเว็บไซ ต์ของ สดร. </p></body>
</news>
