<teiHeader>
<fileDesc>
<titleStmt>
  <title>ครอบครัวขอความเมตตาโสมแดงปล่อยตัว 2 นักข่าวสาว  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-17 14:18:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000068368  </bibl>
</sourceDesc>
</fileDesc>
</teiHeader>
<news>
<headline>ครอบครัวขอความเมตตาโสมแดงปล่อยตัว 2 นักข่าวสาว</headline>
<lead>ครอบครัวของ 2 นักข่าวสาวที่ถูกทางการ<placeName>เกาหลีเหนือ</placeName>สั่งจำคุก 12 ปี ออกมาวอนขอความเมตตาจากรัฐคอมมิวนิสต์ให้ปล่อยตัวเธอทั้งสอง โดยย้ำว่า นักข่าวทั้งสองเพียงแค่ไปทำงานเท่านั้น</lead>
<neck></neck>
<body><p>ลอรา หลิง วัย 32 ปี และ ยูนา ลี วัย 36 ปี นักข่าวชาวอเมริกันเชื้อสาย<placeName>เอเชีย</placeName> ถูกเจ้าหน้าที่ตระเวนชายแดนโสมแดง จับเมื่อวันที่ 17 มีนาคม ที่ผ่านมา ขณะกำลังทำสารคดีเล่าเรื่องผู้ลี้ภัยจาก<placeName>เกาหลีเหนือ</placeName> ต่อมาซึ่งถูกตัดสินกักตัวในค่ายแรงงานนาน 12 ปี จากข้อหาก่ออาชญากรรมและข้ามเข้ามายัง<placeName>เกาหลีเหนือ</placeName>ย่างผิดกฎหมาย</p>
<p> ลิซา พี่สาวของ ลอรา ซึ่งเป็นนักข่าวด้วยเหมือนกันให้สัมภาษณ์กับซีเอ็นเอ็น ว่า เธอกังวลใจเกี่ยวกับสภาพจิตใจของนักข่าวทั้งสอง และเธอหวังว่า รัฐบาล<placeName>เปียงยาง</placeName>จะแสดงความเห็นใจและปล่อยพวกเธอกลับบ้าน เพราะพวกเธอทั้งสองเป็นผู้สื่อข่าวและตอนนั้นแค่กำลังทำงานเท่านั้น</p>
<p> “เพราะเมื่อคุณบอกว่าผู้หญิง 2 คน ที่เพิ่งถูกตัดสินจำคุก 12 ปี ให้ใช้แรงงานหนัก เรานึกไม่ออกเลยว่าพวกเธอจะรู้สึกอย่างไร และพวกเธอกำลังจะเจออะไรบ้าง แน่เลยว่าพวกเธอจะต้องเจ็บช้ำฝังใจ” ลิซา กล่าว</p>
<p> ด้าน ไมเคิล ซัลเดท สามีของ ยูนา ลี บอกว่า ฮันนาห์ ลูกสาววัย 4 ขวบ ของพวกเขา ยังคงถามว่าแม่จะกลับมาแล้วใช่ไหม “ผมก็แค่ได้บอกกับลูกว่า จงมีความหวัง” ไมเคิล กล่าว</p>
<p> เมื่อวานนี้ (16) ทางการ<placeName>เกาหลีเหนือ</placeName> เผยว่า ลอรา หลิง และ ยูนา ลี ยอมรับเองว่า พวกเธอข้ามเข้าพรมแดนของ<placeName>เกาหลีเหนือ</placeName>มาด้วยมีวัตถุประสงค์เพื่อทำภาพยนตร์ต่อต้าน<placeName>เกาหลีเหนือ</placeName> ในประเด็นสิทธิมนุษยชน หลังจากศาลตัดสินให้กักตัวพวกเธอในค่ายแรงงานนาน 12 ปี เมื่อวันที่ 8 มิถุนายน และทั้งคู่ได้ยอมรับการตัดสินในอาชญากรรมดังกล่าว ซึ่งไม่สามารถอุทธรณ์ได้</p>
<p> เจ้าหน้าที่รัฐบาล<placeName>สหรัฐฯ</placeName> นำโดย ฮิลลารี คลินตัน รัฐมนตรีต่างประเทศ ได้เรียกร้องขอให้<placeName>เกาหลีเหนือ</placeName> ยอมผ่อนผันโทษแก่นักข่าวทั้งสองเพื่อมนุษยธรรม ทั้งยังระบุว่า ประเด็นนี้ควรจะไม่ถูกเชื่อมโยงกับจุดยืนเรื่องอาวุธนิวเคลียร์</p>
<p> ความสัมพันธ์ระหว่าง<placeName>เกาหลีเหนือ</placeName> และ<placeName>สหรัฐฯ</placeName> กับพันธมิตรอื่นๆ ถึงจุดต่ำสุดในรอบหลายปีที่ผ่านมา หลังจาก<placeName>เกาหลีเหนือ</placeName>ทดสอบระเบิดนิวเคลียร์ครั้งที่ 2 เมื่อวันที่ 25 พฤษภาคม ที่ผ่านมา และถูกคว่ำบาตรจากมติขององค์การสหประชาชาติ กระนั้น<placeName>เกาหลีเหนือ</placeName>ยังประกาศว่าจะทำระเบิดนิวเคลียร์มากขึ้นอีก เพื่อเป็นการประท้วงสหประชาชาติ</p></body>
</news>
