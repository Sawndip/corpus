<teiHeader>
<fileDesc>
<titleStmt>
  <title>โรงไฟฟ้านิวเคลียร์ฉบับสุริยะ ปลอดภัย-ไร้กัมมันตรังสี  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/23/news_28979824.php?news_id=28979824  </bibl>
</sourceDesc>
</fileDesc>
</teiHeader>
<news>
<headline>โรงไฟฟ้านิวเคลียร์ฉบับสุริยะ ปลอดภัย-ไร้กัมมันตรังสี</headline>
<lead>กฟิสิกส์<placeName>ไทย</placeName>เจ้าของรางวัลนักวิทย์นิวเคลียร์ดาว รุ่งคนแรกของ<placeName>ประเทศไทย</placeName> จากผลงานสร้างโมเดลจำลองปฏิกิริยานิวเคลียร์ฟิวชัน หนุนศึกษาเทคโนโลยีนิวเคลียร์ผลิตไฟฟ้าเลียนแบบปฏิกิริยาลูกโซ่บน<placeName>ดวงอาทิตย์</placeName> สะอาด ปลอดภัยกว่าโรงไฟฟ้านิวเคลียร์รูปแบบเดิม</lead>
<neck></neck>
<body><p>ธวัชชัย อ่อนจันทร์ สถาบันเทคโนโลยีนานาชาติสิรินธร มหาวิทยาลัยธรรมศาสตร์ เปิดเผยภายหลังได้รับรางวัลนักวิทยาศาสตร์นิวเคลียร์ดาวรุ่งคนแรกของ<placeName>ประเทศ ไทย</placeName> ประจำปี 2552 จากสถาบันเทคโนโลยีนิวเคลียร์แห่งชาติ (สทน.) ว่า เขากำลังทำงานวิจัยในเชิงทฤษฎีเพื่อค้นหาวิธีควบคุมปฏิกิริยานิวเคลียร์ฟิว ชัน ให้เหมาะสมและได้ค่าพลังงานสูง</p>
<p>เขาสนใจศึกษาเทคโนโลยีนิวเคลียร์ฟิวชันตั้งแต่ เรียนปริญญาเอก ซึ่งเป็นเทคโนโลยีนิวเคลียร์อีกรูปแบบหนึ่ง ที่แตกต่างจากเทคโนโลยีนิวเคลียร์ที่ใช้กันอยู่ในโรงไฟฟ้านิวเคลียร์ ปัจจุบัน โดยได้รวมกลุ่มกับนักวิจัยในสาขาใกล้เคียงกัน ประมาณ 4 คน เช่น นักวิจัยด้านพลาสมา นักคณิตศาสตร์ นักฟิสิกส์นิวเคลียร์เพื่อศึกษาเทคโนโลยีนี้อย่างจริงจัง เพราะคิดว่านิวเคลียร์จะเป็นประโยชน์ในวันข้างหน้า ที่มีความต้องการพลังงานเพิ่มมากขึ้น ขณะที่ประเทศไทยยังไม่มีนักวิจัยที่ศึกษาด้านนิวเคลียร์ฟิวชันโดยตรง</p>
<p>"ปฏิกิริยานิวเคลียร์ฟิวชันเป็นรูปแบบเดียวกับ ที่เกิดขึ้นบนดวงอาทิตย์ แต่ให้พลังงานที่สูงกว่า สะอาด และปลอดภัยกว่าโรงไฟฟ้านิวเคลียร์ปัจจุบัน ซึ่งอาศัยหลักนิวเคลียร์ "ฟิสชัน" ปัญหาคือ การสร้างปฏิกิริยานิวเคลียร์ฟิวชันทำได้ยาก และจำเป็นต้องใช้เทคโนโลยีขั้นสูงควบคุม สสารที่ใช้ต้องเก็บรักษาอยู่ในสภาวะที่เรียกว่าพลาสมา อุณหภูมิสูงประมาณ 2 ร้อยล้านองศาเซลเซียส สูงกว่าอุณหภูมิบนดวงอาทิตย์อีก ดังนั้นการควบคุมให้เกิดปฏิกิริยาตามที่ต้องการ จึง "ไม่ใช่" เรื่องง่าย" นักฟิสิกส์ กล่าว</p>
<p>นักวิทยาศาสตร์นิวเคลียร์วัย 34 ปี สำเร็จการศึกษาระดับปริญญาเอกสาขาฟิสิกส์ จาก<placeName>มหาวิทยาลัยลีไฮท์</placeName> (Lehigh) สหรัฐ มีผลงานวิจัยตีพิมพ์ทั้งสิ้น 27 เรื่อง ที่เกี่ยวข้องกับเทคโนโลยี พลาสมาและนิวเคลียร์ฟิวชัน ปัจจุบันทำหน้าที่เป็นผู้ประสานงานในโครงการความร่วมมือทางการวิจัยด้าน นิวเคลียร์ฟิวชันระหว่าง<placeName>ไทย</placeName>กับ<placeName>ฝรั่งเศส</placeName></p>
<p>ในต่างประเทศ โครงการสร้างโรงไฟฟ้านิวเคลียร์เลียนแบบปฏิกิริยาบน<placeName>ดวงอาทิตย์</placeName> เริ่มตั้งแต่ปี 2529 ในชื่อโครงการ ITER (International Thermonuclear Experimental Reactor) ปัจจุบันมีสมาชิก 7ประเทศ ได้แก่ สหภาพ<placeName>ยุโรป</placeName> <placeName>สหรัฐ</placeName> <placeName>รัสเซีย</placeName> <placeName>ญี่ปุ่น</placeName> <placeName>เกาหลีใต้</placeName> <placeName>จีน</placeName> และ<placeName>อินเดีย</placeName> ต่อมาในปี 2549 <placeName>ฝรั่งเศส</placeName>ได้รับเลือกให้เป็นประเทศนำร่องสร้างโรงไฟฟ้านิวเคลียร์ฟิวชัน</p>
<p>นักวิทยาศาสตร์มั่นใจว่า หากพัฒนาพลังงานนิวเคลียร์รูปแบบใหม่บน<placeName>โลก</placeName>ได้จริง โรงไฟฟ้าพลังงานนิวเคลียร์จะให้ค่าพลังงานสูงกว่า แต่ใช้เชื้อเพลิงจากไฮโดรเจนน้อยกว่าเมื่อเทียบมวลน้ำหนักของเชื้อเพลิง ยูเรเนียมที่ใช้กับเทคโนโลยี"ฟิสชัน" ที่สำคัญไม่มีกากกัมมันตภาพรังสี และไม่เสี่ยงต่อการระเบิด เพราะถ้ามีรอยรั่วเกิดขึ้นปฏิกิริยาฟิวชันจะหยุดในทันที</p>
<p>โอกาสเดียวกัน สถาบันเทคโนโลยีนิวเคลียร์ฯได้ยกย่องให้ อรุณี วงศ์ปิยะสถิตย์ คณะวิทยาศาสตร์ มหาวิทยาลัยเกษตรศาสตร์ เป็นนักวิทยาศาสตร์นิวเคลียร์ดีเด่น คนที่ 5 ประจำปี 2552 จากผลงานพัฒนาเทคโนโลยีนิวเคลียร์เพื่อการเกษตร เช่น พัฒนาพืชพันธุ์ต้านทานโรคราสนิม และให้ผลผลิตสูง</p>
<p>รางวัลดังกล่าว สทน. มอบให้กับนักวิทยาศาสตร์นิวเคลียร์ที่มีผลงานโดดเด่น ต่อเนื่องกันเป็นประจำทุก 2 ปี โดยทั้ง 2 รางวัลเป็นส่วนหนึ่งจัดการประชุมวิทยาศาสตร์และเทคโนโลยีนิวเคลียร์แห่งชาติ ครั้งที่ 11 ในหัวข้อ “เทคโนโลยีนิวเคลียร์สู่สังคม<placeName>ไทย</placeName>” จัดขึ้นระหว่างวันที่ 2-3 กรกฎาคมนี้ ที่<placeName>หอประชุมมหิศร</placeName> <placeName>ธนาคารไทยพาณิชย์</placeName> สำนักงานใหญ่ เพื่อเผยแพร่ความก้าวหน้าด้านเทคโนโลยีนิวเคลียร์ ที่สามารถใช้ประโยชน์ด้านต่างๆ อาทิ การเกษตร ฟิสิกส์ เคมี และการแพทย์</p></body>
</news>
