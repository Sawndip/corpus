<teiHeader>
<fileDesc>
<titleStmt>
  <title>โสมแดงเตือนสงครามนิวเคลียร์  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/150609/6223  </bibl>
</sourceDesc>
</fileDesc>
</teiHeader>
<news>
<headline>โสมแดงเตือนสงครามนิวเคลียร์</headline>
<lead>โสมแดงเตือนอาจเกิดสงครามนิวเคลียร์บน<placeName>คาบสมุทรเกาหลี</placeName>  พร้อมลั่นเดินหน้าโครงการนุ๊ก  ตอบโต้มาตรการคว่ำบาตรครั้งใหม่ของยูเอ็น</lead>
<neck></neck>
<body><p>ท่าทีแข็งกร้าวล่าสุดจาก<placeName>เกาหลีเหนือ</placeName>มีขึ้นก่อนหน้าที่ประธานาธิบดีบารัก โอบามาแห่ง<placeName>สหรัฐ</placeName>มีกำหนดจะหารือกับประธานาธิบดีลีมุง-บักของ<placeName>เกาหลีใต้</placeName>ในวันอังคารนี้</p>
<p> บทวิจารณ์ของหนังสือพิมพ์โรดองชินบุนของ<placeName>เกาหลีเหนือ</placeName>อ้างว่า<placeName>สหรัฐ</placeName>มีอาวุธนิวเคลียร์อยู่ใน<placeName>เกาหลีใต้</placeName>มากถึง1,000ลูกเช่นเดียวกับบทวิจารณ์ของตองอิลชินโบหนังสือพิมพ์รายสัปดาห์ของ<placeName>เกาหลีเหนือ</placeName>อีกฉบับที่ระบุว่า<placeName>สหรัฐ</placeName>มีอาวุธนิวเคลียร์อยู่ใน<placeName>เกาหลีใต้</placeName>และ<placeName>ญี่ปุ่น</placeName>เป็นจำนวนมาก"เกาหลีเหนือย่อมตกเป็นเป้าการโจมตีของสหรัฐอย่างแน่นอนคาบสมุทรเกาหลีจึงกำลังกลายเป็นจุดที่มีโอกาสมากที่สุดที่จะเกิดสงครามนิวเคลียร์ขึ้น"บทวิเคราะห์ของหนังสือพิมพ์ฉบับหลังระบุ</p>
<p> คิมยอง-คยูโฆษกกองบัญชาการกองทัพ<placeName>สหรัฐ</placeName>ใน<placeName>กรุงโซล</placeName>ระบุว่า<placeName>เกาหลีเหนือ</placeName>กล่าวอ้างข้อมูลดังกล่าวขึ้นมาลอยๆยืนยัน<placeName>สหรัฐ</placeName>ไม่มีอาวุธนิวเคลียร์อยู่ใน<placeName>เกาหลีใต้</placeName>อย่างแน่นอนและว่า<placeName>สหรัฐ</placeName>ได้ถอนอาวุธนิวเคลียร์ทางยุทธศาสตร์ออกจาก<placeName>เกาหลีใต้</placeName>ไปแล้วตั้งแต่ปี2534ตามข้อตกลงลดอาวุธหลังสงครามเย็น </p>
<p> เมื่อวันเสาร์กระทรวงต่าง<placeName>ประเทศเกาหลีเหนือ</placeName>ขู่จะประกาศสงครามกับประเทศใดก็ตามที่กล้าหยุดเรือขนส่งสินค้าของตนตามมาตรการคว่ำบาตรใหม่ล่าสุดที่คณะมนตรีความมั่นคงแห่งสประชาชาติ(ยูเอ็นเอสซี)เพิ่งให้การรับรองเมื่อวันศุกร์เพื่อลงโทษกรณีที่<placeName>เกาหลีเหนือ</placeName>ยิงทดสอบนิวเคลียร์หนที่2เมื่อ25พ.ค.ที่ผ่านมา</p>
<p> มติคว่ำบาตรของยูเอ็นมีจุดประสงค์เพื่อปิดกั้นช่องทางการเงินไม่ให้<placeName>เกาหลีเหนือ</placeName>ดำเนินโครงการนิวเคลียร์ต่อไปได้รวมถึงเปิดทางให้สามารถตรวจค้นเรือของ<placeName>เกาหลีเหนือที่</placeName>ต้องสงสัยว่าอาจขนส่งวัตถุดิบนิวเคลียร์หรือขีปนาวุธผิดกฎหมายได้</p>
<p> นอกจากนี้<placeName>เปียงยาง</placeName>ยังระบุในแถลงการณ์ฉบับเดียวกันว่ากำลังเดินหน้าเสริมสมรรถนะยูเรเนียมเพื่อใช้เป็นเชื้อเพลิงในเครื่องปฏิกรณ์น้ำเบาซึ่งถือเป็นการเปิดเผยอย่างเป็นทางการครั้งแรกของโสมแดงว่ายังคงดำเนินโครงการเสริมสมรรถนะยูเรเนียมอยู่จริง </p>
<p> วันอาทิตย์ สำนักข่าวยอนฮัพของ<placeName>เกาหลีใต้</placeName>รายงานว่าทางการ<placeName>โซล</placeName>และ<placeName>วอชิงตัน</placeName>ได้ระดมสรรพกำลังทั้งดาวเทียมสอดแนมเครื่องบินลาดตระเวนและเครือข่ายข่าวกรองมนุษย์เพื่อสืบเสาะหาหลักฐานเพิ่มเติมเกี่ยวกับโครงการดังกล่าวของ<placeName>เกาหลีเหนือ</placeName>แต่กระทรวงกลาโหม<placeName>เกาหลีใต้</placeName>ปฏิเสธที่จะยืนยันเช่นเดียวกับหน่วยข่าวกรองแห่งชาติที่ปัดไม่ขอออกความเห็น</p>
<p> ด้านนางฮิลลารี คลินตันรัฐมนตรีต่างประเทศระบุว่ามติคว่ำบาตรของยูเอ็นถือเป็นเครื่องมือจำเป็นสำหรับลงโทษ<placeName>เกาหลีเหนือ</placeName>อย่างเหมาะสมพร้อมประณามว่าการข่มขู่ครั้งล่าสุดจาก<placeName>เกาหลีเหนือ</placeName>ถือเป็นการยั่วยุและสมควรถูกตำหนิอย่างยิ่ง"การลงดาบเกาหลีเหนือแสดงให้เห็นว่าการแสวงหาอาวุธนิวเคลียร์เป็นสิ่งที่ประเทศเพื่อนบ้านของเกาหลีเหนือรวมถึงประชาคมโลกไม่อาจยอมรับได้"เธอกล่าวระหว่างเยือน<placeName>แคนาดา</placeName>เมื่อวันเสาร์</p></body>
</news>
