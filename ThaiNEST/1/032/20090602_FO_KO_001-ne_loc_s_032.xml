<teiHeader>
<fileDesc>
<titleStmt>
  <title>ซาร์โกซี่ย้ำแอร์บัสหายผู้โดยสารรอดยาก  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090602/15327/%e0%b8%8b%e0%b8%b2%e0%b8%a3%e0%b9%8c%e0%b9%82%e0%b8%81%e0%b8%8b%e0%b8%b5%e0%b9%88%e0%b8%a2%e0%b9%89%e0%b8%b3%e0%b9%81%e0%b8%ad%e0%b8%a3%e0%b9%8c%e0%b8%9a%e0%b8%b1%e0%b8%aa%e0%b8%ab%e0%b8%b2%e0%b8%a2%e0%b8%9c%e0%b8%b9%e0%b9%89%e0%b9%82%e0%b8%94%e0%b8%a2%e0%b8%aa%e0%b8%b2%e0%b8%a3%e0%b8%a3%e0%b8%ad%e0%b8%94%e0%b8%a2%e0%b8%b2%e0%b8%81.html  </bibl>
</sourceDesc>
</fileDesc>
</teiHeader>
<news>
<headline>ซาร์โกซี่ย้ำแอร์บัสหายผู้โดยสารรอดยาก</headline>
<lead>ผู้นำ<placeName>ฝรั่งเศส</placeName> ระบุ มีโอกาสน้อยที่จะมีผู้รอดชีวิตจากเครื่องบินแอร์ฟรานซ์ที่หายไปกลาง<placeName>มหาสมุทรแอตแลนติค</placeName></lead>
<neck></neck>
<body><p>(2มิย.) ประธานาธิบดีนิโกลาส์ ซาร์โกซี่ของ<placeName>ฝรั่งเศส</placeName> ซึ่งเดินทางไปที่<placeName>ท่าอากาศยานนานาชาติ"ชาร์ลส์ เดอ โกล</placeName>" ที่<placeName>กรุงปารีส</placeName> เพื่อปลอบขวัญญาติพี่น้องของผู้โดยสารเครื่องบินแอร์บัสA330-200 ของสายการบินแอร์ฟรานซ์ ที่สูญหายไปเหนือ<placeName>มหาสมุทรแอตแลนติค</placeName>เมื่อเช้าวันจันทร์ ระหว่างเดินทางจาก<placeName>นครริโอ เดอ จาไนโร</placeName> มายัง<placeName>กรุงปารีส</placeName> ยอมรับว่ามีโอกาสน้อยมากที่จะพบผู้รอดชีวิต หลังจากเครื่องบินสูญหายไปเมื่อเวลาประมาณ 02.15 น.วันจันทร์ตามเวลาท้องถิ่น ที่ระยะห่างจากชายฝั่ง<placeName>บราซิล</placeName>ประมาณ 500 กิโลเมตร</p>
<p>แอร์ฟรานซ์เปิดเผยว่า ลูกเรือทั้ง 12 คนเป็นชาว<placeName>ฝรั่งเศส</placeName>ทั้งหมด ส่วนผู้โดยสาร 216 คน เป็นผู้ชาย 126 คน ผู้หญิง 82 คน มีเด็ก 7 คนและทารก 1คน โดยมาจาก 32 ประเทศรวมทั้ง 61 คนจาก<placeName>ฝรั่งเศส</placeName>58 คนจาก<placeName>บราซิล</placeName> <placeName>เยอรมนี</placeName> 26 คน และ<placeName>จีน</placeName> 9 คน มีรายงานด้วยว่าผู้โดยสารที่สูญหายรวมทั้งเจ้าชายเปโดร ลูอิส เดอ ออร์ลีนส์ อี บรากันซ่า พระชนมายุ 26 ชันษา ผู้สืบเชื้อสายมาจาก"ปีเตอร์ที่สอง" จักรพรรดิ์องค์สุดท้ายของ<placeName>บราซิล</placeName>ผู้ถูกโค่นบัลลังค์ตั้งแต่เมื่อปี ค.ศ. 1889 ก่อนที่<placeName>บราซิล</placeName>จะกลายเป็นสาธารณรัฐ</p>
<p>ผู้เชี่ยวชาญหลายคนเห็นพ้องกันว่า แม้จะเป็นไปอย่างที่หัวหน้าโฆษกสายการบินแอร์ฟรานซ์คาดว่าเครื่องบินอาจโดนฟ้าผ่า แต่เครื่องบินถูกฟ้าผ่าเป็นประจำอยู่แล้ว และหายากที่ฟ้าผ่าจะทำให้เครื่องบินตก นอกจากจะมีปัจจัยอื่นร่วมด้วย รวมทั้งสภาพอากาศแปรปรวนที่เลวร้ายจนทำให้ระบบหลายอย่างบนเครื่องบินเสียพร้อมๆกัน เพราะระบบ ACARS (Aircraft Communications and Addressing System) ที่ส่งข้อมูลอัตโนมัติจากเครื่องบินไปยังสถานีภาคพื้นดิน และถูกส่งไปที่สำนักงานใหญ่ของบริษัทพบว่า มีปัญหากับระบบความดันและระบบไฟฟ้าต่างๆบนเครื่องบิน ก่อนที่เครื่องบินจะสูญหายไป</p>
<p>ผู้เชี่ยวชาญระบุว่าพื้นที่ๆเครื่องบินสูญหาย ขึ้นชื่อเรื่องพายุและสภาพอากาศแปรปรวนตลอดทั้งปี ทำให้นักบินต้องได้รับการฝึกเป็นพิเศษให้บินผ่านพื้นที่ดังกล่าวซึ่งรวมทั้งพายุทอร์นาโดขนาดเล็ก ที่อาจเป็นสาเหตุให้จู่ๆเครื่องบินลำนี้จึงหายไปโดยไม่ได้ส่งสัญญานของความช่วยเหลือใดใด จนทำให้ผู้เชี่ยวชาญบางคนไม่ตัดความเป็นไปได้เรื่องการก่อการร้าย และกำลังวิตกกันว่าหากเครื่องบินตกในน้ำลึก คงไม่อาจหากล่องดำพบ และไม่ทราบสาเหตุของการตก</p>
<p>แอร์ฟรานซ์ระบุว่า นักบินเครื่องบินลำนี้มีประสบการณ์บินสูงมาก มีชั่วโมงบิน 11,000 ชั่วโมงรวมทั้ง 1,700 ชั่วโมงกับเครื่องบินแอร์บัส A 330และ A340 และว่าขณะเกิดเหตุ เครื่องบินใช้ความเร็ว840 กิโลเมตรต่อชั่วโมง ที่ระดับความสูง 35,000 ฟุต</p>
<p>หากมีการยืนยันว่าลูกเรือและผู้โดยสารทั้งหมด 228 คนเสียชีวิต จะเป็นเหตุที่มีผู้เสียชีวิตครั้งร้ายแรงสุดในประวัติศาสตร์ ของ<placeName>ฝรั่งเศส</placeName> และของการบินพลเรือน<placeName>ฝรั่งเศส</placeName>ในรอบกว่า10 ปี หลังจากเดือนกรกฎาคม 2543 ลูกเรือและผู้โดยสารทั้งหมด 109 คน กับคนอีก 4 คนบนพื้นดินเสียชีวิตเพราะเครื่องบินความเร็วเหนือเสียงคองคอร์ด ตกระหว่างบินขึ้นที่<placeName>ท่าอากาศยาน"ชาร์ล เดอ โกล"</placeName> ทำให้ในที่สุด ได้มีการยกเลิกการให้บริการเครื่องบินคองคอร์ดทั้งหมด</p>
<p>ปัจจุบัน กองทัพอากาศ<placeName>บราซิล</placeName>,<placeName>สเปน</placeName> และ<placeName>ฝรั่งเศส</placeName>ต่างส่งเครื่องบินออกค้นหาในพื้นที่กว้างขวางระหว่าง<placeName>บราซิล</placeName>กับ<placeName>ทวีปแอฟริกา</placeName> และ<placeName>ฝรั่งเศส</placeName>ได้ขอความช่วยเหลือจากดาวเทียมสายลับ กับศูนย์ดักฟังข้อมูลต่างๆของกองทัพ<placeName>สหรัฐ</placeName>ด้วย เครื่องบิน<placeName>บราซิล</placeName>ได้พักการค้นหาทางอากาศช่วงคืนที่ผ่านมาเพราะทัศนวิสัยไม่ดี แต่อาจส่งเครื่องบินพิเศษติดเซ็นเซอร์อีเลคโทรนิคช่วยค้นหาแทนจนกว่าทัศนวิสัยจะดีขึ้น ส่วนเรือรบ<placeName>บราซิล</placeName>อีกสามลำจะไปไม่ถึงจุดเกิดเหตุจนถึงคืนวันอังคารตามเวลาท้องถิ่น</p></body>
</news>
