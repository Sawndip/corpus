<teiHeader>
<fileDesc>
<titleStmt>
  <title>ข่าวย่อย : กัมพูชาฉลอง1ปีมรดกโลก  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066526.php?news_id=29066526  </bibl>
</sourceDesc>
</fileDesc>
</teiHeader>
<news>
<headline>ข่าวย่อย : <placeName>กัมพูชา</placeName>ฉลอง1ปีมรดก<placeName>โลก</placeName></headline>
<lead><placeName>พนมเปญ</placeName>-ชาว<placeName>กัมพูชา</placeName>ฉลองครบรอบ 1 ปีที่ยูเนสโกขึ้นทะเบียน<placeName>ประสาทพระวิหาร</placeName>เป็นมรดก<placeName>โลก</placeName> มีการนำโปสเตอร์ไปติดตามวัด โรงเรียน และสถานที่ต่างๆ ทั่ว<placeName>กรุงพนมเปญ</placeName> ขณะที่พระ ชี นักเรียน และครู ฉลองกันตามวัดและโรงเรียนด้วยการตีกลองและระฆังในเวลา 11.00 น. นักเรียนคนหนึ่งกล่าวว่า รู้สึกดีใจและภูมิใจใน<placeName>ประสาทพระวิหาร</placeName> ซึ่งเป็นของ<placeName>กัมพูชา</placeName> และ<placeName>ไทย</placeName>ไม่มีสิทธิอ้างความเป็นเจ้าของ ขณะที่ทหาร ชาวบ้าน พระ และเจ้าหน้าที่<placeName>ประสาทพระวิหาร</placeName> ก็เฉลิมฉลองวาระนี้เช่นกัน</lead>
<neck></neck>
<body><p><placeName>อิหร่าน</placeName>รวบจารกรรมหญิง<placeName>ฝรั่งเศส</placeName></p>
<p><placeName>ปารีส</placeName>-กระทรวงต่าง<placeName>ประเทศฝรั่งเศส</placeName>เผยวานนี้ (7 ก.ค.) ว่า นักวิชาการหญิง<placeName>ฝรั่งเศส</placeName>ถูกคุมตัวใน<placeName>อิหร่าน</placeName>เมื่อสัปดาห์ที่แล้ว ในข้อหาสายลับ พร้อมเรียกร้องให้ปล่อยตัวหญิงคนนี้ เพราะข้อกล่าวหาของ<placeName>อิหร่าน</placeName>ไม่มีมูล โดยหญิงคนนี้อยู่ใน<placeName>อิหร่าน</placeName>มา 5 เดือนแล้ว และกำลังจะเดินทางออกนอกประเทศ แต่ถูกจับก่อน</p>
<p><placeName>โครเอเชีย</placeName>ได้นายกฯหญิงคนแรก</p>
<p>ซาเกรบ-นางจาดรันกา โคซอร์ ขึ้นรับตำแหน่งนายกรัฐมนตรีหญิงคนแรกของ<placeName>โครเอเชีย</placeName> พร้อมรับปากจะพยายามให้<placeName>โครเอเชีย</placeName>ได้เข้าเป็นสมาชิกสหภาพ<placeName>ยุโรป</placeName>และจะพยายามแก้ไขวิกฤติเศรษฐกิจ นางโคซอร์เป็นนักข่าวที่ผันตัวไปเล่นการเมือง และจะขึ้นบริหารประเทศต่อจากนายไอโว เซเนเดอร์ ซึ่งลาออกสัปดาห์ที่แล้วอย่างกะทันหัน โดยไม่ให้เหตุผลที่ชัดเจน แต่ส่วนหนึ่งน่าจะมาจากความคับข้องใจในการเข้าเป็นสมาชิกสหภาพ<placeName>ยุโรป</placeName>ที่ยังติดขัดอยู่</p>
<p>"แมคนามารา"ลา<placeName>โลก</placeName></p>
<p><placeName>วอชิงตัน</placeName>-นายโรเบิร์ต แมคนามารา อดีตรัฐมนตรีกลาโหม<placeName>สหรัฐ</placeName> ซึ่งเป็นผู้วางแผนสงคราม<placeName>เวียดนาม</placeName>คนสำคัญ เสียชีวิตแล้วที่บ้านพักใน<placeName>วอชิงตัน</placeName> ขณะอายุ 93 ปี นอกจากนั้น ในฐานะนักเศรษฐศาสตร์ที่ผ่านการฝึกปรือมาอย่างดี เขายังช่วยพลิกโฉมบริษัทฟอร์ดในยุคหลังสงคราม<placeName>โลก</placeName>ครั้งที่ 2 ทั้งยังใช้ความสามารถในการปรับปรุงภาพลักษณ์ธนาคาร<placeName>โลก</placeName>ช่วงที่เขาทำหน้าที่ประธานเมื่อปี 2511-2524</p></body>
</news>
