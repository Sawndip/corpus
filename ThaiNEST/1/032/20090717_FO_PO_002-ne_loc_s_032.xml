<teiHeader>
<fileDesc>
<titleStmt>
  <title>เผยวิดีโอไฟลวก‘ไมเคิล’ขาเฟะรอยเข็มฉีดเพียบ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=57413  </bibl>
</sourceDesc>
</fileDesc>
</teiHeader>
<news>
<headline>เผยวิดีโอไฟลวก‘ไมเคิล’ขาเฟะรอยเข็มฉีดเพียบ</headline>
<lead>เผยภาพวิดีโอไมเคิลถูกไฟลวกศีรษะเมื่อ 25 ปีก่อน จุดเปลี่ยนราชาเพลงป๊อป</lead>
<neck></neck>
<body><p>วานนี้ได้มีการเปิดเผยภาพวิดีโอในอดีต ระหว่างที่ไมเคิล แจ็กสัน ราชาเพลงป๊อปชื่อดัง ประสบอุบัติเหตุไฟไหม้ในระหว่างการถ่ายทำโฆษณาของบริษัท เป๊ปซี่ เมื่อวันที่ 27 ม.ค. 2527 ซึ่งเป็นจุดเริ่มต้นที่ทำให้ไมเคิลติดยาแก้ปวดอย่างหนัก </p>
<p>การถ่ายทำมีขึ้นที่<placeName>สตูดิโอ ไชร์น ออดิธอเรียม</placeName> ใน<placeName>ลอสแองเจลิส</placeName> โดยเกิดการผิดคิวกันขึ้นในเทกที่ 6 ซึ่งพลุประกอบการแสดงได้ปะทุขึ้นก่อนเวลาที่กำหนด ทำให้ลูกไฟกระเด็นตกใส่ศีรษะของราชาเพลงป๊อปโดยไม่รู้ตัว และยังเต้นต่อไปราว 5 วินาที ทำให้ไมเคิลถูกไฟลวกที่ศีรษะและที่ใบหน้าอย่างรุนแรง</p>
<p>แหล่งข่าวใกล้ชิดกับนักร้องดังเปิดเผยว่า นับตั้งแต่เหตุการณ์ครั้งนั้น ไมเคิลก็เปลี่ยนไป เมื่อยาได้เข้ามามีอิทธิพลในชีวิตมากขึ้น โดยไมเคิลเคยให้สัมภาษณ์กับ โฮปรา วินฟรีย์ เมื่อปี 1993 ว่า เหตุการณ์ครั้งนั้นเลวร้ายมาก </p>
<p>วันเดียวกันสถานีโทรทัศน์เอบีซีใน<placeName>สหรัฐ</placeName>ก็แพร่ภาพรอยฉีด และแผลพุพองเต็มบริเวณขาของไมเคิลเมื่อ 7 ปีก่อน ซึ่งแพทย์ระบุว่า เป็นรอยฉีดยาหลายขนานเข้าที่เส้นเลือดดำ </p>
<p>สำหรับแผลพุพองนั้น เป็นผลมาจากเกิดการอุดตันในเส้นเลือดดำจนเกิดเป็นแผลพุพองขึ้น </p>
<p>ทั้งนี้คาดว่าไมเคิลใช้เงินซื้อยาหลายขนาน ทั้งแก้ปวด คลายเครียด คลายกังวล มากถึงเดือนละ 3 หมื่นเหรียญ<placeName>สหรัฐ</placeName> (ราว 1 ล้านบาท) ทีเดียว และเคยถูกฟ้องร้องจากร้านขายยาว่าค้างค่ายาถึงกว่า 7,000 รายการด้วย </p></body>
</news>
