<teiHeader>
<fileDesc>
<titleStmt>
  <title>พบเหยื่อแอร์ฟรานซ์เพิ่มเป็น17ศพ ฝรั่งเศสส่งเรือดำน้ำค้นหา"กล่องดำ"  </title>
  <author>เอพี, เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for02090652&sectionid=0104&day=2009-06-09  </bibl>
</sourceDesc>
</fileDesc>
</teiHeader>
<news>
<headline>พบเหยื่อแอร์ฟรานซ์เพิ่มเป็น17ศพ <placeName>ฝรั่งเศส</placeName>ส่งเรือดำน้ำค้นหา"กล่องดำ"</headline>
<lead>เจ้าหน้าที่หน่วยกู้ภัย<placeName>บราซิล</placeName>พบร่างผู้เสียชีวิตจากเหตุเครื่องบินสายการบินแอร์ฟรานซ์ตกเพิ่มอีก 15 ศพ เมื่อวันที่ 8 มิถุนายนที่ผ่านมา บริเวณนอกชายฝั่ง<placeName>มหาสมุทรแปซิฟิก</placeName> ทำให้จำนวนศพที่พบจากเครื่องบินมรณะเพิ่มเป็น 17 ศพ หลังจากเครื่องบินประสบอุบัติเหตุตกลง<placeName>มหาสมุทรแปซิฟิก</placeName>ขณะมุ่งหน้าจาก<placeName>นครรีโอเดจาเนโร</placeName> <placeName>ประเทศบราซิล</placeName>ไปยัง<placeName>กรุงปารีส</placeName> <placeName>ประเทศฝรั่งเศสเ</placeName>มื่อต้นสัปดาห์ก่อน โดยเจ้าหน้าที่ได้นำศพขึ้นมาไว้บนเรือและคาดว่าจะนำขึ้นฝั่งที่<placeName>เกาะเฟร์นันโด เด โนโรนญา</placeName> ของ<placeName>บราซิล</placeName>ได้ในวันที่ 9 มิถุนายน เพื่อนำไปพิสูจน์เอกลักษณ์บุคคลจากฟันและดีเอ็นเอของญาติต่อไป</lead>
<neck></neck>
<body><p>ข่าวระบุว่า เรือดำน้ำนิวเคลียร์ของกองทัพ<placeName>ฝรั่งเศส</placeName>คาดว่าจะเดินทางถึงบริเวณจุดเกิดเหตุราววันที่ 10 มิถุนายน เพื่อช่วยค้นหากล่องดำ 2 กล่องของเครื่องบินที่คาดว่าจมอยู่ใต้มหาสมุทรลึกราว 6,000 เมตร โดยก่อนหน้านี้กองทัพ<placeName>สหรัฐ</placeName>ได้ส่งอุปกรณ์ตรวจจับสัญญาณเพื่อช่วยในการค้นหากล่องดำมาแล้ว</p>
<p>อย่างไรก็ตาม ทางการ<placeName>บราซิล</placeName>และ<placeName>ฝรั่งเศส</placeName>ระบุว่าจนถึงขณะนี้ไม่มีหวังที่จะพบผู้รอดชีวิตจากเหตุเครื่องบินตกครั้งนี้ ซึ่งมีผู้โดยสารและลูกเรืออยู่ทั้งหมด 228 คน โดย<placeName>ฝรั่งเศส</placeName>จะเดินหน้าหาสาเหตุของการตก ส่วน<placeName>บราซิล</placeName>พุ่งเป้าไปที่การค้นหาร่างผู้เสียชีวิตและซากเครื่องบิน</p></body>
</news>
