<teiHeader>
<fileDesc>
<titleStmt>
  <title>ซินเน็คกินรวบคู่แข่งดันยอดโต8%  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/29/news_29188198.php?news_id=29188198  </bibl>
</sourceDesc>
</fileDesc>
</teiHeader>
<news>
<headline>ซินเน็คกินรวบคู่แข่งดันยอดโต8%</headline>
<lead>ซินเน็ค กินรวบตลาดคู่แข่ง เชื่ออัตราการเติบโตของบริษัทประมาณ 8% สูงกว่าตลาดที่ติดลบ 5% ชูนโยบายการเงินดึงดีลเลอร์ ทั้งเน้นผนึกพันธมิตรรายใหญ่</lead>
<neck></neck>
<body><p>นายสุพันธุ์ มงคลสุธี ประธานเจ้าหน้าที่บริหาร บมจ.ซินเน็ค (<placeName>ประเทศไทย</placeName>) กล่าวว่า แม้ปีนี้ตลาดไอซีทีจะเติบโตติดลบ 5% แต่เชื่อว่าธุรกิจของบริษัททั้งปีจะเติบโต 8% ด้วยยอด 1.3 หมื่นล้านบาท และเป็นยอดสูงสุดของธุรกิจค้าส่งไอทีใน<placeName>ไทย</placeName> ซึ่งครึ่งปีแรกทำได้ตามเป้าหมายที่ตั้งไว้</p>
<p>ทั้งนี้ การเติบโตของบริษัทส่วนหนึ่ง เพราะบริษัทไม่มีปัญหาทางการเงิน และสามารถประสานกับสถาบันทางการเงินเพื่อให้เครดิตแก่ดีลเลอร์ที่ซื้อสินค้า จากบริษัท จึงขยายฐานดีลเลอร์ได้เพิ่ม และเข้าไปกินส่วนแบ่งตลาดของคู่แข่งที่อ่อนแอลง ตามภาวะเศรษฐกิจและนโยบายบริษัทแม่ที่สหรัฐ พร้อมกับเพิ่มกลไกให้ฝ่ายขายมีอำนาจสนับสนุนทางการเงินแก่ลูกค้ามากขึ้น จึงเข้าตลาดเอสเอ็มอีได้เพิ่ม จากเดิมต้องผ่านฝ่ายการเงิน</p>
<p>ขณะเดียวกัน ครึ่งปีหลังบริษัทยังเจรจาใกล้ชิดกับพันธมิตรรายใหญ่ เช่น เอชพี และซีเกท ให้การสนับสนุนคู่ค้ามากขึ้น ได้แก่ การขยายเวลาชำระเงิน การให้บริการ เป็นต้น</p>
<p>ปัจจุบันบริษัทได้เป็นผู้จัดจำหน่ายเพียงราย เดียวของซีเกทแล้ว ซึ่งตลาดนี้เติบโตเป็นยูนิตถึง 20% เป็นเงินประมาณ 1 พันล้านบาท ครองส่วนแบ่งตลาดฮาร์ดดิสก์ 65%</p>
<p>นอกจากนี้ การที่ภาครัฐผลักดันการใช้จ่ายผ่านโครงการ<placeName>ไทย</placeName>เข้มแข็ง ก็เพิ่มโอกาสการทำตลาดแก่ธุรกิจ โดยเฉพาะการประมูลจัดซื้อคอมพิวเตอร์ส่วนบุคคลของหน่วยงานราชการต่างๆ ซึ่งเปิดโอกาสให้ทั้งเครื่องอินเตอร์แบรนด์ และเฮาส์แบรนด์ของบริษัท คือ เลอเมล เข้าแข่งขันได้ ทั้งนี้การเข้าประมูลบริษัททำตลาดผ่านคู่ค้า</p>
<p>เขากล่าวถึงตลาดพีซีเฮ้าส์แบรนด์ว่า ปัจจุบันมีส่วนแบ่งตลาดรวม 20-30% และไม่โตกว่านี้ ยอดที่ได้มาส่วนใหญ่เข้าไปแทนที่ตลาดเครื่องประกอบเอง (ดีไอวาย) ส่วนแบรนด์เลอเมลมียอดขาย 4-5 พันเครื่องต่อเดือน</p>
<p>ส่วนการทำตลาดมีโอ้ อุปกรณ์บอกพิกัดระยะทางนั้น ล่าสุดได้เปิดตัวผลิตภัณฑ์ใหม่ Portable Navigation Device (พีเอ็นดี) ตระกูลมูฟ เอส ซีรีส์ รุ่นเอส500 และเอส550 ราคา 12,900 บาท และ 14,900 บาท ตามลำดับ</p>
<p>ด้านนายพลเชษฐ์ ทรงวิชัยพลกุล ผู้จัดการบริษัท มีโอ้ (ประเทศไทย) กล่าวว่า ตลาดรวมของพีเอ็นดีใน<placeName>ไทย</placeName>มีประมาณ 6 หมื่นเครื่อง บริษัทตั้งเป้าครองส่วนแบ่ง 20% หรือ 1.2 หมื่นเครื่อง จากปีที่แล้วมีส่วนแบ่งตลาด 11% ด้วยยอด 6-7 พันเครื่อง ผ่านซินเน็คแต่เพียงผู้เดียว และปลายปีจะมีเครื่องที่เป็นโทรศัพท์มือถือเข้ามาทำตลาดด้วย</p></body>
</news>
