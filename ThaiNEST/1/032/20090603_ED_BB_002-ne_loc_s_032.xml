<teiHeader>
<fileDesc>
<titleStmt>
  <title>เอปสันรื้อโครงสร้างบริการปรับแบรนด์รับตลาดชะลอ  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-03 08:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090603/47589/%e0%b9%80%e0%b8%ad%e0%b8%9b%e0%b8%aa%e0%b8%b1%e0%b8%99%e0%b8%a3%e0%b8%b7%e0%b9%89%e0%b8%ad%e0%b9%82%e0%b8%84%e0%b8%a3%e0%b8%87%e0%b8%aa%e0%b8%a3%e0%b9%89%e0%b8%b2%e0%b8%87%e0%b8%9a%e0%b8%a3%e0%b8%b4%e0%b8%81%e0%b8%b2%e0%b8%a3%e0%b8%9b%e0%b8%a3%e0%b8%b1%e0%b8%9a%e0%b9%81%e0%b8%9a%e0%b8%a3%e0%b8%99%e0%b8%94%e0%b9%8c%e0%b8%a3%e0%b8%b1%e0%b8%9a%e0%b8%95%e0%b8%a5%e0%b8%b2%e0%b8%94%e0%b8%8a%e0%b8%b0%e0%b8%a5%e0%b8%ad.html  </bibl>
</sourceDesc>
</fileDesc>
</teiHeader>
<news>
<headline>เอปสันรื้อโครงสร้างบริการปรับแบรนด์รับตลาดชะลอ</headline>
<lead>เอปสันต่อยอดกลยุทธ์เดิม โกยรายได้ตลาดองค์กร ทุ่ม 10 ล้าน ยกเครื่องโครงสร้างระบบบริการใหม่ พร้อมปรับโลโก้-คุณภาพบริการ หลังตลาดชะลอตัวยาว</lead>
<neck></neck>
<body><p>นายเออิจิ คาโตะ ผู้จัดการประจำ<placeName>ประเทศไทย</placeName> บริษัท เอปสัน (<placeName>ประเทศไทย</placeName>) จำกัด กล่าวว่า บริษัทปรับโครงสร้างการให้บริการใหม่ โดยแยกทีมบริการจากที่เคยรวมเป็นกลุ่มเดียวกันออกเป็นทีมฮอตไลน์, เซอร์วิสและดูแลช่องทางการขาย เพื่อดูแลลูกค้าทั่วถึงมากขึ้น</p>
<p>พร้อมกันนี้ยังต่อยอดกลยุทธ์ “Be There” ที่เปิดตัวก่อนหน้านี้ เพื่อเน้นการสร้างฐานลูกค้าในกลุ่มองค์กร โดยล่าสุดได้ประกาศปรับศูนย์ให้บริการใหม่ทั้งหมด ตั้งแต่โลโก้จาก “เอปสัน คัฟเวอร์ พลัส” เป็น “เอปสัน เซอร์วิส เซ็นเตอร์” รวมทั้งบริการภายในให้ส่งสินค้าคืนได้เร็วขึ้น และได้มาตรฐานดีขึ้น เป็นประเทศแรกๆ ใน<placeName>เอเชียตะวันออกเฉียงใต้</placeName></p>
<p>นาย เออิจิ ยอมรับว่า ตลาดช่วงเม.ย.-พ.ค.ที่ผ่านมาชะลอตัวลง ซึ่งคาดว่าเป็นผลจากสภาพเศรษฐกิจประกอบกับช่วงนี้ยังเริ่มเห็นแนวโน้มการส่ง เครื่องซ่อมสูงขึ้น เพื่อยืดอายุการใช้งานทดแทนการซื้อเครื่องใหม่ ทั้งเน้นกลยุทธ์เดิมคือ ตลาดเครื่องพิมพ์ในองค์กร และพยายามผลักดันตลาดโปรเจคเตอร์เข้าไปพร้อมๆ กัน เพื่อเสริมศักยภาพตลาดองค์กร เพราะบริการยังไม่ทำรายได้หลัก</p>
<p>นายอนันต์พล นนทพันธุ์ ผู้จัดการทั่วไป ด้านการบริการและบริหารองค์กร บริษัท เอปสัน (<placeName>ประเทศไทย</placeName>) จำกัด กล่าวว่า ครั้งนี้บริษัทใช้งบปรับศูนย์บริการทั้งหมดราว 10 ล้านบาท โดยเข้าไปลงทุนตกแต่งหน้าร้าน พร้อมเปลี่ยนโลโก้ให้ใหม่</p>
<p>นอก จากนี้บริษัทเตรียมขยายศูนย์บริการครอบคลุมมากขึ้น โดยจะเน้นการขยายศูนย์บริการระดับเซอร์วิส ช้อป คือ เน้นการซ่อมที่ไม่ต้องใช้ชิ้นส่วน ซึ่งเป็นระดับที่ลูกค้าต้องการมากที่สุด</p>
<p>ขณะส่วนที่เหลือจะเป็นศูนย์ระดับเซอร์วิส เซ็นเตอร์ และศูนย์ซ่อมกลางของเอปสัน ซึ่งจะมีอะไหล่ และบริการ โดยตั้งเป้าเพิ่มศูนย์บริการโดยรวมจาก 68 แห่ง เป็น 102 แห่งภายในปีนี้</p>
<p>บริษัท ตั้งเป้าเพิ่มสัดส่วนรายได้กลุ่มองค์กรจากราว 50% เป็น 60% ภายในปีนี้ ซึ่งคาดว่าจะช่วยรักษาการเติบโตของรายได้โตขึ้น 5% เท่ากับปีที่ผ่านมา</p></body>
</news>
