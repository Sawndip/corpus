<teiHeader>
<fileDesc>
<titleStmt>
  <title>แฉตำรวจจีนสังหารอุยกูร์ 400 ศพ  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090709/19838/%e0%b9%81%e0%b8%89%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%88%e0%b8%b5%e0%b8%99%e0%b8%aa%e0%b8%b1%e0%b8%87%e0%b8%ab%e0%b8%b2%e0%b8%a3%e0%b8%ad%e0%b8%b8%e0%b8%a2%e0%b8%81%e0%b8%b9%e0%b8%a3%e0%b9%8c400%e0%b8%a8%e0%b8%9e.html  </bibl>
</sourceDesc>
</fileDesc>
</teiHeader>
<news>
<headline>แฉตำรวจ<placeName>จีน</placeName>สังหารอุยกูร์ 400 ศพ</headline>
<lead><placeName>ปักกิ่ง</placeName>-แฉตำรวจ<placeName>จีน</placeName>ฆ่าชาวอุยกูร์ 400 ศพ ประธานาธิบดีหูเลิกประชุมจี 8 บินกลับ<placeName>จีน</placeName>ด่วน</lead>
<neck></neck>
<body><p> นางเรบิยา คะเดียร์ ประธานสภาอุยกูร์<placeName>โลก</placeName> ซึ่งเป็นผู้นำชาวอุยกูร์ที่ลี้ภัยอยู่ใน<placeName>สหรัฐ</placeName> เขียนบทความลงในหนังสือพิมพ์วอลล์สตรีท เจอร์นัล เอเชีย เมื่อวันพุธ (8 ก.ค.) ระบุว่า ตำรวจจีนสังหารชาวอุยกูร์ในเหตุจลาจลที่<placeName>เมืองอุรุมชี</placeName> เมืองเอกของเขตปกครองตนเอง<placeName>ซินเจียง</placeName>ถึง 400 คนด้วยการยิงหรือทุบตีจนตาย</p>
<p>นางคะเดียร์อ้างแหล่งข่าวใน "<placeName>เตอร์กิสถานตะวันออก</placeName>" ซึ่งเป็นชื่อที่กลุ่มแบกแยกดินแดนเรียกภูมิภาคทางตะวันตกเฉียงเหนือของ<placeName>จีน</placeName>ว่า ความไม่สงบได้กระจายไปทั่วภูมิภาค และมีรายงานที่ไม่ได้รับการยืนยันหลายข่าวที่บ่งชี้ว่ามีชาวอุยกูร์ถูกสังหารใน<placeName>เมืองคัชการ์</placeName> เมืองใหญ่อีกเมืองใน<placeName>ภูมิภาคซินเจียง</placeName>กว่า 100 คน โดยนางคาเดียร์ยังได้แสดงความวิตกเกี่ยวกับการรักษาความปลอดภัยอย่างเข็มงวดที่รัฐบาล<placeName>จีน</placeName>เผยว่า ได้กวาดจับผู้ต้องสงสัยก่อเหตุความรุนแรงไปกว่า 1,434 คนแล้ว ก่อนจะประณามการใช้ความรุนแรงโดยฝีมือของชาวอุยกูร์มากพอๆ กับการใช้กำลังปราบปรามผู้ประท้วงรุนแรงเกินเหตุ</p>
<p> ก่อนหน้านี้ทางการ<placeName>จีน</placeName>แถลงว่ามีผู้เสียชีวิต 156 คนจากเหตุความรุนแรงใน<placeName>เมืองอุรุมชี</placeName>เมื่อวันอาทิตย์ที่ผ่านมา แต่ไม่ได้ระบุแน่ชัดว่า ผู้เสียชีวิตเป็นชาว<placeName>จีน</placeName>ซึ่งเป็นชาวฮั่นหรือเป็นชาวอุยกูร์ หรือเสียชีวิตอย่างไร พร้อมกับกล่าวโทษนางคะเดียร์ว่าปลุกปั่นยุยงให้เกิดความรุนแรง ซึ่งนางคะเดียร์ปฏิเสธอย่างแข็งขัน</p>
<p> ส่วนสถานการณ์การประท้วงล่าสุดสงบกว่าวันที่ผ่านมา หลังจากประกาศเคอร์ฟิวในคืนวันอังคาร แต่ชาวบ้านต่างนำโทรศัพท์มือถือและคลิปวิดีโอของเหตุความวุ่นวายมาแบ่งปันกันดู และชี้ให้ดูกองเลือด ขณะที่สำนักข่าวเอเอฟพีรายงานว่า ชาวอุยกูร์ราว 200 คนพากันจับอาวุธเช่น ท่อนไม้ ท่อแป๊ป และก้อนหิน ไปประท้วงบริเวณที่ตำรวจปิดล้อมไว้เพื่อแบ่งแยกย่านที่ชาว<placeName>จีน</placeName>อาศัยกันอยู่อย่างหนาแน่น โดยตำรวจได้รีบย้ายนักข่าวชาวต่างชาติออกไปจากพื้นที่เพื่อป้องกันผู้สื่อข่าวเป็นประจักษ์พยานการเผชิญหน้าครั้งนี้ นอกจากนี้ยังมีเฮลิคอปเตอร์ 2 ลำปล่อยใบปลิวเรียกร้องให้ประชาชนอยู่ในความสงบด้วย</p>
<p> ขณะเดียวกัน ประธานาธิบดีหู จินเทา แห่ง<placeName>จีน</placeName> ได้ตัดลดการประชุมสุดยอดจี 8 ที่<placeName>อิตาลี</placeName> และเดินทางกลับ<placeName>จีน</placeName>ในวันพุธ จากเหตุวุ่นวายใน<placeName>ภูมิภาคซินเจียง</placeName> แต่ไม่แน่ชัดว่านายหูจะเดินทางไป<placeName>เมืองอุรุมชี</placeName>หรือไม่</p></body>
</news>
