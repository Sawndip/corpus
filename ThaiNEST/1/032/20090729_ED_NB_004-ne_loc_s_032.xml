<teiHeader>
<fileDesc>
<titleStmt>
  <title>อพวช.จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งชาติ  </title>
  <author>คณิต จินดาวรรณ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-29 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207290123&tb=N255207  </bibl>
</sourceDesc>
</fileDesc>
</teiHeader>
<news>
<headline>อพวช.จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งชาติ</headline>
<lead>องค์การพิพิธภัณฑ์วิทยาศาสตร์แห่งชาติ จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งชาติ เพื่อกระตุ้นจินตนาการพัฒนาผลงานวิทยาศาสตร์และเทคโนโลยี</lead>
<neck></neck>
<body><p>ดร.พิชัย สนแจ้ง ผู้อำนวยการองค์การพิพิธภัณฑ์วิทยาศาสตร์แห่งชาติ หรือ อพวช. กระทรวงวิทยาศาสตร์และเทคโนโลยี กล่าวว่า อพวช.ร่วมกับสมาคมวิทยาศาสตร์แห่ง<placeName>ประเทศไทย</placeName> ในพระบรมราชูปถัมภ์ จัดกิจกรรมวิทยาศาสตร์สำหรับเยาวชน เนื่องในสัปดาห์วิทยาศาสตร์แห่งขาติปี 2552 ซึ่งตรงกับวันที่ 16 สิงหาคมของทุกปี เพื่อให้เยาวชนรำลึกถึงพระปรีชาสามารถ และพระราชกรณียกิจด้านวิทยาศาสตร์ของสมเด็จพระจอมเกล้าเจ้าอยู่หัวราชกาลที่ 4 พระราชบิดาแห่งวิทยาศาสตร์<placeName>ไทย</placeName> ที่ทรงคำนวณการเกิดสุริยุปราคา<placeName>บ้านหว้ากอ</placeName> <placeName>จังหวัดประจวบคีรีขันธ์</placeName> เมื่อวันที่ 18 สิงหาคม 2411 โดยได้มีจัดกิจกรรมวิทยาศาสตร์สำหรับเยาวชนเขตภาคกลาง 18 จังหวัด ระหว่างวันที่ 4-23 สิงหาคมนี้ ที่ <placeName>อพวช. คลองห้า</placeName> <placeName>ปทุมธานี</placeName> และ<placeName>มหาวิทยาลัยธรรมศาสตร์ ศูนย์รังสิต</placeName> เพื่อกระตุ้นให้เยาวชนหันมาสนใจและสร้างจินตนาการในการพัฒนาผลงานวิทยา ศาสตร์และเทคโนโลยี อาทิ การแข่งขันวาดภาพการ์ตูนและจินตนาการทางวิทยาศาสตร์ การแข่งขันกระบวนการแก้ปัญหาทางวิทยาศาสตร์ การประกวดแสดงทางวิทยาศาสตร์ หรือ Science Show สิ่งประดิษฐ์นวัตกรรม นอกจากนี้ ในช่วงจัดงานวันที่ 15-19 สิงหาคม 2552 ยังได้นำเยาวชนจากทั่วประเทศเข้าร่วมโครงการค่ายวิทยาศาสตร์ ณ <placeName>หว้ากอ</placeName> ครั้งที่ 26 <placeName>จังหวัดประจวบคีรีขันธ์</placeName> “ตามรอยพระยุคลบาท พระบิดาแห่งวิทยาศาสตร์<placeName>ไทย</placeName>” </p>
<p>และในการจัดกิจกรรมวิทยาศาสตร์สำหรับเยาวชนครั้งนี้ จะมีเงินรางวัลรวมทั้งสิ้น 300,000 บาท พร้อมชิงโล่พระราชทานจากสมเด็จพระเทพพระรัตนราชสุดา สยามบรมราชกุมารี </p></body>
</news>
