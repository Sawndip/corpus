<teiHeader>
<fileDesc>
<titleStmt>
  <title>สลายชุมนุมในแคชเมียร์บาดเจ็บนับสิบ ประท้วงคดีทหารข่มขืนหญิงมุสลิม  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-20 00:27:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000069633  </bibl>
</sourceDesc>
</fileDesc>
</teiHeader>
<news>
<headline>สลายชุมนุมใน<placeName>แคชเมียร์</placeName>บาดเจ็บนับสิบ ประท้วงคดีทหารข่มขืนหญิงมุสลิม</headline>
<lead>มีผู้ได้รับบาดเจ็บ 22 รายใน<placeName>แคว้นแคชเมียร์</placeName>ของ<placeName>อินเดีย</placeName>เมื่อวันศุกร์(19) หลังตำรวจใช้ตะบองและแก๊สน้ำตาสลายการผู้ชุมนุมที่ออกมาประท้วงเกี่ยวกับคดีข่มขืนและฆาตกรรมหญิงชาวมุสลิมสองคน ตำรวจเผย</lead>
<neck></neck>
<body><p>มีรายงานผู้ได้รับบาดเจ็บใน<placeName>เมืองศรีนาการ์</placeName> เมืองหลวงของ<placeName>แคว้นแคชเมียร์</placeName>และ<placeName>เมืองบารามุลลา</placeName> หลังตำรวจเข้าสลายผู้ชุมนุมที่ตอบโต้ด้วยการขว้างหินเข้าใส่</p>
<p> "เรามีผู้ได้รับบาดเจ็บ 20 คน" เจ้าหน้าที่ตำรวจหลายหนึ่งกล่าว พร้อมระบุว่าช่างภาพสื่อมวลชน 3 รายก็ได้รับบาดเจ็บเช่นกัน</p>
<p> ขณะเดียวกันมีรายงานว่ามีการประท้วงอย่างสันติในหลายเมืองของ<placeName>แคว้นแคชเมียร์</placeName> ซึ่งมีชาวมุสลิมเป็นชนกลุ่มใหญ่</p>
<p> เหตุเสียชีวิตของเด็กหญิงวัย 17 ปีและพี่สะใภ้วัย 22 ปี จุดชนวนการประท้วงต่อต้าน<placeName>อินเดีย</placeName>อย่างกว้างขวางในหลายพื้นที่ของ<placeName>แคชเมียร์</placeName>ซึ่งส่วนใหญ่เป็นชาวมุสลิม ในจำนวนนั้นรวมไปถึง<placeName>เมืองศรีนาการ์</placeName> นับตั้งแต่ศพของพวกเธอถูกพบในลำธารเมื่อวันที่ 30 พฤษภาคม</p>
<p> เจ้าหน้าที่<placeName>อินเดีย</placeName>บอกว่าการสืบสวนเบื้องต้นชี้ว่าพวกเธอจมน้ำตาย แต่ครอบครัวของเหยื่อกล่าวว่าทหารลักพาตัว ข่มขืนและฆ่าผู้หญิงทั้งสองคน</p>
<p> ตำรวจบันทึกว่าคดีนี้เป็นคดีข่มขืนและฆาตกรรมหลังผลตรวจทางนิติเวชศาสตร์พบว่าพวกเธอถูกข่มขืนจริง</p>
<p> อย่างไรก็ตามทางการยังคงสั่งห้ามชุมนุมในความพยายามจำกัดการประท้วงรายวัน ซึ่งส่งผลให้มีผู้เสียชีวิต 1 รายและบาดเจ็บเกือบ 400 คนแล้ว</p>
<p> ความเคลื่อนไหวของ โอมาร์ อับดุลเลาะห์ หัวหน้าคณะรัฐมนตรีที่มีคำสั่งให้กระบวนการยุติธรรมเข้าสืบสวนเหตุเสียชีวิตของผู้หญิงทั้ง 2 คน ก็ไม่สามารถดับความโกรธเกรี้ยวของชาวมุสลิมได้</p></body>
</news>
