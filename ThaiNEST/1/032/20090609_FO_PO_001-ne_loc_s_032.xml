<teiHeader>
<fileDesc>
<titleStmt>
  <title>อนุรักษนิยมกำชัยเลือกตั้งสภายุโรป  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=51322  </bibl>
</sourceDesc>
</fileDesc>
</teiHeader>
<news>
<headline>อนุรักษนิยมกำชัยเลือกตั้งสภา<placeName>ยุโรป</placeName></headline>
<lead>พิษเศรษฐกิจหนุนฝ่ายขวา-พรรคหัวรุนแรงครองสภา<placeName>ยุโรป</placeName> ฝ่ายรัฐบาลพ่ายหมดรูป</lead>
<neck></neck>
<body><p>พรรคการเมืองสายอนุรักษนิยม หรือพรรคฝ่ายขวา กวาดที่นั่งในการเลือกตั้งรัฐสภาสหภาพ<placeName>ยุโรป</placeName>ถึง 271 ที่นั่ง จากทั้งหมด 736 ที่นั่ง ขณะที่พรรคการเมืองสายสังคมนิยมหรือพรรคฝ่ายซ้ายที่เคยเป็นเสียงส่วนใหญ่ในสภา ต้องพบกับความพ่ายแพ้ยับเยิน โดยพรรคแรงงานซึ่งเป็นพรรครัฐบาล<placeName>อังกฤษ</placeName> ต้องหล่นไปอยู่ที่อันดับ 3 และรัฐบาลพรรคสังคมนิยมของ<placeName>สเปน</placeName>ได้สัดส่วนที่นั่งเพียง 38.5% </p>
<p>พรรคฝ่ายขวานำโดยพรรคคริสเตียนประชาธิปไตยของนายกรัฐมนตรี แองเจลา แมร์เกิล ตอกย้ำความพ่ายแพ้ให้กับพรรคสังคมนิยมประชาธิปไตย โดยคว้าที่นั่งถึง 31% พรรคยูเอ็มพี ของประธานาธิบดีนิโกลาส์ ซาร์โกซี แห่ง<placeName>ฝรั่งเศส</placeName> เบียดคะแนนที่นั่งของพรรคสังคมนิยมให้เหลือเพียง 16% ขณะที่พรรคฝ่ายขวาของ<placeName>ออสเตรีย</placeName>คว้าที่นั่งในสภาเพิ่มอย่างเหนือความคาดหมาย ทำให้พรรครัฐบาลสังคมนิยมต้องพ่ายแพ้อย่างยับเยินที่สุด </p>
<p>นอกจากนี้ พรรคฝ่ายขวาหัวรุนแรงยังสามารถคว้าส่วนแบ่งในสภาได้มากเป็นประวัติการณ์ โดยพรรคต่อต้านอิสลามใน<placeName>เนเธอร์แลนด์</placeName> ได้คะแนนเสียงเป็นอันดับ 2 ส่วน “บีเอ็นพี” พรรคเหยียดเชื้อชาติของ<placeName>อังกฤษ</placeName>คว้าที่นั่งในสภายุโรปเป็นครั้งแรก พรรคเชื้อชาตินิยม ทรูฟินน์ ของ<placeName>ฟินแลนด์</placeName> ได้คะแนนเสียงเพิ่มขึ้น 10% </p>
<p>ทั้งนี้ ยังรวมถึงพรรคฝ่ายค้านของ<placeName>อิตาลี</placeName> ที่คัดค้านนโยบายต้อนรับผู้อพยพ พรรคชาตินิยมใน<placeName>บัลแกเรีย</placeName>และ<placeName>โรมาเนีย</placeName> ล้วนแต่คว้าที่นั่งในสภาได้เพิ่มขึ้นอย่างเหนือความคาดหมาย </p>
<p>ทั้งนี้ รายงานระบุว่า ชัยชนะของพรรคฝ่ายขวา บ่งชี้ถึงความไม่พอใจต่อการแก้ปัญหาเศรษฐกิจถดถอยของรัฐบาลฝ่ายซ้าย ภาวะเศรษฐกิจยังบ่มเพาะให้เกิดความไม่พอใจต่อผู้อพยพชาวต่างชาติที่เข้ามาทำงานใน<placeName>ยุโรป</placeName> ขณะที่คนท้องถิ่นต้องตกงานส่งผลให้พรรคเหยียดเชื้อชาติได้รับความนิยมเพิ่ม </p>
<p>อย่างไรก็ตาม การเลือกตั้งข้ามประเทศที่ใหญ่ที่สุดใน<placeName>โลก</placeName>ครั้งนี้ กลับมีผู้มาใช้สิทธิน้อยเกินคาด โดยมีสัดส่วนเพียง 43.5% จากผู้มีสิทธิออกเสียงทั้งหมด 388 ล้านคน </p></body>
</news>
