<teiHeader>
<fileDesc>
<titleStmt>
  <title>พันธุ์ทิพย์จัดฮอตเซลชิงลูกค้าคอมมาร์ต  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 01:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090618/52310/%e0%b8%9e%e0%b8%b1%e0%b8%99%e0%b8%98%e0%b8%b8%e0%b9%8c%e0%b8%97%e0%b8%b4%e0%b8%9e%e0%b8%a2%e0%b9%8c%e0%b8%88%e0%b8%b1%e0%b8%94%e0%b8%ae%e0%b8%ad%e0%b8%95%e0%b9%80%e0%b8%8b%e0%b8%a5%e0%b8%8a%e0%b8%b4%e0%b8%87%e0%b8%a5%e0%b8%b9%e0%b8%81%e0%b8%84%e0%b9%89%e0%b8%b2%e0%b8%84%e0%b8%ad%e0%b8%a1%e0%b8%a1%e0%b8%b2%e0%b8%a3%e0%b9%8c%e0%b8%95.html  </bibl>
</sourceDesc>
</fileDesc>
</teiHeader>
<news>
<headline><placeName>พันธุ์ทิพย์</placeName>จัดฮอตเซลชิงลูกค้าคอมมาร์ต</headline>
<lead><placeName>พันธุ์ทิพย์พลาซ่า</placeName>จัดฮอตเซล ชนคอมมาร์ต ชิงลูกค้า กระตุ้นรายได้ผู้เช่า ทั้งให้คำมั่นเปลี่ยนภาพ<placeName>สาขาประตูน้ำ</placeName>เป็นแหล่งขายสินค้าไอทีถูกลิขสิทธิ์</lead>
<neck></neck>
<body><p>นายวิษณุ หวังวิสุทธิ์ กรรมการผู้จัดการกลุ่มธุรกิจศูนย์การค้าไอที <placeName>พันธุ์ทิพย์พลาซ่า</placeName> กล่าวว่า สภาพตลาดค้าปลีกไอทีโดยรวมในตลาดลดลงกว่า 20-30% ขณะที่ยอดขายร้านค้าใน<placeName>พันธุ์ทิพย์</placeName>ก็ลดลง 15-20%</p>
<p>ล่าสุดบริษัทเตรียมจัดงาน "<placeName>พันธุ์ทิพย์</placeName> ฮอต เซล" ครั้งที่ 2 วันที่ 27 มิ.ย.-5 ก.ค.นี้ เน้นลดราคาสินค้าไอที พร้อมทำโปรโมชั่นลดครึ่งราคาให้สินค้าบางรายการ และเสนอโปรโมชั่นเงินผ่อน 0% และชิงรางวัลรถยนต์โปรตอน 1 คัน กระตุ้นการใช้จ่ายไอทีภายใน<placeName>พันธุ์ทิพย์</placeName></p>
<p>เขาระบุว่า บริษัทตั้งใจจัดงาน<placeName>พันธุ์ทิพย์</placeName>ชน กับงานเทรดโชว์ขนาดใหญ่ในตลาด โดยชูจุดเด่นในการเพิ่มทางเลือกผู้ซื้อ โดยเฉพาะผู้ซื้อรายใหม่ที่ยังไม่มีความรู้ไอที ซึ่งมักประสบปัญหาติดต่อร้านค้าลำบาก เนื่องจากที่ตั้งไกล ขณะที่<placeName>พันธุ์ทิพย์</placeName>จะได้เปรียบกว่าด้านที่มีที่ตั้งชัดเจน</p>
<p>"เราตั้งใจจัดงานชนกับคอมมาร์ตเลย เพื่อชิงฐานลูกค้า เพราะเงินสะพัดในงานสูงมาก เชื่อว่าหลายพันล้านบาท ซึ่งเศรษฐกิจช่วงนี้เราก็ต้องพยายามหากิจกรรม หรือทำอะไรเพื่อช่วยกระตุ้นรายได้ให้กับผู้เช่าพื้นที่เรามากขึ้น ส่วนเรามีรายได้แค่ค่าเช่าพื้นที่เท่านั้น ซึ่งคาดว่าปลายปีจะจัดอีกครั้งเพื่อฉลองครบรอบ 25 ปีพันธุ์ทิพย์" นายวิษณุกล่าว</p>
<p>อย่างไรก็ตามบริษัทคาดการณ์ว่าจะมีรายได้ค่าเช่าพื้นที่เพิ่มขึ้นเกือบ 1,000 ล้านบาทจากปกติมีรายได้เฉลี่ย 500 ล้านบาท จาก<placeName>พันธุ์ทิพย์</placeName> 3 สาขาหลัก เนื่องจากปีนี้จะมีรายได้จากสาขาใหม่ที่กำลังจะเปิดเข้ามารวมอยู่ด้วย</p>
<p>พร้อมกันนี้ เขากล่าวว่า บริษัทตั้งเป้าลบภาพ<placeName>พันธุ์ทิพย์</placeName>ที่ เป็นแหล่งขายสินค้าละเมิดลิขสิทธิ์แหล่งใหญ่แห่งหนึ่งใน<placeName>ไทย</placeName>ให้กลายเป็นศูนย์ รวมสินค้าไอทีถูกกฎหมาย 100% ภายในปี 2557 ซึ่งเป็นปีที่ผู้เช่าพื้นที่ระยะยาว 30 ปี จะหมดสัญญาและคืนพื้นที่ให้</p>
<p>ทั้งนี้เนื่องจากพื้นที่ดังกล่าว ส่วนใหญ่ใช้เปิดร้านค้าขายซอฟต์แวร์และซีดีเถื่อน ซึ่งคิดเป็นสัดส่วนราว 5% ของพื้นที่ทั้งหมดของ<placeName>พันธุ์ทิพย์</placeName> ยังไม่รวมร้านค้าที่ลักลอบขายโซนอื่นๆ</p>
<p>อย่างไรก็ตาม ขณะนี้บริษัทพยายามหาทางลดจำนวนลง โดยร่วมมือกับเจ้าของลิขสิทธิ์ เช่น ไมโครซอฟท์ เสนอแผนสนับสนุนการขายโปรแกรมลิขสิทธิ์ให้ร้านค้า และจะใช้มาตรการเดียวกันนี้กับที่สาขาใหม่ "ดิจิทัล เกตเวย์" ซึ่งมีกำหนดเปิดตัวราวเดือน ก.ค.-ส.ค.ปีนี้ โดยขณะนี้กำลังตกแต่งร้านค้า</p>
<p>"ดิจิทัล เกตเวย์เราจะสกรีนหนักมาก เพราะตั้งใจเป็น Clean Mall ไอทีแห่งแรก โดยรวมร้านค้าทั้งฮาร์ดแวร์ ซอฟต์แวร์ราว 50 ราย ซึ่งสาขาประตูน้ำก็จะค่อยๆ ลดลง เพราะสัญญาเช่าพื้นที่ของร้านค้ากลุ่มนี้จะหมดลง เราจะเอาพื้นที่มาจัดสรรใหม่ และคัดเลือกร้านค้าเฉพาะที่ถูกกฎหมาย แต่ถ้ารายไหนดูยังไม่ชัดเจน ก็จะให้เช่าระยะสั้น 3-6 เดือน เพื่อดูว่าเขาทำถูกสัญญาหรือไม่ เพราะต้องยอมรับว่า การเอาผิดกับร้านค้าเหล่านี้ยังติดว่าต้องมีเจ้าหน้าที่นำคำสั่งศาลมายื่น เราถึงจะสั่งปิดร้านค้านั้นๆ ได้"</p></body>
</news>
