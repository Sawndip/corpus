<teiHeader>
<fileDesc>
<titleStmt>
  <title>อินเทลรุกโมบายไวแม็กซ์ในญี่ปุ่น  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-14 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.thaipost.net/sunday/140609/6189  </bibl>
</sourceDesc>
</fileDesc>
</teiHeader>
<news>
<headline>อินเทลรุกโมบายไวแม็กซ์ใน<placeName>ญี่ปุ่น</placeName></headline>
<lead>ntel  บริษัทผู้ผลิตชิพฯ  โดยฝ่ายการร่วมทุน  ประกาศการลงทุนให้การสนับสนุนบริษัท  UQ  Communications  โอเปอเรเตอร์ให้บริการเครือข่ายสื่อสารเคลื่อนที่ชั้นนำของ<placeName>ญี่ปุ่น</placeName>  ซึ่งมีเป้าหมายเปิดให้บริการเครือข่ายข้อมูลไร้สายความเร็วสูงไวแม็กซ์  (WiMAX)  ครอบคลุมทั่วประเทศภายในปี  2012</lead>
<neck></neck>
<body><p>อินเทล แคปปิตอล ประกาศเมื่ออาทิตย์ที่ผ่านมาว่า พวกเขาได้ลงทุนในบริษัทดังกล่าวเป็นตัวเลขกว่า 43 ล้านเหรียญ<placeName>สหรัฐ</placeName> ซึ่งที่ผ่านมาอินเทลเองก็เป็นแบ็กอัพหลักของเทคโนโลยีสื่อสารไร้สายระยะไกล นี้มานาน โดยเร่งผลักดันจนมีการเปิดให้บริการมากถึง 135 ประเทศแล้ว</p>
<p>  ส่วนใหญ่อยู่ในขั้นทดลองใช้ และเปิดให้บริการในบางเมืองเท่านั้น อย่างใน<placeName>สหรัฐอเมริกา</placeName> ไวแม็กซ์ให้ใช้บ้างแล้วตามเมืองสำคัญเช่นใน<placeName>ชิคาโก</placeName>, <placeName>วอชิงตัน ดี.ซี. บัลติมอร์</placeName> ฯลฯ ผ่านเครือข่ายของสปรินต์ เน็กซ์เทล ขณะที่บริษัท แอ็พติโล เน็ตเวิร์กส์ ชนะประมูลได้ทำสัญญาบริหารจัดการเครือข่ายไวแม็กซ์ในแถบที่เป็นรูรัล อย่างใน<placeName>รัฐฟลอริดา</placeName> เมื่อเดือน เม.ย.ที่ผ่านมานี้ นอกจากนั้นก็ยังมีที่อื่นอีกเช่น <placeName>อังกฤษ</placeName>, <placeName>สวิตเซอร์แลนด์</placeName>, <placeName>ซาอุดิอาระเบีย</placeName> และ<placeName>เวียดนาม</placeName> เพื่อนบ้านของเรานี่เอง</p>
<p>  "การลงทุนของอินเทล แคปปิตอล ใน UQ Communications คือหนึ่งในความพยายามและทุ่มเทที่สำคัญของเราในการพัฒนาระบบนิเวศ WiMAX ให้ครอบคลุมไปทั่วโลก" อาร์วิน ซอดทานี ประธานอินเทล แคปปิตอล กล่าว "การให้บริการไวแม็กซ์ของ ยูคิว ใน<placeName>ญี่ปุ่น</placeName> จะเป็นตัวอย่างที่ยอดเยี่ยมของนวัตกรรมใหม่ที่ใช้ได้จริง</p>
<p>  UQ ซึ่งเน็ตเวิร์กเปิดให้บริการเต็มรูปแบบเมื่อเดือน ก.พ.ที่ผ่านมา รองรับการให้บริการมาตรฐาน ไวแม็กซ์แบบเคลื่อนที่หลากหลาย เวอร์ชั่นแบบฟิกซ์ มีให้บริการบ้างแล้วในบางพื้นที่ของ<placeName>สหราชอาณาจักร</placeName> แต่การใช้เวอร์ชั่นแบบโมบายซึ่งเป็นคู่แข่งสำหรับ 4G ยังไม่เรียบร้อยดีนัก ทั้งนี้เมื่อมีการประมูล 3G expansion band ใกล้ๆ 2.6 GHz คาดว่าจะไปตกอยู่กับโพรไวเดอร์ของเทคโนโลยีที่เป็นคู่แข่งกันคือ LTE แต่ก็มีความเป็นไปได้ว่า บางคลื่นจะถูกจับจองโดยผู้ให้บริการโมบายไวแม็กซ์</p>
<p>  UQ ใน<placeName>โตเกียว</placeName> จะใช้เงินทุนดังกล่าวในการปรับปรุงเครือข่ายในเทสต์โหมด เป็นบริการไวแม็กซ์ที่เร็วที่สุดใน<placeName>โลก</placeName> ดาวน์โหลดสปีดจะสูงถึง 40 mbps และอัพโหลดเร็วได้ถึง 10 mpbs ซึ่งจะเปิดให้บริการอย่างเป็นทางการในเดือน ก.ค.</p>
<p>  ถึงปัจจุบันนี้ เครือข่ายดังกล่าวอาจจะครอบคลุมเฉพาะเมืองใหญ่แค่<placeName>โตเกียว</placeName>, <placeName>คาวาซากิ</placeName> และ<placeName>โยโกฮามะ</placeName> แต่ UQ มีแผนที่จะขยายการให้บริการไปยังเมืองต่างๆ เพิ่มอีกตลอดทั้งปีนี้ โดยหวังครอบคลุมให้ได้กว่า 90 เปอร์เซ็นต์ ของประชากรใน<placeName>ญี่ปุ่น</placeName>ภายในปี 2012</p>
<p>  ส่วนใหญ่ในบ้านเราคงคุ้นหูกับเจ้า 3G มากกว่า แม้จะไม่รู้ว่าจะใช้ประโยชน์อะไรจากมันได้บ้าง และในเวลาไล่ๆ กันก็มี WiMAX โผล่ขึ้นมาอีก โดยเฉพาะช่วงหาเสียงเลือกตั้งนี้จะถี่เป็นพิเศษแล้วก็เงียบไป เอาเป็นว่ามันก็ไม่ได้เงียบอย่างที่เรารู้สึกนัก เพราะมีการพยายามทดลองใช้บ้างแล้วในบางจังหวัด</p>
<p>  เทคโนโลยีสองตัวนี้ถือว่าเป็นคู่แข่งกัน 3G เป็นระบบโทรศัพท์เคลื่อนที่ที่สามารถให้บริการบรอดแบรนด์ได้ในขณะที่ WiMAX นั้นเป็นเทคโนโลยีบรอดแบรนด์ไร้สายที่สามารถให้บริการโทรศัพท์ได้ บางคนก็ว่าอนาคตมีโอกาสที่เทคโนโลยีทั้งสองจะหลอมรวมเข้าหากัน โดยนำคุณสมบัติเด่นของทั้งสองเทคโนโลยีเข้าไปรวมอยู่ด้วยกันในอุปกรณ์สื่อ สารเดียวกันในอนาคต ซึ่งเป็นภาพของการเกิดเทคโนโลยี 4G นั่นเอง สุดท้ายก็ต้องดูกันต่อไปว่า จะมาเป็นคู่ขาหรือยังเป็นคู่ฟัดกันรอบใหม่</p>
<p>  ระบบ 3G คือ ระบบโทรศัพท์มือถือหรือเคลื่อนที่ยุคที่สามตามมาตรฐานของสมาคมโทรคมนาคมนานา ชาติหรือ ITU โดยมีจุดเด่นหลักคือสามารถให้บริการรับส่งข้อมูลมัลติมีเดียความเร็วสูงได้ ซึ่งประกอบด้วย ภาพ วิดีโอ และเสียง เป็นเทคโนโลยีที่สามารถสื่อสารข้อมูลที่มีความเร็วสูงขึ้นและมีประสิทธิภาพ เครือข่ายดีกว่าเทคโนโลยีรุ่น 2G หรือ 2.5G ที่เรากำลังใช้งานกันอยู่ในปัจจุบัน</p>
<p>  จุดขายของเทคโนโลยี 3G คือบริการส่งข้อมูลวิดีโอผ่านโทรศัพท์มือถือ หรือการโทรศัพท์แบบเห็นหน้ากันไปด้วย ซึ่งถ้ามีการพัฒนา 3G เต็มรูปแบบโดยใช้มาตรฐานการส่งข้อมูลแบบ HSPA (High-speed packet access) แล้ว สามารถที่จะส่งข้อมูลได้เร็วถึง 14.4 ล้านบิตต่อวินาที (Mbps) เร็วกว่าเทคโนโลยี EDGE ที่มีอัตราส่งข้อมูลสูงสุดแค่ 384 กิโลบิตต่อวินาทีถึง 37.5 เท่า</p>
<p>  ส่วน WiMAX ย่อมาจาก World wide Interoperability for Microwave Access เป็นเทคโนโลยีการสื่อสารไร้สายเช่นเดียวกันกับ 3G แต่ WiMAX รองรับการสื่อสารข้อมูลได้ทั้งแบบจุดต่อจุด (point-to-point) และแบบจุดเดียวไปหลายจุด (Single point to multipoint) ซึ่งคล้ายๆ กับการกระจายเสียง โดยมีอัตรารับส่งข้อมูลสูงสุดถึง 72 ล้านบิตต่อวินาที และได้ระยะไกลถึง 50 กิโลเมตร ในการสื่อสารแบบจุดต่อจุด (point-to-point) ทำให้ระบบสามารถรองรับการรับส่งข้อมูลวีดิทัศน์ที่มีคุณภาพสูงได้ดีมาก</p>
<p>  จะเห็นได้ว่า WiMAX นั้นมีความเร็วสูงกว่า 3G เกือบ 5 เท่า ทำให้ WiMAX นั้นเป็นเทคโนโลยีที่เหมาะสมอย่างยิ่งสำหรับการใช้งานอินเทอร์เน็ตความเร็ว สูง และด้วยคุณสมบัติโดดเด่นที่สามารถ ให้บริการครอบคลุมพื้นที่ (coverage) กว้างหลายกิโลเมตร ทำให้หลายคนคาดหวังว่าจะเป็นเทคโนโลยีที่มาอุดช่องโหว่ในพื้นที่การให้ บริการอินเทอร์เน็ตที่อยู่ไกลออกไปและไม่คุ้มค่าที่จะลงทุนฝังสายเคเบิลใย แก้ว ซึ่ง WiMAX นี้แหละจะเป็นจุดเริ่มต้นของเทคโนโลยีสื่อสารโทรคมนาคมรุ่นที่ 4 หรือ 4G ในอนาคต</p>
<p>  ฟังแล้ว 3G เป็นรอง WiMAX อยู่เยอะ แต่เจ้า 3G นี่ยังมีหมัดเด็ดที่เรียกกว่าเทคโนโลยี LTE หรือ Long Term Evolution เป็นเทคโนโลยีเริ่มต้นของ 4G ที่กำลังถูกพัฒนาขึ้นเพื่อรองรับการสื่อสารข้อมูลความเร็วสูงแบบเครือข่าย IP เช่นเดียวกับ WiMAX โดยจะมีอัตราการส่งข้อมูลได้สูงสุดถึง 100 ล้านบิตต่อวินาที มากกว่า WiMAX รุ่นปัจจุบัน ทำให้สามารถใช้งานต่างๆ ได้เหมือน WiMAX ทุกอย่าง และเร็วกว่า จุดเด่นของ LTE คือเป็นระบบมีรากฐานการพัฒนามาจากระบบ GSM ที่เป็นระบบที่มีการใช้งานมากที่สุดใน<placeName>โลก</placeName> แต่ WiMAX ก็คงไม่หยุดแค่นั้นซึ่งก็ต้องดูกันต่อไปว่า สุดท้ายเทคโนโลยีไหนจะรวบเข้าหาใคร เพื่อกลายเป็นทางเลือกที่ดีที่สุดสำหรับผู้ใช้บริการสื่อสารไร้สายที่มีความ ต้องการไร้ขีดจำกัดเหมือนกัน</p></body>
</news>
