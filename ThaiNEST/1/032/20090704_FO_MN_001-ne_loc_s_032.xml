<teiHeader>
<fileDesc>
<titleStmt>
  <title>อนามัยโลกเตือน ไม่อาจหยุดยั้งการแพร่ระบาดของหวัด 2009 ได้  </title>
  <author>บีบีซีนิวส์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-04 12:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000075808  </bibl>
</sourceDesc>
</fileDesc>
</teiHeader>
<news>
<headline>อนามัย<placeName>โลก</placeName>เตือน ไม่อาจหยุดยั้งการแพร่ระบาดของหวัด 2009 ได้</headline>
<lead>องค์การอนามัย<placeName>โลก</placeName> หรือ WHO ประกาศเตือนให้<placeName>โลก</placeName>จับตาระวังไข้หวัดใหญ่สายพันธุ์ใหม่ 2009 เนื่องจากไวรัสชนิดนี้แพร่ระบาดไปทั่ว<placeName>โลก</placeName>แล้วและไม่สามารถหยุดยั้งต่อไปได้ ขณะใน<placeName>อังกฤษ</placeName>เพียงประเทศเดียวคาดว่าจะมีผู้ติดเชื้อถึง 100,000 ราย</lead>
<neck></neck>
<body><p>องค์การอนามัย<placeName>โลก</placeName>ประชุมใน<placeName>เมืองแคนคูน</placeName> <placeName>ประเทศเม็กซฺโก</placeName> เพื่อหาทางต่อสู้กับการแพร่ระบาดของไวรัสเอช 1 เอ็น 1 โดยดร. มากาเร็ธ ชาน ผู้อำนวยการองค์การอนามัย<placeName>โลก</placeName>กล่าวว่า มีรายงานพบผู้ติดเฃื้อในกว่า 100 ประเทศแล้ว และเมื่อไวรัสได้กลายเป็นโรคระบาดอย่างเต็มรูปแบบแล้วก็ไม่สามารถหยุดยั้งการแพร่ระบาดกระจายไปในทั่ว<placeName>โลก</placeName>ได้</p>
<p> ผู้เชี่ยวชาญและผู้นำกว่า 50 ชาติเข้าร่วมประชุมกันใน<placeName>เมืองแคนคูน</placeName> ขณะที่องค์การอนามัย<placeName>โลก</placeName>รายงานว่า พบผู้เสียชีวิตจากไข้หวัด 2009 แล้ว 337 คนใน 121 ประเทศ และคาดว่ายอดผู้ติดเชื้อจะเกิน 80,000 คนในไม่ช้านี้ อย่งไรก็ตาม องค์การอนามัย<placeName>โลก</placeName>ระบุว่า ผู้ติดเชื้อส่วนใหญ่อาการไม่รุนแรงเลยและก็สามารถหายโดยไม่ต้องรับความช่วยเหลือทางการแพทย์ ขณะที่รัฐบาล<placeName>อังกฤษ</placeName> คาดการณ์ว่าใน<placeName>อังกฤษ</placeName>อาจมีผู้ติดเชื้อถึง 100,000 รายภายในสิ้นสุดฤดูร้อนนี้</p>
<p> ดร.ชานย้ำว่า ผู้ป่วยส่วนใหญ่มีอาการไม่รุนแรงและจะหายภายใน 1 สัปดาห์ และส่วนมากก็ไม่ต้องได้รับการรักษาทางการแพทย์ ยกเว้นในกรณีผู้หญิงตั้งครรภ์และผู้มีโรคประจำตัวอยู่แล้ว เนื่องจากกลุ่มนี้มีความเสี่ยงสูงที่จะเกิดอาการแทรกซ้อนจากไวรัสและควรได้รับการเฝ้าดูอาการอย่างเป็นพิเศษเมื่อพวกเขาล้มป่วย</p>
<p> ดร.ชานระบุว่า โรคระบาดนี้มีความร้ายแรงระดับปลานกลาง สิ่งที่ท้าทายอย่งหนุ่งคือการช่วยให้คนเข้าใจเมื่อเวลาที่พวกเขาไม่จำเป็นต้องกังวล และเมื่อพวกเขาไม่จำเป็นต้องแสวงหาการรักษาอย่างเร่งด่วน</p>
<p> ด้าน เคอิจิ ฟูกูดะ รองผู้อำนวยการองค์อนามัย<placeName>โลก</placeName>เผยว่า ผู้ติดเชื้อส่วนใหญ่เป็นวัยรุ่น โรงเรียนและบ้านเป็นสถานที่ซึ่งคนน่าจะติดเชื้อมากที่สุด และไวรัสเอช1เอ็น 1 ก็มีความคล้ายคลึงกับไวรัสไข้หวัดนก เอช5 เอ็น1 มากกว่าไข้หวัดตามฤดูกาลทั่วไป และอนาคตของไวรัสตัวนี้ก็ยังไม่แน่นอน เนื่องจากอาจเกิดการกลายพันธุ์ได้ด้วย</p></body>
</news>
