<teiHeader>
<fileDesc>
<titleStmt>
  <title>เด็กไทยคว้าแชมป์โลกหุ่นยนต์กู้ภัยสมัยที่ 4 ติดต่อกัน-ต่างชาติยอมยกนิ้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.komchadluek.net/detail/20090706/19491/%e0%b9%80%e0%b8%94%e0%b9%87%e0%b8%81%e0%b9%84%e0%b8%97%e0%b8%a2%e0%b8%84%e0%b8%a7%e0%b9%89%e0%b8%b2%e0%b9%81%e0%b8%8a%e0%b8%a1%e0%b8%9b%e0%b9%8c%e0%b9%82%e0%b8%a5%e0%b8%81%e0%b8%ab%e0%b8%b8%e0%b9%88%e0%b8%99%e0%b8%a2%e0%b8%99%e0%b8%95%e0%b9%8c%e0%b8%81%e0%b8%b9%e0%b9%89%e0%b8%a0%e0%b8%b1%e0%b8%a2%e0%b8%aa%e0%b8%a1%e0%b8%b1%e0%b8%a2%e0%b8%97%e0%b8%b5%e0%b9%884%e0%b8%95%e0%b8%b4%e0%b8%94%e0%b8%95%e0%b9%88%e0%b8%ad%e0%b8%81%e0%b8%b1%e0%b8%99%e0%b8%95%e0%b9%88%e0%b8%b2%e0%b8%87%e0%b8%8a%e0%b8%b2%e0%b8%95%e0%b8%b4%e0%b8%a2%e0%b8%ad%e0%b8%a1%e0%b8%a2%e0%b8%81%e0%b8%99%e0%b8%b4%e0%b9%89%e0%b8%a7.html  </bibl>
</sourceDesc>
</fileDesc>
</teiHeader>
<news>
<headline>เด็ก<placeName>ไทย</placeName>คว้าแชมป์<placeName>โลก</placeName>หุ่นยนต์กู้ภัยสมัยที่ 4 ติดต่อกัน-ต่างชาติยอมยกนิ้ว</headline>
<lead>เด็ก<placeName>ไทย</placeName>สร้างชื่อกระหึ่มเวที<placeName>โลก</placeName>อีก เฉือน<placeName>ญี่ปุ่น</placeName>คว้าแชมป์หุ่นยนต์กู้ภัย<placeName>โลก</placeName> ในการแข่งขัน " World Robocup Rescue 2009" ที่<placeName>ออสเตรีย</placeName> เผยนับเป็นสมัยที่ 4 ติดต่อกัน ระบุทำคะแนนนำตลอดการแข่งขัน ต่างชาติยกนิ้ว ยอมรับความสามารถเยาวชน<placeName>ไทย</placeName></lead>
<neck></neck>
<body><p>เมื่อวันที่ 5 กรกฎาคม นางวีนัส อัศวสิทธิถาวร ผู้อำนวยการสำนักงานสื่อสารองค์กร เอสซีจี ในฐานะผู้สนับสนุนการแข่งขันหุ่นยนต์กู้ภัย<placeName>ไทย</placeName> กล่าวว่า ทีมเยาวชน<placeName>ไทย</placeName> iRAP_PRO <placeName>มหาวิทยาลัยเทคโนโลยีพระจอมเกล้าพระนครเหนือ</placeName> สามารถคว้าแชมป์<placeName>โลก</placeName>หุ่นยนต์กู้ภัยได้อย่างสง่างาม นับเป็นปีที่ 4 ติดต่อกันที่ทีมเยาวชน<placeName>ไทย</placeName>ครองอันดับที่ 1 ในเวทีหุ่นยนต์กู้ภัย<placeName>โลก</placeName> การแข่งขันครั้งนี้ iRAP_PRO สามารถค้นหาผู้ประสบภัยได้สูงสุดถึง 38 ราย โดยทำคะแนนนำเป็นที่ 1 ตลอดทุกรอบการแข่งขัน ทิ้งห่างรองแชมป์คือ ทีม<placeName>ญี่ปุ่น</placeName> Pelican United ซึ่งค้นหาผู้ประสบภัยได้ 33 ราย ส่วนอันดับ 3 คือ ทีม MRL จาก<placeName>อิหร่าน</placeName> อันดับ 4 คือ ทีม<placeName>ญี่ปุ่น</placeName> Shinobi รวมกับทีม<placeName>สวีเดน</placeName> RRT UPPSALA และอันดับ 5 คือทีม<placeName>ออสเตรเลีย</placeName> CASualty</p>
<p>"ความสำเร็จในครั้งนี้ ทำให้ต่างชาติทึ่ง และยอมรับในความสามารถของเยาวชนไทยมากขึ้น ต้องยอมรับว่าเด็กไทยของเราเก่งจริงๆ สามารถเอาชนะคู่แข่งซึ่งเป็นทีมมืออาชีพและมีพัฒนาการด้านเทคโนโลยีเป็นที่ยอมรับของโลก ทั้งเยอรมนี สวีเดน สหรัฐอเมริกา แคนาดา ออสเตรเลีย และญี่ปุ่น นอกจากความสามารถของทุกคนในทีมแล้ว iRAP_PRO ยังมีความตั้งใจและความมุ่งมั่นสูงมากที่จะนำชัยชนะกลับประเทศไทย” นางวีนัส กล่าว</p>
<p>นางวีนัส กล่าวอีกว่า จากความสามารถของทีม<placeName>ไทย</placeName>ในเวทีระดับ<placeName>โลก</placeName> ทำให้ต่างชาติอยากจะมาประชันฝีมือกับเด็ก<placeName>ไทย</placeName> เอสซีจีและสมาคมวิชาการหุ่นยนต์แห่ง<placeName>ประเทศไทย</placeName>จึงจัดการแข่งขัน "Thailand Rescue Robot Championship" ที่<placeName>ประเทศไทย</placeName> ในช่วงเดือนธันวาคมนี้ พร้อมเชิญทีมจากนานาประเทศร่วมแข่งขัน อาทิ <placeName>ญี่ปุ่น</placeName> <placeName>อิหร่าน</placeName> <placeName>ออสเตรเลีย</placeName> <placeName>เยอรมนี</placeName> และ<placeName>สวีเดน</placeName> โดยมีกรรมการตัดสินจาก "World Robocup Rescue Committee" เพื่อยกระดับมาตรฐานการแข่งขันของ<placeName>ไทย</placeName>สู่ระดับ<placeName>โลก</placeName> และเป็นการเปิดเวทีให้เยาวชน<placeName>ไทย</placeName>ได้แสดงความสามารถ ที่สำคัญจะส่งผลให้<placeName>ประเทศไทย</placeName>ได้พัฒนาเทคโนโลยีและนวัตกรรมที่จะเป็นกำลังสำคัญในการพัฒนาประเทศต่อไป</p>
<p>ผศ.ดร.จักรกฤษณ์ ศุทธากรณ์ นายกสมาคมวิชาการหุ่นยนต์แห่ง<placeName>ประเทศไทย</placeName> กล่าวว่า การเป็นแชมป์หุ่นยนต์กู้ภัย<placeName>โลก</placeName>เป็นสิ่งที่ท้าทาย แต่การรักษาแชมป์<placeName>โลก</placeName>สมัยที่ 4 เป็นสิ่งที่ยากยิ่งกว่า เพราะคู่แข่งจากประเทศอื่นๆ มีความสามารถและความพร้อมสูง ทั้งยังเป็นประเทศผู้นำเทคโนโลยี ซึ่งปัจจัยที่ทำให้ทีม<placeName>ไทย</placeName>คว้าแชมป์<placeName>โลก</placeName>อีกครั้ง ทำสถิติ 4 ปีติดต่อกันคือ การเตรียมความพร้อมสำหรับการแข่งขันอย่างเต็มที่ โดยเฉพาะหุ่นยนต์ที่บังคับด้วยมือ (Manual) 2 ตัว ที่ออกแบบให้สามารถข้ามเครื่องกีดขวางได้ในทุกสภาพผิว หมุนได้ 360 องศา มีแขนกลติดกล้องที่ยืดความยาวได้กว่า 1.5 เมตร ทำให้มีประสิทธิภาพค้นหาผู้ประสบภัยได้เหนือคู่แข่ง อีกทั้งยังมีเซ็นเซอร์ที่วัดอุณหภูมิค้นหาผู้ประสบภัยได้อย่างแม่นยำ ส่วนหุ่นยนต์อัตโนมัติ (Autonomous) 1 ตัว ใช้ระบบสายพานในการขับเคลื่อนเพื่อค้นหาผู้ประสบภัยได้ด้วยตัวเอง ซึ่งมีสมรรถนะไม่แพ้ทีมที่มีเทคโนโลยีสูงอย่าง<placeName>ญี่ปุ่น</placeName>และ<placeName>สวีเดน</placeName></p>
<p>ขณะที่นายคฑาวุฒิ อุชชิน หรือน้องโฟม นักศึกษาคณะวิศวกรรมศาสตร์ มหาวิทยาลัยเทคโนโลยีพระจอมเกล้าพระนครเหนือ ผู้บังคับหุ่นยนต์ทีม<placeName>ไทย</placeName> iRAP_PRO กล่าวว่า การทำงานเป็นทีมทำให้เราได้รับชัยชนะ หลังจากการแข่งขันทุกรอบ พวกเราจะมาสรุปผลและวิเคราะห์คู่แข่งเพื่อวางกลยุทธ์ รวมทั้งเขียนโปรแกรมและปรับปรุงหุ่นยนต์ให้เหมาะกับสนามการแข่งขันในรอบต่อไป ทำให้หุ่นยนต์กู้ภัยของเรามีสมรรถนะสูงขึ้นเรื่อยๆ</p>
<p>“การที่ทีมไทยคว้าแชมป์โลกมา 3 ปีซ้อน พวกเราจึงลดความกดดัน ด้วยการทุ่มเทและเตรียมความพร้อมก่อนมาแข่งขันมากกว่า 6 เดือน โดยทีมงานได้แบ่งหน้าที่ความรับผิดชอบกันเป็นอย่างดี ทำให้สามารถทำงานภายในเวลาอันสั้นได้อย่างมีประสิทธิภาพ ส่วนผมทำหน้าที่เป็นผู้บังคับหุ่นยนต์ ต้องหมั่นฝึกซ้อมให้เสมือนว่าหุ่นยนต์เป็นอวัยวะส่วนหนึ่งของร่างกายของผม”</p>
<p>ทั้งนี้ World RoboCup เป็นการแข่งขันหุ่นยนต์ระดับ<placeName>โลก</placeName> จัดขึ้นอย่างต่อเนื่องเป็นปีที่ 13 แบ่งการแข่งขันออกเป็น 4 ประเภท ได้แก่ หุ่นยนต์กู้ภัย (RoboCup Rescue) หุ่นยนต์ฟุตบอล (RoboCup Soccer) หุ่นยนต์ทำงานบ้าน (RoboCup @Home) และหุ่นยนต์ระดับเยาวชนอายุไม่เกิน 18 ปี (RoboCup Junior) โดยในปี 2009 นี้ จัดขึ้นวันที่ 1-5 กรกฎาคม ที่เ<placeName>มืองกราซ</placeName> <placeName>ประเทศออสเตรีย</placeName> มีผู้สมัครเข้าแข่งขันหุ่นยนต์ทุกประเภทกว่า 300 ทีม จากกว่า 30 ประเทศทั่ว<placeName>โลก</placeName> </p>
<p>ส่วนการแข่งขันประเภท World RoboCup Rescue หรือหุ่นยนต์กู้ภัย<placeName>โลก</placeName> ทีมเยาวชน<placeName>ไทย</placeName>ได้เข้าร่วมแข่งขันครั้งแรกในปี 2005 และได้สร้างชื่อเสียงให้ประเทศโดยคว้าแชมป์<placeName>โลก</placeName>ติดต่อกันมาเป็นปีที่ 4 โดยปี 2006 และ 2007 แชมป์<placeName>โลก</placeName>จาก<placeName>มหาวิทยาลัยเทคโนโลยีพระจอมเกล้าพระนครเหนือ</placeName> ปี 2008 จาก<placeName>จุฬาลงกรณ์มหาวิทยาลัย</placeName> และล่าสุดปี 2009 จาก<placeName>มหาวิทยาลัยเทคโนโลยีพระจอมเกล้าพระนครเหนือ</placeName></p></body>
</news>
