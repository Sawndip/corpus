<teiHeader>
<fileDesc>
<titleStmt>
  <title>ICGห่วงภัยอาวุธเคมีโสมแดง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/190609/6459  </bibl>
</sourceDesc>
</fileDesc>
</teiHeader>
<news>
<headline>ICGห่วงภัยอาวุธเคมีโสมแดง</headline>
<lead>หน่วยงานคลังสมองชื่อดังออกรายงานเตือนภัยคุกคามจากคลังอาวุธเคมีของ<placeName>เกาหลีเหนือ</placeName>   ระบุโสมแดงมีอาวุธเคมีหลายพันตันที่สามารถติดหัวรบมิสไซล์โจมตีทำลายล้าง<placeName>เกาหลีใต้</placeName>ได้แบบพลิกฝ่ามือ  ขณะเดียวกันยังมีการติดตั้งมิสไซล์อีกเกือบพันลูกที่ถล่มได้ทั่วแดนโสมขาวและ<placeName>ญี่ปุ่น</placeName>  สื่อแดนปลาดิบเผย<placeName>เกาหลีเหนือ</placeName>อาจเตรียมยิงทดสอบขีปนาวุธข้าม<placeName>เกาะญี่ปุ่น</placeName>ไปทาง<placeName>รัฐฮาวาย</placeName>ของ<placeName>สหรัฐ</placeName>ต้นเดือนหน้า</lead>
<neck></neck>
<body><p> หน่วยงานคลังสมองชื่อดังออกรายงานเตือนภัยคุกคามจากคลังอาวุธเคมีของ<placeName>เกาหลีเหนือ</placeName> ระบุโสมแดงมีอาวุธเคมีหลายพันตันที่สามารถติดหัวรบมิสไซล์โจมตีทำลายล้าง<placeName>เกาหลีใต้</placeName>ได้แบบพลิกฝ่ามือขณะเดียวกันยังมีการติดตั้งมิสไซล์อีกเกือบพันลูกที่ถล่มได้ทั่วแดนโสมขาวและ<placeName>ญี่ปุ่น</placeName> สื่อแดนปลาดิบเผย<placeName>เกาหลีเหนือ</placeName>อาจเตรียมยิงทดสอบขีปนาวุธข้าม<placeName>เกาะญี่ปุ่น</placeName>ไปทาง<placeName>รัฐฮาวาย</placeName>ของ<placeName>สหรัฐ</placeName>ต้นเดือนหน้า</p>
<p> รายงานของอินเตอร์เนชั่นแนลไครซิสกรุ๊ป(ไอซีจี)องค์กรอิสระที่มีชื่อเสียงได้รับการนับถืออย่างกว้างขวางที่เผยแพร่เมื่อวันที่18มิ.ย.กล่าวว่ามีความเห็นอย่างเป็นเอกฉันท์กันแล้วว่ากองทัพ<placeName>เกาหลีเหนือ</placeName>มีอาวุธเคมีอยู่ในคลังแสงราว2,500-5,000ตันอันรวมทั้งสารเคมีพิษและก๊าซพิษเช่นก๊าซมัสตาร์ด,ฟอสจีน,สารทำลายโลหิตและซาริน</p>
<p> แดเนียลพิงส์ตันผู้แทนไอซีจีประจำ<placeName>กรุงโซล</placeName>กล่าวว่าหากความขัดแย้งขยายตัวและหากความเป็นปรปักษ์ทางทหารปะทุขึ้นก็มีความเสี่ยงที่อาวุธพวกนี้จะถูกนำมาใช้เพราะหากมองในแง่การต่อสู้ตามแบบแผนแล้ว<placeName>เกาหลีเหนือ</placeName>มีความอ่อนแอพวกเขาจึงรู้สึกว่าต้องพึ่งพาอาวุธเหล่านี้</p>
<p> รายงานกล่าวด้วยว่า<placeName>เกาหลีเหนือ</placeName>ได้ทำงานด้านอาวุธเคมีมานานหลายทศวรรษแล้วอาวุธเหล่านี้สามารถใช้ติดกระสุนปืนใหญ่พิสัยไกลหรือขีปนาวุธที่โจมตีได้ทั่วทุกตารางนิ้วของ<placeName>เกาหลีใต้</placeName> และแม้จะดูเหมือนว่าคลังอาวุธเคมีไม่ได้เพิ่มจำนวนขึ้นแต่เท่านี้ก็เพียงพอที่จะทำให้พลเรือนใน<placeName>เกาหลีใต้</placeName>ล้มตายจำนวนมากได้</p>
<p> ไอซีจีกล่าวเสริมว่า <placeName>เกาหลีเหนือ</placeName>มีโครงการอาวุธชีวภาพด้วยเช่นกันแต่พิงส์ตันไม่เชื่อว่ารัฐบาล<placeName>เกาหลีเหนือ</placeName>ได้พัฒนาโครงการอาวุธชีวภาพอย่างเต็มตัว</p>
<p> รายงานอีกฉบับของไอซีจีที่ออกควบคู่กัน กล่าวว่า<placeName>เกาหลีเหนือไ</placeName>ด้ติดตั้งมิสไซล์สกั๊ดมากกว่า600ลูกที่สามารถโจมตีได้ทั่วทุกพื้นที่ของ<placeName>เกาหลีใต้</placeName>และยังมีมิสไซล์ชนิดโรดองอีก320ลูกที่สามารถโจมตีถึง<placeName>ญี่ปุ่น</placeName></p>
<p> รายงานฉบับนี้ยังยืนยันข้อมูลเดิมของไอซีจีที่ระบุในรายงานเมื่อต้นปีนี้ด้วยว่า ข่าวกรองที่ไอซีจีนมีอยู่บ่งชี้ว่า<placeName>เกาหลีเหนือ</placeName>ได้พัฒนาหัวรบนิวเคลียร์ที่สามารถติดบนมิสไซล์โรดองได้แล้ว</p>
<p> ผู้เชี่ยวชาญด้านอาวุธหลายคนยังมีความเชื่อว่า <placeName>เกาหลีเหนือ</placeName>ยังต้องใช้เวลาอีกหลายปีกว่าจะสามารถย่อขนาดอาวุธนิวเคลียร์จนสามารถติดบนหัวรบมิสไซล์ได้และยังต้องทดลองนิวเคลียร์อีกหลายครั้งกว่าจะพัฒนาเป็นหัวรบ</p>
<p> หน่วยงานคลังสมองแห่งนี้เตือนด้วยว่า ภัยคุกคามจากอาวุธนิวเคลียร์<placeName>เกาหลีเหนือ</placeName>เป็นประเด็นด้านความมั่นคงเร่งด่วนที่สุดของภูมิภาคนี้ แต่หากกระบวนการลดความทะเยอทะยานด้านนิวเคลียร์มีความคืบหน้าได้ก็น่าจะมีโอกาสสำหรับการหาทางแก้ปัญหาโครงการอาวุธเคมีและชีวภาพผ่านความร่วมมือทางการทูตด้วยเช่นกัน</p>
<p> ไอซีจีนได้เรียกร้องให้รัฐบาล<placeName>สหรัฐ</placeName>ใช้การติดต่อเจรจากับ<placeName>เกาหลีเหนือ</placeName>เพื่อคลี่คลายวิกฤตินิวเคลียร์ โดยบอกว่า"การทูตเป็นทางเลือกที่แย่น้อยที่สุด"และว่ารัฐบาล<placeName>สหรัฐ</placeName>ควรเตรียมการส่งผู้แทนพิเศษระดับสูงไปยัง<placeName>กรุงเปียงยาง</placeName>เพื่อแก้ปัญหาความตึงเครียด</p>
<p> เ<placeName>กาหลีเหนือ</placeName>ได้เพิ่มความตึงเครียดแก่<placeName>ภูมิภาคเอเชียเหนือ</placeName>ในช่วงเวลาไม่กี่สัปดาห์ที่ผ่านมานี้ จากการยิงทดสอบมิสไซล์หลายลูก,คำข่มขู่จะโจมตี<placeName>เกาหลีใต้</placeName>และโดยเฉพาะการทดลองนิวเคลียร์ใต้ดินเมื่อวันที่ 25พ.ค. จนถูกสหประชาชาติคว่ำบาตรและล่าสุดมีรายงานว่า<placeName>เกาหลีเหนือ</placeName>ได้เตรียมจะยิงทดสอบมิสไซล์เพิ่มอีก</p>
<p> โฆษกกองกำลังป้องกันชายฝั่งของ<placeName>ญี่ปุ่น</placeName>เผยในวันพฤหัสบดีว่า<placeName>เกาหลีเหนือ</placeName>ได้เตือนให้เรือออกห่างจากน่านน้ำนอก<placeName>เมืองวอนซาน</placeName>ทางฝั่งตะวันออกของประเทศจนถึงสิ้นเดือนนี้<placeName>เกาหลีเหนือ</placeName>เคยยิงมิสไซล์พิสัยใกล้จากฐานปล่อยฝั่งตะวันออกหลายลูกตามติดการทดลองนิวเคลียร์</p>
<p> มีรายงานอีกชิ้นของหนังสือพิมพ์โยมิอุริใน<placeName>ญี่ปุ่น</placeName>วันเดียวกันด้วยว่า<placeName>เกาหลีเหนือ</placeName>อาจเตรียมยิงทดสอบขีปนาวุธแตโปดอง-2 ที่มีพิสัย6,500กม. จากฐานปล่อย<placeName>ดองชางนี</placeName>ฝั่งตะวันตกเฉียงเหนือโดยข้าม<placeName>เกาะญี่ปุ่น</placeName>มุ่งหน้าไปทาง<placeName>รัฐฮาวาย</placeName>ระหว่างวันที่4-8ก.ค.แต่ขีปนาวุธชนิดนี้ยังไม่สามารถโจมตีถึงเกาะใหญ่ของ<placeName>ฮาวาย</placeName>ที่อยู่ในระยะทาง7,200กม</p></body>
</news>
