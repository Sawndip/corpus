<teiHeader>
<fileDesc>
<titleStmt>
  <title>วช.หนุนพลังไฮโดรเจนเต็มสูบ อัดทุน 3 ล้านพัฒนาเทคนิค  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-01 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/01/news_29026920.php?news_id=29026920  </bibl>
</sourceDesc>
</fileDesc>
</teiHeader>
<news>
<headline>วช.หนุนพลังไฮโดรเจนเต็มสูบ อัดทุน 3 ล้านพัฒนาเทคนิค</headline>
<lead>บริษัทผู้ผลิตรถเซลล์เชื้อเพลิงรับทุน 3 ล้านบาทจากสภาวิจัยแห่งชาติ พัฒนาเทคนิคแยกก๊าซไฮโดรเจนจากน้ำ ส่งเป็นพลังงานขับเคลื่อนยานยนต์เซลล์เชื้อเพลิงแห่งอนาคต คาดอีก 5 ปีหากเศรษฐกิจเป็นใจ ผู้ขับขี่ได้ใช้บริการ "ปั๊มก๊าซไฮโดรเจน" คำนวณราคาต่ำกว่าน้ำมันและเชื้อเพลิงก๊าซ</lead>
<neck></neck>
<body><p>นาวาอากาศเอกเจษฎา คีรีรัฐนิคม นักวิจัยบริษัท คลีนฟูเอล เอ็นเนอร์ยี เอ็นเตอร์ไพร้ส์ จำกัด เปิดเผยว่า บริษัทได้รับทุน 3 ล้านบาทจากสำนักงานคณะกรรมการวิจัยแห่งชาติ (วช.) ศึกษาเทคนิคผลิตเชื้อเพลิงไฮโดรเจนเพื่อใช้กับรถพลังงานเซลล์เชื้อเพลิง โดยอาศัยโซลาร์เซลล์เป็นแหล่งพลังงานในการเดินเครื่องจักรผลิต</p>
<p>อุปกรณ์หลักในโครงการวิจัย คือ โซลาร์เซลล์ขนาด 7 กิโลวัตต์ หรือประมาณ 30 แผงที่เป็นผลงานของคน<placeName>ไทย</placeName> และเครื่องแยกสลายน้ำด้วยไฟฟ้า ซึ่งสั่งผลิตพิเศษจาก<placeName>จีน</placeName>ในราคาประมาณ 7 แสนบาท โดยเน้นออกแบบเมมเบรนพิเศษ เน้นป้องกันการปนเปื้อนระหว่างออกซิเจนกับไฮโดรเจน ซึ่งอาจเกิดการระเบิดได้</p>
<p>หลักการทำงานขั้นแรกนำเซลล์แสงอาทิตย์มาผลิต ไฟฟ้า เพื่อใช้เดินเครื่องแยกสลายน้ำให้เป็นไฮโดรเจนและออกซิเจน ออกซิเจนจะออกสู่อากาศ ส่วนไฮโดรเจนจะส่งเข้าอุปกรณ์เพื่อทำให้บริสุทธิ์ และผ่านเข้าไปในเซลล์เชื้อเพลิงที่ทำด้วยแกรไฟต์และมีทองคำขาวเป็นตัวเร่ง ปฏิกิริยา ไฮโดรเจนจะแตกตัวให้อิเล็กตรอน ทำให้เกิดกระแสไฟฟ้าส่งไปยังมอเตอร์เพื่อขับเคลื่อนรถยนต์</p>
<p>“เชื้อเพลิงไฮโดรเจน 1 กิโลกรัม จะทำให้รถวิ่งได้ประมาณ 100 กิโลเมตร คิดเป็นราคากิโลเมตรละ 2 บาทเท่านั้น ความคุ้มค่าที่เกิดขึ้นคือ ลดใช้พลังงานฟอสซิลและลดปล่อยมลพิษแบบยั่งยืน”นักวิจัย กล่าวและว่า โครงการวิจัยจะแล้วเสร็จราวเดือน ก.พ. 2553</p>
<p>นักวิจัยเชื่อว่า ไฮโดรเจนที่ผลิตได้เองต้นทุนจะประมาณ 200 กว่าบาทต่อกิโลกรัม สูสีกับราคาไฮโดรเจนในตลาด<placeName>โลก</placeName> ความคุ้มค่าของการใช้ระบบผลิตฝีมือคน<placeName>ไทย</placeName>ในอนาคต จะลดการสูญเสียเงินซื้อน้ำมันต่างชาติ ใช้เพียงพลังงานแสงอาทิตย์และน้ำกลั่นในการผลิตเชื้อเพลิงเท่านั้น</p>
<p>โครงการผลิตไฮโดรเจนเพื่อใช้กับรถพลังงานเซลล์ เชื้อเพลิงชนิดเมมเบรนแลกเปลี่ยนโปรตอน (PEMFC) อาศัยไฮโดรเจนเป็นแหล่งผลิตกระแสไฟฟ้า เป้าหมายเพื่อออกแบบระบบผลิตไฮโดรเจนขนาด 500 ลิตรต่อชั่วโมงให้ได้ใน 1 ปี สำหรับใช้เป็นเชื้อเพลิงต้นแบบของยานยนต์เซลล์เชื้อเพลิงแห่งอนาคต ขณะที่โครงการวิจัยสามารถต่อยอดเป็นสถานีเติมก๊าซไฮโดรเจน โดยจะนำผลงานเสนอต่อคณะกรรมาธิการวิทยาศาสตร์ วุฒิสภา เป็นผู้ส่งเสริมการนำไปใช้ต่อไป</p>
<p>"หากเศรษฐกิจดี อีก 5-6 ปีน่าจะได้เห็นปั๊มไฮโดรเจนที่ให้บริการจริง พอดีกับที่ช่วงเวลานั้นรถเซลล์เชื้อเพลิงน่าจะออกวิ่งบนท้องถนนกันบ้างแล้ว"</p>
<p>ปัจจุบัน<placeName>ประเทศไทย</placeName>มีก๊าซไฮโดรเจนประมาณ 2 แสนตันต่อวัน ที่เป็นผลพลอยได้จากกระบวนการผลิตในโรงงานอุตสาหกรรม 2 ประเภท คือ โรงงานผลิตโอเลฟินและโรงงานผลิตโซดาไฟ-คลอรีน สามารถแปรรูปเป็นเชื้อเพลิงป้อนรถเซลล์เชื้อเพลิงได้อย่างน้อย 3 แสนคันต่อวันในอนาคต</p>
<p>ส่วนรถพลังงานเซลล์เชื้อเพลิงที่เป็นผลงานของ บริษัท โดยการสนับสนุนทุนวิจัยจากสำนักงานคณะกรรมการวิจัยแห่งชาติ ทั้งขนาด 1, 10 และ 11 กิโลวัตต์ ยังไม่สามารถออกมาวิ่งบนท้องถนน เนื่องจากขาดภาคเอกชนที่สนใจนำไปต่อยอดเชิงพาณิชย์ จากปัญหาต้นทุนการผลิตระยะแรกที่ค่อนข้างสูง อีกทั้งกฎหมายจราจรจำกัดให้ รถยนต์ขนาดเล็กที่วิ่งบนท้องถนนได้ จะต้องเป็นรถที่มีมอเตอร์ขนาด 16 กิโลวัตต์ขึ้นไปเท่านั้น</p></body>
</news>
