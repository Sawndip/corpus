<teiHeader>
<fileDesc>
<titleStmt>
  <title>ชินคอร์ปแนะสรุป"ไทยคม"เร็ว ธุรกิจเดินหน้านำรายได้เข้ารัฐ  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-24 08:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090624/53954/%e0%b8%8a%e0%b8%b4%e0%b8%99%e0%b8%84%e0%b8%ad%e0%b8%a3%e0%b9%8c%e0%b8%9b%e0%b9%81%e0%b8%99%e0%b8%b0%e0%b8%aa%e0%b8%a3%e0%b8%b8%e0%b8%9b%e0%b9%84%e0%b8%97%e0%b8%a2%e0%b8%84%e0%b8%a1%e0%b9%80%e0%b8%a3%e0%b9%87%e0%b8%a7-%e0%b8%98%e0%b8%b8%e0%b8%a3%e0%b8%81%e0%b8%b4%e0%b8%88%e0%b9%80%e0%b8%94%e0%b8%b4%e0%b8%99%e0%b8%ab%e0%b8%99%e0%b9%89%e0%b8%b2%e0%b8%99%e0%b8%b3%e0%b8%a3%e0%b8%b2%e0%b8%a2%e0%b9%84%e0%b8%94%e0%b9%89%e0%b9%80%e0%b8%82%e0%b9%89%e0%b8%b2%e0%b8%a3%e0%b8%b1%e0%b8%90.html  </bibl>
</sourceDesc>
</fileDesc>
</teiHeader>
<news>
<headline>ชินคอร์ปแนะสรุป"ไทยคม"เร็ว ธุรกิจเดินหน้านำรายได้เข้ารัฐ</headline>
<lead>"สมประสงค์" ย้ำกรณีดาวเทียมไทยคมไม่มีสิ่งใดต้องเคลียร์รัฐ ชี้ทำทุกอย่างถูกต้อง ยังไม่มีกำหนดหารือกระทรวงไอซีทีเพิ่มเติม</lead>
<neck></neck>
<body><p>นายสมประสงค์ บุญยะชัย ประธานกรรมการบริหาร บมจ.ชิน คอร์ปอเรชั่น กล่าวว่า ขณะนี้อยู่ในขั้นตอนพิจารณารายละเอียดเรื่องดาวเทียมไทยคม โดยยังไม่ได้เข้าไปหารือใดๆ เพิ่มเติมกับกระทรวงเทคโนโลยีสารสนเทศและการสื่อสาร (ไอซีที) เจ้าของสัมปทานดาวเทียมไทยคมอีก หลังจากนายอารักษ์ ชลธรานนท์ กรรมการผู้จัดการ บมจ.ไทยคม ได้เข้าไปหารือการขอลดส่วนแบ่งรายได้ลงจากเดิม</p>
<p>ทั้ง นี้ หลักการที่บริษัทคาดหวังว่าจะสรุปได้กับกระทรวงไอซีที คือสามารถดำเนินธุรกิจแข่งขันกับประเทศอื่นได้ เพื่อให้สามารถนำรายได้กลับคืนมาเป็นส่วนแบ่งคืนกลับให้กระทรวงไอซีที และประเทศชาติได้รับประโยชน์</p>
<p>ส่วนกรณีที่นักกฎหมายโทรคมนาคมเห็น ว่าควรเปิดเสรีกิจการดาวเทียมใน<placeName>ไทย</placeName>นั้น เขามองว่าขณะนี้กิจการดาวเทียมได้เปิดให้แข่งขันเสรีอยู่แล้วทั้งในประเทศ และต่างประเทศ ซึ่งสามารถดูฟุตพรินต์ การให้บริการดาวเทียมได้ว่าครอบคลุมหลากหลายประเทศ และแข่งขันกันอยู่แล้ว</p>
<p>ขณะ ที่การถูกทักท้วงว่าดาวเทียมเรื่องเป็นกิจการที่เกี่ยวกับความมั่นคง และมีเจ้าของทั้งสิทธิการบริหารอยู่ในอำนาจของต่างชาตินั้น เขามองว่าเป็นเรื่องเข้าใจผิดของผู้ที่กล่าวเช่นนี้ เพราะมีระบบป้องกัน ตลอดจนเก็บรักษาข้อมูลไม่ให้รั่วไหลได้อย่างมีประสิทธิภาพ ยกตัวอย่างเช่นหากจะถ่ายทอดรายการทีวี ถ้าไม่ได้ซื้อสิทธิก็ไม่สามารถเข้าดูรายการนั้นๆ ได้</p>
<p>“เราคงไม่ทะเลาะกับใคร รวมถึงภาครัฐด้วย สำหรับบริษัท ไม่มีสิ่งใดต้องเคลียร์ เพราะไม่มีอะไรที่บริษัททำให้เสียหาย”</p>
<p>เขา ยังกล่าวถึงปัญหาเศรษฐกิจ สังคมไทยขณะนี้ว่า จะต้องร่วมมือกัน หรือสามัคคีเพื่อผ่าวิกฤตที่เกิดขึ้นและมีผลกระทบต่อทุกคนได้ ซึ่งชิน คอร์ป. สนับสนุนแนวคิดปรัชญาของคน<placeName>ไทย</placeName>ที่แฝงอยู่ในวรรณกรรม<placeName>ไทย</placeName>หลายเรื่อง</p>
<p>ดังนั้นบอร์ด ชิน คอร์ป. เห็นตรงกันที่จะส่งเสริมให้สังคม<placeName>ไทย</placeName>สามัคคีกัน จึงกำหนดหัวข้อการแข่งขันในโครงการ</p>
<p>“จินตนาการ สืบสานวรรณกรรมไทยปีที่ 3” ชิงถ้วยพระราชทานสมเด็จพระเทพรัตนราชสุดาฯ สยามบรมราชกุมารี ด้วยแนวคิด “ความมีน้ำใจ การแบ่งปัน ความสามัคคี” พร้อมทุนการศึกษารวมมูลค่า 1.34 ล้านบาท และผลงานส่วนหนึ่งจะคัดเลือกไปจัดทำดวงตราไปรษณียากร ปี 2553 เยาวชนที่สนใจส่งผลงานได้ตั้งแต่วันนี้ - 5 ส.ค.นี้ ข้อมูลเพิ่มเติมดู www.shincorp.com</p>
<p>"ประเทศ ไทยขณะนี้มีวิกฤตจากภายนอกเกิดขึ้น และในประวัติศาสตร์ชาติไทย ประเทศจะผ่านปัญหาอุปสรรคได้ต้องร่วมสามัคคี รวมถึงควรมีความเพียรทุกสถานการณ์ เมื่อนำมาเป็นหัวข้อจัดประกวดจะทำให้เยาวชนไทยได้อ่านวรรณกรรมไทย วิเคราะห์ พร้อมนำมาถ่ายทอดตามการตีความในเชิงสร้างสรรค์สู่สังคม มากกว่า 2 ปีแรกที่ไม่ได้กำหนดหัวข้อเป็นแนวคิด ผลงานจึงออกมาเป็นเชิงตัวละครในวรรณกรรมไทยทั่วๆ ไป"</p></body>
</news>
