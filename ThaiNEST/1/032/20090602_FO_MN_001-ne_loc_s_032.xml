<teiHeader>
<fileDesc>
<titleStmt>
  <title>กลุ่มคนร้ายลักพาตัวนร.-ครูกว่า300คนในปากีสถาน  </title>
  <author>เอเจนซี, เอเอฟพี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-06-02 01:32:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000061572  </bibl>
</sourceDesc>
</fileDesc>
</teiHeader>
<news>
<headline>กลุ่มคนร้ายลักพาตัวนร.-ครูกว่า300คนใน<placeName>ปากีสถาน</placeName></headline>
<lead>กลุ่มนักรบตอลิบานทางภาคตะวันตกเฉียงเหนือของ<placeName>ปากีสถาน</placeName>เมื่อวันจันทร์ (1) ปฏิบัติการลักพาตัวนักเรียน 300 คน รวมถึงครูและผู้เกี่ยวข้อง ณ วิทยาลัยแแห่งหนึ่งซึ่งดำเนินการโดยทหาร ขณะที่พวกเขากำลังเดินทางด้วยรถมินิบัส ตำรวจเผย</lead>
<neck></neck>
<body><p>เหตุลักพาตัวมีขึ้นในช่วงเวลาที่ทหาร<placeName>ปากีสถาน</placeName>กำลังรุกคืบไล่ต้อนแหล่งกบดานของนักรบตอลิบานอย่างหนัก ในบริเวณ<placeName>หุบเขาสวาท</placeName> ทางตะวันตกเฉียงเหนือของประเทศ</p>
<p> นักรบตอลิบานที่พกระเบิดมือบังคับขบวนรถของนักเรียนให้จอดกลางคันขณะที่กำลังเดินทางจากพื้นที่ชนเผ่าเชื้อสายปาชตุน ใน<placeName>แคว้นนอร์ธวาซีริสถาน</placeName> ตามชานแดนอัฟกัน เพื่อไปยัง<placeName>เมืองบันนู</placeName> ทางตะวันตกเฉียงเหนือของประเทศ</p>
<p> “คนขับรายหนึ่งสามารถหนีไปได้และนักเรียนได้แจ้งมายังเราว่าเพื่อนนักเรียนขอพวกเขาถูกกลุ่มตอลิบานลักพาตัว” ราซัก คาน ตำรวจรายหนึ่งในพื้นที่เกิดเหตุกล่าว</p>
<p> “นักเรียนแจ้งกับเราว่านักรบตอลิบานถือระเบิดมือขึ้นไปบนรถบัสแต่ละคันและนำพวกเขาออกไป เราไม่รู้ว่าพวกเขาไปที่ไหน” เขากล่าว</p>
<p> มีร์ซา โมฮัมหมัด จีฮาดี ที่ปรึกษานายกรัฐมนตรีในพื้นที่ชนเผ่า กล่าวว่าเจ้าหน้าที่กำลังพยายามช่วยเหลือนักเรียนเหล่านั้นออกมา “เราหวังว่าพวกเขาจะได้รับการปล่อยตัวจากกลุ่มก่อการร้ายเร็วๆ นี้” เขาบอกกับรอยเตอร์</p>
<p> อย่างไรก็ตาม เจ้าหน้าที่ระดับอาวุโสของ<placeName>แคว้นนอร์ธเวสต์ฟรอนเทียร์</placeName> บอกกับเอเอฟพีว่า “เราได้รับรายงานการสูญหายของเด็กๆ แต่ไม่สามารถยืนยันได้ในตอนนี้ว่าเป็นการลักพาตัว” ขณะที่รัฐบาลระบุว่าพวกเขากำลังตรวจสอบข่าวอยู่</p>
<p> ทั้งนี้ มีกลุ่มหัวรุนแรงที่เชื่อมโยงกับตอลิบานและอัลกออิดะห์ ตั้งฐานอยู่ใน<placeName>นอร์ธวาซีริสถาน</placeName>จำนวนมาก</p></body>
</news>
