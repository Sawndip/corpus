<teiHeader>
<fileDesc>
<titleStmt>
  <title>เผยหม่องเชิญ เลขาUNเยือน ต้นเดือนหน้า  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/190609/6456  </bibl>
</sourceDesc>
</fileDesc>
</teiHeader>
<news>
<headline>เผยหม่องเชิญ เลขาUNเยือน ต้นเดือนหน้า</headline>
<lead>นักการทูตตะวันตกเผยรัฐบาลทหาร<placeName>พม่า</placeName>ได้เชิญให้นายบัน   กีมูน  เลขาธิการสหประชาชาติ   (ยูเอ็น)  เดินทางเยือน<placeName>พม่า</placeName>ในช่วงต้นเดือนหน้า  แต่ยังไม่แน่ชัดว่านายบันจะตอบรับคำเชิญหรือไม่</lead>
<neck></neck>
<body><p>แหล่งข่าวนักการทูตที่ไม่เปิดเผยนามระบุว่า เลขาฯยูเอ็นกำลังเป็นห่วงว่าหากตอบรับคำเชิญก็อาจหลงกลรัฐบาลทหาร<placeName>พม่า</placeName>"ท่านไม่ต้องการให้ทางการพม่าใช้การเดินทางเยือนของท่านเป็นการยืนยันความชอบธรรมในการดำเนินคดีละเมิดกฎการกักบริเวณต่อนางอองซานซูจี"</p>
<p> มิเชลมอนทาสโฆษกของนายบันเปิดเผยว่าขณะนี้ยังไม่มีการตัดสินใจในขั้นสุดท้ายว่านายบันจะเดินทางเยือน<placeName>พม่า</placeName>หรือไม่ขณะเดียวกันก่อนหน้านี้เลขาฯยูเอ็นเคยให้สัมภาษณ์ว่ากำลังตัดสินใจว่าจะเดินทางไปพม่าเร็วๆนี้หรือไม่เพื่อเกลี้ยกล่อมให้รัฐบาลทหาร<placeName>พม่า</placeName>ปล่อยตัวนางซูจีรวมถึงนักโทษการเมืองทั้งหมด</p>
<p> เมื่อวันอังคารนายบันและนายอิบราฮิมกัมบารีทูตพิเศษประจำ<placeName>พม่า</placeName>ได้รับคำร้องเป็นลายลักษณ์อักษรลงนามโดยประชาชนทั่ว<placeName>โลก</placeName>กว่า670,000คนเรียกร้องให้ยูเอ็นกดดัน<placeName>พม่า</placeName>ปล่อยนักโทษการเมืองกว่า2,000คนรวมถึงนางซูจีเป็นอิสระ </p>
<p> ความเคลื่อนไหวอีกด้านใน<placeName>พม่า</placeName> พลจัตวาจ่อ หนี่ผู้บัญชาการสหภาพแห่งชาติกะเหรี่ยงหรือเคเอ็นยูเปิดเผยทางโทรศัพท์กับสำนักข่าวรอยเตอร์เมื่อวันพฤหัสบดีว่ากลุ่มจะละทิ้งฐานที่มั่นทางตะวันออกแถบพรมแดนติดกับ<placeName>ไทย</placeName>ในเร็วๆนี้หลังสู้รบกับกองทัพรัฐบาลและกะเหรี่ยงกลุ่มอื่นๆ อย่างรุนแรงตลอดหลายสัปดาห์ที่ผ่านมาเพื่อปรับยุทธวิธีการรบเป็นแบบกองโจรแทนที่จะต้องสูญเสียกำลังไปกับการป้องกันรักษาฐานที่มั่น</p></body>
</news>
