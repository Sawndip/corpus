<teiHeader>
<fileDesc>
<titleStmt>
  <title>มะกันชี้โสมแดงจะแพ้แม้อาจโจมตีทำโสมขาว'ยับ'  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-07-14 19:23:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000079568  </bibl>
</sourceDesc>
</fileDesc>
</teiHeader>
<news>
<headline>มะกันชี้โสมแดงจะแพ้แม้อาจโจมตีทำโสมขาว'ยับ'</headline>
<lead>นายทหารอาวุโสของ<placeName>สหรัฐฯ</placeName> ระบุในวันอังคาร (14) ว่า หาก<placeName>เกาหลีเหนือ</placeName>โจมตี<placeName>เกาหลีใต้</placeName> จะใช้วิธีจู่โจมแบบสายฟ้าแลบ และ "สร้างความเสียหายอย่างหนักหน่วงยิ่ง" แต่ในที่สุดจะเป็นฝ่ายพ่ายแพ้</lead>
<neck></neck>
<body><p>พล.ต.จอห์นนี เอ. ไวดา ผู้กำลังจะพ้นตำแหน่งรองเสนาธิการของกองกำลังทหาร<placeName>สหรัฐฯ</placeName>ประจำ<placeName>เกาหลีใต้</placeName> ยังพูดอีกว่า การโจมตีดังกล่าวมีแนวโน้มเกิดขึ้นได้ยากเพราะจะเป็นการยุติระบอบการปกครองของคิมจองอิลไปด้วย</p>
<p>อย่างไรก็ตาม ไวดาระบุว่าขณะนี้กำลังทหารของ<placeName>เกาหลีเหนือ</placeName>มากกว่าสองในสามได้ตรึงกำลังอยู่บริเวณชายแดนติดกับเ<placeName>กาหลีใต้</placeName>ในรัศมี 90 กิโลเมตร</p>
<p>"พวกเขาสามารถเข้าโจมตี ถ้าพวกเขามุ่งมาตรปรารถนาเหลือเกิน โดยแทบไม่สามารถสังเกตเห็นอะไรเลย" ไวดาบอกกับพลเรือนกลุ่มหนึ่งที่เดินทางแวะชมเขตปลอดทหารบริเวณชายแดน </p>
<p>ขณะนี้<placeName>สหรัฐฯ</placeName> ได้จัดกำลังทหาร 28,500 นายเข้าประจำการสนับสนุน<placeName>เกาหลีใต้</placeName>เพื่อตอบโต้<placeName>เกาหลีเหนือ</placeName> โดย<placeName>เกาหลีใต้</placeName>มีทหารประจำการอยู่ 655,000 นาย</p>
<p>"เราประเมินว่า จากการที่เกาหลีเหนือประสบความล้มเหลวในทางเศรษฐกิจและถูกจำกัดความช่วยเหลือจากพันธมิตรเก่าอย่างรัสเซียและจีน พวกเขาจึงไม่อาจเปิดฉากโจมตีครั้งใหญ่ได้แบบเดียวกับที่เคยเกิดขึ้นในสงครามเกาหลีครั้งแรก" สำนักข่าวยอนฮัปรายงานความเห็นดังกล่าวของไวดา ซึ่งได้รับการยืนยันจากโฆษกกองทัพ<placeName>สหรัฐฯ</placeName>ด้วยเช่นกัน</p>
<p>ไวดาระบุด้วยว่า<placeName>เกาหลีเหนือ</placeName>จัดเป็นประเทศที่มีกำลังทหารขนาดใหญ่เป็นอันดับสี่ของ<placeName>โลก</placeName> โดยมีกองกำลังทหารรบพิเศษและหน่วยปืนใหญ่ที่มีขนาดใหญ่ที่สุด</p>
<p>"การโจมตีของเกาหลีเหนือ ไม่ว่าจะจำกัดวงแค่ไหนก็ตาม จะต้องสร้างความเสียหายอย่างหนักหน่วงยิ่งต่อเกาหลีใต้แน่นอน" ไวดากล่าวและพูดถึงผู้นำของ<placeName>เกาหลีเหนือ</placeName>ว่า "เป็นคนป่วยที่อ่อนแอมาก"</p>
<p>"ถ้าหากเขา (คิมจองอิล) คำนวณผิดและโจมตีเกาหลีใต้จริงๆ ทั้งตัวเขาและระบอบการปกครองของเขาก็จะพังด้วย" ไวดาบอก แต่เขาคิดว่าการบุกจู่โจม "คงมีแนวโน้มเป็นไปได้ยาก เพราะคนๆ นี้ยังอยากมีชีวิตอยู่"</p></body>
</news>
