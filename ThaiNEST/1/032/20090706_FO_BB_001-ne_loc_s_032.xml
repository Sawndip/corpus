<teiHeader>
<fileDesc>
<titleStmt>
  <title>อิหร่านนัดถก"โอบามา"ต่อหน้าสื่อ  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-06 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/06/news_29056456.php?news_id=29056456  </bibl>
</sourceDesc>
</fileDesc>
</teiHeader>
<news>
<headline><placeName>อิหร่าน</placeName>นัดถก"โอบามา"ต่อหน้าสื่อ</headline>
<lead><placeName>เตหะราน</placeName> - อาห์มาดิเนจัด เผยอยากนัดเจรจากับผู้นำ<placeName>สหรัฐ</placeName> ต่อหน้าสื่อต่างชาติ ชี้ว่าการที่โอบามาออกมาวิพากษ์<placeName>อิหร่าน</placeName> โดยไม่คำนึงถึงธรรมเนียมและมารยาท ไม่ใช่วิธีการเจรจาที่ถูกต้อง</lead>
<neck></neck>
<body><p>สติวเดน นิวส์ เอเจนซี สำนักข่าวกึ่งทางการของ<placeName>อิหร่าน</placeName> รายงานอ้างคำกล่าวของนายมาห์มูด อาห์มาดิเนจัด ประธานาธิบดี<placeName>อิหร่าน</placeName> ในที่ประชุมคณบดีคณะแพทยศาสตร์ เมื่อวันเสาร์ที่ผ่านมา (4 ก.ค.) ว่า <placeName>อิหร่าน</placeName> จะเดินหน้ากิจกรรมทางการทูตรอบใหม่เร็วๆ นี้ พร้อมกับแสดงท่าทีใหม่ที่มั่นคงของรัฐบาล<placeName>อิหร่าน</placeName> พร้อมระบุว่า เขาจะเดินทางไปยังสหประชาชาติ (ยูเอ็น) และจะเชื้อเชิญนายบารัก โอบามา ประธานาธิบดี<placeName>สหรัฐ</placeName> ให้มาร่วมหารือกันในหัวข้อต่างๆ ต่อหน้าสื่อต่างประเทศ ไม่ใช่นั่งคุยกันเพียง 2 คนในห้องส่วนตัว</p>
<p>รายงานข่าว ระบุว่า รัฐบาลภายใต้การนำของนายโอบามา ต้องการเจรจากับ<placeName>อิหร่าน</placeName> แต่ก็ออกมาโจมตีรัฐบาล<placeName>อิหร่าน</placeName> เรื่องการรับมือกับเหตุการณ์ความไม่สงบ หลังจากชนะการเลือกตั้งประธานาธิบดี โดยผู้นำ<placeName>สหรัฐ</placeName> กล่าวเมื่อสัปดาห์ที่แล้ว ว่า รัฐบาล<placeName>อิหร่าน</placeName>ต้องอธิบายเหตุผลเพื่อแสดงความบริสุทธิ์ของตัวเอง ไม่ใช่สำหรับ<placeName>สหรัฐ</placeName> แต่เพื่อทัศนคติของประชาชน<placeName>อิหร่าน</placeName>เอง</p>
<p>"ชาวอิหร่านจำนวนมาก มองว่า การเลือกตั้งครั้งนี้ ไม่ถูกต้องตามกฎหมาย ซึ่งเวลานี้ ยังไม่สายเกินไปสำหรับรัฐบาลอิหร่าน ที่จะยอมรับว่า ยังมีวิถีทางสันติภาพ ที่จะนำไปสู่เสถียรภาพและความเจริญรุ่งเรือง" นายโอบามา กล่าว ขณะที่นายอาห์มาดิเนจัด ระบุว่า ต้องการให้ทุกฝ่าย เลิกยุ่งกับกิจการภายในของ<placeName>อิหร่าน</placeName></p>
<p>เจ้าหน้าที่<placeName>อิหร่าน</placeName> รวมถึงนายอาห์มาดิเนจัด อ้างว่า ประเทศต่างๆ เช่น <placeName>สหรัฐ</placeName> และ<placeName>อังกฤษ</placeName> เข้ามายุ่งวุ่นวายในกิจการของ<placeName>อิหร่าน</placeName> โดยผู้นำ<placeName>อิหร่าน</placeName> ระบุเมื่อสัปดาห์ที่แล้วว่า รู้สึกประหลาดใจกับการก้าวก่ายนี้ และเตือนให้นานาชาติระวังผลกระทบ หากยังคงก้าวก่ายกิจการของ<placeName>อิหร่าน</placeName>ต่อไป</p>
<p>"ทำไมนายโอบามาต้องเข้ามาแทรกแซง และแสดงความเห็นอย่างรุนแรง โดยไม่คำนึงถึงธรรมเนียมและมารยาท สหรัฐพูดเสมอว่าต้องการเจรจากับอิหร่าน ซึ่งอิหร่านก็พร้อม และการออกมากล่าวเช่นนี้ เป็นวิธีที่ถูกต้องแล้วหรือ สำหรับการจัดการเจรจา" นายอาห์มาดิเนจัด กล่าว </p>
<p>ขณะเดียวกัน สื่อ<placeName>อิหร่าน</placeName> รายงานว่า นายอาลี อัคบาร์ ฮาเชมี รัฟซันจานี อดีตประธานาธิบดี<placeName>อิหร่าน</placeName> ที่สนับสนุนนายมีร์ ฮอสเซน มูซาวี ผู้นำฝ่ายค้าน ได้เดินทางไปเยี่ยมสมาชิกครอบครัวของผู้ที่ถูกจับกุมตัว จากเหตุจลาจลหลังการเลือกตั้ง เช่นเดียวกับ นายเมห์ดี คาร์รูบี หนึ่งในตัวแทนลงชิงตำแหน่งประธานาธิบดีจากพรรคฝ่ายค้าน ที่เข้าเยี่ยมครอบครัวผู้ถูกจับกุมเช่นกัน </p>
<p>ด้าน นายอับโดซาหมัด คอร์รัมซี ทนายความประจำตัวของหนึ่งในเจ้าหน้าที่ชาว<placeName>อิหร่าน</placeName>ประจำ<placeName>สถานทูตอังกฤษ</placeName> เปิดเผยว่า การที่<placeName>อิหร่าน</placeName>ตั้งข้อหาบ่อนทำลายความมั่นคงของชาติ ซึ่งเป็นข้อหาที่ร้ายแรง กับ นายฮุซเซน รัสซัม นักวิเคราะห์ทางการเมืองประจำสถานทูต เป็นสัญญาณความตึงเครียดล่าสุดระหว่าง<placeName>อิหร่าน</placeName>และชาติตะวันตก</p></body>
</news>
