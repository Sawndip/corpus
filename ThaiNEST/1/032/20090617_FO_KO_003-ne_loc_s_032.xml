<teiHeader>
<fileDesc>
<titleStmt>
  <title>ทั่วโลกยื่นคำร้องให้พม่าปล่อยนักโทษการเมือง-ซูจี  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090617/17347/%e0%b8%97%e0%b8%b1%e0%b9%88%e0%b8%a7%e0%b9%82%e0%b8%a5%e0%b8%81%e0%b8%a2%e0%b8%b7%e0%b9%88%e0%b8%99%e0%b8%84%e0%b8%b3%e0%b8%a3%e0%b9%89%e0%b8%ad%e0%b8%87%e0%b9%83%e0%b8%ab%e0%b9%89%e0%b8%9e%e0%b8%a1%e0%b9%88%e0%b8%b2%e0%b8%9b%e0%b8%a5%e0%b9%88%e0%b8%ad%e0%b8%a2%e0%b8%99%e0%b8%b1%e0%b8%81%e0%b9%82%e0%b8%97%e0%b8%a9%e0%b8%81%e0%b8%b2%e0%b8%a3%e0%b9%80%e0%b8%a1%e0%b8%b7%e0%b8%ad%e0%b8%87%e0%b8%8b%e0%b8%b9%e0%b8%88%e0%b8%b5.html  </bibl>
</sourceDesc>
</fileDesc>
</teiHeader>
<news>
<headline>ทั่ว<placeName>โลก</placeName>ยื่นคำร้องให้พม่าปล่อยนักโทษการเมือง-ซูจี</headline>
<lead>คนมากกว่า 680,000 คนจากทั่ว<placeName>โลก</placeName> ลงนามในคำร้องให้<placeName>พม่า</placeName>ปล่อยนักโทษการเมืองทั้งหมด รวมทั้งนางออง ซาน ซูจี</lead>
<neck></neck>
<body><p>(17มิ.ย.) คณะผู้แทนซึ่งประกอบด้วยอดีตนักโทษการเมืองและนักเคลื่อนไหวด้านสิทธิมนุษยชนเปิดแถลงข่าวเมื่อวันอังคาร ที่<placeName>นครนิวยอร์ค</placeName>ของ<placeName>สหรัฐฯ</placeName> เพื่อแจ้งว่า พวกตนได้นำหนังสือร้องเรียนที่มีผู้ลงนามเกือบ 680,000 คนจาก 220 ประเทศและดินแดนทั่ว<placeName>โลก</placeName> เข้ายื่นให้กับนายอิบราฮิม กัมบารี ฑูตพิเศษประจำ<placeName>พม่า</placeName> ของนายบัน คี มูน เลขาธิการสหประชาชาติ เมื่อวันจันทร์เพื่อกระตุ้นให้นายบันให้ความสำคัญอันดับแรกแบบส่วนตัว แก่ประเด็นการช่วยให้รัฐบาลทหาร<placeName>พม่า</placeName>ยอมปล่อยตัวนักโทษการเมืองมากกว่า 2100 คนใน<placeName>พม่า</placeName> รวมทั้งนางออง ซาน ซูจี ผู้นำเรียกร้องประชาธิปไตย และให้คณะมนตรีความมั่นคงฯ จัดตั้งคณะกรรมการตรวจสอบข้อกล่าวหาเรื่องการก่ออาชญากรรมต่างๆของบรรดานายพล<placeName>พม่าพม่า</placeName></p>
<p> มิเชลล์ มอนตาส โฆษกสหประชาชาติกล่าวว่า นายกัมบารีกำลังจะนำหนังสือร้องเรียนฉบับนี้ ส่งต่อไปให้นายบันผู้ซึ่งได้ออกมาเรียกร้องก่อนหน้านี้ให้<placeName>พม่า</placeName>ปล่อยตัวนางซูจีและนักโทษการเมืองทั้งหมด ขณะที่ขิ่น โอห์มาร์ผู้พำนักอยู่ที่<placeName>ไทย</placeName>ตั้งแต่ปี 2531 หลังมีส่วนร่วมในการลุกฮือขึ้นต่อต้านรัฐบาลทหาร<placeName>พม่า</placeName> และปัจจุบันดำรงตำแหน่งเป็นหัวหน้าฝ่ายกิจการต่างประเทศของ กลุ่มเคลื่อนไหว"ฟอรัม ฟอร์ เดโมเครซี่ อิน เบอร์ม่า" กล่าวว่าการยืนหนังสือฉบับนี้ให้สหประชาชาติ นับเป็นก้าวใหญ่ในการเรียกร้องให้ปล่อยตัวนักโทษการเมือง<placeName>พม่า</placeName> และว่าคณะผู้แทนมีความประสงค์จะได้เข้าพบนายบันด้วย</p>
<p> โอห์มาร์กล่าวว่า ได้เริ่มการล่ารายชื่อเมื่อเดือนมีนาคม โดยเก็บรวบรวมลายเซ็นต์ภายในช่วงเวลา10 สัปดาห์ทั้งทางออนไลน์และจากศูนย์ผู้อพยพใน<placeName>พม่า</placeName>เอง ซึ่งมีคนร่วมลงชื่อเรียกร้อง 40,000คน แม้ทราบว่าพวกเขามีความเสี่ยงที่จะถูกจับกุมตัว ขณะที่"ริคเคน ปาเทน" ผู้บริหารของ AVAAZ ชุมชนออนไลน์ทั่ว<placeName>โลก</placeName>ที่ดำเนินการในเรื่องสำคัญๆ บอกว่า ยังเปิดรับผู้ต้องการจะลงนามเพิ่มเติม จนกว่านางซูจีกับนักโทษการเมืองคนอื่นๆจะได้รับอิสรภาพ</p></body>
</news>
