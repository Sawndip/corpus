<teiHeader>
<fileDesc>
<titleStmt>
  <title>รมว.ไอซีที ปลื้มความสำเร็จ งาน MICT สร้างคน สร้างชาติ ประชาชนคับคั่ง  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206120184&tb=N255206  </bibl>
</sourceDesc>
</fileDesc>
</teiHeader>
<news>
<headline>รมว.ไอซีที ปลื้มความสำเร็จ งาน MICT สร้างคน สร้างชาติ ประชาชนคับคั่ง</headline>
<lead>รัฐมนตรีว่าการกระทรวงเทคโนโลยี สารสนเทศและการสื่อสาร ปลื้ม งานเอ็มไอซีที สร้างคน สร้างชาติ ที่<placeName>จ.นครราชสีมา</placeName> ประสบความสำเร็จผ่านมา 2 วัน ประชาชนสนใจเข้าร่วมงานแน่นขนัดทั้งวัน</lead>
<neck></neck>
<body><p>ร้อยตรีหญิงระนองรักษ์ สุวรรณฉวี รัฐมนตรีว่าการกระทรวงเทคโนโลยีสารสนเทศและการสื่อสาร หรือไอซีที กล่าวว่า งานเอ็มไอซีที สร้างคน สร้างชาติ ที่จัดขึ้นที่ <placeName>จ.นครราชสีมา</placeName> เป็นวันที่ 2 ประสบความสำเร็จเป็นอย่างมาก เนื่องจากประชาชนให้ความสนใจเข้าร่วมชมการจัดแสดงเทคโนโลยีสารสนเทศและการ สื่อสารของหน่วยงานภายใต้สังกัดกระทรวงไอซีที อย่างแน่นขนัดตลอดทั้งวัน โดยประชาชนส่วนใหญ่ที่เดินทางงานดังกล่าวจะเป็นชาว<placeName>จ.นครราชสีมา</placeName> ส่วนเหตุผลที่กระทรวงไอซีที เลือก<placeName>จ.นครราชสีมา</placeName> เป็นจังหวัดแรกในการจัดงานระดับภูมิภาค เนื่องจาก เป็นจังหวัดที่มีขนาดใหญ่มีความพร้อมในด้านพื้นที่ การคมนาคมสะดวก และเป็นประตูสู่ภาคอีสานทำให้ง่ายในการเผยแพร่ประชาชนสัมพันธ์การจัดงานแก่ ประชาชน</p>
<p>นอกจากนี้ รัฐมนตรีว่าการกระทรวงไอซีที กล่าวด้วยว่า ขณะนี้มีการติดต่อจาก<placeName>จ.อุบลราชธานี</placeName> <placeName>จ.หนองคาย</placeName>และอีกหลายจังหวัด ให้กระทรวงไอซีทีไปจัดงาน เอ็มไอซีที สร้างคน สร้างชาติ ที่จังหวัดดังกล่าวบ้าง เพื่อให้ประชาชนในพื้นที่แต่ละจังหวัดได้มีโอกาสในการเข้าถึงและเรียนรู้ เทคโนโลยีสารสนเทศและการสื่อสารแบบใกล้ชิด และไม่ต้องเดินทางไปศึกษาดูงานด้าน ICT ไกลถึง<placeName>กรุงเทพฯ</placeName> แต่การจะจัดงานครั้งต่อไปที่จังหวัดใดนั้น รัฐมนตรีกล่าวว่า คงต้องมีการประเมินผลงานจากการจัดแรก และจะมีการหารือส่วนที่เกี่ยวข้องเพื่อหาจังหวัดที่มีความเหมาะสมในการจัด งานเอ็มไอซีทีครั้งต่อไป </p></body>
</news>
