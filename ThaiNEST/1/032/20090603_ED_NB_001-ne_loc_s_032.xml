<teiHeader>
<fileDesc>
<titleStmt>
  <title>งานคอมมาร์ต  2009 เตรียมจัดขึ้นอย่างยิ่งใหญ่อีกครั้ง กรกฏาคมนี้  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-03 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206030166&tb=N255206  </bibl>
</sourceDesc>
</fileDesc>
</teiHeader>
<news>
<headline>งานคอมมาร์ต  2009 เตรียมจัดขึ้นอย่างยิ่งใหญ่อีกครั้ง กรกฏาคมนี้</headline>
<lead>งานคอมมาร์ต เอ็กซ์เจน ไทยแลนด์ 2009 เตรียมจัดขึ้นอย่างยิ่งใหญ่อีกครั้ง ต้นเดือนกรกฏาคมนี้ พร้อมโชว์ 5 เทคโนโลยีด้านไอทีใหม่ล่าสุดแห่งปี 2009 ที่ตอบสนองความต้องการของผู้บริโภคในปัจจุบัน</lead>
<neck></neck>
<body><p>นายปฐม อินทโรดม ผู้จัดการทั่วไป บริษัท เออาร์ อินฟอเมชั่นแอนด์ พับลิเคชั่น จำกัด กล่าวถึงการจัดงาน คอมมาร์ต เอ็กซ์เจน ไทยแลนด์ 2009 ที่จะจัดขึ้นในกลางปี 2552 ว่า เป็นการสานต่อความสำเร็จต่อเนื่องจากงานคอมมาร์ตเมื่อต้นปีที่ผ่านมาที่ได้ รับการตอบรับเป็นอย่างดีจากผู้บริโภค โดยงานครั้งนี้ จะมุ่งเน้นโชว์เทคโนโลยีด้านไอทีใหม่ๆ ที่สามารถตอบสนองความต้องการและการดำเนินชีวิตประจำวันของผู้บริโภคได้อย่าง ตรงจุด อาทิ คอมพิวเตอร์พีซีและคอมพิวเตอร์โน็ตบุ๊คหรืออุปกรณ์ไอทีต่างๆ ที่ปัจจุบันมักจะมีความต้องการความทันสมัยของเทคโนโลยี มีการใช้งานที่ง่าย พกพาสะดวก รวมทั้งเป็นเทคโนโลยีที่เป็นมิตรกับสิ่งแวดล้อมอีกด้วย </p>
<p>สำหรับงานคอมมาร์ต เอ็กซ์เจน ไทยแลนด์ 2009 ที่จะจัดขึ้นในครั้งนี้ นอกจากเป็นงานแสดงและจำหน่ายสินค้าไอทีราคาถูกแล้ว ในครั้งนี้ยังได้นำ 5 เทคโนโลยีไอทีล่าสุดแห่งปี 2009 ประกอบด้วย เทคโนโลยีจอภาพที่เปลี่ยนจาก LCD ไปสู่จอภาพแบบ LED ซึ่งจะเพิ่มความคมชัดและสามารถช่วยประหยัดพลังงาน, เทคโนโลยีฮาร์ดดิสก์ SSD ที่มีการอ่านข้อมูลอย่างรวดเร็ว, โปรเจ็กต์เตอร์ ที่มีขนาดเล็ก ใช้งานง่าย, พริ้นเตอร์ที่สามารถใช้งานได้ทุกที่แบบไร้สายเพิ่มความสะดวกมากยิ่งขึ้น, และกล้องดิจิตอล ที่คงคุณภาพของกล้อง SLR แต่มีขนาดที่กระทัดรัดและพกพาสะดวกมากขึ้น</p>
<p>นอกจากนี้ ภายในงานคอมมาร์ต เอ็กซ์เจน ไทยแลนด์ 2009 ยังมีกิจกรรมด้านไอทีอื่นที่เป็นประโยชน์และเพิ่มพูนความรู้อีกมากมาย อาทิ การอบรมการซ่อมอุปกรณ์ไอทีหลักสูตรเร่งรัด การแนะแนวสร้างรายได้ผ่านเว็บไซต์ และเว็บบล็อก บนเครือข่ายอินเทอร์เน็ต ตลอดจนการแนะนำในการเลือกซื้อคอมพิวเตอร์และอุปกรณ์เสริมทุกประเภท โดยผู้ที่สนใจสามารถเข้าร่วมงานได้ระหว่างวันที่ 2-5 กรกฏาคม 2552 ณ <placeName>ศูนย์การประชุมแห่งชาติสิริกิติ์</placeName> </p></body>
</news>
