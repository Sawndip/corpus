<teiHeader>
<fileDesc>
<titleStmt>
  <title>ธ.โลกหวั่นวิกฤตถล่มโลกที่3  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52048  </bibl>
</sourceDesc>
</fileDesc>
</teiHeader>
<news>
<headline>ธ.<placeName>โลก</placeName>หวั่นวิกฤตถล่ม<placeName>โลก</placeName>ที่3</headline>
<lead>เวิลด์แบงก์ปรับลดคาดการณ์เศรษฐกิจ<placeName>โลก</placeName>ปีนี้ลงอีก ย้ำโลกที่สามเสี่ยงเจออาฟเตอร์ช็อก ด้านไอเอ็มเอฟมองอนาคตปีหน้าสดใส <placeName>โลก</placeName>จะโต 2.4%</lead>
<neck></neck>
<body><p>วานนี้ ธนาคารโลก (เวิลด์แบงก์) ปรับลดคาดการณ์เศรษฐกิจปี 2552 ลงมาอีกจากเมื่อครั้งคาดการณ์เอาไว้เมื่อปลายเดือนมี.ค. โดยคาดว่าในปีนี้เศรษฐกิจโลกจะติดลบถึง 3% จากเดิมที่คาดเอาไว้ที่ติดลบ 1.75% อันเป็นผลกระทบจากที่วิกฤตเครดิตในแวดวงการเงิน<placeName>โลก</placeName>กำลังสร้างปัญหาให้ตลาดแรงงานและเศรษฐกิจ<placeName>โลก</placeName>อย่างหนักในเวลานี้ </p>
<p>“แม้ว่าตลาดการเงินในหลายประเทศพัฒนาแล้วทั่วโลกจะดูมีเสถียรภาพขึ้น ทว่าการว่างงานก็ยังพุ่งสูงขึ้น และเป็นแรงกดดันมหาศาลต่อเศรษฐกิจโลก” โรเบิร์ต โซลลิก ประธานธนาคาร<placeName>โลก</placeName> ระบุในแถลงการณ์ </p>
<p>ยิ่งไปกว่านั้น ขณะที่วิกฤตในประเทศพัฒนาแล้วกำลังคลี่คลายลง แต่ผลกระทบจากวิกฤต<placeName>โลก</placeName>กลับกำลังสร้างปัญหาให้กับภาคการเงินของกลุ่มประเทศกำลังพัฒนาอยู่ </p>
<p>“แม้ว่าอัตราการเติบโตของเศรษฐกิจโลกดูว่าจะกลับมามีชีวิต ชีวาอีกครั้งในปีหน้า ทว่าหนทางสู่การฟื้นตัวนั้นก็ยังไม่แน่ไม่นอนนัก และในประเทศกำลังพัฒนาก็จะต้องเจอกับอาฟเตอร์ช็อกอยู่ ยังมีงานอีกหลายอย่างที่เราจำเป็นต้องเร่งสะสางในอีกไม่กี่เดือนข้างหน้านี้ในการเคลื่อนย้ายทุนเพื่อสร้างความมั่นใจว่า คนจนจะต้องไม่ใช่ผู้ที่ต้องจ่ายค่าเสียหายในวิกฤตโลกที่พวกเขาไม่ได้ก่อขึ้น” โซลลิก กล่าว </p>
<p>นอกจากนั้น โซลลิกยังเรียกร้องให้ที่ประชุมรัฐมนตรีกลุ่มประเทศ จี8 ซึ่งเปิดประชุมกันในวันศุกร์และเสาร์นี้ที่<placeName>อิตาลี</placeName> ให้เพิ่มความช่วยเหลือให้กับประเทศยากจนอีกด้วย </p>
<p>วันเดียวกัน รอยเตอร์สรายงานว่า กองทุนการเงินระหว่างประเทศ (ไอเอ็มเอฟ) ได้ปรับการคาดการณ์เศรษฐกิจ<placeName>โลก</placeName>ใหม่เช่นกัน โดยคาดว่าในปี 2553 เศรษฐกิจ<placeName>โลก</placeName>จะเติบโตได้ที่ 2.4% จากเดิมที่คาดเอาไว้ที่ 1.9% อันเป็นผลจากแผนกระตุ้นเศรษฐกิจ ที่ทั่วโลกประกาศใช้ </p>
<p>ไอเอ็มเอฟ มองว่าการฟื้นตัวจะเกิดขึ้นอย่างต่อเนื่อง อย่างไรก็ตามก็ยังพอมีความเสี่ยงอยู่บ้างเช่นกัน </p>
<p>“คาดว่าในปีหน้าเศรษฐกิจโลกจะโตอยู่ที่ 2.4% เราคาดการณ์ไว้ดีกว่าเดิม ต้องขอบคุณแผนกระตุ้นเศรษฐกิจต่างๆ ที่ได้ประกาศใช้” แหล่งข่าว เปิดเผย</p></body>
</news>
