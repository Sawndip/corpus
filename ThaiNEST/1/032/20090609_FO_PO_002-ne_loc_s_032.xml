<teiHeader>
<fileDesc>
<titleStmt>
  <title>‘มาเลย์-ไทย’ เอื้อการศึกษา ช่วยดับไฟใต้  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=51321  </bibl>
</sourceDesc>
</fileDesc>
</teiHeader>
<news>
<headline>‘<placeName>มาเลย์</placeName>-<placeName>ไทย</placeName>’ เอื้อการศึกษา ช่วยดับไฟใต้</headline>
<lead><placeName>มาเลเซีย</placeName>หนุน<placeName>ไทย</placeName>ใช้การศึกษาพัฒนาเศรษฐกิจ กู้สถานการณ์ความไม่สงบภาคใต้</lead>
<neck></neck>
<body><p>รัฐบาล<placeName>มาเลเซีย</placeName>พร้อมช่วย<placeName>ไทย</placeName>แก้ปัญหาความไม่สงบในภาคใต้ โดยให้คำมั่นสัญญากับนายอภิสิทธิ์ เวชชาชีวะ นายกรัฐมนตรี ว่าจะมอบทุนการศึกษาให้กับนักเรียนมุสลิมในภาคใต้ของ<placeName>ไทย</placeName> และช่วยพัฒนาระบบการศึกษาในพื้นที่ 3 จังหวัดที่มีพรมแดนติดกับภาคเหนือของ<placeName>มาเลเซีย</placeName> </p>
<p>นายอภิสิทธิ์กล่าวหลังเสร็จ สิ้นการหารือกับนายกรัฐมนตรี นาจิบ ราซัค ของ<placeName>มาเลเซีย</placeName> ที่<placeName>เมืองปุตราจายา</placeName>ว่า <placeName>มาเลเซีย</placeName>จะมีบทบาทสำคัญอย่างยิ่งในการสร้างโอกาสให้กับคนรุ่นใหม่ในพื้นที่ภาคใต้ของ<placeName>ไทย</placeName> </p>
<p>ด้านนายนาจิบ กล่าวว่า ทั้ง<placeName>ไทย</placeName>และ<placeName>มาเลเซีย</placeName>ยังมีความหวังว่าสถานการณ์ในภาคใต้จะดีขึ้นหากทั้ง 2 ประเทศร่วมมือในการพัฒนาเศรษฐกิจ และให้โอกาสที่ดีแก่ประชาชนในพื้นที่ </p>
<p>นอกจากประเด็นการศึกษาแล้ว ยังจะเปิดโอกาสทางเศรษฐกิจให้กับคนหนุ่มสาวในภาคใต้ โดยประเด็นนี้จะมีการพิจารณาผ่านกรอบสามเหลี่ยมเศรษฐกิจ<placeName>อินโดนีเซีย</placeName>-<placeName>มาเลเซีย</placeName>-<placeName>ไทย</placeName> (ไอเอ็มที-จีที) </p>
<p>ทั้งนี้ นายอภิสิทธิ์และนายกรัฐมนตรีของ<placeName>มาเลเซีย</placeName>ยังมีแผนการที่จะเดินทางไปเยี่ยมโรงเรียนสอนศาสนาใน 3 จังหวัดชายแดนภาคใต้ และพูดคุยกับประชาชนในพื้นที่ เพื่อให้ประชาชนได้เข้าใจในข้อมูลที่ถูกต้อง โดยในขณะนี้ยังไม่มีการกำหนดวันเวลาในการเยือนพื้นที่ดังกล่าวของ 2 ผู้นำ </p></body>
</news>
