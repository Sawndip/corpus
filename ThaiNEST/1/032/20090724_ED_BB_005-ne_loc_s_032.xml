<teiHeader>
<fileDesc>
<titleStmt>
  <title>เทรนด์ไมโครชี้ไทยติดท็อปไฟว์ภัยมัลแวร์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-24 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/24/news_29162072.php?news_id=29162072  </bibl>
</sourceDesc>
</fileDesc>
</teiHeader>
<news>
<headline>เทรนด์ไมโครชี้ไทยติดท็อปไฟว์ภัยมัลแวร์</headline>
<lead>เทรนด์ไมโครเผยข้อมูลล่าสุดจากศูนย์ติดตามไวรัส ทั่ว<placeName>โลก</placeName> ระบุ<placeName>ไทย</placeName>รั้งอันดับ 5 ใน<placeName>เอเชีย</placeName>ที่พีซีถูกภัยมัลแวร์คุกคาม ขณะที่กระแสความฮิตของทวิตเตอร์กำลังเป็นเป้าหมายโจมตีใหม่</lead>
<neck></neck>
<body><p>รายงานข่าวจากศูนย์ติดตามไวรัสทั่ว<placeName>โลก</placeName> บริษัท เทรนด์ ไมโคร อิงค์ กล่าวว่า ผลสำรวจล่าสุดพบว่า <placeName>ประเทศไทย</placeName>ติดอันดับ 5 ของประเทศ 12 อันดับแรกที่จำนวนพีซีติดมัลแวร์สูงสุด โดยตามหลัง<placeName>ไต้หวัน</placeName> ซึ่งอยู่ในอันดับ 1 และ<placeName>จีน</placeName> <placeName>ออสเตรเลีย</placeName> และ<placeName>ฮ่องกง</placeName>ตามลำดับ</p>
<p>ส่วนประเทศใน 7 อันดับต่อสุดท้าย ได้แก่ <placeName>เกาหลี</placeName> <placeName>นิวซีแลนด์</placeName> <placeName>สิงคโปร์</placeName> <placeName>ฟิลิปปินส์</placeName> <placeName>มาเลเซีย</placeName> <placeName>อินเดีย</placeName> และ<placeName>อินโดนีเซีย</placeName></p>
<p>รายงานดังกล่าวระบุอีกว่า ช่วงเดือน มิ.ย.ที่ผ่านมา เหตุการณ์ใหญ่ที่ส่งผลกระทบทั่ว<placeName>โลก</placeName>อย่างแท้จริง น่าจะเป็นข่าวการเสียชีวิตของไมเคิล แจ็คสัน ซึ่งทำให้เครื่องมือการค้นหาของกูเกิลต้องหยุดชะงัก เมื่อผู้คนจากทั่ว<placeName>โลก</placeName>พากันเข้ามาค้นหาข่าวสารเกี่ยวกับเหตุการณ์นี้ โดยเบื้องต้น กูเกิล ตีความเหตุการณ์ที่เกิดขึ้นกับบริการของตนว่าเป็นการโจมตีของมัลแวร์</p>
<p>เนื่องจากอาชญากรไซเบอร์มักใช้ประโยชน์จาก เหตุการณ์ลักษณะดังกล่าวในรูปแบบของเทคนิคกลลวงทางสังคม (Social Engineering) เพื่อหลอกล่อให้ผู้ใช้อินเทอร์เน็ตจำนวนมากดาวน์โหลดส่วนของโค้ดที่เป็น อันตราย</p>
<p>นอกจากนี้ การแพร่ระบาดของเชื้อไข้หวัดใหญ่ H1N1 ยังคงเป็นหัวข้อกลลวงทางสังคม ที่อาชญากรไซเบอร์ยังคงใช้ประโยชน์ได้เป็นอย่างดีก็ โดยเฉพาะแถบ<placeName>เอเชีย</placeName>ซึ่งมีจำนวนผู้ติดเชื้อ ที่ได้รับการยืนยันแล้วว่ากำลังขยายตัวในอัตราที่น่ากลัว</p>
<p>ทั้งนี้ เทรนด์ ไมโคร ระบุว่า <placeName>เอเชียแปซิฟิก</placeName> ยังคงเผชิญความเสี่ยงสำหรับการโจมตีแบบมีเป้าหมายที่สำคัญ ในรูปแบบฟิชชิง ตัวอย่างเช่น ผู้เสียภาษีใน<placeName>ออสเตรเลีย</placeName>ตกอยู่ในภาวะเสี่ยงที่จะโดนขโมยข้อมูลส่วนบุคคลจาก อาชญากร ไซเบอร์</p>
<p>ขณะที่ผู้ใช้ทวิตเตอร์ก็ยังคงเป็นหนึ่งในเหยื่อ เป้าหมายในปัจจุบัน เนื่องจากจำนวนผู้ใช้กว่า 19 ล้านรายทั่ว<placeName>โลก</placeName> และการใช้งานใน<placeName>เอเชีย</placeName>ที่เพิ่มขึ้น ทำให้มัลแวร์อย่าง Koobface เริ่มแทรกซึมเข้าไปยังกลุ่มประชากรทวิตเตอร์ที่กำลังขยายตัวอยู่ขณะนี้</p>
<p>ปัจจุบัน <placeName>สหรัฐ</placeName>เป็นประเทศที่มีผู้ใช้ทวิตเตอร์อันดับสูงสุดทั่ว<placeName>โลก</placeName> ด้วยสัดส่วน 42.9% ตามมาด้วย <placeName>เยอรมนี</placeName> 8.6% <placeName>อินเดีย</placeName> 7.2% <placeName>อังกฤษ</placeName> 6.2% และ<placeName>จีน</placeName> 2.5%</p></body>
</news>
