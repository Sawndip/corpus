<teiHeader>
<fileDesc>
<titleStmt>
  <title>จี8ลงขันกว่า1.2หมื่นล้านดอลล์หนุนเกษตรกรรม  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/08/news_29066552.php?news_id=29066552  </bibl>
</sourceDesc>
</fileDesc>
</teiHeader>
<news>
<headline>จี8ลงขันกว่า1.2หมื่นล้านดอลล์หนุนเกษตรกรรม</headline>
<lead><placeName>ลอนดอน</placeName>-ผู้นำจี8 เตรียมลงขันกว่า 12,000 ล้านดอลลาร์ พัฒนาเกษตรกรรมชาติในกลุ่มกำลังพัฒนา หวังพึ่งพาเป็นแหล่งความมั่นคงอาหารของ<placeName>โลก</placeName>ในอนาคต และบรรเทาปัญหาความอดอยาก</lead>
<neck></neck>
<body><p>หนังสือพิมพ์ไฟแนนเชียล ไทมส์ รายงานโดยอ้างแหล่งข่าวในสหประชาชาติ (ยูเอ็น) และคณะเจ้าหน้าที่ในกลุ่มประเทศอุตสาหกรรมชั้นนำ 8 ประเทศ (จี8) ว่า บรรดาผู้นำจี8 เตรียมให้คำมั่นร่วมกันในสัปดาห์นี้ จัดสรรเงินจำนวนกว่า 12,000 ล้านดอลลาร์ (8,600 ล้านยูโร) ในช่วงระยะเวลา 3 ปี นับจากนี้ไป เพื่อพัฒนาด้านเกษตรกรรมในประเทศกำลังพัฒนา </p>
<p>ทั้งนี้ สื่อสิ่งพิมพ์ชั้นนำของ<placeName>อังกฤษ</placeName> ระบุว่า ในวงเงินดังกล่าว <placeName>สหรัฐ</placeName>และ<placeName>ญี่ปุ่น</placeName>จะร่วมลงขันในปริมาณมากที่สุด โดยมีเป้าหมายเพื่อเปลี่ยนจากการให้ความช่วยเหลือด้านอาหารไปเป็นให้การสนับสนุนประเทศกำลังพัฒนาทำเกษตรกรรม เพื่อเพิ่มผลผลิตด้านการเกษตรให้แก่<placeName>โลก</placeName>มากขึ้น ส่วนเงินที่เหลือจะมาจากชาติสมาชิกอื่นๆ ใน<placeName>ยุโรป</placeName> และ<placeName>แคนาดา</placeName> </p>
<p>นอกจากนี้ ร่างแถลงการณ์ร่วมของผู้นำจี8 ที่ไฟแนนเชียล ไทมส์ นำมาเผยแพร่ยังระบุว่า 8 ชาติสมาชิกกลุ่มอุตสาหกรรมชั้นนำของ<placeName>โลก</placeName>จะให้คำมั่นที่จะเปลี่ยนบทบาทของกลุ่มไปเน้นด้านการให้ความช่วยเหลือทางการเงินแก่โครงการพัฒนาด้านการเกษตรมากขึ้น เพราะมองว่า ผลพวงจากการละเลยการลงทุนด้านการเกษตรที่มีมาช้านาน ความมั่นคงด้านอาหาร แนวโน้มราคาอาหารและวิกฤติเศรษฐกิจคือปัจจัยสำคัญที่จะทำให้<placeName>โลก</placeName>เผชิญปัญหาผู้อดอยากอาหารเพิ่มขึ้น </p>
<p>"ความมั่นคงด้านอาหารมีความเกี่ยวโยงกันอย่างมากกับการเติบโตทางเศรษฐกิจและความเจริญก้าวหน้าของสังคม รวมทั้งความมีเสถียรภาพทางการเมืองของประเทศต่างๆทั่วโลก"ร่างแถลงการณ์จี8 ระบุ </p>
<p>นายฌากส์ ดิอุฟ หัวหน้าองค์การอาหารและเกษตรกรรมของยูเอ็น ให้ความเห็นว่า ถ้าชาติสมาชิกจี8 ให้คำมั่นในแผนการนี้ก็ถือเป็นแนวคิดริเริ่มที่เยี่ยมยอด และถือเป็นการตอบสนองต่อความต้องการต่างๆ ที่เราได้เพียรพยายามทำงานมานานกว่า 10 ปี เพื่อเพิ่มผลผลิตด้านการเกษตรในประเทศยากจน ซึ่งถือเป็นกลุ่มประเทศที่มีอัตราการเติบโตของประชากรสูงที่สุดของ<placeName>โลก</placeName></p>
<p>ขณะเดียวกัน ธนาคารเพื่อการพัฒนาเอเชีย (เอดีบี) ซึ่งมีฐานดำเนินงานอยู่ใน<placeName>กรุงมะนิลา</placeName> <placeName>ประเทศฟิลิปปินส์</placeName> ปล่อยกู้ประมาณ 24 ล้านดอลลาร์ แก่โครงการร่วมทุนระหว่างบริษัทไชนา ต้าตัง คอร์ป ของรัฐบาล<placeName>จีน</placeName> และบริษัทคุยชู อิเล็กทริก พาวเวอร์ โค สุมิโตโม คอร์ป และสุมิโตโม คอร์ป (ไชนา) โฮลดิงส์ สัญชาติ<placeName>ญี่ปุ่น</placeName> เพื่อผลิตพลังงานจากกระแสลมแห่งแรก ใน<placeName>เขตมองโกเลีย</placeName>ในของ<placeName>จีน</placeName> ซึ่งจะช่วยลดมลภาวะและบรรเทาปัญหาอากาศเปลี่ยนแปลงใน<placeName>จีน</placeName>ได้ </p>
<p>"โครงการนี้อาจจะเป็นแม่แบบสำหรับความร่วมมือในอนาคตระหว่างบริษัทรัฐวิสาหกิจและนักลงทุนต่างชาติที่สนใจเข้าไปมีส่วนร่วมในโครงการพลังงานที่สามารถนำกลับมาใช้ใหม่ได้ และอาจจะกระตุ้นให้ภาคเอกชนของจีนเข้ามาลงทุนในโครงการพลังงานลมมากขึ้นในอนาคต" เอดีบี ระบุ</p></body>
</news>
