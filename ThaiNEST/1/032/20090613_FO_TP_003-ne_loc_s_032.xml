<teiHeader>
<fileDesc>
<titleStmt>
  <title>อาร์โรโยลั่น พร้อมเจรจา กับกบฏมุสลิม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-13 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/130609/6151  </bibl>
</sourceDesc>
</fileDesc>
</teiHeader>
<news>
<headline>อาร์โรโยลั่น พร้อมเจรจา กับกบฏมุสลิม</headline>
<lead>ประธานาธิบดีกลอเรีย  อาร์โรโย  แห่ง<placeName>ฟิลิปปินส์</placeName> เผยกำลังใช้คนกลางเจรจากับกลุ่มมุสลิมแบ่งแยกดินแดนทางภาคใต้  เพื่อปูทางไปสู่การเปิดโต๊ะเจรจาสันติภาพรอบใหม่  แม้จะเพิ่งเกิดเหตุรุนแรงขึ้นอีกในระยะหลังก็ตาม</lead>
<neck></neck>
<body><p>ประธานาธิบดีอาร์โรโยกล่าวระหว่างพิธีเฉลิมฉลองครบรอบ11ปีแห่งการประกาศเอกราชจากการปกครองของ<placeName>สเปน</placeName>เธอระบุว่าขณะนี้รัฐบาล<placeName>มาเลเซีย</placeName>กำลังทำหน้าที่เป็นคนกลางเจรจากับกุล่มแนวร่วมปลดปล่อยมุสลิมโมโร(เอ็มไอแอลเอฟ)เพื่อฟื้นการเจรจาสันติภาพขึ้นมาใหม่หลังต้องหยุดชะงักไปเมื่อเดือนส.ค.จากเหตุกลุ่มกบฏบุกโจมตีหมู่บ้านชาวคริสต์</p>
<p> "เรากำลังรอคำแนะนำจากรัฐบาลมาเลเซียว่าการเจรจาสันติภาพสมควรจัดขึ้นอีกเมื่อใด"ผู้นำตากาล็อกเผยพร้อมกับระบุว่านายกรัฐมนตรีนาจิบราซักยืนยันว่ามาเลเซียจะให้การสนับสนุนกระบวนการสันติภาพระหว่างรัฐบาล<placeName>ฟิลิปปินส์</placeName>กับกลุ่มกบฏโมโรอย่างเต็มที่</p>
<p> นางอาร์โรโยเผยด้วยว่านอกจากการเจรจาที่มีรัฐบาล<placeName>มาเลเซีย</placeName>เป็นตัวกลางแล้วรัฐบาลยังได้ส่งตัวแทนคนหนึ่งไปเจรจาอย่างลับๆ กับกลุ่มกบฏด้วยแต่อย่างไรก็ดีนายมุฮากีร์ อิกบาลตัวแทนเจรจาฝ่ายเอ็มไอแอลเอฟปฏิเสธว่าไม่เคยได้รับการติดต่อโดยตรงจากรัฐบาล"ผมไม่แน่ใจว่าการเจรจาครั้งใหม่จะเกิดขึ้นได้ในรัฐบาลชุดนี้หรือไม่เพราะสถานการณ์ยังไม่แน่นอนไม่ว่าอะไรก็เกิดขึ้นได้"เขากล่าว</p>
<p> ช่วงไม่กี่สัปดาห์ที่ผ่านมา เหตุความไม่สงบบน<placeName>เกาะมินดาเนา</placeName>ทางภาคใต้ซึ่งมีฐานที่มั่นของเอ็มไอแอลเอฟตั้งอยู่3 แห่งเริ่มกลับมารุนแรงขึ้นอีกครั้งรายงานข่าวระบุว่ามีสมาชิกกบฏอย่างน้อย30คนเสียชีวิตจากเหตุสู้รบที่เกิดขึ้น</p></body>
</news>
