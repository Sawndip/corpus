<teiHeader>
<fileDesc>
<titleStmt>
  <title>'กัมบารี'ถึงพม่าปูทางก่อน'บัน'เยือน  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/270609/6874  </bibl>
</sourceDesc>
</fileDesc>
</teiHeader>
<news>
<headline>'กัมบารี'ถึง<placeName>พม่า</placeName>ปูทางก่อน'บัน'เยือน</headline>
<lead>นายอิบราฮิม  กัมบารี  ทูตพิเศษสหประชาชาติเดินทางถึง<placeName>พม่า</placeName>เมื่อวันศุกร์  เพื่อปูทางก่อนที่นายบัน  กีมูน  เลขาธิการสหประชาชาติจะตัดสินใจเยือนเดือนหน้า  หวังกดดันให้ปล่อยนางอองซาน  ซูจี  และนักโทษการเมืองคนอื่นๆ</lead>
<neck></neck>
<body><p> ระหว่างการเยือนเป็นเวลา2วันนายกัมบารีมีกำหนดจะหารือกับเจ้าหน้าที่ระดับสูงหลายคนในรัฐบาลทหาร<placeName>พม่า</placeName> แต่เบื้องต้นยังไม่ทราบแน่ชัดว่าเขาจะได้รับอนุญาตให้เข้าพบนางซูจีที่กำลังถูกดำเนินคดีข้อหาละเมิดกฎการกักบริเวณภายในบ้านพักหรือไม่</p>
<p> แหล่งข่าวจากยูเอ็นเปิดเผยว่านายกัมบารีจะนำผลสรุปที่ได้จากการเยือนพม่าหนนี้รายงานให้นายบันรับทราบเพื่อประกอบการตัดสินใจว่าจะเดินทางเยือน<placeName>พม่า</placeName>ช่วงต้นเดือนหน้าหรือไม่</p>
<p> ทูตพิเศษยูเอ็นเดินทางถึง<placeName>นครย่างกุ้ง</placeName> เมืองหลวงเก่า<placeName>พม่า</placeName> ด้วยเครื่องบินเช่าเหมาลำหลังจากถึงสนามบินเขามุ่งหน้าต่อไปยังโรงแรมที่พักทันทีโดยไม่ได้ให้สัมภาษณ์ใดๆแก่นักข่าวจากนั้นเขาเดินทางต่อไปยัง<placeName>กรุงเนย์ปีดอว์</placeName>เพื่อหารือกับสมาชิกรัฐบาลทหาร<placeName>พม่า</placeName>คาดว่าจะกลับมาที่<placeName>ย่างกุ้ง</placeName>อีกทีวันเสาร์</p>
<p> นายบันและทูตพิเศษของเขากำลังพยายามกดดันให้<placeName>พม่า</placeName>ปล่อยนักโทษการเมืองกว่า 2,000คนเป็นอิสระซึ่งรวมถึงนางซูจีหัวหน้าพรรคฝ่ายค้านและนำพาประเทศไปสู่ความเป็นประชาธิปไตยตามที่ได้สัญญาไว้</p>
<p> ซูจีในวัย 64ปีกำลังถูกไต่สวนในข้อหาละเมิดกฎการกักบริเวณจากกรณีที่นายจอห์นเยตทอว์ ชาวอเมริกันแอบลักลอบเข้าไปในบ้านพักของเธอเมื่อเดือนก่อนหากเธอถูกตัดสินให้มีความผิดมีสิทธิ์ต้องโทษจำคุกสูงสุดถึง5ปี</p>
<p>ช่วง19ปีที่ผ่านมานางซูจีถูกควบคุมตัวในบ้านพักนานถึง13ปีนับตั้งแต่กองทัพปล้นชัยชนะอย่างถล่มทลายของพรรคเอ็นแอลดีไปในปี2533</p>
<p>ยานวินโฆษกพรรคสันนิบาตแห่งชาติเพื่อประชาธิปไตย(เอ็นแอลดี)ของซูจีเผยว่านางและนายเยตทอว์ได้ปรากฏตัวต่อศาลระหว่างการพิจารณาคดีที่ศาลพิเศษใน<placeName>เรือนจำอินเส่ง</placeName>เมื่อวันศุกร์แต่เขายังไม่ทราบว่านายกัมบารีจะมีโอกาสเข้าพบนางซูจีหรือไม่</p>
<p> การตั้งข้อหาเล่นงานซูจีมีขึ้นในขณะเดียวกันกับที่ทางการ<placeName>พม่า</placeName>กำลังเดินหน้าปราบปรามฝ่ายต่อต้านที่เคลื่อนไหวอย่างต่อเนื่องนับตั้งแต่เกิดเหตุสลายการชุมนุมของพระสงฆ์ครั้งใหญ่เมื่อปี2550 </p>
<p> นายกัมบารีได้รับการแต่งตั้งให้เป็นทูตพิเศษยูเอ็นประจำพม่าเมื่อปี2549แต่การเยือน<placeName>พม่า</placeName>หลายหนก่อนหน้านี้ล้วนล้มเหลว เมื่อเดือนส.ค.ปีที่แล้วนางซูจีปฏิเสธที่จะให้เขาเข้าพบหลังจากที่เขาคว้าน้ำเหลวไม่อาจกดดันให้รัฐบาล<placeName>พม่า</placeName>รักษาคำมั่นที่จะปฏิรูปประเทศไปสู่ประชาธิปไตย</p>
<p> อย่างไรก็ดีดูเหมือนว่า<placeName>พม่า</placeName>จะยังย้ำจุดยืนเดินหน้าพิจารณาคดีซูจีต่อเห็นได้จากการออกมาแถลงของผู้บัญชาการตำรวจ หนึ่งวันก่อนหน้าที่นายกัมบารีจะเดินทางถึงระบุว่านายเยตทอว์มีความเกี่ยวพันกับกลุ่มกบฏผลัดถิ่นใน<placeName>ไทย</placeName></p>
<p> ก่อนหน้านี้ นายเยตทอว์ทหารผ่านศึกอเมริกันเบิกความต่อศาลว่าเขาว่ายน้ำข้ามทะเลสาบไปยังบ้านพักของนางซูจีตามความต้องการของพระเจ้าเพื่อเตือนให้เธอระวังการถูกปองร้าย</p></body>
</news>
