<teiHeader>
<fileDesc>
<titleStmt>
  <title>เศรษฐกิจสหรัฐฯติดลบ 5.5 เปอร์เซ็นต์  </title>
  <author>เอเอฟพี, รอยเตอร์  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-26 21:19:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000072655  </bibl>
</sourceDesc>
</fileDesc>
</teiHeader>
<news>
<headline>เศรษฐกิจ<placeName>สหรัฐฯ</placeName>ติดลบ 5.5 เปอร์เซ็นต์</headline>
<lead>เศรษฐกิจอเมริกันหดตัวลงมาด้วยอัตราเท่ากับปีละ 5.5% ในช่วงไตรมาสแรกปีนี้ ทั้งนี้เป็นการแถลงผลการประมาณการรอบสุดท้ายของกระทรวงพาณิชย์<placeName>สหรัฐฯ</placeName>เมื่อวันพฤหัสบดี(25) ซึ่งดีขึ้นเล็กน้อยจากประมาณการในเดือนที่แล้วที่ให้ไว้ในระดับ 5.7% ตัวเลขล่าสุดนี้แม้ยังถือว่าเลวร้ายแต่ก็กระเตื้องขึ้นจากไตรมาส 4 ปีที่แล้วที่ติดลบถึง 6.3% กลายเป็นการทรุดตัวที่แย่ที่สุดในรอบหลายสิบปี</lead>
<neck></neck>
<body><p>อย่างไรก็ตาม พวกนักวิเคราะห์บอกว่า ขณะที่ช่วงดำดิ่งหนักที่สุดของภาวะเศรษฐกิจถดถอยในสหรัฐฯรอบนี้น่าที่จะผ่านพ้นไปแล้ว ทว่าอัตราการว่างงานยังจะเพิ่มสูงขึ้นต่อไป เนื่องจากต้องมีการเหลื่อมของเวลา กว่าที่สภาพเศรษฐกิจโดยรวมที่กำลังกลับคืนสู่เสถียรภาพ จะส่งผลมาถึงการจ้างงาน</p>
<p>ทั้งนี้ กระทรวงแรงงาน<placeName>สหรัฐฯ</placeName>แถลงในวันพฤหัสบดีเช่นกันว่า คนงาน<placeName>สหรัฐฯ</placeName>ที่ยื่นขอรับเงินชดเชยการว่างงานในกรณีที่เป็นรายใหม่ ได้เพิ่มขึ้นเกินคาดหมาย 15,000 รายในสัปดาห์ที่แล้ว ทำให้จำนวนผู้ยื่นมีเท่ากับ 657,000 รายภายหลังปรับตัวเลขตามปัจจัยฤดูกาล นอกจากนั้นพวกที่ยื่นขอรับเงินชดเชยเพิ่มเติมอีก ซึ่งก็คือผู้ที่ขอรับมากกว่า 1 สัปดาห์ ก็มีจำนวนสูงขึ้นเช่นกัน</p></body>
</news>
