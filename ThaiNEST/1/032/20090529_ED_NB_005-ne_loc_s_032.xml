<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>กรมควบคุมมลพิษ เร่งรณรงค์ลดมลพิษจากยานพาหนะใน <placeName>จ.สมุทรปราการ</placeName></headline>
<lead>กรมควบคุมมลพิษ เร่งรณรงค์ลดมลพิษจากยานพาหนะใน<placeName>จังหวัดสมุทรปราการ</placeName> หลังพบมลพิษทางอากาศและเสียงรุนแรงมากที่สุดใน<placeName>ประเทศไทย</placeName></lead>
<neck></neck>
<body><p>นางมิ่งขวัญ วิชยารังสฤษดิ์ รองอธิบดีกรมควบคุมมลพิษ เปิดเผยว่า จากข้อมูลการตรวจวัดคุณภาพอากาศและเสียงตั้งแต่ปี 2540 - 2551 พบว่า<placeName>จังหวัดสมุทรปราการ</placeName>เป็นเมืองที่มีมลพิษทางอากาศและเสียงในระดับรุนแรง มากที่สุดใน<placeName>ประเทศไทย</placeName> โดยพบว่ามีฝุ่นละอองเกินกว่าค่ามาตรฐานทุกปี ในปี 2551 มีค่าเฉลี่ยรายปี 57 ไมโครกรัม/ลูกบาศก์เมตร เกินมาตรฐานที่กำหนดที่ 50 ไมโครกรัม/ลูกบาศก์เมตร และวัดค่าเฉลี่ย 24 ชั่วโมง อยู่ที่ 12.2 - 249.5 ไมโครกรัม/ลูกบาศก์เมตร ซึ่งเกินกว่า 2 เท่าของค่ามาตรฐาน 120 ไมโครกรัม/ลูกบาศก์เมตร</p>
<p>ส่วนการสำรวจระดับเสียงริมเส้นทางจราจร พบว่า ระดับเสียงอยู่ที่ 70.5 - 76.6 เดซิเบลเอ ซึ่งเกินค่ามาตรฐานที่ 70 เดซิเบลเอ จากปัญหาดังกล่าวกรมควบคุมมลพิษ และ<placeName>จังหวัดสมุทรปราการ</placeName>จึงจัดกิจกรรมรณรงค์ "ถนนปลอดมลพิษ ชีวิตปลอดภัย" ครั้งที่ 1 บริเวณหน้า<placeName>สำนักงานขนส่งจังหวัดสมุทรปราการ</placeName> เพื่อให้ความรู้กับประชาชนเกี่ยวกับมลพิษจากยานพาหนะ ร่วมถึงการดูแลรักษาสภาพรถ ที่เป็นสาเหตุหลักของการเกิดมลพิษ และเปิดให้บริการประชาชนในการตรวจสภาพรถ ตรวจวัดมลพิษและเสียง ตลอดจนให้บริการซ่อมแซมปรับแต่งรถจักรยานยนต์เพื่อลดมลพิษด้วย</p>
<p>ประชาชนที่สนใจ สามารถเข้าร่วมกิจกรรมได้จนถึงวันพรุ่งนี้ (30 พ.ค.52) และจะมีกิจกรรม "ถนนปลอดมลพิษ ชีวิตปลอดภัย" ครั้งที่ 2 อีกครั้ง ในวันที่ 5 - 6 มิถุนายนนี้ ที่บริเวณ<placeName>สวนเฉลิมพระเกียรติฉลองสิริราชสมบัติครบ 60 ปี</placeName> <placeName>อ.พระประแดง</placeName> <placeName>จ.สมุทรปราการ</placeName> </p></body>
</news>
