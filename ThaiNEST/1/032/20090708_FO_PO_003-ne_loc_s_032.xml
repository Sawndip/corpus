<teiHeader>
<fileDesc>
<titleStmt>
  <title>ชาวฮั่นแค้นควงมีดลั่นเอาคืน  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=55945  </bibl>
</sourceDesc>
</fileDesc>
</teiHeader>
<news>
<headline>ชาวฮั่นแค้นควงมีดลั่นเอาคืน</headline>
<lead>ชาว<placeName>จีน</placeName>ลั่นเอาคืนชาวมุสลิมอุยกูร์ เดินควงมีด- กระบองตระเวนทั่วเมือง</lead>
<neck></neck>
<body><p>สถานการณ์ความตึงเครียดระหว่างชาว<placeName>จีน</placeName>และชาวมุสลิมอุยกูร์ในเขตปกครองตนเอง<placeName>ซินเจียง</placeName>ส่อเค้าบานปลายหนัก หลังจากที่การประท้วงเมื่อ 3 วันก่อนจบลงด้วยการนองเลือด มีผู้เสียชีวิตมากกว่า 156 คน ล่าสุดกลุ่มชาว<placeName>จีน</placeName>หรือชาวฮั่น จำนวนนับพันคนถืออาวุธครบมือออกเดินลาดตระเวนใน<placeName>เมืองอุรุมฉี</placeName>เมืองใหญ่ที่สุดของ<placeName>ซินเจียง</placeName> ประกาศลั่นจะเอาคืนชาวอุยกูร์ </p>
<p>ความตึงเครียดดังกล่าวเกิดขึ้นเมื่อช่วงสุดสัปดาห์ที่ผ่านมา เมื่อชาวอุยกูร์ซึ่งเป็นคนท้องถิ่นของ<placeName>ซินเจียง</placeName> ได้รวมตัวประท้วงไม่พอใจที่มีชาว อุยกูร์ 2 คนถูกสังหารหลังทะเลาะวิวาทกับชาว<placeName>จีน</placeName> จนการประท้วง ลุกลามกลายเป็นการทำร้ายชาว<placeName>จีน</placeName> ก่อนตำรวจจะใช้กำลังเข้าสลายการชุมนุมในที่สุด </p>
<p>ผู้สื่อข่าวเอเอฟพีในพื้นที่รายงานว่า เห็นชาว<placeName>จีน</placeName>อย่างน้อย 1 หมื่นคน ถืออาวุธทั้งโซ่ ดาบ ไม้หน้าสาม และกระบอง ออกเดินไปตามถนนใจกลาง<placeName>เมืองอุรุมฉี</placeName> ซึ่งแม้ว่าตำรวจจะฉีดแก๊สน้ำตาเข้าใส่เพื่อสลายการชุมนุม แต่ชาว<placeName>จีน</placeName>กลุ่มนี้ก็ยังไม่หนีไปไหน </p>
<p>รายงานระบุว่าตำรวจได้สกัดกั้นขบวนประท้วงของชาว<placeName>จีน</placeName>ที่พยายามลุยเข้าไปในย่านที่อยู่อาศัยของชาวอุยกูร์ด้วย </p>
<p>“พวกอุยกูร์บุกเข้ามาในพื้นที่ของเราและทำลายข้าวของ ตอนนี้เราต้องการกลับไปเอาคืนพวกเขา” หนึ่งในผู้ประท้วงบอกกับผู้สื่อข่าว เอเอฟพีขณะที่ในมือถือท่อเหล็กอยู่ ส่วนบางคนก็ถือธงชาติโบกไปมา </p>
<p>ด้านสำนักข่าวซินหัวรายงานว่า ในส่วนอื่นๆ ของ<placeName>เมืองอุรุมฉี</placeName>ก็เกิดการประท้วงของชาว<placeName>จีน</placeName>ขึ้นเช่นกัน </p>
<p>วันเดียวกัน ก่อนหน้านั้นเล็กน้อยก็เกิดการปะทะกันระหว่างชาวอุยกูร์กับตำรวจอีกครั้ง โดยผู้ประท้วงส่วนใหญ่เป็นญาติของผู้ที่ถูกจับกุมตัวไปก่อนหน้านี้ </p>
<p>รายงานระบุว่า ผู้ประท้วงในครั้งนี้ส่วนใหญ่เป็นสตรี โดยแต่ละคนถือบัตรประชาชนของญาติที่ถูกจับกุมไป ซึ่งมีทั้งผู้เป็นสามี พี่ชาย หรือลูกชาย </p>
<p>ล่าสุดสำนักข่าวซินหัวได้รายงานว่ารัฐบาลท้องถิ่นของ<placeName>ซินเจียง</placeName>ได้ประกาศเคอร์ฟิวทั่วพื้นที่เขตการปกครองแล้ว ในระหว่างเวลา 21.00-08.00 น. โดยระบุว่าเป็นสิ่งจำเป็นเพื่อหลีกเลี่ยงไม่ให้เกิดจลาจลขึ้น </p>
<p>หวังเล่อก้วน ประธานพรรคคอมมิวนิสต์ของ<placeName>ซินเจียง</placeName> ยังเรียกร้องขอให้แต่ละเชื้อชาติหลีกเลี่ยงการเผชิญหน้ากันอย่างที่สุดด้วย </p>
<p>ทั้งนี้ <placeName>ซินเจียง</placeName>เป็นพื้นที่ที่เกิดความตึงเครียดทางการเมืองและเชื้อชาติมากที่สุดแห่งหนึ่งนอกเหนือจาก<placeName>ทิเบต</placeName> โดยชาวอุยกูร์ได้ระบุว่าพวกเขาถูกปกครองอย่างกดขี่ โดยจีนเข้าควบคุมในทุกๆ ด้าน ทั้งศาสนาและวัฒนธรรม ขณะที่ชาว<placeName>จีน</placeName>ก็หลั่งไหลเข้าไปทำธุรกิจในพื้นที่<placeName>ซินเจียง</placeName>จำนวนมากขึ้นเรื่อยๆ ในแต่ละปี</p></body>
</news>
