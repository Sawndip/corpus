<teiHeader>
<fileDesc>
<titleStmt>
  <title>'อิหร่าน'ยันผลเลือกตั้งไม่โมฆะ  </title>
  <author>รอยเตอร์, เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-23 20:15:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000071060  </bibl>
</sourceDesc>
</fileDesc>
</teiHeader>
<news>
<headline>'<placeName>อิหร่าน</placeName>'ยันผลเลือกตั้งไม่โมฆะ</headline>
<lead>องค์กรนิติบัญญัติสูงสุด<placeName>อิหร่าน</placeName>มีมติเอกฉันท์ ไม่สั่งให้การเลือกตั้งประธานาธิบดีครั้งล่าสุดเป็นโมฆะ ระบุไม่พบหลักฐานการทุจริต ขณะที่ประธานาธิบดี<placeName>อิหร่าน</placeName>เตรียมสาบานตนเข้ารับตำแหน่งเป็นสมัยที่สอง 26 กรกฎาคมนี้ ด้านผู้บัญชาการกองกำลังพิทักษ์การปฏิวัติ<placeName>อิหร่าน</placeName>ระบุว่าได้รับสัญญาณจาก"ผู้มีอำนาจเบื้องบน"ให้เตรียมกวาดล้างกลุ่มผู้ชุมนุมขั้นเด็ดขาด โดยจะไม่ถือเป็น "พี่น้องร่วมชาติ"</lead>
<neck></neck>
<body><p>เพรสส์ ทีวี สถานีโทรทัศน์ภาคภาษา<placeName>อังกฤษ</placeName>ของ<placeName>อิหร่าน</placeName>รายงานวานนี้(23)ว่า สภาผู้พิทักษ์รัฐธรรมนูญ องค์กรนิติบัญญัติสูงสุดของ<placeName>อิหร่าน</placeName>ลงมติเอกฉันท์ ไม่สั่งให้การเลือกตั้งประธานาธิบดีเป็นโมฆะ</p>
<p> อับบาซอลี คัดโคได โฆษกสภาผู้พิทักษ์รัฐธรรมนูญแถลงที่<placeName>กรุงเตหะราน</placeName>ว่า สมาชิกสภาฯ ทั้ง 12 คนลงมติด้วยคะแนน 12-0 ยืนยันว่าผลเลือกตั้งประธานาธิบดี<placeName>อิหร่าน</placeName>ครั้งล่าสุดมีความชอบธรรมโดยไม่พบหลักฐานว่ามีการทุจริตหรือละเมิดระเบียบการเลือกตั้งแต่อย่างใดและไม่มีเหตุผลสมควรที่จะสั่งให้การเลือกตั้งเป็นโมฆะ</p>
<p> อย่างไรก็ตาม คัดโคได ยอมรับว่าเป็นไปได้ที่ทางสภาฯ อาจเปิดโอกาสให้มีการนับคะแนนการเลือกตั้งประธานาธิบดีใหม่ แต่จะอนุญาตให้"สุ่มนับร้อยละ10"ของบัตรลงคะแนนทั้งหมด</p>
<p> คัดโคไดระบุว่ามติดังกล่าวจะทำให้ประธานาธิบดีมะห์มุด อะห์มาดิเนจัด ได้ดำรงตำแหน่งประธานาธิบดีเป็นสมัยที่2แน่นอน หลังอยู่ในตำแหน่งมาแล้ว4ปีตั้งแต่3สิงหาคม2005</p>
<p> สำนักข่าวไออาร์เอ็นเอซึ่งได้รับการสนับสนุนทางการเงินจากรัฐบาลรายงานว่า อะห์มาดิเนจัด จะทำพิธีสาบานตนรับตำแหน่งเป็นสมัยที่2ต่อรัฐสภาวันที่ 26 กรกฎาคมนี้ ขณะที่คณะรัฐมนตรีชุดใหม่จะสาบานตน19สิงหาคม</p>
<p> ทางด้าน เอบรอฮิม ไรซี ผู้พิพากษาอาวุโสแห่งศาลพิเศษของ<placeName>อิหร่าน</placeName>ระบุว่า เตรียมดำเนินคดีกับกลุ่มผู้ประท้วงมากกว่า460 คนที่ถูกทางการควบคุมตัวในขณะนี้ โดยจะลงโทษคนกลุ่มนี้ให้ชาว<placeName>อิหร่าน</placeName>ทั่วประเทศเห็นถึงความศักดิ์สิทธิ์ของกฎหมายอิสลาม</p>
<p> ส่วนพลตรีโมฮัมเหม็ด อาลี จาฟารี ผู้บัญชาการกองกำลังพิทักษ์การปฏิวัติ<placeName>อิหร่าน</placeName> หรือ "ไออาร์จี" แถลงเมื่อวันจันทร์(22)ว่าได้สั่งการให้กำลังพลในสังกัดราว 120,000นาย เตรียมพร้อมในระดับสูงสุดเพื่อกวาดล้างกลุ่มผู้คัดค้านผลเลือกตั้งขั้นเด็ดขาด</p>
<p> จาฟารี ระบุว่า เขาได้รับสัญญาณจาก "ผู้มีอำนาจเบื้องบน" ให้เตรียมกวาดล้างกลุ่มบุคคลที่เป็น "ปฏิปักษ์ต่อการปฏิวัติอิสลาม" เพื่อนำความสงบสุขกลับคืนมาสู่<placeName>อิหร่าน</placeName> พร้อมระบุว่าหากกองกำลังของเขาลงมือปฏิบัติการกวาดล้างผู้ชุมนุมเมื่อใด กำลังพลทุกนายจะปฏิบัติหน้าที่อย่างเคร่งครัดโดยจะไม่ถือว่ากลุ่มผู้ชุมนุมเป็น"พี่น้องร่วมชาติ"แต่อย่างใด</p>
<p> ด้านเว็บไซต์ชื่อดังทั้ง ยูทูบ เฟซบุ๊ก ทวิตเตอร์ ต่างแพร่ภาพของ เนดา อากา ซอลตาน หญิงสาวชาว<placeName>อิหร่าน</placeName>วัย 27 ปีที่ออกมาร่วมขบวนประท้วงผลการเลือกตั้งประธานาธิบดี และถูกยิงเสียชีวิต</p>
<p> คลิปวิดีโอที่เผยแพร่ทั่ว<placeName>โลก</placeName>แสดงให้เห็น"เนดา" นอนจมกองเลือดอยู่ข้างถนนขณะเกิดเหตุประท้วงโดยมีเลือดไหลออกทางปากและจมูกก่อนจะเสียชีวิตในเวลาต่อมา ส่งผลให้เธอถูกยกย่องเป็นสัญลักษณ์ของผู้ที่ยืนหยัดต่อสู้กับความฉ้อฉลใน<placeName>อิหร่าน</placeName></p>
<p> ขณะที่รัฐบาล<placeName>สวีเดน</placeName> และ<placeName>เดนมาร์ก</placeName>เป็นสมาชิก 2 ชาติแรกของสหภาพ<placeName>ยุโรป</placeName> ที่ตัดสินใจเรียกตัวเอกอัครราชทูต<placeName>อิหร่าน</placeName>ประจำประเทศของตนเข้าพบ เพื่อยื่นหนังสือประท้วงรัฐบาล<placeName>อิหร่าน</placeName>ที่ใช้ความรุนแรงต่อประชาชน</p>
<p> อย่างไรก็ตาม มะนูเชร์ ม็อตตากี รัฐมนตรีต่างประเทศ<placeName>อิหร่าน</placeName> ให้สัมภาษณ์วานนี้ว่า อิหร่านกำลังพิจารณาเรียกตัวผู้แทนทางการทูตของตนใน<placeName>อังกฤษ</placeName> และหลายประเทศในยุโรปกลับประเทศชั่วคราวเพื่อตอบโต้ที่ประเทศเหล่านี้แทรกแซงกิจการภายใน</p></body>
</news>
