<teiHeader>
<fileDesc>
<titleStmt>
  <title>อินิทรีส่ง ‘แบล็คโร้ค’ ทวงแชร์เกมออนไลน์  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/18/news_28950816.php?news_id=28950816  </bibl>
</sourceDesc>
</fileDesc>
</teiHeader>
<news>
<headline>อินิทรีส่ง ‘แบล็คโร้ค’ ทวงแชร์เกมออนไลน์</headline>
<lead>อินิทรี รีลอนซ์เกมดังสัญชาติ<placeName>เกาหลี</placeName> “แบล็คโร้ค” เจาะคอเกมออนไลน์<placeName>ไทย</placeName> เผยเตรียมปรับแผนบุกตลาดเชิงรุกมากขึ้น หลังทิ้งช่วงห่างเปิดตัวเกมใหม่ เปิดช่องหน้าใหม่ชิงฐานลูกค้า</lead>
<neck></neck>
<body><p>นางภัทธีรา อภิธนาคุณ กรรมการผู้จัดการ บริษัท อินิทรี ดิจิตอล จำกัด ผู้ให้บริการเกมออนไลน์ กล่าวว่า บริษัทเปิดตัว “แบล็คโร้ค (Black Rogue)” เกมออนไลน์จาก<placeName>เกาหลี</placeName> ซึ่งเป็นการพัฒนาแพทช์ใหม่จากเกมเก่าคือ “ซิลค์โร้ด” เกมแนวเอ็มเอ็มโออาร์พีจีของบริษัทจอยแม็กซ์ที่ได้รับความนิยมสูงทั่ว<placeName>โลก</placeName>มา ให้บริการแก่ผู้เล่นชาว<placeName>ไทย</placeName></p>
<p>ทั้งนี้เนื่องจากเป็นแนวเกมกำลังที่ได้รับการ ตอบรับสูงจากคอเกมชาว<placeName>ไทย</placeName> และมีเนื้อหาสาระเชิงวัฒนธรรม 2 โลกระหว่างตะวันตกและตะวันออก ซึ่งไม่เป็นภัยต่อผู้เล่นเกม และตรงตามเป้าหมายการให้บริการเกมของบริษัท</p>
<p>อย่างไรก็ตาม ขณะนี้ตัวเกมยังอยู่ขั้นการทดสอบระบบภายใน และพัฒนาคอนเทนท์ให้เข้ากับ<placeName>ประเทศไทย</placeName>มากขึ้น คาดว่าจะเปิดให้บริการได้เร็วๆ นี้ผ่านเว็บ BLACKROGUE.in.th</p>
<p>พร้อมกันนี้ เธอเผยว่า ปีนี้บริษัทได้เริ่มปรับแผนการตลาดมากขึ้น โดยเน้นการพัฒนาการทำงานเชิงรุก เนื่องจากปัจจุบันมีผู้ให้บริการเกมหน้าใหม่ใน<placeName>ไทย</placeName>เกิดขึ้นมาก ซึ่งมีผลต่อการทำตลาดของบริษัท</p>
<p>จากช่วงที่ผ่านมาบริษัทยึดนโยบายการคัดเลือกเกม ที่มีคุณภาพ และสร้างสรรค์เหมาะกับผู้เล่น<placeName>ไทย</placeName>จริงๆ ซึ่งใช้เวลานาน โดยบริษัทมีระยะเปิดตัวเกมห่างกันมาก จึงพยายามจะปรับให้เร็วขึ้น และคาดว่าปลายปีจะเปิดให้บริการอีกอย่างน้อย 1 เกม</p>
<p>“เราพยายามรักษาความแตกต่างต้องนำเข้าเกมที่ดี และมีสาระกว่าเกมอื่นๆ ทำให้ใช้เวลาคัดเลือกนาน นับจากเกมไทเทิลดังๆ อย่างปังย่าถึงตอนนี้ก็ 5 ปีแล้ว ส่วนปีที่แล้วก็เปิดเกมเดียวคือ ปุ้กกา เรซซิ่ง ขณะที่ก็ยอมรับว่า ผู้ให้บริการหน้าใหม่เข้ามาเยอะก็มีผลกระทบ แต่ก็ไม่หนักใจมาก เพราะอย่างน้อยก็ทำให้เราต้องพัฒนาตัวเอง”</p>
<p>เธอคาดว่า สภาพเศรษฐกิจปัจจุบันยังไม่ส่งผลกระทบต่อมูลค่าตลาดเกมออนไลน์ปีนี้ ซึ่งเชื่อว่าจะยังคงเติบโตต่อเนื่อง ราว 2,000 ล้านบาท และบริษัทตั้งเป้ารักษาอันดับรายได้ติด 1 ใน 3 ของผู้ให้บริการเกมออนไลน์ จากผลประกอบการ 5 เดือนที่ผ่านมา มีรายได้เติบโตตามเป้าแล้วกว่า 20% จากการให้บริการเกมออนไลน์ทั้งหมด 5 เกม</p></body>
</news>
