<teiHeader>
<fileDesc>
<titleStmt>
  <title>เอชพีจ่อคิวเปิดซับแบรนด์ชนตลาดหรู  </title>
  <author>วัลยา แสงทอง  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-26 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090626/54897/%e0%b9%80%e0%b8%ad%e0%b8%8a%e0%b8%9e%e0%b8%b5%e0%b8%88%e0%b9%88%e0%b8%ad%e0%b8%84%e0%b8%b4%e0%b8%a7%e0%b9%80%e0%b8%9b%e0%b8%b4%e0%b8%94%e0%b8%8b%e0%b8%b1%e0%b8%9a%e0%b9%81%e0%b8%9a%e0%b8%a3%e0%b8%99%e0%b8%94%e0%b9%8c%e0%b8%8a%e0%b8%99%e0%b8%95%e0%b8%a5%e0%b8%b2%e0%b8%94%e0%b8%ab%e0%b8%a3%e0%b8%b9.html  </bibl>
</sourceDesc>
</fileDesc>
</teiHeader>
<news>
<headline>เอชพีจ่อคิวเปิดซับแบรนด์ชนตลาดหรู</headline>
<lead>เอชพี ย้ำกลยุทธ์ทำตลาดมัลติแบรนด์ ปูพรมผู้ใช้ทุกเซคเมนท์ ชูดีไซน์-นวัตกรรมนำตลาด เข็น 3 รุ่นใหม่ ปรับดีไซน์ทันสมัย ใส่สีสัน</lead>
<neck></neck>
<body><p>เอชพี ย้ำกลยุทธ์ทำตลาดมัลติแบรนด์ ปูพรมผู้ใช้ทุกเซคเมนท์ ชูดีไซน์-นวัตกรรมนำตลาด เข็น 3 รุ่นใหม่ ปรับดีไซน์ทันสมัย ใส่สีสัน คลุมคอนซูเมอร์-คอมเมอร์เชียล เตรียมปล่อยซับแบรนด์ "เอ็นวี่" ชนตลาดโน้ตบุ๊คพรีเมียม หวังดันส่วนแบ่งตลาดทิ้งห่างคู่แข่ง สานเป้าครองแชมป์อันดับหนึ่งโน้ตบุ๊ค<placeName>ไทย</placeName>ต่อ</p>
<p>นายประเสริฐ จรูญไพศาล ผู้จัดการทั่วไป กลุ่มธุรกิจเพอร์ซันแนล ซิสเต็มส์ บริษัท ฮิวเลตต์-แพคการ์ด (ประเทศไทย) จำกัด (เอชพี) กล่าวว่า บริษัทยังยึดนโยบายการทำตลาดมัลติแบรนด์ โดยการแตกซับแบรนด์ย่อย เพื่อทำตลาดโน้ตบุ๊คให้ครอบคลุมการใช้งานทุกกกลุ่ม</p>
<p>ล่า สุดบริษัทเตรียมเปิดตัวซับแบรนด์ใหม่ "เอ็นวี่ (ENVY)" เร็วๆนี้ เพื่อเจาะตลาดกลุ่มผู้ใช้ไฮเอ็นด์ โดยเน้นฟังก์ชั่นการใช้งานแบบโมบิลิตี้ที่ชัดเจนขึ้น</p>
<p>เขายอมรับว่า ตลาดโน้ตบุ๊ค<placeName>ไทย</placeName>แข่งขันสูง จากปลายปีถึงต้นปีที่ผ่านมา เอชพีได้รับผลกระทบจากสภาพเศรษฐกิจทรุดตัว เนื่องจากผู้บริโภคชะลอการซื้อสินค้าใหม่ แต่ช่วงนี้ยอดขายเริ่มกลับเข้าสู่สถานการณ์ปกติ</p>
<p>"สำ หรับเอ็นวี่ ก็ไม่เชิงว่าจะมาชนกับแบรนด์พรีเมียมของคู่แข่ง เพราะจริงๆ เราวางโรดแมปมาระยะหนึ่งแล้ว เพื่อเข้ามาเสริมไลน์สินค้ากลุ่มไฮเอ็นด์ ซึ่งเราพยายามอุดช่องโหว่ในทุกตลาดให้ได้มากที่สุด"</p>
<p>ส่วนแผนการตลาดของเอชพีครึ่ง ปีหลังยังเน้นการเปิดตัวสินค้าให้ครอบคลุมการใช้งานทุกกลุ่มเป้าหมาย พร้อมๆ กับการปรับดีไซน์ และนวัตกรรม เพื่อสร้างความแตกต่าง และเพิ่มตัวเลือกแก่ผู้บริโภค ทั้งกลุ่มผู้ใช้องค์กร และผู้ใช้ทั่วไป โดยล่าสุดเอชพีเปิดตัวโน้ตบุ๊คใหม่ 3 รุ่น คือ เอชพี มินิ 110, เอชพี โปรบุ๊ค 4410เอส และเอชพี พาวิลเลียน ดีวี2 ดีไซน์ทันสมัย มีสีสัน สำหรับผู้ใช้ในตลาดระดับการใช้งานเพิ่มต้น, องค์กร และผู้ใช้ทั่วไป ตามลำดับ</p>
<p>ทั้งนี้เอชพี พาวิลเลียน ดีวี 2 ถือเป็นการปรับราคาใหม่ หลังเปิดตัวครั้งแรกช่วงต้นปีที่ผ่านมา เพื่อกระตุ้นยอดขายช่วงมีงานไอทีใหญ่ๆ เช่น คอมมาร์ต กลางปี</p>
<p>นายปวิณ วรพฤกษ์ ผู้จัดการกลุ่มผลิตภัณฑ์และการตลาด กลุ่มธุรกิจเพอร์ซันแนล ซิสเต็มส์ เอชพี เสริมว่า การแตกแบรนด์ย่อยหลายๆ แบรนด์ในตลาดโน้ตบุ๊คของทั้งคู่แข่ง และเอชพี ถือเป็นเรื่องปกติ เนื่องจากตลาด<placeName>ไทย</placeName>มีขนาดใหญ่มาก โดยมียอดขายรวมทั้งตลาดแบ่งเป็นคอมพิวเตอร์ตั้งโต๊ะ และโน้ตบุ๊ค กลุ่มละประมาณ 1 ล้านเครื่องต่อปี ซึ่งถือเป็นตลาดที่มีอัตราการเติบโตสูงสุดในเอเชียตะวันออกเฉียงใต้</p>
<p>อย่างไรก็ตาม ผลสรุปยอดขายโน้ตบุ๊คจากไอดีซีล่าสุด เอชพียังคงมีส่วนแบ่งตลาดอันดับหนึ่ง ราว 30% จากเดิม 26-27% เทียบกับไตรมาสเดียวกันของปีที่ผ่านมา</p>
<p>แต่ เขายอมรับว่า ส่วนแบ่งตลาดทิ้งห่างจากอันดับสองเพียงเล็กน้อย ซึ่งบริษัทเชื่อว่า กลยุทธ์และแนวทางการทำตลาดแบบมัลติแบรนด์จะช่วยผลักดันให้เอชพีมีส่วนแบ่งตลาดทิ้งห่างคู่แข่งได้มากขึ้น และยังคงครองส่วนแบ่งตลาดโน้ตบุ๊ครวมอันดับหนึ่งใน<placeName>ไทย</placeName>อย่างต่อเนื่อง</p></body>
</news>
