<teiHeader>
<fileDesc>
<titleStmt>
  <title>หวัด09คร่าชีวิตชาวอาร์เจนติน่า137ราย  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-15 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090715/20571/%e0%b8%ab%e0%b8%a7%e0%b8%b1%e0%b8%9409%e0%b8%84%e0%b8%a3%e0%b9%88%e0%b8%b2%e0%b8%8a%e0%b8%b5%e0%b8%a7%e0%b8%b4%e0%b8%95%e0%b8%8a%e0%b8%b2%e0%b8%a7%e0%b8%ad%e0%b8%b2%e0%b8%a3%e0%b9%8c%e0%b9%80%e0%b8%88%e0%b8%99%e0%b8%95%e0%b8%b4%e0%b8%99%e0%b9%88%e0%b8%b2137%e0%b8%a3%e0%b8%b2%e0%b8%a2.html  </bibl>
</sourceDesc>
</fileDesc>
</teiHeader>
<news>
<headline>หวัด09คร่าชีวิตชาว<placeName>อาร์เจนติน่า</placeName>137ราย</headline>
<lead>ชาว<placeName>อาร์เจนติน่า</placeName>เสียชีวิตเพราะไข้หวัดใหญ่ 2009 เพิ่มเป็น 137 คน หลายชาติเตรียมฉีดวัคซีนป้องกันขนานใหญ่</lead>
<neck></neck>
<body><p>(15ก.ค.) เจ้าหน้าที่<placeName>อาร์เจนติน่า</placeName>เปิดเผยเมื่อวันอังคารตามเวลาท้องถิ่นว่า ยอดผู้เสียชีวิตจากไข้หวัดใหญ่ 2009 ใน<placeName>อาร์เจนติน่า</placeName> ช่วงสามวันก่อนหน้านั้น เพิ่มจาก 94 คนเป็น 137 คนแล้ว และมีผู้ติดเชื้อสะสม 3,056 คน ทำให้แซงหน้าขึ้นเป็นประเทศที่มีผู้เสียชีวิตจากโรคนี้มากเป็นอันดับสองของ<placeName>โลก</placeName> รองจาก<placeName>สหรัฐฯ</placeName>ซึ่งตัวเลขล่าสุดเมื่อวันอาทิตย์ระบุยอดผู้เสียชีวิต 211 คนและผู้ติดเชื้อสะสม 37,000 คน ส่วนอันดับสามคือ<placeName>เม็กซิโก</placeName> ซึ่งตัวเลขล่าสุดเมื่อวันจันทร์ มีผู้เสียชีวิต 124 คน และมีผู้ติดเชื้อสะสม 12,521 คน</p>
<p><placeName>อาร์เจนติน่า</placeName>กำลังจะเป็นเจ้าภาพจัดการประชุมรัฐมนตรีสาธารณสุข 6 ชาติใน<placeName>แอฟริกาใต้</placeName>ซึ่งรวมทั้ง<placeName>โบลิเวีย</placeName>,<placeName>บราซิล</placeName>,<placeName>ชิลี</placeName>,<placeName>อุรุกวัย</placeName> และ<placeName>ปารากวัย</placeName> เพื่อประสานความร่วมมือในการรับมือกับการระบาดของโรคนี้ ซึ่งปัจจุบัน ยอดผู้เสียชีวิตอย่างเป็นทางการของ WHO อยู่ที่อย่างน้อย429 คน และนางมารี -พอล คีนี่ ผู้อำนวยการฝ่ายวัคซีนของ WHO แถลงเมื่อวันจันทร์ว่า วัคซีนป้องกันโรคนี้ น่าจะสามารถให้บริการได้ในเดือนกันยายนนี้</p>
<p>องค์การอนามัย<placeName>โลก</placeName> หรือ WHO ยอมรับเมื่อวันจันทร์ว่า การระบาดของไข้หวัดใหญ่ 2009 ไม่อาจยับยั้งได้แล้ว ทุกประเทศจำเป็นต้องฉีดวัคซีนป้องกันโรค ท่ามกลางความวิตกว่าจะมีผู้ติดเชื้อสะสมหลายล้านคนภายในปีหน้า และทำให้หลายประเทศพูดถึงการฉีดวัคซีนป้องกันโรคให้กับประชาชนจำนวนมาก รวมทั้ง<placeName>อิตาลี</placeName>ที่ปัจจุบันมีผู้ติดเชื้อ 224 คน และยังไม่มีผู้เสียชีวิต แต่คาดว่าประเทศตนอาจมีผู้ติดเชื้อ 3-4 ล้านคนภายในมีนาคมปีหน้า จึงมีแผนว่าภายในสิ้นปีนี้ จะฉีดวัคซีนประชาชนให้ได้ 8.6 ล้านคน โดยจะให้ความเร่งด่วนเป็นอันดับแรกแก่ผู้มีความเสี่ยงที่สุด และเจ้าหน้าที่หน่วยฉุกเฉินต่างๆ</p>
<p><placeName>เยอรมนี</placeName>ประกาศจะสั่งวัคซีนที่ยังอยู่ในขั้นพัฒนาจำนวน 25 ล้านชุด เพื่อสร้างภูมิคุ้มกันให้1 ใน 3 ของประชากรของตน ส่วน<placeName>ออสเตรเลีย</placeName>ซึ่งมีการระบาดเลวร้ายสุดใน<placeName>ภูมิภาคเอเชียแปซิฟิก</placeName>ประกาศจะฉีดวัคซีนให้ประชากรทั้งประเทศ และได้สั่งวัคซีนล่วงหน้าไว้ 21 ล้านชุดแล้ว ขณะที่นางมากาเร็ต ชาน ผู้อำนวยการ WHO ออกมาเตือนเมื่อวันอังคาร ไม่ให้ผู้ผลิตวัคซีนมีอคติเข้าข้างประเทศร่ำรวย ทำให้ประเทศยากจนยากที่จะเข้าถึงวัคซีน</p></body>
</news>
