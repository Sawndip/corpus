<teiHeader>
<fileDesc>
<titleStmt>
  <title>‘ผู้ดี’คิดใช้แก๊สพิษบึ้ม‘ญี่ปุ่น’ในสงครามโลก  </title>
  <author>เอเอฟพี  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-06-26 21:17:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000072651  </bibl>
</sourceDesc>
</fileDesc>
</teiHeader>
<news>
<headline>‘ผู้ดี’คิดใช้แก๊สพิษบึ้ม‘<placeName>ญี่ปุ่น</placeName>’ในสงคราม<placeName>โลก</placeName></headline>
<lead>รายงานลับระบุ รัฐบาล<placeName>อังกฤษ</placeName>เคยมีแผนโจมตี<placeName>กรุงโตเกียว</placeName>ด้วยแก๊สพิษในช่วงสงคราม<placeName>โลก</placeName>ครั้งที่ 2 ก่อนหน้าที่<placeName>สหรัฐฯ</placeName> จะตัดสินใจทิ้งระเบิดปรมาณูใส่<placeName>เมืองฮิโรชิมา</placeName> และ<placeName>นางาซากิ</placeName> เกือบ 1 ปี</lead>
<neck></neck>
<body><p><placeName>หอจดหมายเหตุแห่งชาติ</placeName>ของ<placeName>อังกฤษ</placeName> ณ <placeName>กรุงลอนดอน</placeName>เมื่อวานนี้(26) เผยบันทึกลับที่ปกปิดต่อสาธารณชนมานาน 65 ปี โดยเนื้อหาในบันทึกฉบับนี้ระบุไว้ชัดเจนว่ารัฐบาล<placeName>อังกฤษ</placeName>เคยมีแผนการจะใช้แก๊สพิษโจมตีพลเรือน<placeName>ญี่ปุ่น</placeName>ใน<placeName>กรุงโตเกียว</placeName>เมื่อปี1944 โดยมุ่งให้เกิดการทำลายล้างรุนแรงที่สุดเท่าที่จะเป็นไปได้ แม้แผนการดังกล่าวจะไม่เคยมีการนำไปปฏิบัติจริงก็ตาม</p>
<p>เนื้อหาสำคัญในบันทึกฉบับนี้ซึ่งมีการยกเลิกชั้นความลับแล้ว ระบุถึงบทวิเคราะห์ซึ่งเขียน</p>
<p>โดย “ศาสตราจารย์บรันต์” เกี่ยวกับการใช้ระเบิดบรรจุแก๊สพิษโจมตี<placeName>ญี่ปุ่น</placeName> โดยบรันต์อาศัยข้อมูลเรื่องจำนวนประชากร ผังเมือง ภาพถ่ายอาคารบ้านเรือนและย่านต่างๆ ของ<placeName>กรุงโตเกียว</placeName>ที่ได้รับจากผู้อำนวยการหน่วยข่าวกรองทหารของสำนักงานกิจการสงครามในสมัยนั้น</p>
<p>บรันต์ระบุว่า การโจมตี<placeName>ญี่ปุ่น</placeName>ด้วยแก๊สพิษ ควรเริ่มต้นโดยถล่มอาคารที่แออัดติดกันจำนวน</p>
<p>มากใน<placeName>โตเกียว</placeName>เป็นอันดับแรกด้วยระเบิดเพลิงเพื่อให้เกิดไฟไหม้บริเวณกว้าง แล้วจึงค่อยใช้ระเบิดบรรจุแก๊สพิษโจมตี อย่างไรก็ตาม บรันต์ชี้ว่าแผนการนี้มีอุปสรรคสำคัญคือ ผังเมืองของ<placeName>กรุงโตเกียว</placeName>ที่มีถนนแคบ ไม่เหมาะต่อการใช้อาวุธเคมี เพราะจะทำให้กลุ่มแก๊สไม่สามารถแผ่ปกคลุมพื้นที่ได้อย่างรวดเร็วตามที่ควรจะเป็น</p>
<p>นอกจากนี้ บรันต์แนะว่า<placeName>อังกฤษ</placeName>ควรโจมตี<placeName>ญี่ปุ่น</placeName>ในฤดูร้อนเนื่องจากมีสภาพอากาศที่จะช่วยให้ก๊าสพิษทำงานได้ผลที่สุด ขณะที่แก๊สพิษมัสตาร์ดอาจลดความรุนแรงลงหากใช้ในฤดูหนาว ส่วนสภาพอากาศที่ฝนตกหนักก็อาจทำให้แก๊สพิษเจือจางลงเช่นกัน รวมทั้งแนะนำให้ใช้ระเบิดลูกเล็กแต่มีจำนวนมากในการโจมตีจึงจะสร้างความเสียหายได้มากที่สุด</p>
<p>มาร์ค ดันตัน ผู้เชี่ยวชาญประวัติศาสตร์ร่วมสมัยของ<placeName>หอจดหมายเหตุอังกฤษ</placeName>ระบุว่า สิ่งที่น่าสนใจในบันทึกฉบับนี้คือการแสดงให้เห็นว่าอังกฤษคิดโจมตี<placeName>ญี่ปุ่น</placeName> เพื่อปิดฉากสงคราม<placeName>โลก</placeName>ครั้งที่ 2 ให้เร็วขึ้นมาก่อนหน้า<placeName>สหรัฐฯ</placeName> แล้ว และข้อเท็จจริงเรื่องนี้สร้างความตกใจให้คนยุคใหม่อย่างมากจากการที่รัฐบาล<placeName>อังกฤษ</placeName>สมัยนั้นคิดจะโจมตีพลเรือนด้วยแก๊สพิษอย่างไร้ความปราณี </p>
<p>ทั้งนี้ <placeName>สหรัฐฯ</placeName> ทิ้งระเบิดปรมาณูที่<placeName>ฮิโรชิมา</placeName>เมื่อ 6 สิงหาคม และ<placeName>นางาซากิ</placeName>ในวันที่ 9 สิงหาคม1945 ทำให้มีผู้เสียชีวิตกว่า 210,000 คน โดยหลังการทิ้งระเบิดที่<placeName>นางาซากิ</placeName>ไม่ถึงสัปดาห์ <placeName>ญี่ปุ่น</placeName>ก็ขอยอมแพ้ทำให้สงคราม<placeName>โลก</placeName>ครั้งที่ 2 ฝั่ง<placeName>เอเชียแปซิฟิก</placeName>สิ้นสุดลง</p></body>
</news>
