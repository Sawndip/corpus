<teiHeader>
<fileDesc>
<titleStmt>
  <title>ก.ไอซีที จัดอบรมความรู้ด้านปฏิบัติการคอมพิวเตอร์ ให้เจ้าหน้าที่ลาว  </title>
  <author>สุนันทา สุขสุมิตร  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206160113&tb=N255206&return=ok&news_headline="%a1.%e4%cd%ab%d5%b7%d5%20%a8%d1%b4%cd%ba%c3%c1%a4%c7%d2%c1%c3%d9%e9%b4%e9%d2%b9%bb%af%d4%ba%d1%b5%d4%a1%d2%c3%a4%cd%c1%be%d4%c7%e0%b5%cd%c3%ec%20%e3%cb%e9%e0%a8%e9%d2%cb%b9%e9%d2%b7%d5%e8%c5%d2%c7%20%20"  </bibl>
</sourceDesc>
</fileDesc>
</teiHeader>
<news>
<headline>ก.ไอซีที จัดอบรมความรู้ด้านปฏิบัติการคอมพิวเตอร์ ให้เจ้าหน้าที่<placeName>ลาว</placeName></headline>
<lead>กระทรวงเทคโนโลยีสารสนเทศและการสื่อสาร จัดฝึกอบรมเสริมสร้างความรู้ ด้านเทคโนโลยีสารสนเทศและการสื่อสาร ให้แก่เจ้าหน้าที่จาก<placeName>สาธารณรัฐประชาธิปไตยประชาชนลาว</placeName> เป็นปีที่ 3 หวังช่วยเผยแพร่ความรู้และกระชับความสัมพันธ์<placeName>ไทย</placeName> - <placeName>ลาว</placeName></lead>
<neck></neck>
<body><p>นายสือ ล้ออุทัย ปลัดกระทรวงเทคโนโลยีสารสนเทศและการสื่อสาร หรือไอซีที กล่าวว่า สำนักงานความร่วมมือเพื่อการพัฒนาระหว่างประเทศ กระทรวงการต่างประเทศ และกระทรวงไอซีที ร่วมอบรมส่งเสริมความร่วมมือทางวิชาการด้านเทคโนโลยีสารสนเทศและการสื่อสาร (ไอซีที) <placeName>ไทย</placeName>-<placeName>ลาว</placeName> ให้แก่เจ้าหน้าที่จาก<placeName>สาธารณรัฐประชาธิปไตยประชาชนลาว</placeName>เป็นปีที่ 3 เพื่อให้ความรู้ด้านระบบปฏิบัติการ การออกแบบและการพัฒนาเว็บไซต์ในระดับพื้นฐานถึงระดับใช้งาน โดยใช้เครื่องมือ Open Source ให้แก่ข้าราชการและเจ้าหน้าที่จาก<placeName>ประเทศลาว</placeName> แบบมุ่งให้เกิดผลและการใช้งานได้จริง โดยในปีนี้มีการฝึกอบรมจำนวน 2 หลักสูตร คือ หลักสูตรเพื่อการพัฒนาความรู้และเพิ่มทักษะด้านการใช้อินเทอร์เน็ต การออกแบบและการพัฒนาเว็บไซต์ โดยใช้เครื่องมือ Content Management และหลักสูตร Linux (Server) เพื่อพัฒนาความรู้ และเพิ่มทักษะการใช้งาน Open Source กับงานต่างๆ ไม่ว่าจะเป็นระบบปฏิบัติการ Linux และระบบเครือข่าย รวมถึงการสร้างเว็บไซต์ขั้นสูงที่เชื่อมโยงกับฐานข้อมูล เพื่อช่วยลดต้นทุนด้านลิขสิทธิ์ซอฟต์แวร์</p>
<p>ทั้งนี้ ระหว่างการอบรมยังได้จัดให้มีการศึกษาดูงานด้านเทคโนโลยีสารสนเทศและการสื่อ สารที่ <placeName>บริษัท กสท โทรคมนาคม</placeName> และ<placeName>กรมอุตุนิยมวิทยา</placeName> รวมทั้งทัศนศึกษาเรียนรู้วัฒนธรรม<placeName>ไทย</placeName> เพื่อเสริมสร้างสมรรถนะด้านเทคโนโลยีสารสนเทศและการสื่อสารสำหรับการปฏิบัติ งานแก่เจ้าหน้าที่ของ<placeName>ประเทศลาว</placeName> ให้สามารถนำความรู้ที่ได้รับกลับไปประยุกต์ใช้ในการปฏิบัติงาน เพื่อส่งเสริมให้เกิดความร่วมมือด้านวิชาการระหว่าง<placeName>ไทย</placeName>-<placeName>ลาว</placeName> ที่สามารถขยายผลไปสู่การพัฒนาความร่วมมือในระดับ<placeName>ภูมิภาคอาเซียน</placeName> พร้อมเผยแพร่วัฒนธรรม<placeName>ไทย</placeName>อันงดงาม และทรงคุณค่าให้แก่ข้าราชการและเจ้าหน้าที่จาก<placeName>ประเทศลาว</placeName>อีกด้วย ตลอดจนเป็นการส่งเสริมให้เกิดความร่วมมืออันดีในภูมิภาค โดยเฉพาะระหว่าง<placeName>ไทย</placeName>-<placeName>ลาว</placeName> </p></body>
</news>
