<teiHeader>
<fileDesc>
<titleStmt>
  <title>ซิตี้กรุ๊ปชี้ศก.โลกต้องการโครงสร้างใหม่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/17/news_28944326.php?news_id=28944326  </bibl>
</sourceDesc>
</fileDesc>
</teiHeader>
<news>
<headline>ซิตี้กรุ๊ปชี้ศก.<placeName>โลก</placeName>ต้องการโครงสร้างใหม่</headline>
<lead><placeName>ดีทรอยต์</placeName> - ซีอีโอซิตี้กรุ๊ประบุ เศรษฐกิจ<placeName>โลก</placeName>ส่งสัญญาณมีเสถียรภาพ แต่จะไม่กลับสู่ระบบเดิมที่สร้างภาพลวงตาของผลกำไร วิกฤติในปัจจุบันแสดงให้เห็นว่า เศรษฐกิจ<placeName>โลก</placeName>จำเป็นต้องมีโครงสร้างใหม่</lead>
<neck></neck>
<body><p>นายวิกรม บัณฑิต หัวหน้าคณะเจ้าหน้าที่บริหาร (ซีอีโอ) ซิตี้ กรุ๊ป สถาบันการเงินยักษ์ใหญ่ของ<placeName>สหรัฐ</placeName> กล่าวต่อที่ประชุมสุดยอดผู้นำเศรษฐกิจแห่งชาติ ที่<placeName>เมืองดีทรอยต์</placeName> <placeName>รัฐมิชิแกน</placeName> <placeName>สหรัฐ</placeName> เมื่อวันจันทร์ (15 มิ.ย.) ว่า มาตรการแข็งกร้าวที่ผู้กำหนดนโยบายทั่ว<placeName>โลก</placeName>นำมาใช้ เริ่มประสบผลสำเร็จในการฟื้นฟูเศรษฐกิจ โดยมีสัญญาณแสดงความมั่นคงมากขึ้น แต่ถึงกระนั้น โลกยังมีความท้าทายทางเศรษฐกิจหลายประการรออยู่เบื้องหน้า</p>
<p>นายบัณฑิตกล่าวว่า เขามองเห็นข้อแตกต่างสำคัญของเศรษฐกิจโลกยุคหลังวิกฤติ โดยโครงสร้างเศรษฐกิจ<placeName>โลก</placeName>มีแนวโน้มเปลี่ยนแปลงไปจากโครงสร้างเดิมที่ทุกคนคุ้นเคย สำหรับใน<placeName>สหรัฐ</placeName> การออมโดยรวมยังไม่มากพอ ซึ่งจะส่งผลกระทบต่อการลงทุน ขณะที่ผู้บริโภคและภาคการเงินมีการกู้ยืมมากเกินไป ซึ่งก่อให้เกิดภาพลวงตาเกี่ยวกับผลตอบแทนทางการเงิน</p>
<p>การใช้จ่ายและการก่อหนี้ของผู้บริโภค<placeName>สหรัฐ</placeName> เป็นปัจจัยหลักที่ผลักดันการเติบโตของเศรษฐกิจ<placeName>โลก</placeName>ในช่วงที่ผ่านมา แต่สถานการณ์จะไม่เหมือนเดิมอีกต่อไป <placeName>โลก</placeName>ต้องการแรงขับเคลื่อนใหม่ และรูปแบบธุรกิจใหม่ ภาคธุรกิจต้องค้นหาแรงขับเคลื่อนใหม่ๆ นอกเหนือจากการบริโภคและการก่อหนี้ของ<placeName>สหรัฐ</placeName> ขณะที่<placeName>สหรัฐ</placeName>ประสบปัญญาหนักเนื่องจากต้องชำระหนี้ก้อนโตของรัฐบาล แต่การลดภาระหนี้อย่างฮวบฮาบก็จะส่งผลเสียต่อการเติบโตทางเศรษฐกิจ</p>
<p>ทางด้านนายโดมินิก สเตราส์-คาห์น ผู้อำนวยการกองทุนการเงินระหว่างประเทศ (ไอเอ็มเอฟ) กล่าวระหว่างเยือน<placeName>คาซัคสถาน</placeName>ว่า ขณะนี้ยังเร็วเกินไปที่จะหารือเกี่ยวกับการถอนมาตรการใช้จ่ายเพื่อกระตุ้นเศรษฐกิจ เนื่องจาก<placeName>โลก</placeName>ยังไม่พ้นช่วงเลวร้ายที่สุดของภาวะเศรษฐกิจถดถอย ที่สร้างความเสียหายต่อผลผลิตภาคอุตสาหกรรม และทำให้ตำแหน่งงานใน<placeName>ยุโรป</placeName>ลดลงอย่างรุนแรงเป็นประวัติการณ์</p>
<p>นายสเตราส์-คาห์น กล่าวว่า กลุ่มประเทศอุตสาหกรรมชั้นนำ 8 ชาติ (จี 8) มีจุดยืนร่วมกันว่า ขณะนี้เริ่มเห็นสัญญาณการฟื้นตัวทางเศรษฐกิจบางประการ แต่ยังจำเป็นต้องใช้ความระมัดระวัง ไอเอ็มเอฟคาดว่าเศรษฐกิจ<placeName>โลก</placeName>จะฟื้นตัวในช่วงใกล้เริ่มต้นปี 2553 </p>
<p>ขณะเดียวกัน ซิตี้กรุ๊ป และบรรษัทเงินทุนระหว่างประเทศ (ไอเอฟซี) หน่วยงานในเครือธนาคาร<placeName>โลก</placeName> ริเริ่มโครงการอุดหนุนเงินทุน 1,250 ล้านดอลลาร์ เพื่อกระตุ้นการค้าในประเทศเศรษฐกิจเกิดใหม่ เป็นโครงการอายุ 3 ปี ที่คาดว่าจะช่วยส่งเสริมการค้าได้ประมาณ 7,500 ล้านดอลลาร์ โดย ซิตี้กรุ๊ป จะสนับสนุนเงินทุน 60% หรือประมาณ 750 ล้านดอลลาร์ ขณะที่ไอเอฟซีและหน่วยงานพัฒนาอื่นๆ จะรับผิดชอบเงินทุนส่วนที่เหลือ</p>
<p>ความเคลื่อนไหวครั้งนี้เป็นส่วนขยายจากโครงการเสริมสภาพคล่องแก่การค้าโลกภายใต้การนำของธนาคาร<placeName>โลก</placeName> ซึ่งระดมความช่วยเหลือจากรัฐบาลประเทศต่างๆ หน่วยงานเพื่อการพัฒนาระหว่างประเทศ และธนาคารพาณิชย์ เพื่อสนับสนุนเงินทุนแก่ผู้ส่งออกและนำเข้าในตลาดเกิดใหม่ ที่ได้รับผลกระทบจากวิกฤติเศรษฐกิจ<placeName>โลก</placeName> โดยตั้งเป้าอุดหนุน 50,000 ล้านดอลลาร์</p></body>
</news>
