<teiHeader>
<fileDesc>
<titleStmt>
  <title>ควินแอลเปิดเว็บตลาดกลางออนไลน์  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-04 07:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090724/62750/%e0%b8%84%e0%b8%a7%e0%b8%b4%e0%b8%99%e0%b9%81%e0%b8%ad%e0%b8%a5%e0%b9%80%e0%b8%9b%e0%b8%b4%e0%b8%94%e0%b9%80%e0%b8%a7%e0%b9%87%e0%b8%9a%e0%b8%95%e0%b8%a5%e0%b8%b2%e0%b8%94%e0%b8%81%e0%b8%a5%e0%b8%b2%e0%b8%87%e0%b8%ad%e0%b8%ad%e0%b8%99%e0%b9%84%e0%b8%a5%e0%b8%99%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ควินแอลเปิดเว็บตลาดกลางออนไลน์</headline>
<lead>"ควินแอล" เกาะกระแสอีคอมเมิร์ซบูม เปิดตัวเว็บตลาดกลางออนไลน์ ชูเทคโนโลยีเสิร์ชเอ็นจิ้น มาร์เก็ตติ้ง หวังเจาะกลุ่มผู้ผลิตและส่งออกชาว<placeName>ไทย</placeName></lead>
<neck></neck>
<body><p>นายนพพล เมฆดำรงแสง ผู้จัดการฝ่ายพัฒนาธุรกิจ บริษัท ควินแอล <placeName>ประเทศไทย</placeName> จำกัด กล่าวว่า ปัจจุบันความต้องการด้านบริการเกี่ยวกับธุรกิจอีคอมเมิร์ชในกลุ่มส่งเสริม การส่งออก หรือการติดต่อระหว่างธุรกิจถึงธุรกิจ (บีทูบี) มีอัตราการเติบโตเพิ่มขึ้น โดยปัจจุบันมีเว็บอีคอมเมิร์ชกว่า 6 พันเว็บในไทย แต่กว่า 80% ของทั้งหมดใช้งานไม่ได้ หรือไม่อัพเดทข้อมูล</p>
<p>บริษัทจึงพัฒนาเว็บไซต์ควินแอลดอทคอม (www.quinl.com) เป็นตลาดกลางออนไลน์ให้เว็บต่างๆ เข้ามาใช้พื้นที่ โดยจะอัพเดทข้อมูล และพัฒนาให้เว็บของลูกค้าค้นพบได้ง่าย และจัดอยู่ลำดับต้นๆ ของการค้นหาผ่านเสิร์ชเอ็นจิ้น กูเกิล (เสิร์ชเอ็นจิ้น มาร์เก็ตติ้ง)</p>
<p>“ผู้ ให้บริการอินเทอร์เน็ตส่วนใหญ่คิดค่าใช้จ่ายในการดูแลเว็บ แต่ไม่พัฒนาและไม่ดูแลต่อเนื่อง หรือไม่เว็บที่ทำงานอย่างมีประสิทธิภาพก็คิดค่าใช้จ่ายสูงเกินความจำเป็น บริษัทที่เข้าร่วมเป็นสมาชิกกับควินแอลดอทคอมไม่จำเป็นจะต้องมีเว็บไซต์ของ ตัวเอง โดยควินแอลจะให้บริการซับโดเมน หรือยูอาร์แอล ซึ่งประกอบด้วยชื่อบริษัทนั้นและทำหน้าที่เป็นเหมือนเว็บไซต์ส่วนตัวของ สมาชิก ตลาดกลางออนไลน์แห่งใหม่นี้จะช่วยประหยัดเวลาสำหรับทั้งผู้ส่งออกชาวไทยและ ผู้ซื้อชาวต่างชาติที่มองหาผู้ผลิตสินค้าในประเทศไทย"</p>
<p>นาย มิเชล รอสโมเลน ผู้จัดการทั่วไป บริษัทแห่งนี้ กล่าวว่า อัตราการเข้าร่วมเป็นสมาชิกของควินแอลดอทคอมขึ้นกับประเภทของสมาชิก และบริการที่เลือก โดยอัตราสูงสุดอยู่ที่ 6,900 บาทต่อปี ขณะที่รายอื่นซึ่งไม่ดูแลเว็บไซต์ต่อเนื่องเรียกเก็บ 3 แสนบาทต่อปี</p>
<p>ทั้ง นี้ กว่า 60% ของผู้ซื้อที่เข้ามาค้นหาผู้ขายบนเว็บควินแอลดอทคอม จะเป็นชาวต่างชาติที่ต้องการมองหาผู้ผลิตชาว<placeName>ไทย</placeName> ซึ่งแสดงให้เห็นว่าความต้องการสั่งซื้อสินค้าจากผู้ผลิตชาว<placeName>ไทย</placeName>ผ่านรูปแบบอี คอมเมิร์ชนั้นมีจำนวนเพิ่มมากขึ้น</p>
<p>นอกจากนี้ ทางเว็บไซต์ยังมีบริการแปลเอกสารการสั่งซื้อสินค้าระหว่างผู้ซื้อและผู้ขาย ขึ้นอยู่กับประเภทของสมาชิกที่บริษัทนั้นๆ สมัครไว้</p>
<p>จากรายงานของกู เกิลเกี่ยวกับธุรกิจขนาดกลางและขนาดย่อมใน<placeName>ประเทศไทย</placeName> จะเห็นได้ว่า ปัจจุบันธุรกิจเอสเอ็มอีมีจำนวนทั้งสิ้นกว่า 8 แสนราย แต่มีเพียง 1 แสนรายเท่านั้น ที่มีเว็บไซต์เป็นของตัวเอง</p>
<p>ขณะที่ รายงานจากสำนักงานสถิติแห่งชาติระบุว่า ตลาดธุรกิจขนาดกลางและขนาดย่อมจะขยายตัวกว่า 40% หรือคิดเป็นมูลค่ากว่า 500 ล้านบาทในปีนี้ และสมาคมผู้ประกอบการพาณิชย์อิเล็กทรอนิกส์<placeName>ไทย</placeName>ยังเปิดเผยว่า ผลจากภาวะเศรษฐกิจที่ซบเซาทำให้ธุรกิจการค้าผ่านอินเทอร์เน็ตขยายตัวขึ้น เนื่องจากมีต้นทุนที่ต่ำกว่าแต่สามารถเข้าถึงกลุ่มลูกค้าได้กว้างขวาง</p></body>
</news>
