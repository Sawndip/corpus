<teiHeader>
<fileDesc>
<titleStmt>
  <title>WTOเตือน'กีดกันการค้า'พุ่งรับวิกฤตศก. ปีนี้ชาติรวยส่งออกลด14%ปท.จนหด7%  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-04 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000075115  </bibl>
</sourceDesc>
</fileDesc>
</teiHeader>
<news>
<headline>WTOเตือน'กีดกันการค้า'พุ่งรับวิกฤตศก. ปีนี้ชาติรวยส่งออกลด14%ปท.จนหด7%</headline>
<lead>รัฐบาลประเทศต่างๆ กำลังรับมือกับภาวะเศรษฐกิจทรุดตัวทั่ว<placeName>โลก</placeName> ด้วยการขัดขวางการค้าอย่างไม่เป็นธรรม โดยส่งผลกระทบแรงที่สุดต่อการส่งออกรถยนต์และเหล็กกล้า ตลอดจนพวกประเทศร่ำรวย ผู้อำนวยการใหญ่องค์การการค้า<placeName>โลก</placeName> (ดับเบิลยูทีโอ) กล่าวในรายงานที่นำออกเผยแพร่เมื่อวันพุธ (1)</lead>
<neck></neck>
<body><p>ปาสกาล ลามี ผู้อำนวยการใหญ่ดับเบิลยูทีโอ ระบุในรายงานที่เสนอต่อชาติสมาชิกทั้ง 153 ประเทศ ว่า เศรษฐกิจ<placeName>โลก</placeName>กำลังอยู่ในภาวะ "เปราะบาง" และประเทศร่ำรวยจะมียอดส่งออกลดลงถึง 14 เปอร์เซ็นต์ในปีนี้ อันเนื่องมาจากภาวะทรุดต่ำทั่ว<placeName>โลก</placeName></p>
<p> รายงานระบุอีกว่า "ประเทศพัฒนาแล้วได้รับผลกระทบหนักที่สุด โดยเฉพาะผู้ส่งออกสินค้ากลุ่มรถยนต์และเครื่องจักรรายใหญ่" พร้อมกับยกตัวอย่างสภาพปัญหาที่รุนแรงใน<placeName>เยอรมนี</placeName> ซึ่งยอดส่งออกจะลดลงถึงเกือบ 25 % ในปีนี้</p>
<p> ในอีกด้านหนึ่ง การที่ความต้องการสินค้าพวกวัตถุดิบอย่างสินแร่เหล็กและแร่ธาตุอื่นๆ จะกระทบประเทศเศรษฐกิจเฟื่องฟูใหม่บางราย เป็นต้นว่า<placeName>จีน</placeName> แต่รายงานของลามีก็ระบุว่า พวกประเทศกำลังพัฒนาโดยรวมน่าจะทำได้ดีกว่าพวกชาติร่ำรวยเล็กน้อย โดยที่ยอดส่งออกโดยรวมจะตกลงมาราว 7% ในปีนี้</p>
<p> รายงานเกี่ยวกับลัทธิกีดกันการค้าฉบับนี้ ซึ่งเป็นฉบับที่ 3 แล้วที่ลามีนำออกเผยแพร่นับแต่เศรษฐกิจ<placeName>โลก</placeName>เริ่มทรุดตัวในปีที่แล้ว ยังได้แสดงความวิตกเกี่ยวกับมาตรการกระตุ้นเศรษฐกิจของประเทศต่างๆ ทั้งร่ำรวยและยากจน และบอกว่า รัฐบาลในหลายประเทศได้วางข้อกำหนดที่ไม่เป็นธรรมในเรื่องการนำเข้าสินค้า เพื่อมุ่งปกป้องตลาดในประเทศของตน</p>
<p> "ในรอบสามเดือนที่ผ่านมามีแนวโน้มไปในทิศทางของการกีดกันทางการค้าและการใช้นโยบายที่บิดเบี้ยวกันมากขึ้น" รายงานระบุ และว่าสินค้ากลุ่มที่ได้รับการปกป้องสูงสุด ได้แก่ ผลิตภัณฑ์นม เหล็ก เหล็กกล้า รถยนต์ เคมีภัณฑ์ พลาสติก และสิ่งทอ</p>
<p>ลามีกล่าวอีกว่าหลายๆ ประเทศ เป็นต้นว่า <placeName>จีน</placeName> <placeName>อินเดีย</placeName> <placeName>รัสเซีย</placeName> และ<placeName>เวียดนาม</placeName> ได้ประกาศลดภาษีนำเข้าสินค้า ค่าธรรมเนียม และยกเลิกอุปสรรคทางการค้าบางอย่าง แต่ "บางประเทศในกลุ่มนี้ก็ได้เพิ่มมาตรการกีดกันทางการค้าสำหรับสินค้ากลุ่มอื่นๆ"</p>
<p>ยิ่งกว่านั้น การแพร่ระบาดของไข้หวัดใหญ่สายพันธุ์ใหม่ 2009 ยังเป็นสาเหตุให้อีกเกือบ 40 ประเทศจำกัดการนำเข้าหมูและเนื้อหมูจาก<placeName>เม็กซิโก</placeName>และพื้นที่ที่มีการแพร่ระบาดอื่นๆ อย่างไม่เป็นธรรม ทั้งๆ ที่ไวรัสดังกล่าวไม่ได้แพร่กระจายทางอาหาร</p></body>
</news>
