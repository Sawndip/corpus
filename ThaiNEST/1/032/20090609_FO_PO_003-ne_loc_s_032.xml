<teiHeader>
<fileDesc>
<titleStmt>
  <title>เหยื่อบินฝรั่งเศสเกลื่อนทะเล  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=51318  </bibl>
</sourceDesc>
</fileDesc>
</teiHeader>
<news>
<headline>เหยื่อบิน<placeName>ฝรั่งเศส</placeName>เกลื่อนทะเล</headline>
<lead>พบเหยื่อแอร์บัสมรณะเพิ่มรวม 17 คน อืดกลาง <placeName>แอตแลนติก</placeName></lead>
<neck></neck>
<body><p>เจ้าหน้าที่กองทัพเรือ<placeName>บราซิล</placeName> และ<placeName>ฝรั่งเศส</placeName>สามารถค้นพบร่างไร้วิญญาณของผู้โดยสารเที่ยวบิน เอเอฟ 447 ของสายการบินแอร์ฟรานซ์ ที่ตกลงใน<placeName>มหาสมุทร แอตแลนติก</placeName> เมื่อวันที่ 30 พ.ค. เพิ่มเป็น 17 คนแล้ว จากทั้งหมด 228 คน พร้อมกับพบซากชิ้นส่วนเครื่องบินมรณะดังกล่าวลอยเกลื่อน<placeName>มหาสมุทรแอตแลนติก</placeName> </p>
<p>รายงานระบุว่า 17 คนดังกล่าวนั้น มี 7 คนที่ไม่สามารถระบุเพศได้ ขณะที่อีก 10 คน เป็นชาย 6 คน หญิง 4 คน โดยร่างเหยื่อมรณะเหล่านั้นได้นำไปยัง<placeName>เกาะเฟอร์นานโด เดอ โนรอนฮา</placeName> ทางตะวันออกเฉียงเหนือของ<placeName>บราซิล</placeName> ซึ่งเป็นจุดที่ใกล้กับจุดที่เครื่องบินลำมรณะดังกล่าวตกมากที่สุด ก่อนที่จะลำเลียงต่อไปยัง<placeName>เมืองรีไซฟ์</placeName> เพื่อทำการระบุตัวด้วยการตรวจสอบประวัติการรักษาฟัน และตรวจดีเอ็นเอ </p>
<p>ทั้งนี้ จุดที่พบร่างผู้เสียชีวิตและซากเครื่องบินตกอยู่ห่างจากชายฝั่งบราซิลทางตะวันออกเฉียงเหนือไปราว 1,100 กิโลเมตร โดย<placeName>ฝรั่งเศส</placeName>และ<placeName>สหรัฐ</placeName>จะส่งเรือและอุปกรณ์มาช่วยค้นหาผู้เสียชีวิต รวมทั้งกล่องดำของเครื่องบินภายในกลางสัปดาห์นี้ </p>
<p>ทั้งนี้ ได้มีการตั้งข้อสังเกตกัน ว่า สาเหตุของโศกนาฏกรรมนี้อาจ สืบเนื่องมาจากมาตรวัดความเร็วของเครื่องบิน (Pitots) ทำงานบกพร่อง ทำให้นักบินอ่านค่าความเร็วผิดพลาดก่อนที่เครื่องจะหายไปจากจอเรดาร์ </p>
<p>โดมินิก บุสเซอโร รัฐมนตรีคมนาคมของ<placeName>ฝรั่งเศส</placeName> ระบุว่า การทำงานผิดปกติของมาตรวัดความเร็วดังกล่าวจะก่อให้เกิดผล 2 ประการ คือ หากมีความเร็วต่ำเกินไปก็จะ ทำให้เครื่องหมดแรงส่งและตกลง (Stall) หรือหากบินเร็วเกินไปที่ตัวเครื่องจะสามารถรับแรงเสียดทานจากความเร็วได้ ก็จะทำให้เครื่องบินแตกออกเป็นเสี่ยง </p>
<p>ขณะเดียวกัน ในที่ประชุมของสมาพันธ์การเดินทางทางอากาศระหว่างประเทศ (ไออาตา) ที่<placeName>กรุง กัวลาลัมเปอร์</placeName> <placeName>มาเลเซีย</placeName> ผู้แทนของหลายสายการบินจากทั่ว<placeName>โลก</placeName>ที่ใช้เครื่องบินรุ่นแอร์บัส A330-200 ต่างระบุว่าจะรอคำแนะนำโดยตรงจากแอร์บัสซึ่งเป็นบริษัทผู้ผลิต ก่อนที่จะดำเนินการเปลี่ยนแปลงอุปกรณ์ใดๆ </p>
<p>ด้าน จอห์น เลฮี กล่าวต่อ ผู้สื่อข่าวในงานเดียวกันว่า เครื่องบิน รุ่นนี้ยังคงปลอดภัย และมีบทบาทสำคัญในอุตสาหกรรมการบิน<placeName>โลก</placeName></p></body>
</news>
