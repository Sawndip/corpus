<teiHeader>
<fileDesc>
<titleStmt>
  <title>กรมควบคุมมลพิษ จัดคลินิกสัญจร เพื่อจัดทำแผนลดและขจัดมลพิษในพื้นที่ จ.ระยอง  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-13 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207130100&tb=N255207&return=ok&news_headline="%a1%c3%c1%a4%c7%ba%a4%d8%c1%c1%c5%be%d4%c9%20%a8%d1%b4%a4%c5%d4%b9%d4%a1%ca%d1%ad%a8%c3%20%e0%be%d7%e8%cd%a8%d1%b4%b7%d3%e1%bc%b9%c5%b4%e1%c5%d0%a2%a8%d1%b4%c1%c5%be%d4%c9%e3%b9%be%d7%e9%b9%b7%d5%e8%20%a8.%c3%d0%c2%cd%a7"  </bibl>
</sourceDesc>
</fileDesc>
</teiHeader>
<news>
<headline>กรมควบคุมมลพิษ จัดคลินิกสัญจร เพื่อจัดทำแผนลดและขจัดมลพิษในพื้นที่ <placeName>จ.ระยอง</placeName></headline>
<lead>กรมควบคุมมลพิษ ร่วมกับ<placeName>จังหวัดระยอง</placeName> จัดคลินิกสัญจรให้ข้อมูลกับองค์การบริหารส่วนท้องถิ่น เพื่อจัดทำแผนปฏิบัติการเพื่อลดและขจัดมลพิษในเขตควบคุมมลพิษในพื้นที่ <placeName>จังหวัดระยอง</placeName></lead>
<neck></neck>
<body><p>นางมิ่งขวัญ วิชยารังสฤษดิ์ รองอธิบดีกรมควบคุมมลพิษ กระทรวงทรัพยากรธรรมชาติและสิ่งแวดล้อม กล่าวว่า การจัดคลินิกสัญจรในเขตพื้นที่<placeName>จังหวัดระยอง</placeName> เป็นการให้ข้อมูลกับองค์การบริหารส่วนท้องถิ่นใน<placeName>จังหวัดระยอง</placeName> 9 แห่ง ในการจัดทำแผนปฏิบัติการเพื่อลดและขจัดมลพิษในเขตควบคุมมลพิษ เพื่อจัดสรรงบประมาณดำเนินงานแก้ไขปัญหามลพิษในพื้นที่ ซึ่งจากการดำเนินงานที่ผ่านมา ได้มีการแก้ไขปัญหามลพิษในพื้นที่<placeName>มาบตาพุด</placeName> โดยจัดทำแผนปฏิบัติการเพื่อลดและขจัดมลพิษในพื้นที่<placeName>จังหวัดระยอง</placeName>พ.ศ. 2550 – 2554 ที่มุ่งเน้นการจัดการในเรื่องการลดมลพิษและการฟื้นฟูคุณภาพสิ่งแวดล้อม การพัฒนาด้านสาธารณสุขโครงสร้างพื้นฐานเพื่อการพัฒนาคุณภาพชีวิต และการมีส่วนร่วมของภาคประชาชนในการแก้ไขปัญหามลพิษ</p>
<p>ทั้งนี้ หลังการประกาศให้<placeName>เขตนิคมอุตสาหกรรมมาบตาพุด</placeName>เป็นเขตควบคุมมลพิษ ได้แต่งตั้งคณะกรรมการสนับสนุนการจัดทำแผน เพื่อให้ข้อมูลด้านวิชาการกับองค์กรปกครองส่วนท้องถิ่นในการจัดทำแผนดัง กล่าว ก่อนเสนอให้ประชาชนและผู้มีส่วนได้ส่วนเสียในพื้นที่ลงประชามติเห็นชอบต่อไป </p></body>
</news>
