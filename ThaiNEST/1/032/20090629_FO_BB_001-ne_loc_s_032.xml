<teiHeader>
<fileDesc>
<titleStmt>
  <title>เวิลด์แบงก์ช่วยพัฒนาเมืองใหม่  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-29 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/06/29/news_29015386.php?news_id=29015386  </bibl>
</sourceDesc>
</fileDesc>
</teiHeader>
<news>
<headline>เวิลด์แบงก์ช่วยพัฒนาเมืองใหม่</headline>
<lead><placeName>สิงคโปร์</placeName>-ธนาคาร<placeName>โลก</placeName>ระดมผู้เชี่ยวชาญด้านต่างๆ ในการวางผังเมือง และสาธารณูปโภคพื้นฐาน ช่วยเหลือประเทศกำลังพัฒนา บรรลุเป้าหมายในการขยายตัวทางเศรษฐกิจ และปรับปรุงมาตรฐานการดำรงชีวิตให้สูงขึ้น โดยไม่ทำลายสิ่งแวดล้อม</lead>
<neck></neck>
<body><p>ธนาคาร<placeName>โลก</placeName>เผยรายงานฉบับใหม่วานนี้ (28 มิ.ย.) ภายใต้ชื่อ "เมืองนิเวศวิทยา ในฐานะเมืองเศรษฐกิจ" เพื่อแสดงให้เห็นถึงวิธีที่ธนาคาร<placeName>โลก</placeName>สามารถช่วยเหลือเมืองต่างๆ บรรลุเป้าหมายการเติบโตทางเศรษฐกิจ และพัฒนาคุณภาพชีวิตของประชาชนให้ดีขึ้น โดยที่ยังสามารถรักษาอากาศ และน้ำให้สะอาดอยู่ พร้อมขยายพื้นที่สีเขียวในเมือง </p>
<p>โครงการใหม่นี้ มีการนำคณะทำงานซึ่งเป็นผู้เชี่ยวชาญในด้านการวางผังเมือง ขนส่ง พลังงานน้ำ และบริหารจัดการน้ำ เข้ามาพัฒนาโครงการ พร้อมดึงแบบอย่างมาจากเมืองที่มีการบริหารจัดการอย่างดีทั่ว<placeName>โลก</placeName> อาทิเช่น <placeName>สิงคโปร์</placeName> <placeName>กรุงสตอกโฮล์ม</placeName>ของ<placeName>สวีเดน</placeName> <placeName>เมืองโยโกฮามา</placeName>ของ<placeName>ญี่ปุ่น</placeName> และ<placeName>เมืองคูริติบา</placeName>ของ<placeName>บราซิล</placeName> เข้ามารวมอยู่ด้วย </p>
<p>ตามแนวทางที่วางไว้นั้น เมืองต่างๆ สามารถนำแนวทางที่ธนาคารจัดวางไว้ทั้งในด้านหลักปฏิบัติ นโยบาย เครื่องมือ และวิธีการดำเนินงานต่างๆ ไปปรับใช้ให้สอดคล้องกับเงื่อนไขในท้องถิ่นของแต่ละราย </p>
<p>ธนาคาร<placeName>โลก</placeName>ระบุว่า การขยายตัวของเมืองต่างๆ ทั่ว<placeName>โลก</placeName>ราว 90% อยู่ในกลุ่มประเทศกำลังพัฒนา และการเติบโตของเมืองเหล่านี้ก็เป็นไปอย่างรวดเร็ว ส่งผลให้บรรดานักวางผังเมืองจำเป็นต้องแข่งกับเวลา เพื่อนำนโยบายที่เหมาะสมเข้ามาใช้ เพื่อประโยชน์ของคนรุ่นต่อไป </p>
<p>โครงการดังกล่าวถือเป็นส่วนหนึ่งในความพยายามของธนาคาร<placeName>โลก</placeName> ที่จะส่งเสริมการพัฒนาอย่างยั่งยืน และช่วยลดการปล่อยก๊าซเรือนกระจก สาเหตุที่ทำให้สภาพอากาศ<placeName>โลก</placeName>เปลี่ยนแปลงไป </p>
<p>รายงานข้างต้นยังแสดงให้เห็นว่า พื้นที่เมืองของกลุ่มประเทศกำลังพัฒนามีการขยายตัวอย่างรวดเร็ว จากประมาณ 200,000 ตารางกิโลเมตร มาอยู่ที่ 600,000 ตารางกิโลเมตร ในช่วงระยะเวลา 30 ปี หรือ ระหว่างปี 2543-2573 </p>
<p>"อาจพูดได้ว่า เรากำลังสร้างโลกใหม่ทั้งหมด ด้วยอัตราที่เร็วขึ้นถึง 10 เท่า และเป็นสร้างขึ้นจากทรัพยากรที่มีอยู่อย่างจำกัด" รายงานระบุ พร้อมเสริมว่า การขยายตัวของเมือง เป็นเรื่องที่หลีกเลี่ยงไม่ได้ เพราะผลผลิตเศรษฐกิจ<placeName>โลก</placeName>โดยเฉลี่ย 75% มาจากเมืองต่างๆ และในประเทศกำลังพัฒนาจำนวนมาก เศรษฐกิจจากตัวเมืองศูนย์กลางต่างๆ คิดเป็นสัดส่วนในเศรษฐกิจโดยรวมของประเทศมากกว่า 60% </p>
<p>รายงานชี้ด้วยว่า การขาดการวางแผนที่ดี และการขยายตัวของประชากรอย่างรวดเร็ว ทำให้เกิดมลภาวะในด้านต่างๆ รวมถึงสภาพสุขอนามัยที่ย่ำแย่ และทำให้เกิดชุมชนแออัดผุดขึ้นเป็นดอกเห็ด โดยจากการคำนวณแสดงให้เห็นว่า หากการพัฒนาเมือง และบริโภคทรัพยากรของประเทศกำลังพัฒนา อยู่ในระดับเดียวกับของประเทศพัฒนาแล้ว จำเป็นต้องใช้ทรัพยากรที่มีขนาดใหญ่เท่ากับ<placeName>โลก</placeName>ถึง 4 <placeName>โลก</placeName>มารวมกัน เพื่อสนับสนุนการเติบโตอย่างยั่งยืน</p></body>
</news>
