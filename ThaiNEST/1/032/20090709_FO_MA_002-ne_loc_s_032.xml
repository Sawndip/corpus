<teiHeader>
<fileDesc>
<titleStmt>
  <title>"หู"เลิกถกจี8บินกลับจีนรับมือม็อบ  </title>
  <author>รอยเตอร์, เอเอฟพี  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.matichon.co.th/matichon/view_news.php?newsid=01for03090752&sectionid=0104&day=2009-07-09  </bibl>
</sourceDesc>
</fileDesc>
</teiHeader>
<news>
<headline>"หู"เลิกถกจี8บินกลับ<placeName>จีน</placeName>รับมือม็อบ</headline>
<lead>ประธานาธิบดีหู จิ่นเทา ของ<placeName>จีน</placeName> จำต้องยกเลิกกำหนดการเข้าร่วมประชุมสุดยอดผู้นำจี 8 ที่<placeName>ประเทศอิตาลี</placeName> ซึ่งเปิดฉากขึ้นเมื่อวันที่ 8 กรกฎาคมอย่างกะทันหัน แล้วบินกลับประเทศในทันทีเพื่อจัดการปัญหาความรุนแรงที่เกิดขึ้นใน<placeName>มณฑลซินเจียง</placeName>ทางตะวันตกของ<placeName>จีน</placeName> หลังเกิดการปะทะของชาว<placeName>จีน</placeName>ต่างเชื้อชาติคือชาวฮั่นกับชนกลุ่มน้อยมุสลิมอุ้ยเก๋อที่ปะทุขึ้นมาตั้งแต่เมื่อสุดสัปดาห์ที่ผ่านมา จนทางการต้องส่งตำรวจปราบจลาจลเข้าคุมสถานการณ์และเหตุการณ์บานปลายกลายเป็นเหตุนองเลือด ทำให้มีผู้เสียชีวิตแล้วอย่างน้อย 156 คน บาดเจ็บกว่าพันคน และมีผู้ถูกจับกุมอีกกว่า 1,434 คน</lead>
<neck></neck>
<body><p>ส่วนบรรยากาศใน<placeName>เมืองอูหรุมฉี</placeName> เมืองเอกของ<placeName>มณฑลซินเจียง</placeName>โดยทั่วไปยังอยู่ในความสงบ หลังการประกาศเคอร์ฟิวเมื่อคืนที่ผ่านมา โดยธุรกิจร้านรวงต่างๆ ยังคงปิดทำการ ขณะที่ทางการ<placeName>จีน</placeName>ได้ส่งกำลังทหารและตำรวจปราบจลาจลเข้ามารักษาความสงบเรียบร้อยเพิ่มอีกจำนวนหลายพันนาย และมีการประกาศเตือนประชาชนผ่านเครื่องขยายว่าให้ความร่วมมือกับเจ้าหน้าที่และให้กลับบ้านไป อย่างไรก็ดี ยังคงมีผู้ประท้วงชาวฮั่นจำนวนหนึ่งที่พกอาวุธที่หาได้รวมตัวกันอยู่ประปรายในใจกลางเมือง </p>
<p>ด้านนานาชาตินำโดยสหประชาชาติ <placeName>สหรัฐอเมริกา</placeName> และสหภาพ<placeName>ยุโรป</placeName>ออกมาเรียกร้องให้ทุกฝ่ายอดกลั้นเพื่อยุติความรุนแรงและให้แก้ไขปัญหาขัดแย้งดังกล่าวด้วยสันติวิธี</p></body>
</news>
