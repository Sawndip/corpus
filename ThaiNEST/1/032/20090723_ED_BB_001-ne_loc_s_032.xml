<teiHeader>
<fileDesc>
<titleStmt>
  <title>แซมเทลแนะรัฐเอาต์ซอร์สไอซีทีหมุนเงินสู่ระบบ  </title>
  <author>เรวดี ตั้งสกุล  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-23 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090723/62368/%e0%b9%81%e0%b8%8b%e0%b8%a1%e0%b9%80%e0%b8%97%e0%b8%a5%e0%b9%81%e0%b8%99%e0%b8%b0%e0%b8%a3%e0%b8%b1%e0%b8%90%e0%b9%80%e0%b8%ad%e0%b8%b2%e0%b8%95%e0%b9%8c%e0%b8%8b%e0%b8%ad%e0%b8%a3%e0%b9%8c%e0%b8%aa%e0%b9%84%e0%b8%ad%e0%b8%8b%e0%b8%b5%e0%b8%97%e0%b8%b5%e0%b8%ab%e0%b8%a1%e0%b8%b8%e0%b8%99%e0%b9%80%e0%b8%87%e0%b8%b4%e0%b8%99%e0%b8%aa%e0%b8%b9%e0%b9%88%e0%b8%a3%e0%b8%b0%e0%b8%9a%e0%b8%9a.html  </bibl>
</sourceDesc>
</fileDesc>
</teiHeader>
<news>
<headline>แซมเทลแนะรัฐเอาต์ซอร์สไอซีทีหมุนเงินสู่ระบบ</headline>
<lead>แซมเทลแนะรัฐเอาต์ซอร์สไอซีทีหมุนเงินสู่ระบบ คาดรายได้แซมเทลครึ่งปีแรกเป็นไปตามเป้า ประเมินสิ้นปีงยอดถึง 8 พันล้านบาท</lead>
<neck></neck>
<body><p>นายประสิทธิ์ชัย วีระยุทธวิไล ผู้ช่วยกรรมการผู้อำนวยการ บมจ.สามารถเทลคอม (แซมเทล) กล่าวว่า รายได้ของแซมเทลครึ่ง ปีแรกนี้เป็นไปตามเป้าหมาย ดังนั้นจึงคาดว่าภายในสิ้นปีจะถึงยอด 8 พันล้านบาทได้ เนื่องจากหน่วยงานรัฐมีโครงการจัดซื้อ จ่ายเงิน และกำลังจัดประมูล ซึ่งแซมเทลมีสัดส่วนรายได้จากบริการโครงข่ายสูงสุดจากทุกบริการ</p>
<p>เขา แนะนำด้วยว่า เพื่อให้เงินทุนหมุนเวียนจากต้นน้ำสู่ปลายน้ำในอุตสาหกรรมดียิ่งขึ้น หน่วยงานรัฐควรเปิดโอกาสให้ภาคเอกชนเข้าไปร่วมดำเนินงานสนับสนุนภาครัฐยิ่ง ขึ้น เช่นการเอาต์ซอร์สงานให้เอกชน ทั้งด้านอี-เซอร์วิส อี-เอดูเคชั่นส์ ซึ่งจะส่งผลดีต่อภาครัฐที่ดำเนินการได้ตามเป้าหมาย ทั้งยังช่วยภาคเอกชนมีเงินหมุนเวียนสู่ระบบเศรษฐกิจ จาก 1 ปีที่ผ่านมาเอกชนต่างได้รับผลกระทบจากเศรษฐกิจซบ</p>
<p>ทั้งนี้เมื่อเปรียบการลงทุนด้านไอทีขององค์กรปี 2550 กับปี 2551 ลดลงกว่า 50% จึงกระทบต่อยอดขายของซัพพลายเออร์ด้วย</p>
<p>ขณะ เดียวกันหน่วยงานรัฐที่เกี่ยวข้องกับการกำกับดูแลอุตสาหกรรมโทรคมนาคม ทั้งกระทรวงเทคโนโลยีสารสนเทศและการสื่อสาร (ไอซีที) ควรผลักดันให้เกิดกฎระเบียบ แก้ไขกฎเกณฑ์ร่วมกับ กทช. เพื่อสร้างคอนเท้นต์ด้านต่างๆ ทั้งอี-เซอร์วิส และอี-เอดูเคชั่นส์</p>
<p>นอก จากนี้รัฐควรเปิดแข่งขันกิจการดาวเทียม เพราะหลายพื้นที่ของประเทศควรเพิ่มขีดความสามารถบริการระบบสื่อสารนี้ แต่ทำไม่ได้ เหตุรัฐยังไม่เปิดให้แข่งขัน ปัจจุบันมีผู้ได้รับสิทธิให้บริการเพียง 1 ราย</p>
<p>หากรัฐเปิด กว้างให้กิจการดาวเทียมดวงอื่นเข้ามาแข่งขัน จะส่งผลดีให้การสื่อสารผ่านดาวเทียมในประเทศมีค่าใช้จ่ายต่ำกว่าปัจจุบัน 30% ซึ่งจะส่งผลถึงการให้บริการไปยังประชาชนได้ทั่วถึงและประหยัดกว่าปัจจุบัน ด้วยเช่นกัน แต่แซมเทลไม่มีแนวคิดร่วมทุนยิงดาวเทียม เพียงหวังจะมีช่องทางใช้ช่องสัญญาณเพิ่มเติมเพื่อให้บริการลูกค้าครอบคลุมยิ่งขึ้น</p></body>
</news>
