<teiHeader>
<fileDesc>
<titleStmt>
  <title>สายด่วน 1212 โดนโทรเข้ามาก่อกวนและแจ้งเหตุเท็จจากผู้ที่เคยถูกสั่งปิดเว็บไซต์  </title>
  <author>บรมบถ เพ็ญสวัสดิ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-09 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206090146&tb=N255206  </bibl>
</sourceDesc>
</fileDesc>
</teiHeader>
<news>
<headline>สายด่วน 1212 โดนโทรเข้ามาก่อกวนและแจ้งเหตุเท็จจากผู้ที่เคยถูกสั่งปิดเว็บไซต์</headline>
<lead>รองปลัดกระทรวงเทคโนโลยีสารสนเทศและการสื่อสาร ระบุ สายด่วน 1212 รับแจ้งเหตุพบเว็บไซต์ไม่เหมาะสมของกระทรวงฯ โดนรบกวนและโทรเข้ามาก่อกวนเจ้าหน้าที่และแจ้งเหตุเท็จ จากผู้ที่เคยถูกกระทรวงฯสั่งปิดเว็บไซต์</lead>
<neck></neck>
<body><p>นายอังศุมาล ศุนาลัย รองปลัดกระทรวงเทคโนโลยีสารสนเทศและการสื่อสาร หรือ ไอซีที เปิดเผยว่า หลังจากที่กระทรวงฯได้เปิดสายด่วน 1212 และอีเมล์ 1212@ mict.mail.go.th เพื่อเป็นช่องทางเพิ่มเติมการทำงานของศูนย์ปฏิบัติการความปลอดภัยทางอิน เทอร์เน็ต หรือ ศูนย์ ISOC ในการรับแจ้งเหตุหากประชาชนมีการพบเจอเว็บไซต์ที่มีเนื้อหาไม่เหมาะสมหรือ เข้าข่ายลามกอนาจาร ก็สามารถแจ้งมายังช่องทางดังกล่าวได้โดยตรงต่อเจ้าหน้าที่ ซึ่งผลจากการเปิดสายด่วนและอีเมล์ 2 ช่องทางดังกล่าว ประชาชนให้ความร่วมมือมากพอสมควร มีการแจ้งพบเหตุเว็บไซต์ไม่เหมาะสมมาอย่างต่อเนื่อง ซึ่งสามารถช่วยเป็นหูเป็นตาแก่เจ้าหน้าที่ได้เป็นอย่างดี แต่ในทางกลับกัน รองปลัดกระทรวงไอซีที ได้เปิดเผยว่า นอกจากมีประชาชนผู้เป็นพลเมืองดีที่ช่วยภาครัฐในการปราบปรามสิ่งไม่ดีออกไป จากสังคมแล้ว ยังมีผู้ที่อาจไม่ประสงค์ดี หรืออาจจะเป็นเจ้าของเว็บไซต์ ที่ถูกระงับการเผยแพร่และปิดกั้นเว็บไซต์ โดยกระทรวงไอซีทีตามคำสั่งของศาล เกิดความไม่พอใจที่ถูกปิดเว็บไซต์และมีการโทรศัพท์เข้ามาก่อกวน สร้างความวุ่นวายและแสดงความไม่พอใจและหกล่าวหาว่ากระทรวงปิดกั้นและริดร อนสิทธิเสรีภาพของประชาชนต่อเจ้าหน้าที่ผู้ปฏิบัติการเป็นจำนวนมากในแต่ละ วัน ซึ่งจากปัญหาดังกล่าวกระทรวงฯจึงได้ร่วมเจ้าหน้าที่อธิบายและชี้แจงถึง เหตุผลในการดำเนินการปิดเว็บไซต์ ว่ากระทรวงไอซีทีดำเนินการตามคำสั่งของศาล เพราะเจ้าของเว็บไซต์มีการเผยแพร่เนื้อหาที่ไม่เหมาะสมและเป็นภัยต่อสังคม จริง ซึ่งผู้โทรศัพท์เข้ามาแสดงความไม่พอใจหลายราย ก็เข้าใจและยอมรับว่าตนกระทำผิดจริง </p></body>
</news>
