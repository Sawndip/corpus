<teiHeader>
<fileDesc>
<titleStmt>
  <title>นอร์เทลเผยบ.ใหญ่เตรียม เทคโอเวอร์ปิดดีลสิ้นปี 52  </title>
  <author>เอกรัตน์ สาธุธรรม  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-22 11:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090722/61987/%e0%b8%99%e0%b8%ad%e0%b8%a3%e0%b9%8c%e0%b9%80%e0%b8%97%e0%b8%a5%e0%b9%80%e0%b8%9c%e0%b8%a2%e0%b8%9a.%e0%b9%83%e0%b8%ab%e0%b8%8d%e0%b9%88%e0%b9%80%e0%b8%95%e0%b8%a3%e0%b8%b5%e0%b8%a2%e0%b8%a1-%e0%b9%80%e0%b8%97%e0%b8%84%e0%b9%82%e0%b8%ad%e0%b9%80%e0%b8%a7%e0%b8%ad%e0%b8%a3%e0%b9%8c%e0%b8%9b%e0%b8%b4%e0%b8%94%e0%b8%94%e0%b8%b5%e0%b8%a5%e0%b8%aa%e0%b8%b4%e0%b9%89%e0%b8%99%e0%b8%9b%e0%b8%b5-52.html  </bibl>
</sourceDesc>
</fileDesc>
</teiHeader>
<news>
<headline>นอร์เทลเผยบ.ใหญ่เตรียม เทคโอเวอร์ปิดดีลสิ้นปี 52</headline>
<lead>“นอร์เทล” ดึง “เวสคอน” ตั้งบริษัทใน<placeName>ไทย</placeName> เป็นฐานทำตลาด<placeName>ภูมิภาคเอเชียใต้</placeName> เผยบริษัทใหญ่สนใจซื้อทั้งบริษัท คาดปิดดีลสำเร็จภายในสิ้นปี</lead>
<neck></neck>
<body><p>นายเรย์ เทสก์ รองประธานบริษัทด้านการขายส่วนองค์กร<placeName>ภูมิภาคอาเซียน</placeName> <placeName>รัสเซีย</placeName> และ<placeName>ประเทศญี่ปุ่น</placeName> บริษัทนอร์เทล เน็ตเวิร์ค กล่าวว่า นอร์เทล ได้แต่งตั้งบริษัทเวสคอน ผู้เชี่ยวชาญด้านช่องทางจัดจำหน่าย และการตลาดระดับ<placeName>โลก</placeName> เป็นผู้ดูแลตลาดส่วนโซลูชั่นเอ็นเตอร์ไพร์ซทั้งหมดของนอร์เทลทั่ว<placeName>โลก</placeName> รวมถึง<placeName>ประเทศไทย</placeName> โดยภายในปีนี้มีแผนจัดตั้ง "บริษัทเวสคอน <placeName>ประเทศไทย</placeName>" ดูแลผลิตภัณฑ์ บริการ รวมถึงช่องทางจำหน่าย</p>
<p>“ขณะ นี้ ทีมงานของเวสคอน กำลังดูเรื่องรายละเอียดของกฏหมายการตั้งบริษัทในไทยอยู่ คาดว่าภายใน 2 เดือนน่าจะได้ข้อสรุป ซึ่งเวสคอนจะเข้ามาดูแลการทำตลาดทั้งหมดแทนนอร์เทลในภูมิภาคเอเชียใต้ ไม่ว่าจะเป็นไทย เวียดนาม ฟิลิปปินส์ และสิงคโปร์”</p>
<p>ระยะแรกของการตั้งบริษัทจะแต่งตั้งผู้บริหารระดับภูมิภาคดูแลตลาดโดยภาพรวมก่อน จากนั้น จะแต่งตั้งผู้บริหารดูแลแต่ละประเทศต่อไป</p>
<p>ล่าสุด นอร์เทลได้ ขายส่วนธุรกิจสื่อสารให้บริษัทโนเกีย ซีเมนส์ไปแล้ว โดยดีลนี้คาดว่าจะเสร็จสิ้นภายในสัปดาห์หน้า จากนั้นจะเป็นการวางแผนทำตลาดสินค้า และบริการในกำกับดูแลของบริษัทโนเกีย ซีเมนส์ และธุรกิจที่เหลือต้องขายออกทั้งหมด ซึ่งมีบริษัทขนาดใหญ่ระดับ<placeName>โลก</placeName>ราว 4-5 บริษัท ยื่นข้อเสนอ และสนใจธุรกิจส่วนที่เหลือ ทั้งเอ็นเตอร์ไพร์ซ พีเอบีเอ็กซ์ คาดว่าการเจรจาซื้อธุรกิจทั้งหมดของนอร์เทลจะจบภายในสิ้นปีนี้แน่นอน</p>
<p>ขณะที่ พนักงานในนอร์เทลจะถูกโอนย้ายไปตามบริษัทที่เข้าซื้อแต่ละหน่วยธุรกิจ เช่นเดียวกับพนักงานนอร์เทล <placeName>ไทย</placeName>ที่ดูแลช่องทางจัดจำหน่ายประมาณ 5 คน ก็ต้องย้ายไปสังกัดบริษัทเวสคอนเช่นกัน ทำให้นอร์เทลใน<placeName>ไทย</placeName> จะเหลือไว้แค่ส่วนของโลจิสติกส์ และส่วนสนับสนุนด้านระบบงานต่างๆ</p>
<p>“จากนี้ไปชื่อของนอร์เทลก็อาจจะถูกคงไว้ หรือเปลี่ยนไป แล้วแต่บริษัทผู้ซื้อธุรกิจไปยังอยากใช้ชื่อของนอร์เทลอยู่ หรือใช้ชื่ออื่น ซึ่งต่อไปอาจไม่มีชื่อของนอร์เทลแล้วก็ได้”</p>
<p>ส่วนภาพรวมธุรกิจนอร์เทลใน ไทยช่วงไตรมาสที่ 1 มีอัตราการเติบโตลดลงราว 29% ขณะที่ภาพรวมของทั้งอุตสาหกรรมโทรคมลดลงประมาณ 15-20% จากสภาพเศรษฐกิจ และปัจจัยภายในของบริษัทเอง</p>
<p>อย่างไรก็ตาม ล่าสุดเมื่อจันทร์ (20 ก.ค.) นอร์เทลได้ ประกาศบรรลุข้อตกลงขายกิจการส่วน "เอ็นเตอร์ไพร์ซ โซลูชั่น" ให้บริษัทอวาย่า มูลค่า 475 ล้านดอลลาร์ ขณะยังอยู่ในกระบวนการของศาลล้มละลาย</p>
<p>นายไมค์ ซาฟิรอฟสกี ประธานและหัวหน้าคณะผู้บริหาร (ซีอีโอ) นอร์เทล ระบุว่า บริษัทยังคงดำเนินธุรกิจต่อไปอย่างเต็มความสามารถ และยังคงให้บริการลูกค้าอย่างต่อเนื่องแม้ขณะที่บริษัทกำลังเจรจาขายธุรกิจ ในหลายๆ ส่วน</p>
<p>เขาเชื่อว่า การตัดสินใจขายธุรกิจจะทำให้บริษัทได้รับประโยชน์สูงสุด ขณะที่ยังเก็บรักษานวัตกรรม ความสัมพันธ์กับลูกค้า และพนักงานไว้ได้อย่างเยี่ยมยอดที่สุดเท่าที่จะเป็นไปได้</p></body>
</news>
