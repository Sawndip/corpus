<teiHeader>
<fileDesc>
<titleStmt>
  <title>ศพ"แจ็คสัน"ถึงสเตเปิ้ลส์เซนเตอร์แล้ว  </title>
  <author>คมชัดลึก  </author>
</titleStmt>
<publicationStmt>
  <publisher>คมชัดลึก  </publisher>
  <pubPlace>http://www.komchadluek.net  </pubPlace>
  <date>2009-07-08 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.komchadluek.net/detail/20090707/19647/%e0%b8%a3%e0%b9%88%e0%b8%a7%e0%b8%a1%e0%b8%ad%e0%b8%b2%e0%b8%a5%e0%b8%b1%e0%b8%a2%e0%b9%81%e0%b8%88%e0%b9%87%e0%b8%84%e0%b8%aa%e0%b8%b1%e0%b8%99%e0%b8%97%e0%b8%b5%e0%b9%88%e0%b8%aa%e0%b9%80%e0%b8%95%e0%b9%80%e0%b8%9b%e0%b8%b4%e0%b9%89%e0%b8%a5%e0%b8%aa%e0%b9%8c%e0%b9%80%e0%b8%8b%e0%b8%99%e0%b9%80%e0%b8%95%e0%b8%ad%e0%b8%a3%e0%b9%8c.html  </bibl>
</sourceDesc>
</fileDesc>
</teiHeader>
<news>
<headline>ศพ"แจ็คสัน"ถึงสเตเปิ้ลส์เซนเตอร์แล้ว</headline>
<lead>เหล่าศิลปินเตรียมขึ้นเวทีอาลัยไมเคิล แจ็คสัน ที่สเตเปิ้ลส์ เซนเตอร์ ด้านพิธีศพยังเป็นความลับ ไม่ชัดจะทำพิธีฝังหรือเผา ขณะที่พี่เลี้ยงลูกราชาเพลงป็อป แฉ สมาชิกในครอบครัวโทรมาถามหาที่ซ่อนเงินสดของแจ็คสัน</lead>
<neck></neck>
<body><p>(7ก.ค.) เมื่อเวลา 23.ooน. เว็บไซต์ tmz.com ได้ถ่ายทอดสดพิธีไว้อาลัยราชาเพลงป๊อป ไมเคิล แจ็คสัน ตั้งแต่ช่วงเย็นที่ผ่านมา จนถึงเวลาดังกล่าวขบวนรถของครอบครัวแจ็คสัเดินทางถึง<placeName>Forest Lawn Memorial Park</placeName> <placeName>Hollywood Hills</placeName> ที่<placeName>นครลอสแองเจลิส</placeName> ซึ่งเป็นสถานที่ฝังศพ อันเป็นสถานที่เดียวกับที่ฝังร่างของย่าของเขาเองเมื่อปี 1990 ได้เคลื่อนย้ายศพของแจ็คสันไปยัง<placeName>สเตเปิ้ลส์ เซนเตอร์</placeName> เพื่อประกอบพิธีไว้อาลัย โดยขบวนศพเดินทางถึงเวลา23.50น. ช่วงเวลาดังกล่าวได้มีการสัมภาษณ์บุคคลต่างๆแสดงความรู้สึกถึงแจ็คสัน</p>
<p>ทั้งนี้เว็บไซต์หนังสือพิมพ์ เดลี่เมล รายงานว่า เหล่าศิลปินชื่อดังในวงการบันเทิงจะไปรวมตัวกันเพื่อไว้อาลัยต่อการจากไปของราชาเพลงป๊อป ไมเคิล แจ็คสัน ที่บัตรเข้าร่วมงานนี้ ถูกนำไปประมูลขายทางเว็บไซท์ อีเบย์ ในราคาสูงถึง 1 แสนดอลล่าร์ หรือราว 3 ล้าน 5 แสนดอลล่าร์ และมีข่าวที่น่ายินดีด้วยว่า ดาวจรัสแสงตัวน้อย ชาฮีน จาฟาร์โกลี่ จากเวทีบริเทน'ส ก็อท ทาเลนจ์ จะมาร่วมร้องเพลงในงานนี้ด้วย</p>
<p> ชาฮีน วัย 12 ปี จะขึ้นเวทีร่วมกับศิลปินรุ่นใหญ่ที่รวมทั้งมารายห์ แครีย์ , อัชเชอร์ และเจนนิเฟอร์ ฮัดสัน ดาราสาวจากภาพยนตร์เรื่อง ดรีมเกิร์ลส์ ราย งานระบุว่า ครอบครัวแจ็คสัน ได้เชิญชาฮีนมาร่วมงาน โดยบอกกับเขาว่า ไมเคิลเป็นแฟนตัวยงของเขา ส่วนไดอาน่า รอสส์ , สตีวี่ วอนเดอร์ ไลซ่า มิเนลลี่ และเอลิซาเบธ เทย์เลอร์ ต่างเป็นแขกที่ได้รับการคาดหมายว่า จะเข้าร่วมงาน ที่จะจะจัดขึ้น<placeName>สนามกีฬาสเตเปิ้ลส์ เซนเตอร์</placeName> ใน<placeName>ลอส แองเจลีส</placeName> ด้วย ประธานาธิบดีบารัค โอบาม่า,จัสติน ทิมเบอร์เล้ต,อารีธ่า แฟรงคลิน และลีโอเนล ริชชี่ ได้รับการคาดหมายว่าจะรับคำเชิญมาร่วมงาน มีเพียงประธานาธิบดีโอบาม่า เพิ่งจะเริ่มต้นการเยือน<placeName>รัสเซีย</placeName> ทำให้เขาไม่สามารถมาร่วมงานได้</p>
<p> ส่วนรายละเอียดของงาน ยังถูกเก็บความลับ แต่มีข่าวลือว่า มารายห์ แครี่ย์ จะร้องเพลงฮิตของวงแจ็คสัน ไฟว์ คือ ไอ บี แดร์ ส่วนชาฮีน ที่ร้องเพลง ฮู เลิฟวิน ยู ของแจ็คสัน ประกวดบนเวทีบริเทน 'สก็อท ทาเลนจ์ เมื่อเดือนพฤษภาคม ได้เดินทางไปยัง<placeName>ลอส แองเจลีส</placeName> แล้วพร้อมกับมารดา ตั้งแต่เมื่อคืนที่ผ่านมา และระบุว่า ไมเคิลเป็นแรงบันดาลใจที่ยิ่งใหญ่ของเขา และรู้สึกเป็นเกียรติที่ได้รับเชิญไปร่วมงาน แหล่งข่าวระบุว่า ไมเคิลดูคลิปชาฮีนเข้าร่วมแข่งขันจากยูทู้บ และยังคิดว่า จะเชิญชาฮีนขึ้นเวทีกับเขาในคอนเสิร์ตที่ <placeName>โอทู</placeName> ด้วยกัน</p>
<p> สำหรับคนที่แน่นอนแล้วว่าจะไม่ไปร่วมงานคือ เด็บบี้ โรว์ อดีตภรรยาของไมเคิล ผู้เป็นแม่ของลูกสองคนแรกของไมเคิล ตอนแรกเธอมีแผนจะไปร่วมงาน แต่ทนายของเธอ ระบุว่า ความสนใจของสื่อมวลชนทำให้เธอเปลี่ยนใจ และจะไว้อาลัยให้ไมเคิลเป็นการส่วนตัว </p>
<p> มีรายงานด้วยว่า แฟน ๆ ชาว<placeName>อังกฤษ</placeName>หลายพันคน ไม่สนใจคำแนะนำของตำรวจ<placeName>ลอส แองเจลิส</placeName> และพยายามเดินทางข้ามน้ำข้ามทะเลไปให้ได้ ซึ่งตำรวจได้ขอร้องประชาชนที่ไม่มีบัตรเข้างานให้ชมการถ่ายทอดทางโทรทัศน์ เพราะเกรงว่าจะเกิดปัญหาด้านการจราจร แต่สายการบินต่างๆ ได้ยืนยันว่า มีการจองตั๋วจนนาทีสุดท้ายไปยัง<placeName>ลอส แองเจลิส</placeName> และพื้นที่โดยรอบ และยังมีรายงานที่ยังไม่ได้รับการยืนยันด้วยว่า ครอบครัวแจ็คสันจะจัดพิธีไว้อาลัยเป็นการส่วนตัวก่อนจะพิธีอย่างเป็นทางการจะเริ่มขึ้น</p>
<p> ตำรวจหลายร้อยนาย และรถดับเพลิงหลายร้อยคัน ได้ไปจอดรอที่<placeName>สนามกีฬาด๊อจเจอร์</placeName> ซึ่งเป็นจุดที่ผู้ได้บัตรเข้าร่วมงาน จะเริ่มไปรับบัตรเข้างาน ซึ่งมีเพียง 8,750 ชื่อเท่านั้น ที่ถูกเลือก คนที่โชคดีพากันฉลองหลังจากได้รับแจ้งทางอีเมล และมีรายงานอย่างต่อเนื่องมาด้วยว่า ศพของไมเคิลซึ่งเสียชีวิตเมื่อวันที่ 25 มิถุนายน ด้วยวัย 50 ปี อาจถูกฝังที่ <placeName>ฟอร์เรสต์ ลอว์น พาร์ค</placeName> ใน <placeName>ฮอลลีวู้ด</placeName>และคาดกันว่า โลงศพของเขาจะถูกปิดผนึกแน่นในคอนกรีตเพื่อป้องกันพวกนักล่าสมบัติ แต่ก็มีรายงานอีกกระแสหนึ่งว่า อาจถูกนำไปเผา หรือนำกลับไปฝังที่<placeName>เนเวอร์แลนด์</placeName> หรือเอาแต่เถ้ากระดูกไปโปรยบนพื้นดินใน<placeName>เนเวอร์แลนด์</placeName></p>
<p> ด้านเว็บไซท์หนังสือพิมพ์ นิว ออฟ เดอะ เวิร์ลด์ ของ<placeName>อังกฤษ</placeName> รายงานอ้างการเปิดเผยของ เกรซ ระวารัมบา พี่เลี้ยงลูกทั้ง 3 คน ของไมเคิล แจ็คสัน ซึ่งได้ชื่อว่าเป็นคนที่ใกล้ชิดที่สุดคนหนึ่งว่า เธอได้รับแจ้งจากครอบครัวของแจ็คสันว่าเขาเสียชีวิตแล้ว ขณะที่เธออยู่ที่<placeName>ลอนดอน</placeName>และกำลังจะขึ้นเครื่องบินกลับบ้าน เธอยังถาม แด๊ฟเน่ บารัค ที่เคยสัมภาษณ์คนดังอย่าง โรเบิร์ต มูกาเบ้ และเอมี่ ไวน์เฮาส์ มาแล้วว่า ว่า เชื่อหรือไม่ว่า เธอเพิ่งช็อคกับข่าวการเสียชีวิตของแจ็คสัน แต่สิ่งที่เธอได้ยินจากปากของหนึ่งในสมาชิกของครอบครัวของเขาที่ตามมาหลังจากนั้น ก็คือคำถามที่ว่าเธอจำได้หรือไม่ว่า แจ็คสัน เคยซ่อนเงินสดไว้ในบ้านบ้างหรือไม่ ซึ่งเธอก็ตอบไปว่า ให้หาถามถุงขยะหรือไม่ก็ใต้พรม พวกเขายังบอกกับเธอด้วยว่า เด็ก ๆ พากันร้องให้และถามหาแต่เธอ พวกเขาไม่เชื่อว่าพ่อของพวกเขาเสียชีวิตแล้ว</p>
<p> เป็นครั้งแรกที่ เกรซ วัย 42 ปี ยอมเปิดเผยเรื่องราวตลอดระยะเวลา 17 ปี ที่เธออยู่กับเขาในฐานะเลขานุการ 5 ปี และฐานะพี่เลี้ยงเด็กอีก 12 ปี รวมถึงความลับของซูเปอร์สตาร์ เช่น เรื่องที่เขากินยาจำนวนมากจนเธอต้องช่วยล้างท้องให้หลายครั้ง เพื่อป้องกันไม่ให้เป็นอันตรายถึงชีวิตเพราะใช้ยาเกินขนาด , อาศัยเพื่อนที่เอื้อเฟื้อให้ความช่วยเหลือทางการเงิน , ต้องใช้เวลาหลายสัปดาห์อาศัยอยู่ในห้องใต้ดินภายในบ้านที่คับแคบของอดีตลูกจ้างเมื่อไม่นานมานี้ เพราะถังแตก และต้องทั้งขู่ทั้งปลอบลูก ๆ สารพัด เพราะพวกเขาไม่ยอมสวมหน้ากากเวลาออกไปในที่สาธารณะ</p>
<p> เกรซถึงกับหลั่งน้ำตา เมื่อพูดถึงลูก ๆ ของไมเคิล ได้แก่ ปริ๊นซ์ วัย 12 ปี, ปารีส วัย 11 ปี และปริ๊นซ์ไมเคิล ที่ 2 หรือที่รู้จักกันในชื่อ แบลงเค็ต ว่า เธอเข้าใจสภาพจิตใจของพวกเด็ก ๆ แจ็คสันไม่ยอมกินอะไร และเด็ก ๆ ก็กลัว่าจะเกิดอะไรขึ้นกับพ่อของพวกเขา</p>
<p> เกรซ กล่าวว่า เธอเดินทางไปพักผ่อนที่<placeName>สวิสเซอร์แลนด์</placeName> หลังจากถูกแจ็คสันปลดออกจากงาน เมื่อ 2 เดือนก่อน ซึ่งเธออ้างว่า เป็นเรื่องปกติ เพราะเขามักจะไล่เธอออกและขอร้องให้เธอกลับมาทำงานกับเขาอยู่เป็นประจำ หลังจากเขาไม่สามารถรับมือกับลูกทั้ง 3 คนได้ ส่วนการถูกปลดล่าสุดก็เพราะเด็ก ๆ ติดเธอมากเกินไป ซึ่งก่อนที่แจ็คสันจะเสียชีวิต เธอเพิ่งได้รับโทรศัพท์แจ้งว่า พวกเด็กๆไม่ได้รับการเอาใจใส่ ไม่มีคนทำความสะอาดห้องให้ เพราะแจ็คสันไม่ได้จ่ายค่าจ้างให้แม่บ้าน ส่วนตัวแจ็คสัน ก็ไม่ได้โกนหนวด ไม่ได้รับการดูแลเรื่องอาหาร และพวกเขาอยากให้เธอกลับไป เธอยังเล่าถึงแบล็งเก็ตด้วยว่า เขาชอบร้องเพลงบิลลี่ <placeName>จีน</placeName>และเพลงอื่น ๆ ของแจ็คสัน พวกเด็ก ๆ ไม่ชอบสวมหน้ากาก เวลาออกไปยังสถานที่สาธารณะ บางทีเธอต้องทำเป็นแกล้งลืมหยิบเอาไปด้วย ซึ่งทำให้แจ็คสันไม่พอใจ แต่สิ่งที่ทำให้เธอข้องใจก็คือ แจ็คสันไม่ยอมให้มีครูมาสอนลูก ๆ ของเขา</p>
<p> ดีแพ็ค ช็อปร่า เพื่อนสนิทคนหนึ่งของแจ็คสัน ได้ยืนยันว่า เกรซเป็นพี่เลี้ยงที่สนิทกับลูก ๆ ของแจ็คสันจริงและเด็ก ๆ เรียกเธอว่าแม่ และเธอเป็นคนเดียวที่พูดความจริงเกี่ยวกับเขา เกรซ กล่าวว่า แจ็คสัน พึ่งยาหลายชนิดในแต่ละวัน รวมทั้งยาที่มีฤทธิ์ระงับปวดอย่าง เดเมอรอล ส่วนคดีล่วงละเมิดทางเพศเด็กเมื่อปี 2548 ทำให้แจ็คสัน เหลือเงินไม่มากนักและเงินสดขาดมือจนต้องขอยืมจากเพื่อน ๆ แต่เมื่อได้เงินมา แทนที่เขาจะเอาเงินไปซื้อบ้านที่ดูมั่นคง เขากลับเอาไปเช่าห้องโรงแรม</p>
<p> เกรซ กล่าวว่า แจ็คสันไม่มีความเข้าใจเกี่ยวกับเรื่องการเงินมากนัก เขาจะเอาเงินโอนเข้าบัญชีของเธอแล้วให้เธอถอนมาให้เขาในแบบพ็อคเก็ต มันนี่ หลังคดีลวนลามทางเพศเด็ก เมื่อปี 2548 เจอร์เมน พี่ชายของเขาได้แนะนำให้เขารู้จักกับเจ้าชายบาห์เรนผู้มั่งคั่งและมาช่วยสะสางปัญหาหนี้สินให้แจ็คสันเพราะคิดว่าจะมีโอกาสได้ทำธุรกิจและการกุศลร่วมกัน เจ้าชายทรงขอเลขที่บัญชีจากเธอเพื่อที่พระองค์จะได้ทรงโอนเงินเข้าบัญชีให้แจ็คสัน แต่ปรากฎว่า ญาติของแจ็คสันก็ร้อนเงินเช่นกัน แจ็คสันให้เธอเอาบัตร ATM ให้พวกเขา และพวกเขาก็เงินสดไปทุกวัน ซึ่งเมื่อมีเหตุการณ์ที่เจ้าชายทรงฟ้องร้องแจ็คสัน แจ็คสันได้ปฏิเสธว่า เขาไม่ได้เอาเงินของพระองค์ไปใช้</p>
<p> เกรซยังเปิดเผยเหตุการณ์ก่อนที่แจ็คสันจะเสียชีวิตด้วยว่า เขาต้องไปอาศัยนอนที่ห้องใต้ดินที่บ้านของแฟรงค์ ไทสัน อดีตลูกจ้างของแจ็คสัน ซึ่งครอบครัวของเขาไม่ได้ร่ำรวย แต่ก็ไม่รู้จะพึ่งพาใครได้อีก เธอรู้ด้วยแจ็คสันตกอยู่ในอาการเครียดเพราะเขาไม่ได้ตระหนักเลยว่า ได้เซ็นสัญญาแสดงคอนเสิร์ตไปถึง 50 รอบ เธอยังได้ถามเขาว่า คุณทำอะไรลงไป และแจ็คสันได้ยืนยันกับเธอว่าเขาเซ็นต์สัญญาไปแค่ 10 รอบเท่านั้น</p></body>
</news>
