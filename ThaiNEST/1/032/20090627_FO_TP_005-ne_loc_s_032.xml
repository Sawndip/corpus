<teiHeader>
<fileDesc>
<titleStmt>
  <title>โจรหนุ่มกัดลูกกรงเหล็กขาดดอดยกเค้า ตร.จีนโล่งใจปิดคดีโจรกรรมปริศนา  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-27 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/x-cite-kidz/270609/6866  </bibl>
</sourceDesc>
</fileDesc>
</teiHeader>
<news>
<headline>โจรหนุ่มกัดลูกกรงเหล็กขาดดอดยกเค้า ตร.จีนโล่งใจปิดคดีโจรกรรมปริศนา</headline>
<lead>ตำรวจ<placeName>เมืองจีน</placeName>ทึ่ง  โจรหนุ่มมีฟันแข็งขนาดกัดเหล็กขาด  บุกย่องเบาบ้านเรือนประชาชนมานานร่วม  2  ปี  ทิ้งแต่รอยกัดแทะไว้ตามซี่ลูกกรงประตูหน้าต่าง</lead>
<neck></neck>
<body><p>ตำรวจ<placeName>เมืองจีน</placeName>ทึ่งโจรหนุ่มมีฟันแข็งขนาดกัดเหล็กขาดบุกย่องเบาบ้านเรือนประชาชนมานานร่วม2ปีทิ้งแต่รอยกัดแทะไว้ตามซี่ลูกกรงประตูหน้าต่าง</p>
<p> สายสืบใน<placeName>เทศบาลนครจุงกิง</placeName>ได้แต่เกาหัวแกรกกรากที่ได้พบว่าบ้านเรือนประชาชนหลายหลังถูกย่องเบาเข้าทางหน้าต่างติดลูกกรงเหล็กโดยมีรอยฟันกัดแทะทิ้งไว้เป็นปริศนา</p>
<p> ต่อมาตำรวจได้สอบปากคำชายคนหนึ่งซึ่งเปิดเผยว่าตัวเองอาศัยร่วมห้องโรงแรมกับชายอีกคนซึ่งสามารถใช้ฟันกัดลูกวอลนัตให้แตกได้</p>
<p> ตำรวจจึงตามตัวนายเซียง วัย23มาสอบปากคำซึ่งเจ้าตัวได้รับสารภาพว่าเป็นโจรนักแทะลูกกรงเหล็กที่ตำรวจกำลังต้องการตัว และว่าตนต้องหากินในทางเป็นโจรเพราะตกงานตัวเองจำไม่ได้ว่าเคยยกเค้ามากี่หลังตลอด2ปีที่ผ่านมา</p>
<p> นายเซียงบอกกับตำรวจว่าตนเติบโตมาในเขตภูเขาซึ่งมีลูกวอลนัตให้เก็บกินเล่นมากมาย ตนสามารถใช้ฟันขบลูกวอลนัตแตกได้และต่อมาพบว่าตัวเองสามารถกัดแทะเหล็กหนา1ซม.ให้ขาดได้โดยใช้ฟันขบในบริเวณที่เป็นรอยเชื่อม</p>
<p> "ผมเคยทำไม่สำเร็จครั้งเดียวในช่วง2ปีมานี้ครั้งหนึ่งผมกัดลูกกรงหนา2ซม. พอกัดครั้งแรกฟันของผมแทบร่วง"เขาบอก"ผมไม่เคยพกพาเครื่องมืองัดแงะฉะนั้นตำรวจจึงไม่เคยเรียกตรวจค้นผมในตอนกลางคืน"</p></body>
</news>
