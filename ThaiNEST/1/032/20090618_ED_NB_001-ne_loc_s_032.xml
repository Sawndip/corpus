<teiHeader>
<fileDesc>
<titleStmt>
  <title>เนคเทค พัฒนาเทคโนโลยีวัดความชื้นข้าวเปลือกแบบพกพา  </title>
  <author>จำนงค์ ศรัณยพิพัฒน์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-18 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206170205&tb=N255206&return=ok&news_headline="%e0%b9%a4%e0%b7%a4%20%be%d1%b2%b9%d2%e0%b7%a4%e2%b9%e2%c5%c2%d5%c7%d1%b4%a4%c7%d2%c1%aa%d7%e9%b9%a2%e9%d2%c7%e0%bb%c5%d7%cd%a1%e1%ba%ba%be%a1%be%d2%20"  </bibl>
</sourceDesc>
</fileDesc>
</teiHeader>
<news>
<headline>เนคเทค พัฒนาเทคโนโลยีวัดความชื้นข้าวเปลือกแบบพกพา</headline>
<lead>เนคเทค พัฒนาเทคโนโลยีวัดความชื้นข้าวเปลือกแบบพกพา หวังช่วยเกษตรกรคัดเลือกข้าวคุณภาพสูงพร้อมลดการพึ่งพาเทคโนโลยีจากต่างประเทศ</lead>
<neck></neck>
<body><p>ดร.พันธ์ศักดิ์ ศิริรัชตพงษ์ ผู้อำนวยการศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) กระทรวงวิทยาศาสตร์และเทคโนโลยี กล่าวว่า เนคเทค โดยศูนย์เทคโนโลยีไมโครอิเล็กทรอนิกส์ (ทีเมค) ประสบความสำเร็จในการพัฒนา "หัววัดความชื้นข้าวเปลือกแบบพกพา" ซึ่งเป็นเทคโนโลยีเซนเซอร์สำหรับวัดอุณหภูมิข้าวเปลือกในโรงอบข้าว หรือ ไซโลอบข้าว เพื่อให้ได้ข้าวเปลือกคุณภาพสูง โดยสามารถพกพาใช้งานนอกสถานที่ได้ ทั้งนี้ หัววัดความชื้นดังกล่าวจะอาศัยหลักการของสนามไฟฟ้าในการทำงาน โดยเมื่อนำหัววัดเสียบเข้าไปที่ข้าวเปลือก ค่าของสนามไฟฟ้าจะลดลงทันทีเมื่อข้าวเปลือกมีความชื้นสูง และยังระบุถึงระดับอุณหภูมิได้ ทั้งนี้ อุปกรณ์ดังกล่าวยังมีราคาถูกกว่าการนำเข้าเทคโนโลยีจากต่างประเทศประมาณ 10 เท่า โดยมีราคาถูกเพียง 200-300 บาทเท่านั้น</p>
<p>นอกจากนี้ ทีมนักวิจัยทีเมคยังออกแบบเซ็นเซอร์หรือหัววัดอุณหภูมิความร้อนเพื่อใช้กับ รถยนต์เชื้อเพลิงแก๊ส เนื่องจากที่ผ่านมารถยนต์ติดแก๊สมักประสบปัญหาขณะเร่งเครื่องจะเกิดความร้อน สูงและทำให้อุปกรณ์เสียหาย โดยเซ็นเซอร์สามารถแจ้งเตือนอุณหภูมิที่เปลี่ยนแปลงไปในเครื่องยนต์ เมื่อติดตั้งหัววัดไว้ที่ห้องเครื่อง และหากความร้อนเปลี่ยนแปลงไปเซ็นเซอร์จะส่งสัญญาณไปยังชุดควบคุมที่ติดอยู่ บริเวณคอนโซลหน้ารถทันที ทั้งนี้ อุปกรณ์ดังกล่าวมีต้นทุนประมาณ 2,000 บาท คาดว่าจะแล้วเสร็จพร้อมใช้งานภายใน 3 เดือน </p></body>
</news>
