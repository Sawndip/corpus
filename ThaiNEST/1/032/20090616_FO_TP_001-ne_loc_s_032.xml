<teiHeader>
<fileDesc>
<titleStmt>
  <title>เผยโสมแดงสร้างฐานทดสอบนุกเพิ่ม  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-06-16 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/160609/6290  </bibl>
</sourceDesc>
</fileDesc>
</teiHeader>
<news>
<headline>เผยโสมแดงสร้างฐานทดสอบนุกเพิ่ม</headline>
<lead>ประธานาธิบดีลี  มุงบัก  แห่ง<placeName>เกาหลีใต้</placeName>มุ่งหน้าเยือน<placeName>สหรัฐ</placeName>  เล็งถกเรื่อง<placeName>เกาหลีเหนือ</placeName>เป็นประเด็นหลัก  ขณะเดียวกันสื่อกิมจิตีข่าว<placeName>เปียงยาง</placeName>สร้างฐานทดสอบนิวเคลียร์ใต้ดินเพิ่มแถบตะวันออกเฉียงเหนือของประเทศ</lead>
<neck></neck>
<body><p>สำนักข่าวยอนฮัพรายงานอ้างเจ้าหน้าที่ข่าวกรอง<placeName>เกาหลีใต้</placeName>ที่ระบุว่า<placeName>เกาหลีเหนือ</placeName>อาจสร้างฐานทดสอบนิวเคลียร์เพิ่มอีก 2-3แห่งที่<placeName>เขตปุงเกรี</placeName><placeName>เมืองคิลจู</placeName>ใกล้กับชายฝั่งทางภาคตะวันออกเฉียงเหนือด้านแหล่งข่าวกรอง<placeName>สหรัฐ</placeName>เปิดเผยกับเครือข่ายโทรทัศน์อเมริกันเมื่อสัปดาห์ก่อนว่าโสมแดงมีแผนจะแก้เผ็ดมติคว่ำบาตรครั้งใหม่ของสหประชาชาติด้วยการทดสอบนิวเคลียร์หนที่3แต่แหล่งข่าวอีกคนบอกกับยอนฮัพว่าขณะนี้ยังไม่มีสัญญาณใดๆบ่งชี้ว่า<placeName>เกาหลีเหนือ</placeName>กำลังเตรียมการทดสอบนุกรอบใหม่ หลังทดลองสำเร็จมาแล้ว2ครั้งเมื่อปี2549และ25พ.ค.ที่ผ่านมา</p>
<p> ส่วนหนังสือพิมพ์จุงอังอิลโบรายงานเจ้าหน้าที่<placeName>เกาหลีใต้</placeName>และ<placeName>สหรัฐ</placeName>กำลังใช้ดาวเทียมจับตาดูความเคลื่อนไหวบริเวณฐานทดสอบใต้ดินทั้ง11แห่งของโสมแดงอย่างใกล้ชิดแต่แหล่งข่าวอีกคนชี้ว่าถึงแม้จะพยายามตรวจตราอย่างเข้มงวดสักเท่าใดแต่ก็คงไม่สามารถล่วงรู้ความเคลื่อนไหวสถานที่ตั้งนิวเคลียร์ทั้งหมดของ<placeName>เกาหลีเหนือ</placeName>ได้</p>
<p> กระแสข่าวนี้แพร่สะพัดออกมาในช่วงที่ประธานาธิบดีลีมุ่งหน้าเยือน<placeName>สหรัฐ</placeName>และมีกำหนดพบหารือกับประธานาธิบดีบารัก โอบามาของ<placeName>สหรัฐ</placeName>ในวันอังคารคาดว่าประเด็นหลักคงหนีไม่พ้นปัญหาความตึงเครียดบน<placeName>คาบสมุทรเกาหลี</placeName>รองลงมาคือประเด็นเศรษฐกิจและการค้า</p>
<p> <placeName>เกาหลีเหนือ</placeName>ไม่พอใจอย่างมากที่คณะมนตรีความมั่นคงแห่งสหประชาชาติลงมติประณามการยิงทดสอบขีปนาวุธเมื่อเดือน เม.ย.จึงขู่จะหันกลับไปเดินหน้าเสริมสมรรถนะยูเรเนียมเพื่อผลิตนิวเคลียร์อีกครั้งหลังเคยปิดโรงงานมาครั้งหนึ่งเมื่อปี2550ตามข้อตกลงของที่ประชุม6ฝ่ายเพื่อแก้วิกฤตินิวเคลียร์บน<placeName>คาบสมุทรเกาหลี</placeName></p>
<p> ผู้เชี่ยวชาญวิเคราะห์ว่า คิมจองอิลผู้นำ<placeName>เกาหลีเหนือ</placeName>กำลังพยายามยั่วยุให้สถานการณ์บน<placeName>คาบสมุทรเกาหลี</placeName>ตึงเครียดขึ้นมาอีก เพื่อเพิ่มความน่าเชื่อถือให้ตนเองในช่วงที่เขากำลังสืบทอดอำนาจต่อให้แก่คิมจองอุนบุตรชายคนเล็ก</p></body>
</news>
