<teiHeader>
<fileDesc>
<titleStmt>
  <title>อีเอ็มซีเปิดแผนเช่าใช้ระบบเก็บข้อมูล  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-07 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/07/07/news_29061534.php?news_id=29061534  </bibl>
</sourceDesc>
</fileDesc>
</teiHeader>
<news>
<headline>อีเอ็มซีเปิดแผนเช่าใช้ระบบเก็บข้อมูล</headline>
<lead>อีเอ็มซี ชี้เฮลธ์แคร์ติดกลุ่มตลาดสตอเรจดาวรุ่ง<placeName>ไทย</placeName> ควงแขน "เจ.เอฟ." เปิดโมเดลเช่าใช้ระบบเก็บฟิล์มเอกซเรย์ เจาะโรงพยาบาลใหญ่ ชูข้อดีลดภาระลงทุนระบบไอที-เพิ่มความเร็ว-เข้าถึงรังสีแพทย์เฉพาะทาง เผยขอ 2 เดือน ประเมินสถานการณ์เศรษฐกิจ เอื้อลงทุนทำ "แพคส์ ดาต้า เซ็นเตอร์" เพิ่มช่องทางรังสีแพทย์ดูข้อมูลเอกซเรย์ผ่านเน็ต</lead>
<neck></neck>
<body><p>นางวัลลภา เปี่ยมนพเก้า ผู้อำนวยการกลุ่มพันธมิตรและความร่วมมือทางธุรกิจ บริษัท อีเอ็มซี <placeName>ประเทศไทย</placeName> กล่าวว่า การลงทุนสตอเรจในกลุ่มเฮลธ์แคร์ เป็น 1 ใน 2 ตลาดสตอเรจใหม่ที่มีแนวโน้มเติบโตสูงปีนี้ ร่วมกับกลุ่มสถานศึกษา ขณะที่กลุ่มสถาบันการเงิน และการสื่อสารยังเป็นกลุ่มลงทุนระบบสตอเรจสูงสุดต่อเนื่อง ส่วนกลุ่มโรงงานอุตสาหกรรมชะลอตัวลงตามสภาพเศรษฐกิจ</p>
<p>เธอระบุว่า การเติบโตของสตอเรจในตลาดเกิดใหม่ โดยเฉพาะกลุ่มเฮลธ์แคร์เริ่มขยายตัวสูงขึ้นมาก เป็นผลจากการแนวโน้มเปลี่ยนแปลงระบบการจัดเก็บข้อมูลภายในโรงพยาบาลเป็นดิจิ ทัล เพื่อเพิ่มความเร็วในการตรวจรักษาผู้ป่วย และเพิ่มขีดความสามารถการแข่งขัน และมาตรฐานการให้บริการของโรงพยาบาล</p>
<p>ล่าสุดบริษัทจับมือพันธมิตร "เจ.เอฟ." เริ่มทดลองให้บริการเช่าใช้ระบบเก็บข้อมูลฟิล์มเอกซเรย์ในระบบดิจิทัล หรือมาตรฐาน "PACS (Picture Archiving and Communication System)" ซึ่งกำลังเป็นเทรนด์ตลาด<placeName>โลก</placeName> ที่นำมาช่วยเพิ่มความเร็วการจัดเก็บข้อมูลฟิล์มเอกซเรย์</p>
<p>ที่ผ่านมาบริษัทเน้นการขายสตอเรจให้ลูกค้านำไป ลงทุนเอง 100% ซึ่งไม่เหมาะกับสภาพตลาดช่วงนี้ แต่โมเดลใหม่จะช่วยลูกค้าลงทุนวางระบบในโรงพยาบาล แต่บริษัทมีสิทธิเป็นเจ้าของระบบ ตัวอย่าง<placeName>โรงพยาบาลสระแก้ว</placeName>เป็นลูกค้ารายแรก คิดค่าบริการ 85 บาทต่อเคส สัญญาใช้ 6 ปี แต่การลงทุนทำระบบแพคส์เอง จะมีต้นทุนเริ่มต้น 60 ล้านบาท</p>
<p>"ตลาดสตอเรจในกลุ่มเฮลธ์แคร์จะไม่ใช่การแข่ง ราคาว่าสตอเรจของใครราคาดีที่สุด แต่เน้นความชัวร์ของระบบ ซึ่งสตอเรจอีเอ็มซีผ่านมาตรฐานที่โรงพยาบาลต้องการทั้ง 3 ด้าน ไม่ว่าจะเป็นการเก็บข้อมูลให้ปลอดภัย ความประหยัด และข้อมูลต้องไม่สูญหาย"</p>
<p>นายอดิสรณ์ ท่าพริก ผู้จัดการทั่วไป บริษัท เจ.เอฟ.แอดวานส์ เมด จำกัด ผู้พัฒนาระบบแพคส์ กล่าวว่า แผนกเอกซเรย์ เป็น 1 ใน 4 แผนกที่ใหญ่ที่สุดในโรงพยาบาล และยังเป็นแผนกที่มีข้อมูลไหลเวียนจำนวนมากจากข้อมูลการเอกซเรย์ด้วยระบบ เอ็มอาร์ไอ และซีที สแกน โดยปัจจุบันโรงพยาบาลขนาดใหญ่ให้บริการผู้ป่วยที่ต้องเอกซเรย์ด้วยระบบดัง กล่าวกว่า 1,500 เคสต่อวัน และคิดเป็นมูลค่าฟิล์มเอกซเรย์ที่ต้องใช้มากกว่า 10-15 ล้านบาทต่อปี</p>
<p>ขณะเดียวกันประเมินว่า มีโรงพยาบาล<placeName>ไทย</placeName>ใช้ระบบแพคส์เก็บข้อมูลราว 100 ราย จากโรงพยาบาลรวม 3,000 ราย</p>
<p>เขาระบุว่า บริษัทยังมีแผนต่อยอดความร่วมมือกับอีเอ็มซี ลงทุนทำระบบ "แพคส์ ดาต้า เซ็นเตอร์" เพื่อเป็นศูนย์กลางระบบแพคส์ให้โรงพยาบาลเช่าใช้ต่อ เป็นการโอนภาระการลงทุนทำระบบข้อมูลภายในโรงพยาบาลให้บริษัทแทน และยังสามารถเป็นศูนย์กลางข้อมูลเอกซเรย์ เพื่อให้รังสีแพทย์ผู้เชี่ยวชาญเฉพาะทางเข้าถึงข้อมูลผู้ป่วยผ่านเว็บไซต์ จากที่ใดก็ได้ โดยกำลังประเมินความเป็นไปได้ คาดว่าจะเริ่มดำเนินการได้อีก 2 เดือน</p>
<p>อย่างไรก็ตาม บริษัทตั้งเป้ามีลูกค้าเช่าใช้ระบบเพิ่มอีก 10 รายในสิ้นปี จากโรงพยาบาลที่มีศักยภาพใช้ระบบแพคส์ทั่วประเทศ 120 แห่ง</p></body>
</news>
