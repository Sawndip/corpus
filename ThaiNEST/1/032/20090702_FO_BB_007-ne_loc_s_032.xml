<teiHeader>
<fileDesc>
<titleStmt>
  <title>ย่อยเศรษฐกิจโลก : ดีเอชแอลเพิ่มฮับในจีน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-02 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.bangkokbiznews.com/2009/07/02/news_29034817.php?news_id=29034817  </bibl>
</sourceDesc>
</fileDesc>
</teiHeader>
<news>
<headline>ย่อยเศรษฐกิจ<placeName>โลก</placeName> : ดีเอชแอลเพิ่มฮับใน<placeName>จีน</placeName></headline>
<lead><placeName>เซี่ยงไฮ้</placeName>-หนังสือพิมพ์ไชน่า เดลี รายงานว่า ดีเอชแอล บริษัทโลจิสติกส์ยักษ์ใหญ่ของ<placeName>เยอรมนี</placeName> วางแผนเปิดศูนย์การขนส่งระดับภูมิภาคใน<placeName>จีน</placeName>เพิ่มอีก 10 แห่ง รวมเป็น 15 แห่งภายในสิ้นปีนี้ คิดเป็นสามเท่าจากจำนวนที่มีอยู่ในปัจจุบัน โดยดีเอชแอลเพิ่งเปิดดำเนินการศูนย์การขนส่งแห่งที่ 5 ที่<placeName>เซี่ยงไฮ้</placeName>เมื่อวันอังคาร (30 มิ.ย.) เป็นศูนย์ที่รับผิดชอบการดำเนินงานในภาคตะวันออก ดีเอชแอลชี้แจงว่า การเปิดศูนย์ที่<placeName>เซี่ยงไฮ้</placeName>เป็นส่วนหนึ่งของโครงการลงทุน 25 ล้านดอลลาร์ เพื่อเพิ่มขีดความสามารถในการแข่งขัน และสะท้อนความมั่นใจของบริษัทที่มีต่อ<placeName>จีน</placeName></lead>
<neck></neck>
<body><p>ภาคธุรกิจ<placeName>ญี่ปุ่น</placeName>มั่นใจมากขึ้น</p>
<p><placeName>โตเกียว</placeName>-ธนาคารกลาง<placeName>ญี่ปุ่น</placeName> (บีโอเจ) รายงานผลการสำรวจความเชื่อมั่นทางธุรกิจ (ทังกัน) ของกลุ่มผู้ผลิตรายใหญ่ รวมถึงผู้ผลิตรถยนต์ เครื่องใช้ไฟฟ้า และสินค้าอื่นๆ พบว่า ดัชนีขยับขึ้นไปอยู่ที่ระดับ -48 จากเดิม -58 เมื่อเดือน มิ.ย. ซึ่งเป็นระดับต่ำสุดเป็นประวัติการณ์ ตัวเลขความเชื่อมั่นทางธุรกิจที่ดีขึ้นนี้ เป็นการปรับตัวเพิ่มขึ้นครั้งแรกในรอบ 2 ปีครึ่ง ผลจากภาคเอกชนคลายความกังวลต่อสภาพคล่องทางการเงินในตลาด และมีความเชื่อมั่นว่าสภาพธุรกิจจะเปลี่ยนแปลงไปในทางที่ดีขึ้นในอีก 3 เดือน</p>
<p>ในทางตรงกันข้าม คอนเฟอเรนซ์ บอร์ด องค์กรวิจัยเอกชนของ<placeName>สหรัฐ</placeName> รายงานว่า ดัชนีความเชื่อมั่นผู้บริโภค<placeName>สหรัฐ</placeName>เดือน มิ.ย.ร่วงลงสู่ระดับ 49.3 จุด จาก 54.8 จุดเมื่อเดือน พ.ค. สวนทางกับที่นักวิเคราะห์ส่วนใหญ่คาดว่า ดัชนีจะดีดตัวขึ้นแตะระดับ 55.0 จุด ในเดือน มิ.ย. ความเชื่อมั่นของผู้บริโภคหดตัวลงเนื่องจากภาคเอกชนลดการจ้างงานอย่างต่อเนื่อง ทำให้ผู้บริโภคไม่กล้าจับจ่ายใช้สอย</p></body>
</news>
