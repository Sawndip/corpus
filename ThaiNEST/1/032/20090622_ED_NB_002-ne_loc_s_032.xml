<teiHeader>
<fileDesc>
<titleStmt>
  <title>ก.วิทย์ฯ เตรียมเสนอตั้ง กรอ.วท.เข้าที่ประชุม ครม.สัปดาห์หน้า  </title>
  <author>ธนวัต วงศ์วิริยะวณิช  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207220182&tb=N255207  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ เตรียมเสนอตั้ง กรอ.วท.เข้าที่ประชุม ครม.สัปดาห์หน้า</headline>
<lead>กระทรวงวิทยาศาสตร์และเทคโนโลยี เตรียมเสนอการตั้งคณะกรรมการร่วมภาครัฐและเอกชนด้านวิทยาศาสตร์และเทคโนโลยี เข้าที่ประชุม ครม.สัปดาห์หน้า หวังดึงวิทยาศาสตร์และเทคโนโลยีกระตุ้นเศรษฐกิจ แก้ปัญหาภาคอุตสาหกรรม นำร่องในอุตสาหกรรม SMEs</lead>
<neck></neck>
<body><p>รศ.ดร.วีระพงษ์ แพสุวรรณ รองปลัดกระทรวงวิทยาศาสตร์และเทคโนโลยี ในฐานะเลขานุการคณะกรรมการร่วมภาครัฐและเอกชนด้านวิทยาศาสตร์และเทคโนโลยี (กรอ.วท.) กล่าวถึงความคืบหน้าการตั้งคณะกรรมการร่วมภาครัฐและเอกชนด้านวิทยาศาสตร์และ เทคโนโลยี ว่า ขณะนี้กระทรวงวิทยาศาสตร์ฯ ได้เตรียมเสนอรายชื่อการแต่งตั้งคณะกรรมการชุดดังกล่าวเข้าสู่ที่ประชุมคณะ รัฐมนตรี (ครม.) พิจารณาเห็นชอบในสัปดาห์หน้า โดยมี คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี เป็นประธานคณะกรรมการฯ พร้อมทั้งมี 7 ปลัดกระทรวงเข้าร่วม อาทิ กระทรวงกระทรวงเกษตรและสหกรณ์ กระทรวงอุตสาหกรรม กระทรวงพาณิชย์ นอกจากนี้ ยังมีภาคเอกชน สภาอุตสาหกรรมแห่ง<placeName>ประเทศไทย</placeName> สภาหอการค้าแห่ง<placeName>ประเทศไทย</placeName> รวมถึงกลุ่มนักวิชาการเข้าร่วม โดยการตั้งคณะกรรมการชุดนี้ขึ้นมา ถือเป็นครั้งแรกที่มีคณะกรรมการร่วมรัฐเอกชนด้านวิทยาศาสตร์และเทคโนโลยี ซึ่งที่ผ่านมามีแต่ภาคเศรษฐกิจ และอุตสาหกรรม ทั้งนี้ เพื่อมีส่วนร่วมช่วยกระตุ้นเศรษฐกิจและแก้ปัญหาให้กับภาคอุตสาหกรรม ด้วยการนำวิทยาศาสตร์และเทคโนโลยีเข้าไปช่วย โดยจะมีการกำหนดนโยบายการวิจัยและพัฒนา รวบรวมข้อมูลการใช้ประโยชน์ของผลงานวิจัย เบื้องต้นจะเริ่มดึงผลงานวิจัยวิทยาศาสตร์และเทคโนโลยีนำไปช่วยผู้ประกอบการ SMEs เนื่องจากเป็นปัญหาเร่งด่วน ซึ่งส่วนใหญ่เป็นธุรกิจรายย่อยที่กำลังประสบปัญหา คาดว่าจะมีส่วนช่วยเพิ่มศักยภาพการแข่งขัน และลดการนำเข้าเทคโนโลยีจากต่างประเทศได้ นอกจากนี้ ยังมุ่งนำวิทยาศาสตร์ช่วยพัฒนาศักยภาพอุตสาหกรรมการท่องเที่ยว โดยให้ความสำคัญเรื่องเชื้อโรค โรคติดต่อ เพื่อเพิ่มความมั่นใจให้กับนักท่องเที่ยว</p>
<p>รศ.ดร.วีระพงษ์ กล่าวด้วยว่า ในการประชุมสมัชชาวิทยาศาสตร์เทคโนโลยีและนวัตกรรมเพื่อการพัฒนา ครั้งที่ 8 ที่จะมีขึ้นในวันที่ 24 กรกฎาคมนี้ ที่<placeName>ศูนย์นิทรรศการและการประชุมไบเทค บางนา</placeName> จะมี นายอภิสิทธิ์ เวชชาชีวะ นายกรัฐมนตรี เป็นประธานเปิดงานและปาฐกถาพิเศษเรื่อง “สร้างชาติด้วยวิทยาศาสตร์เทคโนโลยีและนวัตกรรม” โดยรัฐมนตรีว่าการกระทรวงวิทยาศาสตร์ฯ จะชี้แจงบทบาทการทำงานของคณะกรรมการร่วมภาครัฐและเอกชนด้านวิทยาศาสตร์และ เทคโนโลยี ว่าจะมีส่วนช่วยกระตุ้นเศรษฐกิจได้อย่างไรบ้าง </p></body>
</news>
