<teiHeader>
<fileDesc>
<titleStmt>
  <title>วว.ถ่ายทอดเทคโนฯสมุนไพรกำจัดเห็บหมัด  </title>
  <author>สถาบันวิจัยวิทยาศาสตร์และเทคโนโลยีแห่งประเทศไทย  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-21 06:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/innovation/20090721/61484/%e0%b8%a7%e0%b8%a7.%e0%b8%96%e0%b9%88%e0%b8%b2%e0%b8%a2%e0%b8%97%e0%b8%ad%e0%b8%94%e0%b9%80%e0%b8%97%e0%b8%84%e0%b9%82%e0%b8%99%e0%b8%af%e0%b8%aa%e0%b8%a1%e0%b8%b8%e0%b8%99%e0%b9%84%e0%b8%9e%e0%b8%a3%e0%b8%81%e0%b8%b3%e0%b8%88%e0%b8%b1%e0%b8%94%e0%b9%80%e0%b8%ab%e0%b9%87%e0%b8%9a%e0%b8%ab%e0%b8%a1%e0%b8%b1%e0%b8%94.html  </bibl>
</sourceDesc>
</fileDesc>
</teiHeader>
<news>
<headline>วว.ถ่ายทอดเทคโนฯสมุนไพรกำจัดเห็บหมัด</headline>
<lead>วว.ถ่ายทอดเทคโนโลยีการผลิต “ผลิตภัณฑ์ไพลซิดัล”กำจัดเห็บหมัดในสุนัขได้ 100% ภายใน 30-60 นาที ให้แก่บริษัทไทย โปรดักส์ อินโนเวชั่น จำกัด</lead>
<neck></neck>
<body><p>นางอัญชลี กมลรัตนกุลรองผู้ว่าการกลุ่มวิจัยและพัฒนา ด้านอุตสาหกรรมชีวภาพสถาบันวิจัยวิทยาศาสตร์และเทคโนโลยีแห่ง<placeName>ประเทศไทย</placeName> (วว.) กล่าวว่าจากการที่ฝ่ายเภสัชและผลิตภัณฑ์ธรรมชาติ วว. ประสบผลสำเร็จในการดำเนิน“โครงการวิจัยและพัฒนาผลิตภัณฑ์กำจัดเห็บ หมัดและต้านการอักเสบในสัตว์จากน้ำมันไพล” สู่การวิจัยและพัฒนาเป็น “ผลิตภัณฑ์ไพลซิดัล” (Plycidal) ซึ่งมีประสิทธิภาพในการกำจัดเห็บและหมัดสำหรับสุนัขได้ 100%ภายใน 30-60 นาที </p>
<p>เนื่องจากสมุนไพรไพลโดยเฉพาะเหง้าไพลนั้นจะมีน้ำมันหอมระเหยร้อยละ 0.8 จากการทดลองพบว่ามีฤทธิ์ลดอาการอักเสบได้ จึงนำมาวิจัยและพัฒนาเป็นผลิตภัณฑ์สำหรับสัตว์เลี้ยงดังกล่าวในปัจจุบันผลิตภัณฑ์ที่จำหน่ายทั่วไปจะมีความหลากหลาย แต่ที่ผลิตจากสมุนไพรไพลนั้นยังไม่มีจำหน่าย</p>
<p>ทั้งนี้ เพื่อให้มีการผลิต “ผลิตภัณฑ์ไพลซิดัล” จำหน่ายในเชิงพาณิชย์ วว. จึงได้ถ่ายทอดเทคโนโลยีการผลิตให้แก่ บริษัทไทย โปรดักส์ อินโนเวชั่น จำกัด โดยมีระยะเวลา 5ปีซึ่ง วว. จะให้การสนับสนุนด้านวิชาการคำแนะนำข้อมูล การฝึกอบรมปฏิบัติ เป็นที่ปรึกษาวิชาการรวมทั้งบริการตรวจวิเคราะห์คุณภาพผลิตภัณฑ์ด้วย</p>
<p>เนื่องจาก วว. มีนโยบายการดำเนินงานตอบสนองภาครัฐที่มุ่งเน้นให้การส่งเสริมสนับสนุนภาค ธุรกิจขนาดกลางและขนาดย่อม ให้สามารถเข้าสู่เส้นทางการค้าด้านสมุนไพรอย่างกว้างขวางขึ้น เพื่อให้เกิดการพึ่งพาตนเองอย่างเป็นรูปธรรมและขยายขอบข่ายการเพิ่มมูลค่า สมุนไพรไทยสู่ตลาดสากลมากขึ้น</p>
<p>ดร. ชุลีรัตน์ บรรจงลิขิตกุล นักวิชาการ ฝ่ายเภสัชและผลิตภัณฑ์ธรรมชาติ วว.ในฐานะหัวหน้าโครงการวิจัยผลิตภัณฑ์ไพลซิดัลกล่าวถึงการถ่ายทอดเทคโนโลยีการผลิต “ไพลซิดัล” สู่เชิงพาณิชย์ว่ามีความยินดีและภาคภูมิใจ ทั้งนี้เป็นนโยบายของ วว. อยู่แล้วเมื่อวิจัยผลงานสำเร็จจะต้องถ่ายทอดเทคโนโลยีให้กับภาคธุรกิจขนาด กลางและขนาดย่อมซึ่งมีความพร้อม เพื่อให้ประสบความสำเร็จในการดำเนินกิจการ และผู้บริโภคได้ใช้ผลิตภัณฑ์ที่มีคุณภาพผลิตจากสมุนไพรของ<placeName>ไทย</placeName> เนื่องจากผลิตภัณฑ์มีการแข่งขันค่อนข้างสูงและมีหลากหลาย แต่ที่ผลิตจากสมุนไพรไพลนั้นยังไม่มีจำหน่ายในท้องตลาด จึงเป็นความได้เปรียบของผู้ประกอบการที่ได้รับการถ่ายทอดเทคโนโลยีการผลิต จาก วว. ในครั้งนี้</p>
<p>“ผลิตภัณฑ์ไพลซิดัล” เป็นผลิตภัณฑ์ที่มีน้ำมันไพลเป็นส่วนผสมหลัก ผ่านการทดสอบความปลอดภัยตามวิธีมาตรฐาน OECD พบว่าไม่ก่อความระคายเคืองต่อผิวหนังและมีความปลอดภัยสูงทั้งจากการกินหรือ ซึมผ่านทางผิวหนังมีจำนวน 3ผลิตภัณฑ์ ได้แก่แชมพูไพลซิดัล ใช้สำหรับอาบน้ำสุนัขเพื่อกำจัดและป้องกันเห็บหมัดช่วยกำจัดกลิ่นตัวและทำให้ขนนุ่มสะอาด ลดอาการอักเสบของผิวหนัง สเปรย์ไพลซิดัลใช้สำหรับฉีดพ่นบริเวณตัวสุนัขและสิ่งแวดล้อมบริเวณรอบ ๆ ตัวสุนัข เพื่อกำจัดเห็บตัวอ่อนและหมัดตัวแก่ให้ตาย 100% ภายใน 30 – 60 นาที</p>
<p>ส่วนเห็บตัวแก่เพศเมียตาย 100% ภายใน 2-3 ชั่วโมง รวมทั้งช่วยลดอาการอักเสบของผิวหนังและกล้ามเนื้อโลชั่นไพลซิดัลใช้สำหรับนวดหรือทาบนผิวหนังสุนัขโดยไม่ต้องล้างออก ช่วยลดอาการอักเสบของผิวหนังจากการถูกเห็บและหมัดกัดกำจัดเห็บตัวอ่อนและหมัดตัวแก่ให้ตาย 100% ภายใน 30 – 60 นาที</p>
<p>ขอรับคำแนะนำปรึกษาด้านเภสัชและผลิตภัณฑ์ธรรมชาติ ได้ที่โทร.0 2577 9000 , 0 2577 9106 โทรสาร 0 25779009ในวันและเวลาราชการWWW.tistr.or.th E-mail : tistr@tistr.or.th</p></body>
</news>
