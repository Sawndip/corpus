<teiHeader>
<fileDesc>
<titleStmt>
  <title>ก.วิทย์ฯ เตรียมลงนามร่วมกับ ก.เกษตรฯ นำเทคโนโลยีช่วยเพิ่มมูลค่าลำไยค้างสต็อก  </title>
  <author>ยุวรรณ์ดา พานทอง(2)  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300233&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.วิทย์ฯ เตรียมลงนามร่วมกับ ก.เกษตรฯ นำเทคโนโลยีช่วยเพิ่มมูลค่าลำไยค้างสต็อก</headline>
<lead>กระทรวงวิทยาศาสตร์และเทคโนโลยี เตรียมลงนามความร่วมมือกับกระทรวงเกษตรและสหกรณ์ นำเทคโนโลยีช่วยเพิ่มมูลค่าลำไยค้างสต็อก 4.6 หมื่นตัน พัฒนาเป็นเชื้อเพลิงอัดแท่งชีวมวลใช้ในภาคอุตสาหกรรม คาดภายในสัปดาห์หน้า เริ่มดำเนินการได้</lead>
<neck></neck>
<body><p>ดร.คุณหญิงกัลยา โสภณพนิช รัฐมนตรีว่าการกระทรวงวิทยาศาสตร์และเทคโนโลยี กล่าวถึงความคืบหน้าการลงนามความร่วมมือกับกระทรวงเกษตรและสหากรณ์ ในการทำโครงการรีไซเคิลลำไยค้างสต็อก ตั้งแต่ปี 2546-2547 จำนวนกว่า 46,000 ตันว่า ขณะนี้กระทรวงวิทยาศาสตร์ฯ ได้เสนอโครงการให้กับที่ประชุมคณะกรรมการบริหารจัดการและทำลายลำไยอบแห้งปี 2546-2547 ที่กระทรวงเกษตรและสหกรณ์เป็นเจ้าภาพ โดยกระทรวงวิทยาศาสตร์ฯ จะพัฒนาลำไยค้างสต๊อกไปเป็นพลังงานชีวมวล หรือเชื้อเพลิงแท่งตะเกียบ ด้วยเทคโนโลยีจากโครงการวิศวกรรมย้อนรอยของกระทรวงวิทยาศาสตร์ฯ ซึ่งเป็นเทคโนโลยีเครื่องอัดแท่งเชื้อเพลิงชีวมวล เพื่อเพิ่มมูลค่าให้กับลำไยที่เน่าเสีย ซึ่งที่ผ่านมากระทรวงวิทยาศาสตร์ฯ ได้สนับสนุนผู้ประกอบการพัฒนาเครื่องจัดอัดแท่งชีวมวล ที่มีศักยภาพในการแปรรูปชีวมวลต่างๆ ทำเป็นเชื้อเพลิงแท่งตะเกียบ หรือที่เรียกว่า Wood Pellet ได้สำเร็จแล้ว ซึ่งจะช่วยให้ภาคการเกษตรและอุตสาหกรรม นำกลับมาใช้เป็นเชื้อเพลิงได้ โดยเฉพาะภาคอุตสาหกรรมเซรามิก โรงไฟฟ้า และอุตสาหกรรมทางภาคเหนือ</p>
<p>อย่างไรก็ตาม คาดว่าจะสามารถลงนามความร่วมมือกับกระทรวงเกษตรและสหกรณ์ได้ ภายในสัปดาห์หน้า ซึ่งจะได้เชื้อเพลิงชีวมวลจากโครงการไม่น้อยกว่า 20,000 ตันๆ ละ 1,500 บาท คิดเป็นมูลค่า 30 ล้านบาท โดยจะใช้เวลาดำเนินการ ทั้งบดลำไย และผลิตชีวมวลอัดแท่งจากลำไยไม่เกิน 9 เดือน</p></body>
</news>
