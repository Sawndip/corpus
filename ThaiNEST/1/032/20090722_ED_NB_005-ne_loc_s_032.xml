<teiHeader>
<fileDesc>
<titleStmt>
  <title>ปรากฏการณ์สุริยุปราคาที่ตราดมองไม่เห็น จากเมฆฝนปกคลุมทั่ว  </title>
  <author>ภัทรศรี วนิชาชีวะ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-07-22 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255207220034&tb=N255207&return=ok&news_headline="%bb%c3%d2%a1%af%a1%d2%c3%b3%ec%ca%d8%c3%d4%c2%d8%bb%c3%d2%a4%d2%b7%d5%e8%b5%c3%d2%b4%c1%cd%a7%e4%c1%e8%e0%cb%e7%b9%20%a8%d2%a1%e0%c1%a6%bd%b9%bb%a1%a4%c5%d8%c1%b7%d1%e8%c7"  </bibl>
</sourceDesc>
</fileDesc>
</teiHeader>
<news>
<headline>ปรากฏการณ์สุริยุปราคาที่<placeName>ตราด</placeName>มองไม่เห็น จากเมฆฝนปกคลุมทั่ว</headline>
<lead>ชาว<placeName>ตราด</placeName>ไม่สามารถชมปรากฏการณ์สุริยุปราคา ได้ เนื่องจากมีเมฆฝนปกคลุมไปทั่วตั้งแต่ช่วงเช้า ขณะที่ประชาชนบางส่วน เข้าวัดทำบุญตักบาตรอย่างเนืองแน่น</lead>
<neck></neck>
<body><p>ตามที่ได้มีการคาดการณ์ไว้ว่าวันนี้ (22 ก.ค. 52) จะเกิดปรากฏการณ์<placeName>ดวงจันทร์</placeName>บัง<placeName>ดวงอาทิตย์</placeName> ทำให้เกิดเงาพาดผ่านบนพื้น<placeName>โลก</placeName> หรือที่เรียกว่า สุริยุปราคา ซึ่งจะเกิดสุริปราคาเต็มดวงที่<placeName>ประเทศอินเดีย</placeName> และผ่าน<placeName>ประเทศจีน</placeName> มาถึงเกาะเล็กๆ ทางใต้ของ<placeName>ประเทศญี่ปุ่น</placeName> สำหรับในส่วน<placeName>ประเทศไทย</placeName>จะเห็นสุริยุปราคาเป็นบางส่วนในเวลาประมาณ 07.00 - 09.00 น. บรรยากาศที่<placeName>จังหวัดตราด</placeName> ไม่สามารถมองเห็นปรากฏการณ์<placeName>ดวงจันทร์</placeName>บัง<placeName>ดวงอาทิตย์</placeName>ได้ เนื่องจากตั้งแต่ช่วงเช้ามีเมฆฝนมืดครึ้มปกคลุมไปทั่ว และประชาชนชาว<placeName>ตราด</placeName>ก็ไม่ได้ให้ความสนใจมากนัก เนื่องจาก 2-3 วันที่ผ่านมา<placeName>จังหวัดตราด</placeName>มีฝนตก ลงมาอย่างหนักทำให้ทุกคนต้องเฝ้าระวังกับเหตุการณ์ฝนตกและน้ำท่วมที่อาจจะ เกิดขึ้น</p>
<p>อย่างไรก็ตามวันนี้ ผู้ที่ถือโชคลาง บางคนจะไม่ออกจากบ้านเนื่องจากถือว่าเป็นวันอาทิตย์ดับ แต่ในทางโหราศาสตร์ของ<placeName>จีน</placeName>กลับบอกว่าเช้าวันนี้เป็นวันที่ดี ประกอบกับวันนี้เป็นวันพระ พบว่าวันนี้มีประชาชนเดินทางไปวัดเพื่อทำบุญตักบาตร ถวายภัตตาหารแด่พระสงฆ์กันเป็นปกติแน่นศาลาวัดเหมือนเดิม โดยเฉพาะที่<placeName>วัดไผ่ล้อม</placeName> <placeName>จังหวัดตราด</placeName> ซึ่งเป็นวัดที่อยู่ใกล้กับสถานที่ราชการมากที่สุด ในช่วงเช้าจะมีประชาชนชาว<placeName>ตราด</placeName>ทั้งชาวบ้านทั่วไป และข้าราชการ เดินทางมาทำบุญ สวดมนต์ </p></body>
</news>
