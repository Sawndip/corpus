<teiHeader>
<fileDesc>
<titleStmt>
  <title>ตำรวจจับองค์กรใช้ซอฟต์แวร์ผีมูลค่าเสียหายกว่า 30 ล้านบาท  </title>
  <author>กรุงเทพธุรกิจออนไลน์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-05-29 00:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090529/46502/%e0%b8%95%e0%b8%b3%e0%b8%a3%e0%b8%a7%e0%b8%88%e0%b8%88%e0%b8%b1%e0%b8%9a%e0%b8%ad%e0%b8%87%e0%b8%84%e0%b9%8c%e0%b8%81%e0%b8%a3%e0%b9%83%e0%b8%8a%e0%b9%89%e0%b8%8b%e0%b8%ad%e0%b8%9f%e0%b8%95%e0%b9%8c%e0%b9%81%e0%b8%a7%e0%b8%a3%e0%b9%8c%e0%b8%9c%e0%b8%b5%e0%b8%a1%e0%b8%b9%e0%b8%a5%e0%b8%84%e0%b9%88%e0%b8%b2%e0%b9%80%e0%b8%aa%e0%b8%b5%e0%b8%a2%e0%b8%ab%e0%b8%b2%e0%b8%a2%e0%b8%81%e0%b8%a7%e0%b9%88%e0%b8%b2-30-%e0%b8%a5%e0%b9%89%e0%b8%b2%e0%b8%99%e0%b8%9a%e0%b8%b2%e0%b8%97.html  </bibl>
</sourceDesc>
</fileDesc>
</teiHeader>
<news>
<headline>ตำรวจจับองค์กรใช้ซอฟต์แวร์ผีมูลค่าเสียหายกว่า 30 ล้านบาท</headline>
<lead>บก.ปศท.บุกตรวจค้นจับกุมองค์กรธุรกิจใน 6 จังหวัด ในระหว่างเดือนเม.ย.และพ.ค.นี้ ประเมินมูลค่าซอฟต์แวร์ถูกละเมิดลิขสิทธิ์มูลค่ากว่า 30 ล้านบาท</lead>
<neck></neck>
<body><p>พ.ต.อ.ศรายุทธ พูลธัญญะ รองผู้บังคับการกองบังคับการปราบปรามอาชญากรรมทางเศรษฐกิจและเทคโนโลยี (บก.ปศท.) กล่าวว่า เจ้าหน้าที่ตำรวจได้รับเบาะแส การใช้ซอฟต์แวร์ละเมิดลิขสิทธิ์ จึงได้เข้าตรวจค้นจับกุมบริษัท และองค์กรต่างๆ ตามที่ได้รับข้อมูลมาอย่างต่อเนื่อง</p>
<p>ทั้งนี้เพื่อบังคับใช้กฎหมายลิขสิทธิ์ให้สัมฤทธิผล ซึ่งในเดือนเม.ย.-พ.ค.ที่ผ่านมา มีบริษัทประเภทผลิตสินค้า ให้บริการด้านสถาปนิก อิเล็กทรอนิกส์ บรรจุภัณฑ์ และก่อสร้างได้ใช้ซอฟต์แวร์ละเมิดลิขสิทธิ์ถึง 9 แห่งใน 6 จังหวัด ได้แก่ <placeName>กรุงเทพฯ</placeName> <placeName>ชลบุรี</placeName> <placeName>ระยอง</placeName> <placeName>อยุธยา</placeName> <placeName>ปราจีนบุรี</placeName> และ<placeName>สมุทรสาคร</placeName> พบซอฟต์แวร์ละเมิดลิขสิทธิ์ของออโต้เดสค์โซลิดเวิร์ก <placeName>ไทย</placeName>ซอฟต์แวร์เอ็นเตอร์ไพร์ส และอื่นๆรวมมูลค่าความเสียหายประมาณ 30 ล้านบาท</p>
<p>"ตำรวจกำลังอยู่ระหว่างการสืบสวนและรวบรวมหลักฐานเพื่อเข้าตรวจค้นจับ กุมบริษัทอีกหลายสิบแห่ง โดยประเมินว่าจะดำเนินการตรวจค้นจับกุมบริษัทที่ละเมิดลิขสิทธิ์ทุกสัปดาห์ เป็นอย่างน้อยตลอดปี 2552 นี้ บริษัทซึ่งใช้ซอฟต์แวร์ละเมิดลิขสิทธิ์ทั่วประเทศอยู่ในข่ายที่อาจถูกตรวจ ค้นจับกุมได้" พ.ต.อ.ศรายุทธ กล่าว</p>
<p>ทั้งนี้ผลการเข้าตรวจค้นจับกุมบริษัทที่ละเมิดลิขสิทธิ์ซอฟต์แวร์ ตั้งแต่ม.ค.2551 ถึงเดือนเม.ย.2552 มีบริษัททั้งหมด 77 แห่ง ใน 15 จังหวัด มีเครื่องพีซีที่มีซอฟต์แวร์เถื่อนบรรจุอยู่ 2,244 เครื่องถูกยึดไว้ คิดเป็นมูลค่าซอฟต์แวร์ที่ถูกละเมิดกว่า 238 ล้านบาท</p>
<p>สำหรับผู้บริหารองค์กรธุรกิจสามารถศึกษาข้อมูลและข้อเสนอแนะในเรื่องการปฏิบัติให้สอดคล้องกับ ที่ www.stop.in.th หรือที่ www.bsa.org</p>
<p>ขณะที่กลุ่มพันธมิตรธุรกิจซอฟต์แวร์ (บีเอสเอ) ได้เปิดสายด่วนเพื่อรับรายงานเรื่องการละเมิดลิขสิทธิ์ซอฟต์แวร์ ผู้แจ้งเบาะแสผ่านทาง สายด่วน โทร 02-714-1010 หรือทางออนไลน์ โดยคดีใดถูกดำเนินการจนจบกระบวนการทางกฎหมายผู้แจ้งเบาะแสมีสิทธิ์ได้รับ รางวัลเงินสดสูงสุดถึง 2.5 แสนบาท</p></body>
</news>
