<teiHeader>
<fileDesc>
<titleStmt>
  <title>ไข้หวัดกลายพันธุ์อีก มะกันเร่งรับมือดื้อยา  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-07-09 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=56137  </bibl>
</sourceDesc>
</fileDesc>
</teiHeader>
<news>
<headline>ไข้หวัดกลายพันธุ์อีก มะกันเร่งรับมือดื้อยา</headline>
<lead>หวัดพันธุ์ใหม่ทำหวาดเสียววันต่อวัน ล่าสุดพบกลายพันธุ์อีกครั้ง ขณะที่<placeName>สหรัฐ</placeName>เร่งรับมืออาการดื้อยา หลังพบอาการไม่รับยาทามิฟลูรายที่ 3 ของ<placeName>โลก</placeName></lead>
<neck></neck>
<body><p>เจ้าหน้าที่<placeName>แคนาดา</placeName> เปิดเผยว่า พบ ผู้ป่วย 2 รายติดเชื้อไข้หวัดข้ามสายพันธุ์ระหว่างไข้หวัดมนุษย์และไข้หวัดหมู โดยทั้งคู่ทำงานในฟาร์มเลี้ยงหมูแห่งหนึ่งใน <placeName>รัฐซัสแคตเชวัน</placeName> ทางตะวันตกของประเทศ นับเป็นการกลายพันธุ์ครั้งล่าสุดของ ไข้หวัดใหญ่ที่กำลังระบาดไปทั่ว<placeName>โลก</placeName> </p>
<p>ผู้ป่วยทั้งสองรายดังกล่าวขณะนี้มีอาการดีขึ้นแล้ว แต่ยังมีรายที่ 3 ที่อยู่ระหว่างการตรวจสอบว่าติดเชื้อกลายพันธุ์หรือไม่ อย่างไรก็ตาม ไวรัสไข้หวัดพันธุ์ผสมนี้ไม่มีความเกี่ยวข้องกับเชื้อ H1N1 และการแพร่ระบาดอยู่ในวงจำกัด </p>
<p>ด้านความคืบหน้าอาการดื้อยาของ ผู้ป่วยใน<placeName>สหรัฐ</placeName> หลังจากที่พบผู้ป่วยเป็น เด็กหญิงวัย 16 ปี ใน<placeName>รัฐแคลิฟอร์เนีย</placeName> มีอาการดื้อยา และนับเป็นรายที่ 3 ใน<placeName>โลก</placeName>ที่พบอาการดื้อยาทามิฟลู ซึ่งเป็นหนึ่งในยา 2 ขนานที่ใช้เยียวยาไข้หวัดสายพันธุ์ใหม่ โดยก่อนหน้านี้พบที่<placeName>เดนมาร์ก</placeName>และ<placeName>ญี่ปุ่น</placeName> </p>
<p>ล่าสุด หน่วยงานด้านสาธารณสุข ของ<placeName>สหรัฐ</placeName>เร่งทำการทดสอบอาการดื้อยา เนื่องจากยังไม่สามารถระบุได้อย่างแน่ชัดถึงสาเหตุของการดื้อยาในผู้ป่วยบางราย อย่างไรก็ตาม เจ้าหน้าที่<placeName>สหรัฐ</placeName>เชื่อว่าอาการดื้อยาจะไม่กระจายตัวไปยังผู้ป่วยรายอื่นๆ และยังไม่ถือเป็นสัญญาณเตือน ที่น่าวิตกแต่อย่างใด </p>
<p>ด้านเคอิจิ ฟูกุดะ รองผู้อำนวยการใหญ่องค์การอนามัย<placeName>โลก</placeName> กล่าวว่า ยังไม่กังวลกับอาการดื้อยาทามิฟลู และคาดว่าอาการดื้อยาจะไม่แพร่กระจายในวงกว้าง เนื่องจากกรณีดื้อยาที่เป็นเพียงอาการเฉพาะและอยู่ในวงจำกัด ด้วยเหตุนี้จึงยังไม่ แนะนำให้ประเทศต่างๆ เปลี่ยนแนวทางการรักษาผู้ป่วย </p>
<p>สำหรับสถานการณ์การระบาดล่าสุด มีผู้เสียชีวิตเพิ่มขึ้นอีก 2 รายใน<placeName>นิวซีแลนด์</placeName> ทำให้ยอดผู้เสียชีวิตล่าสุดอยู่ที่ 5 ราย ขณะที่ยอดผู้ติดเชื้ออยู่ที่ 1,272 ราย ที่<placeName>ออสเตรเลีย</placeName>ยอดผู้เสียชีวิตในวันเดียว พุ่งขึ้นมาถึง 5 ราย รวมแล้วตกเป็นเหยื่อ ไข้หวัดสายพันธุ์ใหม่ถึง 18 รายแล้ว ยอดผู้ติดเชื้อสูงถึง 6,364 ราย</p></body>
</news>
