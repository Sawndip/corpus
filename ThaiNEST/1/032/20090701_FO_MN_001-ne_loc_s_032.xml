<teiHeader>
<fileDesc>
<titleStmt>
  <title>ญี่ปุ่นประกาศแต่งตั้ง รมว.คลังคนใหม่ หวังกอบกู้คะแนนนิยม  </title>
  <author>เอเจนซี  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2009-07-01 18:28:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.manager.co.th/Around/ViewNews.aspx?NewsID=9520000074549  </bibl>
</sourceDesc>
</fileDesc>
</teiHeader>
<news>
<headline><placeName>ญี่ปุ่น</placeName>ประกาศแต่งตั้ง รมว.คลังคนใหม่ หวังกอบกู้คะแนนนิยม</headline>
<lead>รัฐบาลนายกรัฐมนตรี ทาโร อาโซะ ผู้นำ<placeName>ญี่ปุ่น</placeName>ประกาศแต่งตั้ง โยชิมาสะ ฮายาชิ ให้เป็นรัฐมนตรีกระทรวงการคลังคนใหม่ และปลด คาโอรุ โยซาโน ออกจากตำแหน่งดังกล่าว เพื่อเป็นการกระตุ้นความนิยมก่อนถึงการเลือกตั้งทั่วไปที่จะมีขึ้นในเร็วๆ นี้</lead>
<neck></neck>
<body><p>ทาเคโอะ คามามุระ เลขาธิการคณรัฐมนตรี ประกาศการแต่งตั้งฮายาชิ ให้เป็นรัฐมนตรีคลังคนใหม่ เพื่อดูแลนโยบายการคลังและเศรษฐกิจ โดยคำสั่งแต่งตั้งจะมีผลบังคับใช้ในวันพรุ่งนี้</p>
<p> ฮายาชิ วัย 48 ปี จบการศึกษาจาก<placeName>มหาวิทยาลัยฮาร์วาร์ด</placeName> เขาเป็นนักธุรกิจซึ่งเคยเป็นผู้ช่วยของสมาชิกสภาผู้แทนราษฎรของ<placeName>สหรัฐฯ</placeName>มาก่อนที่จะได้รับเลือกตั้งสู่รัฐสภา<placeName>ญี่ปุ่น</placeName>ในปี 1995</p>
<p> พร้อมกันนี้ รัฐบาล<placeName>ญี่ปุ่น</placeName>ยังประกาศแต่งตั้งผู้อำนวยคณะกรรมการเพื่อความปลอดภัยสาธารณะแห่งชาติ และรัฐมนตรีดูแลการจัดการกับหายนะภัยคนใหม่ด้วย นักวิเคราะห์มองว่า การเปลี่ยนแปลงนี้จะไม่ได้สร้างความแตกต่างเรื่องนโยบายด้านเศรษฐกิจและการเมืองเท่าใดนัก และสายเกินไปที่รัฐบาลชุดนี้จะได้รับฉันทานุมัติจากสาธารณชน</p>
<p> พรรคลิเบอรัลเดโมเครติกปาร์ตี (แอลดีพี) ของนายกรัฐมนตรี อาโซะ กำลังเสี่ยงที่จะพ่ายแพ้การเลือกตั้งที่ต้องจัดขึ้นในเดือนตุลาคมนี้ หนังสือพิมพ์ใน<placeName>ญี่ปุ่น</placeName> รายงานว่า รัฐบาลของเขากำลังพิจารณาการยุบสภาเพื่อจัดการเลือกตั้งเร็วขึ้น</p>
<p> โพลสำรวจความคิดเห็น พบว่า พรรคฝ่ายค้านเดโมเครติกปาร์ตีออฟเจแปน (ดีพีเจ) มีคะแนนนำ ซึ่งเพิ่มโอกาสที่พรรคดีพีเจ จะทำให้การครองอำนาจยาวนานต่อเนื่อง 5 ทศวรรษของพรรคแอลดีพีจบสิ้นลง และผ่าทางตันทางการเมืองขณะที่<placeName>ญี่ปุ่น</placeName>กำลังเผชิญกับภาวะเศรษฐกิจถดถอยได้ ขณะที่คะแนนนิยมต่อตัวนายกรัฐมนตรีอาโซะเอง ก็ลดต่ำลงกว่าร้อยละ 20</p></body>
</news>
