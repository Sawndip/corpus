<teiHeader>
<fileDesc>
<titleStmt>
  <title>นักกฎหมายล้อมคอก"สเต็มเซลล์"  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-06-23 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/2009/06/23/news_28979826.php?news_id=28979826  </bibl>
</sourceDesc>
</fileDesc>
</teiHeader>
<news>
<headline>ลมเปลี่ยนทิศ<placeName>เอเชีย</placeName>ผงาดผู้นำศก.<placeName>โลก</placeName></headline>
<lead>เวทีเวิลด์ อิโคโนมิก ฟอรัม เห็นพ้องวิกฤตการเงินเปลี่ยนขั้วอำนาจเศรษฐกิจสู่มือ<placeName>เอเชีย</placeName></lead>
<neck></neck>
<body><p>วานนี้ บรรดานักธุรกิจและนักเศรษฐศาสตร์ชั้นนำของ<placeName>โลก</placeName> ต่างระบุในที่ประชุมเวิลด์ อิโคโนมิก ฟอรัม <placeName>เอเชียตะวันออก</placeName> ว่า ศักยภาพและความแข็งแกร่งของ<placeName>ภูมิภาคเอเชีย</placeName>นั้น มีความเป็นไปได้ที่จะขยายตัวท่ามกลางวิกฤตการณ์การเงินทั่ว<placeName>โลก</placeName> และยังมีโอกาสสูงที่จะก้าวไปถึงความเป็นผู้นำทางเศรษฐกิจ<placeName>โลก</placeName> </p>
<p>ปีเตอร์ แซนด์ส ประธานเจ้าหน้าที่บริหาร (ซีอีโอ) ของธนาคารสแตนดาร์ดชาร์เตอร์ด กล่าวว่า ไม่มีข้อสงสัยใดๆ เลยว่าวิกฤตการณ์ครั้งนี้ทำให้ขั้วอำนาจทางเศรษฐกิจ<placeName>โลก</placeName>เปลี่ยนจากตะวันตกมาสู่<placeName>เอเชีย</placeName> ซึ่งถึงเวลาแล้วที่<placeName>เอเชีย</placeName>ต้องลุกขึ้นยืนและแสดงถึงบทบาทดังกล่าว </p>
<p>นอกจากนี้ การที่ชาติ<placeName>เอเชีย</placeName>เข้าไปมีบทบาทมากขึ้นในหน่วยงานระหว่างประเทศ อาทิ กองทุนการเงินระหว่างประเทศ (ไอเอ็มเอฟ) และธนาคาร<placeName>โลก</placeName> ก็ยังนับเป็นความก้าวหน้าสำคัญอีกด้วย </p>
<p>ด้านราจัต เอ็ม นัจ กรรมการ ผู้อำนวยการใหญ่ธนาคารเพื่อการพัฒนา<placeName>เอเชีย</placeName> (เอดีบี) กล่าวว่า หนทางเดียวที่จะทำให้<placeName>เอเชีย</placeName>ก้าวขึ้นสู่ความเป็นผู้นำได้ก็คือ การเปลี่ยนรูปแบบทางเศรษฐกิจ จากการเป็น ผู้ผลิตเพื่อป้อนสินค้าให้กับ<placeName>โลก</placeName> ไปสู่การผลิตเพื่อการบริโภคภายในภูมิภาคแทน </p>
<p>ขณะเดียวกันธนาคาร<placeName>โลก</placeName>ได้แถลงปรับเพิ่มคาดการณ์การขยายตัวทางเศรษฐกิจของ<placeName>จีน</placeName>ในปีนี้ ขึ้นมาอยู่ที่ 7.2% จากคาดการณ์เดิมในเดือนมี.ค. ที่ 6.5% โดยอ้างอิงถึงการทุ่มงบประมาณมหาศาลของรัฐบาลเพื่อกระตุ้นภาคการส่งออก </p>
<p>“พัฒนาการที่ดีขึ้นในภาคเศรษฐกิจที่แท้จริง ดีกว่าที่เคยคาดการณ์ไว้เมื่อ 3 เดือนก่อน ที่สำคัญกว่านั้น การปล่อยกู้ของธนาคารในช่วงครึ่งแรกของปีนี้ก็ยังขยายตัวอย่างรวดเร็วด้วย ขณะที่การใช้จ่ายของภาครัฐใน 5 เดือนแรกนี้ ก็ยังขยายตัวมากกว่าที่คาดไว้เช่นกัน เราจึงเชื่อว่าเศรษฐกิจจีนตลอดทั้งปี 2552 จะขยายตัวได้ 7.2%” ธนาคาร<placeName>โลก</placeName> กล่าว </p>
<p>อย่างไรก็ดี ธนาคาร<placeName>โลก</placeName>เตือนด้วยว่ายังเร็วเกินไป ที่ประกาศว่าวิกฤตการณ์ทางเศรษฐกิจ<placeName>โลก</placeName>ได้สิ้นสุดลงแล้ว </p>
<p>ด้านรัฐบาล<placeName>อินเดีย</placeName>ก็ได้เปิดเผยในวันเดียวกันว่า เศรษฐกิจ<placeName>อินเดีย</placeName>ได้เริ่มเข้าสู่ภาวะเงินฝืดแล้ว หลังจากที่ตัวเลขภาวะเงินเฟ้อรายปีติดลบเป็นครั้งแรกในรอบ 30 ปี โดยดัชนีราคาขายส่งในสัปดาห์สิ้นสุดวันที่ 6 มิ.ย. อยู่ที่ติดลบ 1.61% หรือลดลง 0.13% จากสัปดาห์ก่อนหน้า </p>
<p>ทั้งนี้ ดัชนีราคาขายส่งเดือน ส.ค.ปีที่แล้ว ได้พุ่งสูงสุดในรอบ 13 ปีที่ 12.9% ทว่าปัญหาทางเศรษฐกิจซึ่งนำไปสู่การตัดลดอัตราดอกเบี้ย ก็ทำให้หลายฝ่ายคาดการณ์ก่อนหน้านี้แล้ว ว่าอาจทำให้<placeName>อินเดีย</placeName>ต้องเผชิญกับภาวะเงินฝืดในที่สุด</p></body>
</news>
