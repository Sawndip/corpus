<teiHeader>
<fileDesc>
<titleStmt>
  <title>ก.ไอซีที เผย การจัดซื้อบัตรประจำตัวประชาชนแบบสมาร์ทการ์ด รุ่นที่ 3 จำนวน 26 ล้านใบ เสร็จสิ้นแล้ว  </title>
  <author>จันทนา อ้นคำ  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-30 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206300094&tb=N255206  </bibl>
</sourceDesc>
</fileDesc>
</teiHeader>
<news>
<headline>ก.ไอซีที เผย การจัดซื้อบัตรประจำตัวประชาชนแบบสมาร์ทการ์ด รุ่นที่ 3 จำนวน 26 ล้านใบ เสร็จสิ้นแล้ว</headline>
<lead>กระทรวงเทคโนโลยีสารสนเทศและการสื่อสาร เผย การจัดซื้อบัตรประจำตัวประชาชนอิเล็คทรอนิกส์แบบอเนกประสงค์หรือสมาร์ทการ์ด รุ่นที่ 3 จำนวน 26 ล้านใบ เสร็จสิ้นแล้ว หากผลิตแล้วเสร็จจะส่งมอบให้กับกระทรวงมหาดไทย</lead>
<neck></neck>
<body><p>นายสือ ล้ออุทัย ปลัดกระทรวงเทคโนโลยีสารสนเทศและการสื่อสาร หรือ ไอซีที เปิดเผยความคืบหน้าการจัดซื้อบัตรประจำตัวประชาชนอิเล็คทรอนิกส์แบบ อเนกประสงค์ หรือสมาร์ทการ์ด (Smart Card) รุ่นที่ 3 จำนวน 26 ล้านใบ ว่า กระทรวงไอซีที ได้ดำเนินการประกวดราคาจัดทำบัตรสมาร์ทการ์ดดังกล่าวเสร็จสิ้นเรียบร้อยแล้ว จากผู้เข้าร่วมประกวดราคาทั้งหมด 4 ราย โดยผู้ชนะการประกวดราคาคือ บริษัท กิจการร่วมค้า วีเค ด้วยราคาที่เสนอกว่า 900 ล้านบาท โดยคุณสมบัติของบัตรประจำตัวประชาชนแบบสมาร์ทการ์ด รุ่นที่ 3 นี้ จะมีการพิมพ์ป้องกันการปลอมแปลง การฝังไมโครชิฟบนตัวบัตร และมีขนาดหน่วยความจำสูงกว่าบัตรสมาร์ทการ์ดรุ่นที่ 2 จาก 64 Kbyte เป็น 80 Kbyte ซึ่งจะช่วยให้สามารถเก็บข้อมูลและรายละเอียดของผู้ถือบัตรได้มากขึ้น โดยบัตรประจำตัวประชาชนแบบสมาร์ทการ์ด รุ่นที่ 3 ทั้ง 26 ล้านใบนี้ ทางกระทรวงไอซีที จะดำเนินการส่งมอบให้กระทรวงมหาดไทย เพื่อนำไปใช้งานในทุกพื้นที่ทั่วประเทศต่อไป </p></body>
</news>
