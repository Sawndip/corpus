<teiHeader>
<fileDesc>
<titleStmt>
  <title>วิกฤตงานมะกันกระเตื้อง  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=50822  </bibl>
</sourceDesc>
</fileDesc>
</teiHeader>
<news>
<headline>วิกฤตงานมะกันกระเตื้อง</headline>
<lead>สถานการณ์ว่างงาน<placeName>สหรัฐ</placeName>ส่อสัญญาณดี ยอดรับประกันว่างงานลด ภาคธุรกิจลอยแพลดลง</lead>
<neck></neck>
<body><p>กระทรวงแรงงาน<placeName>สหรัฐ</placeName>เปิดเผยยอดผู้ขอรับเงินประกันการว่างงานพบว่าตัวเลขปรับลดลงเล็กน้อยเป็นครั้งแรกในรอบ 20 สัปดาห์ มาอยู่ที่ 6.21 แสนคน จากสัปดาห์ที่แล้วที่ 6.25 แสนคน ขณะที่ตัวเลขผู้ขอรับความช่วยเหลือหลังตกงานปรับลดลงเช่นกัน โดยลดลงมา 1.5 หมื่นคน เหลือ 6.7 ล้านคน นับเป็นการปรับลดครั้งแรกนับตั้งแต่เดือนม.ค. </p>
<p>นอกจากนี้ ผลผลิตภาคแรงงานในช่วงไตรมาสแรกยังปรับขึ้นมามากกว่าคาดการณ์ไว้ โดยอยู่ที่ 1.6% จากที่ตั้งไว้เพียง 1.2% เนื่องจากระยะหลังภาคธุรกิจปลดพนักงานมากขึ้น ทำให้กำลังการผลิตชะลอตัวลง </p>
<p>ด้านผลการสำรวจโดย<placeName>บริษัท เอดีพี</placeName> พบว่า ช่วงเดือนพ.ค. ภาคธุรกิจ<placeName>สหรัฐ</placeName>ปลดพนักงานถึง 5.32 แสนคน น้อยกว่าเดือนเม.ย. ที่ 5.45 แสนคน แต่ถือเป็นตัวเลขที่สูงกว่าที่นักวิเคราะห์คาดการณ์ไว้ที่ 5.25 แสนคน </p>
<p>อย่างไรก็ตาม ฮวน โซมาเบีย ผู้อำนวยการองค์การแรงงานระหว่างประเทศ (ไอแอลโอ) เปิดเผยว่า วิกฤตแรงงาน<placeName>โลก</placeName>อาจยืดเยื้อนานถึง 8 ปี และจำเป็นต้องสร้างงานให้ได้ถึง 300 ล้านตำแหน่งงาน ภายในปี 2558 </p>
<p>ด้าน เบน เบอร์แนนคี ผู้ว่าการ<placeName>ธนาคารกลางสหรัฐ</placeName> (<placeName>เฟด</placeName>) กล่าวว่า มีสัญญาณที่ภาวะเศรษฐกิจถดถอยอาจสิ้นสุดลงในเร็วๆ นี้ ซึ่งเป็นการย้ำถึงความเชื่อมั่นให้หนักแน่นขึ้น หลังจากที่เจ้าตัวเคยระบุเมื่อเดือน พ.ค. ว่า เศรษฐกิจ<placeName>สหรัฐ</placeName>จะพ้นจากภาวะถดถอยก่อนสิ้นปีนี้ </p>
<p>เบอร์แนนคี กล่าวอีกว่า แม้เศรษฐกิจ<placeName>สหรัฐ</placeName>จะสามารถหลุดพ้นจากภาวะถดถอยได้ แต่การขยายตัวยังอยู่ในระดับต่ำต่อไปอีกระยะ ส่วนภาคการเงินมีพัฒนาการที่ดีขึ้น หลังจากได้รับความช่วยเหลือจากเฟด อย่างไรก็ตาม เบอร์แนนคีชี้ว่าผลตอบแทนพันธบัตรระยะยาวที่พุ่งขึ้นมาอย่างรวดเร็วอาจเป็นอุปสรรคต่อการฟื้นตัวของเศรษฐกิจ </p>
<p>นอกจากนี้ ผู้ว่าการเฟดยังแนะนำให้รัฐบาล<placeName>สหรัฐ</placeName>เร่งจัดการกับปัญหางบประมาณขาดดุลในทันทีที่เศรษฐกิจฟื้นตัว เนื่องจากปัญหาดังกล่าวจะกลายเป็นภัยคุกคามร้ายแรงในระยะยาว โดยเฉพาะความเชื่อมั่น และเสถียรภาพทางการเงิน รวมถึงการขยายตัวทางเศรษฐกิจ</p></body>
</news>
