<teiHeader>
<fileDesc>
<titleStmt>
  <title>เอสเอพีชูโซลูชั่นคน-สิ่งแวดล้อมฝ่าวิกฤตเศรษฐกิจ  </title>
  <author>พรหมเมศร์ ศิริสุขวัฒนานนท์  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-07-03 05:30:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://www.bangkokbiznews.com/home/detail/it/it/20090703/56993/%e0%b9%80%e0%b8%ad%e0%b8%aa%e0%b9%80%e0%b8%ad%e0%b8%9e%e0%b8%b5%e0%b8%8a%e0%b8%b9%e0%b9%82%e0%b8%8b%e0%b8%a5%e0%b8%b9%e0%b8%8a%e0%b8%b1%e0%b9%88%e0%b8%99%e0%b8%84%e0%b8%99-%e0%b8%aa%e0%b8%b4%e0%b9%88%e0%b8%87%e0%b9%81%e0%b8%a7%e0%b8%94%e0%b8%a5%e0%b9%89%e0%b8%ad%e0%b8%a1%e0%b8%9d%e0%b9%88%e0%b8%b2%e0%b8%a7%e0%b8%b4%e0%b8%81%e0%b8%a4%e0%b8%95%e0%b9%80%e0%b8%a8%e0%b8%a3%e0%b8%a9%e0%b8%90%e0%b8%81%e0%b8%b4%e0%b8%88.html  </bibl>
</sourceDesc>
</fileDesc>
</teiHeader>
<news>
<headline>เอสเอพีชูโซลูชั่นคน-สิ่งแวดล้อมฝ่าวิกฤตเศรษฐกิจ</headline>
<lead>เอสเอพีชูโซลูชั่นคน-สิ่งแวดล้อมฝ่าวิกฤตเศรษฐกิจ เจาะกลุ่มธนาคาร การเงิน โรงงาน โรงแรม</lead>
<neck></neck>
<body><p>นายภัทร ยงวณิชย์ กรรมการผู้จัดการ บริษัท เอสเอพี (<placeName>ประเทศไทย</placeName>) จำกัด กล่าวว่า ปัญหาสภาพเศรษฐกิจได้ก่อให้เกิดวิกฤตด้านความเชื่อมั่นต่อนักลงทุนและผู้ถือ หุ้น ที่จะเพิ่มงบประมาณเข้ามาทำตลาด และทุกบริษัทต่างมองหาช่องทางลดรายจ่าย ทั้งการเลิกจ้าง, การปรับโครงสร้าง, การออกผลิตภัณฑ์ใหม่ๆ และการลดค่าใช้จ่ายอื่นๆ แต่ประเด็นสำคัญคือ การมีข้อมูลที่ถูกต้องก่อนตัดสินใจ โดยเฉพาะเรื่องของคน</p>
<p>ทั้งนี้ เอสเอพี ได้นำเสนอซอฟต์แวร์โซลูชั่นด้านการจัดการทรัพยากรบุคคล และการจัดการสิ่งแวดล้อม เพื่อเป็นเครื่องมือช่วยเหลือผู้ประกอบการ</p>
<p>“เอสเอพี สำรวจพบว่า เมื่อมีปัญหาเศรษฐกิจ บริษัทประมาณ 39% เลือกแก้ปัญหาวิธีเลิกจ้าง 61% ลดโบนัส และ 13% ไม่เพิ่มเงินเดือน แต่ในทางกลับกัน เรามองว่า ถ้าผู้ประกอบการดูแลพนักงานที่มีความสามารถให้ดี ในช่วงเวลาวิกฤติ จะส่งผลดียิ่งกว่า ทั้งยังมีความภักดีต่อบริษัท และยังมีโอกาสก้าวหน้าได้มากกว่าคู่แข่ง” นายภัทรกล่าว</p>
<p>กลุ่มเป้า หมายที่จำเป็นต้องใช้โซลูชั่นนี้ จะเน้นที่มีคนเป็นจำนวนมาก เช่น การเงินการธนาคาร, โรงแรม, โรงงานอุตสาหกรรม การจะตัดสินใจเรื่องคนต้องมีข้อมูลให้ครบถ้วนก่อน ยิ่งในสภาพที่มีการแข่งขันสูง ต้องไม่ลืมว่า โอกาสที่จะแซงหน้าคู่แข่ง ในภาวะวิกฤตทำได้ง่ายกว่า</p>
<p>ส่วนซอฟต์แวร์โซลูชั่นด้านสิ่งแวดล้อม ใน<placeName>ประเทศไทย</placeName>มีความเข้มงวดไม่มากนัก แต่เป็นสิ่งที่มีความจำเป็นมากขึ้นแน่นอน โดยเฉพาะกลุ่มบริษัทที่ผลิตเพื่อการส่งออก เพราะปัจจุบันลูกค้าโดยเฉพาะแถบกลุ่มประเทศ<placeName>ยุโรป</placeName>, <placeName>อเมริกา</placeName>และ<placeName>ญี่ปุ่น</placeName> ให้ความสำคัญกับการรับรองด้านสิ่งแวดล้อม สุขภาพและความปลอดภัย ถ้ามีซอฟต์แวร์เข้ามาบริหารจัดการให้ได้มาตรฐานด้านนี้ ก็จะเป็นโอกาสทางธุรกิจ</p>
<p>รวมถึงกลุ่มธุรกิจอื่นๆ ในประเทศก็ต้องให้ความสนใจเรื่องนี้ เพราะถ้าทำธุรกิจแล้วไม่เป็นมิตรกับสิ่งแวดล้อม ในระยะยาวไม่คุ้มค่าทางธุรกิจแน่นอน</p>
<p>"เอสเอพี ได้จัดงานสัมมนา “เคลียร์ นิว เวิลด์” เพื่อสร้างการรับรู้ให้กับผู้ประกอบการมากขึ้น ว่าบริษัทต้องมีความโปร่งใสและน่าเชื่อถือ ผ่านการใช้ระบบซอฟต์แวร์ของเอสเอพี โดยจัดใน 7 ประเทศของ<placeName>ภูมิภาคเอเชียตะวันออกเฉียงใต้</placeName>" นายภัทรกล่าว</p></body>
</news>
