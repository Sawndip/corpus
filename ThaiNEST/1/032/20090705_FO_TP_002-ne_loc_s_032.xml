<teiHeader>
<fileDesc>
<titleStmt>
  <title>สหรัฐเชื่อศก.ฟื้น แม้ว่างงานยังพุ่ง  </title>
  <author>ไทยโพสต์  </author>
</titleStmt>
<publicationStmt>
  <publisher>ไทยโพสต์  </publisher>
  <pubPlace>http://www.thaipost.net  </pubPlace>
  <date>2009-07-05 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.thaipost.net/news/040709/7245  </bibl>
</sourceDesc>
</fileDesc>
</teiHeader>
<news>
<headline><placeName>สหรัฐ</placeName>เชื่อศก.ฟื้น แม้ว่างงานยังพุ่ง</headline>
<lead>ประธานาธิบดีบารัก  โอบามา  มั่นใจเศรษฐกิจ<placeName>สหรัฐ</placeName>ฟื้นตัวได้แน่  แม้ตัวเลขว่างงานล่าสุดขยับแตะ  9.5%  มากที่สุดในรอบ  26  ปี</lead>
<neck></neck>
<body><p>ผู้นำ<placeName>สหรัฐ</placeName>กล่าวว่าจำนวนคนว่างงานเดือนก่อนที่เพิ่มขึ้นถึง467,000คนนั้นถือเป็นตัวเลขที่สะท้อนความเป็นจริงของเศรษฐกิจ<placeName>สหรัฐ</placeName>ในปัจจุบันแต่เขาก็ยังยืนกรานว่าขณะนี้เริ่มมีสัญญาณบวกบ่งชี้ว่าภาวะถดถอยกำลังบรรเทาความรุนแรงลงหลังเศรษฐกิจ<placeName>โลก</placeName>เผชิญกับภาวะตกต่ำที่สุดนับตั้งแต่เกรตดีเปรสชันเมื่อเกือบ80ปีก่อน</p>
<p> "ผมเคยพูดไว้ตั้งแต่วินาทีที่เดินเข้าสู่ประตูทำเนียบขาวว่าปัญหาก่อตัวอยู่นับปีกว่าที่สถานการณ์เศรษฐกิจจะย่ำแย่ถึงขั้นนี้ดังนั้นเราคงไม่อาจใช้เวลาเพียงไม่กี่เดือนแก้ไขปัญหานี้ได้"ประธานาธิบดีโอบามากล่าวหลังการประชุมร่วมกับกลุ่มซีอีโอของบริษัทพลังงานทางเลือกใน<placeName>สหรัฐ</placeName>ซึ่งโอบามาเน้นย้ำว่าเศรษฐกิจในอนาคตจะต้องเติบโตจากรากฐานใหม่ซึ่งรวมถึงพลังงานทางเลือก</p>
<p> กระทรวงแรงงาน<placeName>สหรัฐ</placeName>รายงานว่าอัตราการว่างงานปรับเพิ่มขึ้นจาก9.4%ในเดือนพ.ค.มาอยู่ที่9.5%ในเดือนมิ.ย.มากกว่าที่คาดการณ์ไว้ก่อนหน้านี้และนับตั้งแต่<placeName>สหรัฐ</placeName>เข้าสู่ภาวะถดถอยเมื่อเดือน ธ.ค.2550มีคนอเมริกันตกงานไปแล้วราว6.5ล้านคนส่วนอัตราว่างงานเพิ่มขึ้นจากเดิม 4.6%แต่อย่างไรก็ดีเมื่อเดือนก่อนโอบามาชี้ว่ากว่าที่เศรษฐกิจ<placeName>สหรัฐ</placeName>จะกลับมามีเสถียรภาพอีกครั้งอัตราว่างงานอาจพุ่งทะลุ10%ก็เป็นได้</p>
<p> ขณะเดียวกันยอดผู้ขอรับสวัสดิการว่างงานใหม่ประจำสัปดาห์ที่ผ่านมา ลดลงอยู่ที่614,000 รายเช่นเดียวกับยอดผู้ขอรับสวัสดิการว่างงานต่อเนื่องที่ลดลงเกินคาดสู่ระดับ6.7ล้านราย</p>
<p> ไนเจล กอลต์หัวหน้าเศรษฐกรจากไอเอชเอสโกบอลอินไซต์มองว่าอัตราว่างงานที่เพิ่มขึ้นไม่ได้เป็นตัวบ่งชี้ว่าเศรษฐกิจ<placeName>สหรัฐ</placeName>ยังไม่ฟื้นตัวจากภาวะถดถอย"ผมมองว่าตัวเลขนี้ชี้ว่าตลาดแรงงานอาจต้องใช้เวลานานกว่าอุตสาหกรรมยานยนต์หรือแม้แต่ภาคผลิตและผลผลิตมวลรวมภายในประเทศกว่าที่จะหลุดพ้นจากวิกฤติเศรษฐกิจหนนี้"</p>
<p> ประธานาธิบดีโอบามาเข้ารับตำแหน่งผู้นำคนใหม่ท่ามกลางปัญหาเศรษฐกิจรุมเร้า<placeName>สหรัฐ</placeName>เขาเร่งผลักดันงบประมาณก้อนโตเกือบ 8แสนล้านดอลลาร์ผ่านความเห็นชอบสภาคองเกรสอย่างรวดเร็วเพื่อกระตุ้นเศรษฐกิจจากนั้นเขาได้เดินหน้าปฏิรูปภาคธนาคารและยกเครื่องกฎระเบียบทางการเงินทันที</p>
<p> เมื่อวันพฤหัสบดีโรเบิร์ตกิบส์โฆษกทำเนียบขาวออกโรงปฏิเสธคำวิจารณ์ที่ว่าตัวเลขคนตกงานล่าสุดชี้ให้เห็นว่ามาตรการกอบกู้เศรษฐกิจของโอบามากำลังใช้ไม่ผล"มีสัญญาณชัดเจนว่าแผนกระตุ้นเศรษฐกิจของรัฐบาลยังใช้ได้ดีอยู่"</p></body>
</news>
