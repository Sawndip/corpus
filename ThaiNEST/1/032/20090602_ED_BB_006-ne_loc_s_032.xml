<teiHeader>
<fileDesc>
<titleStmt>
  <title>  </title>
  <author>  </author>
</titleStmt>
<publicationStmt>
  <publisher>  </publisher>
  <pubPlace>  </pubPlace>
  <date>  </date>
</publicationStmt>
<notesStmt>
  <note>  </note>
</notesStmt>
<sourceDesc>
  <bibl>  </bibl>
</sourceDesc>
</fileDesc>
</teiHeader>
<news>
<headline>รัฐหนุนวิจัยเต็มสูบ อนุมัติงบ917ล้านเท่ากับตัวเลขปี52</headline>
<lead>ฐบาลจัดสรรงบวิจัยปี 53 เท่ากับปีที่ผ่านมา 917 ล้านบาท วช.ชี้เป็นแนวโน้มที่ดีท่ามกลางวิกฤติเศรษฐกิจ ที่งบวิจัยของชาติไม่ลดลง เผยกิจกรรมล่าสุดอยู่ระหว่างรวบรวมข้อมูลเชิงวิชาการเกี่ยวกับรัฐธรรมนูญ เตรียมเสนอ ครม.หวังทางออกลดความขัดแย้ง</lead>
<neck></neck>
<body><p>ศ.อานนท์ บุณยะรัตนเวช เลขาธิการ สำนักงานคณะกรรมการวิจัยแห่งชาติ (วช.) เปิดเผยถึงตัวเลขงบประมาณสนับสนุนทุนวิจัย ปี 2553 ของ วช. ว่า ได้รับจัดสรรจากสำนักงบประมาณแห่งชาติทั้งสิ้น 917 ล้านบาท เท่ากับปีที่ผ่านมา ถือเป็นบรรยากาศที่ดีท่ามกลางวิกฤติเศรษฐกิจ ที่งบวิจัย<placeName>ไทย</placeName>ไม่ได้ลดลง และมีความเป็นไปได้ที่แนวโน้มดัชนีชี้วัดการวิจัยและพัฒนา ที่อาจจะขยับขึ้นแตะ 0.3% ของจีดีพี</p>
<p>วช.ให้ทุนสนับสนุนการวิจัยปีงบประมาณ 2552 ทั้งสิ้น 300 - 400 โครงการ จากโครงการวิจัยของ<placeName>ไทย</placeName>ที่มีอยู่กว่า 4,000 โครงการ คาดว่าในปี 2553 นักวิจัยยื่นข้อเสนอขอทุนอีกไม่ต่ำกว่า 1,000 โครงการ ครอบคลุมทั้งสาขาเกษตร ความมั่งคงทางภาครัฐ การบริหารจัดการทรัพยากรน้ำ พลังงานทดแทน พลาสติกชีวภาพและโลจิสติกส์</p>
<p>"งานวิจัยสามารถแก้ปัญหาเร่งด่วนที่เกิดขึ้นได้ ในทันที เช่น การแพร่ระบาดของไวรัสไข้หวัดใหญ่ ที่แพทย์จาก<placeName>จุฬาลงกรณ์มหาวิทยาลัย</placeName> สามารถใช้องค์ความรู้จากการวิจัยมาพัฒนาชุดตรวจวินิจฉัยได้อย่างทันท่วงที ภายใต้งบประมาณที่จำกัด" เลขาธิการ วช. กล่าว</p>
<p>ในช่วง 50 ปีที่ผ่าน วช.สนับสนุนงานวิจัยในสาขาต่างๆ รวม 1.04 แสนผลงาน พร้อมทั้งสร้างความร่วมมือกับหน่วยงานวิจัยในระดับนานาชาติ ทั้งด้านสเต็มเซลล์ วิศวกรรมเนื้อเยื่อ สัตว์ทดลอง ทำให้ต่างชาติมองเห็นศักยภาพด้านงานวิจัยของ<placeName>ไทย</placeName>มากขึ้น</p>
<p>นอกงานงานวิจัยด้านการแพทย์แล้ว ในด้านสังคม วช. ได้สนับสนุนเพื่อแก้ปัญหาความขัดแย้งที่เกิดขึ้นได้ด้านต่างๆ โดยนำข้อมูลทางวิชาการมาช่วยยืนยันความถูกต้อง โดยในเดือน มิ.ย.นี้ จะรวบรวมข้อมูลความถูกต้องทางวิชาการเกี่ยวกับรัฐธรรมนูญของประเทศ ซึ่งกำลังเป็นประเด็นความขัดแย้งที่เกิดขึ้นในสังคม โดยคณะกรรมการ วช. เป็นผู้สรุปผล เพื่อนำข้อสรุปจากที่ประชุมเสนอให้กับคณะรัฐมนตรีพิจารณาต่อไป</p></body>
</news>
