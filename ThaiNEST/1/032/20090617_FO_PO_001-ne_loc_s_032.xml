<teiHeader>
<fileDesc>
<titleStmt>
  <title>ทายาท‘คิม’ ดอดเยือนจีน ย้ำสถานะผู้นำ  </title>
  <author>โพสต์ทูเดย์  </author>
</titleStmt>
<publicationStmt>
  <publisher>โพสท์ทูเดย์  </publisher>
  <pubPlace>http://www.posttoday.com  </pubPlace>
  <date>2009-06-17 00:00:00  </date>
</publicationStmt>
<notesStmt>
  <note>ต่างประเทศ  </note>
</notesStmt>
<sourceDesc>
  <bibl>http://www.posttoday.com/international.php?id=52599  </bibl>
</sourceDesc>
</fileDesc>
</teiHeader>
<news>
<headline>ทายาท‘คิม’ ดอดเยือน<placeName>จีน</placeName> ย้ำสถานะผู้นำ</headline>
<lead>ลูกชายคนที่สาม ของคิมจองอิลพบผู้นำ<placeName>จีน</placeName> ตอกย้ำฐานะทายาทการเมือง</lead>
<neck></neck>
<body><p>คิมจองอุน บุตรชายคนที่สามของคิมจองอิล ผู้นำ<placeName>เกาหลีเหนือ</placeName>ที่ได้รับการแต่งตั้งให้เป็นทายาททางการเมืองของผู้เป็นพ่อ เดินทางเยือน<placeName>จีน</placeName>อย่างลับๆ เมื่อวันที่ 10 มิ.ย. ที่ผ่านมา โดยเข้าพบประธานาธิบดี หูจิ่นเทา และผู้นำระดับสูงคนอื่นๆ ของ<placeName>จีน</placeName> ในฐานะว่าที่ผู้นำคนใหม่ </p>
<p>หนังสือพิมพ์อาซาฮี ชิมบุน ของ<placeName>ญี่ปุ่น</placeName>รายงานว่า เจ้าหน้าที่ของ<placeName>เกาหลีเหนือ</placeName>ผู้หนึ่งได้กล่าวกับฝ่ายจีนว่า คิมจองอุน วัย 26 ปี ได้รับการแต่งตั้งอย่างไม่เป็นทางการให้รับสืบทอดอำนาจต่อจากผู้เป็นพ่อ ทั้งยังดำรงตำแหน่งระดับสูงในพรรคแรงงาน<placeName>เกาหลีเหนือ</placeName> ที่ผูกขาดการบริหารประเทศทั้งหมด </p>
<p>ขณะที่ คิมจองอุน ร้องขอให้<placeName>จีน</placeName>ช่วยเหลือ<placeName>เกาหลีเหนือ</placeName>ด้าน พลังงานและอาหาร ในฐานะที่จีนเป็นพันธมิตรที่ให้ความช่วยเหลือแก่<placeName>เกาหลีเหนือ</placeName>มาโดยตลอด </p>
<p>ด้านกระทรวงการต่างประเทศ และกระทรวงการรวมชาติของ<placeName>เกาหลีใต้</placeName> ไม่อาจยืนยันรายงานข่าวของสื่อ<placeName>ญี่ปุ่น</placeName>ครั้งนี้ได้ ขณะที่ โกยูฮวาน ศาสตราจารย์ด้าน<placeName>เกาหลีเหนือ</placeName> กล่าวว่า หากข่าวดังกล่าวได้รับ การยืนยัน เท่ากับว่าคิมจองอุนได้รับการแต่งตั้งอย่างเป็นทางการแล้ว </p></body>
</news>
