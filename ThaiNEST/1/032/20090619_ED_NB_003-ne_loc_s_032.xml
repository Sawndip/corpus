<teiHeader>
<fileDesc>
<titleStmt>
  <title>ไปรษณีย์ เตรียมจัดงาน 50 ปีแห่งการเขียนจดหมาย  </title>
  <author>พรภัสสร ปิ่นสกุล  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-06-19 00:00:00  </date>
</publicationStmt>
<notesStmt>
  <note>การศึกษาและเทคโนโลยี  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255206190180&tb=N255206  </bibl>
</sourceDesc>
</fileDesc>
</teiHeader>
<news>
<headline>ไปรษณีย์ เตรียมจัดงาน 50 ปีแห่งการเขียนจดหมาย</headline>
<lead>ริษัท ไปรษณีย์ไทย จำกัด เตรียมจัดงาน ครบรอบ 50 ปี สัปดาห์สากลแห่งการเขียนจดหมายปลายปีนี้ เน้นโชว์วิวัฒนาการการเขียนจดหมายตั้งแต่ยังไม่กำเนิดดินสอและปากกา พร้อมเปิดตัวกิจกรรมรณรงค์และเชิญชวนคน<placeName>ไทย</placeName>ร่วมเขียนจดหมาย ในหัวข้อ เล่าเรื่อง<placeName>เมืองไทย</placeName> 2552</lead>
<neck></neck>
<body><p>นายออมสิน ชีวพฤกษ์ กรรมการผู้จัดการใหญ่ บริษัท ไปรษณีย์ไทย จำกัด กล่าวว่า ในโอกาสครบรอบ 50 ปีของสัปดาห์สากลแห่งการเขียนจดหมาย ซึ่งมีการจัดเป็นประจำทุกปีตั้งแต่ปี 2502 โดยในปีนี้จะจัดขึ้นระหว่างวันที่ 9-13 ตุลาคม 2552 ณ <placeName>ศูนย์การค้าจัตุรัสจามจุรี</placeName> ซึ่งภายในงานครบรอบ 50 ปีสัปดาห์สากลแห่งการเขียนจดหมายในปีนี้ จะมีการจัดนิทรรศการประวัติความเป็นมา 50 ปีของการเขียนจดหมาย เปิดตัวคอลเล็คชั่นแสตมป์ 50 ปี 50 ชุด นิทรรศการถ่ายทอดตำนานการเขียนจดหมาย การจัดแสดงวิวัฒนาการอุปกรณ์การเขียนจดหมายตั้งแต่สมัยก่อนจนถึงปัจจุบันที่ ยังไม่มีปากกาและดินสอ และกิจกรรมให้ความรู้น่าสนใจอีกมากมาย 5 วันของการจัดงาน</p>
<p>และในโอกาสเดียวกันนี้ ไปรษณีย์<placeName>ไทย</placeName>ยังได้ร่วมกับ 5 หน่วยงานพันธมิตร ประกอบด้วย จุฬาลงกรณ์มหาวิทยาลัย สำนักงานกองทุนสนับสนุนการสร้างเสริมสุขภาพ(สสส) สมาคมนักข่าวหนังสือพิมพ์แห่ง<placeName>ประเทศไทย</placeName> สำนักหอจดหมายเหตุแห่งชาติ และสถาบันวิมุตตยลัย ร่วมกันเปิดตัวกิจกรรมรณรงค์การเขียนจดหมาย ในหัวข้อ เล่าเรื่อง<placeName>เมืองไทย</placeName> 2552 โดยชักชวนให้ประชาชนทั่วประเทศร่วมกันถ่ายทอดเรื่องราวทุกแง่มุมที่เกิดขึ้น ในรอบปี 2552 ในรูปของการเขียนจดหมายด้วยลายมือ เพื่อร่วมประกวดรับรางวัลมูลค่านับแสนบาท พร้อมนำจดหมายทุกฉบับไปรวบรวมและส่งมอบให้แก่<placeName>หอจดหมายเหตุกรุงศรีแห่งชาติ</placeName> เก็บรักษาไว้ เพื่อเป็นหลักฐานทางประวัติศาสตร์สำหรับคนรุ่นหลังสามารถเรียนรู้ว่ามี เรื่องราวใดบ้างที่เกิดขึ้นในปีพศ 2552 ที่นับเป็นการบันทึกประวัติศาสตร์อีกรูปแบบหนึ่งโดยประชาชนทั้งประเทศเป็น ครั้งแรกใน<placeName>โลก</placeName> สำหรับผู้ที่สนใจเข้าร่วมงาน ครบรอบ 50 ปีสัปดาห์สากลแห่งการเขียนจดหมายและร่วมเขียนจดหมายเล่าเรื่อง<placeName>เมืองไทย</placeName> 2552 สามารถดูรายละเอียดเพิ่มเติมได้ที่ www.thailandpost.co.thหรือโทร 02 831 3515-6 </p></body>
</news>
