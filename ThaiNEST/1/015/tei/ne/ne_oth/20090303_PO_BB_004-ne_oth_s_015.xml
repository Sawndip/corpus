<teiHeader>
<fileDesc>
<titleStmt>
  <title>สวนสัตว์เชียงใหม่ลุ้นหลินฮุ่ยท้องลูกแฝด  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-03 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/03/news_28307345.php?news_id=28307345  </bibl>
</sourceDesc>
</fileDesc>
</teiHeader>
<news>
<headline>สวนสัตว์เชียงใหม่ลุ้น<name>หลินฮุ่ย</name>ท้องลูกแฝด</headline>
<lead></lead>
<neck></neck>
<body><p> นายโสภณ ดำนุ้ย ผู้อำนวยการองค์การสวนสัตว์ กระทรวงทรัพยากรธรรมชาติและสิ่งแวดล้อม (ทส.) เปิดเผยว่า หลังจากการผสมเทียม<name head="แพนด้า">แพนด้าหลินฮุ่ย</name> และ<name>ช่วงช่วง</name> ของสวนสัตว์เชียงใหม่ เมื่อวันที่ 18 ก.พ.ที่ผ่านมา ซึ่งถือว่าเตรียมการมาอย่างสมบูรณ์ทุกขั้นตอนมากกว่าเมื่อ 2 ปีก่อน เนื่องจากได้มีการวิจัยพฤติกรรมของแพนด้าคู่นี้มาอย่างต่อเนื่อง โดยเฉพาะระยะที่เหมาะสมในการผสมพันธุ์จนทำให้สามารถผสมเทียมได้ถึง 2 ครั้ง อาจเป็นไปได้ว่า<name>หลินฮุ่ย</name>อาจมีการตกไข่ซ้ำและมีลุ้นว่าจะเป็นลูกแฝด ก็ได้ </p> 

<p> “ถือเป็นความสำเร็จของทีมนักวิจัยไทย เพราะผู้เชี่ยวชาญจากประเทศจีนเดินทางมาไม่ทันเวลาตกไข่ของ<name>หลินฮุ่ย</name> และการที่<name>หลินฮุ่ย</name>แสดงอาการติดสัดเร็วกว่าปกติในช่วงเดือน มี.ค.นี้ ไม่แน่ใจว่าเป็นเพราะสภาพอากาศที่แปรปรวนหรือไม่ เพราะพบว่า<name>แพนด้า</name>ตัวเมียของสวนสัตว์ที่อเมริกาก็ติดสัดเร็วกว่าปกติในช่วง เดือนม.ค.เช่นกัน”     <p/> 

<p> นายโสภณ กล่าวว่า ขณะนี้ต้องใช้เวลาอีก 60 วัน ถึงจะอัลตราซาวด์ดูว่า<name>หลินฮุ่ย</name>ท้องจริงหรือไม่ เพราะในช่วงเวลานี้อาจจะเป็นท้องเทียมได้ เนื่องจากในระยะนี้ตัวอ่อน จะลอยตัวในมดลูกได้หลายสัปดาห์โดยที่ยังไม่มีการฝังตัวก็ได้<p/> 

<p> นอกจากนี้เตรียมจะส่งเจ้าหน้าที่ไปอบรมเรื่อง การดูแลการคลอดและลูกอ่อนที่เมืองจีนด้วย รวมทั้งสร้างเร่งสร้างเครื่องทำหิมะเทียม ที่อยู่ระหว่างการขนมาทางเรือสินค้าจากประเทศสหรัฐอเมริกา และมีกำหนดจะมาถึงเมืองไทยในเดือนเม.ย.นี้ และจะติดตั้งให้เสร็จภายในปีนี้ เพื่อใช้เป็นสนามวิ่งเล่นของลูก<name>แพนด้า</name>น้อย แต่หาก<name>หลินฮุ่ย</name>ไม่ท้อง ก็จะเปิดเมืองหิมะ และเป็นจุดขายของสวนสัตว์เชียงใหม่<p/> 

<p> ทั้งนี้แพนด้า<name>ช่วงช่วง</name> และ<name>หลินฮุ่ย</name> ขณะนี้มาอยู่ในไทยแล้ว 5 ปีและตามกำหนดจะอยู่ในไทย 10 ปี เมื่อถึงช่วงเวลานั้นอาจจะขยายเวลาต่อไปอีกหากให้กำเนิดลูก เพราะ<name>แพนด้า</name>คู่นี้สามารถเป็นจุดขายและนำรายได้ให้สวนสัตว์เชียงใหม่มากถึง 120 ล้านบาท</p></body>
</news>
