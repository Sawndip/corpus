<teiHeader>
<fileDesc>
<titleStmt>
  <title>โลมาอิรวดีวิกฤติสูญพันธุ์ เจอภัยมนุษย์ลดลงกว่าครึ่ง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=148290  </bibl>
</sourceDesc>
</fileDesc>
</teiHeader>
<news>
<headline><name>โลมาอิรวดี</name>วิกฤติสูญพันธุ์ เจอภัยมนุษย์ลดลงกว่าครึ่ง</headline>
<lead><name>โลมาอิรวดี</name>ในทะเลสาปสงขลาเสี่ยงสูญพันธ์ เผยปี'51 ตายไปกว่าครึ่ง ขณะที่ระหว่างเดือน ต.ค.51-ม.ค.52 ที่ผ่านมาพบตายไปแล้ว 4 ตัว แฉสาเหตุชาวบ้านใช้อวนจับ<name head="ปลา">ปลาบึก</name>ไม่ระวัง ทช.สั่งระวังเข้ม พร้อมวอนชาวประมงพื้นบ้านช่วยดูแล</lead>
<neck></neck>
<body><p>นายสำราญ รักชาติ อธิบดีกรมทรัพยากรทางทะเลและชายฝั่ง เปิดเผยว่า ได้รับรายงานจากศูนย์วิจัยทรัพยากรทางทะเลและชายฝั่งอ่าวไทยตอนล่าง สถาบันวิจัยและพัฒนาทรัพยากรทางทะเล ชายฝั่งทะเล และป่าชายเลน ถึงการดำเนินการป้องกันและเฝ้าระวัง<name>โลมาอิรวดี</name>ในบริเวณทะเลสาปสงขลาว่า ปี 2551 ที่ผ่านมา <name head="ปลา">ปลาโลมาอิรวดี</name>ในทะเลสาปสงขลาลดจำนวนลงอย่างมาก โดยพบว่า มีการตายลงกว่าครึ่งหนึ่งของจำนวน<name>โลมาอิรวดี</name>ที่มีเหลืออยู่ทั้งหมดราว 30 ตัว ซึ่งสาเหตุหลักมาจากการใช้<name head="อวน">อวนปลาบึก</name>ของชาวประมงในพื้นที่มากขึ้น จึงเกรงว่าจะส่งผลกระทบต่อฝูง<name>โลมาอิรวดี</name>ที่อยู่ในทะเลสาปสงขลาจะต้องพบกับ ภาวะวิกฤติในอนาคตอันใกล้นี้ จึงสั่งการให้มีการเฝ้าระวังและติดตามดูแลอย่างต่อเนื่อง    </p>

<p>ด้าน นายสุพจน์ จันทราภรณ์ศิลป์ ผู้อำนวยการศูนย์วิจัยทรัพยากรทางทะเลและชายฝั่งอ่าวไทยตอนล่าง เผยว่า จากการเฝ้าติดตาม<name>โลมาอิรวดี</name>ในทะเลสาบสงขลาระหว่างเดือนตุลาคม 2551-มกราคม 2552 ที่ผ่านมา ยังพบการตายของ<name>โลมาอิรวดี</name>ในพื้นที่อย่างต่อเนื่อง โดยพบว่า มี<name>โลมาอิรวดี</name>ตายไปแล้วถึง 4 ตัว ซึ่งเมื่อเมื่อเทียบกับช่วงเดียวกันของปีที่แล้ว ยังถือว่าน้อยมาก แต่หากเกิดเหตุการณ์เช่นนี้ต่อไป อาจจะส่งผลให้<name>โลมาอิรวดี</name>ในทะเลสาบสงขลาสูญพันธุ์อย่างแน่นอน</p>

<p>สำหรับแนวทางการจัดการนั้น ในเบื้องต้นทางศูนย์ฯได้นำ<name>ทุ่น</name>กันพื้นที่ราว 100 ตารางกิโลเมตร ในทะเลสาบสงขลา จ.พัทลุง ซึ่งเป็นที่อยู่อาศัยของ<name>โลมาอิรวดี</name> เพื่อให้ชาวประมงระมัดระวังการทำประมงในบริเวณดังกล่าวมากขึ้น และป้องกัน<name head="อวน">อวนปลาบึก</name>ของชาวประมง พร้อมประกาศให้พื้นที่ดังกล่าวเป็นพื้นที่อนุรักษ์<name>โลมาอิรวดี</name> ในขณะเดียวกันยังได้ร่วมมือกับหน่วยงานที่เกี่ยวข้องออกตรวจตราพื้นที่ดัง กล่าวเพื่อเฝ้าระวังการใช้เครื่องมือประมงผิดประเภทด้วย    </p>

<p>"สถานการณ์โลมาอิรวดีในพื้นที่ทะเลสาบสงขลาถือว่าอยู่ในขั้นวิกฤติ เพราะจำนวนโลมาอิรวดีที่ลดจำนวนลงอย่างรวดเร็ว ซึ่งสาเหตุสำคัญมาจากฝีมือมนุษย์ หากชาวประมงช่วยกันดูแลโลมาอิรวดีให้สามารถอยู่อย่างปลอดภัย เชื่อว่า นอกจากจะเป็นการฟื้นฟูทรัพยากรทางทะเลและชายฝั่งแล้ว ยังส่งผลดีต่อการท่องเที่ยวในอนาคตอีกด้วย" นายสุพจน์กล่าว  </p></body>
</news>
