<teiHeader>
<fileDesc>
<titleStmt>
  <title>ล้างมาเฟียคลองเตย  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2009-03-20 08:24:00  </date>
</publicationStmt>
<notesStmt>
  <note>ข่าวอาชญากรรม  </note>
</notesStmt>
<sourceDesc>
  <bibl>http://www.dailynews.co.th/web/html/popup_news/Default.aspx?Newsid=193965&NewsType=1&Template=1  </bibl>
</sourceDesc>
</fileDesc>
</teiHeader>
<news>
<headline>ล้างมาเฟีย<placeName>คลองเตย</placeName></headline>
<lead>ท่าเรือฯขอ ผบ.ตร.ให้ส่งคอมมานโดจัดระเบียบตลาด</lead>
<neck></neck>
<body><p>“ผบ.ตร.” เตรียมส่งกำลังคอมมานโด ลงพื้นที่<placeName>การท่าเรือฯ</placeName> สางมาเฟีย<placeName><prefix>ตลาด</prefix>คลองเตย</placeName> ด้าน มือปืนคดียิง 2 ศพ การ์ดประจำตลาด มอบตัวแล้วหนึ่ง เป็น รปภ.บริษัทลีเกิ้ล ให้การภาคเสธ แค่ยิงตำรวจเจ็บ ไม่ได้ยิงใครตาย ส่วนคนร้ายที่ยิง 2 ศพ ออกหมายจับแล้ว  ตร.แจ้ง 4 ข้อหาหนัก ด้าน ผจก.ลีเกิ้ล ยอมรับคนของบริษัทเป็นผู้ก่อเหตุ แต่เป็นเรื่องส่วนตัว ยัน บริษัทไม่ใช่มาเฟีย ขณะที่พ่อค้าแม่ขายแบกศพ 2 การ์ด ประท้วงหน้า<placeName>รัฐสภา</placeName> ยื่น 5 ข้อเรียกร้องนายกฯ ช่วยด่วน “เทพเทือก” รับหนังสือแทน ด้าน “มาร์ค” สั่งการ รมว.คมนาคม เข้าไปแก้ปัญหาพร้อมรายงานเป็นระยะ</p>

<p>ต่อกรณีการแก้ปัญหาความรุนแรงใน<placeName><prefix>ตลาด</prefix>คลองเตย</placeName>ถึงขั้นยิงกันตาย 2 ศพ เมื่อเวลา 11.40 น. วันที่ 19 มี.ค. ที่ <placeName><prefix>สน.</prefix>ท่าเรือ</placeName> พ.ต.อ.ขจรศักดิ์ ปานสาคร รอง ผบก.น.5 พ.ต.อ.วัชรพงศ์ ดำรงศรี ผกก. <placeName><prefix>สน.</prefix>ท่าเรือ</placeName> แถลงข่าวคดีคนร้ายกราดยิงเข้าไปใน<placeName><component>ตลาดคลองเตย</component> <component><prefix>แขวง</prefix>-<prefix>เขต</prefix>คลองเตย</component></placeName> ทำให้มีผู้เสียชีวิต 2 ศพ มีผู้บาดเจ็บ 3 คน ว่า ก่อนหน้านี้เมื่อเวลา 01.00 น. ที่ผ่านมา ทนายความของ บริษัท ลีเกิ้ล โปรเฟสชั่นแนล จำกัด ผู้ได้รับสัมปทาน<placeName><prefix>ตลาด</prefix>คลองเตย</placeName> รายใหม่ ได้นำตัวนาย ศราวุธ สายประสม อายุ 36 ปี อยู่<placeName><component><prefix>เลขที่</prefix> 24</component> <component><prefix>หมู่</prefix> 7</component> <component><prefix>ต.</prefix>ศรีวิชัย</component> <component><prefix>อ.</prefix>ลี้</component> <component><prefix>จ.</prefix>ลำพูน</component></placeName> พนักงานรักษาความปลอดภัย (รปภ.) ของบริษัท เข้ามอบตัวกับ พล.ต.ท. วรพงษ์ ชิวปรีชา ผบช.น.แล้ว โดยยอมรับว่าเป็นผู้เกี่ยวข้องกับเหตุวิวาทเมื่อคืนที่ผ่านมา</p>  
 
<p>จากนั้น พ.ต.อ.ขจรศักดิ์ ได้นำตัวนาย ศราวุธ มาแถลงข่าวต่อหน้าสื่อมวลชน โดยกล่าวว่า คดีนี้นายศราวุธ รปภ. ของบริษัทลีเกิ้ลฯ ได้เข้ามอบตัว ให้การว่าเป็นเพียงผู้ยิง ส.ต.ท.จตุรงค์ ถาวรทรัพย์ ตำรวจ 191 ที่ใช้เวลานอกราชการมาทำงานพิเศษเป็นการ์ดของ<placeName><prefix>ตลาด</prefix>คลองเตย</placeName> ได้รับบาดเจ็บเท่านั้น ไม่ได้ยิงคนอื่นจนเสียชีวิต อย่างไรก็ตามเราได้แจ้งข้อหา 4 ข้อหา กับนายศราวุธ คือ ฆ่าผู้อื่นโดยเจตนา, พยายามฆ่าผู้อื่น และมีอาวุธปืนโดยไม่ได้รับอนุญาต และพกพาอาวุธปืนเข้าไปในเมือง หมู่บ้าน หรือทางสาธารณะโดยไม่มีเหตุอันควร ส่วนคนร้ายอีกคนทราบว่าชื่อ “นายธร” เป็นหัวหน้า รปภ. บริษัทลีเกิ้ลฯ พงส. ได้ขออนุมัติศาลจังหวัดพระโขนงออกหมายจับในข้อหาเดียวกับ  นายศราวุธ ซึ่งศาลอนุมัติหมายจับแล้ว ส่วนจะขยายผลไปถึงผู้บริหารบริษัทลีเกิ้ลฯ ว่ามีส่วนรู้เห็นหรือไม่ขณะนี้ยังไม่ชัดเจน ส่วนการป้องกันเหตุ ยืนยันว่าตำรวจไม่ได้หย่อนยาน เพราะมีกำลัง ปจ. เฝ้าวันละ 1 กองร้อย 150 นาย ทุกวัน</p>
 
<p>ด้านนายศราวุธ ให้การว่า ก่อนเกิดเหตุได้ยินเสียงจากวิทยุสื่อสารว่า มีการกลั่นแกล้งกัน จึงออกไปดูแต่ไม่พบเหตุการณ์ ได้ยินแต่เสียงปืนดังขึ้น และมีคนตะโกนว่ามีคนถูกยิง จากนั้นตนเห็น ส.ต.ท.จตุรงค์ กับพวกอีก 2 คนวิ่งมา จึงถามว่าเกิดอะไรขึ้น ส.ต.ท.จตุรงค์ บอกว่าไม่มีอะไร แต่กลับเดินเข้าไปหลังแผงขาย ล้วงกระเป๋าคล้ายจะชักปืนออกมายิงใส่ตน ตนเลยใช้ปืนที่ยืมมาจากเพื่อน ยิงใส่ ส.ต.ท.จตุรงค์ เพื่อป้องกันตัว แล้วหลบไปขึ้นแท็กซี่นั่งวนรอบตลาด ก่อนตัดสินใจเข้ามอบตัว เพราะคิดว่าไม่ได้ทำอะไรผิด เป็นแค่การป้องกันตัว ส่วนที่มีคนถูกยิงตาย 2 ศพ ยืนยันว่าไม่มีส่วนเกี่ยวข้อง เพราะเกิดขึ้นก่อนหน้าที่ตนจะยิง ส.ต.ท.จตุรงค์ เจ็บ</p>
 
<p>ต่อมานายภูโมกข์ นุ่นจันทร์ ผู้จัดการฝ่ายประชาสัมพันธ์บริษัทลีเกิ้ลฯ เดินทางมาที่ <placeName><prefix>สน.</prefix>ท่าเรือ</placeName> เพื่อแถลงข่าวต่อสื่อมวลชนว่า บริษัทขอแสดงความเสียใจกับญาติกับผู้เสียชีวิต ยอมรับว่าผู้ก่อเหตุยิงคนตายใน<placeName><prefix>ตลาด</prefix>คลองเตย</placeName> เป็นรปภ.ของบริษัทลีเกิ้ลฯ โดยนายศราวุธ มอบตัวแล้ว ส่วนนายธร ตนกำลังประสานญาติให้พาเข้ามอบตัว อย่างไรก็ตามสาเหตุน่าจะเป็นเรื่องส่วนตัวระหว่าง ผู้ตาย กับรปภ.แต่ไม่เกี่ยวข้องกับบริษัท ยืนยันว่าบริษัทไม่ใช่มาเฟีย และไม่มีนโยบายให้พนักงานใช้ความรุนแรง “ผมขอเรียกร้องให้นายกฯ อภิสิทธิ์ ลงมาแก้ไขปัญหา บริษัทประมูลสัมปทานรัฐมา อย่างถูกต้อง แต่กลับมาเจอผู้ใช้พื้นที่เดิมเล่นแง่ ไม่ยอมออก” นายภูโมกข์ชี้แจง ผู้สื่อข่าวรายงานเพิ่มเติมว่า ระหว่างแถลงข่าว ได้มีผู้ค้าคลองเตยเกือบ 500 คน บุกมาล้อมโรงพัก เพราะไม่พอใจที่ตำรวจให้บริษัทลีเกิ้ลฯใช้พื้นที่โรงพักแถลงข่าว ตำรวจชี้แจงถึงเหตุผล ทั้งหมดจึงยอมสลายตัว     </p>
 
<p>ที่<placeName><prefix>สถาบัน</prefix>นิติเวช<suffix>วิทยา</suffix></placeName> ผู้สื่อข่าวรายงานว่าได้มีญาติของนายสุขสันต์ สีหาเลิศ อายุ 36 ปี และนายกนก สุขแก้ว อายุ 32 ปี ผู้เสียชีวิต พร้อมด้วยพ่อค้าแม่ค้า<placeName><prefix>ตลาด</prefix>คลองเตย</placeName>กว่า 100 คน มาร่วมรับศพผู้เสียชีวิตทั้งสอง ท่ามกลางบรรยากาศเศร้าโศก จากนั้นทั้งหมดร่วมกันแห่ศพนายกนก และนายสุขสันต์ ไปที่หน้า<placeName>รัฐสภา</placeName> เพื่อขอความเป็นธรรมจากนายอภิสิทธิ์ เวชชาชีวะ นายกรัฐมนตรี พร้อมเรียกข้อเรียกร้อง 5 ข้อ 1. ขอให้การท่าเรือแห่งประเทศไทยยกเลิกสัญญากับบริษัทลีเกิ้ลฯ ภายใน 7 วัน 2. ขอให้ตำรวจจับคนร้ายให้ได้ภายใน 7 วัน 3. ขอให้ปลดผู้   บริหารการท่าเรือฯ ทั้งชุดภายใน 7 วัน 4. ขอให้ ผบ.ตร. ส่งตำรวจมากวาดล้างผู้มีอิทธิพลใน<placeName><prefix>ตลาด</prefix>คลองเตย</placeName>ภายใน 7 วัน และ 5. ขอให้ ผบ.สส. ดำเนินการกับทหารนอกแถวทำร้ายประชาชนภายใน 7 วัน โดยมีนายสุเทพ เทือกสุบรรณ รองนายกฯ ออกมารับข้อร้องเรียนแทน</p>
 
<p>ที่ทำเนียบรัฐบาล นายอภิสิทธิ์ เวชชาชีวะ นายกฯ กล่าวถึงปัญหา<placeName><prefix>ตลาด</prefix>คลองเตย</placeName> ว่า นายโสภณ ซารัมย์ รมว.คมนาคม ในฐานะดูแลการท่าเรือฯ รายงานสถานการณ์ให้ตนทราบแล้ว เรื่องนี้ผู้มีปัญหาเหลือน้อยลง เพราะ จนท. ทำความเข้าใจกับผู้ค้าบางกลุ่มได้ แต่ตนได้เตือนเสมอว่าการชุมนุมที่มีกลุ่มอิทธิพลเข้าไปเกี่ยวข้องจะมีความ รุนแรง จึงสั่งการให้กระทรวงคมนาคมรายงานมาเป็นระยะ ๆ ทราบว่านายโสภณพยายามเข้าไปแก้ไขอยู่</p>
 
<p>รายงานข่าวแจ้งว่า ก่อนหน้าที่จะเกิดเหตุยิง 2 ศพใน<placeName><prefix>ตลาด</prefix>คลองเตย</placeName> นางสุนิดา สกุลรัตนะ ผู้อำนวยการการท่าเรือแห่งประเทศไทย ได้ทำหนังสือด่วน เมื่อวันที่ 13 มี.ค. ที่ผ่านมา ถึง พล.ต.อ.พัชรวาท วงษ์สุวรรณ ผบ.ตร. ขอกำลังเจ้าหน้าที่ตำรวจคอมมานโดให้มาช่วยรักษาความปลอดภัยในพื้นที่<placeName><prefix>การ</prefix>ท่า เรือฯ</placeName> เนื่องจากเห็นว่าสถานการณ์ความขัดแย้งรุนแรงขึ้นเรื่อย ๆ เพราะทราบว่ามีการสะสมอาวุธ ทั้งปืนและระเบิด เกรงว่าจะเกิดเหตุร้ายไม่สิ้นสุด ซึ่ง ผบ.ตร. ได้ตอบรับ และเตรียมจะส่งกำลังตำรวจคอมมานโด 150 นาย ลงพื้นที่<placeName>คลองเตย</placeName>แล้ว</p>
 
<p>ต่อมาเวลา 20.00 น. พล.ต.ท.วรพงษ์ ชิวปรีชา ผบช.น.ได้เดินทางมาปล่อยแถวตำรวจนครบาล 300 นาย บริเวณสี่แยก<placeName><prefix>ถนน</prefix>รัชดาภิเษก</placeName> ตัด<placeName><prefix>ถนน</prefix>พระรามที่ 4</placeName> ใกล้กับจุดที่พ่อค้าแม่ค้า<placeName><prefix>ตลาด</prefix>คลองเตย</placeName> ตั้งเต็นท์ประท้วงและนำโลงศพของผู้เสียชีวิตทั้งสองมาประกอบพิธีทางศาสนา  ทั้งนี้ เพื่อตรวจเข้ม และรักษาความปลอดภัยให้กับประชาชน โดยกำชับว่าให้เจ้าหน้าที่ตรวจค้นอาวุธทุกคน ทั้งการ์ด และประชาชนที่เข้ามาในพื้นที่ ห้ามพกพาอาวุธเด็ดขาด จากนั้น ผบช.น.ได้ร่วมงานศพผู้เสียชีวิต พร้อมมอบเงินช่วยเบื้องต้นด้วย.</p></body>
</news>
