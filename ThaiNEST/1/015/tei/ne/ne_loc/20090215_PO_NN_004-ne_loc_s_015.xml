<teiHeader>
<fileDesc>
<titleStmt>
  <title>จับ"มือปืน"อุเทนถวาย  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-15 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=148293  </bibl>
</sourceDesc>
</fileDesc>
</teiHeader>
<news>
<headline>จับ"มือปืน"อุเทนถวาย</headline>
<lead>ซิ่งรถยิงช่างกลปทุมวันดับ วอนรุ่นน้องอย่าเลียนแบบ</lead>
<neck></neck>
<body><p>เมื่อวันที่ 14 กุมภาภันธ์ 10.00 น. พล.ต.ท.สุชาติ เหมือนแก้ว ผบช.น. พล.ต.ต.วรัญวัส การุณยธัช ผบก.น.8 พ.ต.อ.จีรศักดิ์ ขำคง รอง ผบก.น.8 พร้อมเจ้าหน้าที่แถลงข่าวการจับกุม นายปัณณพร แก้วค้นทา หรือเบริ์ด อายุ 22 ปี อยู่<placeName><component><prefix>บ้านเลขที่</prefix> 93/1</component> <component><prefix>หมู่</prefix> 4</component> <component><prefix>ต.</prefix>ปากนคร</component> <component><prefix>อ.</prefix>เมือง</component> <component><prefix>จ.</prefix>นครศรีธรรมราช</component></placeName> และนายกีรติ กุลธร หรือเก็ต อายุ 20 ปี <placeName><component><prefix>อยู่บ้านเลขที่</prefix> 110</component> <component><prefix>หมู่</prefix> 2</component> <component><prefix>ต.</prefix>แหลมฟ้าผ่า</component> <component><prefix>อ.</prefix>พระสมุทรเจดีย์</component> <component><prefix>จ.</prefix>สมุทรปราการ</component></placeName> นักศึกษาชั้นปี 2 สถาบันเทคโนโลยีราชมงคลตะวันออก <placeName><prefix>วิทยาเขต</prefix>อุเทนถวาย</placeName> พร้อมของกลางโทรศัพท์มือถือ 1 เครื่อง ผู้ต้องหาก่อเหตุยิง นายคณิน ทองอู๋ หรือโน้ต อายุ 22 ปี นักศึกษาชั้นปี 4 สถาบันเทคโนโลยีปทุมวัน เสียชีวิต เหตุเกิดใกล้ปาก<placeName><component><prefix>ซอย</prefix>สุขสวัสดิ์ 52</component> <component><prefix>ถนน</prefix>สุขสวัสดิ์</component> <component><prefix>แขวง</prefix>และ<prefix>เขต</prefix>ราษฎร์บูรณะ</component> <component>กทม.</component></placeName> เมื่อวันที่ 26 ม.ค.ที่ผ่านมา</p>

<p>พล.ต.ท.สุชาติ กล่าวว่า เบื้องต้นเจ้าหน้าที่สอบสวนทราบว่าผู้ต้องหาเป็นคนลงมือก่อเหตุ จึงได้ทำการติดตามจับกุม จากการสอบถามผู้ต้องหารับสารภาพว่า ร่วมกันก่อเหตุจริง โดยนายปัณณพร เป็นคนยิง โดยใช้ปืนรีวอลเวอร์ขนาด .38 ส่วนนายกีรติ เป็นคนขับขี่รถจักรยานยนต์ยามาฮ่า รุ่นมีโอ สีดำ ไม่ทราบทะเบียน ซึ่งยืมจากนายอุย (ไม่ทราบชื่อนามสกุลจริง) นักศึกษาชั้นปีที่ 1 คณะวิศวกรรมโยธา สถาบันเดียวกัน เมื่อก่อเหตุได้แยกย้ายกันหลบหนี ก่อนตำรวจจะสืบสวนติดตามจับกุมนายปัณณพร ได้ขณะทำงานที่คอนโดสร้างใหม่ ย่าน<placeName>สะพานควาย</placeName> และส่วนกีรติ เชิญตัวมาสอบสวนก่อนแจ้งหมายจับ</p>

<p>"เรื่องนี้ตำรวจพยายามป้องกันอย่างเต็มที่ ซึ่งทราบว่าล่าสุดสถาบันต่างๆที่ถือว่าเป็นกลุ่มเสี่ยงได้มีการประชุมกัน แล้ว โดยนำนักศึกษาหัวโจ๊กของแต่ละแห่งมาพูดคุย เพื่อป้องกันไม่ให้มีเหตุรุนแรง แต่ยังไม่ระบุว่าจะแถลงสถานที่ใด คาดว่าน่าจะเป็นวันที่ 18 พฤศจิกายนนี้ ไม่อยากให้นักศึกษารุ่นพี่ปลูกฝังว่าต้องรักสถาบัน ห้ามใครแตะต้อง หรือต้องเอาคน อยากให้รักสถาบันในทางที่ถูกต้อง" ผบช.น.กล่าว</p>

<p>ด้าน นายปัณณพร กล่าวว่า อยากให้สื่อเลิกพูดเรื่องสถาบันที่เป็นคู่อริ เพราะพวกตนตั้งใจมาเรียนไม่อยากทะเลาะวิวาทใคร อยากให้เป็นรายสุดท้าย ขอให้เพื่อนๆตั้งใจเรียนดีกว่า และขอให้รักสถาบันในทางที่ถูกต้อง ส่วน นายกีรติ กล่าวว่า ขอให้ทุกคนตั้งใจเรียนอย่าทำแบบนี้อีกเลย และขอโทษที่ทำให้เกิดเรื่องไม่ดีแบบนี้    </p>

<p>สำหรับอาวุธปืนขนาด .38 ที่เจ้าหน้าที่ยึดมาได้นั้นเป็นที่รู้กันของกลุ่มนักศึกษาสถาบันอุเทนถวาย ว่าเป็นอาวุธปืนส่วนกลางเมื่อมีเหตุก็จะนำปืนดังกล่าวไปใช้ก่อเหตุ เมื่อก่อเหตุเสร็จแล้วก็จะนำปืนดังกล่าวไปคืนที่ส่วนกลางซึ่งนับว่าอันตราย มาก ซึ่งการจับกุมครั้งนี้เป็นการขยายผลมาจากการตรวจยึดอาวุธปืน .38 ในเหตุการณ์ทะเลาะวิวาทหน้า<placeName><prefix>ห้าง</prefix>มาบุญครอง</placeName> ซึ่งพบว่าเป็นอาวุธปืนกระบอกเดียวกับที่ใช้ยิงนายคณิณ จนเสียชีวิต </p></body>
</news>
