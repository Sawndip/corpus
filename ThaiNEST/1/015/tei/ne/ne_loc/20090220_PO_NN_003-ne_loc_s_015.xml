<teiHeader>
<fileDesc>
<titleStmt>
  <title>ราคาทองพุ่งไม่หยุด ร้านค้าผวาโจรปล้น ขอเพิ่มตำรวจคุ้มกัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=149126  </bibl>
</sourceDesc>
</fileDesc>
</teiHeader>
<news>
<headline>ราคาทองพุ่งไม่หยุด ร้านค้าผวาโจรปล้น ขอเพิ่มตำรวจคุ้มกัน</headline>
<lead>สถานการณ์ราคาทองคำใน<placeName><prefix>ประเทศ</prefix>ไทย</placeName>ที่ปรับตัวสูงขึ้นเป็น ประวัติการ ทำให้ประชาชนส่วนใหญ่แห่นำทองที่มีอยู่ออกมาขายเพื่อทำกำไร ขณะที่ผู้ค้าทองรายได้หดเพราะมีคนมาซื้อทองน้อยลง</lead>
<neck></neck>
<body><p>ผู้ค้าโอดยอดขายต่ำสุดรอบ10ปี</p>
<p>นางรุ่งอรุณ โต๊ะสุวรรณโรจน์ อายุ 45 ปี เจ้าของร้านทองโต๊ะจิ้นฮวด <placeName><component><prefix>ถ.</prefix>ราชการรถไฟ</component> <component><prefix>อ.</prefix>เมือง</component> <component><prefix>จ.</prefix>ศรีสะเกษ</component></placeName> เปิดเผยเมื่อวันที่ 19 กุมภาพันธ์ว่า นับตั้งแต่ทองคำราคาสูงขึ้นไม่มีลูกค้าเข้ามาซื้อทองคำเลย ส่วนจะนำทองรูปพรรณมาขาย ซึ่งบางวันที่ร้านขายทองได้เพียง 25 สตางค์เท่านั้น ถือว่าปีนี้ยอดขายทองรูปพรรณที่ร้านตกต่ำที่สุดในรอบ 10 ปี    </p>
<p>เช่นเดียวกับ นายธีระวุธ มารัตน์ เจ้าของร้านทองเยาวราช <placeName><component><prefix>อ.</prefix>ขุนหาญ</component> <component><prefix>จ.</prefix>ศรีสะเกษ</component></placeName>กล่าวว่า การซื้อขายทองตั้งแต่ช่วงปีใหม่จนถึงขณะนี้เงียบเหงามาก เนื่องจากราคาทองคำผันผวนตลอดเวลา ประชาชนไม่ออกมาซื้อเพราะเศรษฐกิจไม่ดี ขณะเดียวกันก็ไม่มีคนเอาทองมาขาย เพราะต้นปีที่ผ่านมาประชาชนต่างเทขายไปแล้ว และช่วงนี้เมื่อตนรับซื้อทองจากลูกค้าแล้วจะรีบนำไปขายต่อที่<placeName>กรุงเทพฯ</placeName>ทันที เพราะไม่รู้ว่าราคาทองคำวันรุ่งขึ้นเป็นอย่างไร เกรงว่าถ้ารอ 2-3 วัน ราคาทองอาจผันผวนไปอีก ทำให้ขาดทุนเหมือนปีที่แล้ว</p>

<p>คุมเข้มร้านทองชายแดน</p>
<p>ด้านจ่าสิบตำรวจเอกคนึง หวังคู่กลาง ผบ.หมู่งานปราบปราม <placeName><prefix>สภ.</prefix>ขุนหาญ</placeName>กล่าวว่า พ.ต.อ.ชนะ สุวรรณโกมล ผู้กำกับการ<placeName><prefix>สถานีตำรวจภูธร</prefix>ขุนหาญ</placeName>วางมาตรการป้องกันการปล้นร้านทองในพื้นที่ ในช่วงทองราคาสูง โดยวางกำลังตำรวจสายตรวจออกตรวจตลอดทั้งวันจนร้านทองปิด เพื่อสร้างความมั่นใจด้านความปลอดภัยให้ผู้ประกอบการร้านทอง และประชาชน หลังมีผู้ประกอบการหลายรายร้องขอให้เพิ่มมาตรการคุ้มกัน</p>

<p>แห่ถอนจำนำทองเทขายร้าน</p>
<p>ผู้สื่อข่าวรายงานว่า ที่<placeName><prefix>จ.</prefix>นครราชสีมา</placeName>ประชาชนจำนวนมากทยอยนำเงินไปไถ่ถอนทองคำจากสถานธนานุบาลของ <placeName><prefix>เทศบาล</prefix>นครนครราชสีมา</placeName> หลังราคาทองคำปรับตัวสูงขึ้นถึงบาทละ 16,000 บาท เพื่อนำไปขายตามร้านทอง เช่นเดียวกับที่สถานธนานุบาล<placeName><component><prefix>เทศบาล</prefix>เมือง</component><component>บุรีรัมย์</component></placeName> ทั้งนี้ ที่สถานธนานุบาล<placeName>บุรีรัมย์</placeName>ยังรับจำนำทองรูปพรรณอยู่ที่บาทละ 10,000 บาทด้วย    </p>

<p>ราคาทองยังคงผันผวน</p>
<p>ด้านนายจิตติ ตั้งสิทธิ์ภักดี นายกสมาคมค้าทองคำ กล่าวถึงราคาทองคำในประเทศวันเดียวกันนี้ว่า ช่วงเช้าราคาทองคำใน<placeName><prefix>ตลาด</prefix>โลก</placeName>ดีดขึ้นไปต่อเนื่อง ทำให้ราคาทองคำใน<placeName><prefix>ประเทศ</prefix>ไทย</placeName>ปรับเพิ่มขึ้นตามไปด้วย โดยช่วงเช้าราคาขายทองคำแท่งอยู่ที่บาทละ 16,100 บาท และราคาขายทองคำรูปพรรณไปอยู่ที่ 16,500 บาท แต่หลังจากนั้นราคาทองคำใน<placeName><prefix>ตลาด</prefix>โลก</placeName>ก็ปรับลดลงประมาณ 10 ดอลลาร์สหรัฐโดยราคาอยู่ที่ 972 ดอลลาร์สหรัฐต่อออนซ์ ทำให้ต้องปรับราคาขายทองคำในประเทศโดยปรับลดลงบาทละ 50 บาท ทำให้ราคาทองคำช่วงบ่ายนั้น ทองคำแท่งขายบาทละ 16,050 บาท ราคาขายทองคำรูปพรรณไปอยู่ที่บาทละ 16,450 บาท</p>
<p>ผู้สื่อข่าวรายงานว่า ช่วงเย็นวันเดียวกัน ราคาทองตามประกาศของสมาคมค้าทองคำ มีการปรับลดลงอีกบาทละ 50 บาท โดยราคาทองคำแท่งรับซื้อบาทละ 15,900 บาท ขายออก 16,000 ทองรูปพรรณรับซื้อบาทละ 15,675 บาท ขายออกบาทละ 16,400 บาท</p></body>
</news>
