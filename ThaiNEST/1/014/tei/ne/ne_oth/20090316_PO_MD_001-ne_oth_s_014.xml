<teiHeader>
<fileDesc>
<titleStmt>
  <title>สธ.ให้งดขายเหล้าสงกรานต์ เร่ง"เสธ.หนั่น"สรุปภายในมี.ค.  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-16 20:31:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000030158  </bibl>
</sourceDesc>
</fileDesc>
</teiHeader>
<news>
<headline>สธ.ให้งดขายเหล้าสงกรานต์ เร่ง"เสธ.หนั่น"สรุปภายในมี.ค.</headline>
<lead></lead>
<neck></neck>
<body><p>นายมานิต นพอมรบดี <name head="รมช.">รมช.สาธารณสุข</name> กล่าวว่าในวันที่ 16 มี.ค.ได้ทำหนังสือถึงพล.ต.สนั่น ขจรประศาสน์ <name>รองนายกรัฐมนตรี</name> ในฐานะประธานคณะกรรมการนโยบายควบคุม<name head="เครื่องดื่ม">เครื่องดื่มแอลกอฮอล์</name> เพื่อขอนัดวันประชุมในการกำหนดนโยบายการห้ามจำหน่าย<name head="เครื่องดื่ม">เครื่องดื่มแอลกอฮอล์</name>ใน ช่วงเทศกาลสงกรานต์ที่จะถึงนี้ โดยจะเร่งให้มีการประชุม และสรุปมาตรการในการปฏิบัติให้แล้วเสร็จภายในสิ้นเดือนมี.ค.นี้ เพื่อสามารถนำไปรณรงค์ให้ทันกับช่วงเทศกาลได้</p>
       <p>“แม้ว่าจะมีการเคลื่อนไหวของฝ่ายต่างๆที่จะเสนอความเห็นเกี่ยวกับ มาตรการการห้ามจำหน่าย<name head="เครื่องดื่ม">เครื่องดื่มแอลกอฮอล์</name>อย่างไร ในส่วนของสธ. ก็คงสรุปตามแนวทางเดิม 2 แนวทางเพื่อเสนอต่อคณะกรรมการนโยบายฯเหมือนเดิม แต่ทั้งนี้ในส่วนของคณะกรรมการนโยบายฯจะมีความคิดเห็นอย่างไรนั้น จะตรงตามแนวทางที่สธ.เสนอหรือไม่ ถือเป็นดุลยพินิจของคณะกรรมการฯ แต่หากพิจารณานอกเหนือจากแนวทางที่สธ.เสนอ ก็เป็นหน้าที่ที่จะต้องตอบคำถามของสังคมให้ได้ว่าเพราะเหตุผลใด”นายมานิต กล่าว</p>
        <p>ด้านนพ.ทักษพล ธรรมรังสี แผนงานพัฒนาศักยภาพนักวิจัยด้านนโยบายแอลกอฮอล์ สำนักงานพัฒนานโยบายสุขภาพระหว่างประเทศ กล่าวว่าสาเหตุที่ต้องห้ามการจำหน่ายตลอดทั้งวัน และทุกลักษณะการขาย เพราะจะเกิดการซื้อทดแทนขึ้น รวมทั้งเปลี่ยนสถานที่ซื้อ เวลาในการดื่ม ซึ่งจากการสำรวจชี้ชัดว่า มีนักดื่มเพียงร้อยละ 15.9 เท่านั้น ที่ตัดสินใจจะไม่ดื่มหากร้านที่ตั้งใจจะซื้อไม่เปิดขาย นักดื่มไทยร้อยละ 58.64 นิยมซื้อหาจากร้านขายของชำ และ<name head="ร้าน">ร้านโชวห่วย</name>ในชุมชน ประมาณ 1 ใน 5 ดื่มในสถานที่ที่จัดไว้โดยเฉพาะ เช่น ร้านอาหาร ผับ เธค คาราโอเกะ และเมื่อพิจารณาเฉพาะการหาซื้อสุรานอกเวลาที่อนุญาต ก็พบรูปแบบที่คล้ายกันคือร้อยละ 69.3 ซื้อได้จากร้านขายของชำ และร้อยละ 18 ซื้อได้จากร้านอาหาร ผับ เธค บาร์ คาราโอเกะ</p>
       <p> ขณะที่พระมหาสมปอง ตาลปุตฺโต พระนักเทศน์ กล่าวว่า ถ้าพระขอได้ก็คงอยากออกมาตรการห้ามขายเลยทั้งช่วงเทศกาล โดยไม่มีขอยกเว้น แต่เข้าใจว่าจะมีธุรกิจที่บอกว่าได้รับผลกระทบ แต่ความเป็นจริงคนขายเหล้าผลิตเหล้าหลายคนก็ไม่ดื่มเพราะทราบว่าเป็นของไม่ ดี เป็นสิ่งที่ทำลายสุขภาพคน แต่กลับอยากให้คนอื่นดื่ม จึงอยากให้ภาคธุรกิจคิดถึงชีวิตของผู้อื่นบ้าง</p>
        <p>ทั้งนี้ ในช่วงเทศกาลนั้น มีการเดินทางจำนวนมาก เสี่ยงที่จะเกิดอุบัติเหตุอยู่แล้ว หากยังสามารถดื่มได้ ก็ยิ่งเพิ่มความเสี่ยงขึ้นเป็นหลายเท่า เชื่อว่าไม่ว่าอยู่ศาสนาใดก็คงไม่อยากเห็นคนต้องเจ็บ ตาย เพราะดื่มจนขาดสติ หากทราบว่าปกป้องได้ก็ควรช่วยกัน เหมือนเป็นการช่วยเหลือชีวิตคน เปรียบได้เหมือนการช่วยคนตกจากน้ำ กำลังไฟไหม้บ้าน หรือการไถ่ชีวิตสัตว์โลกเหมือนที่นิยมทำบุญ แต่ครั้งนี้เป็นการช่วยเหลือเพื่อนมนุษย์ และอีกไม่รู้กี่ครอบครัวที่ไม่ต้องสูญเสีย</p></body>
</news>
