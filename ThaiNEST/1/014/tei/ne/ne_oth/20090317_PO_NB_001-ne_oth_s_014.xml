<teiHeader>
<fileDesc>
<titleStmt>
  <title>"ร.ต.ท.เชาวริน" รวบรวมรายชื่อ ส.ส. เอาผิด ป.ป.ช. กรณีกล่าวหาความผิดคดีต่อ "สมชาย วงศ์สวัสดิ์"  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203170213&tb=N255203  </bibl>
</sourceDesc>
</fileDesc>
</teiHeader>
<news>
<headline>"ร.ต.ท.เชาวริน" รวบรวมรายชื่อ <name>ส.ส. </name>เอาผิด ป.ป.ช. กรณีกล่าวหาความผิดคดีต่อ "สมชาย วงศ์สวัสดิ์"</headline>
<lead><name head="ส.ส.">ส.ส.พรรคเพื่อไทย</name> รวบรวมรายชื่อ <name>ส.ส.</name> เอาผิดคณะกรรมการ ป.ป.ช. กรณีกล่าวหาความผิดคดีต่อ นายสมชาย วงศ์สวัสดิ์ <name head="อดีต">อดีตนายกรัฐมนตรี</name> ขณะที่ แกนนำ นปช. ยืนยัน จะนัดชุมนุมก่อนวันที่ 29 มีนาคมนี้ เพื่อเรียกร้องให้รัฐบาลลาออก หรือยุบสภา</lead>
<neck></neck>
<body><p> ร้อยตำรวจโทเชาวริน ลัทธศักดิ์ศิริ <name head="ส.ส.">ส.ส.สัดส่วน</name> พรรคเพื่อไทย กล่าวถึงกรณีที่ คณะกรรมการป้องกันและปราบปรามการทุจริตแห่งชาติ หรือ ป.ป.ช. มีมติแจ้งข้อกล่าวหาความผิดคดีต่อ นายสมชาย วงศ์สวัสดิ์ <name head="อดีต">อดีตนายกรัฐมนตรี</name> พลเอก ชวลิต ยงใจยุทธ <name head="อดีต">อดีตรองนายกรัฐมนตรี</name> และเจ้าหน้าที่ตำรวจที่เกี่ยวข้องกับเหตุการณ์สลายการชุมนุมเมื่อวันที่ 7 ตุลาคม 2551 โดยยืนยันว่า นายสมชาย และ พลเอกชวลิต ไม่มีส่วนเกี่ยวข้องกับการสลายการชุมนุม รวมถึงเจ้าหน้าที่ตำรวจก็ไม่มีความผิดด้วย ดังนั้นตนเองจึงได้รวบรวมรายชื่อ <name head="ส.ส.">ส.ส.พรรคเพื่อไทย</name> 140 คน ส่งหนังสือถึง<name head="ประธาน">ประธานวุฒิสภา</name> เพื่อดำเนินการส่งต่อศาลฎีกา แผนกคดีอาญาของผู้ดำรงตำแหน่งทางการเมือง ดำเนินคดีกับคณะกรรมการ ป.ป.ช.ทั้ง 9 คน ในความผิด มาตรา 175 ฐานเป็นเจ้าพนักงานปฏิบัติหน้าที่โดยมิชอบ   
    ด้าน นายจตุพร พรหมพันธุ์ <name head="ส.ส.">ส.ส.สัดส่วน</name> พรรคเพื่อไทย และ แกนนำ นปช. กล่าวว่า กลุ่มคนเสื้อแดงจะนัดรวมตัวชุมนุมก่อนวันที่ 29 มีนาคมนี้ โดยข้อเรียกร้องให้รัฐบาลลาออกหรือยุบสภาเท่านั้น และจะไม่มีการชุมนุมในวันอภิปรายไม่ไว้วางใจรัฐบาลแน่นอน ส่วนกรณีการเลื่อนวันอภิปรายไม่ไว้วางใจนั้นฝ่ายค้านไม่มีปัญหา เพราะได้เตรียมข้อมูลไว้พร้อมแล้ว</p></body>
</news>
