<teiHeader>
<fileDesc>
<titleStmt>
  <title>โพลล์ชี้58%หวังอีก6เดือนศก.ดีขึ้น  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-03-02 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/03/02/news_28301327.php?news_id=28301327  </bibl>
</sourceDesc>
</fileDesc>
</teiHeader>
<news>
<headline>โพลล์ชี้58%หวังอีก6เดือนศก.ดีขึ้น</headline>
<lead></lead>
<neck></neck>
<body><p> ดร.นพดล กรรณิกา <name head="ผู้อำนวยการ">ผู้อำนวยการสำนักวิจัยเอแบคโพลล์</name> มหาวิทยาลัยอัสสัมชัญ เปิดเผยผลวิจัยเรื่อง <name>วิกฤติการเมือง วิกฤติเศรษฐกิจ และโอกาสทางสังคมในสายตาประชาชน กรณีศึกษาประชาชนใน 18 จังหวัดทั่วประเทศ</name> โดยที่น่าพิจารณาคือ ประชาชนร้อยละ 50.4 ระบุว่าการเมืองอยู่ในสภาวะที่ดีในช่วง 30 วันที่ผ่านมา อย่างไรก็ตาม ร้อยละ 49.6 ระบุว่า<name head="การเมือง">การเมืองไทย</name>ยังอยู่ในสภาวะที่แย่</p>

<p>ดร.นพดล กล่าวด้วยว่า ที่น่าสนใจคือ ส่วนใหญ่หรือร้อยละ 64.1 คิดว่า<name head="การเมือง">การเมืองไทย</name>ในช่วง 6 เดือนข้างหน้าจะอยู่ในเกณฑ์ดี ขณะที่ ร้อยละ 35.9 คิดว่าการเมืองในอีก 6 เดือนข้างหน้ายังจะแย่อยู่</p>

<p>เมื่อถามถึง <name head="เศรษฐกิจ">เศรษฐกิจไทย</name>ในช่วง 30 วันที่ผ่านมา พบว่า ส่วนใหญ่หรือร้อยละ 66.4 มองว่า<name head="เศรษฐกิจ">เศรษฐกิจไทย</name>อยู่ในสภาวะที่แย่ ในขณะที่ ร้อยละ 33.6 ยังมองว่า<name head="เศรษฐกิจ">เศรษฐกิจไทย</name>ยังอยู่ในเกณฑ์ดี นอกจากนี้ ประชาชนส่วนใหญ่หรือร้อยละ 58.1 มีความหวังว่า<name head="เศรษฐกิจ">เศรษฐกิจไทย</name>ในอีก 6 เดือนข้างหน้าจะอยู่ในสภาวะที่ดี</p>

<p><name head="ผอ.">ผอ.เอแบคโพลล์</name> กล่าวว่า ผลสำรวจครั้งนี้อาจจะสวนกระแสหลักของข้อมูลข่าวสารและการชี้นำของคนชนชั้นนำ บางกลุ่มที่บ่งบอกถึงสภาวะที่ย่ำแย่ของประเทศ เพราะความรู้สึกนึกคิดของประชาชนที่ค้นพบครั้งนี้กลับมีตัวบ่งชี้หลายอย่าง ที่น่าจะนำไปเป็นจุดตั้งต้นของการแก้ปัญหาที่ถูกทางได้อย่างมีสติสัมปชัญญะ ไม่ตื่นตูมไปจนทำให้ประเทศชาติระส่ำระสายเกินความเป็นจริง</p></body>
</news>
