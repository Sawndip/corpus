<teiHeader>
<fileDesc>
<titleStmt>
  <title>คลอดเมกะโปรเจกท์ตร.หมื่นล.  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=149131  </bibl>
</sourceDesc>
</fileDesc>
</teiHeader>
<news>
<headline>เชาวรินเผ่นถูกดึงตัวแจงกุข่าวตั้งรัฐบาลแห่งชาติ</headline>
<lead></lead>
<neck></neck>
<body><p>นายนิพนธ์ บุญญามณี <name head="ส.ส.">ส.ส.สัดส่วน</name> พรรคประชาธิปัตย์ พร้อมด้วย น.ส.รังสิมา รอดรัศมี <name head="ส.ส.">ส.ส.สมุทรสงคราม</name> พรรคประชาธิปัตย์ ร่วมกันแถลงปฏิเสธข่าวการร่วมรับประทานอาหารกับ ร.ต.ท.เชาวริน ลัทธศักดิ์ศิริ <name head="ส.ส.">ส.ส.สัดส่วน</name> พรรคเพื่อไทย และมีการพูดถึงการจัดตั้งรัฐบาลแห่งชาติ   </p>
        <p>นายนิพนธ์ ยืนยันยันไม่เคยร่วมรับประทานอาหารกับร.ต.ท.เชาวริน มาก่อน แต่ที่เจอกันล่าสุดคือเมื่อวันที่ 25 ก.พ.ที่ผ่านมา ในงานที่คณะกรรมาธิการติดตามการบริหารงบประมาณ ได้จัดเลี้ยงแสดงความยินดีให้กับ นายอิสสระ สมชัย ที่ได้รับโปรดเกล้าฯ ให้ดำรงตำแหน่ง <name head="รมว.">รมว.การพัฒนาสังคมและความมั่นคงของมนุษย์</name> โดยในงานนี้ร.ต.ท.เชาวรินเป็นหนึ่งในคณะกรรมาธิการฯ และร่วมเป็นโฆษกของงานด้วย </p>
        <p>นายนิพนธ์ กล่าวว่า ในระหว่างร่วมงานร.ต.ท.เชาวรินได้สอบถามว่ามีผู้สื่อข่าว มาด้วยหรือไม่ ถ้ามีจะได้ถ่ายรูปเอาไว้และจะบอกว่ามีการหารือเรื่องการตั้งรัฐบาลแห่งชาติ แต่ตนได้รีบบอกไปว่าไปพูดอย่างนั้นไม่ได้ เพราะไม่ได้มีการคุยกันในเรื่องนี้ ดังนั้นยืนยันว่าข่าวที่เกิดขึ้นเป็นข่าวปล่อยที่ออกมาในช่วง ใกล้อภิปรายไม่ไว้วางใจ เป็นการจับแพะชนแกะ และพรรคประชาธิปัตย์ไม่เคยพูดคุยกันเรื่องนี้แต่อย่างใด อยากถาม ร.ต.ท.เชาวริน ว่าการตั้งรัฐบาลแห่งชาติที่ว่านี้ เป็นชาติไหนกันแน่ เพราะนายสุเทพ เทือกสุบรรณ <name>รองนายกรัฐมนตรี</name> ก็บอกแล้วว่า ทั้งชาตินี้หรือชาตินี้ก็ไม่มีทาง</p>
       <p> นายนิพนธ์ กล่าวว่า ในเรื่องนี้ผู้ใหญ่ในพรรคยังไม่ได้ว่าอะไร แต่ที่ผ่านมา นายชวน หลีกภัย <name head="ประธานสภาที่ปรึกษา">ประธานสภาที่ปรึกษาพรรคประชาธิปัตย์</name> ได้เคยกำชับไว้ว่า หากมีเรื่องใดที่พาดพิงถึงใครก็ต้องออกมาชี้แจงให้ชัดเจน ป้องกันความสับสน ดังนั้นที่ตนออกมาชี้แจงจึงไม่ถือว่าเป็นการร้อนตัว  </p>
       <p> ด้านน.ส.รังสิมา รอดรัศมี กล่าวว่าได้โทรศัพท์ติดตามให้ร.ต.ท.เชาวริน มาแถลงด้วย แต่ได้รับคำตอบจาก ร.ต.ท.เชาวริน ว่าติดภารกิจอยู่นอกสภา ไม่สามารถร่วมแถลงได้ อย่างไรก็ตามตนจะพยายามติดต่อให้ร.ต.ท.เชาวริน มาแถลงปฏิเสธข่าวให้ได้ในภายหลัง</p>
        <p>นายชวรัตน์ ชาญวีรกูล <name head="รมว.">รมว.มหาดไทย</name> ในฐาะ<name head="หัวหน้าพรรค">หัวหน้าพรรคภูมิใจไทย</name> กล่าวถีงกระแสข่าวการตั้งรัฐบาลแห่งชาติว่า ยังไม่มีเรื่องนี้ ตนได้ยินจากสื่อเท่านั้น ตนยังไม่มีความเห็น ส่วนที่มีข่าวว่าผู้ใหญ่ในบ้านเมือง เรียกแกนนำพรรคประชาธิปัตย์ ไปหารือเรื่องแนวคิดรัฐบาลแห่งชาติแล้วนั้น ตนก็ไม่ทราบ   </p>
       <p> ผู้สื่อข่าวถามว่าการตั้งรัฐบาลแห่งชาติ อาจตัดพรรคภูมิใจไทยออกไปด้วย นายชวรัตน์ กล่าวว่า ก็เป็นเรื่องที่ต้องคุยกันของคนที่สาม แต่ยืนยันว่า ยังไม่ได้ยินเรื่องนี้ ได้ยินจากสื่อจะไปแสดงความเห็นได้อย่างไร</p>
        <p>ขณะที่ นายสุรพงษ์ โตวิจักษณ์ชัยกุล <name head="ส.ส.">ส.ส.เชียงใหม่</name> พรรคเพื่อไทย กล่าวถึงกรณีที่นายสุเทพ เทือกสุบรรณ <name>รองนายกฯ</name> ไม่พอใจเมื่อถูกถามถึงการตั้งรัฐบาลแห่งชาติว่า นายสุเทพคงได้รับการประสานจากผู้ใหญ่ของบ้านเมืองแล้ว เมื่อรู้ความจริงจึงโกรธเป็นฟืนเป็นไฟ เพราะเพิ่งเข้ามาบริหารประเทศ กำลังทำอะไรบางอย่างเพื่อพวกพ้อง รัฐบาลแห่งชาติจะเกิดขึ้นหรือไม่นั้นให้รอดูหลังการอภิปรายไม่ไว้วางใจ เราจะต้องอภิปรายเพื่อชาติจนประชาชนรับไม่ได้ในพฤติกรรมของรัฐบาล</p>
        <p>ส่วนกรณีที่ร.ต.อ.เฉลิม อยู่บำรุง <name head="ส.ส.">ส.ส.สัดส่วน</name> พรรคเพื่อไทยระบุว่า พรรคประชาธิปัตย์เป็นฝ่ายปล่อยข่าวเรื่องการตั้งรัฐบาลแห่งชาตินั้น ท่านคงรู้เบื้องหลังว่า เป็นมาอย่างไร และพรรคประชาธิปัตย์ใกล้ชิดกับผู้ใหญ่ทางการเมืองท่านนั้นมากกว่าพรรคเพื่อ ไทย ส่วนกรณีที่ร.ต.อ.เฉลิมระบุว่ารัฐบาลแห่งชาติจะต้องรอชาติหน้าตอนบ่ายถึง เกิดขึ้นนั้น ใครจะว่าอย่างไรขอให้ติดตามรอดูต่อไป ในอนาคตการเมืองอะไรก็เกิดขึ้นได้เสมอ และเชื่อมั่นว่ารัฐบาลแห่งชาติจะเกิดขึ้นแน่นอน</p></body>
</news>
