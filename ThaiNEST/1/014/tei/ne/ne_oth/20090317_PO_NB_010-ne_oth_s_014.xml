<teiHeader>
<fileDesc>
<titleStmt>
  <title>ปธ.วิปฝ่ายค้าน ยื่นหนังสือถึงนายกฯ ให้เปลี่ยนวันอภิปรายไม่ไว้วางใจเป็นไปตามกำหนดเดิม  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203170168&tb=N255203  </bibl>
</sourceDesc>
</fileDesc>
</teiHeader>
<news>
<headline><name head="ปธ.">ปธ.วิปฝ่ายค้าน</name> ยื่นหนังสือถึง<name>นายกฯ</name> ให้เปลี่ยนวันอภิปรายไม่ไว้วางใจเป็นไปตามกำหนดเดิม</headline>
<lead><name head="ประธาน">ประธานวิปฝ่ายค้าน</name> ยื่นหนังสือถึง<name>นายกรัฐมนตรี</name>ให้เปลี่ยนวันอภิปรายไม่ไว้วางใจจาก 19-20 มีนาคม เป็นกำหนดเดิมที่<name>นายกรัฐมนตรี</name>เคยประกาศไว้</lead>
<neck></neck>
<body><p>     นายวิทยา บุรณะศิริ <name head="ประธาน">ประธานคณะกรรมการประสานงานพรรคร่วมฝ่ายค้าน</name> หรือ วิปฝ่ายค้าน และ นายสุนัย จุลพงศธร <name head="ส.ส.">ส.ส.สัดส่วน</name> พรรคเพื่อไทย เดินทางมาที่ทำเนียบรัฐบาล และได้ยื่นหนังสือถึง<name>นายกรัฐมนตรี</name> ผ่านนายสาทิตย์ วงศ์หนองเตย <name head="รัฐมนตรี">รัฐมนตรีประจำสำนักนายกรัฐมนตรี</name> ขอให้กำหนดวันอภิปรายไม่ไว้วางใจตามเดิมในวันที่ 25-26 มีนาคมนี้ ตามที่<name>นายกรัฐมนตรี</name>ได้แจ้งต่อสาธารณะไปแล้ว ทั้งนี้เนื่องจากในวันที่ 19-20 มีนาคม <name head="ประธาน">ประธานสภาฯ</name> ได้บรรจุวาระประชุมอื่นไว้ก่อนแล้ว การบรรจุญัตติไม่ไว้วางใจในวันดังกล่าวจึงถือเป็นการบรรจุวาระซ้อน ซึ่งขัดต่อระเบียบข้อบังคับ รวมถึงตามประเพณีปฏิบัติการกำหนดวันอภิปรายฯ ต้องมีการหารือระหว่างวิปทั้ง 2 ฝ่ายก่อน แต่ครั้งนี้เป็นเรื่องแปลกที่ไม่ได้มีการหารือ นอกจากนี้ ยังทราบจากข่าวว่า ได้มีการหารือทางลับระหว่าง<name>นายกรัฐมนตรี</name> <name head="ประธาน">ประธานสภาผู้แทนราษฎร</name> และคนใกล้ชิด<name head="ประธาน">ประธานสภาฯ</name> ก่อนมีความเห็นให้ร่นเวลาการอภิปรายให้เร็วขึ้น เพื่อประโยชน์ทางการเมือง ทั้งนี้ แม้<name>นายกรัฐมนตรี</name>จะไม่ทบทวนกำหนดวันอภิปรายไม่ไว้วางใจใหม่ ฝ่ายค้านก็มีความพร้อมที่จะอภิปราย แต่เรื่องนี้จะส่งผลกระทบโดยตรงกับภาพลักษณ์ของ<name>นายกรัฐมนตรี</name>  </p></body>
</news>
