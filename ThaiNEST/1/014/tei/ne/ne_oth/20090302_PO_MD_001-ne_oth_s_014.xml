<teiHeader>
<fileDesc>
<titleStmt>
  <title>กกต.ตั้งแทนสอบปชป. ใช้เงินกองทุนฯผิดเป้า  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-03-02 20:47:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000023993  </bibl>
</sourceDesc>
</fileDesc>
</teiHeader>
<news>
<headline>กกต.ตั้งแทนสอบปชป. ใช้เงินกองทุนฯผิดเป้า</headline>
<lead></lead>
<neck></neck>
<body><p>วานนี้ ( 2 มี.ค.) นางสดศรี สัตยธรรม <name head="กกต.">กกต. ด้านกิจการพรรคการเมือง</name>เปิดเผยว่า ขณะนี้กกต.ได้รับการติดต่อจากดีเอสไอ ว่าจะให้ตรวจสอบข้อเท็จจริงเรื่องการบริจาคเงิน 258 ล้านบาท และเงินกองทุนเพื่อการพัฒนาพรรคการเมือง 23 ล้านบาท ที่มีการใช้ผิดวัตถุประสงค์ของพรรคประชาธิปัตย์ เมื่อปี 2548 รวมทั้งข้อมูลเรื่องเงินกองทุนพัฒนาพรรคการเมือง ที่นำไปให้บริษัทเมซไซอะ บิซิเนส แอนด์ ครีเอชั่น จำกัด ด้วย โดยเรื่องอยู่ระหว่างที่พ.ต.อ. ทวี สอดส่อง <name head="อธิบดี">อธิบดี ดีเอสไอ</name> ลงนามอยู่ ก่อนจะส่งมายังกกต. ซึ่งทางดีเอสไอ เห็นว่าเกี่ยวข้องกับการกระทำผิดตาม <name head="พ.ร.บ.">พ.ร.บ.พรรคการเมือง</name> จึงเป็นเรื่องที่กกต.พิจารณาโดยตรง ไม่ใช่ดีเอสไอจะสอบ</p>
        <p>ส่วนเส้นทางการเงินที่เกี่ยวกับบริษัทเมซไซอะฯ หรือไม่ ดีเอสไอจะส่งสำนวนมาให้กกต.ได้ในสัปดาห์หน้า ซึ่ง กกต.จะต้องตั้งอนุกรรมการขึ้นมาตรวจสอบข้อเท็จจริง และขอพยานหลักฐานจากดีเอสไอ เพื่อจะได้รู้ว่ามีเส้นทางการเงินอย่างไร คาดว่าการพิจารณาคงใช้เวลาไม่นาน</p>
        <p>"กกต.จะต้องดูหลักฐานจากดีเอสไอที่สอบไปแล้ว ว่าบุคคลเกี่ยวข้องเป็นกรรมการบริษัท เมซไซอะฯ ด้วยว่าเกี่ยวข้องอะไรกับการนำเงินกองทุนพัฒนาพรรคการเมืองไปใช้ค่าโฆษณา เป็นไปตามจำนวนเงิน 23 ล้านบาทหรือไม่ ซึ่งกกต.จะพิจารณาแค่ว่า มีการใช้เงินผิดประเภทหรือไม่ เป็นไปตามโครงการของกกต.หรือไม่"</p>
        <p>นางสดศรี กล่าวด้วยว่า บทลงโทษ หากนำเงินกองทุนพัฒนาพรรคการเมืองไปใช้ผิดวัตถุประสงค์นั้น หัวหน้าพรรค และกรรมการบริหารพรรคในขณะนั้น อาจจะต้องถูกลงโทษทางอาญา จำคุก และปรับ ส่วนจะถึงขั้นยุบพรรคหรือไม่ เรื่องนี้คงต้องมาดูข้อเท็จจริงอีกครั้ง เพราะในช่วงปี 48 ยังใช้<name head="รัฐธรรมนูญ">รัฐธรรมนูญปี 2540</name> อยู่ และโทษในมาตรา 237 ของ<name head="รัฐธรรมนูญ">รัฐธรรมนูญปี 50</name> ที่เกี่ยวกับยุบพรรค และเพิกถอนสิทธิเลือกตั้ง แต่ใน<name head="รัฐธรรมนูญ">รัฐธรรมนูญปี 2540</name> กลับไม่มี ดังนั้น จึงมีปัญหาว่าจะยุบพรรคได้หรือไม่ คงต้องเป็นเรื่องศาลรัฐธรรมนูญจะพิจารณาว่า จะย้อนหลังได้หรือไม่ และเรื่องนี้หากพบว่ามีความผิดจริง กรรมการบริหารพรรคในขณะนั้นจะถูกโทษตามกฎหมาย   </p>
        <p>"กฎหมายปกติจะไม่มีการย้อนหลัง แต่ถ้ามองคดียุบพรรคไทยรักไทยก็ไม่แน่ใจว่าย้อนหลังได้หรือไม่ ส่วนกกต.จะส่งศาลรัฐธรรมนูญเองหรือไม่ ก็คงต้องดูข้อเท็จจริงก่อนว่ามีการใช้เงินผิดประเภท และเป็นไปตามแผนการที่พรรคประชาธิปัตย์ได้เสนอมายังกกต.เมื่อปี 48 หรือไม่ ยืนยันเรื่องนี้ กกต.ตรวจสอบไม่ยาก เพราะดีเอสไอได้สอบสวนมาแล้ว กกต.คงนำเอาสำนวนสอบของดีเอสไอ มาสอบเป็นประเด็นหลัก รวมทั้งสอบพยานบุคคลตามที่ได้ระบุว่า มีการใช้จ่ายเงินดังกล่าวผิดวัตถุประสงค์ด้วย ทั้งนี้การนำเงินกองทุนไปใช้ผิดประเภทจะเข้า <name head="พ.ร.บ.">พ.ร.บ พรรคการเมือง</name> โดย <name head="พ.ร.บ.">พ.ร.บ.พรรคการเมืองปี 41 และ ปี50</name> ก็มีบทบัญญัติใกล้เคียงกันอยู่แล้วโทษก็คล้ายกัน"</p>
        <p>นางสดศรี กล่าวด้วยว่า แม้ กกต.เคยตอบกลับไปทาง ดีเอสไอไปว่า ไม่พบการใช้เงินผิดแผนการในปี 48 แต่ที่ กกต.เคยตรวจสอบ ยังไม่พบการใช้เงินผิดวัตถุประสงค์ในช่วงเวลานั้น เพราะมีการตรวจสอบเฉพาะเอกสารเท่านั้นที่มีการว่าจ้าง แต่ก็ยังไม่ตรวจสอบลึกถึงว่า มีการทำป้ายโฆษณาหาเสียงจริงหรือไม่ แต่ถ้าดีเอสไอ มีหลักฐานลึกกว่านั้นก็เป็นเรื่องที่กกต.จะเข้าไปพิจารณา ว่าบริษัทที่ตรวจสอบ<name head="บัญชี">บัญชีงบดุล</name>ขณะนั้นมีความผิดพลาดหรือไม่</p></body>
</news>
