<teiHeader>
<fileDesc>
<titleStmt>
  <title>ภูมิใจไทยปูดพท.กลัวอดงาบงบขู่มท.1โล๊ะโครงการเจอซักฟอก  </title>
  <author>ASTVผู้จัดการรายวัน  </author>
</titleStmt>
<publicationStmt>
  <publisher>ผู้จัดการรายวัน  </publisher>
  <pubPlace>http://www.manager.co.th/daily  </pubPlace>
  <date>2009-02-27 20:07:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.manager.co.th/Daily/ViewNews.aspx?NewsID=9520000023012  </bibl>
</sourceDesc>
</fileDesc>
</teiHeader>
<news>
<headline>ภูมิใจไทยปูดพท.กลัวอดงาบงบขู่มท.1โล๊ะโครงการเจอซักฟอก</headline>
<lead></lead>
<neck></neck>
<body><p>นายปัญญา ศรีปัญญา <name head="ส.ส.">ส.ส.ขอนแก่น</name> พรรคภูมิใจไทย กล่าวว่า ระหว่างประชุมสภาผู้แทนราษฎรเมื่อวันที่ 26 ก.พ.ที่ผ่านมา ได้มี <name head="ส.ส.">ส.ส.พรรคเพื่อไทย</name> เข้ามานั่งพูดคุยกับตนโดยได้เปรยถึงบรรดา <name>ส.ส.</name>ที่ยังทำตัวเป็นนกสองหัวว่า ตอนนี้ พรรคเพื่อไทยกำลังเช็คดูว่ามีใครบ้าง เพื่อขอให้รีบออกไป จะได้รู้ว่าเหลือเลือดแท้กี่คน ไม่ต้องรอให้พรรคมีมติขับไล่</p>
        <p>อย่างไรก็ดี ตนเชื่อว่า ในการโหวจลงมติอภิปรายไม่ไว้วางใจ คงจะเห็นภาพที่ชัดเจนว่า ใครคิดอย่างไร มีกี่คน ในการลงมติงดออกเสียง จะรู้ว่าใครจะอยู่ หรือใครจะไป ถือเป็นเอกสิทธิ์ของ <name>ส.ส.</name>ตามรัฐธรรมนูญบัญญัติไว้</p>
        <p>นายปัญญา กล่าวว่าปัญหาของบ้านเมืองวันนี้ รัฐบาลต้องเดินหน้าเร่งอัดฉีดเงินเข้าสู่ระบบ เพื่อแก้ไขปัญหาความเดือดร้อน และต้องทำความเข้าใจกับประชาชนในมาตรการที่รัฐบาลช่วยเหลือ ซึ่งเท่าที่ลงพื้นที่ชาวบ้านต่างพอใจกับความตั้งใจทำงานของรัฐบาล จริงๆ แล้วฝ่ายค้านควรให้โอกาสรัฐบาลทำงานแก้ไขปัญหา อย่างเต็มที่ แต่เพราะกลัวว่า จะทำงานแล้วมีผลงานออกมาดีจนประชาชนพอใจ    </p>
       <p> ส่วนกรณีที่พรรคฝ่ายค้านเตรียมยื่นอภิปรายไม่ไว้วางใจ 4 <name>รัฐมนตรี</name>และอาจมี<name>รัฐมนตรี</name>ของพรรคภูมิใจไทยด้วยนั้น นายปัญญา กล่าวว่า ประเด็นที่จะอภิปราย ก็พูดเป็นข่าวหมดแล้ว ไม่ทราบจะเอาอะไรมาอภิปรายอีก ที่สำคัญรัฐบาลเพิ่งทำงานมา 2 เดือนยังไม่เห็นมีอะไรเสียหาย ส่วนตัวแล้วมั่นใจว่า<name>นายกรัฐมนตรี</name>และ<name>รัฐมนตรี</name> ที่จะถูกอภิปราย สามารถชี้แจงใสภาได้</p>
       <p> นายปัญญา กล่าวว่า ที่ <name head="ส.ส.">ส.ส.พรรคเพื่อไทย</name>ในกลุ่มอีสานพัฒนา จะยื่นอภิปรายฯ นายชวรัตน์ ชาญวีรกุล <name head="รมว.">รมว.มหาดไทย</name> นั้น เป็นเพราะ<name head="อดีต รมช.">อดีต รมช.มหาดไทย</name>สายอีสานพัฒนา คิดว่างบประมาณที่เคยทำหรือตั้งไว้ไม่เป็นไปตามที่วางไว้ กลัวงบที่จัดสรรไว้ไม่ได้ลงในพื้นที่ หรือกลัวจะถูกรื้อโครงการ ซึ่งอย่าไปตื่นตระหนกเพราะเชื่อว่า <name head="รมว.">รมว.มหาดไทย</name>คงทราบดีว่างบประมาณใด มีความจำเป็นต่อการแก้ไขปัญหาของประชาชนไม่ว่าภัยแล้ง ขาดแคลนน้ำกินน้ำใช้ รวมถึงปัญหาปากท้อง จึงเป็นหน้าที่รัฐบาลเข้าไปดูแลให้ทั่วถึง</p>
        <p>ร.ต.ท.เชาวริน ลัทธศักดิ์ศิริ <name head="ส.ส.">ส.ส.สัดส่วน</name> พรรคเพื่อไทย กล่าวว่า ตนจะเสนอให้ยื่นอภิปรายฯ พล.อ.ประวิตร วงศ์สุวรรณ <name head="รมว.">รมว.กลาโหม</name> เพราะทราบว่า การซ่อมยานยนต์ในกองทัพของบริษัทเอกชนใช้ปลอกระสุนทองเหลืองซึ่งมีราคาสูง ถึง 150 บาทต่อกิโลกรรมเป็นค่าอบแทน และไม่มีใครทราบว่าปลอกกระสุนทองเหลือง ของกรมสรรพาวุธจากทั่วประเทศมีมากแค่ไหน ราคารวมกันจะมากเท่าไหร่ อาจมีราคามากกว่า ค่าซ่อมยานยนต์ของกองทัพก็เป็นได้</p>
        <p>นอกจากยังมีข้อมูลเกี่ยวกับการจัดซื้อ<name head="รถ">รถหุ้มเกราะ</name>จากประเทศยูเครน มูลค่ากว่า 2,000 ล้านบาท ซึ่งเป็นรถของสหภาพโซเวียน ที่มาดัดแปลงใหม่ ซึ่งในอนาคตจะไม่มีอะไหล่ และการซื้อยังผิดระเยียบกระทรวงกลาโหมที่ระบุว่าการจัดซื้ออุปกรณ์ ทางทหารต้องมีข้อตกลงความร่วมมือทางทหารกับประเทศนั้นๆ  </p></body>
</news>
