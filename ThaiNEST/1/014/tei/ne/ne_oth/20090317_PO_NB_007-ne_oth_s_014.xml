<teiHeader>
<fileDesc>
<titleStmt>
  <title>ปชป. เรียกร้อง พท. ตีกรอบญัตติการอภิปรายไม่ไว้วางใจให้ชัดเจน  </title>
  <author>สำนักข่าวแห่งชาติ กรมประชาสัมพันธ์  </author>
</titleStmt>
<publicationStmt>
  <publisher>สำนักข่าวแห่งชาติ กรมประชาสัมพันธ์  </publisher>
  <pubPlace>http://thainews.prd.go.th  </pubPlace>
  <date>2009-03-17 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://thainews.prd.go.th/view.php?m_newsid=255203170297&tb=N255203&return=ok&news_headline='%bb%aa%bb.  </bibl>
</sourceDesc>
</fileDesc>
</teiHeader>
<news>
<headline>ปชป. เรียกร้อง พท. ตีกรอบญัตติการอภิปรายไม่ไว้วางใจให้ชัดเจน</headline>
<lead>พรรคประชาธิปัตย์ เรียกร้องพรรคเพื่อไทย ตีกรอบญัตติการอภิปรายไม่ไว้วางใจให้ชัดเจน อยู่ในสาระการบริหารราชการแผ่นดิน พร้อมเชื่อว่าการเคลื่อนไหวของกลุ่มคนเสื้อแดง และการโฟนอินของ<name head="อดีต">อดีตนายกรัฐมนตรี</name> มีความเชื่อมโยงการขอเปิดอภิปรายไม่ไว้วางใจรัฐบาล</lead>
<neck></neck>
<body><p> นายแพทย์วรงค์ เดชกิจวิกรม <name head="รองโฆษก">รองโฆษกพรรคประชาธิปัตย์</name> กล่าวถึงผลการประชุมพรรคประชาธิปัตย์ว่า ที่ประชุมเห็นว่าเนื้อหาของญัตติการอภิปรายไม่ไว้วางใจรัฐบาลของพรรคเพื่อ ไทยไม่มีกรอบชัดเจน ซึ่งหากมีการพาดพิงไปถึงบุคคลที่ไม่เกี่ยวข้องก็จะทำให้ผู้ที่ถูกพาดพิงต้อง ใช้สิทธิในการพาดพิงมาชี้แจงข้อกล่าวหา ทำให้เสียเวลาอภิปรายเกินความจำเป็น จึงขอเรียกร้องให้พรรคเพื่อไทยกำหนดกรอบอภิปรายให้มีความชัดเจนมากกว่านี้ ส่วนการเลื่อนการอภิปรายให้เร็วขึ้นนั้น เห็นว่าพรรคเพื่อไทยเป็นฝ่ายได้เปรียบเนื่องจากเป็นฝ่ายยื่นญัตติ จึงต้องมีข้อมูลอยู่แล้ว อย่างไรก็ตาม การลงมติพรรคประชาธิปัตย์ จะให้เป็นเอกสิทธิ์ของ <name>ส.ส.</name>ในการตัดสินใจ </p>
    <p><name head="รองโฆษก">รองโฆษกพรรคประชาธิปัตย์</name> ยืนยันด้วยว่า <name>ส.ส.</name>ของพรรคมีความเป็นเอกภาพและในที่ประชุมก็ไม่ติดใจต่อกระแสข่าวที่ <name>ส.ส.</name>บางคน จะไม่ลงมติให้ นายกษิต ภิรมย์ <name head="รัฐมนตรีว่าการกระทรวง">รัฐมนตรีว่าการกระทรวงการต่างประเทศ</name> </p>
   <p> ขณะที่ นายเทพไท เสนพงศ์ <name head="โฆษกประจำตัว">โษกประจำตัวหน้าพรรคประชาธิปัตย์</name> กล่าวว่า การเคลื่อนไหวด้วยการโฟนอินของ พันตำรวจโททักษิณ ชินวัตร <name head="อดีต">อดีตนายกรัฐมนตรี</name> และกลุ่มคนเสื้อแดง เชื่อมโยงกับการที่พรรคเพื่อไทย ขอยื่นญัตติอภิปรายไม่ไว้วางใจรัฐบาล หวังโค่นล้มรัฐบาลด้วยการทำสงครามข่าวสารและสงครามมวลชน นายกรัฐมนตรีจึงได้กำชับให้<name>รัฐมนตรี</name> และ <name>ส.ส.</name>ทุกคน ทำงานหนักให้มากยิ่งขึ้น เพื่อให้ประชาชนมีความเข้าใจรัฐบาล  </p></body>
</news>
