<teiHeader>
<fileDesc>
<titleStmt>
  <title>เด้งปลัด มท.ส่อป่วน  </title>
  <author>กรุงเทพธุรกิจ  </author>
</titleStmt>
<publicationStmt>
  <publisher>กรุงเทพธุรกิจ  </publisher>
  <pubPlace>http://www.bangkokbiznews.com  </pubPlace>
  <date>2009-02-28 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.bangkokbiznews.com/2009/02/28/news_28294002.php?news_id=28294002  </bibl>
</sourceDesc>
</fileDesc>
</teiHeader>
<news>
<headline>เด้ง<name head="ปลัด">ปลัด มท.</name>ส่อป่วน</headline>
<lead>เด้ง "พีรพล" ตั้ง "วิชัย" นั่ง<name head="ปลัด">ปลัด มท.</name>ส่อป่วน หลังพบทำข้ามขั้นตอน ก.พ. รัฐบาลแก้เกมทำ<name head="หนังสือ">หนังสือเวียน</name> ก.พ.ย้อนหลังรองรับคำสั่ง</lead>
<neck></neck>
<body><p> นายพีรพล ไตรทศาวิทย์ <name head="อดีตปลัดกระทรวง">อดีตปลัดกระทรวงมหาดไทย (มท.)</name> เปิดเผยถึง ความคืบหน้าการยื่นเรื่องร้องขอความเป็นธรรมต่อคณะกรรมการพิทักษ์ระบบ คุณธรรม สำนักงาน ก.พ.เพื่อต่อสู้ในเรื่องการถูกโยกย้ายจากตำแหน่ง<name head="ปลัด">ปลัด มท.</name>ว่า ขณะนี้ ทางคณะกรรมการได้ตั้งคณะอนุกรรมการขึ้นมาพิจารณาข้อร้องเรียนแล้ว แต่เวลานี้ ยังไม่มีหนังสือเรียกไปชี้แจง</p>

<p>ผู้สื่อข่าวรายงานว่า ขณะนี้ ข้าราชการ มท.ได้วิพากษ์วิจารณ์กันอย่างมากต่อกรณีที่ ครม.ได้นำเรื่องโยกย้ายนายพีรพลกลับเข้าที่ประชุม ครม.เมื่อวันอังคารที่ 24 ก.พ.ผ่านมา แหล่งข่าวระดับสูงจากมท. ระบุว่า การที่นายชวรัตน์ ชาญวีรกูล <name head="รมว.">รมว.มท.</name> นำเรื่องการย้ายนายพีรพลเสนอให้ ครม.อนุมัติให้ไปปฏิบัติราชการสำนักนายกรัฐมนตรี โดยในตอนท้ายหนังสือดังกล่าวระบุว่า "โดยที่<name>นายกฯ</name> ได้ดำเนินการโดยอาศัยอำนาจตามความในมาตรา 11 (4) แห่ง <name head="พ.ร.บ.">พ.ร.บ.ระเบียบบริหารราชการแผ่นดิน พ.ศ. 2534</name> จึงไม่จำเป็นต้องนำเสนอ ครม.พิจารณา"</p>

<p>การที่นายชวรัตน์นำเรื่องนี้กลับไปให้ ครม.พิจารณานั้น เป็นเพราะการย้ายนายพีรพลในครั้งแรกมีปัญหาในข้อกฎหมาย เพราะตอนโยกย้ายไม่มีกฎหมายรองรับ เนื่องจากเป็นช่วงการเปลี่ยนผ่านระบบราชการจาก<name head="ระบบ">ระบบซี</name>มาเป็น<name head="ระบบ">ระบบแท่ง</name> ทำให้มีการยกเลิก <name head="พ.ร.บ.">พ.ร.บ.ข้าราชการพลเรือน</name> โดยฝ่ายการเมืองทั้งนายสุเทพ เทือกสุบรรณ <name>รองนายกฯ</name> และนายชวรัตน์ ไม่เข้าใจกฎหมายดังกล่าว แล้วรีบเสนอย้ายนายพีรพลทันทีโดยไม่มีกฎหมายรองรับ ขณะเดียวกัน ผู้มีอำนาจดูแล มท.ได้รีบสนอง ทำให้รัฐบาลมาทราบภายหลัง จึงต้องรีบแก้ปัญหาด้วยการทำ<name head="หนังสือ">หนังสือเวียน</name>ทำความเข้าใจระหว่างกระทรวง แทน<name head="กฎหมาย">กฎหมายระเบียบข้าราชการพลเรือน</name> เพื่อรองรับให้การโยกย้ายนายพีรพลไม่มีปัญหาทางข้อกฎหมาย เมื่อวันที่ 20 ก.พ. 2552 เรื่องการโอน<name head="ข้าราชการ">ข้าราชการพลเรือนสามัญ</name> ซึ่งเป็นการทำ<name head="หนังสือ">หนังสือเวียน</name>ย้อนหลัง</p>

<p>"การที่รัฐบาลย้ายนายพีรพลในครั้งแรกมีการรีบทำ จากฝ่ายการเมืองโดยไม่ดูข้อกฎหมาย เพราะตอนย้ายไม่มี<name head="กฎหมาย">กฎหมาย ก.พ.</name>รองรับ เป็นช่วงเปลี่ยนผ่าน อีกทั้งตอนประชุม ครม.ในการย้ายครั้งแรกก็ไม่มีการทำรายงานการประชุม เพราะรัฐบาลกลัวทำผิดกฎหมาย หากผิดจริง<name>นายกรัฐมนตรี</name> และ ครม.ต้องรับผิดชอบ ดังนั้น จึงมีการทำ<name head="หนังสือ">หนังสือเวียน</name>ย้อนหลัง เพื่อให้การย้ายนายพีรพลมีผลทางกฎหมาย แต่<name head="หนังสือ">หนังสือเวียน</name>นี้ก็ต้องให้ฝ่ายกฎหมายมาตีความว่า ตรงตามเจตนารมณ์ของ<name head="กฎหมาย">กฎหมาย ก.พ.</name>เดิมหรือไม่"</p>

<p>ทั้งนี้ มีรายงานว่า นายชวรัตน์ จะนำเรื่องการแต่งตั้งนายวิชัย ศรีขวัญ <name head="รองปลัด">รองปลัด มท.</name>เป็น<name head="ปลัด">ปลัด มท.</name>เข้าที่ประชุม ครม.อีกครั้งในวันอังคารที่ 3 มี.ค.นี้ เพื่อให้การแต่งตั้งโยกย้ายครบถ้วนทางข้อกฎหมาย เพื่อจะได้เข้าสู่กระบวนการแต่งตั้ง<name head="ข้าราชการ">ข้าราชการระดับ 10 </name>หรือ<name>อธิบดี</name>แต่ละกรมในวาระของ มท.ต่อไป </p></body>
</news>
