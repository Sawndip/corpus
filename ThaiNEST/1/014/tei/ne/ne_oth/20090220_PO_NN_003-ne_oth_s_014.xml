<teiHeader>
<fileDesc>
<titleStmt>
  <title>ราคาทองพุ่งไม่หยุด ร้านค้าผวาโจรปล้น ขอเพิ่มตำรวจคุ้มกัน  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2009-02-20 00:00:00  </date>
</publicationStmt>
<notesStmt>
  <note>การเมือง  </note>
</notesStmt>
<sourceDesc>
  <bibl>http://www.naewna.com/news.asp?ID=149126  </bibl>
</sourceDesc>
</fileDesc>
</teiHeader>
<news>
<headline>ราคาทองพุ่งไม่หยุด ร้านค้าผวาโจรปล้น ขอเพิ่มตำรวจคุ้มกัน</headline>
<lead>สถานการณ์ราคา<name>ทองคำ</name>ในประเทศไทยที่ปรับตัวสูงขึ้นเป็น ประวัติการ ทำให้ประชาชนส่วนใหญ่แห่นำทองที่มีอยู่ออกมาขายเพื่อทำกำไร ขณะที่ผู้ค้าทองรายได้หดเพราะมีคนมาซื้อทองน้อยลง</lead>
<neck></neck>
<body><p>ผู้ค้าโอดยอดขายต่ำสุดรอบ10ปี</p>
<p>นางรุ่งอรุณ โต๊ะสุวรรณโรจน์ อายุ 45 ปี เจ้าของร้านทองโต๊ะจิ้นฮวด ถ.ราชการรถไฟ อ.เมือง จ.ศรีสะเกษ เปิดเผยเมื่อวันที่ 19 กุมภาพันธ์ว่า นับตั้งแต่<name>ทองคำ</name>ราคาสูงขึ้นไม่มีลูกค้าเข้ามาซื้อ<name>ทองคำ</name>เลย ส่วนจะนำ<name>ทองรูปพรรณ</name>มาขาย ซึ่งบางวันที่ร้านขายทองได้เพียง 25 สตางค์เท่านั้น ถือว่าปีนี้ยอดขาย<name>ทองรูปพรรณ</name>ที่ร้านตกต่ำที่สุดในรอบ 10 ปี    </p>
<p>เช่นเดียวกับ นายธีระวุธ มารัตน์ เจ้าของร้านทองเยาวราช อ.ขุนหาญ จ.ศรีสะเกษกล่าวว่า การซื้อขายทองตั้งแต่ช่วงปีใหม่จนถึงขณะนี้เงียบเหงามาก เนื่องจากราคา<name>ทองคำ</name>ผันผวนตลอดเวลา ประชาชนไม่ออกมาซื้อเพราะเศรษฐกิจไม่ดี ขณะเดียวกันก็ไม่มีคนเอาทองมาขาย เพราะต้นปีที่ผ่านมาประชาชนต่างเทขายไปแล้ว และช่วงนี้เมื่อตนรับซื้อทองจากลูกค้าแล้วจะรีบนำไปขายต่อที่กรุงเทพฯทันที เพราะไม่รู้ว่าราคา<name>ทองคำ</name>วันรุ่งขึ้นเป็นอย่างไร เกรงว่าถ้ารอ 2-3 วัน ราคาทองอาจผันผวนไปอีก ทำให้ขาดทุนเหมือนปีที่แล้ว</p>

<p>คุมเข้มร้านทองชายแดน</p>
<p>ด้านจ่าสิบตำรวจเอกคนึง หวังคู่กลาง <name head="ผบ.หมู่">ผบ.หมู่งานปราบปราม</name> สภ.ขุนหาญกล่าวว่า พ.ต.อ.ชนะ สุวรรณโกมล <name head="ผู้กำกับการ">ผู้กำกับการสถานีตำรวจภูธรขุนหาญ</name>วางมาตรการป้องกันการปล้นร้านทองในพื้นที่ ในช่วงทองราคาสูง โดยวางกำลังตำรวจสายตรวจออกตรวจตลอดทั้งวันจนร้านทองปิด เพื่อสร้างความมั่นใจด้านความปลอดภัยให้ผู้ประกอบการร้านทอง และประชาชน หลังมีผู้ประกอบการหลายรายร้องขอให้เพิ่มมาตรการคุ้มกัน</p>

<p>แห่ถอนจำนำทองเทขายร้าน</p>
<p>ผู้สื่อข่าวรายงานว่า ที่จ.นครราชสีมาประชาชนจำนวนมากทยอยนำเงินไปไถ่ถอน<name>ทองคำ</name>จากสถานธนานุบาลของ เทศบาลนครนครราชสีมา หลังราคา<name>ทองคำ</name>ปรับตัวสูงขึ้นถึงบาทละ 16,000 บาท เพื่อนำไปขายตามร้านทอง เช่นเดียวกับที่สถานธนานุบาลเทศบาลเมือบุรีรัมย์ ทั้งนี้ ที่สถานธนานุบาลบุรีรัมย์ยังรับจำนำ<name>ทองรูปพรรณ</name>อยู่ที่บาทละ 10,000 บาทด้วย    </p>

<p>ราคาทองยังคงผันผวน</p>
<p>ด้านนายจิตติ ตั้งสิทธิ์ภักดี <name head="นายกสมาคม">นายกสมาคมค้าทองคำ</name> กล่าวถึงราคา<name>ทองคำ</name>ในประเทศวันเดียวกันนี้ว่า ช่วงเช้าราคา<name>ทองคำ</name>ในตลาดโลกดีดขึ้นไปต่อเนื่อง ทำให้ราคา<name>ทองคำ</name>ในประเทศไทยปรับเพิ่มขึ้นตามไปด้วย โดยช่วงเช้าราคาขาย<name head="ทองคำ">ทองคำแท่ง</name>อยู่ที่บาทละ 16,100 บาท และราคาขาย<name head="ทองคำ">ทองคำรูปพรรณ</name>ไปอยู่ที่ 16,500 บาท แต่หลังจากนั้นราคา<name>ทองคำ</name>ในตลาดโลกก็ปรับลดลงประมาณ 10 ดอลลาร์สหรัฐโดยราคาอยู่ที่ 972 ดอลลาร์สหรัฐต่อออนซ์ ทำให้ต้องปรับราคาขาย<name>ทองคำ</name>ในประเทศโดยปรับลดลงบาทละ 50 บาท ทำให้ราคา<name>ทองคำ</name>ช่วงบ่ายนั้น <name head="ทองคำ">ทองคำแท่ง</name>ขายบาทละ 16,050 บาท ราคาขาย<name head="ทองคำ">ทองคำรูปพรรณ</name>ไปอยู่ที่บาทละ 16,450 บาท</p>
<p>ผู้สื่อข่าวรายงานว่า ช่วงเย็นวันเดียวกัน ราคาทองตามประกาศของสมาคมค้าทองคำ มีการปรับลดลงอีกบาทละ 50 บาท โดยราคา<name head="ทองคำ">ทองคำแท่ง</name>รับซื้อบาทละ 15,900 บาท ขายออก 16,000 <name>ทองรูปพรรณ</name>รับซื้อบาทละ 15,675 บาท ขายออกบาทละ 16,400 บาท</p></body>
</news>
