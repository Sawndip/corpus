<teiHeader>
<fileDesc>
<titleStmt>
  <title>สภาป่วน!! เกิดศึกดอกไม้งาม “รังสิมา” ซัด “น้องยิ้ม” ไม่มีสมอง  </title>
  <author>ASTVผู้จัดการออนไลน์  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>www.manager.co.th  </pubPlace>
  <date>2009-03-20 13:31:00  </date>
</publicationStmt>
<notesStmt>
  <note>ข่าวการเมือง  </note>
</notesStmt>
<sourceDesc>
  <bibl>http://www.manager.co.th/Politics/ViewNews.aspx?NewsID=9520000031998  </bibl>
</sourceDesc>
</fileDesc>
</teiHeader>
<news>
<headline>กทม.ดอดตรวจ"<name head="รถ">รถดับเพลิง</name>" ส่อเซ็นรับ-อ้างลดเสียหาย</headline>
<lead>กทม.ส่อแวว เซ็นรับ<name head="รถดับเพลิง">รถดับเพลิงสไตเออร์</name> หลัง “สุขุมพันธุ์” ส่งรองผู้ว่าฯ มาลินี ตรวจสภาพรถทั้ง 2 ล็อต พบยังสมบูรณ์ ใช้งานได้ อ้างอาจรับรถเพื่อบรรเทาความเสียหาย โดยไม่เกี่ยวเงื่อนไขทางคดี เผยเตรียมประสานฝ่ายเกี่ยวข้องเจรจาหาข้อยุติ ขณะที่<name head="ผู้ว่าฯ">ผู้ว่าฯ กทม.</name> แต่งตั้งคณะกรรมการแก้ไขปัญหา-บริหารสัญญา มอบ “วัลลภ สุวรรณดี” เป็นประธาน ดำเนินการฟ้องยกเลิกสัญญา</lead>
<neck></neck>
<body><p>ปัญหาโครงการจัดซื้อ<name head="รถ">รถดับเพลิง</name>-เรือ และอุปกรณ์บรรเทาสาธารณภัยของกรุงเทพมหานคร (กทม.) มูลค่า 6,687 ล้านบาท ที่อยู่ระหว่างถูกตรวจสอบการทุจริต ในขั้นตอนของคณะกรรมการป้องกันและปราบปรามการทุจริตแห่งชาติ (ป.ป.ช.) และคณะกรรมการสำนักงานอัยการสูงสุด ร่วมกันพิจารณาสำนวนเพื่อให้มีความสมบูรณ์ ก่อนส่งฟ้องศาล ขณะที่ผู้บริหาร กทม.ได้หาแนวทางแก้ปัญหาสินค้าทั้งหมด ที่ถูกส่งมาถึงประเทศไทยเกือบ 2 ปี</p>

<p>ล่าสุด พ.ญ.มาลินี สุขเวชชวรกิจ <name head="รองผู้ว่าฯ">รองผู้ว่าฯ กทม.</name> เปิดเผยว่า เมื่อวันที่ 25 ก.พ.ที่ผ่านมา ตนได้เดินทางไปตรวจสอบสภาพ<name head="รถ">รถดับเพลิง</name>และ<name head="เรือ">เรือดับเพลิง</name> ที่ กทม.จัดซื้อมาจากบริษัทสไตเออร์ เดมเลอร์ พุค สเปเชียล ฟาห์ซอยย์ จำกัด ประเทศออสเตรีย รวมมูลค่า 6,687 ล้านบาท ที่ขณะนี้ได้จอดไว้ที่อู่เทพยนต์ ถนนบางกรวย-ไทรน้อย จ.นนทบุรี และที่ท่าเรือแหลมฉบัง จ.ชลบุรี</p>

<p>จากการตรวจสอบพบว่า <name head="รถ">รถดับเพลิง</name>ทั้ง 2 ล็อตยังสามารถใช้งานได้ เพียงแต่ต้องปรับเปลี่ยนอุปกรณ์บางส่วน ซึ่งได้ถ่ายรูปไว้เป็นหลักฐาน และยืนยันว่า<name head="รถ">รถดับเพลิง</name>ที่จัดซื้อมาทั้งหมด ยังอยู่ครบถ้วนบริบูรณ์ทุกประการ เพราะสินค้าทั้งหมด กทม.ยังไม่ได้ตรวจรับ รถจึงยังอยู่ในความดูแลของบริษัท หากพบว่ารถหายไป บริษัทจะต้องเป็นผู้รับผิดชอบ</p>

<p>พ.ญ.มาลินี กล่าวต่อว่า ขณะนี้ตนได้รายงานให้ ม.ร.ว.สุขุมพันธุ์ บริพัตร <name head="ผู้ว่าฯ">ผู้ว่าฯ กทม.</name> รับทราบในหลักการเรียบร้อยแล้ว ส่วนที่เกรงกันว่าที่ กทม.เข้าไปตรวจสอบสภาพรถ จะกลายเป็นการตรวจรับรถหรือไม่ ขอยืนยันว่า กทม.ยังไม่ได้ไปเซ็นหนังสือรับรถแต่อย่างใด แต่การไปตรวจสอบก็เพื่อไปรับรู้ถึงสภาพรถ เนื่องจากหลายฝ่ายกังวลว่ารถจะอยู่ในสภาพไม่สามารถใช้การได้ เพราะจอดตากแดดตากลมไว้เป็นปีๆ แล้ว จากนั้นจะได้แก้ปัญหากรณี<name head="รถ">รถดับเพลิง</name>ให้ได้อย่างจริงจัง</p>

<p>พ.ญ.มาลินี ยอมรับว่า การไปตรวจสภาพรถครั้งนี้ เป็นเพราะมีความเป็นไปได้ที่ กทม.อาจตรวจรับรถเพื่อบรรเทาความเสียหาย แต่ก่อนหน้านั้นคงจะต้องมีการเจรจาร่วมกันของทุกฝ่ายที่เกี่ยวข้อง ทั้ง กทม.บริษัท สไตเออร์ รวมถึงรัฐบาลด้วย เพราะการจัดซื้อรัฐบาลได้ให้งบสนับสนุนมา 60% อีกทั้งรัฐบาลเป็นผู้ริเริ่มโครงการ ไม่ใช่ กทม.เป็นผู้ริเริ่ม  </p>

<p>“การเจรจาจะต้องอยู่บนพื้นฐานของความเป็นธรรม ระหว่างรัฐต่อรัฐ และไม่เป็นเงื่อนไขทางคดี เรื่องการฟ้องร้องต้องปล่อยให้เป็นหน้าที่ของคณะกรรมการป้องกันและปราบปราม การทุจริตแห่งชาติ (ป.ป.ช.) และสำนักงานอัยการสูงสุด (อสส.) ดำเนินการไป ส่วนจะสามารถนัดเจรจาร่วมกันได้เมื่อใดนั้น คงต้องพิจารณาเรื่องของข้อกฎหมาย และการเงินการคลังก่อน โดยขณะนี้ได้มอบหมายให้สำนักงานกฎหมายและคดี กทม. เป็นผู้รวบรวมข้อมูล” พ.ญ.มาลินี ระบุ</p>

<p>พ.ญ.มาลินี กล่าวอีกว่า ส่วนความคืบหน้าในการดำเนินการฟ้องยกเลิกสัญญาซื้อขาย<name head="รถ">รถดับเพลิง</name>นั้น ล่าสุด ม.ร.ว.สุขุมพันธุ์ได้ลงนามในหนังสือแต่งตั้งคณะกรรมการแก้ไขปัญหา-บริหาร สัญญาการจัดซื้อ<name head="รถ เรือ">รถ เรือดับเพลิง</name>และอุปกรณ์บรรเทาสาธารณภัย กทม. โดยมอบให้นายวัลลภ สุวรรณดี ประธานที่ปรึกษา

ผู้ว่าฯ กทม.เป็นประธานคณะกรรมการ</p></body>
</news>
