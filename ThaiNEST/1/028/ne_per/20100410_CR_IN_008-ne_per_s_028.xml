<teiHeader>
<fileDesc>
<titleStmt>
  <title>แดงลำลูกกาแห่ปิดถนนคลอง4  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-10 17:43:09  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220517  </bibl>
</sourceDesc>
</fileDesc>
</teiHeader>
<news>
<headline>แดงลำลูกกาแห่ปิดถนนคลอง4</headline>
<lead>กลุ่มคนเสื้อแดงย่าน อ.ลำลูกกา จ.ปทุมธานี ฮือปิดถนนคลอง 4 ป้องกันถูกยึดวิทยุชุมชน หลังแนวร่วมในพื้นที่ส่วนกลาง ปะทะทหารกว่า 4 ช.ม.</lead>
<neck></neck>
<body><p>หลังมีเหตุการณ์ประกันของกลุ่มคนเสื้อแดง กับเจ้าหน้าที่ทหาร ในหลายจุดทั่วกรุงเทพมหานคร เกิดขึ้น นานกว่า 4 ช.ม.ทำให้กลุ่มคนเสื้อแดงในพื้นที่ อ.ลำลูกกา จ.ปทุมธานี จำนวนมาก ได้วางยางรถยนต์ และนำแผงเหล็กกั้นกลางเส้นทางขาออก บนถนนสายลำลูกกา ช่วงจุดกลับรถบริเวณคลอง 4 ห่างจากห้างคาร์ฟูร์ไปเล็กน้อย เพื่อป้องกันเจ้าหน้าที่ทหารเดินทางเข้าปิดวิทยุชุมชนของคนเสื้อแดง ที่ตั้งอยู่บริเวณจุดดังกล่าว ทำให้การจราจรบนถนนดังกล่าวในเส้นทางขาออก ติดขัดอย่างหนักในทันที เนื่องจากเจ้าหน้าที่ตำรวจ ต้องระบายรถขาออกให้ไปใช้เส้นทางขาเข้าเพียง 1 ช่องจราจร และปล่อยให้รถที่วิ่งขาเข้าใช้ 2 ช่องทาง</p>
<p>โดยขณะนี้รถที่ใช้เส้นทางดังกล่าวติดยาวมาจนถึงบริเวณคลอง 3 ใกล้ถึงเขตคลอง 2 ของถนนลำลูกกาแล้ว จึงขอให้ประชาชนได้เลี่ยงใช้เส้นทางดัง
กล่าว ให้หันไปใช้เส้นทางอื่นจะสะดวกกว่า</p></body>
</news>
