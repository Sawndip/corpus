<teiHeader>
<fileDesc>
<titleStmt>
  <title>ร.พ.วชิระเผยยอดผู้เสียชีวิตพุ่ง20ราย  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-11 15:11:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220635  </bibl>
</sourceDesc>
</fileDesc>
</teiHeader>
<news>
<headline>ร.พ.วชิระเผยยอดผู้เสียชีวิตพุ่ง20ราย</headline>
<lead>รวมยอดผู้เสียชีวิต จากเหตุปะทะ พุ่งเป็น 20 ราย ล่าสุด ร.พ.วชิระฯ เผย <persName>พลทหารเกรียงไกร คำน้อย</persName> ถูกยิงเข้าที่ช่องท้องทนพิษบาดแผลไม่ไหว เสียชีวิตอีก 1 นาย ด้าน ส.ส.เพื่อไทย นำโดย อดีตนายกฯ <persName>สมชาย วงษ์สวัสดิ์</persName> รุดเยี่ยมคนเจ็บ</lead>
<neck></neck>
<body><p>โรงพยาบาลวชิระ มีผู้เสียชีวิตเพิ่มเติม จากเหตุการปะทะกัน ระหว่างทหารกับกลุ่มผู้ชุมนุมคนเสื้อแดงเมื่อวานนี้ โดยผู้เสียชีวิต ชื่อ <persName>พลทหารเกรียงไกร คำน้อย</persName> อายุ 23 ปี ถูกยิงที่ช่องท้อง และเมื่อสักครู่ที่ผ่านมา สมาชิกและ ส.ส.พรรคเพื่อไทย นำโดย<persName>นายสมชาย วงศ์สวัสดิ์</persName> อดีตนายกรัฐมนตรี <persName>นายยงยุทธ วิชัยดิษฐ</persName> <persName>นายสันติ พร้อมพัฒน์</persName> ได้เข้าเยี่ยมผู้ได้รับบาดเจ็บที่ ร.พ.วชิระฯ โดย <persName>นายสมชาย</persName> แสดงความเสียใจต่อการใช้กำลังสลายการชุมนุมของรัฐบาล โดยเรียกร้องให้นายกรัฐมนตรี รับผิดชอบกับเหตุการณ์ที่เกิดขึ้น และพรรคร่วมรัฐบาลควรแสดงออก หากไม่เห็นด้วยกับการใช้ความรุนแรงกับประชาชนของรัฐบาล</p>
<p>นอกจากนี้ <persName>นายสมชาย</persName> ยังกล่าวด้วยว่า ข้อเสนอที่ให้อดีตนายกรัฐมนตรี แสดงความเห็นในการแก้ไขปัญหา จนถึงขณะนี้ตนไม่แน่ใจว่าจะสำเร็จ</p></body>
</news>
