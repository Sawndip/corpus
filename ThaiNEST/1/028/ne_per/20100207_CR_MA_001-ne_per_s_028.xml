<teiHeader>
<fileDesc>
<titleStmt>
  <title>พุ่ง2ปมบึ้มตลาดคลองเตยคาดผู้ค้าคู่อริบ.ลีเกิ้ลว่า จ้างทำร้ายแม่ค้าเส้นก๋วยเตี๋ยว ออกหมายจับ1ต้องสงสัย  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-07 19:44:18  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265510678&catid=17  </bibl>
</sourceDesc>
</fileDesc>
</teiHeader>
<news>
<headline>พุ่ง2ปมบึ้มตลาดคลองเตยคาดผู้ค้าคู่อริบ.ลีเกิ้ลว่า จ้างทำร้ายแม่ค้าเส้นก๋วยเตี๋ยว ออกหมายจับ1ต้องสงสัย</headline>
<lead>คนร้ายปาระเบิดใส่แผงขายเส้นก๋วยเตี๋ยว ตลาดคลองเตย ช่วงกลางดึก ชาวบ้านกำลังจ่ายตลาดต้องหนีแตกตื่น บาดเจ็บ 6 ราย ส่งรพ.จุฬาฯแล้ว 1 ในนั้นเป็นหญิงตั้งครรภ์ประมาณ 3 เดือน ผบช.น.เผยอนุมัติหมายจับผู้ต้องสงสัย 1 ราย แล้ว เตรียมขยายผลเพิ่ม ฮึ่มใครก็ตามอยู่เบื้องหลังจัดการขั้นเด้ดขาด</lead>
<neck></neck>
<body><p>เมื่อเวลา 01.50 น.วันที่ 7 ก.พ. ตำรวจ สน.ท่าเรือ ได้รับแจ้งเหตุคนร้ายขว้างระเบิดใส่กลุ่มพ่อ ค้าแม่ค้าตลาด 3 โต้รุ่ง คลองเตย บริเวณแผงขายพริกแกงและเส้นก๋วยเตี๋ยวและแผงขายอาหารทะเล หอมและกระเทียม ต่อมาเจ้าหน้าที่ตำรวจ สน.ท่าเรือ เข้าควบคุมพื้นที่ ตรวจสอบทราบว่าเป็นระเบิดชนิดลูกเกลี้ยง ขณะนี้สถานการณ์เป็นปกติแล้ว โดยทราบว่าจะเกิดเหตุ ตั้งแต่ช่วงบ่ายวันที่ 6 ก.พ. กระทั่งมาเกิดเหตุในเวลาประมาณ 02.00 น. วันที่ 7 ก.พ. พนักงานสอบสวนเตรียมเรียกผู้เห็นเหตุการณ์มาสอบปากคำและรวบรวมพยานหลักฐาน เพื่อสาเหตุและติดตามจับกุมคนร้ายมาดำเนินคดีต่อไป</p>
<p>ส่วนผู้ได้รับบาดเจ็บมีทั้งสิ้น 6 ราย เป็นลูกจ้างประจำแผงค้า และเป็นชาวบ้านที่มาจับจ่ายซื้อของ ถูกพลเมืองนำส่ง รพ.จุฬาฯ จำนวน 4 ราย ประกอบด้วย 1.<persName>นายยัง สอน</persName>ดี อายุ 32 ปี ลูกจ้างแผงค้าเส้นก๋วยเตี๋ยวถูกสะเก็ดระเบิดเข้าที่หน้าอกและสีข้างด้านขวา อย่างจังอาการสาหัสต้องนำเข้าห้องไอซียู 2.<persName>น.ส.เกิดจะนา สีม่วง</persName> อายุ 30 ปี แม่ค้าขายอาหารทะเลถูกสะเก็ดระเบิดเข้าที่คางและหัวไหล่ 3.<persName>นายแก้ว คนหลัก</persName> อายุ 28 ปี เป็นชาวบ้านที่มาจ่ายตลาดถูกสะเก็ดเข้าที่หน้าท้อง และ 4.<persName>น.ส.โรสินี บุญรักษ์</persName> อายุ 24 ปี ซึ่งกำลังตั้งครรภ์ได้ 3 เดือน ถูกสะเก็ดระเบิดเข้าที่ขาขวาเป็นแผลฉกรรจ์ นอกจากนี้ยังมีผู้บาดเจ็บถูกนำส่ง รพ.เทพธารินทร์ อีก 2 ราย คือ 1.<persName>น.ส.นิยา</persName> (ไม่ทราบนามสกุล) แม่ค้าขายพริกแกงถูกสะเก็ดระเบิดเข้าที่ลำคออาการสาหัสต้องนำเข้าห้องไอซียู และ 2.ชายนิรนามอีก 1 ราย ถูกสะเก็ดระเบิดเข้าตามร่างกายหลายแห่ง</p>
<p>จากการสอบสวน <persName>นายเริงชัย โพธิ์ศรี</persName> อายุ 52 ปี หัวหน้าทีมรักษาความปลอดภัย บริษัท ลีเกิ้ล โปรเฟสชั่นแนล จํากัด เจ้าของสัมปทานตลาด ให้การว่า ก่อนเกิดเหตุตนขับรถ จยย.ตรวจตราอยู่ในละแวกใกล้เคียงกับจุดเกิดเหตุ พอได้ยินเสียงระเบิดดังขึ้นจึงหยุดรถเพื่อทำการตรวจสอบ เห็นชายต้องสงสัยอายุประมาณ 22-25 ปี ไว้ผมบ๊อบ ผิวดำ-แดง สวมเสื้อคลุมสีน้ำเงิน นุ่งกางเกงยีนขายาว วิ่งออกมาจากบริเวณที่เกิดเหตุด้วยท่าทีลุกลี้ลุกลน จากนั้นก็มีคนร้ายเป็นชายวัยรุ่นอีก 2 คน พากันขับขี่และซ้อนท้าย รถ จยย.แบบผู้หญิงไม่ทราบยี่ห้อและรุ่น สีน้ำเงิน ทะเบียนจำได้แค่หมวดอักษร ก.ล.น. แต่จำหมายเลขไม่ได้ มาจอดรับชายคนดังกล่าวไป โดยคนร้ายได้พากันขับขี่รถ จยย.ในลักษณะซ้อนสาม ขับย้อนศรฝ่าไฟแดงบริเวณแยกสุนทรโกษาหลบหนีไปทางตลาดปีนัง ซึ่งตนก็พยายามขับรถ จยย.ตามไปแต่เกิดคลาดกันระหว่างทางจึงตัดสินใจโทรศัพท์แจ้งตำรวจให้มาตรวจ สอบ</p>
<p>ด้าน <persName>นายวัชสิทธิ์ ธรรมธีระศรี</persName> ผู้จัดการฝ่ายกฎหมาย บริษัท ลีเกิ้ล โปรเฟสชั่นแนล จํากัด กล่าวว่า เหตุการณ์ดังกล่าวทางบริษัทพอที่จะทราบแล้วว่าคนร้ายกลุ่มนี้เป็นใคร เนื่องจากภายในตลาดมีการติดตั้งกล้องวงจรปิดเอาไว้ทั่วบริเวณเพื่อป้องกัน เหตุอยู่แล้ว นอกจากนี้ยังมีเจ้าหน้าที่ รปภ.ของบริษัท สามารถใช้กล้องถ่ายรูปบันทึกภาพกลุ่มชายต้องสงสัยที่เข้ามาป้วนเปี้ยนอยู่ใน ตลาดได้จำนวน 4 คน โดยก่อนเกิดเหตุเพียงไม่กี่นาที กลุ่มชายต้องสงสัยทั้ง 4 คนนี้ ได้ไปปรากฏตัวอยู่ที่แผงเจ๊น้อยขายปลาดุก ผู้ค้าเก่าซึ่งอยู่ใต้ชายคาตลาด 4 ด้วยท่าทางร้อนลน ซึ่งมีในกลุ่มผู้ต้องสงสัยมีอยู่ 1 คนที่สวมเสื้อคลุมแขนยาวสีทึบด้านหลังปักลายตัวอักษรยี่ห้อรถ จยย.ยามาฮ่า พยายามควักวัตถุบางอย่างออกจากกระเป๋าเสื้อ เพื่อปาใส่เจ้าหน้าที่ รปภ.ของบริษัท จนกระทั่งถูกตรวจพบพฤติกรรมจึงโดนกดดันออกนอกพื้นที่ แต่คล้อยหลังเพียงไม่กี่นาที ร้านขายเส้นก๋วยเตี๋ยวของเจ๊<persName>อ๋า</persName> ซึ่งเป็นผู้ค้าใหม่ที่เสียเงินค่าเช่าแผงกับทางบริษัทอย่างถูกต้อง และยังเป็นคู่อริกับเจ๊น้อยขายปลาดุก ก็ถูกปาระเบิดใส่จนมีทรัพย์สินเสียหายและมีผู้ได้รับบาดเจ็บดังกล่าว</p>
<p>"อย่างไรก็ตามสำหรับเหตุการณ์ที่เกิดขึ้นใน ครั้งนี้ทางบริษัทขอรับผิดชอบดูแลค่ารักษาพยาบาลให้กับผู้ได้รับบาดเจ็บทั้ง หมด ทั้งในส่วนของชาวบ้านที่มาจับจ่ายซื้อสินค้า และลูกจ้างประจำแผงค้า เนื่องจากลูกจ้างแผงค้าที่ถูกสะเก็ดระเบิดต่างก็เป็นผู้ค้าที่ได้รับสัมปทาน จากบริษัท ลีเกิ้ล โปรเฟสชั่นแนล จํากัด อย่างถูกต้อง ทางบริษัทจะไม่ทอดทิ้งอย่างแน่นอน" <persName>นายวัชสิทธิ์</persName> กล่าว</p>
<p>ต่อมา เมื่อเวลา 09.00 น.ที่ สน.ท่าเรือ <persName>พล.ต.ท.สัณฐาน ชยนนท์</persName> ผบช.น. <persName>พล.ต.ต.บุญส่ง พานิชอัตรา</persName> รอง ผบช.น.เรียก <persName>พล.ต.ต.อนุชัย</persName> <persName>พ.ต.อ.สมบัติ</persName> <persName>พ.ต.อ.ธนิต</persName> ประชุมจับกุมคนร้ายที่ขว้างระเบิดใส่กลุ่มผู้ค้าตลาดคลองเตย โดยนำเอกสารเกี่ยวกับปัญหาที่เกิดขึ้นในตลาดคลองเตย แผนที่ผังตลาด และภาพถ่ายคนร้ายที่เจ้าหน้าที่ตำรวจบันทึกเอาไว้ได้ มาใช้ประกอบการประชุมอย่างเคร่งเครียด โดยใช้เวลาประมาณ 2 ชั่วโมง</p>
<p><persName>พล.ต.ท.สัณฐาน</persName> กล่าวว่ามีความคืบหน้าไปมาก กลุ่มที่ก่อเหตุก็เป็นกลุ่มเดิมระหว่างบริษัทลีเกิ้ล โปรเฟสชั่นแนล จำกัด ที่ได้รับสัมปทานตลาดคลองเตยกับกลุ่มผู้ค้าตลาดลองเตยเก่า ซึ่งปัญหาความบาดหมางได้สงบมานานพอสมควร แต่เหตุการณ์มาประทุอีกครั้งหนึ่ง เมื่อกลุ่มผู้ค้าที่ไปอยู่กับบริษัทลีเกิ้ล บางส่วน และกลุ่มผู้ค้าเดิม ทะเลาะแย่งแผงค้ากันอีกเมื่อวันที่ 5 กุมภาพันธ์ ที่ผ่านมา ที่บริเวณระหว่างทางเดินตลาดคลองเตย 3 กับตลาดคลองเตย 4 จนเหตุการณ์บานปลายถึงขั้นมีการขว้างระเบิดใส่กลุ่มผู้ค้าที่ไปอยู่กับ บริษัทลีเกิ้ล ทำให้มีผู้บาดเจ็บทั้งหมด 6 คน บาดเจ็บสาหัส 1 คน</p>
<p>ผบช.น. กล่าวต่อว่า หลังก่อเหตุคนร้ายซึ่งเป็นชายวัยรุ่น สวมเสื้อคลุมสีดำวิ่งไปขึ้นรถจักรยานยนต์สีดำ ไม่ทราบหมายเลขทะเบียนหลบหนีไป ตำรวจที่รักษาการณ์อยู่ในตลาดจึงบันทึกภาพเหตุการณ์ไว้ได้ทั้งหมด แม้กระทั่งคนแปลกหน้าที่เข้าไปในตลาด ก็รวบรวมพยานหลักฐานและสอบพยานบุคคล และขออนุมัติหมายจับได้แล้ว 1 คน จากผู้ต้องสงสัยทั้งหมด 4 คน อย่างไรก็ตามหลังเกิดเหตุจึงจัดเพิ่มกำลังเจ้าหน้าที่ตำรวจเป็น 1 กองร้อย เพื่อดูแลความเรียบร้อยบริเวณตลาดคลองเตย</p>
<p>"ฝากถึงผู้ที่ก่อเหตุและ ชอบใช้ความรุนแรงในการแก้ปัญหา ไม่ว่าจะเป็น ทหาร ตำรวจ หรือใครก็แล้วแต่ที่อยู่เบื้องหลัง เราจะมีการดำเนินการตามกฎหมายอย่างเฉียบขาด ปัญหาที่เกิดขึ้นเราต้องการให้ทั้งสองฝ่ายเจรจากันมากกว่าใช้ความรุนแรง เพื่อแก้ปัญหา โดยที่ผ่านมาตำรวจทำคดีที่เกิดความขัดแย้งกันทั้งสองฝ่ายทั้งหมด 124 คดี อยู่ในชั้นศาล 14 คดี ชั้นอัยการ 75 คดี อยู่ระหว่างการทำคดีของตำรวจ 31 คดี และศาลตัดสินเสร็จสิ้นไปแล้ว 4 คดี" ผบช.น.กล่าว</p>
<p>ด้าน <persName>พ.ต.อ.สมบัติ</persName>  กล่าวว่า สอบพยานที่เห็นเหตุการณ์ ขณะนี้สอบไปได้ 10 กว่าปากแล้ว รวมทั้งต้องสอบปากคำผู้ได้รับบาดเจ็บด้วย นอกจากนี้กำลังตรวจสอบภาพจากกล้องวงจรปิดที่ติดอยู่บริเวณใกล้เคียง สำหรับระเบิดที่คนร้ายใช้เป็นระเบิด วี 40 หรือ ระเบิดมะนาว มีอนุภาพทำลายล้างในรัศมีระยะ 6 เมตร โดยผู้ได้รับบาดเจ็บที่อาการสาหัสนั้น เนื่องจากอยู่บริเวณแผงค้าที่ระเบิดขว้างลงใส่พอดี</p>
<p>ต่อมาเมื่อเวลา 14.00 น. วันเดียวกัน  <persName>ร.อ.ธรรมนัส พรหมเผ่า</persName> ประธานบริษัท ลีเกิ้ลโปรเฟสชั่นแนล จำกัด แถลงข่าว สาเหตุคนร้ายขว้างระเบิดใส่ตลาดคลองเตย ว่าสาเหตุน่าจะมาจากด้วยกัน 2 กรณี คือ <persName>นางจันจิรา ณ นคร</persName> แม่ค้าขายเส้นก๋วยเตี๋ยว ซึ่งได้ทำสัญญากับทางบริษัทลีเกิ้ล ร่วมกับผู้ค้าตลาดคลองเตย 2 ที่เป็นสมาชิกของสหกรณ์เครดิตยูเนี่ยน 79 จำกัด ได้ยื่นหนังสือเข้าร้องเรียนมาที่สำนักงานส่งสริมสหกรณ์ พื้นที่ 2 เรื่องสหกรณ์เครดิตยูเนี่ยนฯ บริหารไม่โปร่งใส เนื่องจากสมาชิกของสหกรณ์ซึ่งเป็นสมาชิกของตลาดทั้งหมดเป็นสมาชิกกว่า 20 ปี แต่ไม่ได้เคยได้รับเงินปันผลเลย ส่วนประเด็นต่อมา ก็คือ <persName>นางพนิดา ณ นคร</persName> แม่ค้าขายเส้นก๋วยเตี๋ยว น้องสาวของ<persName>จันจิรา</persName> ซึ่งได้ทำสัญญากับทางบริษัทเรียบร้อยแล้ว แต่กำลังรอแผงค้าจากกลุ่มแม่ค้าเก่าที่ไม่ยอมย้ายออกจนได้มีปากเสียงกันได้ ประมาณ 2 อาทิตย์แล้ว โดย<persName>นางพนิดา</persName>ถือว่าเป็นแกนนำลุกขึ้นมาต่อสู้เพื่อให้ได้ที่ค้าขายหลังจากที่ ทำสัญญา ที่ผ่านมา<persName>นางจันจิรา</persName>หลังจากเป็นแกนนำร้องเรียนได้ถูกข่มขู่มาโดยตลอดจน กระทั่งถูกขว้างระเบิดใส่แผงค้าเมื่อคืนที่ผ่านมา</p>
<p><persName>ร.อ.ธรรมนัส</persName> กล่าวต่ออีกว่า จากการตรวจสอบภาพจากกล้องวงจรปิดพร้อมทั้งพยานที่เกิดเหตุ ทราบว่าก่อนเกิดเหตุประมาณ 5 นาทีมีชายต้องสงสัยจำนวน 4 คนเข้ามาในตลาดคลองเตย 2  โดยมีชายคนหนึ่งสวมเสื้อคลุมสีดำทำท่าทางเหมือนกำลังจะควักอะไรออก จากกระเป๋าเสื้อคลุม ซึ่งมีลักษณะคล้ายวัตถุระเบิด และขว้างใส่แผงผู้ค้าตลาดคลองเตย 3 ซึ่งอยู่ฝั่งตรงข้ามโดยเชื่อว่ากลุ่มคนดังกล่าวน่าจะถูกบรรดาแม่ค้าที่มี ปัญหากับบริษัทลีเกิ้ลฯ ว่าจ้างมาลงมือในครั้งนี้  ซึ่งหลักฐานภาพถ่ายได้ส่งให้เจ้าหน้าที่รวมทั้งพยานที่เห็นเหตุการณ์ เชื่อว่าตำรวจน่าจะรวบรวมพยานหลักฐานออกหมายจับได้เย็นนี้</p>
<p>สำหรับผู้ที่ได้รับบาดเจ็บทั้งหมด 6 คนเบื้องต้นรักษาตัวกลับบ้านได้แล้ว 4 คน ส่วนอีก 2 คน ยังนอนรักษาตัวอยูที่โรงพยาบาล จุฬาฯ โดย<persName>นายยัง สอนดี</persName> ถูกสะเก็ดระเบิดข้าที่ลำคอเจาะเส้นเลือด และ<persName>นางวิริยา ภิรมย์เดชา</persName> ถูกสะเก็ดระเข้าที่หน้าอกขณะนี้นอนรักษาตัวอยู่ที่ห้อง ไอซียู ซึ่งค่ารักษาพยาบาลทั้งหมดทางบริษัทจะเป็นผู้ออกให้ โดยคนเจ็บทั้งหมดเป็นผู้ค้าที่มาทำสัญญากับบริษัท ลีเกิ้ล ทุกคน</p></body>
</news>
