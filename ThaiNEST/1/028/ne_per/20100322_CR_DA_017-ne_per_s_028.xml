<teiHeader>
<fileDesc>
<titleStmt>
  <title>สตม.รวบยุ่นตุ๋นแชร์น้ำมันพันล้านเยน  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-03-22 23:06:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=55653  </bibl>
</sourceDesc>
</fileDesc>
</teiHeader>
<news>
<headline>สตม.รวบยุ่นตุ๋นแชร์น้ำมันพันล้านเยน</headline>
<lead>เจ้าหน้าที่ตำรวจตม.ไทยลุยรวบนักธุรกิจแดนปลาดิบตุ๋นแชร์น้ำมันกว่า5พัน ล้านเยนดอดกบดานไทย</lead>
<neck></neck>
<body><p>วันนี้ (22 มี.ค.) <persName>พ.ต.อ.วิวัฒน์ คำชำนาญ</persName> ผกก.1 บก.สส.สตม. พร้อมด้วย<persName>พ.ต.ท.สมชาย เดชแพ</persName> รอง ผกก.1 สส. <persName>พ.ต.ท.รัชทพงศ์ เตี้ยสุด</persName> สว.สส.1 นำกำลังจับกุมตัว<persName>นายมาโมรุ นากาโน</persName> อายุ 65 ปี สัญชาติญี่ปุ่น กรรมการบริหาร บริษัท แจแปน เอเจนซี่ ที่ประเทศญี่ปุ่น และบริษัท แพนซาซิทรา มูราติ จายา จำกัด ที่ประเทศอินโดนิเซีย ซึ่งเป็นธุรกิจเกี่ยวกับการผลิตและจำหน่ายน้ำมันดิบ จับกุมได้ที่ห้องพักเลขที่ 204 ชั้นที่ 2 คอนโด รอยัล คาสเทล ซอยสุขุมวิท 39 แขวงคลองตันเหนือ เขตวัฒนา</p>
<p>ทั้งนี้สืบเนื่องจากทางสำนักงานตำรวจตรวจคนเข้าเมือง ได้รับการประสานจากสถานฑูตญี่ปุ่นว่า <persName>นายมาโมรุ</persName>  เป็นบุคคลตามหมายจับข้อหาฝ่าฝืนกฏหมายเกี่ยวกับการควบคุมการจับจองหุ้นและ ฝากเงินและควบคุมอัตราดอกเบี้ยเงินฝาก หรือหลอกให้ประชาชนลงทุนซื้อหุ้นน้ำมัน เพื่อให้ดอกเบี้ยราคาสูง ตามหมายจับศาลจังหวัดฮิโรชิม่า ประเทศญี่ปุ่น หลังจากได้ก่อคดีแล้วแอบหลบหนีจากประเทศญี่ปุ่นเข้ามากบดานที่ประเทศไทย กระทั่งได้เบาะแสว่ามาอยู่ย่านสุขุมวิท จึงรีบประสานตำรวจตรวจคนเข้าเมืองมาช่วยจับกุม</p>
<p>ด้าน <persName>พ.ต.อ.วิวัฒน์</persName> เปิดเผยว่า ผู้ต้องหามีพฤติกรรมหลอกคนญี่ปุ่นให้มาซื้อหุ้นหรือลงทุนหุ้นน้ำมัน รูปแบบคล้ายแชร์น้ำมันในประเทศไทย ให้ดอกเบี้ยสูง หลังจากมีคนหลงเชื่อจำนวนมาก็เชิดเงินหลบหนีไป โดยมูลค่าความสูญเสียรวมสูงถึง 5.5พันล้านเยน (ประมาณเกือบ 2 พันล้านบาท) หลังจับกุมตัวได้แล้วจะประสานทางเจ้าหน้าที่สถานทูตญี่ปุ่น ประจำประเทศไทย เพื่อดำเนินการส่งตัวกลับญี่ปุ่นตามสนธิสัญญาส่งผู้ร้ายข้ามแดนภายใน 2-3 วันนี้ ล่าสุดกำลังเร่งตรวจสอบบัญชีผู้ต้องหา เนื่องจากพบว่ามีการโอนเงินเข้ามาที่ประเทศไทย ประมาณ 3 พันล้านเยน ผ่านธนาคารแห่งหนึ่ง โดยใช้ชื่อบัญชีเป็นคนไทยด้วย</p></body>
</news>
