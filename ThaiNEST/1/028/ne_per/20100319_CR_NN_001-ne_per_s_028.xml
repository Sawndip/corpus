<teiHeader>
<fileDesc>
<titleStmt>
  <title>รวบนศ.ปี3ขายยาบ้าในค่ายทหาร  </title>
  <author>  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-19 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=203933  </bibl>
</sourceDesc>
</fileDesc>
</teiHeader>
<news>
<headline>รวบนศ.ปี3ขายยาบ้าในค่ายทหาร</headline>
<lead></lead>
<neck></neck>
<body><p>เมื่อวันที่ 18 มีนาคม <persName>พ.ต.พัฐนนท์ เอื้องเพ็ชร</persName> หน.ชปส. จทบ.เชียงรายรับแจ้งมีผู้ลักลอบนำยาบ้ามาส่งขายให้กำลังพลในค่ายเม็ง รายมหาราช จทบ.เชียงรายจึงวางแผนสืบสวนจับกุม โดยล่อซื้อยาบ้า 40 เม็ด ในราคาเม็ดละ 180 บาท รวมเป็นเงิน 7,200 บาท นัดส่งของบนถนนภายในค่ายเม็งรายฯ เมื่อถึงเวลานัดหมายมีชายวัยรุ่นขับรถจักรยานยนต์เข้ามาจอด แล้วยื่นของให้สาย เจ้าหน้าที่จึงแสดงตัวเข้าจับกุม พร้อมของกลาง สอบสวนทราบชื่อ<persName>นายพงษ์ธร แก้วนาติ๊บ</persName> อายุ 22 ปี ชาวอ.ป่าแดด จ.เชียงราย เป็นนักศึกษาชั้นปีที่ 3 มหาวิทยาลัยมีชื่อแห่งหนึ่งในเชียงราย รับสารภาพว่าซื้อยาบ้ามาจากชาวเขาในหมู่บ้านลีซอโล๊ะป่าตุ้ม ม.7 ต.ดอยลาน อ.เมืองเชียงราย ราคาเม็ดละ 80- 100 บาท นำมาส่งขายให้กลุ่มวัยรุ่นลูกค้าขาประจำในตัวเมืองและสถานบันเทิง เพื่อหาเงินเที่ยวเตร่ เจ้าหน้าที่ทหารจึงนำส่ง <persName>ร.ต.อ.พิบูลย์ ธนิตกุล</persName> ร้อยเวร สภ.เมืองเชียงราย เพื่อดำเนินคดีตามกฏหมายข้อหามียาเสพติดประเภท1ไว้ในครอบครองเพื่อจำหน่าย</p></body>
</news>
