<teiHeader>
<fileDesc>
<titleStmt>
  <title>เพื่อความสงบบ้านเมือง อสส.วอนเคารพคำตัดสินคดียึดทรัพย์ ชี้ให้โอกาสที่สุดนำพยานเบิกความถึง24นัด  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-13 23:20:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266072597&catid=17  </bibl>
</sourceDesc>
</fileDesc>
</teiHeader>
<news>
<headline>เพื่อความสงบบ้านเมือง อสส.วอนเคารพคำตัดสินคดียึดทรัพย์ ชี้ให้โอกาสที่สุดนำพยานเบิกความถึง24นัด</headline>
<lead>รองอัยการสูงสุดออกโรงเรียกร้องเคารพคำตัดสินศาลคดียึด ทรัพย์ 7.6 หมื่นล้าน เพื่อความสงบบ้านเมือง แจงศาลให้โอกาส"<persName>แม้ว</persName>"นำพยานเบิกความพิสูจน์ทรัพย์ถึง 24 นัด อัยการแค่ 9 ซ้ำยังให้แถลงปิดคดีอีก ทนาย"<persName>ทักษิณ</persName>"จี้คตส.สำนึกปิดปาก ขู่ฟ้องคนทำนายเสียหาย</lead>
<neck></neck>
<body><p><persName>นายอรรถพล ใหญ่สว่าง</persName> รองอัยการสูงสุด ให้สัมภาษณ์เมื่อวันที่ 13 กุมภาพันธ์ว่า ได้ไปร่วมการอภิปรายในหัวข้อ "กระบวนการยุติธรรมกับการดำเนินคดีอาญาผู้ดำรงตำแหน่งทางการเมือง" ที่มหาวิทยาลัยธรรมศาสตร์</p>
<p>โดยตอนหนึ่งของการเข้าร่วมอภิปรายเมื่อวันที่ 12 กุมภาพันธ์ ได้กล่าวถึงคดียึดทรัพย์ 7.6 หมื่นล้านบาทของ <persName>พ.ต.ท.ทักษิณ ชินวัตร</persName> อดีตนายกรัฐมนตรี ผู้ถูกกล่าวหาร่ำรวยผิดปกติ ที่องค์คณะศาลฎีกาแผนกคดีอาญาของผู้ดำรงตำแหน่งทางการเมืองนัดตัดสินคดีวัน ที่ 26 กุมภาพันธ์ โดยส่วนตัวเห็นว่า คดีนี้ถูกนำขึ้นสู่การพิจารณาของศาลฎีกาแผนกคดีอาญาของผู้ดำรงตำแหน่งทางการ เมือง ซึ่งใช้ระบบไต่สวน ทำให้ผู้ถูกกล่าวหามีส่วนร่วมในการพิสูจน์ความจริงอย่างเต็มที่ และศาลก็จะเป็นผู้ไต่สวนเพื่อพิสูจน์ความจริง</p>
<p>ขณะที่อัยการ และทนายความเป็นเพียงผู้ช่วยเท่านั้น และคดียึดทรัพย์ <persName>พ.ต.ท.ทักษิณ</persName> แม้ศาลจะไม่อนุญาตให้ <persName>พ.ต.ท.ทักษิณ</persName>เข้าไต่สวนผ่านระบบวิดีโอคอนเฟอร์เรนซ์ แต่ก็อนุญาตให้ทำคำแถลงปิดคดีเป็นลายลักษณ์อักษรได้ และยังเปิดโอกาสให้ผู้ถูกกล่าวหานำพยานเข้าเบิกความในการพิสูจน์ทรัพย์สิน มากถึง 24 นัด ส่วนอัยการผู้ร้องได้เพียง 9 นัด และเมื่อศาลไต่สวนเสร็จแล้ว ศาลก็ยังค้นหาความจริงในคดีต่อ โดยนัดสอบพยานเพิ่มเติมอีก 1 นัด แล้วยังให้ทำคำแถลงปิดคดีเป็นลายลักษณ์อักษรอีกครั้ง</p>
<p>"ดังนั้น ผมเห็นว่าไม่ว่าผลสรุปแล้วศาลฎีกาฯพิพากษาอย่างมาไร จะให้ยึดทรัพย์หรือให้ยกคำร้องอัยการ ไม่ยึดทรัพย์ ทุกฝ่ายก็ควรเคารพคำพิพากษา เพื่อความสงบสุขของบ้านเมือง"</p>
<p><persName>นายอรรถพล</persName>กล่าวว่า หลังเสร็จสิ้นการไต่สวนแล้ว ผู้พิพากษาซึ่งเป็นองค์คณะ จะต้องเขียนคำวินิจฉัยส่วนตนก่อนจะมาประชุมลงมติเขียนคำพิพากษากลางในวันที่ 26 กุมภาพันธ์ช่วงเช้า ก่อนที่จะอ่านคำพิพากษาในช่วงบ่าย โดยการเขียนคำพิพากษาจะวินิจฉัยลงมติกันที่ประเด็น หากเสียงข้างมากไปทางใด คำพิพากษากลางก็จะเป็นไปทางนั้น ไม่สามารถงดออกเสียงได้ ซึ่งหลังอ่านคำพิพากษาแล้ว ก็จะต้องนำไปลงประกาศในราชกิจจานุเบกษา และคำวินิจฉัยส่วนตนขององค์คณะแต่ละคนก็จะนำไปติดไว้ที่ศาลฎีกา เพื่อให้ทุกคนตรวจสอบได้ด้วย</p>
<p>ขณะที่<persName>นายนพดล ปัทมะ</persName> ที่ปรึกษากฎหมาย พ.ต.ท.ทักษิณ กล่าวกรณีศาลฎีกาแผนกคดีอาญาของผู้ดำรงตำแหน่งทางการเมืองยกคำร้องที่<persName>นายพาน ทองแท้</persName> และ <persName>น.ส.พินทองทา ชินวัตร</persName> บุตรชายและบุตรสาว <persName>พ.ต.ท.ทักษิณ</persName> ยื่นคำร้องขอให้ศาลฎีกามีคำสั่งห้ามมิให้คณะกรรมการตรวจสอบการกระทำที่ก่อ ให้เกิดความเสียหายแก่รัฐ (คตส.) ให้ข้อมูลเกี่ยวกับคดียึดทรัพย์ 7.6 หมื่นล้านบาท เนื่องจากจะทำให้สาธารณชนเข้าใจผิดว่า ต้องปฏิบัติตามคำสั่งศาล แต่ที่น่าเสียดายคือ คตส.บาง คนควรที่จะมีจิตสำนึกของความเป็นธรรมทั่วไปโดยไม่ต้องรอคำสั่งศาล ซึ่งเมื่อตัวเองทำให้มีการอายัดทรัพย์จนครอบครัว <persName>พ.ต.ท.ทักษิณ</persName>ต้องเดือดร้อนไปแล้ว การพิจารณาคดีก็ควรปล่อยให้เป็นดุลพินิจของศาลไม่ต้องมาโหมโรงใส่ร้ายปลุก ปั่นชี้นำสังคม โดยใช้สื่อของรัฐเพื่อบิดเบือนข้อมูลโหนกระแสนำไปสู่การตัดสินในวันที่ 26 กุมภาพันธ์</p>
<p><persName>นายวิชิต ปลั่งศรีสกุล</persName> ทีมทนายความ <persName>พ.ต.ท.ทักษิณ</persName> กล่าวว่า เรื่องนี้เป็นอำนาจของศาลที่จะวินิจฉัย แต่ประชาชนจะมองอย่างไรในการใช้ดุลพินิจของศาลนั้นเป็นอีกเรื่องหนึ่ง ทั้งนี้ การที่ศาลยกคำร้องจะไม่เกี่ยวกับผลของคดียึดทรัพย์ที่จะมีการพิจารณากันใน วันที่ 26 กุมภาพันธ์นี้ อย่างไรก็ตาม ทีมทนายความ ของ <persName>พ.ต.ท.ทักษิณ</persName>จะตรวจสอบข้อมูลและคำพูดของ คตส.และบุคคลต่างๆ ที่เข้าข่ายทำให้ <persName>พ.ต.ท.ทักษิณ</persName>เสียหาย เพื่อที่จะดำเนินการทางศาลเพื่อเรียกร้องความเป็นธรรมต่อไป </p></body>
</news>
