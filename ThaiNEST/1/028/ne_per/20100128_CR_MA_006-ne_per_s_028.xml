<teiHeader>
<fileDesc>
<titleStmt>
  <title>ตร.คาดได้มือยิง"สุนัทที"เร็วนี้ๆ ตัดประเด็นเหลือ 2 ปมลับ  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-28 15:52:50  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264668787&catid=17  </bibl>
</sourceDesc>
</fileDesc>
</teiHeader>
<news>
<headline>ตร.คาดได้มือยิง"<persName>สุนัทที</persName>"เร็วนี้ๆ ตัดประเด็นเหลือ 2 ปมลับ</headline>
<lead></lead>
<neck></neck>
<body><p><persName>พล.ต.ต.สุเมธ เรืองสวัสดิ์</persName> รองผู้บัญชาการตำรวจนครบาล (รอง ผบช.น.) กล่าวถึงความคืบหน้าการสืบสวนสอบสวนคดีสังหาร<persName>นางสุนัทที เนื่องจำนงค์</persName> นักธุรกิจอหังหาริมทรัพย์ว่า ชุดพนักงานสืบสวนสอบสวนได้นัดประชุมติดตามความคืบหน้าคดีในวันที่ 2 ก.พ. โดยได้เรียก<persName>นายประโยชน์ เนื่องจำนงค์</persName> พ่อสามี<persName>นางสุนัทที</persName> มาสอบปากคำแล้ว ได้ให้การเกี่ยวกับคดีไว้กว้างๆ และขอให้ตำรวจทำหน้าที่ในการหาคนร้ายที่กระทำผิดมาดำเนินคดี</p>
<p><persName>พล.ต.ต.สุเมธ</persName> กล่าวว่า สำหรับการสืบสวนขณะนี้ตำรวจได้ตัดประเด็นบางอย่างออกไปหมดแล้ว เหลือเพียง 2 ประเด็นแต่ไม่สามารถเปิดเผยได้เนื่องจากอาจมีผลต่อรูปคดีและการสืบสวน โดยให้เจ้าหน้าที่ลงพื้นที่ค้นหาหลักฐานเพิ่มเติมเพื่อหาทางเชื่อมโยงคดีให้ มีความรัดกุมขึ้นในประเด็นที่เหลือไว้</p>
<p><persName>พล.ต.ต.สุเมธ</persName> ยังกล่าวถึงการติดตามมือปืนที่ลงมือสังหาร<persName>นางสุนัทที</persName> ว่า ตำรวจได้ดำเนินการสืบสวนจากทีมฆ่าที่ตำรวจคาดว่าเป็นผู้ลงมือ โดยมีชุดสืบสวนเฝ้าติดตามดูความเคลื่อนไหวมือปืนกลุ่มนี้ ซึ่งคาดว่าจะได้ตัวมาดำเนินคดีเร็วๆ นี้ โดยหากได้ตัวมือปืนที่ลงมือก็จะทำให้สามารถเชื่อมโยงสาวไปถึงผู้สั่งการได้  </p></body>
</news>
