<teiHeader>
<fileDesc>
<titleStmt>
  <title>ศาลไม่ให้ประกัน7นศ.ปทุมวัน ส่งขังเรือนจำพิเศษกทม. ช่างซ่อมมือถือพ้นขีดอันตรายเย็บกว่า200เข็ม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-15 17:20:44  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263474019&catid=17  </bibl>
</sourceDesc>
</fileDesc>
</teiHeader>
<news>
<headline>ศาลไม่ให้ประกัน7นศ.ปทุมวัน ส่งขังเรือนจำพิเศษกทม. ช่างซ่อมมือถือพ้นขีดอันตรายเย็บกว่า200เข็ม</headline>
<lead>พนักงานสอบสวนสน.ปทุมวัน นำ7 น.ศ.เทคโนฯปทุมวันรุมแทงช่างซ่อมมือ ฝากขังเป็นครั้งแรก ค้านประกันตัว ผบช.น.สนธิกำลังบุกเทคโนปทุมวันพบประทัดยักษ์เหล้าเบียร์ ตร.ชี้พฤติกรรมเหี้ยมโหดเป็นภัยสังคมค้านประกัน เผยตีตราฟันเฟืองหน้าอกทุกคน ส่วนอีกกลุ่มสกรัม"รปภ."บีทีเอส"น่วม</lead>
<neck></neck>
<body><p>ศาลไม่ให้ประกัน7นศ.ปทุมวันส่งตัวคุมขังเรือนจำพิเศษ กทม.</p>
<p>ผู้ สื่อข่าวรายงาน เวลา 16.30 น. วันที่ 15 มกราคม ศาลอาญากรุงเทพใต้ ถ.เจริญกรุง มีคำสั่งยกคำร้องที่<persName>นายกรีฑาพล พุ่มพวง</persName> อายุ 21 ปี <persName>นายโฆษิต อินทระสูตร</persName> อายุ 26 ปี และ<persName>นายปรีชา สุขเมฆ</persName> อายุ 25 ปี 3 ใน 7 นักศึกษาปทุมวันผู้ต้องหาคดีพยายามฆ่าช่างซ่อมโทรศัพท์มือถือ ที่ยื่นขอประกันตัว ใช้เงินสดและกรมธรรม์ประกันอิสรภาพเป็นหลักทรัพย์</p>
<p>โดย ศาลพิเคราะห์พฤติการณ์ผู้ต้องทั้ง 7 แล้วเห็นว่าเป็นการกระทำต่อผู้บริสุทธิ์ โดยไม่ยำเกรงต่อกฎหมายบ้านเมือง กรณีถือว่าเป็นภัยร้ายแรง อีกทั้งหากได้รับการปล่อยตัวชั่วคราวไปก็จะเป็นแบบอย่างว่า แม้กระทำการร้ายแรง แต่ยังได้รับการปล่อยตัวชั่วคราว ประกอบกับเกรงว่าหากได้รับการปล่อยตัวชั่วคราวไปผู้ต้องหาอาจหลบหนีหรือไป ยุ่งเหยิงพยานหลักฐาน หรือกระทำผิดซ้ำอีก กรณีจึงไม่มีเหตุสมควรที่จะปล่อยตัวชั่วคราว</p>
<p>ผู้ สื่อข่าวรายงานว่าภายหลังศาลยกคำร้องประกันตัวแล้วก็ได้ควบคุมตัวผู้ต้องหา ทั้งหมดไปคุมขังที่เรือนจำพิเศษกรุงเทพมหานคร</p>
<p>ช่างมือถือ เหยื่อช่างกล"ปทุมวัน"พ้นอันตราย เย็บอ่วม200เข็ม</p>
<p><persName>น.ส.ใคริกา หาญรินทร์</persName> อายุ 26 ปี เเฟนสาวของ<persName>นายอักษร เทพชัย</persName> ช่างซ่อมโทรศัพทืมือถือห้างมาบุญครอง เหยื่อนักศึกษาช่างกลปทุมวันรุมทำร้าย บาดเจ็บสาหัสเมื่อคืนวันที่ 13 มกราคมที่ผ่านมา กล่าวว่า อาการของ<persName>นายอักษร</persName>พ้นขีดอันตรายเเล้ว สามารถพูดคุยได้ปกติ แต่ยังมีอาการปวดบริเวณเเผลที่เย็บอยู่ เเพทย์ผู้รักษาอาการยังงดน้ำเเละอาหาร ทั้งนี้ เเพทย์ได้ผ่าตัดแผลถูกเเทงที่ท้อง เพื่อจะเอาเลือดที่ยังตกค้างออกเเละเย็บเเผลที่ลำใส้ให้ติดกันรวมแล้วกว่า 200 เข็ม ส่วนแผลบริเวณหลัง ขาและที่ไหล่ตอนนี้มีอาการดีขึ้นมาก</p>
<p><persName>น.ส.ใคริกา</persName> กล่าวต่อว่า รู้สึกตกใจกับเหตุการณ์ที่เกิดขึ้น ไม่คิดว่าจะเกิดกับคนใกล้ตัว อยากให้ผู้ที่รับผิดชอบจำกัดบริเวณให้เขาอยู่ให้เป็นที่ ไม่อยากให้เด็กนศ.เหล่านี้ไปก่อเหตุกับผู้บริสุทธ์รายอื่นๆ อีก โชคดีที่เเฟนไม่เสียชีวิต และถ้าไปเกิดกับครอบครัวคนอื่น ครอบครัวเขาจะเป็นยังไง อยากให้นศ.นึกถึงใจคนอื่นบ้าง ไม่ใช่คิดเเต่จะตีกันอย่างเดียว</p>
<p>ด้าน<persName>นายอักษร เทพชัย</persName> กล่าวว่า อยากให้นศ.ถามไถ่ก่อนว่าเราเป็นใคร ไม่ใช่อยู่ดีๆ ก็เข้ามารุมทำร้าย</p>
<p>"ผมเองก็ได้ตะโกนบอกไปหลายรอบเเล้วว่าไม่ได้เรียน เเล้ว แต่พวกเค้าไม่ยอมฟังเลย รุมเเต่จะทำร้ายอย่างเดียว ผมอยากให้นศเหล่านี้รู้ว่าเราเป็นคนบริสุทธิ์ ไม่ใช่คู่อริ และไม่อยากให้เหตุการณ์แบบนี้ไปเกิดกับใครอีก ไม่อยากให้ผู้บริสุทธิ์คนอื่นโดนเเบบผม" <persName>นายอักษร</persName> กล่าว</p>
<p>หิ้ว7น.ศ.เทคโนฯปทุมวันแทงช่างซ่อมมือถือฝากขัง ค้านประกัน</p>
<p>เมื่อวันที่ 15 ม.ค.  <persName>ร.ต.ต. ภานุพันธ์ ประเสริฐ</persName> พนักงานสอบสวน สน.ปทุมวัน ควบคุมตัว<persName>นายเช็ค นาคลดา</persName> อายุ 23 ปี , <persName>นายยุรนัน ชัยสุระ</persName> อายุ 21 ปี , <persName>นายฉัตรชัย ระดับชนกิจ</persName> อายุ 22 ปี , <persName>นายกรีฑาพล พุ่มพวง</persName> อายุ 21 ปี , <persName>นายโฆษิต อินทระสูตร</persName> อายุ 26 ปี , <persName>นายปรีชา สุขเมฆ</persName> อายุ 25 ปี และ<persName>นายกิตติพงษ์ แจ้งเสมอ</persName> อายุ 21 ปี นักศึกษาสถาบันเทคโนโลยีปทุมวัน ผู้ต้องหาคดีพยายามฆ่า ใช้อาวุธมีดแทง <persName>นายอักษร เทพชัย</persName> ช่างซ่อมโทรศัพท์มือถือห้างมาบุญครองได้รับบาดเจ็บเมื่อวันที่ 13 ม.ค.  ที่ผ่านมา มายื่นคำร้องฝากขังครั้งแรกเป็นเวลา 12 วัน ตั้งแต่วันที่ 15 - 26 ม.ค. เนื่องจากการสอบสวนยังไม่แล้วเสร็จ ต้องสอบพยานอีก 12 ปาก และรอผลตรวจร่างกาย บาดแผลของผู้เสียหาย และการตรวจพิสูจน์ภาพถ่ายจากกล้องวงจรปิด</p>
<p>ทั้งนี้ พนักงานสอบสวน ได้คัดค้านการประกันผู้ต้องหาด้วย เนื่องจาก มีพฤติการณ์อุกอาจ กระทำต่อผู้เสียหายโดยไม่มีสาเหตุโกรธเคืองอาฆาตกันมาก่อน และยังกระทำการในที่สาธารณะโดยไม่ยำเกรงต่อกฎหมายด้วย </p>
<p>ผบช.น.สนธิกำลังบุกเทคโนปทุมวันพบประทัดยักษ์เหล้าเบียร์</p>
<p>เมื่อเวลา00.00น.วันที่ 15 มกราคม <persName>พล.ต.ท.สัณฐาน ชยนนท์</persName> ผบช.น.พร้อมด้วย <persName>พล.ต.ต.สุเมธ เรืองสวัสดิ์</persName>,<persName>พล.ต.ต.บุญส่ง พานิชอัตรา</persName> รองผบช.น., <persName>พล.ต.ต.วิทยา รัตนวิชช์</persName> ผบก.น.6 นำกำลังตำรวจฝ่ายสืบสวนซึ่งระดมจากทุกสน.ในสังกัด บก.น.6 และ กก.สส.บก.น.6 จำนวน 80 นาย สนธิกำลังกับตำรวจกองบังคับการตำรวจปฏิบัติการพิเศษ(ตปพ.)จำนวน 100 นาย เข้าทำการตรวจค้นภายในสถาบันเทคโนโลยีปทุมวัน ถ.พระราม 1 แขวงวังใหม่ เขตปทุมวัน กทม.ภายหลังเกิดเหตุนักศึกษาสถาบันเทคโนโลยี ปทุมวันรุมทำร้ายช่างซ่อมโทรศัพท์มือถือ ได้รับบาดเจ็บสาหัส เพราะเข้าใจผิดคิดว่าเป็นคู่อริต่างสถาบัน</p>
<p>จากการตรวจค้นภายในอาคารต่าง ๆ ภายในสถาบัน ไม่พบนักศึกษา พบเพียงอุปกรณ์การนอน รถเข็นของห้างเทสโก้โลตัสจำนวน 2 คัน เหล้า เบียร์ น้ำแข็ง โซดา ลักษณะเพิ่งตั้งวงดื่มกิน ภายในอาคารสโมสรนักศึกษา นอกจากนี้ยังพบปะทัดยักษ์จำนวน 3 ดอก ป้ายกระดาษเขียนข้อความโจมตีการทำงานของผู้บริหารสถาบันและอาจารย์ เจ้าหน้าที่จึงได้บันทึกรายการสิ่งของที่พบ ก่อนนำไปเก็บไว้ที่ สน.ปทุมวัน อย่างไรก็ตาม หลังจากนี้พล.ต.ท.สัณฐานได้สั่งการให้วางกำลังเจ้าหน้าที่สายตรวจและตำรวจ นอกเครื่องแบบไว้ในสถาบันตลอด 24 ชม.</p>
<p><persName>พล.ต.ต.สุเมธ เรืองสวัสดิ์</persName> รอง ผบช.น. กล่าวว่า การเข้าตรวจค้นครั้งนี้ สืบเนื่องจากเมื่อช่วงค่ำวันที่ 14 ม.ค.2553 อาจารย์ของสถาบันเทคโนโลยีปทุมวัน ได้เข้าแจ้งความกับพนักงานสอบสวน สน.ปทุมวัน ให้ดำเนินคดีกับกลุ่มนักศึกษาที่บุกรุกเข้าไป ใช้สถาบันเป็นที่มั่วสุมในยามค่ำคืน ขณะนี้สถาบันอยู่ระหว่างถูกสั่งให้หยุดการเรียนการสอนเป็นเวลา 15 วัน</p>
<p>จับนศ.ปทุมวันแทงช่างซ่อมมือถือ</p>
<p>นักศึกษาสถาบันเทคโนโลยีปทุมวันก่อเหตุอุกอาจรุมทำร้ายแทงช่างช่อ มโทรศัพท์มือถืออาการสาหัส ขณะขับรถจักรยานยนต์มารอรับแฟนสาวบริเวณหน้าห้างสรรพสินค้าโตคิว ใกล้สถานีรถไฟฟ้าบีทีเอส โดยเหตุการณ์เกิดขึ้นเวลา 22.30 น. วันที่ 13 มกราคม ต่อเนื่องถึงวันที่ 14 มกราคม เมื่อ <persName>พ.ต.ท.ณพงษ์ กปิตถัย</persName> สารวัตรเวร สน.ปทุมวัน รับแจ้งจากตำรวจสายตรวจ บริเวณสี่แยกปทุมวัน เกิดเหตุนักเรียนตีกันบริเวณหน้าห้างสรรพสินค้าโตคิว จึงนำกำลังกว่า 10 นาย เข้าตรวจค้นระงับเหตุ พร้อมตามจับกุมนักศึกษาได้ 29 คน ทั้งหมดเป็นนักศึกษาสถาบันเทคโนโลยีปทุมวัน จากนั้นควบคุมตัวมารวมไว้ที่ป้อมยามสี่แยกและประสานขอกำลังเสริมจาก สน.บางรัก พลับพลาไชย 1 พลับพลาไชย 2 และรถ ควบคมุตัวไปสอบสวนที่ สน.ปทุมวัน</p>
<p>ต่อมา <persName>พล.ต.ต.สุเมธ เรืองสวัสดิ์</persName> รอง ผบช.น. มาตรวจสอบที่เกิดเหตุ กล่าวว่า ตำรวจได้รับแจ้งจากเจ้าหน้าที่รักษาความปลอดภัยสถานีรถไฟฟ้าบีทีเอส สถานีสนามกีฬาแห่งชาติ มีกลุ่มนักศึกษากว่า 40 คน ก่อเหตุทะเลาะวิวาทกัน เมื่อนำกำลังมาถึง ทันทีที่เห็นตำรวจนักศึกษาต่างพากันวิ่งหนีจากชั้นสองหน้าห้างสรรพสินค้าโต คิว ซึ่งเป็นจุดเชื่อมต่อกับสถานีรถไฟฟ้าลงมาบนถนนกลางแยกปทุมวัน ตำรวจสามารถคุมตัวไว้ได้ 29 คน</p>
<p>"ในที่เกิดเหตุดังกล่าวพบนายอักษร เทพชัย อายุ 27 ปี ช่างซ่อมโทรศัพท์มือถือในห้าง ถูกแทงเข้าลำตัวหลายแผลบาดเจ็บสาหัส และสามารถยึดมีดที่ตกอยู่มาได้ใกล้เคียงจุดเกิดเหตุ ส่วนสาเหตุต้องสอบปากคำแฟนสาวของผู้บาดเจ็บ ซึ่งเห็นเหตุการณ์อีกครั้ง ทั้งนี้ขณะจับกุมพบกลุ่มนักศึกษาคนหนึ่งอมกุญแจรถจักรยานยนต์ไว้ พอเห็นตำรวจก็ตกใจจึงบ้วนออกมาแล้วพูดว่า "ผมไม่เกี่ยว ผมเป็นพลเมืองดี" ก่อนวิ่งหนีไป แต่ตำรวจตามรวบไว้ได้ เนื่องจากแฟนสาวของนายอักษรยืนยันเป็นกุญแจรถจักรยานยนต์ของนายอักษร" <persName>พล.ต.ต.สุเมธ</persName>ระบุ</p>
<p>ตั้งข้อหาหนักพยายามฆ่า7คน</p>
<p>ขณะที่ <persName>พ.ต.อ.ไพศาล ลือสมบูรณ์</persName> ผกก.สน.ปทุมวัน เปิดเผยว่า สอบปากคำกลุ่มนักศึกษาเทคโนโลยีปทุมวันพบว่าได้ทำร้าย<persName>นายอักษร</persName> เบื้องต้นแจ้งข้อหานักศึกษา 7 คน ฐานพยายามฆ่า และตรวจสอบจากกล้องวงจรปิดและขยายผลมี 5 คน ที่เห็นหน้าชัดเจน ส่วนข้อหาปล้นทรัพย์กุญแจรถและโทรศัพท์มือถือของผู้บาดเจ็บต้องดูเจตนา ส่วนข้อหาอั้งยี่ซ่องโจรการตรวจสอบน้ำหนักยังไม่เพียงพอ</p>
<p>ผู้สื่อข่าวรายงานขณะที่ตำรวจกำลังสอบสวนอยู่นั้น มีพนักงานรักษาความปลอดภัยรถไฟฟ้าบีทีเอส 5 คน เข้าแจ้งความกับ <persName>พ.ต.อ.ไพศาล</persName>ว่า ถูกกลุ่มนักศึกษาบุกรุกสถานีรถไฟฟ้าและเข้าทำร้ายพนักงานรักษาความปลอดภัย เป็นเหตุให้<persName>นายสุริยา แท่นนาค</persName> อายุ 28 ปี <persName>นายวีระยุทธ แก้วสายัญห์</persName> อายุ 27 ปี และ<persName>นายศิวัช ธรรมชอบ</persName> อายุ 24 ปี ได้รับบาดเจ็บ โดยเหตุเกิดขึ้นหลังกลุ่มนักศึกษารุมทำร้ายและแทง<persName>นายอักษร</persName></p>
<p>รุมทำร้ายรปภ."บีทีเอส"ด้วย</p>
<p><persName>นายสุริยา</persName>ให้การกล่าวหาว่า เวลา 22.00 น. มีกลุ่มนักศึกษา 3 คน ส่งเสียงเอะอะโวยวายวิ่งขึ้นมาบนสถานี พร้อมกระโดดปีนข้ามช่องเสียบบัตรผ่านเข้าออกรถโดยสารไฟฟ้าโดยไม่ยอมซื้อตั๋ว จึงสั่งให้หยุด แต่หนึ่งในนั้นกลับหันมาชกหน้าจนล้มลง <persName>นายวีระยุทธ</persName> พร้อมเพื่อนจึงวิ่งเข้ามาช่วย แต่กลุ่มนักศึกษาพาเพื่อนจำนวนมากมารุมทำร้ายตนและเพื่อนรปภ.จนเกิดการ ชุลมุน กระทั่งตำรวจเข้ามาระงับเหตุไว้ได้</p>
<p><persName>พ.ต.อ.ไพศาล</persName> กล่าวว่ากลุ่มนักศึกษาที่ก่อเหตุทำร้ายร่ายกาย รปภ. ของรถไฟฟ้าบีทีเอส นั้น  เป็นเพียงชกต่อยกันธรรมดา จึงแจ้งข้อหาก่อเหตุทะเลาะวิวาทก่อนเปรียบเทียบปรับและปล่อยตัวไป  ส่วนกลุ่มนักศึกษาที่เหลือไม่มีพยานหลักฐานเพียงพอในการแจ้งข้อหาจึงปล่อย ตัวไป</p>
<p>พฤติกรรมเหี้ยม-ค้านประกัน</p>
<p>ทางด้าน <persName>พล.ต.ต.สุเมธ</persName> กล่าวอีกครั้งภายหลังสอบสวนพยานต่างๆถึงเหตุการณ์ที่เกิดขึ้นว่า นักศึกษา 7 คน ที่ถูกดำเนินคดี ข้อหาพยายามฆ่าผู้อื่นและพกพาอาวุธ ประกอบด้วย <persName>นายเช็ค นาคลดา</persName> อายุ 23 ปี <persName>นายยุรนันท์ ชันสุระ</persName> อายุ 21 ปี <persName>นายฉัตรชัย ประดับธนกิจ</persName> อายุ 22 ปี <persName>นายกรีฑาพล พุ่มพวง</persName> อายุ 21 ปี <persName>นายโฆษิต อินทรสูตร</persName> อายุ 26 ปี <persName>นายปรีชา สุขเมฆ</persName> อายุ 25 ปี และ<persName>นายกิตติพงศ์ แจ้งเสมอ</persName> อายุ 21 ปี  โดยพนักงานสอบสวนคัดค้านการประกันตัว  </p>
<p><persName>พล.ต.ต.สุเมธ</persName>กล่าวว่านักศึกษาที่ถูกดำเนินคดีทั้ง 7 คน ไม่รู้จักกับผู้เสียหายมาก่อน จากการสอบปากคำและตรวจสอบภาพกล้องวงจรปิด ทราบว่าผู้เสียหายจอดรถจักรยานยนต์รอแฟนสาวอยู่หน้าห้างโตคิวและโทรศัพท์คุย กับแฟนสาว จากนั้นนักศึกษาทั้ง 7 คนเข้ามาพูดคุยและดึงกุญแจรถจักรยานยนต์ผู้เสียหายไป มีหนึ่งคนพูดว่า “มึงแน่นักหรือ” ก่อนชักมีดออกมาแทงและรุมทำร้ายอย่างโหดเหี้ยม แม้ผู้เสียหายตะโกนตอบกลับไปว่า “ผมไม่ได้เรียน” แต่นักศึกษากลุ่มดังกล่าวกลับไม่ฟัง จังหวะนั้นแฟนสาวของผู้เสียหายมาถึงพอดีจึงร้องขอความช่วยเหลือกลุ่มนัก ศึกษาวิ่งหนีไป</p>
<p>"ระหว่างนั้นตำรวจที่มาระงับเหตุวิ่งสวนกับนายเช็ค ที่อมกุญแจไว้ในปากส่งให้กับตำรวจและยังบอกว่าเป็นพลเมืองดี เก็บได้ แต่ตำรวจไม่เชื่อรวบตัวเอาไว้ได้ทัน ส่วนนักศึกษาอีกกลุ่มยังทำร้ายรปภ.รถไฟฟ้าบีทีเอส และโทรศัพท์ให้เพื่อนในสถาบันหลายคนออกมาสมทบ ทั้งหมดอ้างว่า รุ่นน้องโทรศัพท์มาแจ้งว่าถูกสถาบันคู่อริรุมทำร้าย แต่ตรวจสอบไปยังสน.และโรงพยาบาลใกล้เคียง ไม่พบการก่อเหตุตามที่กล่าวอ้าง" <persName>พล.ต.ต.สุเมธ</persName> กล่าว</p>
<p>พบตีตราฟัน เฟืองหน้าอกทุกคน</p>
<p><persName>พล.ต.ต.สุเมธ</persName> กล่าวว่า นักศึกษาเกือบทั้งหมดที่ถูกคุมตัวมาทำประวัติมีสัญลักษณ์รูปฟันเฟืองที่หน้า อก ซึ่งเกิดจากการนำฟันเฟืองไปทำให้เกิดความร้อนแล้วนำมาจี้ที่หน้าอกและแขน เป็นการพยายามสร้างลัทธิใหม่ให้กับสถาบัน เป็นการสร้างค่านิยมแบบผิดๆ จากเหตุการณ์ที่เกิดขึ้นแสดงให้เห็นว่านักศึกษากลุ่มดังกล่าวมีพฤติกรรมโหด เหี้ยม ไม่มีเหตุผลและเป็นอันตรายต่อสังคม ทำร้ายประชาชนที่บริสุทธิ์ เพียงเพราะแค่ผู้เสียหายมีรอยสักและยืนอยู่เพียงลำพังในถิ่นของกลุ่มนัก ศึกษาสถาบันดังกล่าว</p>
<p>"ส่วนเรื่องที่นักศึกษาอ้างว่าถูกตำรวจทำร้ายนั้นไม่เป็นความจริง นักศึกษาพยายามวิ่งหลบหนีจนล้มหัวฟาดพื้น และมีรอยฟกช้ำ แต่ที่อ้างว่าถูกตำรวจทำร้ายเพราะเลียนแบบมาจากเหตุชุมนุมที่มักจะกล่าวอ้าง ว่าถูกตำรวจและเจ้าหน้าที่ของรัฐทำร้าย ซึ่งเด็กบางคนอาศัยช่วงจัดการชุมนุมสมัครเป็นการ์ด ทำให้มีพฤติกรรมเช่นนี้ นอกจากนี้ยังตรวจพบอาวุธมีดปลายแหลม เหล็กและไม้หน้าสาม ซึ่งมีดยาวที่พบมีคราบเลือดติดอยู่ ส่งให้กองพิสูจน์หลักฐานไปตรวจสอบอย่างละเอียดแล้ว" <persName>พล.ต.ต.สุเมธ</persName> กล่าว</p>
<p>ผู้สื่อข่าวรายงานบรรยากาศบริเวณหน้าห้องขังของ สน.ปทุมวัน มีบรรดาผู้ปกครองญาติ พี่น้อง รวมทั้งเพื่อนนักศึกษานำอาหาร และขนม มาเยี่ยมกลุ่มผู้ต้องหา พร้อมทั้งติดต่อขอประกันตัว แต่ทางพนักงานสอบสวนเห็นว่าเป็นคดีอุจฉกรรจ์ จึงขอตัวไว้สอบสวนก่อน</p>
<p>2 ทุ่มครึ่งให้ออกจาก2สถาบัน</p>
<p><persName>พ.ต.อ.ไพศาล</persName> กล่าวอีกว่า จะขอความร่วมมือจากสถาบันเทคโนโลยีปทุมวันและมหาวิทยาลัยเทคโนโลยีราชมงคล ตะวันออก วิทยาเขตอุเทนถวาย ให้นักศึกษาออกจากสถาบันภายในเวลา 20.30 น. เพราะร้อยละ 70 มักจับกลุ่ม มั่วสุม ดื่มสุรา และก่อเหตุทะเลาะวิวาท</p>
<p>รายงานข่าวเปิดเผยว่าจากการวิเคราะห์ปัญหาความข้ดแย้งระหว่าง2 สถาบัน ส่วนใหญ่เกิดจากรุ่นพี่ที่เรียนไม่จบหรือถูกไล่ออก มักจะวนเวียน และพูดฝังหัวรุ่นน้องตั้งแต่แรกเข้า ซึ่งล้วนอยู่ในวัยรุ่น ง่ายที่จะกระตุ้นให้เกิดความฮึกเหิม รักพวกพ้องชนิดยอมล้างแค้นแทนกันได้ ทั้งๆที่ไม่เคยรู้จักกับสถาบันคู่กรณีและไม่เคยมีเหตุโกรธเคืองกันมาก่อน ทั้งนี้กลุ่มนักศึกษาที่ชอบก่อเหตุทะเลาะวิวาท และทำร้ายสถาบันคู่อริ ส่วนใหญ่จะจับกลุ่ม มั่วสุม ดื่มกินอยู่ในสถาบัน ประกอบกับฤทธิ์สุราทำให้กล้าที่จะก่อเหตุ และภายหลังก่อเหตุ กลุ่มรุ่นพี่ที่ถูกไล่ออกจะรวบรวมเงินจากกลุ่มเพื่อนๆผู้ต้องหาและรุ่นน้อง มาประกันตัวออกไป และมีหลายคดีที่นักศึกษายังกลับไปเรียนตามปกติ โดยไม่ถูกสั่งพักการเรียนทำให้เหิมมากขึ้น</p>
<p>นศ.บางกลุ่ม ไม่พอใจตร.คดีอืด</p>
<p>รายงานข่าวแจ้งว่าในช่วงหนึ่งที่นักศึกษามหาวิทยาลัยเทคโนโลยีราชมงคล ตะวันออกวิทยาเขตอุเทนถวาย ไม่ได้ก่อเรื่องเนื่องจากกลัวว่าจะถูกย้ายสถาบันออกจากพื้นที่จุฬาลงกรณ์ มหาวิทยาลัย แต่ยังมีนักศึกษากลุ่มหนึ่งไม่พอใจการปฏิบัติหน้าที่ของตำรวจ ที่ยังไม่สามารถจับกุมนักศึกษาสถาบันคู่อริที่ก่อเหตุทำร้ายเพื่อนนักศึกษา อุเทนถวายทั้งบาดเจ็บและเสียชีวิตถึง 4 ครั้ง ทั้งที่มีการออกหมายจับไว้แล้ว ขณะเดียวกันมองว่าทุกครั้งที่เกิดเหตุกับนักศึกษามหาวิทยาลัยเทคโนโลยี ปทุมวัน ตำรวจมักจะมุ่งประเด็นมาที่อุเทนถวาย ทำให้บางส่วนโกรธแค้นและก่อเหตุขึ้น</p>
<p>รมช.ศธ.จี้เอา พวกไม่ดีออกไป</p>
<p>ด้าน<persName>นายชัยวุฒิ บรรณวัฒน์</persName> รัฐมนตรีช่วยว่าการกระทรวงศึกษาธิการ (ศธ.) กล่าวว่า เหตุการณ์นี้ต้องแยกเป็น 2 คดี คือ คดีทำร้ายช่างซ่อมโทรศัพท์มือถือในห้างโตคิว กับคดีทำร้ายเจ้าหน้าที่รถไฟฟ้าบีทีเอส คดีหลังตำรวจยังตามจับตัวไม่ได้ มอบหมายให้สำนักงานคณะกรรมการการอุดมศึกษา (สกอ.) ประสานสถาบันเทคโนโลยีปทุมวัน เพื่อหาเท็จจริงว่านักศึกษากลุ่มนี้เข้ามาอยู่ในจุฬาฯในยามวิกาลจริงหรือไม่ เพราะมีกฎห้ามอยู่ หากพบอยู่จริง ผู้บริหารสถาบันเทคโนโลยีปทุมวันต้องรับผิดชอบ</p>
<p>"ส่วนที่ถามว่าจะมีมาตรการเข้มข้นเพิ่มขึ้น เพราะเหตุทะเลาะวิวาทเกิดขึ้นไล่เลี่ยกันนั้น ขณะนี้อยู่ระหว่างปิดสถาบัน เหตุการณ์ที่เกิดขึ้นต้องเอาคนไม่ดีออกไปจากสถาบัน ผู้บริหารต้องพิจาณาโทษผู้ทำกระทำผิดว่า ควรจะไล่ออก พักการเรียน หรืออะไร แต่จะให้ปิดสถาบันถาวรคงเป็นไปไม่ได้ เพราะเด็กดียังต้องเรียนที่นี่" <persName>นายชัยวุฒิ</persName>กล่าว</p>
<p>"<persName>จุรินทร์</persName>" บี้ตั้งกก.สอบผู้บริหาร</p>
<p><persName>นายจุรินทร์ ลักษณวิศิษฎ์</persName> รัฐมนตรีว่าการ ศธ. กล่าวว่า เหตุการณ์รุนแรงระหว่าง 2 สถาบัน ตนเร่งรัดทุกวัน ตำรวจมีข้อมูลพอสมควร ถ้าชัดเจน จะออกหมายจับ หากเกี่ยวข้องกับสถาบันใด สภามหาวิทยาลัย จะต้องตั้งคณะกรรมการสอบผู้บริหารด้วย ยอมรับเหตุการณ์รุนแรงเกิดซ้ำซาก ตอนนี้ศธ.ให้แต่ละสถาบันส่งรายชื่อนักศึกษากลุ่มเสี่ยงไปยังตำรวจนครบาล เพื่อติดตามและเฝ้าระวัง ซึ่งมีประมาณ 20 คน ส่วนที่ถามถึงเหตุการณ์นักศึกษาปทุมวันก่อเหตุทำร้ายผู้อื่นหน้าห้างโตคิว นั้น  สถาบันเทคโนโลยีปทุมวันต้องรับผิดชอบ และต่อไปถ้ามีเกิดเหตุการณ์รุนแรงเกิดขึ้นอีก สภามหาวิทยาลัยต้องมีส่วนรับผิดชอบด้วย รวมถึงอธิการต้องลงมาดูและรับผิดชอบด้วย </p>
<p>นายกสภาฯ ปทุมวันรับบกพร่อง</p>
<p><persName>นายวีรวร สิทธิธรรม</persName> นายกสภาสถาบันเทคโนโลยีปทุมวัน กล่าวว่า ทำบันทึกการปฏิบัติงานของอธิการบดีสถาบันเทคโนโลยีปทุมวัน เสนอรัฐมนตรีว่าการศธ.และรัฐมนตรีช่วยว่าการศธ.รับทราบ ส่วนตัวยอมรับว่ายังมีข้อบกพร่องอยู่มาก อาทิ ในยามวิกาลยังปล่อยให้มีนักศึกษาเข้ามามั่วสุมในสถาบัน  ไม่มีการตรวจค้นอาวุธภายในสถาบัน ในเร็วๆ นี้ ตนและ<persName>นายเกรียงศักดิ์ โลหะชาละ</persName> นายกสภามหาวิทยาลัยเทคโนโลยีราชมงคล (มทร.) ตะวันออก วิทยาเขตอุเทนถวาย จะเข้าพบรัฐมนตรีว่าการ ศธ.และรัฐมนตรีช่วยว่าการศธ. เพื่อหาแนวทางการแก้ไขที่ยั่งยืน</p>
<p>ให้อธิการบดี แจงที่ประชุม19มค.</p>
<p>"ส่วนมาตรการลงโทษผู้บริหารสถาบัน ตำแหน่งอธิการบดีเป็นตำแหน่งโปรดเกล้าฯ ไม่เหมือนข้าราชการปกติ ที่จะสั่งโอนย้ายไปช่วยราชการในตำแหน่งอื่นได้ แต่มาตรการลงโทษผู้บริหารสถาบัน  มีเพียง 2 แนวทางคือ ไล่ออก หรือเชิญให้ออกเท่านั้น วันที่ 19 มกราคม จะประชุมสภาสถาบันฯ จะขอให้อธิการบดีชี้แจงและหามาตรการแก้ไขต่อไป ส่วนที่เรียกร้องให้ใช้ยาแรง เช่น ปิดสถาบัน 2 แห่ง หรืองดรับนักศึกษาชั่วคราวนั้น แนวทางดังกล่าวไม่สามารถแก้ปัญหาได้  ความผิดอยู่ที่ตัวบุคคล ก็ต้องแก้ไขกันไป" นายกสภาสถาบันเทคโนโลยีปทุมวัน กล่าว</p></body>
</news>
