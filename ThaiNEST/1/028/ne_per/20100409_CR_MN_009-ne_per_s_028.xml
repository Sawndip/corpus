<teiHeader>
<fileDesc>
<titleStmt>
  <title>ตร.เริ่มผลักดันแดงราชประสงค์ แต่สู้แรงไม่ได้ ถอยกำลังกลับแล้ว!  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-09 18:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000049878  </bibl>
</sourceDesc>
</fileDesc>
</teiHeader>
<news>
<headline>ตร.เริ่มผลักดันแดงราชประสงค์ แต่สู้แรงไม่ได้ ถอยกำลังกลับแล้ว!</headline>
<lead>กำลังตำรวจปราบจลาจล 10 กองร้อย เข้าผลักดันกลุ่มผู้ชุมนุมบริเวณสี่แยกราชประสงค์จากหน้าโรงพยาบาลตำรวจแล้ว แต่สู้กันราว 5 นาที ไม่สามารถผลักดันให้กลุ่มผู้ชุมนุมถอยร่นไปได้ ขณะเดียวกัน กลับเสียรังวัด ถูกกลุ่มผู้ชุมนุมดันกลับจนต้องล่าถอยออกมาตั้งหลัก และรอคำสั่งจากผู้บังคับบัญชาอีกครั้ง</lead>
<neck></neck>
<body><p>วันนี้ (9 เม.ย.) เมื่อเวลา 17.20 น.ที่บริเวณหน้าโรงพยาบาลตำรวจ กำลังตำรวจปราบจลาจลกว่า 10 กองร้อย ได้เริ่มผลักดันกลุ่มผู้ชุมนุมที่ปักหลักอยู่บริเวณสี่แยกราชประสงค์ โดยมีเพียงโล่ป้องกันตัวเท่านั้น แต่การผลักดันดังกล่าว ตำรวจพยายามอยู่ประมาณ 5 นาที ยังไม่สามารถผลักดันกลุ่มผู้ชุมนุมให้ถอยร่นลงไปได้ ขณะเดียวกัน กลับถูกกลุ่มผู้ชุมนุม ผลักดันกลับออกมาจากที่เกิดเหตุจนต้องถอยร่นออกมาประมาณ 5 เมตร และได้ตรึงกำลังอยู่บริเวณหน้าโรงพยาบาลตำรวจ เพื่อรอคำสั่งจากผู้บังคับบัญชาต่อไป</p>
<p>ผู้สื่อข่าวรายงานล่าสุดเมื่อเวลา 17.55 น.หลังจากที่กำลังตำรวจและกลุ่มผู้ชุมนุม ตรึงกำลังเผชิญหน้ากันอยู่นั้น ทาง <persName>พล.ต.ต.วิชัย สังข์ประไพ</persName> ผบก.น.1 ได้เดินทางไปยังที่เกิดเหตุ พร้อมพูดคุยกับ<persName>นายวรวุฒิ วิชัยดิษฐ์</persName> แกนนำผู้ชุมนุม ก่อนแจ้งผ่านเครื่องขยายเสียงกับกลุ่มผู้ชุมนุม ซึ่งนำพระสงฆ์ประมาณ 20 รูป มายืนคอยสกัดกั้นเป็นโล่อยู่ด้านหน้าตำรวจปราบจลาจลหญิง ว่า ทางตำรวจได้รับแจ้งว่า มีผู้ไม่ประสงค์ดีจะนำกำลังบุกยึดโรงพยาบาลตำรวจ จึงได้นำกำลังมาคอยป้องกัน แต่เมื่อตรวจสอบแล้วไม่พบเหตุดังกล่าว จึงยินดีที่จะนำกลับกลับไป ท่ามกลางเสียงโห่ร้องแสดงความดีใจของกลุ่มผู้ชุมนุม</p></body>
</news>
