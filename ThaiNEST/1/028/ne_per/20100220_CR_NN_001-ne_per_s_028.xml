<teiHeader>
<fileDesc>
<titleStmt>
  <title>สลดชีวิต2ผู้เฒ่าไม้ใกล้ฝั่ง ปู่วัย84ยิงตัวตายหนีภาระ ดูแลเมียเป็นอัมพาตลำพัง  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-20 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200268  </bibl>
</sourceDesc>
</fileDesc>
</teiHeader>
<news>
<headline>สลดชีวิต2ผู้เฒ่าไม้ใกล้ฝั่ง ปู่วัย84ยิงตัวตายหนีภาระ ดูแลเมียเป็นอัมพาตลำพัง</headline>
<lead></lead>
<neck></neck>
<body><p>เหตุสลดพ่อเฒ่าวัยไม้ใกล้ฝั่งตัดช่องน้อยยิงตัวตายหนี ภาระดูแลยายวัย 81 ป่วยเป็นอัมพาตครั้งนี้ เปิดเผยขึ้นเมื่อวันที่ 19 กุมภาพันธ์ โดยตำรวจ สภ.อรัญประเทศ จ.สระแก้ว รับแจ้งเหตุยิงกันในบ้านเลขที่ 19 หมู่ 4 บ้านกุดแต้ ต.ฟากห้วย อ.อรัญประเทศ จึงเข้าตรวจสอบ เมื่อไปถึงพบศพ<persName>นายขาว ยอดผักแว่น</persName> อายุ 84 ปี สภาพถูกยิงด้วยปืนลูกซองที่ราวนมซ้าย ใกล้กันพบปืนลูกซองตกอยู่ ส่วนภายในบ้านพบ<persName>นางเกตุ ยอดผักแว่น</persName> อายุ 81 ปี ภรรยาของผู้เสียชีวิตซึ่งป่วยเป็นอัมพาต และมีอาการหลงลืมไม่สามารถให้การกับตำรวจได้</p>
<p>สอบสวนทราบว่า ผู้เสียชีวิตกับ<persName>นางเกตุ</persName> อาศัยอยู่กันตามลำพัง 2 คน ไม่มีลูก หลาน และอาศัยเงินสงเคราะห์คนชราเดือนละ 500 บาท ก่อนที่<persName>นางเกตุ</persName> จะป่วยเป็นอัมพาต ทำให้ภาระต่างๆ ตกอยู่ที่ผู้เสียชีวิต ที่ผ่านมาก็มีชาวบ้านคอยนำข้าวปลาอาหารมาให้เพื่อประทังชีวิต ส่วนเหตุร้ายที่เกิดขึ้นคาดว่าผู้เสียชีวิตลงมือฆ่าตัวตายเองเพื่อหนีภาระ ดังกล่าว โดยเมื่อวันที่ 17 กุมภาพันธ์ที่ผ่นมา พบว่าผู้เสียชีวิตได้ซื้อยานอนหลับมากินและให้<persName>นางเกตุ</persName> กินเข้าไปด้วย จากนั้นจึงหยิบปืนลูกซองมายิงตัวเองตาย แม้<persName>นางเกตุ</persName> ตื่นขึ้นมาไม่เห็นผู้เสียชีวิตจึงไม่ได้รับประทานอาหารเกือบ 2 วัน กระทั่งมีชาวบ้านมาพบเห็นจึงแจ้งตำรวจมาตรวจที่เกิดเหตุ</p>
<p>ทั้งนี้ ตำรวจได้เร่งรวบรวมพยานหลักฐานต่างๆ ก่อนจะสรุปคดีโดยนำศพผู้เสียชีวิตส่งไปชันสูตรที่ รพ.อรัญประเทศ ส่วน<persName>นางเกตุ</persName> ได้ประสานหน่วยงานที่เกี่ยวข้องให้ความช่วยเหลือต่อไป</p></body>
</news>
