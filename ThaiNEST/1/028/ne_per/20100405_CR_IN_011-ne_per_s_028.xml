<teiHeader>
<fileDesc>
<titleStmt>
  <title>คืบหน้าปล้นทองคาร์ฟูร์เจ้งวัฒนะ  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-05 21:29:19  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=219764  </bibl>
</sourceDesc>
</fileDesc>
</teiHeader>
<news>
<headline>คืบหน้าปล้นทองคาร์ฟูร์เจ้งวัฒนะ</headline>
<lead>เกือบครบ 24 ช.ม. คดีปล้นทอง ผกก.สภ.ปากเกร็ด เผยคนร้ายปล้นร้านทองออโรล่า เริ่มเห็นเค้าแล้ว แม้จะออกภาพสเกตช์ไม่ได้ ชี้เสื้อแจ๊กเก้ตกุญแจสำคัญหาตัวโจร</lead>
<neck></neck>
<body><p><persName>พ.ต.อ. ธวัชชัย นาคฤทธิ์</persName> ผกก.สภ.ปากเกร็ด กล่าวถึงความคืบหน้าคดีที่คนร้ายบุกเดี่ยวควงปืนจี้ร้านทองออโรล่า ภายในห้างคาร์ฟูร์ สาขาแจ้งวัฒนะ กวาดทองรูปพรรณไปกว่า 450 บาท ว่า ขณะนี้ทาง ตร.ได้ส่งสายสืบหาข่าวในพื้นที่อย่างหนัก แต่ภาพจากกล้องวงจรปิดที่มีนั้นคนร้ายใส่หมวกกันน็อกแบบเต็มใบ จึงไม่สามารถมองเห็นหน้าได้ จึงไม่สามารถที่จะสเกตช์ภาพของคนร้ายได้</p>
<p>แต่อย่างไรก็ตาม ยังมีเบาะแสที่สำคัญคือ เสื้อแจ๊กเก้ตสีดำของคนร้ายที่สวมใส่ก่อเหตุ สันนิษฐานว่า น่าจะเป็นเสื้อของบริษัทใดบริษัทหนึ่งในย่านนั้น ซึ่งหากว่าผู้ใดที่ทำงานกับบริษัทดังกล่าว สังเกตดูก็จะรู้ว่าเป็นเสื้อของบริษัทใด ทาง ตร.จึงขอให้ผู้ที่เคยเห็นเสื้อดังกล่าว มาให้ข้อมูลกับ ตร. สภ.ปากเกร็ด เพื่อนำไปสู่การจับกุมต่อไป</p></body>
</news>
