<teiHeader>
<fileDesc>
<titleStmt>
  <title>จับน้า-หลานฆ่าโหดเจ้าของฝูงเป็ดไล่ทุ่ง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2553-02-01 07:53:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://dailynews.co.th/newstartpage/index.cfm?page=content&categoryID=419&contentID=46023  </bibl>
</sourceDesc>
</fileDesc>
</teiHeader>
<news>
<headline>จับน้า-หลานฆ่าโหดเจ้าของฝูงเป็ดไล่ทุ่ง</headline>
<lead></lead>
<neck></neck>
<body><p>ตะครุบน้า-หลาน ฆ่าทิ้งเจ้าของฝูงเป็ดไล่ทุ่ง หลานสารภาพขัดแย้งกับผู้ตายเรื่องซื้อขายปืนลูกซองยาว จนมีปากเสียงกันถึงขั้นชกต่อย แล้วสู้ไม่ได้ น้าจึงเข้ามาช่วยใช้ปืนตีใบหน้าและปากจนฟันหัก และใช้พานท้ายปืนกระแทกท้องแตกไส้ทะลักดับอนาถ ฝ่ายน้าปฏิเสธไม่ได้ร่วมฆ่า แต่ตำรวจไม่สน</p>
<p> เมื่อเวลา 11.00 น. วันที่ 31 ม.ค. <persName>พ.ต.ท.พินิจ เตียงพานิช</persName> สวญ.สภ.สระแก้ว อ.เมืองสุพรรณบุรี <persName>พ.ต.ท.ชัยยา แร่เพชร</persName> พนักงานสอบสวน และ<persName>พ.ต.ท.วิชัย ปริ่มปาน</persName> สว.สส. นำกำลังกำลังฝ่ายสืบสวนฯ เข้าจับกุม<persName>นายเทพ</persName> (นามสมมุติ) อายุ 17 ปี ผู้ต้องหาคดีร่วมกันฆ่าผู้อื่น ได้พร้อมของกลางอาวุธปืนลูกซองยาว 1 กระบอก โดยจับกุมได้ที่บ้านพักในอ.เมืองสุพรรณบุรี    </p>
<p>สืบเนื่องจากเมื่อเวลา 20.00 น. วันที่ 30 ม.ค. 53 <persName>พ.ต.ท.ชัยยา</persName>ได้รับแจ้งพบศพถูกฆ่าที่ริมบ่อน้ำในป่า กลางทุ่งนาบ้านดอนตาไล้ หมู่ 7 ต.สระแก้ว จึงรีบไปตรวจสอบพบศพ<persName>นายกมล เพ็งพันธ์</persName> อายุ 31 ปี อยู่บ้านเลขที่ 38 หมู่ 3 ต.ทะเลบก อ.ดอนเจดีย์ จ.สุพรรณบุรี เสียชีวิตในสภาพศีรษะถูกของมีคมฟันเป็นแผลฉกรรจ์ ที่ปากถูกตีด้วยของแข็งจนฟันหัก 4 ซี่ และชายโครงขวาถูกแทงไส้ทะลัก นอนคว่ำหน้าจมกองเลือดลักษณะเท้าทั้งสองแช่น้ำ เสียชีวิต  แล้วประมาณ 4 ชม.</p>
<p>สอบสวนเบื้องต้นทราบว่า<persName>นายกมล</persName>เป็นเจ้าของเป็ดไล่ทุ่งหลายพันตัว มักนำเป็ดออกเลี้ยงตามทุ่งนาในหลายพื้นที่ ก่อนเกิดเหตุผู้ตายได้ขับรถปิกอัพออกจากบ้าน โดยบอกกับทางบ้านว่าจะไปหาเครื่องสูบน้ำ จนกระทั่งพบว่าถูกฆ่าทิ้ง    </p>
<p>หลังเกิดเหตุ เจ้าหน้าที่สืบทราบว่าคนร้ายรายนี้คือ<persName>นายเทพ</persName> จึงตามจับกุมตัว  ได้ในเวลาต่อมา จากการสอบสวน<persName>นายเทพ</persName>ให้การรับสารภาพว่าเป็นคนฆ่า<persName>นายกมล</persName> จากปัญหาความขัดแย้งเรื่องซื้อ-ขายปืน โดย ก่อนหน้านี้ผู้ตายให้ตนช่วยหาอาวุธปืนให้ ตนจึงไปขโมยปืนลูกซองยาวจากคนข้างบ้านมาขายให้ในราคา 2,000 บาท    </p>
<p>หลังจากซื้อขายและจ่ายเงินกัน  แล้ว เจ้าของปืนทราบว่าตนเป็นคนขโมยปืน จึงบังคับให้นำปืนมาคืน ตนจึงติดต่อขอไถ่ปืนคืน แต่ผู้ตายอ้างว่าขายปืนต่อให้คนอื่นไปแล้ว หากจะเอาคืนต้องจ่ายเพิ่มอีก 3,000 บาท ตนพยายามขอลดราคาแต่อีกฝ่ายไม่ยอม จึงมีปากเสียงกันถึงขั้นชกต่อยกัน แต่ตนสู้ไม่ได้ แล้ว<persName>นายมานะ โพธิพล</persName> อายุ 30 ปี น้าชาย เข้ามาช่วยใช้อาวุธปืนตีใบหน้าและปากจนฟันหัก และใช้พานท้ายปืนกระแทกท้องแตกไส้ทะลักเสียชีวิต จากนั้นจึงพากันหลบหนี จนกระทั่งถูกจับกุมดังกล่าว ตำรวจจึงตามไปจับกุม<persName>นายมานะ</persName> ซึ่งเจ้าตัวให้การปฏิเสธว่าไม่ได้ช่วยทำร้าย<persName>นายกมล</persName>จนเสียชีวิต แต่เจ้าหน้าที่ไม่สนใจ แจ้งดำเนินคดีในข้อหาร่วมกันฆ่าผู้อื่น.</p></body>
</news>
