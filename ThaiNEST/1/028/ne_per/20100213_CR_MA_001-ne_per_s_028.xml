<teiHeader>
<fileDesc>
<titleStmt>
  <title>เวทีวิชาการ“กฎหมายชุมนุมสาธารณะ”จี้รัฐทบทวนร่าง ชุมนุมสาธารณะของตร.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-13 07:26:04  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1266020840&catid=17  </bibl>
</sourceDesc>
</fileDesc>
</teiHeader>
<news>
<headline>เวทีวิชาการ“กฎหมายชุมนุมสาธารณะ”จี้รัฐทบทวนร่าง ชุมนุมสาธารณะของตร.</headline>
<lead></lead>
<neck></neck>
<body><p>ชี้ยังไม่ครอบคลุม ให้อำนาจตำรวจมากเกินไป  พร้อมเสนอร่างของคณะอนุกรรมการฯ ประกบ ก่อนยื่นสภาฯพิจารณา ภาคประชาชนหวั่น กม.ถูกใช้เป็นเครื่องมือสกัดกั้นชุมนุม  </p>
<p>ที่โรงแรมรามาการ์เดนท์  วันที่ 12 กุมภาพันธ์ ในเวทีนโยบายสาธารณะ เรื่อง “กรอบกติกาการชุมนุมสาธารณะที่สังคมไทยต้องการ”จัดโดย คณะกรรมการปฏิรูปกฎหมาย คณะกรรมการสิทธิมนุษยชน  มูลนิธิสาธารณสุขแห่งชาติ และสมาคมนักข่าวนักหนังสือพิมพ์แห่งประเทศไทย  มี <persName>ศ.พิเศษ สิทธิโชค ศรีเจริญ</persName> กรรมการปฏิรูปกฎหมาย <persName>พล.ต.ท.เจตน์ มงคลหัตถี</persName> ผู้บัญชาการสำนักงานกฎหมายและสอบสวน <persName>นางจินตนา แก้วขาว</persName> ประธานกลุ่มอนุรักษ์ธรรมชาติและสิ่งแวดล้อมบ้านกรูด และ<persName>ผศ.ดร.จันทจิรา เอี่ยมมยุรา</persName> คณะนิติศาสตร์ มหาวิทยาลัยธรรมศาสตร์  ในฐานะอนุกรรมการพิจารณากฎหมายว่าด้วยการชุมนุมในที่สาธารณะ ร่วมอภิปราย</p>
<p><persName>ผศ.ดร.จันทจิรา</persName> กล่าวว่า การชุมนุมสาธารณะและการเดินขบวนเป็นการแสดงความคิดเห็นของประชาชนต่อรัฐบาล ตามระบอบประชาธิปไตย ซึ่งการชุมนุมโดยปราศจากอาวุธเป็นเสรีภาพของประชาชนที่ถูกรับรองในรัฐ ธรรมนูญ มาตรา 63 แต่การชุมนุมในที่สาธารณะจำเป็นต้องมีกรอบกติกาเพื่อคุ้มครองบุคคลที่สาม ที่ใช้พื้นที่สาธารณะนั้น จึงจำเป็นต้องมีกฎหมายว่าด้วยการชุมนุมสาธารณะ ซึ่งขณะนี้มีร่างกฎหมายของรัฐบาลที่มอบหมายให้สำนักงานตำรวจแห่งชาติ (สตช.)จัดทำขึ้นแต่ยังไม่ได้เข้าสู่การพิจารณาจากสภาฯ แต่เพื่อให้กฎหมายที่จะออกมามีความครอบคลุมมากขึ้น คณะอนุกรรมการฯ จึงได้ร่าง กฎหมายการชุมนุมสาธารณะ ขึ้นเพื่อใช้ประกอบการพิจารณาควบคู่กับร่างของ สตช. เพื่อให้เป็นกฎหมายที่อำนวยความสะดวกให้แก่บุคคลที่สาม และคุ้มครองเสรีภาพและการเดินขบวนของผู้ผู้ชุมนุมในที่สาธารณะอย่างแท้จริง</p>
<p><persName>ผศ.ดร.จันทจิรา</persName> กล่าวว่า  เนื้อหาหลักของร่างกฎหมายฉบับของคณะอนุกรรมการฯ เช่น ห้ามชุมนุมหรือเดินขบวนในรัศมี 500 เมตรจากสถานที่ประทับของพระมหากษัตริย์ พระราชินี องค์รัช ทายาทและสถานที่พักอาศัยของผู้สำเร็จราชการแทนพระองค์ ห้ามปิดล้อม ขัดขวางการเข้าออก การปฏิบัติงานของ อาคารรัฐสภาและทำเนียบรัฐบาล  สถานทูต สถานเอกอัครราชทูต หรือสถานกงสุลของรัฐต่างประเทศ  สนามบิน ท่าเรือ สถานีรถไฟ หรือสถานีขนส่ง  จะต้องมีผู้จัดการชุมนุม มีหน้าที่แจ้งการจัดการชุมนุมต่อเจ้าหน้าที่ล่วงหน้าไม่น้อยกว่า 24 -72 ชั่วโมง 
“ผู้จัดการชุมนุมต้องเป็นผู้ควบคุมดูแลการชุมนุมให้เป็นไปโดย ความสงบ ปลอดภัย ซึ่งการแจ้งการชุมนุมนี้  ไม่ใช่การขออนุญาต แต่เพียงแจ้งให้เจ้าหน้าที่ทราบว่าจะชุมนุม  ส่วนเจ้าหน้าที่เองสามารถคัดค้านการชุมนุมได้ หากเห็นว่าอาจมีผลกระทบต่อส่วนรวม รวมไปถึงนายกรัฐมนตรี นอกจากนี้ยังสามารถออกคำสั่งให้ยุติการชุมนุมฯได้ หากเห็นว่าผู้ชุมนุมมีการพกพาอาวุธเข้าในที่ชุมนุม แต่ผู้จัดการชุมนุมไม่ออกคำสั่งห้าม หรือกลับส่งเสริมยั่วยุให้ผู้ชุมนุมใช้ความรุนแรงและเป็นอันตรายโดยตรงต่อ ความมั่นคงของบ้านเมือง” <persName>ผศ.ดร.จันทจิรา</persName> กล่าว</p>
<p><persName>ผศ.ดร.จันทจิรา</persName> กล่าวว่าในร่างกฎหมายฉบับนี้ยังกำหนดว่าหากมีการสลายการชุมนุมของเจ้า หน้าที่ จะต้องเป็นไปตามขั้นตอน โดยเลือกใช้เครื่องอุปกรณ์หรือการใช้กำลังทางกายภาพกระทำเท่าที่จำเป็น โดยห้ามใช้อาวุธปืน  และให้การกระทำฝ่าฝืนกฎหมายการชุมนุมฯ เป็นโทษทางปกครอง ไม่ควรเป็นโทษทางอาญา ยกเว้นมีการจงใจฝ่าฝืนมาตรการที่มีไว้เพื่อรักษาความปลอดภัยของสาธารณะ</p>
<p><persName>ศ.พิเศษ สิทธิโชค</persName> กล่าวว่า ร่างของสำนักงานตำรวจแห่งชาติ ให้อำนาจกับตำรวจ และมีความแข็งกร้าวมากเกินไป จึงอยากให้มีการทบทวนร่างของตำรวจ และสนับสนุนร่างกฎหมายของคณะอนุกรรมการฯ ให้รัฐสภานำไปใช้ประกอบการพิจารณาด้วย เพื่อให้เกิดความรอบคอบมากขึ้น เพราะเป็นเรื่องสำคัญที่จะส่งผลกระทบต่อประชาชนทุกกลุ่ม เพราะใช่เฉพาะแค่การชุมนุมทางการเมือง แต่รวมไปถึงการชุมนุมเรื่องปากท้องของชาวบ้าน  เพราะในต่างจังหวัดเองก็มีการชุมนุมที่เกิดจากความเดือนร้อนจริงที่ ตนคิดว่ากลุ่มคนเหล่านั้นเป็นการชุมนุมเชิงบวก  หากการชุมนุมสาธารณะไปกระทบเสรีภาพของคนอื่นนั้นต้องมีการจัดแบ่งหรือ วางกรอบเพื่อไม่ให้ได้รับความเดือนร้อน กรอบดังกล่าวต้องคำนึงถึงผู้ที่ชุมนุมและผู้ที่ได้รับผลกระทบด้วย</p>
<p>ด้าน<persName>พล.ต.ท.เจตน์</persName>  กล่าวว่า ปฏิเสธไม่ได้ว่าการชุมนุมทางการเมืองที่ผ่านมามีการใช้ความรุนแรง ซึ่งมาจากผู้ชุมนุมเอง และบางครั้งก็มีอาวุธ มีการสวมหน้ากาก ปิดใบหน้าอำพราง มีเจตนาไม่บริสุทธิ์ เจ้าหน้าที่ตำรวจมีหน้าที่ดูแลผู้ชุมุนมที่ใช้สิทธิ์การชุมนุม โดยไม่เกินขอบเขต และการชุมนุมในที่สาธารณะนั้นต้องไม่รบกวนผู้อื่นเกินสมควร ตนคิดว่าต้องให้อำนาจรัฐในการสั่งยกเลิกการชุมนุม  ดังนั้นจำเป็นต้องมีพ.ร.บ.ควบคุมการชุมนุม เพื่อเป็นมาตรการในการควบคุม ตนคิดว่าควรจะใช้ดุลยพินิจของเจ้าหน้าที่ที่ใช้ความระมัดระวัง เพราะถ้ารอคำสั่งศาลนั้น อาจจะไม่ทันต่อเวลาหากเกิดเหตุการณ์ความรุนแรง</p>
<p>ขณะที่<persName>นางจินตนา</persName> กล่าวว่า เห็นว่ากฎหมายการชุมนุมสาธารณะที่ขึ้น มีลักษณะเหมือนเอาไม้เรียวมาตีเด็ก คือเมื่อไม่สามารถจัดการกับผู้ใหญ่ นั่นคือ การชุมนุมทางการเมืองของ 2 กลุ่มได้ ก็เอามาตีเด็ก นั่นก็คือเอากติกาเข้ามาใช้บังคับ แต่ผู้ที่ถูกตีกลับเป็นชาวบ้านที่ชุมนุมเพื่อปากท้องและต่อสู้เพื่อสิทธิของ ตนเอง ซึ่งจะได้รับผลกระทบมาก เพราะเป็นที่ทราบดีว่าที่ผ่านมา การชุมนุมเรียกร้องของชาวบ้านมักไม่ได้รับความสนใจจากผู้ปกครองบ้านเมือง ขณะที่นักการเมืองท้องถิ่น รวมทั้งเจ้าหน้าที่รัฐกลับเป็นปฏิปักษ์กับชาวบ้าน จึงเห็นว่า แม้จะมีกฎหมายเกิดขึ้นแต่ก็จะกลายเป็นเครื่องมือของเจ้าหน้าที่ นำมาใช้รังแกหรือขัดขวางการชุมนุมของชาวบ้านเช่นเคย</p>
<p><persName>นางอมรา พงศาพิชญ์</persName> ประธานกสม. กล่าวปัจฉิมกถา หัวข้อ “เสรีภาพในการชุมนุมสาธารณะ : บทบาทกสม.ในการขับเคลื่อน” ใจความตอนหนึ่งว่า การกำหนดกรอบกติกาที่ชัดเจนน่าจะเป็นสิ่งที่ดี เพราะจะได้ทำให้เจ้าหน้าที่ได้รู้ขอบเขตของการทำงาน กสม.จะวางยุทธศาสตร์ของการทำงานเฝ้าระวัง ไกล่เกลี่ย เพื่อให้เป็นกระบวนการอย่างสันติภาพ การหาข้อตกลงร่วมกันนั้นคงต้องใช้เวลา</p></body>
</news>
