<teiHeader>
<fileDesc>
<titleStmt>
  <title>โฆษกสตช.เยี่ยมดาบทล.-พรุ่งนี้ผ่าตัดใหญ่  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2553-01-31 12:26:29  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=209044  </bibl>
</sourceDesc>
</fileDesc>
</teiHeader>
<news>
<headline>โฆษกสตช.เยี่ยมดาบทล.-พรุ่งนี้ผ่าตัดใหญ่</headline>
<lead>โฆษก สตช. รุดเยี่ยม ดาบตำรวจทางหลวงอีกรอบ เผยอาการดีขึ้น แต่ต้องเข้ารับการผ่าตัดใหญ่อีกรอบ เพื่อตกแต่งบาดแผลขาข้างขวาที่เหลืออยู่ คาดรักษายาวอีก 6 เดือน</lead>
<neck></neck>
<body><p><persName>พล.ต.ท.พงศพัศ พงษ์เจริญ</persName> โฆษกสำนักงานตำรวจแห่งชาติ เข้าเยี่ยมอาการของ<persName>ดาบตำรวจอนุศักดิ์ ขมิ้นทอง</persName> ผู้บังคับการหมู่ ตำรวจทางหลวง 1 กองกำกับการ 1 จ.พระนครศรีอยุธยา ตำรวจทางหลวงดีเด่น ที่เข้าไปช่วยเหลือผู้ประสบอุบัติเหตุ บริเวณหน้าโรงไฟฟ้าวังน้อย จ.พระนครศรีอยุธยา ก่อนถูกคนเมาแล้วขับ ขับรถพุ่งชนจนทำให้ได้รับบาดเจ็บสาหัส โดย <persName>พล.ต.ท.พงศพัศ</persName> เปิดเผยว่า อาการโดยทั่วไปดีขึ้น และมีกำลังใจที่ดี เนื่องจากได้รับกำลังใจจากเพื่อนร่วมงาน ครอบครัว และประชาชน เป็นจำนวนมาก แต่อย่างไรก็ตาม ในวันพรุ่งนี้แพทย์ก็จะทำการผ่าตัดใหญ่อีกครั้ง เพื่อตกแต่งบาดแผลบริเวณขาซ้ายที่ขาด นอกจากนี้ยังผ่าตัดดาม และเชื่อมกระดูกขาขวาที่หัก ซึ่งคาดว่าน่าจะใช้เวลารักษาอาการไม่ต่ำกว่า 6 เดือน</p>
<p> ทั้งนี้<persName>ดาบตำรวจอนุศักดิ์</persName> ยังฝากขอบคุณไปถึงประชาชนที่บริจาคเลือดให้ตน จนอาการดีขึ้นพร้อมทั้งยืนยัน ว่า หากหายดีก็จะกลับไปรับราชการเป็นตำรวจทางหลวงเช่นเดิม </p></body>
</news>
