<teiHeader>
<fileDesc>
<titleStmt>
  <title>"ปทีป"สวนนายกฯ รื้อคำสั่งแต่งตั้ง"รองผบก.- สว."ไม่ได้ มีผล 16กพ.เหมือนเดิม  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-04 20:07:05  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265288849&catid=17  </bibl>
</sourceDesc>
</fileDesc>
</teiHeader>
<news>
<headline>"<persName>ปทีป</persName>"สวนนายกฯ รื้อคำสั่งแต่งตั้ง"รองผบก.- สว."ไม่ได้ มีผล 16กพ.เหมือนเดิม</headline>
<lead></lead>
<neck></neck>
<body><p>ที่โรงเรียนนายร้อยตำรวจ วันที่ 4 ก.พ. <persName>พล.ต.อ.ปทีป ตันประเสิรฐ</persName>  รรท. ผบ.ตร. กล่าวถึงกรณีนายกรัฐมนตรี ตั้งคณะกรรมการตรวจสอบการซื้อขายตำแหน่งการแต่งตั้งโยกย้ายเจ้าหน้าที่ตำรวจ ระดับรองผบก.- สว. ที่ผ่านมาว่า  เรื่องนี้ <persName>นายอภิสิทธิ์  เวชชาชีวะ</persName>  นายกรัฐมนตรีได้ตั้งคณะกรรมการขึ้นมาตรวจสอบแล้ว ทางตร. ก็ไม่ต้องตั้งคณะกรรมการขึ้นมาตรวจสอบอีกเพราะจะซ้ำซ้อน กัน</p>
<p>เมื่อถามว่า กรณีที่นายกรัฐมนตรีระบุว่า พื้นที่กองบัญชาการตำรวจนครบาล (บช.น.) และ กองบัญชาการตำรวจภูธร ภาค 2 (บช.ภ. 2) มีความไม่ชอบมาพากลในการแต่งตั้ง จะต้องระงับคำสั่งหรือไม่ รรท.ผบ.ตร. กล่าวว่า ระงับไม่ได้  ต้องเดินไปตามคำสั่ง กระบวนการแต่งตั้งก็ว่าไป การสอบสวนตรงนั้นก็ว่าไป คนละกระบวนการกัน คำสั่งทั้งหมดให้มีผลวันที่ 16 ก.พ. เหมือนเดิม</p>
<p>เมื่อถามว่า จะต้องมีการรื้อคำสั่งหรือไม่  หากพบความไม่ชอบมาพากล หรือพบว่ามีการซื้อขายตำแหน่ง รรทผบ.ตร. กล่าวว่า ต้องพิสูจน์ให้ได้ว่า เรื่องไหนไม่ชอบมาพากล ตรงนั้นถึงจะทำได้ แต่ถ้าพูดในภาพรวมว่า มีการซื้อชายตำแหน่งแล้วต้องมารื้อคำสั่งอย่างนั้นทำไม่ได้ แค่สงสัยอย่างเดียว แล้วมารื้อไม่ได้หรอก ต้องพิสุจน์ให้เห็นชัด ว่าอะไรคือความไม่ชอบธรรม ถ้าพูดอย่างนี้ได้แง่ของกระบวนการทางกฎหมาย เราทำอะไรไม่ได้ ต้องปล่อยให้คำสั่งเดินหน้าและตอนนี้ก็ยังไม่ต้องเรียกผู้บัญชาการหน่วยที่ ถูกกล่าวหามีแต่งตั้งไม่ชอบธรรมมาพบมาพบ  ปล่อยให้เป็นเรื่องของคณะกรรมการชุดที่ นายกรัฐมนตรีตั้งมาดำเนินการไป </p></body>
</news>
