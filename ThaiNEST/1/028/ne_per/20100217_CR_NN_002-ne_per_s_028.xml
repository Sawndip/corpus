<teiHeader>
<fileDesc>
<titleStmt>
  <title>อัยการอาญาใต้ สั่งฟ้อง3ผจก.ซานติก้าผับ - นักร้องวงเบิร์น ประมาท เป็นต้นเหตุโศกนาฎกรรม  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-17 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=199864  </bibl>
</sourceDesc>
</fileDesc>
</teiHeader>
<news>
<headline>อัยการอาญาใต้ สั่งฟ้อง3ผจก.ซานติก้าผับ - นักร้องวงเบิร์น ประมาท เป็นต้นเหตุโศกนาฎกรรม</headline>
<lead></lead>
<neck></neck>
<body><p>ที่สำนักงานอัยการอาญากรุงเทพใต้ ถ.เจริญกรุง 53 วันที่ 17 ก.พ.53 เวลา 09.30 น.<persName>นาย ธวัชชัย ศรีทุมมา</persName> ผู้อำนวยการฝ่ายปฏิบัติการ สถานบันเทิงซานติก้า ผับ , <persName>นายพงษ์เทพ จินดา</persName> ผู้จัดการฝ่ายบันเทิง สถานบันเทิงซานติก้า ผับ , <persName>นาย วุฒิพงศ์ ไวลย์ลิกรี</persName> ผู้จัดการฝ่ายการตลาด สถานบันเทิงซานติก้า ผับ และ <persName>นายสราวุธ อะริยะ</persName> นักร้องวงเบิร์น ผู้จุดพลุไฟ ผู้ต้องหาคดีกระทำการโดยประมาทเป็นเหตุให้เกิดเพลิงไหม้สถานบันเทิงซานติก้า ผับ ย่านเอกมัย เมื่อคืนวันที่ 31 ธ.ค.51 มีผู้เสียชีวิต 66 รายและบาดเจ็บจำนวนมาก เดินทางมารายงานตัว<persName>นาย ราฆพ โกสิยานันท์</persName> อัยการพิเศษฝ่ายคดีอาญากรุงเทพใต้ 1 เพื่อฟังการสั่งคดี ซึ่งอัยการมีความเห็นสั่งฟ้องผู้ต้องหาทั้งสี่ ในความผิดฐาน กระทำการโดยประมาท เป็นเหตุให้ผู้อื่นได้รับบาดเจ็บสาหัส และเสียชีวิต และกระทำการโดยประมาทเป็นเหตุให้ทรัพย์สินผู้อื่นเสียหาย</p>
<p>ต่อมาเวลา 11.20 น. <persName>นายฤชา ไกรฤกษ์</persName> อัยการผู้เชี่ยวชาญคดีอาญากรุงเทพใต้ 1 นำตัวผู้ต้องหาทั้งหมด ยื่นฟ้องเป็นจำเลยที่ 1-4 ต่อศาลอาญากรุงเทพใต้ ในความผิดฐาน กระทำการโดยประมาท เป็นเหตุให้ผู้อื่นได้รับบาดเจ็บสาหัส และเสียชีวิต และกระทำการโดยประมาทเป็นเหตุให้ทรัพย์สินผู้อื่นเสียหาย โดยศาลประทับ รับคำฟ้องไว้เป็นคดีหมายเลข ดำที่ อ.541/2553 โดยภายหลังญาติจำเลยทั้งสี่ ได้ ยื่นหลักทรัพย์เป็นโฉนดที่ดินและบัญชีเงินฝาก ขอประกันตัว ซึ่งขณะนี้อยู่ระหว่างการพิจารณาของศาล </p>
<p>ด้าน <persName>นายราฆพ โกสิยานันท์</persName> อัยการพิเศษฝ่ายคดีอาญากรุงเทพใต้ 1 กล่าวว่า สำหรับ<persName>นายวิสุข</persName> หรือ<persName>เสี่ยขาว เสร็จสวัสดิ์</persName> ผู้บริหารซานติก้าผับ , บริษัท ไวท์แอนบราเธอร์ส (2003) จำกัด โดย<persName>นาย สุริยา ฤทธิ์ระบือ</persName> ซึ่งเป็นผู้ประกอบการสถานบันเทิงซานติก้า ผับ และบริษัท โพกัสไลท์ ซาวน์ซิสเต็ม จำกัด ( บริษัทรับจ้างติดตั้งเอฟเฟค ซานติก้า ผับ) โดย<persName>นาย บุญชู เหล่าสีนาท</persName> ผู้ต้องหาอีก 3 คนนั้น วันนี้ได้ส่งทนายความ เดินทางมาแจ้งขอเลื่อนนัดสั่งคดีอีก 1 สัปดาห์อ้างว่าป่วย แต่ตนเห็นว่าเมื่อวันนี้ผู้ต้องหาบางส่วนเดินทางมาแล้วจึงสั่งคดีเลยเพราะมี ความเห็นสั่งฟ้องแล้ว ส่วน<persName>นายวิสุข</persName> กับบริษัทนิติบุคคลอีก 2 รายนั้น จะแจ้งให้พนักงานสอบสวน สน.ทองหล่อ นำตัวมาส่งให้อัยการเพื่อสั่งฟ้องต่อไปภายใน 15 วันซึ่งอัยการมีความเห็นสั่งฟ้องความผิดเดียวกัน แต่ถ้ายังตามตัวไม่ได้จะต้องขออนุมัติหมายจับหรือไม่เป็นเรื่องที่พนักงาน สอบสวนต้องดำเนินการต่อไป ซึ่งคาดว่าภายในเดือน ก.พ.นี้ น่าจะได้ตัวมาสั่งคดี อย่างไรก็ตามส่วนของ<persName>นายวิสุข</persName> ซึ่งเป็นเจ้าของสถานบันเทิงนั้น อัยการมีความเห็นสมควรสั่งฟ้องความผิดตาม พ.ร.บ.สถานบริการด้วย ที่ปล่อยให้มีผู้อายุต่ำกว่า 17 ปี เข้าไปในสถานบริการ และร่วมกันยินยอม ปล่อยให้มีผู้กระทำความผิดเกี่ยวกับยาเสพติดในสถานบริการ โดยฐานความผิดที่อัยการสั่งฟ้องคดีนี้ที่มีอัตราโทษสูงสุด คือ มาตรา 291 ผู้ใดกระทำการโดยประมาทเป็นเหตุให้ผู้อื่นถึงแก่ความตาย ระวางโทษจำคุกไม่เกิน 10 ปี และปรับไม่เกิน 20,000 บาท</p>
<p><persName>นายราฆพ</persName> อัยการพิเศษฝ่ายคดีอาญากรุงเทพใต้ 1 กล่าวถึงหนังสือร้องขอความเป็นธรรมการสั่งคดีที่<persName>นายวิสุข</persName> หรือ<persName>เสี่ยขาว</persName> เจ้าของสถานบันเทิง กับพวกยื่นต่ออัยการสูงสุด ว่า ตนในฐานะที่รับผิดชอบสำนวนคดี พิจารณาแล้วเห็นว่าที่<persName>นายวิสุข</persName> ร้องขอความเป็นธรรมอ้างทำนองว่าไม่ใช่ผู้ดำเนินกิจการที่แท้จริง และคืนเกิดเหตุไม่ได้อยู่ในซานติผับโดยขอให้สอนสวนพยานอีก 18 ปาก นั้น เห็นว่า การพิสูจน์เกี่ยวกับความเป็นเจ้าของที่แท้จริงนั้นเชื่อได้ว่าเป็น<persName>นายวิสุข</persName> ขณะที่การสอบสวนพยานเพิ่มเติมน่าจะเป็นลักษณะประวิงเวลา การร้องขอความเป็นธรรมจึงยังไม่มีเหตุผลเพียงพอ</p>
<p>ผู้สื่อข่าวรายงานด้วยการสั่งคดีวันนี้ <persName>นาง มาลี ถนอมปัญญารักษ์</persName> หนึ่งในผู้เสียหายคดีนี้ และกลุ่มญาติผู้เสียหายจำนวนหนึ่งได้เดินทางมาพบ<persName>นายราฆพ</persName> อัยการพิเศษฝ่ายคดีอาญากรุงเทพใต้ 1 เพื่อหารือการยื่นคำร้องขอเป็นโจทก์ร่วมคดีนี้ด้วย ซึ่ง<persName>นาง มาลี</persName> เปิดเผย ตนต้องสูญเสียน้องสาวจากเหตุเพลิงไหม้ซานติก้าผับ โดยก่อนหน้านี้ตนและญาติผู้เสียหาย ได้ยื่นฟ้องคดีแพ่งเรียกค่าเสียหาย<persName>นายวิสุข</persName> เจ้าของสถานบันเทิงและบริษัท ต่อศาลจังหวัดพระโขนงแล้ว โดยส่วนตัวเรียกค่าเสีย 6 ล้านบาท ซึ่งศาลเคยนัดไกล่เกลี่ยมาแล้วหลายครั้งแต่ตกลงกันไม่ได้ เพราะทนายความบริษัท เสนอให้เพียง 40,000 บาท หลังจากนี้ตนและญาติผู้เสียหายจะไปขอความช่วยเหลือจากสภาทนายความเพื่อขอ เข้าเป็นโจทก์ร่วมคดีนี้และเรียกค่าเสียหายต่อไปด้วย ซึ่งหากญาติผู้เสียชีวิตรายใดที่ยังไม่ดำเนินการก็น่าจะเข้ามาขอคำปรึกษาที่ สภาทนายความ</p></body>
</news>
