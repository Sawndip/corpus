<teiHeader>
<fileDesc>
<titleStmt>
  <title>บช.น.บอกแดงคืนที่จัดกาชาดยังไม่หมด  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-03-22 13:54:15  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=217454  </bibl>
</sourceDesc>
</fileDesc>
</teiHeader>
<news>
<headline>บช.น.บอกแดงคืนที่จัดกาชาดยังไม่หมด</headline>
<lead>โฆษก บช.น. เผย กลุ่มเสื้อแดงคืนพื้นที่จัดงานกาชาดยังไม่หมด ผบก.น.1 เร่งเจราจา รับการยกระดับชุมนุม ห่วงมือที่ 3 ป่วน</lead>
<neck></neck>
<body><p><persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล เปิดเผย กรณีที่ทางเจ้าหน้าที่ตำรวจได้ประสานขอคืนพื้นผิวจราจร บริเวณลานพระบรมรูปทรงม้า ถ.อู่ทองใน เรื่อยไปจนถึงสวนมิสกวัน เพื่อเตรียมจัดงานกาชาดว่ายังคืนพื้นที่ไม่สมบูรณ์ โดยยังเป็นเพียงการเคลื่อนย้ายตัวบุคคล แต่รถของกลุ่มผู้ชุมนุม ยังคงจอดอยู่เป็นจำนวนมาก ทั้งนี้ <persName>พล.ต.ต.วิชัย สังข์ประไพ</persName> ผู้บังคับการตำรวจนครบาล 1 อยู่ระหว่างการประสานเคลื่อนย้ายโดยเร็วที่สุด เพื่อเร่งให้ทันจัดงานกาชาด โดยได้แนะนำพื้นที่ใหม่บริเวณ ถ.ลูกหลวง ถ.กรุงเกษม ข้างคุรุสภา เพื่อจัดการชุมนุมแทน ทั้งนี้ยังยอมรับด้วยว่า กรณีที่กลุ่มผู้ชุมนุมยกระดับการเคลื่อนไหวนั้น น่าเป็นห่วงเรื่องมือที่ 3 เข้ามาก่อกวนสร้างความวุ่นวาย และปัญหาการจราจรที่อาจจะเกิดขึ้น</p>
<p>อย่างไรก็ตาม โฆษกกองบัญชาการตำรวจนครบาล ยังปฏิเสธเพื่อตอบคำถามเรื่องการติดตามคนร้ายยิงระเบิด RTG เข้าใส่กระทรวงกลาโหม ด้วยว่า เรื่องดังกล่าว <persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล อยู่ระหว่างการประชุมร่วมกับเจ้าหน้าที่ตำรวจที่เกี่ยวข้อง เพื่อเร่งรัดติดตามคดี โดยคาดว่า จะได้ความชัดเจนในช่วงบ่ายของวันนี้</p></body>
</news>
