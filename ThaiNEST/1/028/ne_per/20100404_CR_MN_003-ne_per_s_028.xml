<teiHeader>
<fileDesc>
<titleStmt>
  <title>สอบหามือบึ้ม! แยกสะพานขาว ไม่คืบ  </title>
  <author>ทีมข่าวอาชญากรรม  </author>
</titleStmt>
<publicationStmt>
  <publisher>ผู้จัดการออนไลน์  </publisher>
  <pubPlace>http://www.manager.co.th  </pubPlace>
  <date>2010-04-04 14:16:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.manager.co.th/Crime/ViewNews.aspx?NewsID=9530000046688  </bibl>
</sourceDesc>
</fileDesc>
</teiHeader>
<news>
<headline>สอบหามือบึ้ม! แยกสะพานขาว ไม่คืบ</headline>
<lead>ตร.เผยสืบหาตัวมือมืดลอบวางระเบิดหน้า องค์การโทรศัพท์ กับบริษัทเอกชนสาขาสะพานขาว ยังไม่คืบ เหตุคนร้ายก่อเหตุในความมือพยานจดจำหน้าไม่ได้ แถมในที่เกิดเหตุไม่มีกล้องวงจรปิด เตรียมตรวจสอบภาพวงจรปิดแยกใกล้เคียงหาเบาะแสอีกรอบ</lead>
<neck></neck>
<body><p>จากกรณีที่คนร้ายนำระเบิดชนิดแสวงเครื่องมางวางไว้ที่บริเวณ หน้าประตูทางเข้าองค์การโทรศัพท์ หรือบริษัท ทีโอที จำกัด (มหาชน) สาขาสะพานขาว ถนนเลียบคลองผดุงกรุงเกษม แขวงวัดโสมนัส เขตป้อมปราบศัตรูพ่าย กทม. และบริเวณหน้าบริษัท ตั่งซั่นฮวดผลิตภัณฑ์ จำกัด เลขที่ 262-260 ใกล้แยกสะพานขาว ถนนหลานหลวง แขวงมหานาค เขตป้อมปราบศัตรูพ่าย กทม. ห่างจากจุดแรกประมาณ 500 เมตร เมื่อคืนวันที่ 3 เม.ย.ที่ผ่านมา</p>
<p>ล่าสุด วันนี้ (4 เม.ย.) เมื่อเวลา 12.00 น. <persName>พ.ต.อ.รังสรรค์ ประดิษฐ์ผล</persName> ผกก.สน.นางเลิ้ง เปิดเผยว่า หลังจากเกิดเหตุได้ทำการสอบปากคำพยาน คือ พนักงานเก็บขยะและพนักงานขับรถเก็บขยะ ของสำนักงานเขตป้อมปราบศัตรูพ่าย ยังไม่สามารถนำมาเป็นข้อมูลในการหาเบาะแสของคนร้ายได้มากนัก เนื่องจากเหตุเกิดตอนกลางคืนพยานเห็นเพียงผู้ต้องสงสัยท่าทางพิรุธมายืนที่ ท้ายรถเก็บขยะ นอกจากนี้บริเวณจุดเกิดเหตุก็ไม่มีกล้องวงจรปิด ซึ่งจากการลงพื้นที่ตรวจสอบพบว่าที่หน้าบริษัท ตั่งซั่นฮวดผลิตภัณฑ์ จำกัด มีกล้องวงจรปิดอยู่ด้านหน้า แต่เมื่อสอบถามทางบริษัทก็ทราบว่าเพิ่งจะนำกล้องดังกล่าวมาติด ยังไม่ได้มีการเชื่อมต่อให้บันทึกภาพ</p>
<p><persName>พ.ต.อ.รังสรรค์</persName>กล่าวอีกว่า หลังจากนี้จะทำการประสานขอตรวจสอบภาพวงจรปิดในบริเวณใกล้เคียง ได้แก่ แยกเทวกรรม และแยกที่อยู่ใกล้เคียง เพื่อหาเบาะแสของคนร้ายหรือผู้ต้องสงสัยที่ผ่านมาในเวลาที่ใกล้เคียงกับช่วง ที่เกิดเหตุ สำหรับสาเหตุคาดว่าคนร้ายน่าจะต้องการสร้างสถานการณ์ เนื่องจากระเบิดมีการเชื่อมต่อแบบหลวมๆ แรงระเบิดน้อยมาก อย่างไรก็ตาม ได้กำชับให้เจ้าหน้าที่ฝ่ายสืบสวนลงพื้นที่หาเบาะแสเพิ่มเติม และเร่งประสานขอภาพวงจรปิดบริเวณใกล้เคียงเพื่อติดตามตัวคนร้ายมาดำเนินคดี ตามกฎหมายต่อไป</p></body>
</news>
