<teiHeader>
<fileDesc>
<titleStmt>
  <title>ป.ป.ส.อ้าง "สุนัข ตร." เมารถง่าย สู้ "อัลฟา 6" ไม่ได้เจ๋งกว่า ความแม่นยำตรวจยาเสพติดสูงถึง 70%  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-27 13:29:59  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1264573825&catid=17  </bibl>
</sourceDesc>
</fileDesc>
</teiHeader>
<news>
<headline>ป.ป.ส.อ้าง "สุนัข ตร." เมารถง่าย สู้ "อัลฟา 6" ไม่ได้เจ๋งกว่า ความแม่นยำตรวจยาเสพติดสูงถึง 70%</headline>
<lead>เลขาธิการ ป.ป.ส.โชว์ "อัลฟา 6" สุดเจ๋ง แม่นยำ 70% ชี้เป้าตรวจยาเสพติดไม่เคยพลาด ส่วน สุนัข ดมกลิ่น มีปัญหาเมารถ ข้อจำกัดหลายอย่าง</lead>
<neck></neck>
<body><p>เมื่อเวลา 10.30 น. วันที่ 27 มกราคม  ที่สำนักงานป้องกันป้องกันและปราบปรามยาเสพติด(ป.ป.ส.) <persName>พล.ต.ท.กฤษณะ ผลอนันต์</persName> เลขาธิการป.ป.ส.  กล่าวว่า สำนักงานป.ป.ส. มีเครื่องตรวจค้นหาสารเสพติดระยะไกลแบบพกพา รุ่น อัลฟา 6  เครื่องมือดังกล่าวไว้ใช้งาน จำนวน 15 เครื่อง สามารถตรวจสารเสพติดได้ 8 ชนิด  โดยสั่งซื้อให้กองทัพภาคที่ 3 นำไปใช้ในภารกิจตรวจค้นยาเสพติดตั้งแต่ปี 2550  และสั่งซื้อมาใช้งานในสำนักงานป.ป.ส.ภาคต่างๆ และด่านตามแนวชายแดนตั้งแต่ปี 2551 โดยสั่งซื้อมาในราคา เครื่องละกว่า 400,000 บาท  นำเข้าจากประเทศอังกฤษ และได้สั่งเพิ่มอีก 15 เครื่อง อยู่ระหว่างการสั่งมอบ แต่ไม่ใช่บริษัทเดียวกับที่จำหน่าย จีที 200   เป็นการสั่งซื้อด้วยวิธี อีอ็อกชั่นเมื่อปี 2551 โดยทางป.ป.ส.ได้เปิดโอกาสให้บริษัทต่างๆเข้ามาประกวดราคาตามขั้นตอนการจัด ซื้อย่างถูกต้อง และในทีโออาร์ ระบุคุณสมบัติชัดเจนที่จะนำมาใช้ในงานของปราบปรามยาเสพติด เช่น ต้องตรวจหาสารเสพติด ได้อย่างน้อย 6 กลุ่ม ชนิด เช่น เฮโรฮีน ยาเค ยาบ้า กัญชา โคเคน  ยาไอซ์   ระยะห่างจากวัตถุ และการประมวลผลภายในกี่วินาที  ที่ผ่านมีหลายบริษัทจากหลายประเทศเข้ามานำเสนอเครื่องมือ แต่ไม่มีเครื่องจีที 200 เพราะสเป็กและราคาสูงเกินงบประมาณ</p>
<p><persName>พล.ต.ท.กฤษณะ</persName> กล่าวอีกว่า ก่อนตรวจรับสินค้า ป.ป.ส.จะตรวจเช็คเครื่องทุกเครื่อง ว่ามีประสิทธิภาพหรือไม่ โดยเจ้าหน้าที่ฝ่ายปฏิบัติการ จากสถิติการปฏิบัติงานในพื้นที่พบว่ามีความแม่นยำมาก ถึง 70 เปอร์เซ็นต์  ส่วนการผิดพลาดของเครื่องยังไม่ตอบได้ชัดเจน  แต่ยืนยันว่าเครื่องดังกล่าวเป็นเพียงการสกรีนเบื้องต้นไม่ได้ยืนยันทันที ว่าเป็นสารเสพติด  เพราะเมื่อตรวจพบสารเสพติด ขั้นตอนต่อเจ้าหน้าที่ตรวจพิสูจน์จะใช้น้ำยาตรวจพิสูจน์อีกครั้ง</p>
<p><persName>พล.ต.ท.กฤษณะ</persName> กล่าวต่อว่า  สำหรับเครื่องอัลฟา 6 จะทำงานต่างจากเครื่อง จีที 200  ของกองทัพ เพราะจะใช้ในงานตรวจหาสารเสพติดเท่านั้น ไม่สามารถตรวจหาสารวัตถุระเบิดได้ แต่เครื่องจีที  200 จะสามาถตรวจได้ทั้งสารเสพติดและวัตถุระเบิด  แต่การทำงานของเครื่องใช้หลักการเดียวกับ จีที 200 คือ ใช้แหล่งกำเนิดไฟฟ้าสถิตย์ ในร่างกายผู้ใช้  มีแผ่นเก็บข้อมูลที่ด้ามจับ เมื่อเสาอากาศบอกทิศทาง หมุนได้ 180 องศา อย่าวไรก็ตามยืนยันว่าเครื่องอัลฟา ใช้งานได้จริงในระดับปฏิบัติการของป.ป.ส. หากหน่วยงานใดต้องการนำเครื่องไปทดลองหรือตรวจสอบ ทางป.ป.ส.ก็พร้อมให้ตรวจสอบไม่ขัดข้อง แต่ต้องใช้เจ้าหน้าที่ที่มีความเชี่ยวชาญไม่ใช่ไปวิจัยในห้องแล็ป  ต้องทดลองสถานที่จริง</p>
<p>ผู้สื่อข่าวถามถึงประสิทธิภาพการตรวจค้นยาเสพติดระหว่างสุนัขดมกลิ่น กับเครื่องอัลฟ่า 6 เลขาธิการป.ป.ส. กล่าวว่า สุนัขดมกลิ่นมีข้อจำกัดในด้านสภาพอากาศ สภาพแวดล้อม มีอาการเมารถระหว่างการดินทาง และทำงานได้เพียงชั่วระยะเวลาสั้นๆ  แต่เครื่องมืออิเล็กทรอนิกส์จะลดข้อจำกัดต่างๆ โดยที่ผ่านมาได้ทำงานอย่างมีประสิทธิภาพ ดังนั้นจึงยืนยันว่าเครื่องอัลฟ่า 6 มีความจำเป็นต่องานปราบปรามยาเสพติด สำหรับเครื่องจีที 200 ซึ่งใช้ในงานตรวจค้นระเบิด  เกี่ยวข้องกับชีวิตและความปลอดภัยของผู้ปฏิบัติงาน หากเครื่องดังกล่าวใช้งานไม่ได้เจ้าหน้าที่ระดับปฏิบัติต้องโต้แย้งและ วิพากษ์วิจารณ์อย่างหนัก ทั้งนี้ ป.ป.ส.กำลังมองหาเครื่องมือที่ทันสมัยมากขึ้น เพื่อช่วยแบ่งเบางานของเจ้าหน้าที่  </p>
<p>สำหรับการจับกุมยาเสพติดรายสำคัญที่ใช้เครื่องอัลฟา 6  ตรวจพบ  ระบุว่า เมื่อวันที่ 3 ส.ค. 2550  ใช้ปิดล้อมชุมนเคหะร่มเกล้า ตรวจค้นพบยาบ้า 3 เม็ด  เมื่อวันที่ 2 ธ.ค.2551  ตรวจค้นที่ด้านสกัด บ้านม้งเก้าหลัง จ.เชียงราย พบยาบ้าซุกซ่อนใต้พื้นกระบะและยางอะไหล่ กว่า 1 แสนเม็ด  เมื่อวันที่ 13 พ.ค.2552 พบยาบ้าและยาไอซ์ ซุกซ่อนในบังโคลนรถ กว่า 7 แสนเม็ด  และเมื่อวันที่ 14 ม.ค. พบยาบ้ากว่า 1 แสนเม็ด ซุกซ่อนในท่อพีวีซีและกล่องกระดาษ  </p></body>
</news>
