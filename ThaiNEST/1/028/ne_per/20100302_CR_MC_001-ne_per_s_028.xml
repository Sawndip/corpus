<teiHeader>
<fileDesc>
<titleStmt>
  <title>สั่งประหารชีวิต"สมคิด พุ่มพวง"อีก1คดี เจ้าตัวฉุนตะโกนว่าศาล  </title>
  <author>มติชนออนไลน์  </author>
</titleStmt>
<publicationStmt>
  <publisher>MCOT  </publisher>
  <pubPlace>  </pubPlace>
  <date>2010-03-02 12:33:14  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1267508008&catid=17  </bibl>
</sourceDesc>
</fileDesc>
</teiHeader>
<news>
<headline>สั่งประหารชีวิต"<persName>สมคิด พุ่มพวง</persName>"อีก1คดี เจ้าตัวฉุนตะโกนว่าศาล</headline>
<lead></lead>
<neck></neck>
<body><p>ผู้สื่อข่าวรายงานว่า เมื่อเวลา 09.00 น. ที่ห้องพิจารณา 909 ศาลอาญา ศาลมีคำพิพากษาในคดีที่พนักงานอัยการพิเศษฝ่ายคดีอาญา 4 เป็นโจทก์ยื่นฟ้อง<persName>นายสมคิด พุ่มพวง</persName> หรือที่รู้จักกันในนาม "<persName>แจ็ค เดอะ ริปเปอร์</persName>" เมืองไทย ฆาตกรต่อเนื่อง อายุ 41 ปี ชาว นครศรีธรรมราช เป็นจำเลยในความผิดฐานฆ่าผู้อื่นและลักทรัพย์ กรณีฆ่าหมอนวดแผนโบราณหญิง ที่ จ.ลำปาง เมื่อ 6 ปีก่อน โดย<persName>นายสมคิด</persName> มาศาลในชุดนักโทษชั้นอุกฉกรรจ์ มีรูปร่างเตี้ย มาด เฉยเมยไม่สะทกสะท้านตามเดิม</p>
<p>คำพิพากษาใจความว่า โจทก์ฟ้องและนำสืบว่า เมื่อวันที่ 3 มิ.ย. 2548 จำเลยได้ใช้กำลังประทุษร้ายบีบรัดคอ <persName>น.ส. ผ่องพรรณ ทรัพย์ชัย</persName> ใช้กำลังประทุษร้ายโดยหมอนวดแผนโบราณจนเสียชีวิต สมดังเจตนา ภายในห้องพักเลขที่ 604 โรงแรมเวียงละคอน ต.สวนดอก อ.เมือง จ.ลำปาง แล้วจำเลยมีเจตนาทุจริต ลักเอาทรัพย์สินของผู้ตายมีแหวนทอง ต่างหู โทรศัพท์ มูลค่ารวมกว่า 5,000 บาท ก่อนหลบหนีไป</p>
<p>ศาลนัดอ่านคำพิพากษาในวันนี้ เวลา 9.00 น.ต่อมาตำรวจจับกุมจำเลยได้ จำเลยรับสารภาพชั้นสอบสวน แต่ปฏิเสธในชั้นศาลว่า ถูกตำรวจกลั่นแกล้งจับกุม ศาลพิเคราะห์แล้วเห็นว่ามีปัญหาว่าจำเลยกระทำผิดหรือไม่ เห็นว่า โจทก์พยานเป็นเพื่อนผู้ตายเป็นหมอนวดแผนโบราณเบิกความว่า ขณะนั่งอยู่ที่โรงแรมทับทิมทอง เห็นผู้ตายนั่งดื่มสุรากับจำเลย ผู้ตายบอกพยานว่า จะไปหลับนอนกับจำเลย 3 วัน 2 คืน ได้ค่าตัว 5,000 บาท พยานอีกปากเป็นพนักงานโรงแรม เบิกความว่า เห็นจำเลย พาผู้ตายมาเปิดห้องที่โรงแรมเวียงนคร และเปิดห้องพักหมายเลข 604 สั่งอาหาร สุรา ไปดื่มกิน โจทก์ยังมีพนักงานรับซื้อโทรศัพท์มือถือ ที่จำเลยเอาเครื่องมาขายในราคา 1,000 บาท อีกทั้งสอดคล้องกัลป์ลายมือชื่อการลงทะเบียนเข้าพักก็เป็นของจำเลย สภาพศพยังตายมานาน 9 ชั่วโมง มีแผลฟกช้ำ รอยถลอกทั่วร่างกาย ที่โพรงมดลูกขนาดใหญ่ พบตัวอ่อนมีอายุครรภ์ 2 เดือน</p>
<p>ต่อมามีการสืบสวนของตำรวจกองปราบ พบว่าในรอบ 5 เดือน มีการฆาตรกรรมหญิงสาวนวดแผนโบราณ 5 คดี ศาลเห็นว่า พยานโจทก์ทุกปากเบิกความสอดคล้องกันอย่างชัดเจน พยานไม่เคยมีเหตุโกรธเคืองมาก่อน พยานที่เห็นจำเลยได้อยู่ใกล้ชิดเหตุการณ์ จดจำใบหน้าจำเลยชัดเจน หลังถูกจับกุมของของกลาง 26 รายการ ยังพบเสื้อแจ็คเกตของจำเลยตรงกับที่สวมในภาพทีวีวงจรปิด แม้โจทก์ไม่มีประจักษ์พยาน แต่คดีมีพยานแวดล้อมแน่นหนา คำให้การพยานเลื่อนลอยไม่สามารถหักล้างได้ จึงรับฟังว่าจำเลยเป็นคนร้าย</p>
<p>พิพากษาว่าจำเลยกระทำผิดตามฟ้องเป็นกรรมเดียวผิดหลายบท ให้ลงโทษบทหนักคือ ลงโทษประหารชีวิต คำรับสารภาพไม่เป็นประโยชน์ ประกอบกับพฤติการณ์จำเลยกระทำการประทุษร้ายอย่างต่อเนื่องใน 5 เดือน เมื่อถูกจับกุม ก็ไม่สำนึก กลับไปก่อเหตุส่งผลร้ายต่อสังคม จึงไม่มีเหตุลดโทษ และให้คืนทรัพย์แก่ญาติผู้ตาย</p>
<p>หลังฟังคำพิพากษา <persName>นายสมคิด พุ่มพวง</persName> ได้ตะโกนตำหนิคำพิพากษา ศาลจึงบอกว่าให้ไปอุทธรณ์ <persName>นายสมคิด</persName>ทำตาเหลือก หายใจหอบและพูดว่าทนายความของตนทำงานไม่ดี อัยการจึงให้เงียบ <persName>นายสมคิด</persName>ก็โวยวายด่าอัยการขึ้นมึงกู อัยการบอกให้ราชทัณฑ์และตำรวจศาล หิ้วปีก<persName>นายสมคิด</persName>ออกไป ด้วยอาการทุลักทุเล
</p></body>
</news>
