<teiHeader>
<fileDesc>
<titleStmt>
  <title>แม่บ้านฉกรถเก๋งดาราดัง  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-13 14:38:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=59847  </bibl>
</sourceDesc>
</fileDesc>
</teiHeader>
<news>
<headline>แม่บ้านฉกรถเก๋งดาราดัง</headline>
<lead>แม่บ้านตัวแสบพาเพื่อนชายขโมยรถเก๋งในบ้าน “<persName>สาวิตรี สามิภักดิ์</persName>” ดารานักแสดงดัง</lead>
<neck></neck>
<body><p>ผู้สื่อข่าวรายงานว่า เมื่อกลางดึกที่ผ่านมา <persName>ร.ต.ต.ศตวรรษ ใจสุข</persName> พนักงานสอบสวน (สบ 1) สน.โชคชัย ได้รับแจ้งเหตุลักทรัพย์ภายในบ้านเลขที่ 166 ซอยสตรีวิทยา 2 ซอย 10 ถนนโชคชัย 4 แขวงและเขตลาดพร้าว จึงรีบเดินทางไปตรวจสอบที่เกิดเหตุ เจ้าหน้าที่พบ <persName>น.ส.สาวิตรี สามิภักดิ์</persName> พิธีกร และดารานักแสดงชื่อดัง และเจ้าของบ้านหลังดังกล่าว พร้อม <persName>น.ส. ปฐมภรณ์ ทองอร่าม</persName> อายุ 32 ปี อยู่บ้านเลขที่ 25/1740 ซอยลาดพร้าว 101 ซอย 36 แขวงคลแงจั่น เขตบางกะปิ เพื่อนสาว ยืนรอให้การอยู่ด้วยอาการตื่นตระหนกตกใจ</p>
<p>จากการสอบสวน <persName>น.ส.ปฐมภรณ์</persName> ให้การว่า ก่อนเกิดเหตุเมื่อวันที่ 11 เม.ย.ที่ผ่านมา ได้ขับรถเก๋งยี่ห้อโตโยต้า วีออส สีบรอนซ์เงิน ทะเบียน  ชฟ 5519 กทม. มาจอดไว้ที่บ้านหลังเกิดเหตุ ก่อนจะขับรถอีกคันนำกระดูกแม่ของ <persName>น.ส.สาวิตรี</persName> ไปทำพิธีทางศาสนาที่ จ.จันทบุรี โดยนำกุญแจรถวางไว้ที่บ้าน เพื่อให้ <persName>น.ส.สกาวเดือน ลูกอินทร์</persName> อายุ 23 ปี คนรับใช้ ล้างรถตามปกติ ก่อนรถจะหายไป โดยมีคนเห็น <persName>น.ส.สกาวเดือน</persName> พาผู้ชายคนหนึ่งเข้ามาขโมยรถในบ้านไปในเวลา 11.28 น. ของวันที่ 12 เม.ย. แจ้งตำรวจมาตรวจสอบ</p>
<p>ด้าน <persName>น.ส.สาวิตรี</persName> กล่าวว่า หลังกลับมาถึงบ้านก็ได้เข้าไปตรวจสอบทรัพย์สินของตนเองปรากฏว่า มีเครื่องประดับทั้งทองรูปพรรณ สร้อยข้อมือ แหวนทอง พระเลี่ยมทอง เครื่องสำอางค์ชุดใหญ่ สูท และเสื้อผ้าแบรนด์เนมยี่ห้อดัง รวมมูลค่ากว่า 1 ล้านบาท ทั้งนี้ ได้รู้จัก <persName>น.ส.สกาวเดือน</persName> มาตั้งแต่เจ้าตัวทำงานเป็นช่างทำผมอยู่ที่ร้านเสริมสวย อายุ 14 ปี แต่ภายหลัง <persName>น.ส.สกาวเดือน</persName> มีปัญหากับที่ร้านเสริมสวยในช่วงเดือน ต.ค.ปีที่แล้ว เลยชวนมาทำงานเป็นแม่บ้านให้ เนื่องจากเห็นว่าตั้งแต่รู้จักกันมาก็ไม่มีประวัติขโมยของที่ร้านเสริมสวย โดยให้พักอยู่ที่ห้องข้างครัว แต่เวลาที่ตนไม่อยู่บ้านก็จะให้เข้ามานอนเฝ้าบ้านข้างใน</p></body>
</news>
