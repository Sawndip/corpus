<teiHeader>
<fileDesc>
<titleStmt>
  <title>จับอ้างเป็นตำรวจตบทรัพย์  </title>
  <author>สำนักข่าวไทย  </author>
</titleStmt>
<publicationStmt>
  <publisher>MCOT  </publisher>
  <pubPlace>http://news.mcot.net/  </pubPlace>
  <date>2010-02-16 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.mcot.net/content/21690  </bibl>
</sourceDesc>
</fileDesc>
</teiHeader>
<news>
<headline>จับอ้างเป็นตำรวจตบทรัพย์</headline>
<lead>กรุงเทพฯ 16 ก.พ. - ตำรวจรวบหนุ่มย่านบึงกุ่ม อ้างตัวเป็นตำรวจจราจร ดักจับนักเรียนขับขี่รถจักรยานยนต์ไม่สวมหมวกกันน็อก ก่อนตบทรัพย์แลกซื้อยาบ้า รับทำมาแล้วเกือบ 30 ครั้ง</lead>
<neck></neck>
<body><p><persName>นายธนิต โดดสกุล</persName> อายุ 29 ปี ถูกตำรวจสืบสวน สน.บึงกุ่ม จับกุมได้ที่ชุมชนสุวรรณประสิทธิ์ 1 ซอยนวมินทร์ 68 เขตบึ่งกุ่ม พร้อมรถจัรยานยนต์ที่ใช้ก่อเหตุ โดยอ้างตัวเป็นตำรวจจราจร เรียกรถจักรยานยนต์ที่ผู้เสียหายไม่สวมหมวกกันน็อกหรือไม่มีกระจกมองข้าง ซึ่งผู้เสียหายส่วนใหญ่จะเป็นนักเรียนโรงเรียนบดินเดชาสิงหเสนีย์ 2 ก่อนตบทรัพย์เป็นโทรศัพท์มือถือ</p>
<p>สอบสวนรับสารภาพเริ่มก่อเหตุตั้งแต่เดือนตุลาคม 2552 รวมแล้วเกือบ 30 ครั้ง โดยทรัพย์สินที่ได้จะนำไปแลกซื้อยาบ้าภายในซอยลาดพร้าว 87 มาเสพ รวมทั้งเคยออกอุบายขอติดรถจักรยานยนต์ไปลงกลางทาง เมื่อสบโอกาสจึงออกอุบายให้ผู้เสียหายช่วยลงไปซื้อน้ำดื่ม ก่อนชิงรถจักรยานยนต์หลบหนี  นอกจากนี้ยังพบประวัติเคยถูกศาลจำคุกกว่า 4 ปี ข้อหาเมาสุราขับขี่รถจักรยานยนต์ชนเจ้าหน้าที่ตำรวจ สน.ลาดพร้าว ได้รับบาดเจ็บ เบื้องต้นถูกตั้งข้อหา ลักทรัพย์หรือลักของโจร และลักทรัพย์โดยลวงเป็นเจ้าพนักงาน.- สำนักข่าวไทย</p></body>
</news>
