<teiHeader>
<fileDesc>
<titleStmt>
  <title>ปทีป-สัณฐานหารือจับอริสมันต์และพวก  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-09 12:00:40  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=220316  </bibl>
</sourceDesc>
</fileDesc>
</teiHeader>
<news>
<headline><persName>ปทีป</persName>-<persName>สัณฐาน</persName>หารือจับ<persName>อริสมันต์</persName>และพวก</headline>
<lead><persName>พล.ต.อ.ปทีป</persName> และ <persName>พล.ต.ท.สัณฐาน</persName> ร่วมประชุมประเมินสถานการณ์ชุมนุม นปช. เร่งติดตามคดีวางระเบิดรายวัน ถกหามาตรการและขั้นตอนจับ <persName>อริสมันต์</persName> และพวกบุกรัฐสภา</lead>
<neck></neck>
<body><p>ที่ศูนย์ปฏิบัติการส่วนหน้า กองบัญชาการตำรวจนครบาล <persName>พล.ต.อ.ปทีป ตันประเสริฐ</persName> รักษาราชการแทนผู้บัญชาการตำรวจแห่งชาติ
<persName>พล.ต.ท.สัณฐาน ชยนนท์</persName> ผู้บัญชาการตำรวจนครบาล และเจ้าหน้าที่บางส่วน ระดับรองผู้บัญชาการและผู้บังคับการ ได้เข้าร่วมประชุม เพื่อติดตามประเมินสถานการณ์การชุมนุม กลุ่ม นปช. โดยเฉพาะ การกำชับให้เจ้าหน้าที่ตำรวจ เร่งรัดติดตามดำเนินคดีกับคนร้ายที่ก่อเหตุระเบิดรายวัน รวมถึง การดำเนินการ หลัง ศาลอาญารัชดา อนุมัติออกหมายจับ <persName>นายอริสมันต์ พงศ์เรืองรอง</persName> แกนนำ นปช. พร้อมพวกอีก 7 คน หลังมีความผิดตาม พ.ร.ก.ฉุกเฉิน มาตรา 11 (1) กรณี นำกลุ่มผู้ชุมนุมบุกรุกเข้าไปยังรัฐสภา เมื่อวันที่ 7 เม.ย. ซึ่งคาดว่า ในที่ประชุมจะหารือถึงมาตรการและขั้นตอนการเข้าจับกลุ่มตัวแกนนำ ทั้ง 7 คน</p>
<p>อย่างไรก็ตาม หลังการประชุมเสร็จสิ้น <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาลจะแถลงข่าวต่อสื่อมวลชนให้ทราบ ท่ามกลางการติดตามข่าวของสื่อมวลชน จากทุกแขนงเป็นจำนวนมาก</p></body>
</news>
