<teiHeader>
<fileDesc>
<titleStmt>
  <title>ผู้ค้าคลองเตยนัดหย่าศึกแย่งพื้นที่ บ.ลีเกิ้ล  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-02-24 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=200813  </bibl>
</sourceDesc>
</fileDesc>
</teiHeader>
<news>
<headline>ผู้ค้าคลองเตยนัดหย่าศึกแย่งพื้นที่ บ.ลีเกิ้ล</headline>
<lead></lead>
<neck></neck>
<body><p><persName>พล.ต.ต.อนุชัย เล็กบำรุง</persName> ผู้บังคับการตำรวจนครบาล 5 (ผบก.น.5) เปิดเผยว่า ในวันที่ 2 มีนาคม ตัวแทนกลุ่มผู้ค้าตลาดคลองเตย และบริษัท ลีเกิ้ล โปรเฟสชันแนล จำกัด จะมีการนัดเจรจา เพื่อหาข้อยุติ กรณีพิพาทในพื้นที่ดังกล่าว ที่ สน.ท่าเรือ  ซึ่งก่อนหน้านี้ มี <persName>พล.ต.อ.ภาณุพงศ์ สิงหรา ณ อยุธยา</persName> ที่ปรึกษา (สบ10) ได้ไปประชุมเรื่องนี้ เพื่อหาทางออกมาแล้วหลายครั้ง  โดยเชื่อว่า มีแนวโน้มว่า สถานการณ์จะดีขึ้น โดยกลุ่มผู้ค้าได้ยื่นข้อเสนอต่างๆ คือ 1.ไม่ล้อมรั้ว ไม่ให้คนมาข่มขู่  2.ผู้ค้ายินยอมจ่ายค่าเช่า ให้จ่ายในราคาที่ยุติธรรม  3.ไม่ให้มีการตัดน้ำตัดไฟ และ 4.เจ้าหน้าที่ของบริษัท ลีเกิ้ล ต้องแต่งกายในชุดฟอร์ม หรือ แสดงบัตรให้ชัดเจน รวมทั้ง ให้ทำประวัติ พิมพ์ลายนิ้วมือ ที่ สน.ท่าเรือ ทุกคน  หากทุกฝ่ายหันหน้ามาเจรจากัน เชื่อว่า สถานการณ์ความตึงเครียดในพื้นที่ จะดีขึ้น</p>
<p>อย่างไรก็ตาม ยังคงมีเจ้าหน้าที่ตำรวจ ชุดปราบปรามจลาจล ดูแลรักษาความสงบและป้องกันเหตุร้ายในพื้นที่ดังกล่าว อย่างต่อเนื่อง</p></body>
</news>
