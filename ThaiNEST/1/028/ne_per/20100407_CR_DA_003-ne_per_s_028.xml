<teiHeader>
<fileDesc>
<titleStmt>
  <title>เด็กเล่นน้ำคลายร้อนจมดับ 3 ศพ  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-07 07:29:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58561  </bibl>
</sourceDesc>
</fileDesc>
</teiHeader>
<news>
<headline>เด็กเล่นน้ำคลายร้อนจมดับ 3 ศพ</headline>
<lead></lead>
<neck></neck>
<body><p>เมื่อเวลา 14.00 น. วันที่ 6 เม.ย. <persName>ร.ต.ท. วิศิษฐ์ จงอ้อมกลาง</persName> ร้อยเวร สภ.ปราสาท จ.สุรินทร์ รับแจ้งจาก รพ.ปราสาท ว่า มีเด็กจมน้ำเข้ามารักษาตัว และเสียชีวิต 3 ศพ อาการน่าเป็นห่วงอีก 2 ราย จึงเดินทางไปตรวจสอบ ทราบชื่อผู้เสียชีวิตคือ <persName>ด.ช.อนุวัฒน์ ฝ่ายอินทร์</persName> อายุ 14 ขวบ <persName>ด.ช.ธนาทรัพย์ เพ็งแจ่ม</persName> อายุ 8 ขวบ และ <persName>ด.ญ.สโรชา กำจัดภัย</persName> อายุ 10 ขวบ และแพทย์กำลังให้การช่วยเหลือ 2 ราย คือ <persName>ด.ญ.ธนันธิชา เพ็งแจ่ม</persName> อายุ 8 ขวบ พี่สาว <persName>ด.ช.ธนาทรัพย์</persName> และ <persName>ด.ช.สุรจักร</persName> ได้ดี อายุ 7 ขวบ เบื้องต้นมีอาการน้ำท่วมปอด และต้องอยู่ในความดูแลของแพทย์อย่างใกล้ชิด</p>
<p>จากการสอบสวนเบื้องต้นทราบว่า ก่อนเกิดเหตุ ผู้เสียชีวิตและบาดเจ็บทั้งหมด ได้ชักชวนกันนำแหไปทอดหาปลาในหนองน้ำขนาดใหญ่ของหมู่บ้าน ใน ต.ประสาท และลงเล่นน้ำคลายร้อน จู่ ๆ เกิดจมน้ำไปพร้อมกัน ระหว่างนั้นมีชาวบ้านผ่านมาเห็น จึงรีบช่วยเหลือไว้ได้ 2 คน คือ <persName>ด.ญ.ธนันธิชา</persName> และ <persName>ด.ช. สุรจักร</persName> ส่วนอีก 3 คน จมหายไปในหนอง น้ำ และได้ประสานเจ้าหน้าที่ชุดประดาน้ำ งมค้นหา และนำส่ง รพ.ปราสาท แต่ปรากฏว่า ทั้ง 3 คนจมน้ำเสียชีวิตแล้ว อย่างไรก็ตาม  เจ้าหน้าที่จะได้สอบสวนหาสาเหตุอย่างละเอียดอีกครั้ง เพื่อนำมาประกอบสำนวนต่อไป</p></body>
</news>
