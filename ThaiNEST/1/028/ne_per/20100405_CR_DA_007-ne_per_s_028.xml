<teiHeader>
<fileDesc>
<titleStmt>
  <title>ซิวหนุ่มขนไอซ์สั่งจากคุก  </title>
  <author>เดลินิวส์  </author>
</titleStmt>
<publicationStmt>
  <publisher>เดลินิวส์  </publisher>
  <pubPlace>http://www.dailynews.co.th  </pubPlace>
  <date>2010-04-05 10:54:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.dailynews.co.th/newstartpage/index.cfm?page=content&categoryID=419&contentID=58220  </bibl>
</sourceDesc>
</fileDesc>
</teiHeader>
<news>
<headline>ซิวหนุ่มขนไอซ์สั่งจากคุก</headline>
<lead>โปลิศแม่สายฟิต ซิวหนุ่มรับจ้างคนคุกบางขวาง ขนไอซ์กว่า 2 กิโล เตรียมส่งเข้ากรุงเทพฯ</lead>
<neck></neck>
<body><p>เมื่อเวลา 08.30 น. วันที่ 5 เม.ย. ที่ห้องประชุมดุรงควิบูลย์ กองบังคับการตำรวจภูธรจังหวัดเชียงราย <persName>พ.ต.อ.ณรงค์ชัย วงษ์สามี</persName> รอง ผบก.ภ.จว.เชียงราย แถลงข่าวจับกุม<persName>นายธราวุฒิ กำแพงล้อม</persName> อายุ 21 ปี พร้อมของกลางยาไอซ์ น้ำหนัก 2.260 กิโลกรัม <persName>พ.ต.อ.ณรงค์ชัย</persName> เปิดเผยว่า เมื่อวานนี้ (4 เม.ย.) ขณะที่  <persName>พ.ต.ท.ธนานนท์ ยุทธนา</persName> สวป. สภ.แม่สาย จ.เชียงราย นำกำลังตรวจค้นบนรถโดยสารที่วิ่งระหว่าง แม่สาย-กรุงเทพฯ พบผู้ต้องหามีท่าทีพิรุธ จึงนำตัวมาตรวจค้นพบของกลางซุกซ่อนอยู่ช่องใต้บันไดหน้าห้องน้ำ</p>
<p><persName>นายยุทธนา</persName> ให้การรับสารภาพว่า รับจ้างจาก<persName>นายอดิศักดิ์</persName> ไม่ทราบนามสกุล นักโทษในเรือนจำบางขวาง ในราคา 50,000 บาท ให้มารับยาไอซ์ที่ อ.แม่สาย ไปส่งให้ผู้รับที่กรุงเทพฯ เบื้องต้นแจ้งข้อหาร่วมกันนำเข้ายาเสพติดให้โทษประเภท 1 (ยาไอซ์) ในราชอาณาจักรโดยผิดกฎหมาย ควบคุมตัวส่ง <persName>พ.ต.ท.เจริญ ใจปิน</persName> สวส.สภ.แม่สาย ดำเนินคดีตามกฎหมายต่อไป</p></body>
</news>
