<teiHeader>
<fileDesc>
<titleStmt>
  <title>พท.ขุดหลักฐานฟ้องป.ป.ช.เอาผิด"มาร์ค"ตั้ง"สัณฐาน "นั่งผบช.น.  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-01-10 13:23:33  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1263104627&catid=17  </bibl>
</sourceDesc>
</fileDesc>
</teiHeader>
<news>
<headline>พท.ขุดหลักฐานฟ้องป.ป.ช.เอาผิด"<persName>มาร์ค</persName>"ตั้ง"<persName>สัณฐาน</persName> "นั่งผบช.น.</headline>
<lead></lead>
<neck></neck>
<body><p><persName>นายพร้อมพงศ์ นพฤทธิ์</persName>  โฆษกพรรคเพื่อไทย แถลงเมื่อวันที่ 10 ม.ค. ว่า ตามที่รัฐบาลได้แต่งตั้ง <persName>พล.ต.ท.สัณฐาน ชยนนท์</persName> จากผู้บัญชาการตำรวจภูธรภาค 8 มาเป็นผู้บัญชาการตำรวจนครบาล  แต่ปรากฏข้อเท็จจริงว่า <persName>พล.ต.ท.สัณฐาน</persName> ได้ถูกฟ้องเป็นคดีอาญาร้ายแรงตามประมวลกฎหมายอาญา มาตรา 157, 259, 83 และ 84 ในคดีสลายการชุมนุมของประชาชนผู้คัดค้านโครงการท่อส่งก๊าซ โรงแยกก๊าซธรรมชาติไทย-มาเลเซีย โดยศาลได้ประทับรับฟ้องไปแล้ว  ดังนั้น ในฐานะที่ <persName>นายอภิสิทธิ์ เวชชาชีวะ</persName> นายกรัฐมนตรี เป็นประธานคณะกรรมการนโยบายตำรวจแห่งชาติ (ก.ต.ช.) ควรดำเนินการสอบสวนและพิจารณาลงโทษทางวินัยกับ <persName>พล.ต.ท.สัณฐาน</persName> กับพวก ตั้งแต่วันที่ 31 ตุลาคม 2552 ก่อนมีการแต่งตั้งเป็นผู้บัญชาการตำรวจนครบาล โดยประชาชนยังเชื่อว่า <persName>พล.ต.ท.สัณฐาน</persName> ได้สร้างพยานหลักฐานเท็จใส่ร้ายประชาชนผู้ชุมนุม</p>
<p><persName>นายพร้อมพงศ์</persName> กล่าวต่อว่า เรื่องนี้แสดงให้เห็นว่านอกจาก<persName>นายอภิสิทธิ์</persName> จะหล่อหลักลอยแล้วยังเป็นคนที่ไร้หลักเกณฑ์อีกด้วย หลังจากรับหนังสือร้องเรียนของประชาชนไปแล้วนอกจาก<persName>นายอภิสิทธิ์</persName>ในฐานะประธาน คณะกรรมการนโยบายตำรวจแห่งชาติ(กตช.) จะไม่ดำเนินการทางวินัยกับ<persName>พล.ต.ท.สัณฐาน</persName> แล้ว ยังกลับเสนอชื่อให้<persName>พล.ต.ท.สัณฐาน</persName> ดำรงตำแหน่งผบช.น.อีกด้วย ทั้งที่<persName>พล.ต.ท.สัณฐาน</persName> ถือว่ามีความผิดรุนแรงในคดีอาญา ซึ่งตามหลักแล้วนายกรัฐมนตรีต้องสั่งให้คนที่มีความผิดออกจากราชการไว้ก่อน แต่นายกรัฐมนตรีกลับใช้ตำแหน่งหน้าที่ของตัวเองปกป้องผู้กระทำผิด ดังนั้นในวันที่ 13 มกราคมนี้ ตนจะเข้าร้องเรียนกับคณะกรรมการป้องกันและปราบปรามการทุจริตแห่งชาติ(ป.ป.ช .)เพื่อให้ป.ป.ช. สืบสวนสอบสวนว่านายกรัฐมนตรีละเว้นปฎิบัติหน้าที่จริงหรือไม่ </p></body>
</news>
