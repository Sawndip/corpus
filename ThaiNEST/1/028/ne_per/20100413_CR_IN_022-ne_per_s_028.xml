<teiHeader>
<fileDesc>
<titleStmt>
  <title>ตร.เตรียมเคลียร์พื้นที่ผ่านฟ้า  </title>
  <author>ไอ.เอ็น.เอ็น  </author>
</titleStmt>
<publicationStmt>
  <publisher>ไอ.เอ็น.เอ็น  </publisher>
  <pubPlace>http://www.innnews.co.th/  </pubPlace>
  <date>2010-04-13 14:25:46  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.innnews.co.th/crime.php?nid=221039  </bibl>
</sourceDesc>
</fileDesc>
</teiHeader>
<news>
<headline>ตร.เตรียมเคลียร์พื้นที่ผ่านฟ้า</headline>
<lead><persName>พล.ต.ต.ภาณุ</persName> เตรียมสั่งผู้เกี่ยวข้อง เคลียร์พื้นที่สะพานผ่านฟ้าฯ หลัง แกนนำ ประกาศยุบรวมไปที่แยกราชประสงค์ คาด เปิดการจราจรได้ พรุ่งนี้</lead>
<neck></neck>
<body><p><persName>พล.ต.ต.ภาณุ เกิดลาภผล</persName> รอง ผบช.น. เปิดเผยถึง กรณีที่ กลุ่มผู้ชุมนุม ประกาศคืนพื้นที่ บริเวณสะพานผ่านฟ้าลีลาศ เพื่อไปรวมตัวที่บริเวณแยกราชประสงค์ว่า ถือเป็นเรื่องที่ดี ที่ขณะนี้การจราจรโดยรอบถนน 9 สายหลัก ประสบปัญหา อย่างไรก็ตาม คาดว่า ช่วงเวลา 24.00 น. วันนี้ คงมีความชัดเจนว่า จะสามารถเปิดพื้นที่ทั้งหมดได้หรือไม่ โดยหลังที่มีความชัดเจน จะเร่งมอบหมายให้หน่วยงานที่เกี่ยวข้อง เข้าไปเคลียร์พื้นที่ ซึ่งคาดว่า จะใช้ระยะเวลาพอสมควร โดยเฉพาะการตรวจอาวุธและวัตถุระเบิด ที่อาจซุกซ่อนอยู่ตามพื้นที่ต่างๆ ทั่วบริเวณ ทั้งนี้ หากทุกอย่างเป็นไปโดยเรียบร้อย คาดว่า จะสามารถเปิดเส้นทางการจราจรได้ ในช่วงบ่าย หรือ ช่วงเย็นของวันพรุ่งนี้ โดยเฉพาะ สะพานพระราม 8 ที่เจ้าหน้าที่ จะเร่งขยับพื้นที่ ก่อนเป็นอันดับแรก เนื่องจากเป็นจุดที่เชื่อมต่อมายังจุดต่างๆ ส่วนพื้นที่บริเวณแยกราชประสงค์นั้น <persName>พล.ต.ต.ภานุ</persName> กล่าวว่า คงจะต้องมีการพูดคุย และยืนยันให้กลุ่มผู้ชุมนุม อยู่ในพื้นที่เดินทางในช่วงเวลาปกติ ส่วนในช่วงค่ำที่กลุ่มผู้ชุมนุมเดินทางมาเป็นจำนวนมากนั้น อาจมีการขยายพื้นที่ได้ตามสมควร</p></body>
</news>
