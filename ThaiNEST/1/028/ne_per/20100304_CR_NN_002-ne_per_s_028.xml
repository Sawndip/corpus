<teiHeader>
<fileDesc>
<titleStmt>
  <title>แก๊งค้ายาสุดเหิม ยิงตำรวจดับ!!‏  </title>
  <author>แนวหน้า  </author>
</titleStmt>
<publicationStmt>
  <publisher>แนวหน้า  </publisher>
  <pubPlace>http://www.naewna.com  </pubPlace>
  <date>2010-03-04 00:00:00  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.naewna.com/news.asp?ID=201935  </bibl>
</sourceDesc>
</fileDesc>
</teiHeader>
<news>
<headline>แก๊งค้ายาสุดเหิม ยิงตำรวจดับ!!‏</headline>
<lead></lead>
<neck></neck>
<body><p>เมื่อเวลา 10.00 น. วันนี้ (4 มี.ค.53) ได้เกิดเหตุยิงกันเกิดขึ้นกลางถนนสุขุมวิท ฝั่งขาเข้าพัทยา หน้าห้างสรรพสินค้าฮาเบอร์มอล หมู่ 10  ต.ทุ่งศุขลา อ.ศรีราชา จ.ชลบุรี ที่เกิดเหตุพบรถยนต์กระบะยี่ห้ออีซุซุ สีน้ำเงิน ทะเบียน บห-8641 ชลบุรี ซึ่งเป็นรถของเจ้าหน้าที่ตำรวจจอดปาดหน้า รถยนต์กระบะยี่ห้อโตโยต้า รุ่นวีโก้ สีบลอนทอง ทะเบียน ส ฉ-7692 กทม.  อยู่กลางถนน  โดยที่ข้างรถยนต์กระบะยี่ห้ออีซุซุ สีน้ำเงิน ของเจ้าหน้าที่ตำรวจ มีร่างของ  <persName>ด.ต.ทินกร จันทรา</persName> อายุ 38 ปี ผบ.หมู่งานสืบสวน สภ.แหลมฉบัง จ.ชลบุรี ถูกอาวุธปืนยิงเข้าตามร่างกายหลายนัด และ <persName>ด.ต.วัชรพล พิมพ์จันทร์</persName> ผบ.หมู่ งานสืบสวน สภ.แหลมฉบัง จ.ชลบุรี ถูกอาวุธปืนยิงเข้าที่บริเวณตามลำตัวหลายนัดเช่นกัน โดยมี <persName>ด.ต.เสกสรรค์ ธรรมนิติเวช</persName> ผบ.หมู่ งานสืบสวน สภ.แหลมฉบัง ซึ่งเป็นคนขับรถยนต์กระบะยี่ห้ออีซุซุ สีน้ำเงิน และไม่ถูกคนร้ายยิง ได้พยายามนำร่างของตำรวจที่ถูกยิงส่งโรงพยาบาลเป็นการด่วน</p>
<p>สำหรับ สภาพรถยนต์กระบะยี่ห้อโตโยต้า รุ่นวีโก้ สีบลอนทอง ทะเบียน ส ฉ-7692 กทม.  ของคนร้าย กระจกหน้ารถแตกละเอียด กระจกด้านซ้ายแตกละเอียด และที่ด้านท้ายกระบะมีรอยกระสุนจำนวน 2 นัด ส่วนคนร้ายหลังยิงเจ้าหน้าที่ตำรวจได้รับบาดเจ็บ ได้ทิ้งรถวิ่งหลบหนีไปตามถนนสุขุมวิท และเป็นจังหวะที่ <persName>นายสนอง ทมจังหรีด</persName> อายุ 43 ปี พนักงานโรงงานในย่านนิคมอุตสาหกรรมแหลมฉบัง กำลังขี่รถจยย.ยี่ห้อฮอนด้าเวฟ สีดำ ทะเบียน ฉงท-350 ชลบุรี มาตามถนน ได้ถูกคนร้ายใช้อาวุธปืนจ่อยิง 2 นัดจนรถจยย.ล้มลงและได้ชิงรถจยย.หลบหนี เข้าไปในนิคมอุตสาหกรรมแหลมฉบัง ซึ่งเจ้าหน้าที่ได้ระดมกำลังเจ้าหน้าที่ตำรวจกว่า 100 นาย ปิดล้อมภายในเขตพื้นที่นิคมอุตสาหกรรมแหลมฉบัง เพื่อจับกุมตัว</p>
<p>ในเวลาต่อมาได้รับรายงานว่า <persName>ด.ต.ทินกร จันทรา</persName> อายุ 38 ปี ผบ.หมู่งานสืบสวน สภ.แหลมฉบัง จ.ชลบุรี ถูกอาวุธปืนยิงเข้าตามร่างกายหลายนัด ทนพิษบาดแผลไม่ไหวและได้เสียชีวิตในเวลาต่อมา ส่วน <persName>ด.ต.วัชรพล พิมพ์จันทร์</persName> ผบ.หมู่ งานสืบสวน สภ.แหลมฉบัง จ.ชลบุรี ยังอาการสาหัส</p>
<p>ที่มาก่อนเกิดเหตุทราบว่า ตำรวจทั้ง 3 นาย โดยมี <persName>ร.ต.ท.ปริญญา เอี่ยมกมล</persName> รอง สว.สส.สภ.แหลมฉบัง เป็นหัวหน้าชุด ได้วางแผนล่อซื้อยาบ้าจากคนร้าย หลังจากที่คนร้ายขับรถรถยนต์กระบะยี่ห้อโตโยต้า รุ่นวีโก้ สีบลอนทอง ทะเบียน ส ฉ-7692 กทม.  ปรากฏตัวตามที่สายรายงาน  <persName>ด.ต.เสกสรรค์ ธรรมนิติเวช</persName> จึงได้ขับรถแซงหน้าและขับปาดหน้าเพื่อให้รถคนร้ายหยุด จากนั้น  <persName>ด.ต.ทินกร จันทรา</persName> และ <persName>ด.ต.วัชรพล พิมพ์จันทร์</persName> ได้กระโดดลงจากรถเพื่อจู่โจมเข้าจับคนร้าย แต่คนร้ายที่นั่งมาในรถ ได้ไหวตัวทันและชักอาวุธปืนยิงเข้าใส่เจ้าหน้าที่ โดยยิงออกมาจากในรถทะลุกระจกหน้า ทำให้ <persName>ด.ต.ทินกร จันทรา</persName> และ <persName>ด.ต.วัชรพล พิมพ์จันทร์</persName> ไม่ทันได้ระวังตัว จึงถูกกระสุนปืนของคนร้ายเข้าตามร่างกายหลายนัด ล้มฟุบจมกองเลือดไปทันที</p>
<p><persName>ด.ต.เสกสรรค์ ธรรมนิติเวช</persName>  และ <persName>ร.ต.ท.ปริญญา เอี่ยมกมล</persName>  ได้ยิงต่อสู้กับคนร้ายอย่างดุเดือดกลางถนน โดยคนร้ายได้วิ่งหลบหนีไปตามถนนและไปยิง <persName>นายสนอง ทมจังหรีด</persName> เพื่อชิงรถจยย.หลบหนีไป</p>
<p>ซึ่งขณะรายงานข่าว เจ้าหน้าที่ตำรวจยังไม่สามารถจับกุมคนร้ายรายนี้ได้ และจากการตรวจค้นภายในรถยนต์กระบะยี่ห้อโตโยต้า รุ่นวีโก้ สีบลอนทอง ทะเบียน ส ฉ-7692 กทม. พบยาบ้าจำนวน 4,000 เม็ด ตกอยู่ภายในที่นั่งคนขับ เจ้าหน้าที่จึงวได้ยึกเอาไว้เป็นหลักฐาน</p></body>
</news>
