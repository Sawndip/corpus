<teiHeader>
<fileDesc>
<titleStmt>
  <title>บช.น.เผยมีภาพคนร้ายยิงประทัดใส่ทำเนียบฯ "อนุพงษ์"ห่วงมือบึ้มป่วน สั่งทหาร-ตร.คุมสถานการณ์ให้ได้  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-03-30 12:50:20  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1269916430&catid=17  </bibl>
</sourceDesc>
</fileDesc>
</teiHeader>
<news>
<headline>บช.น.เผยมีภาพคนร้ายยิงประทัดใส่ทำเนียบฯ "<persName>อนุพงษ์</persName>"ห่วงมือบึ้มป่วน สั่งทหาร-ตร.คุมสถานการณ์ให้ได้</headline>
<lead></lead>
<neck></neck>
<body><p>โฆษก บช.น.เผยมีภาพคนร้ายยิงประทัดใส่ทำเนียบฯ</p>
<p>เมื่อเวลา 11.00 น. วันที่ 30 มีนาคม <persName>พล.ต.ต.ปิยะ อุทาโย</persName> โฆษกกองบัญชาการตำรวจนครบาล (บช.น.) เปิดเผยว่า ขอเตือนกลุ่มผู้ไม่หวังดีที่พบแล้ว 2-3 ครั้ง ล่าสุดมีการยิงประทัดที่ทำเนียบรัฐบาล โดยการใช้ประทัดกระเทียมมัดรวมกันก่อนใช้หนังสติ๊กยิงเข้าไปในจุดที่ยืนของเจ้าหน้าที่หรือที่ทำการต่างๆ โดยถือเป็นการฝ่าฝืนกฎหมาย โดยฝ่ายสืบสวนได้ตรวจสอบแล้ว ศอ.รส.ให้ตำรวจดำเนินการอย่างเด็ดขาด และจับภาพได้แล้ว กำลังไปตามตัวอยู่ โดยได้แจ้งให้การ์ดนปช. ช่วยกันว่าหากเป็นคนของตนเองก็ประสานมา โดยเมื่อวานนี้พบของกลางจำนวนหนึ่ง โดยให้ตำรวจประสานงานเพื่อรับภาพกับ กอ.รมน.ภาค1 แล้ว โดยไม่ว่าใครทำก็ผิดกฎหมาย ส่วนจะเป็นกลุ่มใดขอให้จับตัวได้ก่อน โดยฝ่ายสืบสวนมองเห็น ซึ่งต้องดำเนินคดีทางกฎหมายอย่างเด็ดขาด ส่วนกำลังที่หมุนเวียนเข้ามาไม่ใช้ บช.ภ.1และ7 โดย บช.ภ.1 ดูแลสนามบินสุวรรณภูมิ บช.ภ.7 ดูแลการประชุมลุ่มน้ำโขง และศชต.ก็ไม่ขอ นอกนั้น บช.อื่นขอหมด โดยใช้กำลัง 45 กองร้อยดูแลทั้งหมด แต่มีการดึงบางส่วนไปช่วยงานโรงพักด้วย</p>
<p>"<persName>อนุพงษ์</persName>"ห่วงวินาศกรรมสั่งทหาร-ตร.คุมให้อยู่จี้เร่งหาหามือบึ้ม</p>
<p>ผู้สื่อข่าวรายงานว่า เมื่อเวลา 09.00 น. ที่ศูนย์อำนวยการรักษาความสงบเรียบร้อย (ศอ.รส.) ภายในกรมทหารราบที่ 11 รักษาพระองค์ (ร.11 รอ.) <persName>พล.อ.อนุพงษ์  เผ่าจินดา</persName> ผู้บัญชาการทหารบก ในฐานะผู้ช่วยผอ.ศอ.รส. เป็นประธานในการประชุมศอ.รส. โดยมี<persName>พล.อ.ประยุทธ์  จันทร์โอชา</persName> รองผบ.ทบ. <persName>พล.ท.คณิต สาพิทักษ์</persName> แม่ทัพภาคที่ 1 <persName>พล.ต.ท.วรพงษ์ ชิวปรีชา</persName> ผู้ช่วยผู้บัญชาการตำรวจแห่งชาติ และผู้แทนผู้ว่ากรุงเทพมหานคร เข้าร่วมประชุม โดยการประชุมครั้งนี้ไม่มีตัวแทนจากฝ่ายการเมืองเข้ามาร่วมประชุมแต่อย่างใด โดยใช้เวลาในการประชุมประมาณ 1 ชั่วโมง โดยที่ประชุมทางตำรวจได้มีการรายงานสถานการณ์การชุมนุมและความคืบหน้าในการสืบสวนเหตุระเบิดที่เกิดขึ้นรายวันภายในกรุงเทพให้กับผบ.ทบ.รับทราบ โดยผบ.ทบ.ได้เร่งรัดให้ตำรวจมีมาตรการในการดำเนินคดี และหาผู้ก่อเหตุระเบิดมาลงโทษให้ได้ ซึ่งทางตำรวจได้รับปาก และยืนยันว่า ขณะนี้ได้มีการเร่งรัดในเรื่องของคดีอยู่แล้ว</p>
<p>ผู้สื่อข่าวรายงานว่า ในที่ประชุมผบ.ทบ.ได้ฝากเจ้าหน้าที่ตำรวจว่า ขณะนี้ทุกฝ่ายมีความเป็นห่วงเรื่องสถานการณ์การก่อวินาศกรรม จึงได้เน้นย้ำให้เจ้าหน้าที่ทหารและตำรวจจะต้องควบคุมสถานการณ์ไว้ให้ได้ นอกจากนี้ที่ประชุมยังได้มีการหารือถึงมาตรการในการรักษาความปลอดภัยในงานวันกาชาดที่จะจัดขึ้นระหว่างวันที่ 31 มี.ค.– 7 เม.ย.นี้ เนื่องจากสถานที่จัดงานใกล้เคียงกับการชุมนุมของกลุ่มแนวร่วมประชาธิปไตยต่อต้านเผด็จการแห่งชาติ (นปช.)</p>
<p>ขว้าง"ประทัดปิงปอง"ใส่รั้วทำเนียบฯ กลางดึก</p>
<p>ผู้สื่อข่าวรายงานว่า เมื่อเวลา 20.40 น. วันที่ 29 มีนาคม  <persName>พ.ต.ท.สำเริง ส่งเสียง</persName> รองผู้กำกับการ สน.ดุสิต ได้เดินทางมาดูที่เกิดเหตุเกิดเสียงดังคล้ายถูกขว้างระเบิดใส่บริเวณทำเนียบรัฐบาล โดยกล่าวว่า คาดเป็นการก่อกวนมากกว่า เพราะเป็นเพียงประทัดปิงปอง ที่ไม่มีอานุภาพร้ายแรง พอที่จะทำร้ายให้บาดเจ็บหรือเสียชีวิต</p>
<p>ขณะที่<persName>พล.ต.ต.วิชัย สังข์ประไพ</persName> ผบก.น.1 กล่าวว่า เสียงระเบิดดังกล่าวเป็นเพียงประทัดกระเทียม ที่นำเทปกาวมามัดรวมกันก้อนกลมขนาด 1 นิ้ว จำนวนหลายลูก แล้วใช้หนังสติ๊กยิงเข้าไปในทำเนียบรัฐบาล ทำให้เกิดเสียงดัง เบื้องต้นพบว่าผู้ไม่หวังดีน่าจะยิงจากบริเวณสะพานมัฆวานรังสรรค์ ทั้งหมด 3 ครั้ง รวม 8 ลูก ระเบิด 5 ลูก ไม่ระเบิด 3 ลูก อย่างไรก็ตาม การก่อเหตุดังกล่าวไม่น่าจะหวังให้เกิดความรุนแรง เป็นเพียงการสร้างสถานการณ์ ส่วนจะเป็นกลุ่มใดที่ก่อเหตุกำลังอยู่ในระหว่างการตรวจสอบ</p>
<p>ก่อนหน้านี้ ผู้สื่อข่าวรายงานว่า เมื่อเวลา 20.15 น. เกิดเหตุเสียงดังคล้ายระเบิดบริเวณภายในรั้วทำเนียบรัฐบาล ฝั่งประตูทางเข้าด้านสะพานมัฆวานรังสรรค์ ถ.ราชดำเนิน โดยจากการตรวจสอบพบว่าเป็นประทัดปิงปอง มีขนาดเท่าลูกแก้ว ขว้างเข้ามาจากนอกรั้วทำเนียบรัฐบาล จำนวน 3 ลูก แต่เกิดระเบิดเสียงดัง 1 ลูก ส่วนอีก 2 ลูกไม่ทำงาน และไม่มีผู้ใดได้รับบาดเจ็บ โดยเจ้าหน้าที่ทหารได้เก็บระเบิดยังไม่ทำงานอีก 2 ลูกที่ยังไม่ทำงานไปตรวจสอบหาหลักฐานต่อไป</p>
<p>เจ้าหน้าที่ทหารที่รักษาความปลอดภัยบริเวณดังกล่าวเล่าเหตุการณ์ว่า เป็นการปาเข้ามาจากด้านนอกทำเนียบรัฐบาล ซึ่งเมื่อช่วงบ่ายวันที่ 29 มีนาคม ก็มีการปาระเบิดชนิดเดียวกันเข้ามาในพื้นที่นี้ 3 ลูก โดยเกิดเสียงดัง 1 ลูก ส่วนอีก 2 ลูก ไม่ทำงาน สรุปแล้วตลอดทั้งวัน มีการขว้างเข้ามา 5-6 ลูก และก่อนหน้านี้เมื่อช่วงกลางดึกของวันที่ 28 มีนาคม ก็มีผู้ขว้างระเบิดประเภทเดียวกันเข้ามาในจุดเดียวกัน 2 ลูก แต่เป็นเพียงระเบิดก่อกวนที่มีเสียงดัง ไม่มีอานุภาพร้ายแรง</p></body>
</news>
