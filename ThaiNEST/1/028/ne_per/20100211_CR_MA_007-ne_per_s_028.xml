<teiHeader>
<fileDesc>
<titleStmt>
  <title>ประหาร"สมคิด"ฆาตกรต่อเนื่องหมอนวด5ศพหลังเจอหลักฐาน มัดตัว ให้การเป็นประโยชน์ลดจำคุกตลอดชีวิต  </title>
  <author>มติชนออนไลน์  </author>
</titleStmt>
<publicationStmt>
  <publisher>มติชน  </publisher>
  <pubPlace>http://www.matichon.co.th/  </pubPlace>
  <date>2010-02-11 11:57:25  </date>
</publicationStmt>
<notesStmt>
  <note>อาชญากรรม  </note>
</notesStmt>
<sourceDesc>
  <bibl>http://www.matichon.co.th/news_detail.php?newsid=1265950677&catid=17  </bibl>
</sourceDesc>
</fileDesc>
</teiHeader>
<news>
<headline>ประหาร"<persName>สมคิด</persName>"ฆาตกรต่อเนื่องหมอนวด5ศพหลังเจอหลักฐาน มัดตัว ให้การเป็นประโยชน์ลดจำคุกตลอดชีวิต</headline>
<lead>ศาลอาญา พิพากษาประหาร "<persName>สมคิด พุ่มพวง</persName>" ฆาตกรต่อเนื่องอีก 1 คดี หลังพบฐานมัดบีบคอฆ่าหมอนวดแผนโบราณในแมนชั่น จ.บุรีรัมย์ ให้การเป็นประโยชน์ลดโทษเหลือคุกตลอดชีวิต</lead>
<neck></neck>
<body><p>เมื่อเวลา 09.00 น. วันที่ 12 กุมภาพันธ์ ที่ห้องพิจารณา 801 ศาลอาญา ถนนรัชดาภิเษก ศาลพิพากษาประหารชีวิต <persName>นายสมคิด พุ่มพวง</persName> อายุ 41 ปี ชาวจังหวัดตรัง จำเลยในความผิดฐานฆ่าผู้อื่น และลักทรัพย์ในเวลากลางคืน</p>
<p>คดีนี้พนักงานอัยการฝ่ายคดีอาญา 7 เป็นโจทก์ฟ้องสรุปว่า เมื่อวันที่ 20-21 มิถุนายน 2548 จำเลยพบกับ <persName>น.ส.สมปอง พิมพรภิรมย์</persName> อายุ25ปี อาชีพหมอนวดแผนโบราณ ที่โรงแรมแห่งหนึ่งแล้วชักชวนกันมาที่อาคารปิยะแมนชั่น ต.ชุมเห็ด อ.เมือง จ.บุรีรัมย์ ก่อนร่วมประเวณี ต่อมาเมื่อ<persName>นางสมปอง</persName>นอนหลับ จำเลยได้บีบคอจนเสียชีวิต แล้วลักเอาสร้อยคอทองคำ แหวน กระเป๋าถือ โทรศัพท์มือถือ และทรัพย์สินอื่นๆ มูลค่ากว่า 12,200บาท หลบหนีไป</p>
<p>ศาลพิเคราะห์พยานหลักฐานแล้วเห็นว่า โจทก์มี <persName>พ.ต.ท.ฉลอง เกิดโมลี</persName> พนักงานสอบสวนเบิกความว่าจากการตรวจสอบที่เกิดเหตุพบลายนิ้วมือแฝงของจำเลย ที่ขวดเบียร์และที่โต๊ะใน</p>
<p>ห้องพักดังกล่าว นอกจากนี้ยังมี<persName>นางสมจิตต์ ชีวสุต</persName> ,<persName>นางสมร บุตรตราสร</persName> แม่บ้านปิยะแมนชั่นฯ เบิกความว่าตรงกันว่าเห็นจำเลยกับผู้ตายลงมาจากรถ แล้วขึ้นไปบนห้องพักพร้อมกันสอดรับกับภาพวงจรปิดของแมนชั่นที่เห็นจำเลยกับ ผู้ตายมาด้วยกัน นอกจากนี้ขณะแพทย์นิติเวชเข้าตรวจสอบสภาพศพพบว่าผู้ตายเสียชีวิตได้ 6 ชั่วโมง ซึ่งพยานแวดล้อมฟังได้ว่าจำเลยเป็นคนเดียวที่อยู่กับผู้ตายในช่วงเวลาดัง กล่าว ที่จำเลยต่อสู้อ้างว่า ถูกเจ้าหน้าที่ตำรวจกลั่นแกล้ง เพราะเป็นสายลับคดียาเสพติดนั้นเป็นคำกล่าวอ้างลอยๆฟังไม่ขึ้น พิพากษาว่าจำเลยมีความผิดจริงตามฟ้องฐานฆ่าผู้อื่นลงโทษประหารชีวิต ฐานลักทรัพย์ลงโทษจำคุก1 ปี คำให้การเป็นประโยชน์อยู่บ้าง ลดโทษหนึ่งในสาม คงเหลือจำคุกตลอดชีวิต และให้ชดใช้เงิน 1 หมื่นบาทคืนญาติผู้ตาย</p>
<p>ผู้สื่อข่าวรายงานว่า <persName>สมคิด พุ่มพวง</persName> ได้ฉายาว่า "<persName>แจ็ค เดอะริปเปอร์เมืองไทย</persName>" สร้างตำนานฆาตกรต่อเนื่อง มาแล้ว 5 คดี โดยก่อนหน้านี้ถูกศาลอาญา พิพากษาจำคุกตลอดชีวิต ฐานฆ่า<persName>น.ส.วารุณี พิมพะบุตร</persName> อายุ 25 ปี นักร้องสาว"แสงตะวันคาเฟ่" ในห้องพักโรงแรมพลอยพาเลซ ต.มุกดาหาร อ.เมือง จ.มุกดาหาร และยังเหลือคดีฆ่าต่อเนื่องที่อยู่ในชั้นพิจารณาของศาลอีก 3 คดีด้วยกัน</p></body>
</news>
